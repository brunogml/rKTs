<?xml version="1.0" encoding="UTF-8"?>
<text>
<item><p>1b.1</p><section></section><text>@##/ /shes rab kyi pha rol tu phyin pa stong phrag nyi shu lnga pa/ bam po nyi shu drug pa/ smras pa/ tshe dang ldan pa rab 'byor ma skyes pa'i chos skye bar mi 'dod pa gang yin/ rab</text></item>
<item><p>1b.2</p><section></section><text>'byor gyis smras pa/ tshe dang ldan pa shA ri'i bu bdag ni gzugs ma skyes pa rang bzhin gyis stong pa skye bar mi 'dod do/ /tshe dang ldan pa shA ri'i bu bdag ni tshor ba dang / 'du shes dang / 'du byed</text></item>
<item><p>1b.3</p><section></section><text>rnams dang / rnam par shes pa ma skyes pa rang bzhin gyis stong pa skye bar mi 'dod do/ /tshe dang ldan pa shA ri'i bu bdag ni skye mched rnams dang / khams rnams dang / rten cing 'brel par 'byung</text></item>
<item><p>1b.4</p><section></section><text>ba rnams dang / pha rol tu phyin pa thams cad dang / stong pa nyid thams cad dang / byang chub kyi phyogs kyi chos rnams dang / bsam gtan rnams dang / tshad med pa rnams dang / gzugs</text></item>
<item><p>1b.5</p><section></section><text>med pa'i snyoms par 'jug pa rnams dang / mngon par shes pa rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / </text></item>
<item><p>2a.1</p><section></section><text>sangs rgyas kyi chos ma 'dres pa rnams ma skyes pa rang bzhin gyis stong pa skye bar mi 'dod do/ /tshe dang ldan pa shA ri'i bu bdag ni rnam pa thams cad mkhyen pa nyid kyi bar du ma skyes pa rang bzhin gyis stong pa</text></item>
<item><p>2a.2</p><section></section><text>skye bar mi 'dod do/ /smras pa/ tshe dang ldan pa rab 'byor ci skyes pa skye'am / 'on te ma skyes pa skye/ rab 'byor gyis smras pa/ tshe dang ldan pa shA ri'i bu skyes pa mi skye ste/ ma skyes pa yang mi skye'o/ /de ci'i phyir zhe na/ </text></item>
<item><p>2a.3</p><section></section><text>tshe dang ldan pa shA ri'i bu 'di ltar skyes pa gang yin pa dang / ma skyes pa gang yin pa'i chos 'di gnyis ni ldan pa yang ma yin/ mi ldan pa yang ma yin te/ gzugs can yang ma yin pa/ bstan du med pa/ thogs pa</text></item>
<item><p>2a.4</p><section></section><text>med pa/ mtshan nyid gcig pa ste/ 'di lta ste mtshan nyid med pa'o/ /tshe dang ldan pa shA ri'i bu rnam grangs des na skyes pa yang mi skye ste/ ma skyes pa yang mi skye'o/ /tshe dang ldan pa shA ri'i bu rnam grangs des na smra ba </text></item>
<item><p>2a.5</p><section></section><text>skye ba med spobs pa skye ba med do/ /chos skye ba med do/ /gang las brtsams nas smra bar spobs pa'i chos de dag kyang skye ba med do/ /smras pa/ tshe dang ldan pa rab 'byor ni chos smra ba'i nang nas mchog tu bya bar 'os pa ste/ </text></item>
<item><p>2b.1</p><section></section><text>de ci'i phyir zhe na/ 'di ltar gnas brtan rab 'byor ni gang dang gang yongs su dris pa de dang de la thogs pa med do/ /rab 'byor gyis smras pa/ tshe dang ldan pa shA ri'i bu de ni bcom ldan 'das kyis nyan thos chos thams cad la gnas pa med pa dag gi chos nyid do / /de dag ni</text></item>
<item><p>2b.2</p><section></section><text>gang dang gang la yongs su dris pa de dang de la thogs pa med do/ /de ci'i phyir zhe na/ 'di ltar chos thams cad ni mi gnas pa'i phyir ro/ /smras pa/ tshe dang ldan pa rab 'byor ji ltar na chos thams cad mi gnas pa yin/ rab 'byor gyis smras pa/ tshe dang ldan pa shA ri'i bu</text></item>
<item><p>2b.3</p><section></section><text>gzugs ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu tshor ba dang / 'du shes dang / 'du byed rnams dang / rnam par shes pa ni rang bzhin gyis stong pa ste/ de ni nang</text></item>
<item><p>2b.4</p><section></section><text>na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu mig ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu</text></item>
<item><p>2b.5</p><section></section><text>rna ba dang / sna dang / lce dang / lus dang / yid ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu sbyin pa'i pha rol tu phyin pa ni rang bzhin gyis stong pa ste/ de ni nang na yang mi</text></item>
<item><p>2b.6</p><section></section><text>gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha</text></item>
<item><p>2b.7</p><section></section><text>rol tu phyin pa ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu nang stong pa nyid ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med</text></item>
<item><p>3a.1</p><section></section><text>par yang mi dmigs so/ / dngos po med pa'i ngo bo nyid stong pa nyid kyi bar ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu dran pa nye bar gzhag pa rnams ni</text></item>
<item><p>3a.2</p><section></section><text>rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / </text></item>
<item><p>3a.3</p><section></section><text>'phags pa'i lam yan lag brgyad pa ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / mngon</text></item>
<item><p>3a.4</p><section></section><text>par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bcwa brgyad ni rang bzhin gyis stong pa ste/ de ni nang na</text></item>
<item><p>3a.5</p><section></section><text>yang mi gnas/ phyi rol na yang mi gnas/ gnyis ka med par yang mi dmigs so/ /tshe dang ldan pa shA ri'i bu rnam pa thams cad mkhyen pa nyid kyi bar ni rang bzhin gyis stong pa ste/ de ni nang na yang mi gnas/ phyi rol na yang mi gnas/ gnyis ka med par yang mi dmigs so/ /</text></item>
<item><p>3a.6</p><section></section><text>tshe dang ldan pa shA ri'i bu rnam grangs des na chos thams cad ni rang bzhin gyis stong pa nyid kyi phyir mi dmigs so/ /tshe dang ldan pa shA ri'i bu byang chub sems dpa' sems dpa' chen po pha rol tu phyin pa drug la spyod pas de ltar gzugs yongs su sbyang bar bya'o/ /tshor ba dang / 'du shes dang</text></item>
<item><p>3a.7</p><section></section><text>'du byed rnams dang / rnam par shes pa yongs su sbyang bar bya'o/ /de bzhin du so so ba dang bsdus pa'i skye mched dang / khams dang / rten cing 'brel par 'byung ba yongs su sbyang bar bya'o/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos</text></item>
<item><p>3b.1</p><section></section><text>sum cu rtsa bdun dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa</text></item>
<item><p>3b.2</p><section></section><text>bzhi dang / so so yang dag par rig pa bzhi dang / sangs rgyas kyi chos ma 'dres pa bcwa brgyad kyi bar yongs su sbyang bar bya'o/ /rnam pa thams cad mkhyen pa nyid kyi bar yongs su sbyang bar bya'o zhes bya ba ni/ rnam pa thams cad mkhyen pa nyid du nges par 'byung ba yin no/ /</text></item>
<item><p>3b.3</p><section></section><text>de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ji ltar na byang chub sems dpa' sems dpa' chen po pha rol tu phyin pa drug la spyod pa'i tshe/ byang chub kyi lam yongs su sbyong ba yin/ rab 'byor gyis smras pa/ </text></item>
<item><p>3b.4</p><section></section><text>tshe dang ldan pa shA ri'i bu sbyin pa'i pha rol tu phyin pa ni 'jig rten pa yang yod/ 'jig rten las 'das pa yang yod do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / </text></item>
<item><p>3b.5</p><section></section><text>shes rab kyi pha rol tu phyin pa ni 'jig rten pa yang yod/ 'jig rten las 'das pa yang yod do/ /smras pa/ tshe dang ldan pa rab 'byor 'jig rten pa'i sbyin pa'i pha rol tu phyin pa ni gang / 'jig rten las 'das pa ni gang / rab 'byor gyis smras pa/ tshe dang ldan pa shA ri'i bu 'di la</text></item>
<item><p>3b.6</p><section></section><text>byang chub sems dpa' sems dpa' chen po sbyin pa byed cing sbyin bdag tu gyur pa/ dge sbyong dang / bram ze dang / phongs pa dang / ltogs pa dang / 'gron pa dang / slong ba zas 'dod pa la ni zas skom dang / theg pa dang / gos dang / me tog dang / phreng ba dang / spos dang / byug</text></item>
<item><p>3b.7</p><section></section><text>pa dang / gnas dang / mal stan dang / yo byad dang / sman dang / mi'i yo byad gang ci yang rung ba'i bar du gtong ste/ bu pho 'dod pa la ni bu pho yongs su gtong ngo / /bu mo 'dod pa la ni bu mo/ /chung ma 'dod pa la ni chung ma/ rgyal srid 'dod pa la ni rgyal srid/ mgo 'dod pa</text></item>
<item><p>4a.1</p><section></section><text>la ni mgo / yan lag dang nying lag 'dod pa la ni yan lag dang nying lag /sha dang khrag dang / rkang 'dod pa la ni/ sha dang khrag dang / rkang yongs su gtong ste/ de yang gnas shing yongs su gtong la 'di snyam du bdag ni yongs su gtong ba'o/ /'di ni len</text></item>
<item><p>4a.2</p><section></section><text>pa'o/ /'di ni sbyin pa'o/ /bdag ni ser sna med pa'o/ /bdag ni sbyin pa'i bdag po'o/ /bdag ni bdog pa thams cad yongs su gtong ba'o/ /bdag ni sangs rgyas kyi bka' bzhin byed pa'o/ /bdag ni sbyin pa'i pha rol tu phyin pa la spyod pa'o zhes te/ sbyin pa de byin</text></item>
<item><p>4a.3</p><section></section><text>nas kyang dmigs pa'i tshul gyis sems can thams cad dang thun mong du byas te / bla na med pa yang dag par rdzogs pa'i byang chub tu bsngo zhing bdag gi sbyin pa'i 'bras bu 'dis sems can 'di dag tshe 'di nyid la bde ba dang nye bar len pa med par yongs su mya ngan las 'das par</text></item>
<item><p>4a.4</p><section></section><text>gyur cig ces yongs su bsngo ste/ de chags pa gsum la chags shing sbyin pa de yongs su gtong ngo / /gsum gang zhe na/ 'di ltar bdag tu 'du shes pa dang / gzhan du 'du shes pa dang / sbyin par 'du shes pa 'di gsum la chags nas sbyin pa de dag yongs su gtong</text></item>
<item><p>4a.5</p><section></section><text>ste/ 'di ni 'jig rten pa'i sbyin pa'i pha rol tu phyin pa zhes bya'o/ /ci'i phyir na 'jig rten pa'i sbyin pa'i pha rol tu phyin pa zhes bya zhe na/ de ni 'di ltar 'jig rten las mi g.yo mi 'phags mi 'da' bas de'i phyir 'jig rten pa'i sbyin pa'i pha rol tu phyin pa zhes bya'o/ /de la</text></item>
<item><p>4a.6</p><section></section><text>'jig rten las 'das pa'i sbyin pa'i pha rol tu phyin pa gang zhe na/ 'di ltar 'khor gsum yongs su dag pa ste/ de la 'khor gsum yongs su dag pa gang zhe na/ tshe dang ldan pa shA ri'i bu 'di la byang chub sems dpa' sems dpa' chen po sbyin pa gtong ba'i tshe bdag mi dmigs/ </text></item>
<item><p>4a.7</p><section></section><text>len pa mi dmigs/ sbyin pa mi dmigs/ rnam par smin pa la yang dga' bar mi byed cing / tshe dang ldan pa shA ri'i bu 'di ni byang chub sems dpa' sems dpa' chen po'i 'khor gsum yongs su dag pa'o/ /tshe dang ldan pa shA ri'i bu de ci'i phyir 'jig rten las 'das pa'i sbyin</text></item>
<item><p>4b.1</p><section></section><text>pa'i pha rol tu phyin pa zhes bya zhe na/ de ni 'di ltar 'jig rten las g.yo zhing 'phags la 'da' bas de'i phyir 'jig rten las 'das pa'i sbyin pa'i pha rol tu phyin pa zhes bya'o/ /tshul khrims dang / bzod pa dang / brtson 'grus dang / bsam gtan yang de bzhin no/ /shA ri'i</text></item>
<item><p>4b.2</p><section></section><text>bus smras pa/ tshe dang ldan pa rab 'byor shes rab kyi pha rol tu phyin pa 'jig rten pa ni gang yin/ 'jig rten las 'das pa ni gang yin/ rab 'byor gyis smras pa/ shA ri'i bu 'di la 'jig rten pa'i shes rab kyi pha rol tu phyin pa ni byang chub sems dpa' sems dpa' chen po bdag</text></item>
<item><p>4b.3</p><section></section><text>gis ser sna'i sems bskyed par mi bya'o snyam ste/ dmigs pa la brten nas sbyin pa gtong zhing de yang bdag dang sems can dang sbyin pa'i 'du shes la gnas nas bdog pa thams cad gtong zhing yongs su gtong ste/ phyi 'am nang gi dngos po zin pa'am ma zin pa yang rung ste/ mi</text></item>
<item><p>4b.4</p><section></section><text>gtong ba'i dngos po gang yin pa de ni 'ga' yang med la dge ba'i rtsa ba de yang sems can thams cad dang thun mong du byas nas dmigs pa la brten pas byang chub tu yongs su sngo bar byed pa dang / de lus dang ngag dang yid dmigs pa la brten cing sbyangs pa'i yon tan la rab tu gnas pa'i</text></item>
<item><p>4b.5</p><section></section><text>tshul khrims la rten par byed la/ dge ba bcu'i las kyi lam de la brten pa na yang bdag tu lta ba dang / sems can du lta ba dang / dge bar lta ba la brten nas byang chub tu dmigs te/ sems can thams cad dang thun mong du byas shing tshul khrims de yang byang chub tu yongs su sngo bar byed</text></item>
<item><p>4b.6</p><section></section><text>la/ de yang dmigs pa'i tshul gyis bdag la [(]stod [,]bstod [)#]cing gzhan la smod par byed pa dang / de bdag dang / sems can dang / bzod pa la brten pas sems can thams cad kyis nyes par byas pa bzod cing dge ba'i rtsa ba de yang dmigs pa'i tshul gyis sems can thams cad dang thun mong</text></item>
<item><p>4b.7</p><section></section><text>du byas shing bla na med pa yang dag par rdzogs pa'i byang chub tu yongs su sngo bar byed pa dang / de lus dmigs bzhin pa dang / sems dmigs bzhin pa dang / bsod nams kyi tshogs dang ye shes kyi tshogs dmigs bzhin pa dang / bdag dmigs bzhin pa dang / byang chub dmigs</text></item>
<item><p>5a.1</p><section></section><text>bzhin pas brtson 'grus rtsom zhing brtson 'grus des rlom sems su byed la/ brtson 'grus de yang dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba dang / de byams pa dang / snying rje dang / dga' ba dang / btang</text></item>
<item><p>5a.2</p><section></section><text>snyoms sgom par byed cing bsam gtan la snyoms par 'jug pa la snyoms par zhugs pa dang btang na yang de'i ro myong bar byed cing ro myang ba des kyang rlom sems su byed pas dmigs pa'i tshul gyis dge ba'i rtsa ba sems can thams cad dang thun mong du byas nas bla na med pa yang dag par</text></item>
<item><p>5a.3</p><section></section><text>rdzogs pa'i byang chub tu sngo bar byed pa dang / de gzugs stong pa'o snyam du dmigs par byed/ tshor ba dang / 'du shes dang / 'du byed rnams dang / rnam par shes pa stong pa zhes bya bar dmigs pa nas/ byang chub dang sangs rgyas kyi bar du dmigs pas/ dmigs pa'i</text></item>
<item><p>5a.4</p><section></section><text>tshul gyis stong pa nyid thams cad sgom par byed cing dge ba'i rtsa ba de yang dmigs pa'i tshul gyis sems can thams cad dang thun mong du byas nas bla na med pa yang dag par rdzogs pa'i byang chub tu sngo bar byed la/ dmigs pa'i tshul gyis sdig pa thams cad so sor 'chags par byed</text></item>
<item><p>5a.5</p><section></section><text>bdag dang gzhan gyi dge ba la rjes su yi rang bar byed/ dmigs bzhin pas bdag dang gzhan gyi don du/ sangs rgyas thams cad la gsol ba 'debs par byed/ thabs mi mkhas pas sems can thams cad dang thun mong du byas nas dus gsum du dge ba'i rtsa ba rnam pa thams cad</text></item>
<item><p>5a.6</p><section></section><text>mkhyen pa nyid du yongs su bsngo ba 'di ni 'jig rten pa'i shes rab kyi pha rol tu phyin pa zhes bya'o/ /de la 'jig rten las 'das pa'i shes rab kyi pha rol tu phyin pa gang zhe na/ bdag dang / sems can dang / sbyin par bya ba dang / byang chub mi dmigs pa'i shes rab 'khor gsum</text></item>
<item><p>5a.7</p><section></section><text>yongs su dag pas byang chub kyi phyir sbyin pa'i pha rol tu phyin pa yongs su sbyong bar byed pa dang / bdag dang sems can dang / tshul khrims dang byang chub mi dmigs pas 'khor gsum yongs su dag pas byang chub kyi phyir tshul khrims yongs su sbyong bar byed pa dang / bdag dang / </text></item>
<item><p>5b.1</p><section></section><text>sems can dang / bzod pa dang / byang chub mi dmigs pas 'khor gsum yongs su dag pas/ byang chub kyi phyir bzod pa'i pha rol tu phyin pa yongs su sbyong bar byed pa dang / bdag dang / lus dang / sems dang / brtson 'grus dang / bsod nams dang / ye shes dang</text></item>
<item><p>5b.2</p><section></section><text>byang chub mi dmigs pas 'khor gsum yongs su dag pas/ byang chub kyi phyir brtson 'grus kyi pha rol tu phyin pa yongs su sbyong bar byed pa dang / bdag dang / sems can dang / bsam gtan dang / ting nge 'dzin dang / snyoms par 'jug pa dang / byang chub mi dmigs</text></item>
<item><p>5b.3</p><section></section><text>pas 'khor gsum yongs su dag pas/ byang chub kyi phyir bsam gtan gyi pha rol tu phyin pa yongs su sbyong bar byed pa dang / bdag dang / sems can dang / chos thams cad byang chub mi dmigs pas 'khor gsum yongs su dag pas/ byang chub kyi phyir shes rab kyi pha</text></item>
<item><p>5b.4</p><section></section><text>rol tu phyin pa yongs su sbyong bar byed pa dang / dge ba'i rtsa ba thams cad kyang yongs su bsngo ba dug med pa dang / yongs su bsngo ba bla na med pa dang / yongs su bsngo ba mi mnyam pa dang mnyam pa dang / yongs su bsngo ba bsam gyis mi khyab pa dang / yongs su bsngo ba</text></item>
<item><p>5b.5</p><section></section><text>mtshungs pa med pa dang / yongs su bsngo ba gzhal du med pas bla na med pa yang dag par rdzogs pa'i byang chub tu yongs su sngo bar byed pa ste/ de ni 'jig rten las 'das pa'i shes rab kyi pha rol tu phyin pa zhes bya'o/ /ci'i phyir na 'jig rten pa zhes bya/ ci'i phyir na 'jig rten las</text></item>
<item><p>5b.6</p><section></section><text>'das pa zhes bya zhe na de la 'jig rten pa zhes bya ba ni gang dag gis 'jig rten du 'gyur ba dang / gang dag 'jig rten du 'grub par byed pa dang / gang dag 'jig rten dang mnyam pa dang / gang dag 'jig rten gyi phyir sbyin pa dang / gang dag 'jig rten las 'byung bar mi 'gyur ba dang / </text></item>
<item><p>5b.7</p><section></section><text>gang dag 'jig rten gyi yin pa dang / gang dag 'jig rten du 'byung bar 'gyur ba ste/ de dag ni 'jig rten pa zhes bya'o/ /de la 'jig rten las 'das pa gang zhe na/ gang dag gis 'jig rten sgrol ba dang / gang dag 'jig rten sgrol ba yin pa'am/ gang dag gis 'jig rten gyi rgal bar</text></item>
<item><p>6a.1</p><section></section><text>bar byed pa'am/ gang dag 'jig rten gyi don du mi 'gyur ba'am/ gang dag 'jig rten las 'byung bar 'gyur ba'am/ gang dag 'jig rten gyi sgrol byed yin pa'am/ gang dag 'jig rten na sgrol byed yin pa de dag ni 'jig rten las 'das pa zhes bya'o/ /</text></item>
<item><p>6a.2</p><section></section><text>tshe dang ldan pa shA ri'i bu byang chub sems dpa' sems dpa' chen po pha rol tu phyin pa drug la spyod pa ni de ltar byang chub kyi lam yongs su sbyor bar byed do/ /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po'i byang chub kyi lam gang yin/ </text></item>
<item><p>6a.3</p><section></section><text>rab 'byor gyis smras pa/ tshe dang ldan pa shA ri'i bu dran pa nye bar gzhag pa bzhi ni byang chub sems dpa' sems dpa' chen po'i byang chub kyi lam yin no/ /yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan</text></item>
<item><p>6a.4</p><section></section><text>lag bdun dang / 'phags pa'i lam yan lag brgyad pa dang / rnam par thar pa'i sgo stong pa nyid dang / mtshan ma med pa dang / smon pa med pa dang / nang stong pa nyid nas dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams</text></item>
<item><p>6a.5</p><section></section><text>cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa bcwa brgyad dag ste/ tshe dang ldan pa shA ri'i bu de dag ni byang chub sems dpa' sems</text></item>
<item><p>6a.6</p><section></section><text>dpa' chen po'i byang chub kyi lam zhes bya'o/ /shA ri'i bus smras pa/ tshe dang ldan pa rab 'byor de ni pha rol tu phyin pa gang gi skyes bu'i rtsal yin/ rab 'byor gyis smras pa/ tshe dang ldan pa shA ri'i bu de ni shes rab kyi pha rol tu phyin pa'i skyes bu'i rtsal yin no/ /de ci'i phyir zhe na/ tshe</text></item>
<item><p>6a.7</p><section></section><text>dang ldan pa shA ri'i bu 'di ltar shes rab kyi pha rol tu phyin pa ni nyan thos kyi chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams dang / dge ba'i chos thams cad skyed par byed pa yin pa ste/ tshe dang ldan pa shA ri'i</text></item>
<item><p>6b.1</p><section></section><text>bu shes rab kyi pha rol tu phyin pa ni nyan thos kyi chos rnams dang / rang sangs rgyas kyi chos rnams dang / byang chub sems dpa'i chos rnams dang / sangs rgyas kyi chos rnams dang / dge ba'i chos thams cad yongs su 'dzin cing yang dag par 'dzin par byed pa yin no/ /tshe dang ldan pa</text></item>
<item><p>6b.2</p><section></section><text>shA ri'i bu sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis kyang shes rab kyi pha rol tu phyin pa 'di la spyad de/ bla na med pa yang dag par rdzogs pa'i byang chub tu mngon par rdzogs par sangs rgyas par gyur to/ /tshe dang ldan pa shA ri'i bu ma</text></item>
<item><p>6b.3</p><section></section><text>byon pa'i de bzhin gshegs pa dgra bcom pa yang dag par rdzogs pa'i sangs rgyas rnams kyang shes rab kyi pha rol tu phyin pa 'di nyid la bslabs nas/ bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /tshe dang ldan pa shA ri'i bu de</text></item>
<item><p>6b.4</p><section></section><text>bzhin gshegs pa dgra bcom pa yang dag par rdzogs pa'i sangs rgyas gang dag da ltar phyogs bcu'i 'jig rten na bzhugs te 'tsho zhing gzhes pa de dag kyang shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub tu mngon par rdzogs par sangs</text></item>
<item><p>6b.5</p><section></section><text>rgyas so/ /tshe dang ldan pa shA ri'i bu shes rab kyi pha rol tu phyin pa 'di bshad pa na gal te byang chub sems dpa' sems dpa' chen po nem nur med cing rmongs par ma gyur na/ byang chub sems dpa' sems dpa' chen po de ni gnas pa 'dis gnas shing yid la byed pa 'di dang ma bral bar</text></item>
<item><p>6b.6</p><section></section><text>rig par bya ste/ 'di lta ste/ sems can thams cad yongs su bskyab pa'i don du sems can thams cad yongs su mi gtang ba'i yid la byed pa dang / snying rje chen po'i yid la byed pa dang ma bral ba'o/ /smras pa/ tshe dang ldan pa rab 'byor byang chub sems dpa' sems dpa' chen po</text></item>
<item><p>6b.7</p><section></section><text>de ni gnas pa 'dis gnas shing yid la byed pa 'di dang ma bral bar rig par bya'o zhes gang smras pa/ rnam par spyod pa 'dis rnam par spyod cing 'di lta ste/ snying rje chen po yid la byed pa de dang ma bral bas byang chub sems dpa' sems dpa' chen por 'dod na tshe dang ldan pa rab 'byor de lta na ni sems</text></item>
<item><p>7a.1</p><section></section><text>can thams cad kyang byang chub sems dpar 'gyur ro/ /de ci'i phyir zhe na/ tshe dang ldan pa rab 'byor sems can thams cad kyang snying rje chen po yid la byed pa dang ni ma bral lo/ /rab 'byor gyis smras pa/ tshe dang ldan pa shA ri'i bu legs so legs so/ /tshe dang ldan</text></item>
<item><p>7a.2</p><section></section><text>pa shA ri'i bus yang dag pa'i tshig tu brjod pas don 'di nyid du bzung na khyod la yang klan kar 'gyur ro/ /de ci'i phyir zhe na/ 'di ltar tshe dang ldan pa shA ri'i bu sems can med pa'i phyir yid la byed pa med par rig par bya'o/ /sems can stong pa nyid kyi phyir yid la byed pa stong pa nyid du rig</text></item>
<item><p>7a.3</p><section></section><text>par bya'o/ /sems can rang bzhin med pa'i phyir yid la byed pa rang bzhin med par rig par bya'o/ /sems can dben pa'i phyir yid la byed pa dben par rig par bya'o/ /sems can mngon par rdzogs par 'tshang mi rgya ba'i phyir yid la byed pa mngon par rdzogs par 'tshang mi rgya bar</text></item>
<item><p>7a.4</p><section></section><text>rig par bya'o/ /tshe dang ldan pa shA ri'i bu gzugs med pa'i phyir yid la byed pa med par rig par bya'o/ /gzugs stong pa nyid kyi phyir yid la byed pa stong pa nyid du rig par bya'o/ /gzugs rang bzhin med pa'i phyir yid la byed pa rang bzhin med par rig par bya'o/ /gzugs dben pa'i</text></item>
<item><p>7a.5</p><section></section><text>phyir yid la byed pa dben par rig par bya'o/ /gzugs mngon par rdzogs par 'tshang mi rgya ba'i phyir yid la byed pa mngon par rdzogs par 'tshang mi rgya bar rig par bya'o/ /de bzhin du tshor ba dang / 'du shes dang / 'du byed rnams dang / rnam par shes pa med pa'i phyir yid la byed pa</text></item>
<item><p>7a.6</p><section></section><text>med par rig par bya'o/ /rnam par shes pa stong pa nyid kyi phyir yid la byed pa stong pa nyid du rig par bya'o/ /rnam par shes pa rang bzhin med pa'i phyir yid la byed pa rang bzhin med par rig par bya'o/ /rnam par shes pa dben pa'i phyir yid la byed pa dben par rig par bya'o/ /</text></item>
<item><p>7a.7</p><section></section><text>rnam par shes pa mngon par rdzogs par 'tshang mi rgya ba'i phyir yid la byed pa mngon par rdzogs par 'tshang mi rgya bar rig par bya'o/ /de bzhin du khams rnams dang / skye mched rnams dang / rten cing 'brel par 'byung ba rnams dang / bden pa dang / byang chub kyi phyogs kyi chos dang / pha</text></item>
<item><p>7b.1</p><section></section><text>rol tu phyin pa dang / stong pa nyid thams cad dang / mngon par shes pa thams cad dang / ting nge 'dzin thams cad dang / gzungs kyi sgo thams cad dang / rnam pa thams cad mkhyen pa nyid kyi bar du med pa'i phyir yid la byed pa med par rig par bya'o/ /de bzhin du rnam pa thams</text></item>
<item><p>7b.2</p><section></section><text>cad mkhyen pa nyid ngo bo nyid med pa dang / rnam pa thams cad mkhyen pa nyid dben pa dang / rnam pa thams cad mkhyen pa nyid mngon par rdzogs par 'tshang rgya ba med pa'i phyir yid la byed pa mngon par rdzogs par 'tshang rgya ba med par rig par bya'o / /tshe dang ldan pa shA ri'i bu rnam grangs des na</text></item>
<item><p>7b.3</p><section></section><text>byang chub sems dpa' sems dpa' chen po ni gnas pa 'di dang yid la byed pa 'di dang ma bral lo zhes kho bo smra'o/ /de nas bcom ldan 'das kyis tshe dang ldan pa rab 'byor la legs so zhes bya ba gnang ste/ rab 'byor legs so legs so/ /'di ltar de bzhin gshegs pa'i mthus</text></item>
<item><p>7b.4</p><section></section><text>rab 'byor khyod ji ltar ston pa de bzhin du byang chub sems dpa' sems dpa' chen po rnams la yang shes rab kyi pha rol tu phyin pa bstan par bya'o/ /byang chub sems dpa' sems dpa' chen pos kyang ji ltar khyod kyis bstan pa de bzhin du shes rab kyi pha rol tu phyin pa la bslab par bya'o/ /</text></item>
<item><p>7b.5</p><section></section><text>shes rab kyi pha rol tu phyin pa'i le'u 'di bshad pa na stong gsum gyi stong chen po'i 'jig rten gyi khams 'di rnam par 'gyur ba drug tu g.yos te/ g.yos rab tu g.yos kun du rab tu g.yos so/ /'gul rab tu 'gul kun du rab tu 'gul lo/ /ldeg rab tu ldeg kun du rab tu ldeg</text></item>
<item><p>7b.6</p><section></section><text>go/ /'khrugs rab tu 'khrugs kun du rab tu 'khrugs so/ /'ur 'ur rab tu 'ur kun du rab tu 'ur 'ur ro/ /shar phyogs dma' na nub phyogs mtho/ nub phyogs dma' na shar phyogs mtho/ lho phyogs dma' na byang phyogs mtho/ byang phyogs dma' na lho phyogs mtho/ dbus</text></item>
<item><p>7b.7</p><section></section><text>dma' na mtha' mtho/ mtha' dma' na dbus mtho bar gyur to/ /de nas de'i tshe bcom ldan 'das kyis 'dzum pa mdzad do/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das 'dzum pa mdzad pa'i rgyu gang lags/ rkyen gang lags/ </text></item>
<item><p>8a.1</p><section></section><text>bcom ldan 'das kyis bka' stsal pa/ rab 'byor ji ltar 'jig rten gyi khams mi mjed 'di nang shes rab kyi pha rol tu phyin pa ston pa de bzhin du shar phyogs kyi 'jig rten gyi khams tshad med grangs med pa dag na yang de bzhin gshegs pa dgra bcom pa yang dag par</text></item>
<item><p>8a.2</p><section></section><text>rdzogs pa'i sangs rgyas rnams shes rab kyi pha rol tu phyin pa 'di nyid byang chub sems dpa' sems dpa' chen po rnams la ston par mdzad do/ /de bzhin du phyogs bcu kho ra khor yug kun gyi 'jig rten gyi khams tshad med grangs med pa dag na yang de bzhin gshegs pa dgra bcom pa</text></item>
<item><p>8a.3</p><section></section><text>yang dag par rdzogs pa'i sangs rgyas rnams shes rab kyi pha rol tu phyin pa 'di nyid byang chub sems dpa' sems dpa' chen po rnams la ston par mdzad do/ /tshe dang ldan pa rab 'byor gyis shes rab kyi pha rol tu phyin pa bstan pa 'di bshad pa'i tshe lha dang mi'i skye dgu rnams las khrag khrig</text></item>
<item><p>8a.4</p><section></section><text>phrag bcu gnyis mi skye ba'i chos la bzod pa skyes so/ /phyogs bcu kun gyi 'jig rten gyi khams su sangs rgyas bcom ldan 'das rnams kyi shes rab kyi pha rol tu phyin pa 'di bstan pa'i tshe yang sems can grangs med tshad med pa dag gis bla na med pa yang dag par rdzogs pa'i byang chub tu</text></item>
<item><p>8a.5</p><section></section><text>sems bskyed par gyur to zhes bya ba ni lam la nges par 'byung ba'o/ /'di dag gis ni nges par 'byung ba'i sgrub pa bstan pa yin no/ /rnam pa thams cad mkhyen pa nyid bstan zin to/ /'phags pa bcom ldan 'das ma shes rab kyi pha rol tu phyin pa stong phrag nyi shu lnga pa mngon par</text></item>
<item><p>8a.6</p><section></section><text>rtogs pa'i rgyan dang rjes su mthun par dag par gtugs pa las rnam pa thams cad mkhyen pa nyid kyi dbang du byas pa rab 'byor gyi le'u ste dang po'o// //de'i tshe yang stong gsum gyi stong chen po'i 'jig rten gyi khams 'di na rgyal po chen po bzhi ji snyed yod pa de dag thams cad</text></item>
<item><p>8a.7</p><section></section><text>kyang lha'i bu stong phrag du ma dang lhan cig 'khor de nyid du 'dus par gyur/ de bzhin du lha rnams kyi dbang po brgya byin rnams dang / 'thab bral rnams dang / dga' ldan rnams dang / 'phrul dga' rnams dang gzhan 'phrul dbang byed rnams dang / tshangs 'khor rnams nas tshangs pa chen</text></item>
<item><p>8b.1</p><section></section><text>po rnams kyi bar dang / gang yang stong gsum gyi stong chen po'i 'jig rten gyi khams 'di na 'od chung rnams nas gnas gtsang ma'i ris kyi lha rnams kyi bar gyi lha'i bu rnams gnas gtsang ma'i ris kyi lha'i bu bye ba khrag khrig brgya stong du ma dang lhan cig 'khor de nyid du 'dus par gyur te/ </text></item>
<item><p>8b.2</p><section></section><text>rgyal chen bzhi'i ris kyi lha rnams kyi las kyi rnam par smin pa las skyes pa'i lus kyi 'od gang yin pa dang / sum cu rtsa gsum pa rnams dang / 'thab bral ba rnams dang / dga' ldan ba rnams dang / 'phrul dga' ba rnams dang / gzhan 'phrul dbang byed pa rnams nas/ </text></item>
<item><p>8b.3</p><section></section><text>gnas gtsang ma'i ris kyi bar gyi lha'i bu rnams kyi las kyi rnam par smin pa las skyes pa'i lus kyi 'od gang yin pa de dag gis de bzhin gshegs pa'i rang bzhin gyi 'od kyi brgya'i char yang nye bar mi 'gro /stong gi char yang / brgya phrag stong gi char yang / bye ba brgya phrag stong gi</text></item>
<item><p>8b.4</p><section></section><text>char yang / grangs su yang / char yang / bgrang bar yang / dper yang / rgyur yang nye bar mi 'gro mi bzod de/ de bzhin gshegs pa'i 'od kyi drung na lha de rnams kyi 'od pas de bzhin gshegs pa'i 'od 'ba' zhig rab ces bya'o/ /dam pa dang / gtso bo dang / mchog dang / </text></item>
<item><p>8b.5</p><section></section><text>rab mchog dang / phul du phyin pa dang / bla na med pa dang / gong na med pa dang / gong ma'i yang gong ma zhes bya ste/ dper na 'dzam bu'i chu klung gi gser gyi drung na lcags nag po lham me ma yin/ lhan ne ma yin/ lhang nge ma yin no/ /de bzhin du gang de bzhin gshegs pa'i rang</text></item>
<item><p>8b.6</p><section></section><text>bzhin gyi 'od kyi drung na lha rnams kyi las kyi rnam par smin pa las skyes pa'i 'od ni lham me ma yin/ lhan ne ma yin/ lhang nge ma yin gyi/ de bzhin gshegs pa'i 'od 'ba' zhig rab ces bya'o/ /dam pa dang / gtso bo dang / mchog dang / rab mchog dang / phul du phyin pa dang / </text></item>
<item><p>8b.7</p><section></section><text>bla na med pa dang / gong na med pa dang / gong ma'i yang gong ma zhes bya'o zhes bya ba ni lha rnams kyi 'od mog mog por mdzad pa yin no/ / de nas lha rnams kyi dbang po brgya byin gyis tshe dang ldan pa rab 'byor la 'di skad ces smras so/ /btsun pa rab 'byor stong gsum gyi stong chen po'i</text></item>
<item><p>9a.1</p><section></section><text>'jig rten gyi khams na rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral ba rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed kyi lha rnams dang / gnas gtsang ma'i ris kyi lha</text></item>
<item><p>9a.2</p><section></section><text>rnams kyi bar gyi lha'i bu gang ji snyed pa de dag thams cad tshe dang ldan pa rab 'byor gyis shes rab kyi pha rol tu phyin pa rgyas par bstan pa thos par 'dod nas shes rab kyi pha rol tu phyin pa nye bar bstan pa mnyan pa'i phyir lhags nas / btsun pa rab 'byor byang chub sems dpa' sems dpa' chen</text></item>
<item><p>9a.3</p><section></section><text>pos ji ltar shes rab kyi pha rol tu phyin pa la ji ltar gnas par bya/ byang chub sems dpa' sems dpa' chen po'i shes rab kyi pha rol tu phyin pa ni gang yin zhes bya ba ni snod du rung bar bya ba yin no/ /de skad ces smras pa dang / tshe dang ldan pa rab 'byor gyis lha rnams kyi dbang po brgya</text></item>
<item><p>9a.4</p><section></section><text>byin la 'di skad ces smras so// // bam po nyi shu bdun pa/ kau shi ka de'i phyir sangs rgyas kyi mthu dang / sangs rgyas kyi byin gyi rlabs kyis byang chub sems dpa' sems dpa' chen po rnams kyi shes rab kyi pha rol tu phyin pa dang / byang chub sems dpa' sems dpa' chen</text></item>
<item><p>9a.5</p><section></section><text>po rnams kyis shes rab kyi pha rol tu phyin pa la ji ltar gnas par bya ba nye bar bstan par bya ste/ lha'i bu gang dag gis bla na med pa yang dag par rdzogs pa'i byang chub tu sems ma bskyed pa de dag gis kyang bla na med pa yang dag par rdzogs pa'i byang chub tu sems bskyed par bya'o/ /gang yang</text></item>
<item><p>9a.6</p><section></section><text>dag par skyon med par zhugs par gyur pa de dag la ni bla na med pa yang dag par rdzogs pa'i byang chub tu sems bskyed pa'i mthu med de/ de ci'i phyir zhe na/ de dag gis 'khor ba'i rgyud kyis mtshams bcad pa'i phyir ro zhes pa ni yul so sor nges pa yin no/ /'on kyang yang gal te de dag bla na</text></item>
<item><p>9a.7</p><section></section><text>med pa yang dag par rdzogs pa'i byang chub tu sems bskyed pa de dag la yang rjes su yi rang bar bya'o zhes bya ba ni khyab pa yin no/ /kho bo ni de dag gi dge ba'i phyogs la bar chad mi byed de zhes bya ba ni rang bzhin yin no/ /khyad par du 'phags pa'i chos rnams las mchog tu khyad par du 'phags</text></item>
<item><p>9b.1</p><section></section><text>pa'i chos rnams thob par bya'o zhes pa ni las yin no/ /'di dag gis ni mog mog por mdzad pa la sogs pa bstan to/ / kau shi ka de la byang chub sems dpa' sems dpa' chen po'i shes rab kyi pha rol tu phyin pa gang zhe na/ 'di la byang chub sems dpa' sems dpa' chen pos</text></item>
<item><p>9b.2</p><section></section><text>rnam pa thams cad mkhyen pa nyid dang ldan pa'i sems bskyed pas de mi dmigs pa'i tshul gyis gzugs ni mi rtag pa nyid du yid la bya'o/ /sdug bsngal ba nyid dang / bdag med pa nyid dang / zhi ba nyid dang / nad nyid dang / 'bras nyid dang / zug rngu nyid dang / sdig pa nyid dang / pha rol</text></item>
<item><p>9b.3</p><section></section><text>nyid dang / 'jig pa'i chos can nyid dang / g.yo ba nyid dang / rab tu 'jigs pa nyid dang / 'jigs pa nyid dang / 'go ba'i nad nyid dang / nye bar 'tshe ba nyid du yid la bya'o/ /rnam pa thams cad mkhyen pa nyid dang ldan pa'i sems bskyed pas de mi dmigs pa'i tshul gyis tshor ba dang / </text></item>
<item><p>9b.4</p><section></section><text>'du shes dang / 'du byed rnams dang / rnam par shes pa dang / mig dang / rna ba dang / sna dang / lce dang / lus dang / yid dang / gzugs dang / sgra dang / dri dang / ro dang / reg dang / chos dang / de bzhin du sa'i khams dang / chu'i khams dang / me'i khams dang / rlung gi</text></item>
<item><p>9b.5</p><section></section><text>khams dang / nam mkha'i khams dang / rnam par shes pa'i khams mi rtag pa nyid du yid la bya'o/ /sdug bsngal ba nyid dang / bdag med pa nyid dang / zhi ba nyid dang / nad nyid dang / 'bras nyid dang / zug rngu nyid dang / sdig pa nyid dang / pha rol nyid dang / 'jig pa'i chos can nyid</text></item>
<item><p>9b.6</p><section></section><text>dang / g.yo ba nyid dang / rab tu 'jigs pa nyid dang / 'jigs pa nyid dang / 'go ba'i nad nyid dang / nye bar 'tshe ba nyid du yid la bya'o/ /rnam pa thams cad mkhyen pa nyid dang ldan pa'i sems bskyed pas de mi dmigs pa'i tshul gyis ma rig pa'i rkyen gyis 'du byed ni mi rtag pa nyid</text></item>
<item><p>9b.7</p><section></section><text>du yid la bya'o/ /sdug bsngal ba nyid dang / bdag med pa nyid dang / zhi ba nyid dang / nad nyid dang / 'bras nyid dang / zug rngu nyid dang / sdig pa nyid dang / pha rol nyid dang / 'jig pa'i chos can nyid dang / g.yo ba nyid dang / rab tu 'jigs pa nyid dang / 'jigs pa nyid dang / </text></item>
<item><p>10a.1</p><section></section><text>'go ba'i nad nyid dang / nye bar 'tshe ba nyid du yid la bya'o/ /rnam pa thams cad mkhyen pa nyid dang ldan pa'i sems bskyed pas/ de mi dmigs pa'i tshul gyis 'du byed kyi rkyen gyis rnam par shes pa dang / rnam par shes pa'i rkyen gyis ming dang gzugs</text></item>
<item><p>10a.2</p><section></section><text>dang / ming dang gzugs kyi rkyen gyis skye mched drug dang / skye mched drug gi rkyen gyis reg pa dang / reg pa'i rkyen gyis tshor ba dang / tshor ba'i rkyen gyis sred pa dang / sred pa'i rkyen gyis len pa dang / len pa'i rkyen gyis srid pa dang / srid pa'i rkyen gyis skye ba dang / skye ba'i rkyen</text></item>
<item><p>10a.3</p><section></section><text>gyis rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa 'byung bar 'gyur ro/ /de ltar sdug bsngal gyi phung po chen po 'ba' zhig 'byung bar 'gyur ba de yang mi rtag pa nyid du yid la bya'o/ /sdug bsngal ba nyid dang / </text></item>
<item><p>10a.4</p><section></section><text>bdag med pa nyid dang / zhi ba nyid dang / nad nyid dang / 'bras nyid dang / zug rngu nyid dang / sdig pa nyid dang / pha rol nyid dang / 'jig pa'i chos can nyid dang / g.yo ba nyid dang / rab tu 'jigs pa nyid dang / 'jigs pa nyid dang / 'go ba'i nad nyid dang / nye bar 'tshe ba nyid du</text></item>
<item><p>10a.5</p><section></section><text>yid la bya'o/ /rnam pa thams cad mkhyen pa nyid dang ldan pa'i sems bskyed pas de mi dmigs pa'i tshul gyis ma rig pa 'gags pas/ 'du byed 'gag pa ni bdag med pa nyid du yid la bya'o/ /zhi ba nyid dang / dben pa nyid dang / stong pa nyid dang / mtshan ma med pa nyid dang / </text></item>
<item><p>10a.6</p><section></section><text>smon pa med pa nyid dang / mngon par 'du bya ba med pa nyid du yid la bya'o/ /'du byed 'gags pas rnam par shes pa 'gag /rnam par shes pa 'gags pas ming dang gzugs 'gag /ming dang gzugs 'gags pas skye mched drug 'gag /skye mched drug 'gags</text></item>
<item><p>10a.7</p><section></section><text>pas reg pa 'gag /reg pa 'gags pas tshor ba 'gag /tshor ba 'gags pas sred pa 'gag /sred pa 'gags pas len pa 'gag /len pa 'gags pas srid pa 'gag /srid pa 'gags pas skye ba 'gag /skye ba 'gags pas rga shi dang / mya ngan dang / smre sngags 'don pa</text></item>
<item><p>10b.1</p><section></section><text>dang / sdug bsngal ba dang / yid mi bde ba dang / 'khrug pa 'gag par 'gyur ro/ /de ltar sdug bsngal gyi phung po chen po 'di rnams 'ba' zhig 'gag par 'gyur ba yang bdag med pa nyid dang / zhi ba nyid dang / dben pa nyid dang / stong pa nyid dang / mtshan ma med pa nyid dang / </text></item>
<item><p>10b.2</p><section></section><text>smon pa med pa nyid dang / mngon par 'du bya ba med pa nyid du yid la bya'o/ /kau shi ka gzhan yang byang chub sems dpa' sems dpa' chen po ni rnam pa thams cad mkhyen pa nyid dang ldan pa'i sems bskyed pas de mi dmigs pa'i tshul gyis dran pa nye bar gzhag pa bzhi bsgom mo/ /</text></item>
<item><p>10b.3</p><section></section><text>de bzhin du yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / bsam gtan bzhi dang / tshad med pa bzhi dang / gzugs med pa'i snyoms par</text></item>
<item><p>10b.4</p><section></section><text>'jug pa bzhi dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad bsgom mo/ /kau shi ka gzhan yang byang chub sems dpa' sems dpa' chen po ni rnam pa thams</text></item>
<item><p>10b.5</p><section></section><text>cad mkhyen pa nyid dang ldan pa'i sems bskyed pas de mi dmigs pa'i tshul gyis sbyin pa'i pha rol tu phyin pa la spyod do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / </text></item>
<item><p>10b.6</p><section></section><text>shes rab kyi pha rol tu phyin pa la spyod do/ /kau shi ka gzhan yang byang chub sems dpa' sems dpa' chen po shes rab kyi pha rol tu phyin pa la sbyod pa'i tshe/ chos kyis chos rnams sbyor bar byed pa dang / chos kyis chos rnams snyoms par byed pa dang / yongs su rdzogs par byed pa</text></item>
<item><p>10b.7</p><section></section><text>dang / yongs su rgyas par byed la so sor brtags pas bdag med pas na chos thams cad ni 'di tsam ste/ bdag gam bdag gi ba dang bral ba'o/ /de ci'i phyir zhe na/ de ni 'di ltar byang chub sems dpa' sems dpa' chen po'i dge ba'i rtsa ba'i sems gang yin pa de yang byang</text></item>
<item><p>11a.1</p><section></section><text>chub kyi sems dang 'grogs pa ma yin/ yongs su bsngo ba'i sems gang yin pa de yang byang chub kyi sems dang dge ba'i rtsa ba'i sems dang 'grogs pa ma yin/ byang chub kyi sems gang yin pa de yang yongs su bsngo ba'i sems dang 'grogs pa ma yin pas so/ /</text></item>
<item><p>11a.2</p><section></section><text>de ci'i phyir zhe na/ kau shi ka byang chub kyi sems gang yin pa de ni yongs su bsngo ba'i sems la med cing mi dmigs la/ yongs su bsngo ba'i sems gang yin pa de yang byang chub kyi sems la med cing mi dmigs so/ /kau shi ka de ltar na chos thams cad la so sor yang brtags</text></item>
<item><p>11a.3</p><section></section><text>pas/ chos gang la yang mngon par zhen par mi byed cing mi dmigs pa 'di ni byang chub sems dpa' sems dpa' chen po'i shes rab kyi pha rol tu phyin pa'o/ /de skad ces smras pa dang / lha rnams kyi dbang po brgya byin gyis gnas brtan rab 'byor la 'di skad ces smras so/ /</text></item>
<item><p>11a.4</p><section></section><text>btsun pa rab 'byor ji ltar na yongs su bsngo ba'i sems byang chub kyi sems dang 'grogs pa ma yin/ ji ltar na byang chub kyi sems yongs su bsngo ba'i sems dang 'grogs pa ma yin/ ji ltar na yongs su bsngo ba'i sems byang chub kyi sems la med cing mi dmigs/ ji ltar na byang</text></item>
<item><p>11a.5</p><section></section><text>chub kyi sems yongs su bsngo ba'i sems la med cing mi dmigs/ rab 'byor gyis smras pa/ kau shi ka yongs su bsngo ba'i sems gang yin pa de ni sems ma yin/ byang chub kyi sems gang yin pa de yang sems ma yin te/ sems ma yin pa de ni sems ma yin pas yongs su</text></item>
<item><p>11a.6</p><section></section><text>bsngo ba med do/ /de ltar na sems ma yin pa gang yin pa de ni bsam gyis mi khyab pa'o / /bsam gyis mi khyab pa gang yin pa de ni sems ma yin pa ste/ sems ma yin pa de ni sems ma yin pas yongs su bsngo ba med do/ /kau shi ka 'di ni byang chub sems dpa' sems dpa'</text></item>
<item><p>11a.7</p><section></section><text>chen po'i shes rab kyi pha rol tu phyin pa'o zhes bya ba ni/ nyan thos kyi lam gyi bden pa bzhi la dmigs pa'i rnam pa bcu drug rnam par gzhag pa yin no/ / de nas bcom ldan 'das kyis tshe dang ldan pa rab 'byor la bka' stsal pa/ rab 'byor legs so legs so/ /de ltar byang</text></item>
<item><p>11b.1</p><section></section><text>chub sems dpa' sems dpa' chen po rnams la shes rab kyi pha rol tu phyin pa ston cing spro ba bskyed pa rab 'byor khyod yang legs so legs so / /rab 'byor gyis gsol pa/ bcom ldan 'das bdag cag gis ni bka' drin dran par bgyi ste bka' drin mi dran par mi bgyi'o/ /de ni 'di</text></item>
<item><p>11b.2</p><section></section><text>ltar sngon bcom ldan 'das byang chub sems dpa'i spyad pa spyod pa'i tshe/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams kyi drung na gnas pa'i nyan thos de dag gis pha rol tu phyin pa drug la gdams pa dang / rjes su bstan pa dang / yang dag</text></item>
<item><p>11b.3</p><section></section><text>par bstan pa dang / len du gzhug pa dang / gzengs bstod pa dang / yang dag par rab tu dga' bar bya ba dang / nges par gzhug par bya ba dang / rab tu gnas par bgyis nas sngon gyi byang chub sems dpar gyur pa'i tshe/ pha rol tu phyin pa drug la bslabs pa gang gis bcom ldan</text></item>
<item><p>11b.4</p><section></section><text>'das kyis bla na med pa yang dag par rdzogs pa'i byang chub tu mngon par rdzogs par sangs rgyas so/ /bcom ldan 'das de kho na bzhin du bdag cag gis kyang byang chub sems dpa' sems dpa' chen po rnams pha rol tu phyin pa drug la gdams par bgyi'o/ /rjes su bstan par</text></item>
<item><p>11b.5</p><section></section><text>bgyi'o/ /yang dag par bstan par bgyi'o/ /len du gzhug par bgyi'o/ /gzengs bstod par bgyi'o/ /yang dag par rab tu dga' bar bgyi'o/ /nges par gzhug par bgyi'o/ /rab tu gnas par bgyi'o/ /bdag cag gis byang chub sems dpa' sems dpa' chen po pha</text></item>
<item><p>11b.6</p><section></section><text>rol tu phyin pa drug la gdams pa dang / rjes su bstan pa dang / yang dag par bstan pa dang / len du gzhug pa dang / gzengs bstod pa dang / yang dag par rab tu dga' bar bya ba dang / nges par gzhug pa dang / rab tu gnas par bya ba dag kyang bla na med pa yang dag par</text></item>
<item><p>11b.7</p><section></section><text>rdzogs pa'i byang chub tu mngon par rdzogs par 'tshang rgya bar 'gyur ro/ /de nas tshe dang ldan pa rab 'byor gyis lha rnams kyi dbang po brgya byin la 'di skad ces smras so/ /kau shi ka de'i phyir shin tu legs par nyon la yid la [(]zung [,]zungs [)]shig dang / ji ltar byang chub sems dpa' sems dpa'</text></item>
<item><p>12a.1</p><section></section><text>chen pos shes rab kyi pha rol tu phyin pa la gnas par bya ba dang / ji ltar mi gnas par bya ba dag bdag gis bshad do/ /kau shi ka gzugs ni gzugs kyis stong ngo / /kau shi ka tshor ba dang / 'du shes dang / 'du byed rnams dang / rnam par shes pa</text></item>
<item><p>12a.2</p><section></section><text>ni rnam par shes pas stong ngo / /byang chub sems dpa' ni byang chub sems dpas stong ngo / /kau shi ka de ltar na gzugs kyi stong pa nyid gang yin pa dang / tshor ba dang / 'du shes dang / 'du byed rnams dang / rnam par shes pa'i stong pa nyid gang yin pa dang / byang chub</text></item>
<item><p>12a.3</p><section></section><text>sems dpa'i stong pa nyid gang yin pa de la gnyis su med cing gnyis su byar med do/ /kau shi ka byang chub sems dpa' sems dpa' chen pos shes rab kyi pha rol tu phyin pa la de ltar gnas par bya'o/ /kau shi ka gzhan yang mig ni mig gis stong ngo / /de bzhin du rna</text></item>
<item><p>12a.4</p><section></section><text>ba dang / sna dang / lce dang / lus dang / yid ni yid kyis stong ngo / /byang chub sems dpa' ni byang chub sems dpas stong ngo / /kau shi ka de ltar mig gi stong pa nyid gang yin pa dang / rna ba dang / sna dang / lce dang / lus dang / yid kyi stong pa nyid gang yin pa dang / byang</text></item>
<item><p>12a.5</p><section></section><text>chub sems dpa'i stong pa nyid gang yin pa de la gnyis su med cing gnyis su byar med do/ /kau shi ka byang chub sems dpa' sems dpa' chen pos shes rab kyi pha rol tu phyin pa la de ltar gnas par bya'o/ /kau shi ka gzhan yang sa'i khams ni sa'i khams kyis stong ngo / /de bzhin du</text></item>
<item><p>12a.6</p><section></section><text>chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams ni rnam par shes pa'i khams kyis stong ngo / /byang chub sems dpa' ni byang chub sems dpas stong ngo / /kau shi ka de ltar na sa'i khams stong pa nyid dang / chu'i</text></item>
<item><p>12a.7</p><section></section><text>khams stong pa nyid dang / me'i khams stong pa nyid dang / rlung gi khams stong pa nyid dang / nam mkha'i khams stong pa nyid dang / rnam par shes pa'i khams stong pa nyid dang / byang chub sems dpa' stong pa nyid de la gnyis su med cing gnyis su byar med do/ /kau shi ka byang chub</text></item>
<item><p>12b.1</p><section></section><text>sems dpa' sems dpa' chen pos shes rab kyi pha rol tu phyin pa la de ltar gnas par bya'o/ /kau shi ka gzhan yang ma rig pa ni ma rig pas stong ngo / /de bzhin du 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / </text></item>
<item><p>12b.2</p><section></section><text>sred pa dang / len pa dang / srid pa dang / skye ba dang / rga shi ni rga shis stong ngo / /ma rig pa 'gag pa ni ma rig pa 'gags pas stong ngo / /de bzhin du 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred</text></item>
<item><p>12b.3</p><section></section><text>pa dang / len pa dang / srid pa dang / skye ba dang / rga shi 'gag pa ni rga shi 'gags pas stong ngo / /byang chub sems dpa' ni byang chub sems dpas stong ngo / /de ltar na ma rig pa stong pa nyid dang / ma rig pa 'gag pa stong pa nyid nas/ rga shi stong pa nyid dang / rga shi</text></item>
<item><p>12b.4</p><section></section><text>'gag pa'i bar du stong pa nyid dang / byang chub sems dpa' stong pa nyid de la gnyis su med cing gnyis su byar med do/ /kau shi ka byang chub sems dpa' sems dpa' chen pos shes rab kyi pha rol tu phyin pa la de ltar gnas par bya'o/ /kau shi ka gzhan yang sbyin pa'i pha rol tu phyin</text></item>
<item><p>12b.5</p><section></section><text>pa ni sbyin pa'i pha rol tu phyin pas stong ngo / /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni shes rab kyi pha rol tu phyin pas stong</text></item>
<item><p>12b.6</p><section></section><text>ngo / /byang chub sems dpa' ni byang chub sems dpas stong ngo / /de ltar na sbyin pa'i pha rol tu phyin pa stong pa nyid dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / </text></item>
<item><p>12b.7</p><section></section><text>shes rab kyi pha rol tu phyin pa stong pa nyid dang / byang chub sems dpa' stong pa nyid de la gnyis su med cing gnyis su byar med do/ /kau shi ka gzhan yang nang stong pa nyid ni nang stong pa nyid kyis stong ngo / /de bzhin du phyi stong pa nyid ni phyi stong pa nyid kyis stong ngo / /dngos po med pa'i ngo bo</text></item>
<item><p>13a.1</p><section></section><text>nyid stong pa nyid kyi bar ni dngos po med pa'i ngo bo nyid stong pa nyid kyi bar gyis stong ngo / /byang chub sems dpa' ni byang chub sems dpas stong ngo / /de ltar na nang stong pa nyid dang / phyi stong pa nyid dang / phyi nang stong pa nyid nas / dngos po med pa'i ngo bo nyid kyi</text></item>
<item><p>13a.2</p><section></section><text>bar stong pa nyid dang / byang chub sems dpa' stong pa nyid de la gnyis su med cing gnyis su byar med do/ /kau shi ka gzhan yang dran pa nye bar gzhag pa rnams ni dran pa nye bar gzhag pa rnams kyis stong ngo / /de bzhin du yang dag par spong ba rnams dang / rdzu 'phrul gyi rkang pa rnams</text></item>
<item><p>13a.3</p><section></section><text>dang / dbang po rnams dang / stobs rnams dang / byang chub kyi yan lag rnams dang / lam rnams dang / mngon par shes pa rnams dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa</text></item>
<item><p>13a.4</p><section></section><text>rnams dang / stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad ni sangs rgyas kyi chos ma 'dres pa bco brgyad kyis stong ngo / /de ltar na dran pa nye bar gzhag pa rnams stong pa nyid nas sangs</text></item>
<item><p>13a.5</p><section></section><text>rgyas kyi chos ma 'dres pa bco brgyad kyi bar stong pa nyid dang / byang chub sems dpa' stong pa nyid de la gnyis su med cing gnyis su byar med do/ /kau shi ka gzhan yang ting nge 'dzin ni ting nge 'dzin gyis stong ngo / /gzungs kyi sgo ni gzungs kyi sgos stong ngo / /byang chub sems</text></item>
<item><p>13a.6</p><section></section><text>dpa' ni byang chub sems dpas stong ngo / /de ltar na ting nge 'dzin stong pa nyid dang / gzungs kyi sgo stong pa nyid dang / byang chub sems dpa' stong pa nyid gang yin pa de la gnyis su med cing gnyis su byar med do/ /kau shi ka gzhan yang nyan thos kyi theg pa ni nyan thos kyi theg pas stong</text></item>
<item><p>13a.7</p><section></section><text>ngo / /rang sangs rgyas kyi theg pa ni rang sangs rgyas kyi theg pas stong ngo / /theg pa chen po ni theg pa chen pos stong ngo / /nyan thos ni nyan thos kyis stong ngo / /rang sangs rgyas ni rang sangs rgyas kyis stong ngo / /byang chub sems dpa' ni byang chub sems dpas stong ngo / /sangs rgyas</text></item>
<item><p>13b.1</p><section></section><text>ni sangs rgyas kyis stong ngo / /de ltar na nyan thos kyi theg pa stong pa nyid nas/ theg pa chen po stong pa nyid kyi bar dang / nyan thos stong pa nyid nas/ sangs rgyas stong pa nyid kyi bar de la gnyis su med cing gnyis su byar med do/ /kau shi ka byang chub sems dpa' sems</text></item>
<item><p>13b.2</p><section></section><text>dpa' chen pos shes rab kyi pha rol tu phyin pa la de ltar gnas par bya'o zhes bya ba ni drod du gtogs pa yin no/ / de nas lha rnams kyi dbang po brgya byin gyis gnas brtan rab 'byor la 'di skad ces smras so/ /btsun pa rab 'byor ji ltar na byang chub sems dpa' sems dpa' chen</text></item>
<item><p>13b.3</p><section></section><text>pos shes rab kyi pha rol tu phyin pa la gnas par mi bya/ rab 'byor gyis smras pa/ kau shi ka 'di la byang chub sems dpa' sems dpa' chen pos dmigs pa'i tshul gyis gzugs la gnas par mi bya'o/ /tshor ba dang / 'du shes dang / 'du byed rnams dang / rnam par</text></item>
<item><p>13b.4</p><section></section><text>shes pa la gnas par mi bya'o/ /dmigs pa'i tshul gyis mig la gnas par mi bya'o/ /gzugs la gnas par mi bya'o/ /mig gi rnam par shes pa la gnas par mi bya'o/ /mig gi 'dus te reg pa la gnas par mi bya'o/ /mig gi 'dus te reg pa las byung ba'i tshor ba la</text></item>
<item><p>13b.5</p><section></section><text>gnas par mi bya'o/ /de bzhin du rna ba dang / sna dang / lce dang / lus dang / yid la gnas par mi bya'o/ /chos la gnas par mi bya'o/ /yid kyi rnam par shes pa la gnas par mi bya'o/ /yid kyi 'dus te reg pa la gnas par mi bya'o/ /yid kyi 'dus te reg pa las byung ba'i</text></item>
<item><p>13b.6</p><section></section><text>tshor ba la gnas par mi bya'o/ /dmigs pa'i tshul gyis sa'i khams la gnas par mi bya'o/ /chu'i khams la gnas par mi bya'o/ /me'i khams la gnas par mi bya'o/ /rlung gi khams la gnas par mi bya'o/ /nam mkha'i khams la gnas par mi bya'o/ /rnam par shes pa'i</text></item>
<item><p>13b.7</p><section></section><text>khams la gnas par mi bya'o/ /dmigs pa'i tshul gyis dran pa nye bar gzhag pa rnams la gnas par mi bya'o/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mngon par shes pa dang / </text></item>
<item><p>14a.1</p><section></section><text>'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la gnas par mi bya'o/ /</text></item>
<item><p>14a.2</p><section></section><text>dmigs pa'i tshul gyis rgyun du zhugs pa'i 'bras bu la gnas par mi bya'o/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu dang / rang sangs rgyas nas/ sangs rgyas kyi bar la gnas par mi bya'o zhes pa ni rtse mor</text></item>
<item><p>14a.3</p><section></section><text>gtogs pa yin no/ / dmigs pa'i tshul gyis gzugs rtag ces bya bar gnas par mi bya'o/ /de bzhin du mi rtag ces bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / </text></item>
<item><p>14a.4</p><section></section><text>dben zhes bya ba dang / mi dben zhes bya bar gnas par mi bya'o/ /gzugs stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya bar gnas par mi bya'o/ /dmigs pa'i tshul</text></item>
<item><p>14a.5</p><section></section><text>gyis tshor ba dang / 'du shes dang / 'du byed rnams dang / rnam par shes pa rtag ces bya bar gnas par mi bya'o/ /de bzhin du mi rtag ces bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes</text></item>
<item><p>14a.6</p><section></section><text>bya ba dang / dben zhes bya ba dang / mi dben zhes bya ba dang / stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya bar gnas par mi bya'o/ /de bzhin du dmigs pa'i tshul</text></item>
<item><p>14a.7</p><section></section><text>gyis so so ba dang / bsdus pa'i phung po dang / khams dang / skye mched dang / rten cing 'brel par 'byung ba rnams dang / pha rol tu phyin pa rnams dang / byang chub kyi phyogs kyi chos rnams dang / tshad med pa rnams dang / bsam gtan rnams dang / gzugs med pa'i snyoms par 'jug</text></item>
<item><p>14b.1</p><section></section><text>pa rnams dang / bden pa dang / mngon par shes pa rnams dang / ting nge 'dzin rnams dang / gzungs kyi sgo rnams dang / stobs dang / mi 'jigs pa dang / so so yang dag par rig pa rnams dang / sangs rgyas kyi chos ma 'dres pa bco brgyad nas/ rnam pa thams cad mkhyen pa nyid</text></item>
<item><p>14b.2</p><section></section><text>kyi bar de rnams thams cad la rtag ces bya bar gnas par mi bya'o/ /de bzhin du mi rtag ces bya ba dang / bde zhes bya ba dang / sdug bsngal zhes bya ba dang / bdag ces bya ba dang / bdag med ces bya ba dang / zhi zhes bya ba dang / ma zhi zhes bya ba dang / dben zhes bya ba dang / </text></item>
<item><p>14b.3</p><section></section><text>mi dben zhes bya ba dang / stong zhes bya ba dang / mi stong zhes bya ba dang / mtshan ma yod ces bya ba dang / mtshan ma med ces bya ba dang / smon pa yod ces bya ba dang / smon pa med ces bya bar gnas par mi bya'o/ /kau shi ka gzhan yang rgyun du zhugs pa'i 'bras bu 'dus ma byas</text></item>
<item><p>14b.4</p><section></section><text>las gdags zhes bya bar dmigs pa'i tshul gyis gnas par mi bya'o/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub 'dus ma byas las gdags zhes bya bar gnas par mi bya'o/ /rang sangs rgyas</text></item>
<item><p>14b.5</p><section></section><text>nyid 'dus ma byas las gdags zhes bya bar gnas par mi bya'o/ /rgyun du zhugs pa sbyin pa'i gnas zhes bya bar gnas par mi bya'o/ /de bzhin du lan cig phyir 'ong ba dang / phyir mi 'ong ba dang / dgra bcom pa nyid dang / rang byang chub dang / de bzhin gshegs pa</text></item>
<item><p>14b.6</p><section></section><text>sbyin pa'i gnas zhes bya bar gnas par mi bya'o zhes bya ba ni bzod par gtogs pa yin no/ / kau shi ka gzhan yang byang chub sems dpa' sems dpa' chen pos sa dang po la dmigs pa'i tshul gyis gnas par mi bya'o/ /sa gnyis pa dang / sa gsum pa dang / sa bzhi pa dang / </text></item>
<item><p>14b.7</p><section></section><text>sa lnga pa dang / sa drug pa dang / sa bdun pa dang / sa brgyad pa dang / sa dgu pa dang / sa bcu pa la dmigs pa'i tshul gyis gnas par mi bya'o/ /sems dang po bskyed pa la gnas te sbyin pa'i pha rol tu phyin pa yongs su rdzogs par bya'o zhes bya bar dmigs pa'i tshul gyis</text></item>
<item><p>15a.1</p><section></section><text>gnas par mi bya'o/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bya'o zhes</text></item>
<item><p>15a.2</p><section></section><text>bya bar dmigs pa'i tshul gyis gnas par mi bya'o/ /de bzhin du dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam rnams yongs</text></item>
<item><p>15a.3</p><section></section><text>su rdzogs par bya'o zhes bya bar dmigs pa'i tshul gyis gnas par mi bya'o/ /byang chub sems dpa' sems dpa' chen pos byang chub sems dpa'i skyon med par 'jug par bya'o zhes bya bar dmigs pa'i tshul gyis gnas par mi bya'o/ /byang chub sems dpa'i skyon med par</text></item>
<item><p>15a.4</p><section></section><text>zhugs nas phyir mi ldog pa'i sa la gnas par bya'o zhes de ltar yang dmigs pa'i tshul gyis gnas par mi bya'o/ /byang chub sems dpa' sems dpa' chen pos mngon par shes pa lnga yongs su rdzogs par bya'o zhes dmigs pa'i tshul gyis gnas par mi bya'o/ /byang</text></item>
<item><p>15a.5</p><section></section><text>chub sems dpa'i mngon par shes pa lnga la gnas te/ sangs rgyas bcom ldan 'das rnams la blta ba dang / phyag bya ba dang / mchod pa dang / bsnyen bkur ba dang / chos nyan pa dang / thos nas kyang de bzhin du gzhan la bstan par bya ba'i phyir sangs rgyas kyi zhing grangs</text></item>
<item><p>15a.6</p><section></section><text>med pa dang / gzhal du med pa dang / tshad med par 'gro'o zhes de ltar yang byang chub sems dpa' sems dpa' chen pos dmigs pa'i tshul gyis gnas par mi bya'o/ /sangs rgyas bcom ldan 'das de rnams kyi sangs rgyas kyi zhing ma 'dres pa ci 'dra ba de 'dra ba nyid du yongs</text></item>
<item><p>15a.7</p><section></section><text>su bsgrub par bya'o zhes byang chub sems dpa' sems dpa' chen pos dmigs pa'i tshul gyis gnas par mi bya'o/ /sems can rnams bla na med pa yang dag par rdzogs pa'i byang chub tu yongs su smin par bya'o zhes de ltar yang byang chub sems dpa' sems dpa' chen pos dmigs pa'i</text></item>
<item><p>15b.1</p><section></section><text>tshul gyis gnas par mi bya'o/ /'jig rten gyi khams grangs med tshad med par song ste/ de bzhin gshegs pa dgra bcom pa yang dag par rdzogs pa'i sangs rgyas rnams la me tog dang / spos dang / dri dang / phreng ba dang / byug pa dang / phye ma dang / chos gos dang / gdugs dang / </text></item>
<item><p>15b.2</p><section></section><text>rgyal mtshan dang / ba dan mang pos rim gror bya'o/ /bkur stir bya'o/ /bsti stang du bya'o/ /mchod par bya'o/ /de bzhin gshegs pa de dag la na bza' bye ba khrag khrig brgya stong du ma dag gis kyang mchod par bya'o zhes bya ba de ltar yang dmigs pa'i tshul gyis gnas par mi bya'o/ /</text></item>
<item><p>15b.3</p><section></section><text>sems can tshad med grangs med pa bla na med pa yang dag par rdzogs pa'i byang chub tu rab tu dgod par bya'o zhes bya bar dmigs pa'i tshul gyis gnas par mi bya'o/ /mig lnga bsgrub par bya'o zhes gnas par mi bya ste/ sha'i mig dang / lha'i mig dang / shes rab kyi mig dang / chos</text></item>
<item><p>15b.4</p><section></section><text>kyi mig dang / sangs rgyas kyi mig bsgrub par bya'o zhes gnas par mi bya'o/ /ting nge 'dzin thams cad yongs su bsgrub par bya'o zhes gnas par mi bya'o/ /ting nge 'dzin gang dang gang gis rnam par rtse bar 'dod pa'i ting nge 'dzin de dang des rnam par rtse bar bya'o zhes gnas par mi bya'o/ /</text></item>
<item><p>15b.5</p><section></section><text>gzungs kyi sgo thams cad yongs su bsgrub par bya'o zhes gnas par mi bya'o/ /tshad med pa dang / bsam gtan dang / gzugs med pa'i snyoms par 'jug pa rnams yongs su bsgrub par bya'o zhes gnas par mi bya'o/ /de bzhin gshegs pa'i stobs bcu yongs su bsgrub par bya'o</text></item>
<item><p>15b.6</p><section></section><text>zhes gnas par mi bya'o/ /mi 'jigs pa bzhi yongs su bsgrub par bya'o zhes gnas par mi bya'o/ /so so yang dag par rig pa bzhi yongs su bsgrub par bya'o zhes gnas par mi bya'o/ /sangs rgyas kyi chos ma 'dres pa bco brgyad yongs su bsgrub par bya'o zhes dmigs pa'i tshul</text></item>
<item><p>15b.7</p><section></section><text>gyis gnas par mi bya'o/ /byams pa chen po dang / snying rje chen po yongs su bsgrub par bya'o zhes gnas par mi bya'o/ /lus la skyes bu chen po'i mtshan sum cu rtsa gnyis yongs su bsgrub par bya'o zhes gnas par mi bya'o/ /dpe byad bzang po brgyad cu yongs su bsgrub par bya'o zhes</text></item>
<item><p>16a.1</p><section></section><text>de ltar yang byang chub sems dpa' sems dpa' chen pos dmigs pa'i tshul gyis gnas par mi bya'o/ /dad pa'i rjes su 'brang ba'o/ /chos kyi rjes su 'brang ba'o/ /brgyad pa'o/ /rgyun du zhugs pa'o/ /po zos na srid pa lan bdun pa'o zhes gnas par mi bya'o/ /</text></item>
<item><p>16a.2</p><section></section><text>rigs nas rigs su 'gro ba'o zhes bya ba dang / gcig gis mchod pa'o zhes gnas par mi bya'o/ /gang zag mgo mnyam pa'o zhes gnas par mi bya'o/ /tshe zad pa'o/ /nyon mongs pa zad pa'o zhes gnas par mi bya'o/ /rgyun du zhugs pa'i chos la nyams pa med pa'o zhes gnas</text></item>
<item><p>16a.3</p><section></section><text>par mi bya'o/ /lan cig phyir 'ong ba ste/ 'jig rten 'dir lan cig 'ongs nas sdug bsngal mthar 'byin to zhes gnas par mi bya'o/ /phyir mi 'ong ba'i 'bras bu mngon du bya ba'i phyir zhugs pa'o zhes gnas par mi bya'o/ /phyir mi 'ong ste de nyid du yongs su mya ngan las 'da' ba'o zhes</text></item>
<item><p>16a.4</p><section></section><text>gnas par mi bya'o/ /dgra bcom pa'i 'bras bu mngon du bya ba'i phyir zhugs pa'o zhes gnas par mi bya'o/ /dgra bcom pa ste tshe 'di nyid la phung po ma lus pa'i mya ngan las 'das pa'i dbyings su yongs su mya ngan las 'da'o zhes gnas par mi bya'o/ /rang sangs rgyas so zhes gnas</text></item>
<item><p>16a.5</p><section></section><text>par mi bya'o/ /byang chub sems dpa' nyan thos kyi sa dang / rang sangs rgyas kyi sa las 'das te byang chub sems dpa'i sa la gnas par bya'o zhes gnas par mi bya'o/ /lam shes pa nyid la gnas par bya'o zhes gnas par mi bya'o/ /rnam pa thams cad mkhyen pa nyid kyi ye shes</text></item>
<item><p>16a.6</p><section></section><text>la gnas par bya'o zhes dmigs pa'i tshul gyis gnas par mi bya'o/ /bag chags kyis mtshams sbyor ba'i nyon mongs pa thams cad zad de/ chos thams cad rnam pa thams cad du mngon par rdzogs par byang chub nas bla na med pa yang dag par rdzogs pa'i byang chub tu mngon par rdzogs</text></item>
<item><p>16a.7</p><section></section><text>par 'tshang rgya bar bya'o/ /bla na med pa yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo bskor bar bya'o zhes gnas par mi bya'o/ /sangs rgyas kyi bya ba byas te 'jig rten gyi khams tshad med grangs med pa'i sems can rnams yongs su</text></item>
<item><p>16b.1</p><section></section><text>mya ngan las 'da'o zhes bya ba de ltar yang gnas par mi bya'o/ /rdzu 'phrul gyi rkang pa bzhi la gnas te ting nge 'dzin gang la snyoms par zhugs pas bskal pa gang gA'i klung gi bye ma snyed du gnas par 'gyur ba de lta bu'i ting nge 'dzin la mnyam par gzhag go zhes dmigs pa'i tshul gyis</text></item>
<item><p>16b.2</p><section></section><text>gnas par mi bya'o/ /bdag gi tshe'i tshad ni dpag tu med par gyur cig ces dmigs pa'i tshul gyis gnas par mi bya'o/ /bdag gi skyes bu chen po'i mtshan sum cu rtsa gnyis las mtshan re re zhing bsod nams brgyas yongs su bsgrub par gyur cig ces gnas par mi</text></item>
<item><p>16b.3</p><section></section><text>bya'o/ /shar phyogs kyi 'jig rten gyi khams gang gA'i klung gi bye ma snyed dang / de bzhin du lho dang / nub dang / byang gi 'jig rten gyi khams gang gA'i klung gi bye ma snyed ji tsam yod pa de tsam bdag gi sangs rgyas kyi zhing gcig tu gyur cig ces gnas par mi bya'o/ /</text></item>
<item><p>16b.4</p><section></section><text>bdag gi stong gsum gyi stong chen po'i 'jig rten gyi khams rdo rje'i rang bzhin du gyur cig ces gnas par mi bya'o/ /bdag gi byang chub kyi shing de las dri byung ste/ dri de gang gis tshor ba'i sems can thams cad la 'dod chags kyi sems mi 'byung zhing / zhe sdang gi sems</text></item>
<item><p>16b.5</p><section></section><text>mi 'byung ba dang / gti mug gi sems mi 'byung ba dang / res 'ga' tsam yang nyan thos kyi sems sam/ rang sangs rgyas kyi sems mi 'byung bar sems can de dag thams cad kyang bla na med pa yang dag par rdzogs pa'i byang chub tu nges par gyur cig ces bya ba dang / sems can</text></item>
<item><p>16b.6</p><section></section><text>gang gis de'i dri tshor bar gyur pa rnams la nad gang yang med par gyur cig ces bya ba de ltar yang gnas par mi bya'o/ /bdag gi sangs rgyas kyi zhing der gzugs kyi sgra 'byung bar ma gyur cig /tshor ba'i 'byung bar ma gyur cig /'du shes kyi 'byung bar ma gyur cig /'du byed rnams kyi</text></item>
<item><p>16b.7</p><section></section><text>'byung bar ma gyur cig /rnam par shes pa'i sgra 'byung bar ma gyur cig ces gnas par mi bya'o/ /sbyin pa'i pha rol tu phyin pa'i sgra 'byung bar ma gyur cig /de bzhin du tshul khrims kyi pha rol tu phyin pa'i 'byung bar ma gyur cig /bzod pa'i pha rol tu phyin pa'i 'byung bar ma gyur cig /brtson</text></item>
<item><p>17a.1</p><section></section><text>'grus kyi pha rol tu phyin pa'i 'byung bar ma gyur cig /bsam gtan gyi pha rol tu phyin pa'i 'byung bar ma gyur cig /shes rab kyi pha rol tu phyin pa'i sgra 'byung bar ma gyur cig ces gnas par mi bya'o/ /dran pa nye bar gzhag pa rnams kyi sgra 'byung bar ma gyur cig /</text></item>
<item><p>17a.2</p><section></section><text>yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / tshad med pa dang / bsam gtan dang / gzugs med pa'i snyoms par 'jug pa dang / mngon par shes pa dang / 'phags pa'i bden pa dang / </text></item>
<item><p>17a.3</p><section></section><text>stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams kyi sgra 'byung bar ma gyur cig ces bya ba nas de bzhin du rgyun tu zhugs pa'i dang / lan cig phyir 'ong ba'i dang / phyir mi 'ong ba'i dang / dgra bcom pa'i</text></item>
<item><p>17a.4</p><section></section><text>dang / rang sangs rgyas kyi dang / byang chub sems dpa'i dang / rang sangs rgyas kyi sgra yang 'byung bar ma gyur cig ces gnas par mi bya'o zhes rgyas par bya'o/ /de ci'i phyir zhe na/ 'di ltar de bzhin gshegs pa dgra bcom pa yang dag par rdzogs pa'i sangs rgyas bla na med pa</text></item>
<item><p>17a.5</p><section></section><text>yang dag par rdzogs pa'i byang chub tu mngon par rdzogs par sangs rgyas nas chos thams cad mi dmigs pa'i phyir ro/ /kau shi ka de ltar byang chub sems dpa' sems dpa' chen pos shes rab kyi pha rol tu phyin pa la dmigs pa'i tshul gyis gnas par mi bya'o/ /de nas tshe dang</text></item>
<item><p>17a.6</p><section></section><text>ldan pa shA ri'i bu 'di snyam ste ji ltar byang chub sems dpa' sems dpa' chen pos shes rab kyi pha rol tu phyin pa la gnas par bya snyam pa dang / de nas yang tshe dang ldan pa rab 'byor gyis/ tshe dang ldan pa shA ri'i bu'i sems kyi rnam par rtog pa sems kyis shes nas tshe dang ldan pa</text></item>
<item><p>17a.7</p><section></section><text>shA ri'i bu la smras pa/ tshe dang ldan pa shA ri'i bu de ji snyam du sems/ de bzhin gshegs pa ci zhig la gnas/ smras pa/ tshe dang ldan pa rab 'byor de bzhin gshegs pa ni ci la yang gnas pa ma yin te/ de ni gzugs la gnas pa ma yin/ tshor ba la gnas pa ma yin/ 'du shes</text></item>
<item><p>17b.1</p><section></section><text>la gnas pa ma yin/ 'du byed rnams la gnas pa ma yin/ rnam par shes pa rnams la gnas pa ma yin/ 'dus byas kyi khams la gnas pa ma yin/ 'dus ma byas kyi khams la gnas pa ma yin/ phung po dang / khams dang / skye mched dang / rten cing 'brel par 'byung</text></item>
<item><p>17b.2</p><section></section><text>ba'i yan lag rnams la ma yin/ pha rol tu phyin pa rnams la ma yin/ byang chub kyi phyogs kyi chos rnams la ma yin/ tshad med pa rnams la ma yin/ bsam gtan rnams la ma yin/ gzugs med pa'i snyoms par 'jug pa rnams la ma yin/ mngon par shes pa rnams la ma</text></item>
<item><p>17b.3</p><section></section><text>yin/ bden pa rnams la ma yin/ stong pa nyid thams cad la ma yin / ting nge 'dzin thams cad la ma yin/ gzungs kyi sgo thams cad la gnas pa ma yin/ stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams</text></item>
<item><p>17b.4</p><section></section><text>la gnas pa ma yin/ thams cad mkhyen pa nyid la gnas pa ma yin te/ de bzhin gshegs pa dgra bcom pa yang dag par rdzogs pa'i sangs rgyas kyi thugs rab tu mi gnas pa'i phyir ro// //bam po nyi shu brgyad pa/ de nas yang tshe dang ldan pa rab 'byor gyis tshe</text></item>
<item><p>17b.5</p><section></section><text>dang ldan pa shA ri'i bu la 'di skad ces smras so/ /tshe dang ldan pa shA ri'i bu byang chub sems dpa' sems dpa' chen pos shes rab kyi pha rol tu phyin pa la 'di ltar gnas par bya ste/ ji ltar de bzhin gshegs pa dgra bcom pa yang dag par rdzogs pa'i sangs rgyas gzugs la</text></item>
<item><p>17b.6</p><section></section><text>gnas pa yang ma yin/ mi gnas pa yang ma yin/ tshor ba la ma yin/ 'du shes la ma yin/ 'du byed rnams la ma yin/ rnam par shes pa la gnas pa yang ma yin/ mi gnas pa yang ma yin no/ /tshe dang ldan pa shA ri'i bu de ltar na byang chub sems dpa' sems dpa'</text></item>
<item><p>17b.7</p><section></section><text>chen pos shes rab kyi pha rol tu phyin pa la gnas par bya ste/ gnas pa med pa'i tshul gyis gnas par 'gyur ro zhes bya ba ni chos kyi mchog tu gtogs pa yin no/ /'di dag gis ni nyan thos kyi lam bstan pa yin no/ / de nas yang 'khor de rnams las lha'i bu kha cig 'di snyam du</text></item>
<item><p>18a.1</p><section></section><text>sems par gyur te/ gang gnod sbyin rnams kyis gnod sbyin gyi skad dang / gnod sbyin rnams kyi tshig dang / gnod sbyin rnams kyis smras pa dang / gnod sbyin rnams kyis rab tu bsnyad pa gang yin pa de dag ni smras par gyur na shes par rung gi /gang 'phags</text></item>
<item><p>18a.2</p><section></section><text>pa rab 'byor shes rab kyi pha rol tu phyin pa 'chad pa dang / rab tu brjod pa dang / ston pa dang / nye bar ston pa de ni shes par mi rung ngo snyam mo/ /de nas yang tshe dang ldan pa rab 'byor gyis lha'i bu de dag gi sems kyi rtog pa sems kyis yongs su shes nas/ lha'i bu de dag la</text></item>
<item><p>18a.3</p><section></section><text>smras pa/ lha'i bu dag gang smras pa de shes par mi rung ngam/ lha'i bu rnams kyis smras pa/ 'phags pa rab 'byor shes par mi rung ngo / /rab 'byor gyis smras pa/ lha'i bu dag 'di ltar yi ge cig kyang ma brjod kyis gang ma brjod pa de ni thos par mi rung ngo / /gang thos</text></item>
<item><p>18a.4</p><section></section><text>par mi rung ba de ni shes par mi rung ngo / /de ci'i phyir zhe na/ shes rab kyi pha rol tu phyin pa ni yi ge ma yin pa ste/ des na shes pa med do/ /nyan pa med do/ /ston pa med do/ /de bzhin gshegs pa dgra bcom pa yang dag par rdzogs pa'i sangs rgyas rnams kyi byang chub ni yi</text></item>
<item><p>18a.5</p><section></section><text>ge med pa'o/ /lha'i bu dag 'di lta ste/ dper na/ de bzhin gshegs pa dgra bcom pa yang dag par rdzogs pa'i sangs rgyas kyi sprul pa zhig sprul te/ des kyang dge slong dang / dge slong ma dang / dge bsnyen dang / dge bsnyen ma'i 'khor rnam bzhi mngon par sprul nas des 'khor</text></item>
<item><p>18a.6</p><section></section><text>bzhi po de dag la chos bstan par gyur na lha'i bu dag de la ji snyam du sems/ der sus kyang bstan par gyur pa'am/ thos pa'am/ shes par gyur pa yod dam/ lha'i bu dag gis smras pa/ btsun pa rab 'byor de ni med do/ /rab 'byor gyis smras pa/ lha'i bu dag de bzhin du</text></item>
<item><p>18a.7</p><section></section><text>chos thams cad kyang sprul pa lta bu ste/ de la sus kyang bstan pa med do/ /sus kyang thos pa med do/ /sus kyang shes pa med do/ /lha'i bu dag 'di lta ste/ dper na/ skyes bu gnyid kyis log pa'i rmi lam na de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>18b.1</p><section></section><text>zhig chos ston pa mthong na/ lha'i bu dag de la ji snyam du sems/ de la sus kyang bstan pa'am/ thos pa'am/ shes par gyur pa yod dam/ lha'i bu dag gis smras pa/ btsun pa rab 'byor de ni med do/ /rab 'byor gyis smras pa/ lha'i bu dag de bzhin du chos thams cad kyang</text></item>
<item><p>18b.2</p><section></section><text>rmi lam lta bu ste/ de la sus kyang bstan pa med do/ /sus kyang thos pa med do/ /sus kyang shes pa med do/ /lha'i bu dag 'di lta ste dper na/ skyes bu gnyis shig ri'i sul du 'khod de sangs rgyas kyi legs pa yang brjod/ chos kyi legs pa yang brjod/ dge 'dun gyi</text></item>
<item><p>18b.3</p><section></section><text>legs pa yang brjod la de gnyis las kyang sgra brnyan gyi dbyangs byung na/ lha'i bu dag de la ji snyam du sems/ sgra brnyan gcig pu des kyang sgra brnyan gnyis pa'i sgra shes par 'gyur ba yod dam/ lha'i bus smras pa/ btsun pa rab 'byor de ni med do/ /rab 'byor gyis</text></item>
<item><p>18b.4</p><section></section><text>smras pa/ lha'i bu dag de bzhin du chos thams cad kyang sgra brnyan lta bu ste/ de la sus kyang bstan pa med do/ /thos pa med do/ /shes pa med do/ /lha'i bu dag 'di lta ste dper na/ sgyu ma'i mkhan po'am/ sgyu ma'i mkhan po'i mchan bu mkhas pa zhig gis lam po che'i</text></item>
<item><p>18b.5</p><section></section><text>bzhi mdor de bzhin gshegs pa dgra bcom pa yang dag par rdzogs pa'i sangs rgyas zhig mngon par sprul/ 'khor bzhi yang mngon par sprul nas/ des sprul pa'i 'khor bzhi la chos bstan na/ lha'i bu dag de ji snyam du sems/ de la sus kyang bstan pa'am/ thos pa'am/ </text></item>
<item><p>18b.6</p><section></section><text>shes par gyur pa yod dam/ lha'i bus smras pa/ btsun pa rab 'byor de ni med do/ /rab 'byor gyis smras pa/ lha'i bu dag de bzhin du chos thams cad kyang sgyu ma lta bu ste/ de la sus kyang bstan pa med do/ /thos pa med do/ /shes pa med do zhes bya ba ni gzhan gyis bstan</text></item>
<item><p>18b.7</p><section></section><text>mi dgos pa bstan pa yin no/ /de nas lha'i bu de dag 'di snyam du sems par gyur te/ kye ma gnas brtan rab 'byor 'phags pa 'di ni shes rab kyi pha rol tu phyin pa gsal bar byed pa ste/ zab pa bas kyang shin tu zab pa ston par byed pa/ phra ba bas kyang shin tu phra ba ston pa'o</text></item>
<item><p>19a.1</p><section></section><text>zhes bya ba ni zab pa'i ye shes bstan pa yin no/ / de nas tshe dang ldan pa rab 'byor gyis lha'i bu de dag la 'di skad ces smras so/ /lha'i bu dag gzugs ni zab pa ma yin phra ba ma yin no/ /tshor ba ma yin/ 'du shes ma yin/ 'du byed rnams ma yin/ rnam</text></item>
<item><p>19a.2</p><section></section><text>par shes pa zab pa ma yin phra ba ma yin no/ /de ci'i phyir zhe na/ gzugs kyi rang bzhin ni zab pa ma yin phra ba ma yin no/ /tshor ba'i ma yin/ 'du shes kyi ma yin/ 'du byed rnams kyi ma yin/ rnam par shes pa'i rang bzhin ni zab pa ma yin phra ba ma yin no/ /mig gi rang</text></item>
<item><p>19a.3</p><section></section><text>bzhin ni zab pa ma yin phra ba ma yin no/ /rna ba'i ma yin/ sna'i ma yin/ lce'i ma yin/ lus kyi ma yin/ yid kyi rang bzhin ni zab pa ma yin phra ba ma yin no/ /sa'i khams kyi rang bzhin ni zab pa ma yin phra ba ma yin no/ /chu'i khams kyi ma yin/ me'i khams kyi ma</text></item>
<item><p>19a.4</p><section></section><text>yin/ rlung gi khams kyi ma yin/ nam mkha'i khams kyi ma yin/ rnam par shes pa'i khams kyi rang bzhin ni zab pa ma yin phra ba ma yin no/ /sbyin pa'i pha rol tu phyin ba'i rang bzhin ni zab pa ma yin phra ba ma yin no/ /tshul khrims kyi pha rol tu phyin pa'i ma yin/ bzod</text></item>
<item><p>19a.5</p><section></section><text>pa'i pha rol tu phyin pa'i ma yin/ brtson 'grus kyi pha rol tu phyin pa'i ma yin/ bsam gtan gyi pha rol tu phyin pa'i ma yin/ shes rab kyi pha rol tu phyin pa'i rang bzhin ni zab pa ma yin phra ba ma yin no/ /nang stong pa nyid kyi rang bzhin ni zab pa ma yin phra ba ma yin no/ /phyi</text></item>
<item><p>19a.6</p><section></section><text>stong pa nyid kyi ma yin/ phyi nang stong pa nyid kyi ma yin/ dngos po med pa'i ngo bo nyid stong pa nyid kyi bar gyi rang bzhin ni zab pa ma yin phra ba ma yin no/ /dran pa nye bar gzhag pa rnams kyi rang bzhin ni zab pa ma yin phra ba ma yin no/ /de bzhin du yang dag par spong ba rnams dang / </text></item>
<item><p>19a.7</p><section></section><text>rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / 'phags pa'i bden pa rnams dang / mngon par shes pa rnams dang / tshad med pa bzhi dang / bsam gtan bzhi</text></item>
<item><p>19b.1</p><section></section><text>dang / gzugs med pa'i snyoms par 'jug pa bzhi dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad kyi rang bzhin ni zab pa ma yin phra ba ma yin no/ /ting nge 'dzin dang / </text></item>
<item><p>19b.2</p><section></section><text>gzungs kyi sgo thams cad kyi rang bzhin ni zab pa ma yin phra ba ma yin no/ /rnam pa thams cad mkhyen pa nyid kyi bar ni zab pa ma yin phra ba ma yin no/ /de ci'i phyir zhe na/ 'di ltar rnam pa thams cad mkhyen pa nyid kyi rang bzhin ni zab pa ma yin phra ba ma yin no/ /de nas lha'i bu</text></item>
<item><p>19b.3</p><section></section><text>de dag 'di snyam du sems par gyur te/ chos bstan pa 'di la ni gzugs su btags pa med do/ /tshor ba med do/ /'du shes su med do/ /'du byed rnams su med do/ /rnam par shes par btags pa med do/ /skye mched du med do/ /khams su med do/ /rten cing 'brel</text></item>
<item><p>19b.4</p><section></section><text>par 'byung bar btags pa med do/ /pha rol tu phyin par btags pa med do/ /byang chub kyi phyogs kyi chos rnams su btags pa med do/ /tshad med pa dang / bsam gtan rnams dang / gzugs med pa'i snyoms par 'jug pa rnams dang / stong pa nyid thams cad du med do/ /ting nge</text></item>
<item><p>19b.5</p><section></section><text>'dzin thams cad du med do/ /gzungs kyi sgo thams cad du med do/ /de bzhin gshegs pa'i stobs rnams su med do/ /mi 'jigs pa rnams su med do/ /so so yang dag par rig pa rnams su med do/ /sangs rgyas kyi chos ma 'dres pa bco brgyad du btags pa med do/ /chos</text></item>
<item><p>19b.6</p><section></section><text>bstan pa 'di la ni rgyun du zhugs pa'i 'bras bur btags pa med do/ /lan cig phyir 'ong ba'i 'bras bu dang / phyir mi 'ong ba'i 'bras bur med do/ /dgra bcom pa nyid du med do/ /rang byang chub med do/ /byang chub sems dpa' rnams su med do/ /byang chub tu btags pa med do/ /</text></item>
<item><p>19b.7</p><section></section><text>yi ge rnams su btags pa med do snyam mo/ /de nas tshe dang ldan pa rab 'byor gyis lha'i bu de dag la 'di skad ces smras so/ /lha'i bu dag de de bzhin no/ /de de bzhin te/ de bzhin gshegs pa'i byang chub ni brjod du med do/ /smrar med do/ /de ni sus kyang bstan pa med do/ /sus kyang</text></item>
<item><p>20a.1</p><section></section><text>thos pa med do/ /sus kyang shes pa med do/ /lha'i bu dag de lta bas na gang rgyun du zhugs pa'i 'bras bu gnas par 'dod cing / rgyun du zhugs pa'i 'bras bu mngon du bya bar 'dod na yang bzod pa 'di la dmigs rten du mi rung ngo / /gang lan cig phyir 'ong ba'i 'bras</text></item>
<item><p>20a.2</p><section></section><text>bu dang / phyir mi 'ong ba'i 'bras bu dang / dgra bcom pa nyid dang / gang rang byang chub nyid la gnas par 'dod pa dang / gang rang byang chub nyid thob par 'dod pas kyang bzod pa 'di la dmigs rten du mi rung ngo / /lha'i bu dag de ltar byang chub sems dpa' sems dpa' chen pos sems</text></item>
<item><p>20a.3</p><section></section><text>dang po bskyed pa nas brjod pa dang / mnyan du med pa las bzung ste/ shes rab kyi pha rol tu phyin pa la gnas par bya'o zhes bya ba ni rang sangs rgyas rnams kyis gzung ba'i rtog pa spangs pa bstan pa yin no/ / de nas lha'i bu de dag 'di snyam du sems par gyur te/ gnas brtan rab</text></item>
<item><p>20a.4</p><section></section><text>'byor la chos nyan pa rnam pa ji lta bu dag btsal bar bya snyam pa dang / de nas tshe dang ldan pa rab 'byor gyis lha'i bu de dag gi sems kyi rnam par rtog pa sems kyis yongs su shes nas lha'i bu de dag la 'di skad ces smras so/ /lha'i bu dag bdag la chos nyan pa ni sgyu ma lta bu dang / </text></item>
<item><p>20a.5</p><section></section><text>lha'i bu dag bdag la chos nyan pa ni sprul pa lta bur btsal bar bya ste/ des na ci yang mnyan pa med cing ci yang mngon du bya ba med do/ /de nas lha'i bu de dag gis tshe dang ldan pa rab 'byor la 'di skad ces smras so/ /btsun pa rab 'byor ci sems can de dag sgyu ma lta bu ste/ / nyan</text></item>
<item><p>20a.6</p><section></section><text>pa de dag kyang sgyu ma lta bu yin nam/ sems can de dag sprul pa lta bu ste/ chos nyan pa de dag kyang sprul pa lta bu yin nam/ rab 'byor gyis smras pa/ lha'i bu dag de de bzhin no/ /de de bzhin te/ sems can de dag ni sgyu ma lta bu ste/ chos nyan pa de dag kyang sgyu ma lta bu'o/ /</text></item>
<item><p>20a.7</p><section></section><text>sems can de dag ni sprul pa lta bu ste/ chos nyan pa de dag kyang sprul pa lta bu'o / /lha'i bu dag gzugs kyang rmi lam lta bu sgyu ma lta bu'o/ /lha'i bu dag tshor ba dang / 'du shes dang / 'du byed rnams dang / rnam par shes pa yang rmi lam lta bu sgyu ma lta bu'o/ /lha'i bu dag mig</text></item>
<item><p>20b.1</p><section></section><text>kyang rmi lam lta bu sgyu ma lta bu'o/ /de bzhin du rna ba dang / sna dang / lce dang / lus dang / yid kyang rmi lam lta bu sgyu ma lta bu'o/ /lha'i bu dag gzugs kyang rmi lam lta bu sgyu ma lta bu'o/ /de bzhin du sgra dang / dri dang / ro dang / reg dang / lha'i bu dag chos kyang rmi lam lta bu</text></item>
<item><p>20b.2</p><section></section><text>sgyu ma lta bu'o/ /mig gi rnam par shes pa dang / mig gi 'dus te reg pa dang / mig gi 'dus te reg pa las byung ba'i tshor ba yang rmi lam lta bu sgyu ma lta bu'o/ /de bzhin du rna ba dang / sna dang / lce dang / lus dang / yid kyi rnam par shes pa dang / yid kyi 'dus te reg</text></item>
<item><p>20b.3</p><section></section><text>pa dang / yid kyi 'dus te reg pa las byung ba'i tshor ba yang rmi lam lta bu sgyu ma lta bu'o/ /sbyin pa'i pha rol tu phyin pa yang rmi lam lta bu sgyu ma lta bu'o/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin</text></item>
<item><p>20b.4</p><section></section><text>pa dang / bsam gtan gyi pha rol tu phyin pa dang / shes rab kyi pha rol tu phyin pa yang rmi lam lta bu sgyu ma lta bu'o/ /de bzhin du nang stong pa nyid dang / phyi stong pa nyid dang / phyi nang stong pa nyid nas/ dngos po med pa'i ngo bo nyid stong pa nyid kyi bar yang rmi lam lta bu sgyu ma lta bu'o/ /</text></item>
<item><p>20b.5</p><section></section><text>dran pa nye bar gzhag pa rnams kyang rmi lam lta bu sgyu ma lta bu'o/ /de bzhin du yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa dang / </text></item>
<item><p>20b.6</p><section></section><text>tshad med pa dang / bsam gtan rnams dang / gzugs med pa'i snyoms par 'jug pa rnams dang / mngon par shes pa rnams dang / bden pa rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos</text></item>
<item><p>20b.7</p><section></section><text>ma 'dres pa bco brgyad kyi bar rnams kyang rmi lam lta bu sgyu ma lta bu'o/ /rgyun du zhugs pa'i 'bras bu yang rmi lam lta bu sgyu ma lta bu'o/ /rgyun du zhugs pa yang rmi lam lta bu sgyu ma lta bu'o/ /de bzhin du lan cig phyir 'ong ba'i 'bras bu dang / phyir 'ong ba dang / phyir mi 'ong ba'i</text></item>
<item><p>21a.1</p><section></section><text>'bras bu dang / phyir mi 'ong ba dang / dgra bcom pa'i 'bras bu dang / dgra bcom pa yang rmi lam lta bu sgyu ma lta bu'o/ /rang byang chub nyid kyang rmi lam lta bu sgyu ma lta bu'o/ /rang byang chub kyang rmi lam lta bu sgyu ma lta bu'o/ /byang chub sems dpa' nyid kyang</text></item>
<item><p>21a.2</p><section></section><text>rmi lam lta bu sgyu ma lta bu'o/ /byang chub sems dpa' yang rmi lam lta bu sgyu ma lta bu'o/ /bla na med pa yang dag par rdzogs pa'i byang chub nyid kyang rmi lam lta bu sgyu ma lta bu'o/ /sangs rgyas kyang rmi lam lta bu sgyu ma lta bu'o/ /de nas lha'i bu de dag gis tshe dang ldan pa rab 'byor</text></item>
<item><p>21a.3</p><section></section><text>la 'di skad ces smras so/ /gnas brtan rab 'byor byang chub kyang rmi lam lta bu sgyu ma lta bur bshad dam/ ci de mya ngan las 'das pa yang rmi lam lta bu sgyu ma lta bur bshad dam/ rab 'byor gyis smras pa/ lha'i bu dag bdag ni mya ngan las 'das pa yang rmi lam lta bu sgyu ma lta bur</text></item>
<item><p>21a.4</p><section></section><text>smra ste/ gal te mya ngan las 'das pa las khyad par du 'phags pa'i chos gzhan zhig yod na yang de yang bdag ni rmi lam lta bu sgyu ma lta bur smra'o/ /de ci'i phyir zhe na/ lha'i bu dag 'di ltar rmi lam lta bu dang sgyu ma lta bu dang / mya ngan las 'da' ba la gnyis su med cing gnyis su byar</text></item>
<item><p>21a.5</p><section></section><text>med do zhes bya ba ni rang sangs rgyas rnams kyi 'dzin pa'i rtog pa spangs pa bstan pa yin no/ / de nas tshe dang ldan pa shA ri'i bu dang / tshe dang ldan pa maud gal gyi bu chen po dang / tshe dang ldan pa mdzod ldan chen po dang / tshe dang ldan pa kA ta ya'i bu chen po dang / tshe dang ldan pa byams gang gi</text></item>
<item><p>21a.6</p><section></section><text>bu dang / tshe dang ldan pa 'od srungs chen po dang / lha'i bu bye ba khrag khrig brgya stong phrag du mas gnas brtan tshe dang ldan pa rab 'byor la 'di skad ces smras so/ /btsun pa rab 'byor shes rab kyi pha rol tu phyin pa 'di ltar zab pa/ 'di ltar brtag par bya ba ma yin pa/ 'di ltar rtog</text></item>
<item><p>21a.7</p><section></section><text>ge'i spyod yul ma yin pa/ 'di ltar phra ba/ 'di ltar zhib pa dang / 'di ltar blta dka' ba/ 'di ltar rjes su rtogs par dka' ba/ 'di ltar gya nom pa/ 'di ltar shin tu 'phags pa la nus pa yod pa/ 'di ltar mkhas shing mdzangs pas rig par bya ba 'di len par byed pa su</text></item>
<item><p>21b.1</p><section></section><text>dag 'byung bar 'gyur/ de nas tshe dang ldan pa rab 'byor gyis nyan thos chen po de dag dang / lha'i bu de dag la 'di skad ces smras so/ /tshe dang ldan pa dag phyir mi ldog pa'i byang chub sems dpa' sems dpa' chen po rnams sam/ bden pa mthong ba'i gang zag gam/ dgra bcom pa zag pa</text></item>
<item><p>21b.2</p><section></section><text>zad pa bsam pa yongs su rdzogs pa'am/ sngon gyi rgyal ba la bya ba byas pa'i dbang du byas pa'am/ sangs rgyas bye ba mang po la dge ba'i rtsa ba bskyed pa dag gam/ dge ba'i bshes gnyen gyis yongs su zin pa'i rigs kyi bu'am/ rigs kyi bu mo dag shes rab kyi pha rol tu</text></item>
<item><p>21b.3</p><section></section><text>phyin pa 'di ltar zab pa/ 'di ltar brtag par bya ba ma yin pa/ 'di ltar rtog ge'i spyod yul ma yin pa/ 'di ltar phra ba/ 'di ltar zhib pa/ 'di ltar blta dka' ba/ 'di ltar rjes su rtogs par dka' ba/ 'di ltar gya nom pa/ 'di ltar shin tu 'phags pa la nus pa</text></item>
<item><p>21b.4</p><section></section><text>yod pa/ 'di ltar mkhas shing mdzangs pas rig par bya ba 'di len par 'gyur te/ shes rab kyi pha rol tu phyin pa 'di ltar zab pa/ 'di ltar brtag par bya ba ma yin pa/ 'di ltar rtog ge'i spyod yul ma yin pa/ 'di ltar phra ba/ 'di ltar zhib pa/ 'di ltar blta dka'</text></item>
<item><p>21b.5</p><section></section><text>ba/ 'di ltar rjes su rtogs par dka' ba/ 'di ltar gya nom pa/ 'di ltar shin tu 'phags pa la nus pa yod pa/ 'di ltar mkhas shing mdzangs pas rig par bya ba 'di len par gyur pa de dag ni nges pa kho nar gzugs stong zhes bya bar rnam par rtog par mi 'gyur/ stong pa nyid</text></item>
<item><p>21b.6</p><section></section><text>gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa stong zhes bya bar rnam par rtog par mi 'gyur/ stong pa nyid rnam par shes pa zhes bya bar rnam par rtog par mi 'gyur ro/ /gzugs mtshan ma med ces</text></item>
<item><p>21b.7</p><section></section><text>bya bar rnam par rtog par mi 'gyur/ mtshan ma med pa gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa mtshan ma med ces bya bar rnam par rtog par mi 'gyur/ mtshan ma med pa rnam par shes pa zhes</text></item>
<item><p>22a.1</p><section></section><text>bya bar rnam par rtog par mi 'gyur ro/ /gzugs smon pa med ces bya bar rnam par rtog par mi 'gyur/ smon pa med pa gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa smon pa</text></item>
<item><p>22a.2</p><section></section><text>med ces bya bar rnam par rtog par mi 'gyur/ smon pa med pa rnam par shes pa zhes bya bar rnam par rtog par mi 'gyur ro/ /gzugs skye ba med ces bya bar rnam par rtog par mi 'gyur/ skye ba med pa gzugs zhes bya bar rnam par rtog par mi 'gyur ro/ /tshor ba dang / 'du shes</text></item>
<item><p>22a.3</p><section></section><text>dang / 'du byed rnams dang / rnam par shes pa skye ba med ces bya bar rnam par rtog par mi 'gyur ro / /skye ba med pa rnam par shes pa zhes bya bar rnam par rtog par mi 'gyur ro/ /gzugs 'gag pa med ces bya bar rnam par rtog par mi 'gyur/ 'gag pa med pa</text></item>
<item><p>22a.4</p><section></section><text>gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa 'gag pa med ces bya bar rnam par rtog par mi 'gyur/ 'gag pa med pa rnam par shes pa zhes bya bar rnam par rtog par mi 'gyur ro/ /</text></item>
<item><p>22a.5</p><section></section><text>gzugs zhi zhes bya bar rnam par rtog par mi 'gyur/ zhi ba gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa zhi zhes bya bar rnam par rtog par mi 'gyur/ zhi ba rnam par shes pa zhes bya bar rnam par</text></item>
<item><p>22a.6</p><section></section><text>rtog par mi 'gyur ro/ /gzugs dben zhes bya bar rnam par rtog par mi 'gyur/ dben pa gzugs zhes bya bar rnam par rtog par mi 'gyur ro/ /tshor ba dang / 'du shes dang / 'du byed rnams dang / rnam par shes pa dben zhes bya bar rnam par rtog par mi 'gyur/ dben pa</text></item>
<item><p>22a.7</p><section></section><text>rnam par shes pa zhes bya bar rnam par rtog par mi 'gyur ro/ /de bzhin du skye zhes bya ba dang / 'gag ces bya ba dang / ma zhi zhes bya ba dang / mi dben zhes bya bar rnam par rtog par mi 'gyur ro/ /de bzhin du so so ba dang / bsdus pa'i khams dang / skye mched dang / rten cing</text></item>
<item><p>22b.1</p><section></section><text>'brel par 'byung ba'i yan lag dang / pha rol tu phyin pa dang / de bzhin du nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / de bzhin du dran pa nye bar gzhag pa dang / yang dag par spong ba dang / rdzu 'phrul gyi</text></item>
<item><p>22b.2</p><section></section><text>rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang / tshad med pa dang / bsam gtan dang / gzugs med pa'i snyoms par 'jug pa dang / mngon par shes pa dang / bden pa dang / de bzhin gshegs</text></item>
<item><p>22b.3</p><section></section><text>pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / ting nge 'dzin thams cad dang / gzungs kyi sgo thams cad dang / de bzhin du rgyun du zhugs pa'i 'bras bu dang / lan cig phyir 'ong ba'i</text></item>
<item><p>22b.4</p><section></section><text>'bras bu dang / phyir mi 'ong ba'i 'bras bu dang / dgra bcom pa dang / rang byang chub dang / rnam pa thams cad mkhyen pa nyid stong zhes bya bar rnam par rtog par mi 'gyur/ stong pa nyid rnam pa thams cad mkhyen pa nyid ces bya bar rnam par rtog par mi 'gyur ro/ /rnam pa thams cad</text></item>
<item><p>22b.5</p><section></section><text>mkhyen pa nyid mtshan ma med ces bya bar rnam par rtog par mi 'gyur/ mtshan ma med pa rnam pa thams cad mkhyen pa nyid ces bya bar rnam par rtog par mi 'gyur ro/ /rnam pa thams cad mkhyen pa nyid smon pa med ces bya bar rnam par rtog par mi 'gyur/ smon pa med pa rnam pa thams cad</text></item>
<item><p>22b.6</p><section></section><text>mkhyen pa nyid ces bya bar rnam par rtog par mi 'gyur ro/ /rnam pa thams cad mkhyen pa nyid skye ba med ces bya bar rnam par rtog par mi 'gyur/ skye ba med pa rnam pa thams cad mkhyen pa nyid ces bya bar rnam par rtog par mi 'gyur ro / /rnam pa thams cad mkhyen pa nyid 'gag pa med ces</text></item>
<item><p>22b.7</p><section></section><text>bya bar rnam par rtog par mi 'gyur/ 'gag pa med pa rnam pa thams cad mkhyen pa nyid ces bya bar rnam par rtog par mi 'gyur ro/ /rnam pa thams cad mkhyen pa nyid zhi zhes bya bar rnam par rtog par mi 'gyur/ zhi ba rnam pa thams cad mkhyen pa nyid ces bya bar rnam par rtog par mi 'gyur</text></item>
<item><p>23a.1</p><section></section><text>ro/ /rnam pa thams cad mkhyen pa nyid dben zhes bya bar rnam par rtog par mi 'gyur/ dben pa rnam pa thams cad mkhyen pa nyid ces bya bar rnam par rtog par mi 'gyur ro/ /'dus byas kyi khams stong zhes bya bar rnam par rtog par mi 'gyur/ stong pa nyid 'dus byas kyi</text></item>
<item><p>23a.2</p><section></section><text>khams zhes bya bar rnam par rtog par mi 'gyur ro/ /'dus byas kyi khams mtshan ma med ces bya bar rnam par rtog par mi 'gyur/ mtshan ma med pa 'dus byas kyi khams zhes bya bar rnam par rtog par mi 'gyur ro / /'dus byas kyi khams smon pa med ces bya bar rnam par rtog par mi</text></item>
<item><p>23a.3</p><section></section><text>'gyur/ smon pa med pa 'dus byas kyi khams zhes bya bar rnam par rtog par mi 'gyur ro/ /'dus byas kyi khams skye ba med ces bya bar rnam par rtog par mi 'gyur/ skye ba med pa 'dus byas kyi khams zhes bya bar rnam par rtog par mi 'gyur ro/ /'dus byas kyi khams 'gag</text></item>
<item><p>23a.4</p><section></section><text>pa med ces bya bar rnam par rtog par mi 'gyur/ 'gag pa med pa 'dus byas kyi khams zhes bya bar rnam par rtog par mi 'gyur ro/ /'dus byas kyi khams zhi zhes bya bar rnam par rtog par mi 'gyur/ zhi ba 'dus byas kyi khams zhes bya bar rnam par rtog par mi 'gyur ro/ /</text></item>
<item><p>23a.5</p><section></section><text>'dus byas kyi khams dben zhes bya bar rnam par rtog par mi 'gyur/ dben pa 'dus byas kyi khams zhes bya bar rnam par rtog par mi 'gyur ro/ /'dus ma byas kyi khams stong zhes bya bar rnam par rtog par mi 'gyur/ stong pa nyid 'dus ma byas kyi khams zhes bya bar rnam par</text></item>
<item><p>23a.6</p><section></section><text>rtog par mi 'gyur ro/ /'dus ma byas kyi khams mtshan ma med ces bya bar rnam par rtog par mi 'gyur/ mtshan ma med pa 'dus ma byas kyi khams zhes bya bar rnam par rtog par mi 'gyur ro/ /'dus ma byas kyi khams smon pa med ces bya bar rnam par rtog par mi 'gyur/ smon</text></item>
<item><p>23a.7</p><section></section><text>pa med pa 'dus ma byas kyi khams zhes bya bar rnam par rtog par mi 'gyur ro/ /'dus ma byas kyi khams skye ba med ces bya bar rnam par rtog par mi 'gyur/ skye ba med pa 'dus ma byas kyi khams zhes bya bar rnam par rtog par mi 'gyur ro/ /'dus ma byas kyi khams 'gag pa med</text></item>
<item><p>23b.1</p><section></section><text>ces bya bar rnam par rtog par mi 'gyur/ 'gag pa med pa 'dus ma byas kyi khams zhes bya bar rnam par rtog par mi 'gyur ro/ /'dus ma byas kyi khams zhi zhes bya bar rnam par rtog par mi 'gyur/ zhi ba 'dus ma byas kyi khams zhes bya bar rnam par rtog par mi 'gyur ro/ /</text></item>
<item><p>23b.2</p><section></section><text>'dus ma byas kyi khams dben zhes bya bar rnam par rtog par mi 'gyur/ dben pa 'dus ma byas kyi khams zhes bya bar rnam par rtog par mi 'gyur ro/ /de nas tshe dang ldan pa rab 'byor gyis lha'i bu de dag la 'di skad ces smras so/ /lha'i bu dag shes rab kyi pha rol tu phyin pa zab</text></item>
<item><p>23b.3</p><section></section><text>pa nas/ de ltar shin tu 'phags pa la nus pa yod pa dang / de ltar mkhas shing mdzangs pas rig par bya ba'i bar 'di len par byed pa su yang med do/ /de ci'i phyir zhe na/ de ni 'di ltar 'di las chos 'ga' yang ma brjod/ ma bstan/ yongs su snang bar ma byas pa ste/ </text></item>
<item><p>23b.4</p><section></section><text>'dir chos 'ga' yang ma bshad/ ma bstan/ yongs su snang bar ma byas pa de kho na ltar 'di len par byed pa'i sems can su yang mi 'byung ngo / /de nas tshe dang ldan pa shA ri'i bus gnas brtan tshe dang ldan pa rab 'byor la 'di skad ces smras so/ /tshe dang ldan pa rab 'byor shes</text></item>
<item><p>23b.5</p><section></section><text>rab kyi pha rol tu phyin pa 'di las theg pa gsum po nyan thos kyi theg pa dang / rang sangs rgyas kyi theg pa dang / yang dag par rdzogs pa'i sangs rgyas kyi theg pa rnams kyang rgya cher bstan pa ma yin nam/ byang chub sems dpa' sems dpa' chen po rnams kyi sems yongs su gzung </text></item>
<item><p>23b.6</p><section></section><text>ba'i phyir yang bstan pa ma yin nam/ sems dang po bskyed pa nas sems bcu pa bskyed pa'i bar gyi byang chub sems dpa'i lam 'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa</text></item>
<item><p>23b.7</p><section></section><text>dang / bsam gtan gyi pha rol tu phyin pa dang / shes rab kyi pha rol tu phyin pa dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan</text></item>
<item><p>24a.1</p><section></section><text>lag brgyad pa dang / tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / mngon par shes pa dang / 'phags pa'i bden pa dang / de bzhin gshegs pa'i stobs bcu dang / mi 'jigs pa bzhi dang / so so yang</text></item>
<item><p>24a.2</p><section></section><text>dag par rig pa bzhi dang / sangs rgyas kyi chos ma 'dres pa bco brgyad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub sems dpa' sems dpa' chen po rnams yongs su gzung ba'i phyir yang bstan pa ma yin nam/ de</text></item>
<item><p>24a.3</p><section></section><text>bzhin du byang chub sems dpa' sems dpa' chen po rnams kyang shes rab kyi pha rol tu phyin pa la spyod cing rdzus te skye bar 'gyur ba ma yin nam/ de bzhin du mngon par shes pa rnams las yongs su nyams pa med pa'i chos can du 'gyur ba ma yin nam/ sangs rgyas kyi zhing nas sangs rgyas</text></item>
<item><p>24a.4</p><section></section><text>kyi zhing du 'dong zhing dge ba'i rtsa ba gang gis sangs rgyas bcom ldan 'das de dag la rim gror bya ba dang / bkur stir bya ba dang / bsti stang du bya ba dang / mchod par bya bar 'dod pa de lta bu'i dge ba'i rtsa ba de dag kyang phun sum tshogs par 'gyur ba ma yin nam/ sangs rgyas bcom ldan</text></item>
<item><p>24a.5</p><section></section><text>'das de dag la chos gang thos par gyur pa de dag skye ba gzhan du yang rgyun 'chad par mi 'gyur ba ma yin nam/ bla na med pa yang dag par rdzogs pa'i sangs rgyas kyi bar du 'khrug pa med pa dang / mnyam par gzhag pa med pa'i tshul gyis rtag tu mnyam par gzhag par 'gyur ba ma yin</text></item>
<item><p>24a.6</p><section></section><text>nam/ thogs pa med pa'i spobs pa dang ldan par 'gyur ba ma yin nam/ rgyun chad pa med pa'i spobs pa dang / mnyam par gzhag pa'i spobs pa dang / rig pa'i spobs pa dang / 'brel pa'i spobs pa dang / don dang ldan pa'i spobs pa dang / 'jig rten thams cad las mngon</text></item>
<item><p>24a.7</p><section></section><text>par 'phags shing khyad zhugs pa'i spobs pa dang ldan par 'gyur ba ma yin nam/ rab 'byor gyis smras pa/ tshe dang ldan pa shA ri'i bu de de bzhin no/ /ji skad smras pa de bzhin te/ shes rab kyi pha rol tu phyin pa 'di las theg pa gsum po 'di lta ste/ nyan thos kyi theg pa dang / rang sangs</text></item>
<item><p>24b.1</p><section></section><text>rgyas kyi theg pa dang / yang dag par rdzogs pa'i sangs rgyas kyi theg pa rnams kyang rgya cher bstan/ byang chub sems dpa' sems dpa' chen po yongs su gzung ba yang bstan/ byang chub sems dpa' sems dpa' chen po 'jig rten thams cad las mngon par 'phags shing khyad</text></item>
<item><p>24b.2</p><section></section><text>zhugs pa'i spobs pa dang ldan pa'i bar du yang 'gyur te/ de yang mi dmigs pa'i tshul gyis so/ /gang mi dmigs pa'i tshul gyis she na/ bdag dang / sems can dang / srog dang / 'gro ba dang / gso ba dang / skyes bu dang / gang zag dang / shed las skyes dang / shed</text></item>
<item><p>24b.3</p><section></section><text>bu dang / byed pa po dang / tshor ba po dang / shes pa po dang / mthong ba po mi dmigs pa'i tshul dang / gzugs dang / tshor ba dang / 'du shes dang / 'du byed rnams dang / rnam par shes pa mi dmigs pa'i tshul dang / mig mi dmigs pa'i tshul dang / de bzhin du</text></item>
<item><p>24b.4</p><section></section><text>rna ba dang / sna dang / lce dang / lus dang / yid mi dmigs pa'i tshul dang / mig gi rnam par shes pa dang / mig gi 'dus te reg pa dang / mig gi 'dus te reg pa las byung ba'i tshor ba mi dmigs pa'i tshul dang / de bzhin du rna ba dang / sna dang / lce dang / lus</text></item>
<item><p>24b.5</p><section></section><text>dang / yid kyi rnam par shes pa dang / yid kyi 'dus te reg pa dang / yid kyi 'dus te reg pa las byung ba'i tshor ba mi dmigs pa'i tshul dang / de bzhin du gzugs dang / sgra dang / dri dang / ro dang / reg bya dang / chos rnams mi dmigs pa'i tshul dang / sa'i khams mi</text></item>
<item><p>24b.6</p><section></section><text>dmigs pa'i tshul dang / de bzhin du chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams mi dmigs pa'i tshul dang / sbyin pa'i pha rol tu phyin pa mi dmigs pa'i tshul dang / de bzhin du tshul khrims kyi pha rol</text></item>
<item><p>24b.7</p><section></section><text>tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa mi dmigs pa'i tshul dang / nang stong pa nyid mi dmigs pa'i tshul dang / dngos po med pa'i ngo bo nyid stong pa nyid</text></item>
<item><p>25a.1</p><section></section><text>nyid kyi bar du mi dmigs pa'i tshul dang / dran pa nye bar gzhag pa rnams mi dmigs pa'i tshul dang / de bzhin du yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan</text></item>
<item><p>25a.2</p><section></section><text>lag rnams dang / 'phags pa'i lam yan lag brgyad pa mi dmigs pa'i tshul dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / mngon par shes pa rnams dang / 'phags pa'i bden pa rnams mi dmigs</text></item>
<item><p>25a.3</p><section></section><text>pa'i tshul dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad mi dmigs pa'i tshul dang / ting nge 'dzin thams cad dang / gzungs kyi sgo thams cad dang / rnam pa</text></item>
<item><p>25a.4</p><section></section><text>thams cad mkhyen pa nyid kyi bar du mi dmigs pa'i tshul gyis so/ /de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor ci'i phyir na shes rab kyi pha rol tu phyin pa 'di las mi dmigs pa'i tshul gyis theg pa gsum rgya cher bstan/ </text></item>
<item><p>25a.5</p><section></section><text>ci'i phyir na mi dmigs pa'i tshul gyis byang chub sems dpa' sems dpa' chen po yongs su bzung ba bstan/ ci'i phyir na mi dmigs pa'i tshul gyis 'jig rten thams cad las mngon par 'phags shing khyad zhugs pa'i spobs pa dang ldan pa'i bar du 'gyur ba yin/ rab 'byor</text></item>
<item><p>25a.6</p><section></section><text>gyis smras pa/ tshe dang ldan pa shA ri'i bu nang stong pa nyid kyi phyir mi dmigs pa'i tshul gyis theg pa gsum rgya cher bstan to/ /phyi stong pa nyid kyi phyir dang / phyi nang stong pa nyid kyi phyir dang / dngos po med pa'i ngo bo nyid stong pa nyid kyi bar gyi phyir mi dmigs pa'i tshul gyis theg pa gsum</text></item>
<item><p>25a.7</p><section></section><text>rgya cher bstan to/ /dngos po med pa'i ngo bo nyid stong pa nyid kyi bar gyi phyir/ mi dmigs pa'i tshul gyis byang chub sems dpa' sems dpa' chen po rnams yongs su bzung ba bstan to/ /mi dmigs pa'i tshul gyis byang chub sems dpa' sems dpa' chen po rnams 'jig rten</text></item>
<item><p>25b.1</p><section></section><text>thams cad las mngon par 'phags shing khyad zhugs pa'i spobs pa dang ldan pa'i bar du 'gyur ro/ /de nas lha rnams kyi dbang po brgya byin dang / stong gsum gyi stong chen po'i 'jig rten gyi khams 'di na rgyal chen bzhi'i ris kyi lha ji snyed yod pa dang / 'og min gyi bar gyi lha de rnams</text></item>
<item><p>25b.2</p><section></section><text>'di snyam du sems par gyur te/ gnas brtan rab 'byor gyis chos kyi char 'di ltar phab cing bstan na/ de la bdag cag gis kyang me tog dag mngon par sprul te/ me tog rnams kyis sangs rgyas bcom ldan 'das rnams dang / byang chub sems dpa' sems dpa' chen po rnams dang / </text></item>
<item><p>25b.3</p><section></section><text>dge slong gi dge 'dun rnams dang / gnas brtan rab 'byor dang / shes rab kyi pha rol tu phyin pa 'di la mngon par gtor bar bya'o snyam mo/ /de nas lha rnams kyi dbang po brgya byin dang / stong gsum gyi stong chen po'i 'jig rten gyi khams kyi rgyal chen bzhi'i ris kyi lha nas brtsams te/ </text></item>
<item><p>25b.4</p><section></section><text>'og min gyi bar gyi lha de dag gis kyang lha rdzas kyi me tog man da ra ba mang po mngon par sprul te/ me tog de dag gis sangs rgyas bcom ldan 'das dang / byang chub sems dpa' sems dpa' chen po rnams dang / dge slong gi dge 'dun rnams dang / gnas brtan rab 'byor dang / shes</text></item>
<item><p>25b.5</p><section></section><text>rab kyi pha rol tu phyin pa 'di la mngon par gtor bar gyur to/ /mngon par rab tu gtor bar gyur to/ /kun tu rab tu 'thor bar gyur to/ /lha rnams kyi dbang po brgya byin nas/ 'og min gyi bar gyi lha rnams kyi me tog de dag gis stong gsum gyi stong chen po'i 'jig rten gyi khams</text></item>
<item><p>25b.6</p><section></section><text>'di'i gzhi me tog gi khengs par gyur nas steng gi bar snang la yang me tog gi khang pa brtsegs pa mdangs dga' zhing yid du 'ong ba kun nas gnas par gyur to/ /de nas gnas brtan rab 'byor 'di snyam du sems par gyur te/ 'di ltar lha rnams kyis mngon par gtor ba'i me tog</text></item>
<item><p>25b.7</p><section></section><text>'di dag ni bdag gis sngon chad lha'i gnas thams cad na yang yod par ma mthong ste/ me tog 'di dag ni sprul pa'o/ /'di ltar lha'i bu dag gis mngon par gtor ba'i me tog 'di dag ni shing dang / ldum bu dang / 'khri shing las byung ba ma yin gyi/ 'di ltar lha'i bu dag gis</text></item>
<item><p>26a.1</p><section></section><text>mngon par gtor ba'i me tog 'di dag ni yid las byung ba ste me tog 'di dag ni shing dang / ldum bu dang / 'khri shing las byung ba ma yin no snyam mo/ /de nas lha rnams kyi dbang po brgya byin gyis gnas brtan rab 'byor la 'di skad ces smras so/ /btsun pa</text></item>
<item><p>26a.2</p><section></section><text>rab 'byor me tog 'di dag ni ma byung ste me tog 'di dag ni yid las byung ba ma yin no/ /shing dang / ldum bu dang / 'khri shing las byung ba ma yin no/ /rab 'byor gyis smras pa/ kau shi ka 'di skad du me tog 'di dag ni ma skyes pa ste/ me tog 'di dag ni yid las byung ba ma</text></item>
<item><p>26a.3</p><section></section><text>yin / shing dang / ldum bu dang / 'khri shing las byung ba ma yin no zhes zer na/ kau shi ka gang ma skyes pa de ni me tog kyang ma yin no/ /lha rnams kyi dbang po brgya byin gyis smras pa/ btsun pa rab 'byor me tog 'di dag kho na ma byung ba yin nam/ 'on te gzugs kyang ma</text></item>
<item><p>26a.4</p><section></section><text>byung / tshor ba dang / 'du shes dang / 'du byed rnams dang / rnam par shes pa yang ma byung ba yin/ rab 'byor gyis smras pa/ kau shi ka me tog 'di dag kho na ma byung ba ma yin gyi / kau shi ka gzugs kyang ma byung ba ste/ gang ma byung ba de ni gzugs ma yin no/ /kau shi</text></item>
<item><p>26a.5</p><section></section><text>ka tshor ba dang / 'du shes dang / 'du byed rnams dang / rnam par shes pa yang ma byung ba ste/ gang ma byung ba de ni rnam par shes pa ma yin no/ /kau shi ka mig ni ma byung ba ste/ gang ma byung ba de ni mig ma yin no/ /kau shi ka de bzhin du rna ba dang / sna dang / lce dang / lus dang / </text></item>
<item><p>26a.6</p><section></section><text>yid ni ma byung ba ste gang ma byung ba de ni yid ma yin no/ /kau shi ka sa'i khams ni ma byung ba ste/ gang ma byung ba de ni sa'i khams ma yin no/ /kau shi ka de bzhin du chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams</text></item>
<item><p>26a.7</p><section></section><text>ni ma byung ba ste/ gang ma byung ba de ni rnam par shes pa'i khams ma yin no/ /kau shi ka sbyin pa'i pha rol tu phyin pa ni ma byung ba ste/ gang ma byung ba de ni sbyin pa'i pha rol tu phyin pa ma yin no/ /kau shi ka de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / </text></item>
<item><p>26b.1</p><section></section><text>brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni ma byung ba ste/ gang ma byung ba de ni shes rab kyi pha rol tu phyin pa ma yin no/ /kau shi ka nang stong pa nyid ni ma byung ba ste/ gang ma byung ba de ni nang stong pa nyid ma yin no/ /</text></item>
<item><p>26b.2</p><section></section><text>kau shi ka dngos po med pa'i ngo bo nyid stong pa nyid kyi bar ni ma byung ba ste/ gang ma byung ba de ni dngos po med pa'i ngo bo nyid stong pa nyid ma yin no/ /kau shi ka dran pa nye bar gzhag pa rnams ni ma byung ba ste/ gang ma byung ba de ni dran pa nye bar gzhag pa rnams ma yin no/ /kau shi ka de bzhin du</text></item>
<item><p>26b.3</p><section></section><text>yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa ni ma byung ba ste/ gang ma byung ba de ni 'phags pa'i lam yan lag brgyad pa ma yin</text></item>
<item><p>26b.4</p><section></section><text>no/ /kau shi ka de bzhin du mngon par shes pa rnams dang / bden pa dang / tshad med pa dang / bsam gtan dang / gzugs med pa'i snyoms par 'jug pa dang / de bzhin gshegs pa'i stobs dang / mi 'jigs pa bzhi dang / so so yang dag par rig pa bzhi dang / </text></item>
<item><p>26b.5</p><section></section><text>sangs rgyas kyi chos ma 'dres pa bco brgyad ni ma byung ba ste/ gang ma byung ba de ni sangs rgyas kyi chos ma 'dres pa rnams ma yin no/ /kau shi ka rgyun du zhugs pa'i 'bras bu ni ma byung ba ste/ gang ma byung ba de ni rgyun du zhugs pa'i 'bras bu ma yin no/ /kau shi ka de bzhin du</text></item>
<item><p>26b.6</p><section></section><text>lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas dang / rnam pa thams cad mkhyen pa nyid ni ma byung ba ste/ gang ma byung ba de ni rnam pa thams cad mkhyen pa nyid ma yin no/ /kau shi ka rgyun du zhugs pa ni ma byung ba</text></item>
<item><p>26b.7</p><section></section><text>ste/ gang ma byung ba de ni rgyun du zhugs pa ma yin no/ /kau shi ka de bzhin du lan cig phyir 'ong ba dang / phyir mi 'ong ba dang / dgra bcom ba nyid dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas ni ma byung ba ste/ gang ma byung ba de ni de</text></item>
<item><p>27a.1</p><section></section><text>bzhin gshegs pa ma yin no zhes bya bas ni mngon par rtogs pa'i rigs bstan pa yin no/ /de nas lha'i dbang po brgya byin gyis bcom ldan 'das la 'di skad ces gsol to/ /kye ma gnas brtan rab 'byor 'di ltar btags pa dang yang mi 'gal la/ chos</text></item>
<item><p>27a.2</p><section></section><text>nyid kyang ston pa ni shes rab zab mo dang ldan no/ de nas bcom ldan 'das kyis lha rnams kyi dbang po brgya byin la bka' stsal pa/ de de bzhin no/ /kau shi ka de de bzhin te/ gnas brtan rab 'byor 'di ni shes rab zab mo dang ldan pa ste/ de ltar btags pa dang yang mi 'gal la chos</text></item>
<item><p>27a.3</p><section></section><text>nyid kyang ston to/ /de nas lha rnams kyi dbang po brgya byin gyis bcom ldan 'das la gsol pa/ bcom ldan 'das ji ltar gnas brtan rab 'byor 'di ni btags pa dang yang mi 'gal la chos nyid kyang ston pa lags/ bcom ldan 'das kyis bka' stsal pa/ kau shi ka gzugs ni</text></item>
<item><p>27a.4</p><section></section><text>btags pa tsam mo/ /btags pa tsam gang yin pa de ni chos nyid de/ de ni gnas brtan rab 'byor gyis mi 'gal bar bstan to/ /kau shi ka tshor ba dang / 'du shes dang / 'du byed rnams dang / rnam par shes pa ni btags pa tsam mo/ /btags pa tsam gang yin pa de ni</text></item>
<item><p>27a.5</p><section></section><text>chos nyid de/ /de ni gnas brtan rab 'byor gyis mi 'gal bar bstan to/ /kau shi ka de ci'i phyir zhe na/ chos rnams kyi chos nyid gang yin pa de ni mi 'gal rnam par mi 'gal lo/ /gang mi 'gal rnam par mi 'gal ba de ni/ gnas brtan rab 'byor gyis bstan te 'gal ba med do/ /</text></item>
<item><p>27a.6</p><section></section><text>kau shi ka so so ba dang / bsdus pa'i phung po dang / khams dang / skye mched dang / rten cing 'brel par 'byung ba'i yan lag rnams dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang</text></item>
<item><p>27a.7</p><section></section><text>dang / bsam gtan gyi pha rol tu phyin pa dang / shes rab kyi pha rol tu phyin pa dang / de bzhin du nang stong pa nyid dang / dngos po med pa'i ngo bo nyid stong pa nyid kyi bar dang / de bzhin du dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / /</text></item>
<item><p>27b.1</p><section></section><text>dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / mngon par shes pa rnams dang / bden</text></item>
<item><p>27b.2</p><section></section><text>pa rnams dang / de bzhin gshegs pa'i stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad po rnams dang / de bzhin du rgyun du zhugs pa'i 'bras bu dang / lan cig phyir 'ong ba'i 'bras bu</text></item>
<item><p>27b.3</p><section></section><text>dang / phyir mi 'ong ba'i 'bras bu dang / dgra bcom ba nyid dang / rang byang chub nyid dang / rnam pa thams cad mkhyen pa nyid dang / rgyun du zhugs pa ni btags pa tsam mo/ /btags pa tsam gang yin pa de ni chos nyid de/ de ni gnas brtan rab 'byor gyis mi 'gal bar bstan</text></item>
<item><p>27b.4</p><section></section><text>to/ /kau shi ka de bzhin du lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas ni btags pa tsam mo/ /btags pa tsam gang yin pa de ni chos nyid de/ </text></item>
<item><p>27b.5</p><section></section><text>de ni gnas brtan rab 'byor gyis mi 'gal bar bstan to/ /kau shi ka de ci'i phyir zhe na/ chos rnams kyi chos nyid de ni mi 'gal ba ste/ gang mi 'gal ba de ni gnas brtan rab 'byor gyis bstan te 'gal ba med do/ /kau shi ka de ltar na gnas brtan rab 'byor ni btags</text></item>
<item><p>27b.6</p><section></section><text>pa dang 'gal bar mi byed la chos nyid kyang ston to/ /rab 'byor gyis smras pa/ kau shi ka de de bzhin no/ /de de bzhin te/ de ltar bcom ldan 'das kyis kyang chos thams cad ni btags pa tsam du bstan to/ /kau shi ka byang chub sems dpa' sems dpa' chen pos</text></item>
<item><p>27b.7</p><section></section><text>kyang de ltar chos thams cad btags pa tsam du rig nas shes rab kyi pha rol tu phyin pa la bslab par bya'o/ /kau shi ka byang chub sems dpa' sems dpa' chen pos de ltar slob pa ni gzugs la mi slob/ tshor ba dang / 'du shes dang / 'du byed rnams dang / rnam par</text></item>
<item><p>28a.1</p><section></section><text>shes pa la mi slob po/ /de ci'i phyir zhe na/ de ni 'di ltar des gang la bslab par bya ba'i gzugs yang dag par rjes su mi mthong / de bzhin du gang la bslab par bya ba'i tshor ba dang / 'du shes dang / 'du byed rnams dang / rnam par shes pa yang dag</text></item>
<item><p>28a.2</p><section></section><text>par rjes su mi mthong ngo / /byang chub sems dpa' sems dpa' chen po de ltar slob pa ni sbyin pa'i pha rol tu phyin pa la mi slob ste/ de ci'i phyir zhe na/ 'di ltar des gang la bslab par bya ba'i sbyin pa'i pha rol tu phyin pa de yang dag par rjes su mi mthong bas so/ /de bzhin du tshul khrims</text></item>
<item><p>28a.3</p><section></section><text>kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la mi slob ste/ de ci'i phyir zhe na/ 'di ltar des gang la bslab par bya ba'i shes rab kyi pha rol tu phyin pa de</text></item>
<item><p>28a.4</p><section></section><text>yang dag par rjes su mi mthong bas so/ /nang stong pa nyid la mi slob/ dngos po med pa'i ngo bo nyid stong pa nyid kyi bar la yang mi slob ste/ de ci'i phyir zhe na/ 'di ltar des gang la bslab par bya ba'i nang stong pa nyid de yang dag par rjes su mi mthong ba dang / dngos po med pa'i ngo bo nyid</text></item>
<item><p>28a.5</p><section></section><text>stong pa nyid kyi bar de yang dag par rjes su mi mthong bas so/ /byang chub sems dpa' sems dpa' chen po de ltar slob na ni dran pa nye bar gzhag pa bzhi la mi slob ste/ de ci'i phyir zhe na/ 'di ltar des gang la bslab par bya ba'i dran pa nye bar gzhag pa de yang dag par rjes su mi mthong</text></item>
<item><p>28a.6</p><section></section><text>bas so/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams</text></item>
<item><p>28a.7</p><section></section><text>dang / mngon par shes pa rnams dang / bden pa rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams la mi slob po / /rgyun tu zhugs pa'i 'bras bu dang / lan cig phyir 'ong ba'i 'bras bu</text></item>
<item><p>28b.1</p><section></section><text>dang / phyir mi 'ong ba'i 'bras bu dang / dgra bcom pa nyid dang / rang byang chub la mi slob/ rnam pa thams cad mkhyen pa nyid la mi slob ste/ de ci'i phyir zhe na/ 'di ltar des gang la bslab par bya ba'i rnam pa thams cad mkhyen pa nyid de yang dag par rjes su mi mthong bas so/ /de nas lha</text></item>
<item><p>28b.2</p><section></section><text>rnams kyi dbang po brgya byin gyis gnas brtan rab 'byor la 'di skad ces smras so/ /btsun pa rab 'byor byang chub sems dpa' sems dpa' chen pos gzugs yang dag par rjes su mi mthong / tshor ba dang / 'du shes dang / 'du byed rnams dang / rnam par shes pa yang dag par rjes su</text></item>
<item><p>28b.3</p><section></section><text>mi mthong bas so/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel par 'byung ba'am/ pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams yang dag par rjes su mi mthong / tshad med pa dang / </text></item>
<item><p>28b.4</p><section></section><text>bsam gtan dang / gzugs med pa'i snyoms par 'jug pa yang dag par rjes su mi mthong / gang la bslab par bya ba'i bden pa rnams dang / mngon par shes pa rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa rnams dang / </text></item>
<item><p>28b.5</p><section></section><text>sangs rgyas kyi chos ma 'dres pa bco brgyad yang dag par rjes su mi mthong / rnam pa thams cad mkhyen pa nyid kyi bar du yang dag par rjes su mi mthong ngo / /rab 'byor gyis smras pa/ kau shi ka 'di ltar gzugs gzugs kyis stong ngo / /tshor ba dang / 'du shes dang / 'du byed</text></item>
<item><p>28b.6</p><section></section><text>rnams dang / rnam par shes pa rnam par shes pas stong ngo / /de bzhin du phung po dang / khams dang / skye mched dang / rten cing 'brel par 'byung ba dang / pha rol tu phyin pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / </text></item>
<item><p>28b.7</p><section></section><text>byang chub kyi phyogs kyi chos sum cu rtsa bdun dang / tshad med pa dang / bsam gtan dang / gzugs med pa'i snyoms par 'jug pa dang / bden pa rnams dang / mngon par shes pa rnams dang / de bzhin gshegs pa'i stobs bcu dang / mi 'jigs pa dang / so so yang dag par rig pa</text></item>
<item><p>29a.1</p><section></section><text>dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid kyi bar rnam pa thams cad mkhyen pa nyid kyis stong ngo / /de ci'i phyir zhe na/ kau shi ka gzugs stong pa nyid kyis gzugs stong pa nyid yang dag par rjes su mi mthong bas so/ /</text></item>
<item><p>29a.2</p><section></section><text>rnam pa thams cad mkhyen pa nyid kyi bar stong pa nyid kyis rnam pa thams cad mkhyen pa nyid kyi bar stong pa nyid yang dag par rjes su mi mthong bas so/ /kau shi ka gang stong pa nyid la slob pa de ni gnyis su byar med pas gzugs stong pa nyid la slob po/ /gnyis su byar med pas tshor ba dang</text></item>
<item><p>29a.3</p><section></section><text>'du shes dang / 'du byed rnams dang / rnam par shes pa stong pa nyid la slob po/ /gnyis su byar med pas so so ba dang / bsdus pa'i phung po rnams dang / khams rnams dang / skye mched rnams dang / rten cing 'brel par 'byung ba rnams dang / pha rol tu phyin pa rnams</text></item>
<item><p>29a.4</p><section></section><text>dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin</text></item>
<item><p>29a.5</p><section></section><text>thams cad dang / gzungs kyi sgo thams cad dang / de bzhin gshegs pa'i stobs bcu po rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar stong pa nyid la</text></item>
<item><p>29a.6</p><section></section><text>slob po/ /kau shi ka gang gzugs stong pa nyid la gnyis su byar med pas slob pa dang / rnam pa thams cad mkhyen pa nyid kyi bar stong pa nyid la gnyis su byar med pas slob pa de ni gnyis su byar med pas sbyin pa'i pha rol tu phyin pa la slob po/ /de ni gnyis su byar med pas tshul</text></item>
<item><p>29a.7</p><section></section><text>khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la slob po/ /de ni gnyis su byar med pas nang stong pa nyid la slob po/ /dngos po med pa'i ngo bo nyid</text></item>
<item><p>29b.1</p><section></section><text>stong pa nyid kyi bar la slob po/ /de ni gnyis su byar med pas dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam</text></item>
<item><p>29b.2</p><section></section><text>yan lag brgyad pa rnams la slob po/ /de ni gnyis su byar med pas tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / de bzhin gshegs pa'i stobs bcu po dang / mi 'jigs pa rnams dang / so so yang dag par rig</text></item>
<item><p>29b.3</p><section></section><text>pa rnams dang / sangs rgyas kyi chos ma 'dres pa rnams la slob po/ /gnyis su byar med pas ting nge 'dzin rnams dang / gzungs kyi sgo thams cad la slob po/ /gnyis su byar med pas sangs rgyas kyi chos grangs med gzhal du med pa la slob po/ /gnyis su byar med</text></item>
<item><p>29b.4</p><section></section><text>pas rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub nyid la slob po/ /gnyis su byar med pas sangs rgyas nyid dang / thams cad shes pa nyid dang / rnam pa thams cad mkhyen</text></item>
<item><p>29b.5</p><section></section><text>pa nyid la slob po zhes bya ba ni rang sangs rgyas kyi lam nges par 'byed pa'i cha dang mthun pa las drod du gtogs pa yin no/ / gzugs 'phel bar bya ba'i phyir mi slob/ 'grib par bya ba'i phyir mi slob po/ /tshor ba dang / 'du shes dang / 'du byed rnams dang / rnam par shes pa 'phel</text></item>
<item><p>29b.6</p><section></section><text>bar bya ba'i phyir mi slob/ 'grib par bya ba'i phyir mi slob po/ /de bzhin du so so ba dang / bsdus pa'i phung po dang / khams dang / skye mched 'phel bar bya ba'i phyir mi slob/ 'grib par bya ba'i phyir mi slob po/ /rten cing 'brel par 'byung ba 'phel bar bya ba dang / 'grib par bya ba'i</text></item>
<item><p>29b.7</p><section></section><text>phyir mi slob po/ /sbyin pa'i pha rol tu phyin pa 'phel bar bya ba dang 'grib par bya ba'i phyir mi slob po/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol</text></item>
<item><p>30a.1</p><section></section><text>tu phyin pa 'phel bar bya ba dang 'grib par bya ba'i phyir mi slob po/ /dran pa nye bar gzhag pa rnams 'phel bar bya ba dang 'grib par bya ba'i phyir mi slob po/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams</text></item>
<item><p>30a.2</p><section></section><text>dang / byang chub kyi yan lag rnams dang / 'phags pa'i lam yan lag brgyad pa 'phel bar bya ba dang 'grib par bya ba'i phyir mi slob po/ /tshad med pa rnams dang / bsam gtan rnams dang / gzugs med pa'i snyoms par 'jug pa rnams 'phel bar bya ba dang 'grib par bya ba'i phyir</text></item>
<item><p>30a.3</p><section></section><text>mi slob po/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du 'phel bar bya ba dang 'grib par bya ba'i phyir mi slob po/ /bden pa rnams dang / mngon par shes pa rnams dang / de bzhin gshegs pa'i stobs rnams</text></item>
<item><p>30a.4</p><section></section><text>dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar 'phel bar bya ba dang 'grib par bya ba'i phyir mi slob po/ /gang gzugs 'phel bar bya ba dang 'grib par bya ba'i phyir mi</text></item>
<item><p>30a.5</p><section></section><text>slob pa dang / rnam pa thams cad mkhyen pa nyid kyi bar 'phel bar bya ba dang / 'grib par bya ba'i phyir mi slob pa de ni gzugs yongs su gzung bar bya ba dang med par bya ba'i phyir mi slob po/ /tshor ba dang / 'du shes dang / 'du byed rnams dang / rnam par shes pa yongs su gzung bar bya ba</text></item>
<item><p>30a.6</p><section></section><text>dang / med par bya ba'i phyir mi slob bo/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel par 'byung ba yongs su gzung bar bya ba dang / med par bya ba'i phyir mi slob po/ /de bzhin du pha rol tu phyin pa rnams dang / byang chub kyi phyogs kyi</text></item>
<item><p>30a.7</p><section></section><text>chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid thams cad dang / bden pa rnams dang / mngon par shes pa rnams dang / ting nge 'dzin rnams dang / gzungs kyi sgo thams cad yongs su</text></item>
<item><p>30b.1</p><section></section><text>gzung bar bya ba dang / med par bya ba'i phyir mi slob po/ /de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du yongs su gzung bar bya ba</text></item>
<item><p>30b.2</p><section></section><text>dang / med par bya ba'i phyir mi slob po zhes bya ba ni/ de nyid kyi rtse mor gtogs pa yin no// //bam po nyi shu dgu pa/ shA ri'i bus smras pa/ tshe dang ldan pa rab 'byor ci'i phyir byang chub sems dpa' sems dpa' chen po gzugs yongs su gzung bar bya ba dang / med par</text></item>
<item><p>30b.3</p><section></section><text>bya ba'i phyir mi slob pa yin/ tshor ba dang / 'du shes dang / 'du byed rnams dang / rnam par shes pa yongs su gzung bar bya ba dang / med par bya ba'i phyir mi slob pa yin/ rnam pa thams cad mkhyen pa nyid kyi bar yongs su gzung bar bya ba dang / med par bya ba'i phyir mi slob pa yin/ </text></item>
<item><p>30b.4</p><section></section><text>rab 'byor gyis smras pa/ tshe dang ldan pa shA ri'i bu 'di ltar gzugs yongs su gzung du med de / de ci'i phyir zhe na/ nang stong pa nyid nas dngos po med pa'i ngo bo nyid stong pa nyid kyi bar gyi phyir gzugs kyis gzugs yongs su gzung du med pas so / /tshor ba dang / 'du shes dang / </text></item>
<item><p>30b.5</p><section></section><text>'du byed rnams dang / shA ri'i bu 'di ltar rnam par shes pa yongs su gzung du med de/ de ci'i phyir zhe na/ rnam par shes pa rnam par shes pas yongs su gzung du med pas so/ /de bzhin du so so ba dang / bsdus pa'i phung po dang / khams dang / skye mched dang / rten cing</text></item>
<item><p>30b.6</p><section></section><text>'brel par 'byung ba dang / pha rol tu phyin pa dang / byang chub kyi phyogs kyi chos dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / </text></item>
<item><p>30b.7</p><section></section><text>so so yang dag par rig pa dang / sangs rgyas kyi chos ma 'dres pa yongs su gzung du med de/ de ci'i phyir zhe na/ 'di lta ste/ chos ma 'dres pa chos ma 'dres pas yongs su gzung du med pas so/ /shA ri'i bu 'di lta ste/ rnam pa thams cad mkhyen pa nyid yongs su gzung du med de/ </text></item>
<item><p>31a.1</p><section></section><text>de ci'i phyir zhe na/ 'di lta ste/ rnam pa thams cad mkhyen pa nyid rnam pa thams cad mkhyen pa nyid kyis yongs su gzung du med pas so/ /tshe dang ldan pa shA ri'i bu de ltar byang chub sems dpa' sems dpa' chen pos chos thams cad yongs su gzung ba</text></item>
<item><p>31a.2</p><section></section><text>rnam pa thams cad mkhyen pa nyid la slob cing chos thams cad yongs su 'dzin pa med pa'i tshul gyis rnam pa thams cad mkhyen pa nyid du nges par 'byung ngo / /shA ri'i bus smras pa/ tshe dang ldan pa rab 'byor byang chub sems dpa' sems dpa' chen po de ltar slob na shes rab kyi pha rol tu</text></item>
<item><p>31a.3</p><section></section><text>phyin pa la slob bam/ rnam pa thams cad mkhyen pa nyid du nges par 'byung ngam/ rab 'byor gyis smras pa/ tshe dang ldan pa shA ri'i bu byang chub sems dpa' sems dpa' chen po de ltar slob na shes rab kyi pha rol tu phyin pa la slob cing rnam pa thams cad mkhyen pa nyid du nges par</text></item>
<item><p>31a.4</p><section></section><text>'byung ngo zhes bya ba ni de nyid kyi bzod par gtogs pa'o/ / tshe dang ldan pa shA ri'i bus smras pa/ tshe dang ldan pa rab 'byor de ltar slob pa'i byang chub sems dpa' sems dpa' chen po chos thams cad yongs su gzung bar bya ba dang / med par bya ba'i phyir mi slob na rnam pa thams</text></item>
<item><p>31a.5</p><section></section><text>cad mkhyen pa nyid du ji ltar nges par 'byung bar 'gyur/ rab 'byor gyis smras pa/ tshe dang ldan pa shA ri'i bu 'di ltar byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gzugs kyi skye ba mi mthong / 'gag pa dang / blang ba dang / dor ba</text></item>
<item><p>31a.6</p><section></section><text>dang / kun nas nyon mongs pa dang / rnam par byang ba dang / stsogs pa dang / 'bri ba dang / 'grib pa dang / 'phel ba mi mthong ngo / /de ci'i phyir zhe na/ tshe dang ldan pa shA ri'i bu de ni 'di ltar gzugs gzugs kyi rang bzhin gyis med pas so/ /tshe dang ldan pa shA ri'i bu byang chub</text></item>
<item><p>31a.7</p><section></section><text>sems dpa' sems dpa' chen pos tshor ba dang / 'du shes dang / 'du byed rnams dang / rnam par shes pa'i skye ba mi mthong ngo / /'gag pa dang / blang ba dang / dor ba dang / kun nas nyon mongs pa dang / rnam par byang ba dang / stsogs pa dang / 'bri ba dang / 'grib pa dang / </text></item>
<item><p>31b.1</p><section></section><text>'phel ba mi mthong ngo / /de ci'i phyir zhe na/ tshe dang ldan pa shA ri'i bu de ni 'di ltar rnam par shes pa rnam par shes pa'i rang bzhin gyis med pas so/ /de bzhin du so so ba dang / bsdus pa'i phung po rnams dang / khams rnams dang / skye mched rnams dang / stong pa nyid thams cad dang / </text></item>
<item><p>31b.2</p><section></section><text>rten cing 'brel par 'byung ba rnams dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / mngon par shes pa</text></item>
<item><p>31b.3</p><section></section><text>rnams dang / ting nge 'dzin rnams dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar gyi skye ba mi mthong / 'gag</text></item>
<item><p>31b.4</p><section></section><text>pa dang / blang ba dang / dor ba dang / kun nas nyon mongs pa dang / rnam par byang ba dang / stsogs pa dang / 'bri ba dang / 'grib pa dang / 'phel ba mi mthong ngo / /de ci'i phyir zhe na/ de ni 'di ltar rnam pa thams cad mkhyen pa nyid rnam pa thams cad mkhyen pa nyid kyi bar gyi rang bzhin</text></item>
<item><p>31b.5</p><section></section><text>gyis med cing mi dmigs pas so/ /tshe dang ldan pa shA ri'i bu de ltar na byang chub sems dpa' sems dpa' chen po chos thams cad skye ba med pa dang / 'gag pa med pa dang / blang ba med pa dang / dor ba med pa dang / kun nas nyon mongs pa med pa dang / rnam par byang ba med pa dang / stsogs</text></item>
<item><p>31b.6</p><section></section><text>pa med pa dang / 'bri ba med pa dang / 'grib pa med pa dang / 'phel ba med pa'i phyir slob na/ mi slob pa dang / nges par mi 'byung ba'i tshul gyis shes rab kyi pha rol tu phyin pa la bslabs nas rnam pa thams cad mkhyen pa nyid du nges par 'byung ngo zhes bya ba ni de nyid kyi chos kyi mchog tu gtogs</text></item>
<item><p>31b.7</p><section></section><text>pa yin no/ / 'di dag gis ni rang sangs rgyas kyi lam gsungs pa yin no/ / de nas lha rnams kyi dbang po brgya byin gyis tshe dang ldan pa shA ri'i bu la 'di skad ces smras so/ /btsun pa shA ri'i bu shes rab kyi pha rol tu phyin pa gang las btsal bar bya/ shA ri'i bus smras pa/ kau shi ka shes rab kyi pha</text></item>
<item><p>32a.1</p><section></section><text>rol tu phyin pa ni rab 'byor gyi le'u las btsal bar bya'o/ /de nas lha rnams kyi dbang po brgya byin gyis tshe dang ldan pa rab 'byor la 'di skad ces smras so/ /'phags pa rab 'byor 'phags pa shA ri'i bu 'di skad du kau shi ka shes rab kyi pha rol tu phyin pa ni rab 'byor gyi le'u las</text></item>
<item><p>32a.2</p><section></section><text>btsal bar bya'o zhes zer ba de khyod kyi mthu yin nam/ khyod kyi byin gyi rlabs yin nam / rab 'byor gyis smras pa/ kau shi ka 'di ni bdag gi mthu ma yin/ 'di ni bdag gi byin gyi rlabs ma yin no/ /brgya byin gyis smras pa/ btsun pa rab 'byor 'o na de su'i mthu su'i byin gyi rlabs/ rab</text></item>
<item><p>32a.3</p><section></section><text>'byor gyis smras pa/ kau shi ka 'di ni de bzhin gshegs pa'i mthu/ 'di ni de bzhin gshegs pa'i byin gyi rlabs so/ /lha rnams kyi dbang po byin gyi rlabs med pa'i chos nyid las gzhan na yang de bzhin gshegs pa mi dmigs de bzhin nyid las gzhan na yang de</text></item>
<item><p>32a.4</p><section></section><text>bzhin gshegs pa mi dmigs te/ chos thams cad byin gyi rlabs med pa'o/ /lha rnams kyi dbang pos smras pa/ 'phags pa rab 'byor chos thams cad byin gyi rlabs med pa yin na/ ci'i phyir de skad du 'di ni de bzhin gshegs pa'i mthu'o/ /'di ni de bzhin gshegs pa'i</text></item>
<item><p>32a.5</p><section></section><text>byin gyi rlabs so zhes smra / rab 'byor gyis smras pa/ kau shi ka de de bzhin no/ /de de bzhin te/ byin gyi rlabs med pa'i chos nyid las gzhan na yang de bzhin gshegs pa mi dmigs la/ de bzhin nyid las gzhan na yang de bzhin gshegs pa mi dmigs so/ /byin gyi rlabs med</text></item>
<item><p>32a.6</p><section></section><text>pa'i chos nyid la yang de bzhin gshegs pa mi dmigs la/ de bzhin gshegs pa la yang byin gyi rlabs med pa'i chos nyid mi dmigs so/ /de bzhin nyid la yang de bzhin gshegs pa mi dmigs so/ /de bzhin gshegs pa la yang de bzhin nyid mi dmigs so/ / gzugs kyi</text></item>
<item><p>32a.7</p><section></section><text>de bzhin nyid la yang de bzhin gshegs pa mi dmigs so/ /de bzhin gshegs pa la yang gzugs kyi de bzhin nyid mi dmigs so/ /gzugs kyi chos nyid la yang de bzhin gshegs pa mi dmigs so/ /de bzhin gshegs pa la yang gzugs kyi chos nyid mi dmigs so/ /</text></item>
<item><p>32b.1</p><section></section><text>tshor ba'i de bzhin nyid dang / 'du shes kyi de bzhin nyid dang / 'du byed rnams kyi de bzhin nyid dang / rnam par shes pa'i de bzhin nyid la yang de bzhin gshegs pa mi dmigs so/ /de bzhin gshegs pa la yang rnam par shes pa'i de bzhin nyid mi dmigs so/ /rnam par shes</text></item>
<item><p>32b.2</p><section></section><text>pa'i chos nyid la yang de bzhin gshegs pa mi dmigs so/ /de bzhin gshegs pa la yang rnam par shes pa'i chos nyid mi dmigs so/ /de bzhin du phung po rnams dang / khams dang / skye mched dang / rten cing 'brel par 'byung ba dang / pha rol tu phyin pa rnams dang / </text></item>
<item><p>32b.3</p><section></section><text>mngon par shes pa rnams dang / 'phags pa'i bden pa rnams dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid thams cad dang / ting nge 'dzin</text></item>
<item><p>32b.4</p><section></section><text>thams cad dang / gzungs kyi sgo thams cad dang / stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid kyi bar gyi de bzhin nyid la yang de bzhin gshegs pa mi dmigs so/ /de</text></item>
<item><p>32b.5</p><section></section><text>bzhin gshegs pa la yang rnam pa thams cad mkhyen pa nyid kyi de bzhin nyid mi dmigs so/ /rnam pa thams cad mkhyen pa nyid kyi chos nyid la yang de bzhin gshegs pa mi dmigs so/ /de bzhin gshegs pa la yang rnam pa thams cad mkhyen pa nyid kyi chos nyid mi dmigs so/ /</text></item>
<item><p>32b.6</p><section></section><text>de ci'i phyir zhe na/ kau shi ka de bzhin gshegs pa dang / gzugs kyi de bzhin nyid gang yin pa de ni ldan pa yang ma yin/ bral ba yang ma yin pas so/ /tshor ba dang / 'du shes dang / 'du byed rnams dang / rnam par shes pa'i de bzhin nyid ni ldan pa yang ma yin/ bral ba</text></item>
<item><p>32b.7</p><section></section><text>yang ma yin pas so/ /kau shi ka de bzhin gshegs pa dang gzugs kyi chos nyid gang yin pa ldan pa yang ma yin bral ba yang ma yin pas so/ /tshor ba dang / 'du shes dang / 'du byed rnams dang / rnam par shes pa'i chos nyid ldan pa yang ma yin/ bral ba yang ma yin pas</text></item>
<item><p>33a.1</p><section></section><text>so/ /gzugs kyi de bzhin nyid ma yin pa gzhan dang ldan pa yang ma yin/ bral ba yang ma yin pas so/ /gzugs kyi chos nyid ma yin pa gzhan dang ldan pa yang ma yin/ bral ba yang ma yin pas so/ /tshor ba dang / 'du shes dang / 'du byed rnams</text></item>
<item><p>33a.2</p><section></section><text>dang / rnam par shes pa'i de bzhin nyid ma yin pa gzhan dang ldan pa yang ma yin/ bral ba yang ma yin pas so/ /rnam par shes pa'i chos nyid ma yin pa gzhan dang ldan pa yang ma yin/ bral ba yang ma yin pas so/ /rgyas par de bzhin gshegs pa dang / rnam pa thams</text></item>
<item><p>33a.3</p><section></section><text>cad mkhyen pa nyid kyi de bzhin nyid kyi bar du ldan pa yang ma yin/ bral ba yang ma yin pas so/ /rnam pa thams cad mkhyen pa nyid kyi chos nyid dang ldan pa yang ma yin/ bral ba yang ma yin pas so/ /rnam pa thams cad mkhyen pa nyid kyi de bzhin nyid ma yin pa gzhan dang ldan pa yang</text></item>
<item><p>33a.4</p><section></section><text>ma yin/ bral ba yang ma yin pas so/ /rnam pa thams cad mkhyen pa nyid kyi chos nyid ma yin pa gzhan dang ldan pa yang ma yin/ bral ba yang ma yin pas so/ /kau shi ka 'dir chos thams cad dang ldan pa yang ma yin/ bral ba yang ma yin pa gang yin pa de ni de'i mthu ste/ </text></item>
<item><p>33a.5</p><section></section><text>de'i byin gyi rlabs kyi tshul gyis so/ /kau shi ka gang yang 'di skad du/ byang chub sems dpa' sems dpa' chen pos shes rab kyi pha rol tu phyin pa gang nas btsal bar bya zhes zer ba ni gzugs las btsal bar mi bya/ gzugs las gzhan du yang btsal bar mi bya'o/ /tshor ba dang / </text></item>
<item><p>33a.6</p><section></section><text>'du shes dang / 'du byed rnams dang / rnam par shes pa las btsal bar mi bya/ rnam par shes pa las gzhan du yang btsal bar mi bya'o/ /de ci'i phyir zhe na/ kau shi ka de ni 'di ltar shes rab kyi pha rol tu phyin pa gang yin pa dang / gzugs gang yin pa dang / tshor ba gang yin pa</text></item>
<item><p>33a.7</p><section></section><text>dang / 'du shes gang yin pa dang / 'du byed rnams gang yin pa dang / rnam par shes pa gang yin pa dang / btsal ba gang yin pa'i chos de dag thams cad ni ldan pa yang ma yin/ mi ldan pa yang ma yin/ gzugs med pa/ bstan du med pa/ thogs pa med pa/ mtshan nyid gcig pa ste/ </text></item>
<item><p>33b.1</p><section></section><text>'di ltar mtshan nyid med pa'i phyir ro/ /kau shi ka gzhan yang byang chub sems dpa' sems dpa' chen pos shes rab kyi pha rol tu phyin pa ni khams rnams dang / skye mched rnams dang / rten cing 'brel par 'byung ba rnams dang / pha rol tu phyin pa rnams dang / byang chub kyi phyogs kyi chos rnams dang / </text></item>
<item><p>33b.2</p><section></section><text>tshad med pa dang / bsam gtan dang / gzugs med pa'i snyoms par 'jug pa rnams dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin rnams dang / gzungs kyi sgo rnams dang / stobs rnams dang / mi 'jigs pa</text></item>
<item><p>33b.3</p><section></section><text>rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar las kyang btsal bar mi bya/ rnam pa thams cad mkhyen pa nyid las gzhan du yang btsal bar mi bya'o/ /de ci'i phyir zhe na/ kau shi ka de</text></item>
<item><p>33b.4</p><section></section><text>ni 'di ltar shes rab kyi pha rol tu phyin pa gang yin pa dang / rnam pa thams cad mkhyen pa nyid gang yin pa dang / btsal ba gang yin pa'i chos de dag thams cad ni ldan pa yang ma yin mi ldan pa yang ma yin no/ /gzugs med pa/ bstan du med pa/ thogs pa med pa mtshan nyid gcig</text></item>
<item><p>33b.5</p><section></section><text>pa ste/ 'di ltar mtshan nyid med pa'i phyir ro/ /de ci'i phyir zhe na/ kau shi ka de ni 'di ltar gzugs shes rab kyi pha rol tu phyin pa ma yin/ gzugs las gzhan shes rab kyi pha rol tu phyin pa ma yin/ tshor ba ma yin/ 'du shes ma yin/ 'du byed rnams ma yin/ rnam par shes pa</text></item>
<item><p>33b.6</p><section></section><text>shes rab kyi pha rol tu phyin pa ma yin/ rnam par shes pa las gzhan shes rab kyi pha rol tu phyin pa ma yin pa'i phyir ro/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel par 'byung ba dang / pha rol tu phyin pa rnams dang / byang chub kyi</text></item>
<item><p>33b.7</p><section></section><text>phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad</text></item>
<item><p>34a.1</p><section></section><text>dang / stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar yang shes rab kyi pha rol tu phyin pa ma yin/ rnam pa thams cad mkhyen pa nyid</text></item>
<item><p>34a.2</p><section></section><text>las gzhan shes rab kyi pha rol tu phyin pa ma yin/ de bzhin du gzugs kyi de bzhin nyid shes rab kyi pha rol tu phyin pa ma yin/ gzugs kyi de bzhin nyid las gzhan shes rab kyi pha rol tu phyin pa ma yin/ tshor ba'i de bzhin nyid ma yin/ 'du shes kyi de bzhin nyid ma yin/ 'du</text></item>
<item><p>34a.3</p><section></section><text>byed rnams kyi de bzhin nyid ma yin/ rnam par shes pa'i de bzhin nyid shes rab kyi pha rol tu phyin pa ma yin/ rnam par shes pa'i de bzhin nyid las gzhan shes rab kyi pha rol tu phyin pa ma yin/ gzugs kyi chos nyid shes rab kyi pha rol tu phyin pa ma yin/ gzugs kyi chos</text></item>
<item><p>34a.4</p><section></section><text>nyid las gzhan shes rab kyi pha rol tu phyin pa ma yin/ tshor ba'i chos nyid ma yin/ 'du shes kyi chos nyid ma yin/ 'du byed rnams kyi chos nyid ma yin/ rnam par shes pa'i chos nyid shes rab kyi pha rol tu phyin pa ma yin/ rnam par shes pa'i chos nyid las gzhan shes</text></item>
<item><p>34a.5</p><section></section><text>rab kyi pha rol tu phyin pa ma yin/ rnam pa thams cad mkhyen pa nyid kyi bar gyi de bzhin nyid shes rab kyi pha rol tu phyin pa ma yin/ rnam pa thams cad mkhyen pa nyid kyi de bzhin nyid las gzhan shes rab kyi pha rol tu phyin pa ma yin/ rnam pa thams cad mkhyen pa nyid kyi chos</text></item>
<item><p>34a.6</p><section></section><text>nyid shes rab kyi pha rol tu phyin pa ma yin/ rnam pa thams cad mkhyen pa nyid kyi chos nyid las gzhan shes rab kyi pha rol tu phyin pa ma yin pa'i phyir ro/ /de ci'i phyir zhe na/ kau shi ka de ni 'di ltar chos de dag thams cad ni med cing mi dmigs pas te / de ltar chos thams</text></item>
<item><p>34a.7</p><section></section><text>cad med cing mi dmigs pas na gzugs shes rab kyi pha rol tu phyin pa ma yin/ gzugs las gzhan shes rab kyi pha rol tu phyin pa ma yin/ gzugs kyi de bzhin nyid shes rab kyi pha rol tu phyin pa ma yin/ gzugs kyi de bzhin nyid las gzhan shes rab kyi pha rol tu phyin pa ma</text></item>
<item><p>34b.1</p><section></section><text>yin/ gzugs kyi chos nyid shes rab kyi pha rol tu phyin pa ma yin/ gzugs kyi chos nyid las gzhan shes rab kyi pha rol tu phyin pa ma yin/ tshor ba ma yin/ 'du shes ma yin/ 'du byed rnams ma yin/ rnam par shes pa shes rab kyi pha rol tu phyin pa ma yin/ rnam par</text></item>
<item><p>34b.2</p><section></section><text>shes pa las gzhan shes rab kyi pha rol tu phyin pa ma yin/ rnam par shes pa'i de bzhin nyid shes rab kyi pha rol tu phyin pa ma yin/ rnam par shes pa'i de bzhin nyid las gzhan shes rab kyi pha rol tu phyin pa ma yin/ rnam par shes pa'i chos nyid shes rab kyi pha rol tu phyin pa ma</text></item>
<item><p>34b.3</p><section></section><text>yin/ rnam par shes pa'i chos nyid las gzhan shes rab kyi pha rol tu phyin pa ma yin/ de bzhin du so so ba dang / bsdus pa'i phung po dang / khams dang / skye mched dang / rten cing 'brel par 'byung ba dang / pha rol tu phyin pa rnams dang / byang chub kyi phyogs kyi chos sum cu</text></item>
<item><p>34b.4</p><section></section><text>rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / </text></item>
<item><p>34b.5</p><section></section><text>stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid shes rab kyi pha rol tu phyin pa ma yin/ rnam pa thams cad mkhyen pa nyid las gzhan shes rab kyi pha rol tu phyin</text></item>
<item><p>34b.6</p><section></section><text>pa ma yin/ rnam pa thams cad mkhyen pa nyid kyi de bzhin nyid shes rab kyi pha rol tu phyin pa ma yin/ rnam pa thams cad mkhyen pa nyid kyi de bzhin nyid las gzhan shes rab kyi pha rol tu phyin pa ma yin/ rnam pa thams cad mkhyen pa nyid kyi chos nyid shes rab kyi pha rol tu phyin pa ma yin/ </text></item>
<item><p>34b.7</p><section></section><text>rnam pa thams cad mkhyen pa nyid kyi chos nyid las gzhan shes rab kyi pha rol tu phyin pa ma yin no zhes bya ba ni mthong ba'i lam la phan yon dang bcas pa'i dbang du byas nas sdug bsngal la chos shes pa'i bzod pa yin no/ /de nas lha rnams kyi dbang po brgya byin gyis gnas brtan rab 'byor la 'di</text></item>
<item><p>35a.1</p><section></section><text>skad ces smras so/ /btsun pa rab 'byor byang chub sems dpa' sems dpa' chen po rnams kyi pha rol tu phyin pa 'di ni chen po ste/ 'di ltar shes rab kyi pha rol tu phyin pa'o/ / btsun pa rab 'byor byang chub sems dpa' sems dpa' chen po rnams kyi pha rol tu</text></item>
<item><p>35a.2</p><section></section><text>phyin pa 'di ni tshad med pa ste/ 'di ltar shes rab kyi pha rol tu phyin pa'o/ /btsun pa rab 'byor byang chub sems dpa' sems dpa' chen po rnams kyi pha rol tu phyin pa 'di ni mtha' yas pa ste/ 'di ltar shes rab kyi pha rol tu phyin pa'o/ /gang la bslabs shing rgyun du zhugs pa rnams</text></item>
<item><p>35a.3</p><section></section><text>kyis ni rgyun du zhugs pa'i 'bras bu 'thob po/ /de bzhin du lan cig phyir 'ong ba dang / phyir mi 'ong ba dang / dgra bcom pa rnams dang / rang sangs rgyas kyis kyang rang byang chub rab tu 'thob po/ /byang chub sems dpa' sems dpa' chen pos ni rnam pa thams cad mkhyen pa nyid rjes</text></item>
<item><p>35a.4</p><section></section><text>su thob nas/ bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /rab 'byor gyis smras pa/ kau shi ka de de bzhin no/ /de de bzhin te/ byang chub</text></item>
<item><p>35a.5</p><section></section><text>sems dpa' sems dpa' chen po rnams kyi pha rol tu phyin pa 'di ni chen po ste/ 'di ltar shes rab kyi pha rol tu phyin pa'o/ /byang chub sems dpa' sems dpa' chen po rnams kyi pha rol tu phyin pa 'di ni tshad med pa ste/ 'di ltar shes rab kyi pha rol tu phyin pa'o/ /byang chub sems</text></item>
<item><p>35a.6</p><section></section><text>dpa' sems dpa' chen po rnams kyi pha rol tu phyin pa 'di ni mtha' yas pa ste/ 'di ltar shes rab kyi pha rol tu phyin pa'o/ /gang la bslabs shing rgyun du zhugs pa rnams kyis ni rgyun du zhugs pa'i 'bras bu 'thob po/ /de bzhin du lan cig phyir 'ong ba dang / phyir mi 'ong ba dang / </text></item>
<item><p>35a.7</p><section></section><text>dgra bcom pa rnams dang / rang sangs rgyas rnams kyis ni rang byang chub 'thob po/ /byang chub sems dpa' sems dpa' chen po rnams kyis rnam pa thams cad mkhyen pa nyid rjes su thob nas/ bla na med pa yang dag par rdzogs pa'i byang chub tu mngon par rdzogs par sangs rgyas so/ /</text></item>
<item><p>35b.1</p><section></section><text>mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /de ci'i phyir zhe na/ gzugs chen po nyid yin pa'i phyir/ byang chub sems dpa' sems dpa' chen po rnams kyi pha rol tu phyin pa 'di ni chen po nyid de/ de ci'i phyir zhe na/ kau shi ka de ni 'di ltar</text></item>
<item><p>35b.2</p><section></section><text>gzugs kyi sngon gyi mtha' mi dmigs/ phyi ma'i mtha' mi dmigs/ dbus mi dmigs so/ /kau shi ka tshor ba dang / 'du shes dang / 'du byed rnams dang / rnam par shes pa chen po nyid yin pa'i phyir/ byang chub sems dpa' sems dpa' chen po rnams kyi pha rol tu</text></item>
<item><p>35b.3</p><section></section><text>phyin pa 'di ni chen po nyid de/ de ci'i phyir zhe na/ kau shi ka de ni 'di ltar rnam par shes pa'i sngon gyi mtha' mi dmigs/ phyi ma'i mtha' mi dmigs/ dbus mi dmigs so/ /de bzhin du so so ba dang / bsdus pa'i phung po dang / khams dang / skye mched dang / rten cing</text></item>
<item><p>35b.4</p><section></section><text>'brel par 'byung ba dang / pha rol tu phyin pa rnams dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / mngon par shes pa rnams dang / </text></item>
<item><p>35b.5</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / rnam pa thams</text></item>
<item><p>35b.6</p><section></section><text>cad mkhyen pa nyid kyi bar du chen po yin pa'i phyir/ byang chub sems dpa' sems dpa' chen po rnams kyi pha rol tu phyin pa 'di ni chen po nyid de/ de ci'i phyir zhe na/ kau shi ka de ni 'di ltar rnam pa thams cad mkhyen pa nyid kyi sngon gyi mtha' mi dmigs/ phyi ma'i mtha' mi dmigs/ </text></item>
<item><p>35b.7</p><section></section><text>dbus mi dmigs so/ /kau shi ka rnam grangs des na byang chub sems dpa' sems dpa' chen po rnams kyi pha rol tu phyin pa 'di chen po nyid yin no zhes bya ba ni sdug bsngal la chos shes pa yin no/ /kau shi ka gzugs la tshad med pa'i phyir byang chub sems dpa' sems dpa' chen po</text></item>
<item><p>36a.1</p><section></section><text>rnams kyi pha rol tu phyin pa 'di ni tshad med pa'o/ /de ci'i phyir zhe na/ kau shi ka de ni 'di ltar gzugs tshad med pa ni dmigs su med pas so/ /kau shi ka 'di lta ste dper na nam mkha'i tshad ni dmigs su med de/ kau shi ka de bzhin du gzugs kyi tshad kyang</text></item>
<item><p>36a.2</p><section></section><text>dmigs su med de/ nam mkha' la tshad med pa'i phyir gzugs la tshad med de / gzugs la tshad med pa'i phyir byang chub sems dpa' sems dpa' chen po rnams kyi shes rab kyi pha rol tu phyin pa la tshad med pa'o/ /kau shi ka tshor ba dang / 'du shes dang / 'du byed rnams dang / </text></item>
<item><p>36a.3</p><section></section><text>rnam par shes pa la tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di ni tshad med pa'o/ /de ci'i phyir zhe na/ kau shi ka de ni 'di ltar rnam par shes pa'i tshad ni dmigs su med do/ /kau shi ka 'di lta ste dper na nam mkha'i tshad ni dmigs</text></item>
<item><p>36a.4</p><section></section><text>su med do/ /kau shi ka de bzhin du rnam par shes pa'i tshad ni dmigs su med de/ nam mkha' la tshad med pa'i phyir/ rnam par shes pa la tshad med do/ /rnam par shes pa la tshad med pa'i phyir/ byang chub sems dpa' sems dpa' chen po rnams kyi shes rab kyi pha rol tu phyin pa</text></item>
<item><p>36a.5</p><section></section><text>ni tshad med pas so/ /kau shi ka de bzhin du phung po dang / khams dang / skye mched dang / rten cing 'brel bar 'byung ba'i yan lag dang pha rol tu phyin pa rnams dang / byang chub kyi phyogs kyi chos sum cu rtsa bdun dang / bden pa rnams dang / mngon par shes pa rnams dang / </text></item>
<item><p>36a.6</p><section></section><text>tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid thams cad dang / ting nge 'dzin dang / gzungs kyi sgo dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos</text></item>
<item><p>36a.7</p><section></section><text>ma 'dres pa rnams dang / rnam pa thams cad mkhyen pa nyid kyi bar la tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di ni tshad med pa'o/ /de ci'i phyir zhe na/ kau shi ka de ni 'di ltar rnam pa thams cad mkhyen pa nyid kyi tshad ni dmigs su med pas so/ /</text></item>
<item><p>36b.1</p><section></section><text>kau shi ka 'di lta ste dper na nam mkha'i tshad ni dmigs su med do/ /kau shi ka de bzhin du rnam pa thams cad mkhyen pa nyid kyi tshad kyang dmigs su med de/ nam mkha' la tshad med pa'i phyir rnam pa thams cad mkhyen pa nyid la tshad med do/ /rnam pa thams cad mkhyen pa nyid la tshad med</text></item>
<item><p>36b.2</p><section></section><text>pa'i phyir byang chub sems dpa' sems dpa' chen po rnams kyi pha rol tu phyin pa tshad med pa'o/ /kau shi ka rnam grangs des na byang chub sems dpa' sems dpa' chen po rnams kyi pha rol tu phyin pa 'di ni tshad med pa yin no zhes bya ba ni sdug bsngal la rjes su shes pa bzod pa </text></item>
<item><p>36b.3</p><section></section><text>yin no/ /kau shi ka gzugs tshad med pa'i phyir byang chub sems dpa' sems dpa' chen po rnams kyi pha rol tu phyin pa 'di ni tshad med pa'o/ /de ci'i phyir zhe na/ kau shi ka de ni 'di ltar gzugs kyi tshad ni dmigs su med pas so/ /kau shi ka 'di lta ste dper na nam mkha'i</text></item>
<item><p>36b.4</p><section></section><text>tshad ni dmigs su med do/ /kau shi ka de bzhin du gzugs kyi tshad kyang dmigs su med do/ /nam mkha' la tshad med pa'i phyir gzugs la tshad med do/ /gzugs la tshad med pa'i phyir byang chub sems dpa' sems dpa' chen po rnams kyi pha rol tu phyin pa ni tshad med do/ /</text></item>
<item><p>36b.5</p><section></section><text>de bzhin du rnam pa thams cad mkhyen pa nyid kyi bar la yang brjod par bya'o zhes bya ba ni sdug bsngal la rjes su shes pa yin no/ / kau shi ka gzugs mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di ni mtha' yas pa'o/ /de ci'i phyir</text></item>
<item><p>36b.6</p><section></section><text>zhe na/ kau shi ka de ni 'di ltar gzugs kyi mtha' dang dbus mi dmigs so/ /tshor ba dang / 'du shes dang / 'du byed rnams dang / rnam par shes pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di ni mtha' yas pa'o/ /</text></item>
<item><p>36b.7</p><section></section><text>de ci'i phyir zhe na/ kau shi ka de ni 'di ltar rnam par shes pa'i mtha' dang dbus mi dmigs so/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel par 'byung ba dang / pha rol tu phyin pa rnams dang / dran ba nye bar gzhag pa rnams</text></item>
<item><p>37a.1</p><section></section><text>dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / bden pa rnams dang / </text></item>
<item><p>37a.2</p><section></section><text>stong pa nyid thams cad dang / mngon par shes pa dang / ting nge 'dzin thams cad dang / gzungs kyi sgo dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar</text></item>
<item><p>37a.3</p><section></section><text>mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di ni mtha' yas pa'o/ /de ci'i phyir zhe na/ kau shi ka de ni 'di ltar rnam pa thams cad mkhyen pa nyid kyi mtha' dang dbus mi dmigs so/ /kau shi ka rnam grangs des na byang chub sems</text></item>
<item><p>37a.4</p><section></section><text>dpa' sems dpa' chen po rnams kyi pha rol tu phyin pa 'di ni gzugs mtha' yas pa'i phyir dang / rnam pa thams cad mkhyen pa nyid kyi bar mtha' yas pa'i phyir mtha' yas pa yin no zhes bya ba ni rgyu dgag pa yin no/ / kau shi ka gzhan yang dmigs pa mtha' yas pa'i phyir</text></item>
<item><p>37a.5</p><section></section><text>byang chub sems dpa' sems dpa' chen po rnams kyi pha rol tu phyin pa 'di ni mtha' yas pa ste/ 'di ltar shes rab kyi pha rol tu phyin pa'o/ /lha rnams kyi dbang pos smras pa/ btsun pa rab 'byor ji ltar na dmigs pa mtha' yas pa'i phyir/ byang chub sems dpa' sems</text></item>
<item><p>37a.6</p><section></section><text>dpa' chen po rnams kyi pha rol tu phyin pa 'di ni mtha' yas pa ste/ 'di ltar shes rab kyi pha rol tu phyin pa zhes bya/ rab 'byor gyis smras pa/ kau shi ka rnam pa thams cad mkhyen pa nyid dmigs pa mtha' yas pa'i phyir byang chub sems dpa' sems dpa' chen po rnams kyi pha rol</text></item>
<item><p>37a.7</p><section></section><text>tu phyin pa mtha' yas pa ste/ 'di ltar shes rab kyi pha rol tu phyin pa'o zhes bya ba ni kun 'byung ba dgag pa yin no/ /kau shi ka gzhan yang chos dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di ni mtha' yas pa ste/ 'di</text></item>
<item><p>37b.1</p><section></section><text>ltar shes rab kyi pha rol tu phyin pa'o/ /lha rnams kyi dbang po brgya byin gyis smras pa/ btsun pa rab 'byor ci'i phyir chos dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab</text></item>
<item><p>37b.2</p><section></section><text>kyi pha rol tu phyin pa zhes bya/ rab 'byor gyis smras pa/ chos kyi dbyings mtha' yas pa'i phyir/ byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa'o zhes bya ba ni rab tu skye ba dgag pa yin</text></item>
<item><p>37b.3</p><section></section><text>no/ / kau shi ka gzhan yang de bzhin nyid dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa'o/ /lha rnams kyi dbang pos smras pa/ btsun pa rab 'byor ci'i</text></item>
<item><p>37b.4</p><section></section><text>phyir na de bzhin nyid dmigs pa mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa zhes bya/ rab 'byor gyis smras pa/ kau shi ka 'di ltar de bzhin nyid mtha' yas pa'i phyir</text></item>
<item><p>37b.5</p><section></section><text>dmigs pa mtha' yas so/ /de ltar de bzhin nyid dmigs pa mtha' yas pa'i phyir/ byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa'o zhes bya ba ni rkyen dgag pa yin no/ / kau shi ka gzhan</text></item>
<item><p>37b.6</p><section></section><text>yang sems can mtha' yas pa'i phyir byang chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa'o/ /lha rnams kyi dbang pos smras pa/ btsun pa rab 'byor ci'i phyir sems can mtha' yas pa'i phyir byang</text></item>
<item><p>37b.7</p><section></section><text>chub sems dpa' sems dpa' chen po rnams kyi pha rol tu phyin pa 'di mtha' yas pa ste/ 'di ltar shes rab kyi pha rol tu phyin pa zhes bya/ rab 'byor gyis smras pa/ kau shi ka de ji snyam du sems/ 'di lta ste/ sems can sems can zhes bya ba de chos gang gi tshig bla dgas yin/ </text></item>
<item><p>38a.1</p><section></section><text>lha rnams kyi dbang pos smras pa/ btsun pa rab 'byor 'di lta ste/ sems can sems can zhes bya ba 'di ni chos kyi tshig bla dgas ma yin gyi/ 'di ni glo bur du ming du btags pa'o/ /'di ni dngos po med pa'i ming du btags pa'o/ /'di ni dmigs pa med</text></item>
<item><p>38a.2</p><section></section><text>pa'i ming du btags pa'o/ /rab 'byor gyis smras pa/ kau shi ka 'di ji snyam du sems/ shes rab kyi pha rol tu phyin pa 'di las sems can du bshad pa gang yang yod dam/ lha rnams kyi dbang pos smras pa/ btsun pa rab 'byor de ni med do/ /rab 'byor gyis smras pa/ kau shi ka</text></item>
<item><p>38a.3</p><section></section><text>gal te sems can du bshad pa med na de la sems can mtha' yas pa ci yang med pa'o/ /kau shi ka gal te de bzhin gshegs pa dgra bcom pa yang dag par rdzogs pa'i sangs rgyas bskal pa gang gA'i klung gi bye ma snyed du bzhugs te/ sems can sems can zhes tshig tu brjod na/ </text></item>
<item><p>38a.4</p><section></section><text>kau shi ka de ji snyam du sems/ de la sems can gang yang skye ba'am/ 'gag par 'gyur ba yod dam/ lha rnams kyi dbang pos smras pa/ btsun pa rab 'byor de ni med do/ /de ci'i phyir zhe na/ sems can thog ma nas rnam par dag pa'i phyir ro/ /rab 'byor gyis smras pa/ kau</text></item>
<item><p>38a.5</p><section></section><text>shi ka rnam grangs des na sems can mtha' yas pa'i phyir shes rab kyi pha rol tu phyin pa mtha' yas par rig par bya'o zhes bya ba ni de nyid kyi sems can gyi khams kyi ched du 'jug pa gsal bar bstan pa yin te/ 'di dag gis ni kun 'byung la chos shes pa'i bzod pa bstan pa yin no/ /</text></item>
<item><p>38a.6</p><section></section><text>de nas dbang po dang bcas pa'i lha rnams dang / tshangs pa dang bcas pa'i lha rnams dang / skye dgu'i bdag po dang bcas pa'i lha rnams dang / skyes pa dang / bud med du bcas pa dag gis lan gsum du ched du brjod pa ched du brjod pa ni 'di lta ste/ e ma'o chos/ e ma'o chos/ </text></item>
<item><p>38a.7</p><section></section><text>chos rnams kyi chos nyid 'di ni de bzhin gshegs pa'i mthu dang / de bzhin gshegs pa'i byin gyi rlabs kyis gnas brtan rab 'byor gyis bstan te bshad cing brjod la rab tu gsal bar byas so/ /bcom ldan 'das bdag cag gis kyang byang chub sems dpa' sems dpa' chen</text></item>
<item><p>38b.1</p><section></section><text>po gang shes rab kyi pha rol tu phyin pa 'di dang ma bral bar gyur pa de ni de bzhin gshegs pa nyid du gzung bar bgyi'o/ /gzugs sam/ tshor ba'am/ 'du shes dang / 'du byed rnams sam/ rnam par shes pa'am/ rnam pa thams cad mkhyen pa nyid kyi bar gyi chos zhes bya ba</text></item>
<item><p>38b.2</p><section></section><text>gang yang dmigs su ma mchis kyang theg pa gsum gyi rnam par gzhag pa mchis te/ gang zhe na/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /de nas bcom ldan 'das kyis lha'i bu de rnams la bka' stsal pa/ lha'i bu dag de de</text></item>
<item><p>38b.3</p><section></section><text>bzhin no/ /ji skad smras pa de bzhin te/ gzugs sam/ tshor ba'am/ 'du shes sam/ 'du byed rnams sam/ rnam par shes pa'am/ rnam pa thams cad mkhyen pa nyid kyi bar gyi chos zhes bya ba gang yang dmigs su med kyang theg pa gsum rnam par gzhag pa yod</text></item>
<item><p>38b.4</p><section></section><text>de/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /lha'i bu dag byang chub sems dpa' sems dpa' chen po gang mi dmigs pa'i tshul gyis shes rab kyi pha rol tu phyin pa 'di dang ma bral bar gyur pa de ni de bzhin gshegs pa nyid du gzung</text></item>
<item><p>38b.5</p><section></section><text>bar bya'o/ /de ci'i phyir zhe na/ de ni 'di ltar shes rab kyi pha rol tu phyin pa 'di las theg pa gsum rgya cher bstan te/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /sbyin pa'i pha rol tu phyin pa las gzhan na yang de bzhin gshegs pa mi</text></item>
<item><p>38b.6</p><section></section><text>dmigs so/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa las gzhan na yang de bzhin gshegs pa mi dmigs so/ /nang stong pa nyid</text></item>
<item><p>38b.7</p><section></section><text>las gzhan dang / phyi stong pa nyid las gzhan dang / phyi nang stong pa nyid las gzhan dang / dngos po med pa'i ngo bo nyid stong pa nyid kyi bar las gzhan na yang de bzhin gshegs pa mi dmigs so/ /dran pa nye bar gzhag pa rnams las gzhan na yang de bzhin gshegs pa mi dmigs so/ /</text></item>
<item><p>39a.1</p><section></section><text>de bzhin du yang dag par spong ba rnams las gzhan dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mngon par shes pa dang / bden pa dang / tshad med pa dang / bsam gtan dang / gzugs med</text></item>
<item><p>39a.2</p><section></section><text>pa'i snyoms par 'jug pa dang / ting nge 'dzin rnams dang / gzungs kyi sgo rnams las gzhan na yang de bzhin gshegs pa mi dmigs so/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams las gzhan na yang</text></item>
<item><p>39a.3</p><section></section><text>de bzhin gshegs pa mi dmigs so/ /rnam pa thams cad mkhyen pa nyid las gzhan na yang de bzhin gshegs pa mi dmigs so/ /lha'i bu dag byang chub sems dpa' sems dpa' chen po ni chos thams cad la slob pa ste/ sbyin pa'i pha rol tu phyin pa dang por byas nas rnam pa</text></item>
<item><p>39a.4</p><section></section><text>thams cad mkhyen pa nyid kyi bar la slob po/ /lha'i bu dag de bas na byang chub sems dpa' sems dpa' chen po shes rab kyi pha rol tu phyin pa 'di dang ma bral bar spyod pa gang yin pa de ni de bzhin gshegs pa nyid du brjod par bya'o/ /lha'i bu dag gang gi tshe nga rgyal po'i pho brang gi nang mar</text></item>
<item><p>39a.5</p><section></section><text>me can zhes bya ba'i tshong 'dus kyi dbus na de bzhin gshegs pa dgra bcom pa yang dag par rdzogs pa'i sangs rgyas mar me mdzad kyi drung na 'dug pa'i tshe/ sbyin pa'i pha rol tu phyin pa dang bral bar ma gyur/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / </text></item>
<item><p>39a.6</p><section></section><text>brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang bral bar ma gyur/ de bzhin du nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang bral bar ma gyur/ </text></item>
<item><p>39a.7</p><section></section><text>de bzhin du dran pa nye bar gzhag pa rnams dang bral bar ma gyur/ de bzhin du yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam rnams dang bral bar ma gyur/ de bzhin du tshad med pa</text></item>
<item><p>39b.1</p><section></section><text>bzhi dang / bsam gtan bzhi dang / gzugs med pa'i snyoms par 'jug pa rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / byams pa chen po dang / snying rje chen po dang / sangs rgyas</text></item>
<item><p>39b.2</p><section></section><text>kyi chos ma 'dres pa rnams dang / sangs rgyas kyi tshad med pa gzhan dag dang yang bral bar ma gyur te/ de yang mi dmigs pa'i tshul gyis so/ /lha'i bu dag de'i tshe de bzhin gshegs pa dgra bcom pa yang dag par rdzogs pa'i sangs rgyas des khyod ma 'ongs pa'i dus bskal</text></item>
<item><p>39b.3</p><section></section><text>pa grangs med pa na 'jig rten gyi khams 'di nyid du de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/ bde bar gshegs pa/ 'jig rten mkhyen pa/ skyes bu 'dul ba'i kha lo sgyur ba bla na med pa/ lha dang mi rnams kyi</text></item>
<item><p>39b.4</p><section></section><text>ston pa/ sangs rgyas bcom ldan 'das shAkya thub pa zhes bya bar 'gyur ro zhes nga lung bstan to zhes bya ba ni kun 'byung la chos shes pa yin no/ /de nas lha'i bu de dag gis bcom ldan 'das la 'di skad ces gsol to/ /bcom ldan 'das byang chub sems dpa' sems dpa'</text></item>
<item><p>39b.5</p><section></section><text>chen po rnams kyi pha rol tu phyin pa 'di ni gzugs mi len mi 'dor ba'i tshul dang / de bzhin du so so ba dang / bsdus pa'i phung po rnams dang / khams rnams dang / skye mched rnams dang / rten cing 'brel bar 'byung ba rnams dang / pha rol tu phyin pa rnams dang / dran pa nye bar</text></item>
<item><p>39b.6</p><section></section><text>gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag dang / lam dang / tshad med pa rnams dang / bsam gtan rnams dang / gzugs med pa'i snyoms par 'jug pa</text></item>
<item><p>39b.7</p><section></section><text>rnams dang / bden pa rnams dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco</text></item>
<item><p>40a.1</p><section></section><text>brgyad dang / rnam pa thams cad mkhyen pa nyid kyi bar du mi len mi 'dor ba'i tshul gyis rnam pa thams cad mkhyen pa nyid kyi bar du mthun par 'dzin pa ngo mtshar che'o/ /de nas bcom ldan 'das kyis dge slong dang / dge slong ma dang / dge bsnyen dang / dge bsnyen ma'i 'khor bzhi</text></item>
<item><p>40a.2</p><section></section><text>dang / byang chub sems dpa' sems dpa' chen po rnams dang / rgyal po chen po bzhi dang / rgyal chen bzhi'i ris kyi lha'i bu dang / 'og min gyi bar gyi lha'i bu rnams 'dus shing tshogs pa rnams dbang du btsugs te/ lha rnams kyi dbang po brgya byin la bka' stsal pa/ kau shi ka byang</text></item>
<item><p>40a.3</p><section></section><text>chub sems dpa' sems dpa' chen po'am/ dge slong ngam/ dge slong ma'am/ dge bsnyen nam/ dge bsnyen ma'am/ rigs kyi bu'am/ rigs kyi bu mo'am/ lha'i bu'am/ lha'i bu mo gang la la zhig shes rab kyi pha rol tu phyin pa 'di 'dzin par 'gyur ba dang / 'chang</text></item>
<item><p>40a.4</p><section></section><text>bar 'gyur ba dang / klog par 'gyur ba dang / kun chub par byed par 'gyur ba dang / sgom par 'gyur ba dang / gzhan rnams la rgya cher yang dag par rab tu gsal bar byed par 'gyur ba dang / tshul bzhin du yid la byed par 'gyur ba dang / gang yang rnam pa thams cad mkhyen</text></item>
<item><p>40a.5</p><section></section><text>pa nyid kyi sems dang mi 'bral bar byed pa de dag ni bdud dam/ bdud kyi ris kyi lha rnams kyis glags rnyed par mi 'gyur ro/ /de ci'i phyir zhe na/ de ni 'di ltar rigs kyi bu dang / rigs kyi bu mo de dag gis gzugs stong pa nyid la legs par gnas par 'gyur bas so/ /de</text></item>
<item><p>40a.6</p><section></section><text>bzhin du tshor ba dang / 'du shes dang / 'du byed rnams dang / rnam par shes pa stong pa nyid la legs par gnas par 'gyur bas so/ /de ci'i phyir zhe na/ de ni 'di ltar stong pa nyid kyis stong pa nyid la glags mi rnyed/ mtshan ma med pas mtshan ma med pa la glags mi rnyed/ </text></item>
<item><p>40a.7</p><section></section><text>smon pa med pas smon pa med pa la glags mi rnyed pas so/ /de bzhin du rigs kyi bu'am/ rigs kyi bu mo de dag gis phung po dang / khams dang / skye mched dang / rten cing 'brel bar 'byung ba stong pa nyid la legs par gnas par 'gyur/ pha rol tu phyin pa rnams dang / bden pa</text></item>
<item><p>40b.1</p><section></section><text>rnams dang / mngon par shes pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa stong pa nyid la legs par gnas par 'gyur/ de bzhin du stong pa nyid thams cad dang / ting nge 'dzin thams cad dang / gzungs</text></item>
<item><p>40b.2</p><section></section><text>kyi sgo thams cad dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams stong pa nyid la legs par gnas par 'gyur/ de bzhin du stobs bcu dang / mi 'jigs</text></item>
<item><p>40b.3</p><section></section><text>pa dang / so so yang dag par rig pa dang / sangs rgyas kyi chos ma 'dres pa bco brgyad la legs par gnas par 'gyur/ rnam pa thams cad mkhyen pa nyid kyi bar stong pa nyid la legs par gnas par 'gyur ro/ /de ci'i phyir zhe na/ de ni 'di ltar stong pa nyid kyis stong pa nyid</text></item>
<item><p>40b.4</p><section></section><text>la glags mi rnyed/ mtshan ma med pas mtshan ma med pa la glags mi rnyed/ smon pa med pas smon pa med pa la glags mi rnyed pas so/ /de ci'i phyir zhe na/ de ni 'di ltar gang gis glags rnyed par 'gyur ba dang / gang du glags rnyed par 'gyur ba dang / gang la glags rnyed par</text></item>
<item><p>40b.5</p><section></section><text>'gyur ba de dag gi ngo bo nyid med pas so zhes bya ba ni kun 'byung la rjes su shes pa'i bzod pa yin no/ /kau shi ka gzhan yang rigs kyi bu'am/ rigs kyi bu mo de dag la mi'am/ mi ma yin pa dag gis glags rnyed par mi 'gyur ro/ /de ci'i phyir zhe na/ de ni 'di ltar rigs kyi bu'am</text></item>
<item><p>40b.6</p><section></section><text>rigs kyi bu mo de dag gis de mi dmigs pa'i tshul gyis sems can thams cad kyi don du byams pa dang / snying rje dang / dga' ba dang / btang snyoms shin tu bsgom pa'i phyir ro/ /rigs kyi bu dang / rigs kyi bu mo de dag ni nyam nga ba ma spongs par dus byed par mi 'gyur ro/ /de ci'i</text></item>
<item><p>40b.7</p><section></section><text>phyir zhe na/ de ni 'di ltar rigs kyi bu'am/ rigs kyi bu mo sbyin pa'i pha rol tu phyin pa la spyod pa de dag gis sems can thams cad la yang dag pa'i rim gros bsnyen bkur byas pa'i phyir ro/ /kau shi ka gang stong gsum gyi stong chen po'i 'jig rten gyi khams 'di na rgyal chen bzhi'i ris kyi</text></item>
<item><p>41a.1</p><section></section><text>lha'am/ sum cu rtsa gsum pa'am/ 'thab bral ba'am/ dga' ldan pa'am/ 'phrul dga' ba'am/ gzhan 'phrul dbang byed pa'am/ tshangs ris pa'am/ tshangs pa mdun na 'don pa'am/ tshangs 'khor ba'am/ 'og min gyi bar gyi lha'i bu rnams kyis bla</text></item>
<item><p>41a.2</p><section></section><text>na med pa yang dag par rdzogs pa'i byang chub tu sems bskyed pa gang yin pa dang / lha'i bu gang gis shes rab kyi pha rol tu phyin pa 'di ma thos pa / ma bzung ba dang / ma bcangs pa dang / ma klags pa dang / kun chub par ma byas pa dang / tshul bzhin du yid la ma byas pa de dag</text></item>
<item><p>41a.3</p><section></section><text>gis kyang shes rab kyi pha rol tu phyin pa 'di mnyan par bya'o/ /gzung bar bya'o/ /bcang bar bya'o/ /klag par bya'o/ /kun chub par bya'o/ /tshul bzhin du yid la bya'o/ /rnam pa thams cad mkhyen pa nyid kyi sems dang yang ma bral bar bya'o zhes bya ba ni kun 'byung la rjes su</text></item>
<item><p>41a.4</p><section></section><text>shes pa yin no/ /kau shi ka gzhan yang rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin cing 'chang ba dang / klog cing kun chub par byed pa dang / tshul bzhin du yid la byed cing rnam pa thams cad mkhyen pa nyid kyi sems dang yang ma bral bar byed pa'i</text></item>
<item><p>41a.5</p><section></section><text>rigs kyi bu'am/ rigs kyi bu mo de dag ni kau shi ka khyim stong pa na 'dug kyang rung / bla gab med pa na 'dug kyang rung / lam gol ba na 'dug kyang rung ste/ 'jigs pa'am rengs par mi 'gyur ro/ /de ci'i phyir zhe na/ de ni 'di ltar rigs kyi bu dang / rigs kyi bu mo de dag gis nang</text></item>
<item><p>41a.6</p><section></section><text>stong pa nyid mi dmigs pa'i tshul gyis shin tu bsgoms pa'i phyir ro/ /phyi stong pa nyid mi dmigs pa'i tshul gyis shin tu bsgoms pa'i phyir ro/ /phyi nang stong pa nyid mi dmigs pa'i tshul gyis shin tu bsgoms pa'i phyir ro/ /dngos po med pa'i ngo bo nyid stong pa nyid kyi bar du mi dmigs</text></item>
<item><p>41a.7</p><section></section><text>pa'i tshul gyis shin tu bsgoms pa'i phyir ro/ /de nas de'i tshe stong gsum gyi stong chen po'i 'jig rten gyi khams na rgyal po chen po bzhi'i ris kyi lha dang / sum cu rtsa gsum gyi lha dang / 'thab bral dang / dga' ldan dang / 'phrul dga' dang / gzhan 'phrul dbang byed dang / gnas</text></item>
<item><p>41b.1</p><section></section><text>gtsang ma'i bar gyi lha'i bu ji snyed yod pa de dag thams cad kyis bcom ldan 'das la 'di skad ces gsol to/ /bcom ldan 'das bdag cag gis rigs kyi bu dang / rigs kyi bu mo gang shes rab kyi pha rol tu phyin pa 'di la mos shing 'dzin pa dang / 'chang ba dang / klog pa dang / kun</text></item>
<item><p>41b.2</p><section></section><text>chub par bgyid pa dang / tshul bzhin du yid la bgyid cing gzhan la yang rgya cher ston pa dang / rnam pa thams cad mkhyen pa nyid yid la bgyid pa dang ma bral ba de dag la rtag tu rgyun mi 'chad par bsrung ba dang / sba ba dang / bskyab par bgyi'o/ /de ci'i phyir zhe na/ de ni 'di</text></item>
<item><p>41b.3</p><section></section><text>ltar bcom ldan 'das byang chub sems dpa' sems dpa' chen po la brten nas sems can dmyal ba thams cad rgyun 'chad par 'gyur/ byol song gi skye gnas dang / gshin rje'i 'jig rten dang / lha las phongs pa dang / mi las dbul ba dang / gnod pa dang 'go</text></item>
<item><p>41b.4</p><section></section><text>ba'i nad thams cad rgyun 'chad par 'gyur/ byang chub sems dpa' sems dpa' chen po la brten nas dge ba bcu'i las kyi lam rnams 'jig rten du 'byung bar 'gyur/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / </text></item>
<item><p>41b.5</p><section></section><text>sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa 'jig rten du 'byung bar 'gyur/ nang stong pa nyid dang / phyi</text></item>
<item><p>41b.6</p><section></section><text>stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du 'jig rten du 'byung bar 'gyur/ dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan</text></item>
<item><p>41b.7</p><section></section><text>lag bdun dang / 'phags pa'i lam yan lag brgyad pa dang / 'phags pa'i bden pa bzhi dang / mngon par shes pa drug dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa rnams</text></item>
<item><p>42a.1</p><section></section><text>'jig rten du 'byung bar 'gyur ro/ /ting nge 'dzin du ma rnams dang / gzungs kyi sgo du ma rnams dang / rnam pa thams cad mkhyen pa nyid dang / byang chub sems dpa'i lam 'jig rten du 'byung bar 'gyur ro/ /gzhan yang byang chub sems dpa' sems dpa'</text></item>
<item><p>42a.2</p><section></section><text>chen po la brten nas rgyal rigs sA la chen po rnams 'jig rten du gdags so/ /bram ze'i rigs sA la chen po rnams 'jig rten du gdags so/ /khyim bdag gi rigs sA la chen po rnams 'jig rten du gdags so/ /'khor los sgyur ba'i rgyal po sA la chen po rnams 'jig</text></item>
<item><p>42a.3</p><section></section><text>rten du gdags so/ /rgyal chen bzhi'i ris kyi lha rnams 'jig rten du gdags so/ /de bzhin du sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa mdun na 'don dang / tshangs</text></item>
<item><p>42a.4</p><section></section><text>'khor dang / tshangs chen dang / 'og min gyi bar gyi lha'i bu rnams 'jig rten du gdags so/ /gzhan yang byang chub sems dpa' sems dpa' chen po la brten nas rgyun du zhugs pa'i 'bras bur gdags so/ /rgyun du zhugs par gdags so/ /de bzhin du lan cig phyir 'ong ba'i 'bras bu</text></item>
<item><p>42a.5</p><section></section><text>dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / dgra bcom pa nyid dang / dgra bcom par 'jig rten du gdags so/ /rang byang chub dang / rang sangs rgyas su 'jig rten du rab tu gdags so/ /gzhan yang byang chub sems dpa' sems dpa'</text></item>
<item><p>42a.6</p><section></section><text>chen po la brten nas sems can yongs su smin par gdags so/ /sangs rgyas kyi zhing yongs su dag par gdags so/ /de bzhin gshegs pa dgra bcom pa yang dag par rdzogs pa'i sangs rgyas 'jig rten du gdags so/ /chos kyi 'khor lo bskor bar gdags so/ /sangs rgyas</text></item>
<item><p>42a.7</p><section></section><text>dkon mchog gdags so/ /chos dkon mchog gdags so/ /dge 'dun dkon mchog 'jig rten du gdags so/ /bcom ldan 'das rnam grangs des na lha dang / mi dang / lha ma yin dang / dri za dang / gnod sbyin dang / nam mkha' lding dang / mi'am ci dang / lto 'phye chen po dang / mi dang mi ma</text></item>
<item><p>42b.1</p><section></section><text>yin par bcas pa'i 'jig rten gyi byang chub sems dpa' sems dpa' chen po la bsrung ba dang / sba ba dang / bskyab par bgyi'o/ /de skad ces gsol pa dang / bcom ldan 'das kyis lha rnams kyi dbang po brgya byin la 'di skad ces bka' stsal to/ /kau shi ka de de bzhin no/ /de de bzhin te/ </text></item>
<item><p>42b.2</p><section></section><text>byang chub sems dpa' sems dpa' chen po la brten nas sems can dmyal ba dang / byol song gi skye gnas dang / gshin rje'i 'jig rten thams cad rgyun chad par 'gyur ro/ /lha las phongs pa dang / mi las dbul ba dang / gnod pa dang / 'go ba'i nad thams cad rgyun chad par 'gyur ro/ /</text></item>
<item><p>42b.3</p><section></section><text>byang chub sems dpa' sems dpa' chen po la brten nas dge ba bcu'i las kyi lam rnams 'jig rten du 'byung bar 'gyur ro/ /tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / byang chub kyi phyogs kyi chos sum cu rtsa bdun rnams dang / </text></item>
<item><p>42b.4</p><section></section><text>bden pa rnams dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad 'jig rten du 'byung bar 'gyur ro/ /byang chub sems dpa' sems dpa' chen po yod na stobs bcu dang / mi 'jigs pa rnams dang / so so yang</text></item>
<item><p>42b.5</p><section></section><text>dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid 'jig rten du 'byung bar 'gyur ro/ /byang chub sems dpa' sems dpa' chen po la brten nas rgyal rigs sA la chen po dang / bram ze'i rigs sA la chen po dang / khyim bdag gi</text></item>
<item><p>42b.6</p><section></section><text>rigs sA la chen po 'jig rten du gdags so/ /'khor los sgyur ba'i rgyal po 'jig rten du rab tu gdags so/ /rgyal chen bzhi'i ris kyi lha'i bu rnams dang / 'og min gyi bar gyi lha'i bu rnams 'jig rten du rab tu gdags so/ /rgyun du zhugs pa'i 'bras bu dang / rgyun du zhugs pa dang / </text></item>
<item><p>42b.7</p><section></section><text>de bzhin du lan cig phyir 'ong ba'i 'bras bu dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / dgra bcom pa nyid dang / dgra bcom pa 'jig rten du rab tu gdags so/ rang byang chub dang / rang sangs rgyas 'jig rten du rab tu gdags so/ /</text></item>
<item><p>43a.1</p><section></section><text>byang chub sems dpa' sems dpa' chen po la brten nas sems can yongs su smin par rab tu gdags so/ /sangs rgyas kyi zhing yongs su dag par rab tu gdags so/ /de bzhin gshegs pa dgra bcom pa yang dag par rdzogs pa'i sangs rgyas 'jig rten du rab tu</text></item>
<item><p>43a.2</p><section></section><text>gdags so/ /chos kyi 'khor lo bskor bar rab tu gdags so/ /byang chub sems dpa' sems dpa' chen po la brten nas sangs rgyas dkon mchog dang / chos dkon mchog dang / dge 'dun dkon mchog 'jig rten du 'byung bar 'gyur ro/ /kau shi ka de bas na lha dang mi dang / lha ma</text></item>
<item><p>43a.3</p><section></section><text>yin du bcas pa'i 'jig rten gyis byang chub sems dpa' sems dpa' chen po la rim gror bya'o/ /bla ma dang bsti stang du bya'o/ /mchod par bya'o/ /rtag tu rgyun mi 'chad par de la bsrung ba dang / sba ba dang / bskyab par bya'o/ / kau shi ka gang shes rab kyi pha rol tu phyin pa 'di la rim gror</text></item>
<item><p>43a.4</p><section></section><text>bya ba dang / bla mar bya ba dang / bsti stang du bya ba dang / mchod par bya bar sems pa de ni byang chub sems dpa' sems dpa' chen po la rim gror byed pa'o/ /de bas na lha dang mi dang / lha ma yin du bcas pa'i 'jig rten gyis byang chub sems dpa' sems dpa' chen po la rim gror bya'o/ /</text></item>
<item><p>43a.5</p><section></section><text>rtag tu rgyun mi 'chad par de la bsrung ba dang / sba ba dang / bskyab par bya'o/ /kau shi ka stong gsum gyi stong chen po'i 'jig rten gyi khams 'di lta ste dper na/ 'dam bu'i tshal lam/ 'od ma'i tshal lam/ bu ram shing gi tshal lam/ smyig ma'i tshal lam/ 'bras kyi zhing ngam/ til gyi zhing</text></item>
<item><p>43a.6</p><section></section><text>bzhin du nyan thos dang / rang sangs rgyas kyis gang bar gyur la/ de dag la rigs kyi bu'am/ /rigs kyi bu mo gang la la zhig gis rim gror byas pa dang / bla mar byas pa dang / bsti stang du byas pa dang / mchod par byas pa bas byang chub sems dpa' sems dpa' chen po gang sems dang</text></item>
<item><p>43a.7</p><section></section><text>po bskyed pa pha rol tu phyin pa drug dang ma bral ba zhig la rim gror byas/ bla mar byas/ bsti stang du byas/ mchod par byas na de ni de bas ches bsod nams mang du 'phel lo/ /de ci'i phyir zhe na/ 'di ltar kau shi ka nyan thos dang / rang sangs rgyas de dag la brten nas byang chub sems dpa' sems</text></item>
<item><p>43b.1</p><section></section><text>dpa' chen po rnams dang / de bzhin gshegs pa dgra bcom pa yang dag par rdzogs pa'i sangs rgyas 'jig rten du gdags pa ma yin gyi/ kau shi ka byang chub sems dpa' sems dpa' chen po la brten nas ni nyan thos dang / rang sangs rgyas thams cad dang / de bzhin gshegs</text></item>
<item><p>43b.2</p><section></section><text>pa dgra bcom pa yang dag par rdzogs pa'i sangs rgyas 'jig rten du gdags so/ /kau shi ka de bas na lha dang mi dang / lha ma yin du bcas pa'i 'jig rten gyis byang chub sems dpa' sems dpa' chen po la rim gror bya'o/ /bla mar bya'o/ /bsti stang du bya'o/ /mchod par bya'o/ /</text></item>
<item><p>43b.3</p><section></section><text>rtag tu rgyun mi 'chad par de la bsrung ba dang / sba ba dang / bskyab par bya'o zhes bya ba ni 'gog pa la chos shes pa'i bzod pa yin no/ / de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das ji tsam du byang chub sems</text></item>
<item><p>43b.4</p><section></section><text>dpa' sems dpa' chen po shes rab kyi pha rol tu phyin pa 'di 'dzin pa'am/ 'chang ba'am/ klog pa'am/ kun chub par bgyid pa'am/ tshul bzhin du yid la bgyid pa de dag gis mthong ba'i chos 'di la yon tan 'di dag yongs su 'dzin par 'gyur zhing / sems can rnams</text></item>
<item><p>43b.5</p><section></section><text>yongs su smin par bgyid pa dang / sangs rgyas kyi zhing yongs su dag par bgyid pa dang / sangs rgyas bcom ldan 'das rnams la bsnyen bkur bgyi ba'i slad du sangs rgyas kyi zhing nas sangs rgyas kyi zhing du mchi ba dang / sangs rgyas bcom ldan 'das rnams la bsnyen bkur byas pa'i</text></item>
<item><p>43b.6</p><section></section><text>dge ba'i rtsa ba gang gis 'dod na sangs rgyas bcom ldan 'das de dag la mchod par bgyi bar 'tshal ba'i mchod pa des de dag de bzhin du 'phel bar byed cing / gang yang sangs rgyas bcom ldan 'das de dag gi drung na gnas te chos nyan par byed do/ /chos gang thos pa de dag gis kyang</text></item>
<item><p>43b.7</p><section></section><text>bla na med pa yang dag par rdzogs pa'i byang chub tu mngon par rdzogs par sangs rgyas par ma gyur gyi bar du dran pa mi nyams pa dang / rigs phun sum tshogs pa yongs su 'dzin pa dang / ma ma phun sum tshogs pa dang / tshe phun sum tshogs pa dang / 'khor phun sum tshogs pa dang / </text></item>
<item><p>44a.1</p><section></section><text>mtshan phun sum tshogs pa dang / 'od phun sum tshogs pa dang / mig phun sum tshogs pa dang / dbyangs phun sum tshogs pa dang / ting nge 'dzin phun sum tshogs pa dang / gzugs phun sum tshogs pa dang / thabs mkhas pas bdag kyang sangs rgyas kyi skur</text></item>
<item><p>44a.2</p><section></section><text>mngon par sprul zhing 'jig rten gyi khams nas 'jig rten gyi khams su mchi ba dang / gang du sangs rgyas bcom ldan 'das rnams 'byung bar mi 'gyur ba de dag tu mchis shing sbyin pa'i pha rol tu phyin pa'i yon tan brjod pa dang / de bzhin du tshul khrims kyi pha rol tu phyin pa dang / bzod pa'i</text></item>
<item><p>44a.3</p><section></section><text>pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i yon tan brjod pa dang / nang stong pa nyid kyi yon tan brjod pa dang / de bzhin du phyi stong pa nyid dang / phyi nang stong pa nyid dang / dngos po med pa'i</text></item>
<item><p>44a.4</p><section></section><text>ngo bo nyid stong pa nyid kyi bar gyi yon tan brjod pa dang / bsam gtan gyi yon tan brjod pa dang / tshad med pa dang / gzugs med pa'i snyoms par 'jug pa'i yon tan brjod pa dang / dran pa nye bar gzhag pa rnams kyi yon tan brjod pa dang / de bzhin du yang dag par spong ba dang / rdzu</text></item>
<item><p>44a.5</p><section></section><text>'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa'i yon tan brjod pa dang / 'phags pa'i bden pa bzhi dang / mngon par shes pa dang / de bzhin gshegs pa'i stobs bcu dang / mi 'jigs pa dang / so so yang</text></item>
<item><p>44a.6</p><section></section><text>dag par rig pa dang / sangs rgyas kyi chos ma 'dres pa'i yon tan brjod pa dang / thabs mkhas pa bas chos ston pa dang / sems can rnams nyan thos kyi theg pa dang / rang sangs rgyas kyi theg pa dang / theg pa chen po sangs rgyas kyi theg pa gsum la 'dul ba ni ngo mtshar che'o zhes bya ba ni</text></item>
<item><p>44a.7</p><section></section><text>'gog pa la chos shes pa yin no/ /de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das ji tsam du shes rab kyi pha rol tu phyin pa zab mo 'di yongs su gzung na/ pha rol tu phyin pa drug po thams cad yongs su gzung bar 'gyur ba ni</text></item>
<item><p>44b.1</p><section></section><text>'di lta ste/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / byang chub kyi phyogs kyi chos thams cad dang / ting nge</text></item>
<item><p>44b.2</p><section></section><text>'dzin thams cad dang / gzungs kyi sgo thams cad dang / stong pa nyid thams cad dang / tshad med pa dang / bsam gtan dang / gzugs med pa'i snyoms par 'jug pa dang / bden pa dang / mngon par shes pa dang / stobs bcu dang / mi 'jigs pa dang / so so yang dag par</text></item>
<item><p>44b.3</p><section></section><text>rig pa dang / sangs rgyas kyi chos ma 'dres pa bco brgyad dang / so so ba dang / bsdus pa'i phung po dang / khams dang / skye mched kyi bar yongs su gzung bar 'gyur ba dang / rgyun du zhugs pa'i 'bras bu yongs su gzung bar 'gyur ba dang / lan cig phyir 'ong ba'i 'bras bu dang / </text></item>
<item><p>44b.4</p><section></section><text>phyir mi 'ong ba'i 'bras bu dang / dgra bcom pa nyid dang / rang byang chub dang rnam pa thams cad mkhyen pa nyid kyi bar du yongs su gzung bar 'gyur ba yang ngo mtshar che'o/ /de skad ces gsol pa dang / bcom ldan 'das kyis lha rnams kyi dbang po brgya byin la 'di skad ces bka' stsal to/ /</text></item>
<item><p>44b.5</p><section></section><text>kau shi ka de de bzhin no/ /de de bzhin te/ shes rab kyi pha rol tu phyin pa yongs su gzung bas pha rol tu phyin pa thams cad yongs su gzung bar 'gyur ro/ /de bzhin du byang chub kyi phyogs kyi chos thams cad dang / ting nge 'dzin thams cad dang / gzungs kyi sgo thams cad dang / stong pa</text></item>
<item><p>44b.6</p><section></section><text>nyid thams cad dang / tshad med pa dang / bsam gtan dang / gzugs med pa'i snyoms par 'jug pa dang / bden pa dang / mngon par shes pa dang / dge ba'i las kyi lam thams cad dang / stobs bcu dang / mi 'jigs pa bzhi dang / so so yang dag par rig pa bzhi dang / </text></item>
<item><p>44b.7</p><section></section><text>sangs rgyas kyi chos ma 'dres pa bco brgyad dang / so so ba dang / bsdus pa'i phung po dang / khams dang / skye mched dang / rten cing 'brel par 'byung ba'i bar dang / rnam pa thams cad mkhyen pa'i bar du yongs su gzung bar 'gyur ro/ /kau shi ka gzhan yang shes rab kyi pha rol tu phyin pa</text></item>
<item><p>45a.1</p><section></section><text>'di bzung ba dang / bcangs pa dang / klags pa dang / kun chub par byas pa dang / bri bar byas pa dang / tshul bzhin du yid la byas na rigs kyi bu'am/ rigs kyi bu mos mthong ba'i chos 'di la yon tan gang yongs su 'dzin par 'gyur ba de dag bstan gyi shin tu legs</text></item>
<item><p>45a.2</p><section></section><text>par nyon la yid la gyis shig /bcom ldan 'das de ltar bgyi'o zhes nas lha rnams kyi dbang po brgya byin bcom ldan 'das la phyir nyan te/ bcom ldan 'das kyis de la 'di skad ces bka' stsal to/ /kau shi ka mu stegs can gzhan dang / bdud dam/ bdud kyi rigs su gtogs</text></item>
<item><p>45a.3</p><section></section><text>pa'i lha'am/ gang zag nga rgyal can la la zhig byang chub sems dpa' sems dpa' chen po shes rab kyi pha rol tu phyin pa 'di dang bral bar 'dod pa dang / brgal bar 'dod pa dang / brtsad par 'dod pa dang / 'gal bar 'dod pa zhig byung na/ dbral bar 'dod pa dang / brgal bar</text></item>
<item><p>45a.4</p><section></section><text>'dod pa dang / brtsad par 'dod pa dang / 'gal bar 'dod pa de dag gi dbral ba dang / brgal ba dang / brtsad pa dang / 'gal bar byed pa gang dang gang byung ba kun kyang myur du nub cing med par 'gyur te/ dbral bar 'dod pa dang / brgal bar 'dod pa dang / brtsad par 'dod pa dang / </text></item>
<item><p>45a.5</p><section></section><text>'gal bar 'dod pa de dag gi bsam pa yongs su rdzogs par mi 'gyur ro/ /de ci'i phyir zhe na/ kau shi ka de ni 'di ltar byang chub sems dpa' sems dpa' chen po yun ring por sbyin pa'i pha rol tu phyin pa la spyod pa dang / de bzhin du tshul khrims kyi pha rol tu phyin pa dang / bzod pa'i pha rol tu</text></item>
<item><p>45a.6</p><section></section><text>phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod pa'i tshe/ gang gi don du sems can rnams yun ring por 'thab pa dang / rtsod pa dang / 'gal bar 'gyur ba'i phyi nang gi chos de dag thams cad nas thams cad</text></item>
<item><p>45a.7</p><section></section><text>du yongs su btang ste/ sems can de dag sbyin pa'i pha rol tu phyin pa la rab tu bkod pa'i phyir ro/ /gang gi don du sems can de dag yun ring por tshul khrims ngan par gyur pa'i phyi nang gi chos de dag byang chub sems dpa' sems dpa' chen pos yongs su btang ste/ sems can de dag tshul</text></item>
<item><p>45b.1</p><section></section><text>khrims kyi pha rol tu phyin pa la rab tu bkod pa'i phyir ro/ /gang gi don du sems can de dag yun ring por khro ba dang / gnod sems dang / 'tshe bar gyur pa'i phyi nang gi chos de dag byang chub sems dpa' sems dpa' chen pos yongs su btang ste/ sems can de dag bzod pa'i pha rol tu phyin pa</text></item>
<item><p>45b.2</p><section></section><text>la rab tu bkod pa'i phyir ro/ /gang gi don du sems can de dag yun ring por le lor byed par gyur pa'i phyi nang gi chos de dag byang chub sems dpa' sems dpa' chen pos yongs su btang ste/ sems can de dag brtson 'grus kyi pha rol tu phyin pa la rab tu bkod pa'i phyir ro/ /gang gi don du</text></item>
<item><p>45b.3</p><section></section><text>sems can de dag yun ring por sems g.yengs par gyur pa'i phyi nang gi chos de dag byang chub sems dpa' sems dpa' chen pos yongs su btang ste/ sems can de dag bsam gtan gyi pha rol tu phyin pa la rab tu bkod pa'i phyir ro/ /gang gi don du sems can de dag yun ring por shes rab</text></item>
<item><p>45b.4</p><section></section><text>'chal bar gyur pa'i phyi nang gi chos de dag byang chub sems dpa' sems dpa' chen pos yongs su btang ste/ shes rab kyi pha rol tu phyin pa la rab tu bkod pa'i phyir ro/ /kau shi ka gang gi don du sems can de dag 'di lta ste/ rjes su chags pa dang / khong khro ba dang / kun nas ldang ba</text></item>
<item><p>45b.5</p><section></section><text>'khor ba nas 'khor bar gyur pa de dag byang chub sems dpa' sems dpa' chen pos rnam par bcil te/ sems can de dag bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi la rab tu bkod pa'i phyir ro/ /dran pa nye bar gzhag pa bzhi la rab</text></item>
<item><p>45b.6</p><section></section><text>tu bkod pa'i phyir ro/ /de bzhin du yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag brgyad pa rnams dang / stong pa nyid rnams dang / mtshan ma med pa rnams dang / </text></item>
<item><p>45b.7</p><section></section><text>smon pa med pa rnams dang / ting nge 'dzin rnams dang / gzungs kyi sgo rnams la rab tu bkod pa'i phyir ro/ /'phags pa'i bden pa bzhi po rnams dang / mngon par shes pa rnams dang / stobs bcu po rnams dang / mi 'jigs pa rnams dang / so so yang dag par rig pa rnams dang / sangs</text></item>
<item><p>46a.1</p><section></section><text>rgyas kyi chos ma 'dres pa bco brgyad po rnams la rab tu bkod pa'i phyir ro/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa'i 'bras bu la rab tu bkod pa'i phyir ro/ /rang byang chub la rab</text></item>
<item><p>46a.2</p><section></section><text>tu bkod pa'i phyir ro/ /bla na med pa yang dag par rdzogs pa'i byang chub la rab tu bkod pa'i phyir ro/ /kau shi ka de ltar byang chub sems dpa' sems dpa' chen po byang chub sems dpa'i spyad pa spyod pa na mthong ba'i chos 'di la phan yon 'di dag 'byung ste/ tshe rabs gzhan la yang bla na med</text></item>
<item><p>46a.3</p><section></section><text>pa yang dag par rdzogs pa'i byang chub tu mngon par rdzogs par sangs rgyas nas chos kyi 'khor lo bskor te/ sems can rnams smon lam ji lta ba bzhin du rab tu bkod nas phung po lhag ma ma lus pa'i mya ngan las 'das pa'i dbyings su yongs su mya ngan las 'da' bar 'gyur ro/ /</text></item>
<item><p>46a.4</p><section></section><text>kau shi ka 'di ni byang chub sems dpa' sems dpa' chen po rnams kyi tshe rabs gzhan la 'byung ba'i phan yon zhes bya ba ni 'gog pa la rjes su shes pa'i bzod pa yin no/ / kau shi ka gzhan yang sa'i phyogs gang na rigs kyi bu'am/ rigs kyi bu mo shes rab kyi pha rol tu phyin pa 'di 'dzin pa dang / 'chang</text></item>
<item><p>46a.5</p><section></section><text>ba dang / klog pa dang / kun chub par byed pa dang / tshul bzhin du yid la byed pa yod pa'i sa phyogs der bdud dang / bdud kyi rigs su gtogs pa'i lha'am/ mu stegs can gzhan dag kun tu rgyu ba'am/ gang zag nga rgyal can rnams kyis shes rab kyi pha rol tu phyin pa 'di la sems rnam</text></item>
<item><p>46a.6</p><section></section><text>par g.yengs pa'am/ brgal ba'am/ brtsad pa'am/ 'gal bar bya ba'i phyir 'ong bar mi nus te/ de'i 'og tu de dag la phan yon 'byung bar 'gyur ba ni shes rab kyi pha rol tu phyin pa 'di mnyan pa'i rim pas theg pa gsum gyis nges par byung nas sdug bsngal mthar phyin par 'gyur ro/ /kau shi ka</text></item>
<item><p>46a.7</p><section></section><text>'di lta ste dper na/ rtsi ma g+hi zhes bya ba dug thams cad zhi bar byed pa zhig yod de/ der sbrul lam srog chags bkres pas mnar zhing zas tshol ba zhig gis srog chags kyi rigs la la zhig mthong bar gyur te/ des srog chags kyi rigs de bza' bar 'dod nas de'i rjes su 'brangs te bsnyen par</text></item>
<item><p>46b.1</p><section></section><text>gyur na/ de nas srog chags kyi rigs de 'chi bas 'jigs shing skrag ste/ rtsi ma g+hi zhes bya ba gang na yod pa der song nas de nas rtsi de'i dri tshor ba tsam gyis phyir ldog par 'gyur ro/ /de ci'i phyir zhe na/ kau shi ka 'di ltar sbrul gyi gdug pa zil gyis gnon pa de ni rtsi ma g+hi'i rtsi'i yon tan yin pa'i</text></item>
<item><p>46b.2</p><section></section><text>phyir te/ kau shi ka rtsi de ni de lta bu'i mthu dang ldan no/ /kau shi ka de bzhin du rigs kyi bu'am/ rigs kyi bu mo gang la la shes rab kyi pha rol tu phyin pa 'di 'dzin cing 'chang ba dang / klog cing kun chub par byed pa dang / tshul bzhin du yid la byed pa de la kau shi ka rgol ba dang / rtsod pa dang / 'gal</text></item>
<item><p>46b.3</p><section></section><text>bar byed pa gang dang gang byung ba de dag shes rab kyi pha rol tu phyin pa'i gzi brjid dang / shes rab kyi pha rol tu phyin pa'i mthus de dag myur du nye bar zhi ba dang med par 'gyur te/ gang dang gang nas byung ba de dang de nyid du med par 'gyur zhing rnam par 'phel bar mi 'gyur ro zhes bya ba ni 'gog pa</text></item>
<item><p>46b.4</p><section></section><text>la rjes su shes pa yin no/ / de ci'i phyir zhe na/ kau shi ka de ni 'di ltar shes rab kyi pha rol tu phyin pa ni chos thams cad nye bar zhi bar byed pa ste/ rnam par 'phel bar byed pa ma yin no/ /chos gang dag nye bar zhi bar byed cing rnam par 'phel bar byed pa ma yin zhe na/ 'di lta ste/ 'dod</text></item>
<item><p>46b.5</p><section></section><text>chags dang / zhe sdang dang / gti mug dang / ma rig pa dang / 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi dang / mya ngan dang / smre sngags 'don pa dang / </text></item>
<item><p>46b.6</p><section></section><text>sdug bsngal ba dang / yid mi bde ba dang / 'khrug pa dang / sdug bsngal gyi phung po chen po 'ba' zhig gi bar du nye bar zhi bar byed de/ rnam par 'phel bar byed pa ma yin no/ /bar du gcod pa dang / sgrib pa dang / bag la nyal ba dang / kun nas ldang ba dang / bdag tu lta ba dang / </text></item>
<item><p>46b.7</p><section></section><text>sems can du lta ba dang / srog tu lta ba dang / gso bar lta ba dang / skyes bur lta ba dang / gang zag tu lta ba dang / shed bur lta ba dang / shed las skyes su lta ba dang / byed pa por lta ba dang / tshor ba por lta ba dang / shes pa por lta ba dang / mthong ba por lta ba dang / chad par lta ba dang / </text></item>
<item><p>47a.1</p><section></section><text>rtag par lta ba dang / yod par lta ba dang / med par lta ba dang / lta ba'i rnam pa thams cad dang / ser sna dang / tshul khrims ngan pa dang / gnod sems dang / le lo dang / 'khrug pa dang / shes rab 'chal pa dang / rtag par 'du shes pa dang / bde bar 'du shes pa</text></item>
<item><p>47a.2</p><section></section><text>dang / bdag tu 'du shes pa dang / gtsang bar 'du shes pa dang / sdug par 'du shes pa dang / sred pa'i rnam par dpyod pa dang / gzugs su 'dzin pa dang / tshor ba dang / 'du shes dang / 'du byed rnams dang / rnam par shes par 'dzin pa dang / sbyin pa'i pha rol tu phyin par 'dzin pa</text></item>
<item><p>47a.3</p><section></section><text>dang / tshul khrims kyi pha rol tu phyin par 'dzin pa dang / bzod pa'i pha rol tu phyin par 'dzin pa dang / brtson 'grus kyi pha rol tu phyin par 'dzin pa dang / bsam gtan gyi pha rol tu phyin par 'dzin pa dang / shes rab kyi pha rol tu phyin par 'dzin pa dang / nang stong pa nyid du 'dzin pa dang / </text></item>
<item><p>47a.4</p><section></section><text>phyi stong pa nyid du 'dzin pa dang / phyi nang stong pa nyid du 'dzin pa dang / dngos po med pa'i ngo bo nyid stong pa nyid kyi bar du 'dzin pa dang / dran pa nye bar gzhag par 'dzin pa dang / yang dag par spong bar 'dzin pa dang / rdzu 'phrul gyi rkang pa dang / dbang po dang / stobs dang / byang chub kyi</text></item>
<item><p>47a.5</p><section></section><text>yan lag dang / 'phags pa'i lam rnams su 'dzin pa dang / tshad med pa dang / bsam gtan dang / gzugs med pa'i snyoms par 'jug par 'dzin pa dang / bden pa dang / mngon par shes par 'dzin pa dang / ting nge 'dzin thams cad dang / gzungs kyi sgo thams cad du</text></item>
<item><p>47a.6</p><section></section><text>'dzin pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres par 'dzin pa dang / rnam pa thams cad mkhyen pa nyid du 'dzin pa dang / mya ngan las 'das par 'dzin pa nye bar zhi bar byed de/ rnam par 'phel bar byed pa ma yin</text></item>
<item><p>47a.7</p><section></section><text>no zhes bya ba ni lam la chos shes pa'i bzod pa yin no/ /de nas stong gsum gyi stong chen po'i 'jig rten gyi khams thams cad na 'jig rten skyong ba'i rgyal po chen po rnams dang / lha rnams kyi dbang po brgya byin dang / tshangs pa ji snyed yod pa dang / mi mjed kyi bdag po tshangs pa dang / </text></item>
<item><p>47b.1</p><section></section><text>'og min gyi bar gyi lha'i bu de dag byang chub sems dpa' sems dpa' chen po gang shes rab kyi pha rol tu phyin pa 'di 'dzin cing 'chang ba dang / klog cing kun chub par byed pa dang / 'dri bar byed pa dang / tshul bzhin du yid la byed pa de dag la rtag tu rgyun mi 'chad par bsrung ba dang / bskyab</text></item>
<item><p>47b.2</p><section></section><text>pa dang / sba bar byed do// //bam po sum cu pa/ phyogs bcu'i 'jig rten gyi khams na sangs rgyas bcom ldan 'das gang bzhugs shing 'tsho skyong ba de dag kyang rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin cing 'chang ba dang / klog cing kun</text></item>
<item><p>47b.3</p><section></section><text>chub par byed pa dang / tshul bzhin du yid la byed pa de la rtag tu rgyun mi 'chad par de bsrung ba dang / bskyab pa dang / sba bar mdzad de/ de ni mi dge ba'i chos rnams yongs su spangs shing / dge ba'i chos rnams yongs su 'phel bar 'gyur te/ 'di lta ste/ mi dmigs pa'i tshul gyis sbyin pa'i</text></item>
<item><p>47b.4</p><section></section><text>pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pas rnam par 'phel bar 'gyur gyi yongs su 'grib par mi 'gyur ro/ /mi dmigs</text></item>
<item><p>47b.5</p><section></section><text>pa'i tshul gyis nang stong pa nyid kyis rnam par 'phel bar 'gyur gyi yongs su 'grib par mi 'gyur ro/ /de bzhin du mi dmigs pa'i tshul gyis phyi stong pa nyid dang / phyi nang stong pa nyid dang / dngos po med pa'i ngo bo nyid kyi bar gyis rnam par 'phel bar 'gyur gyi yongs su 'grib par mi 'gyur</text></item>
<item><p>47b.6</p><section></section><text>ro/ /mi dmigs pa'i tshul gyis dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyis rnam par 'phel bar 'gyur gyi yongs su 'grib par mi 'gyur ro/ /tshad med</text></item>
<item><p>47b.7</p><section></section><text>pa dang / bsam gtan dang / gzugs med pa'i snyoms par 'jug pa rnams kyis rnam par 'phel bar 'gyur gyi yongs su 'grib par mi 'gyur ro/ /bden pa rnams dang / mngon par shes pa rnams dang / stobs bcu rnams dang / mi 'jigs pa rnams dang / so so yang dag par rig pa</text></item>
<item><p>48a.1</p><section></section><text>rnams dang / sangs rgyas kyi chos ma 'dres pa rnams kyis rnam par 'phel bar 'gyur gyi yongs su 'grib par mi 'gyur ro/ /ting nge 'dzin thams cad dang / gzungs kyi sgo thams cad kyis rnam par 'phel bar 'gyur gyi yongs su 'grib par mi 'gyur ro/ /rnam pa</text></item>
<item><p>48a.2</p><section></section><text>thams cad mkhyen pa nyid kyi bar gyis rnam par 'phel bar 'gyur gyi yongs su 'grib par mi 'gyur ro zhes bya ba ni lam la chos shes pa yin no/ /de'i tshig blang bar 'os pa dang ldan par 'gyur ro/ /tshig ran par 'gyur ro/ /khro bas zil gyis non par mi 'gyur ro/ /nga rgyal gyis zil gyis</text></item>
<item><p>48a.3</p><section></section><text>non par mi 'gyur ro/ /ser sna can du mi 'gyur ro/ /phrag dog can du mi 'gyur ro/ /bdag kyang srog gcod pa spong bar 'gyur ro/ /gzhan yang srog gcod pa spong ba la yang dag par bskul bar 'gyur ro/ /srog gcod pa spong ba'i legs pa brjod par 'gyur/ gzhan srog gcod</text></item>
<item><p>48a.4</p><section></section><text>pa spong ba de rnams kyi legs pa brjod par 'gyur zhing / mthun pas dga' bar byed do/ /bdag kyang ma byin par len pa spong bar 'gyur/ gzhan yang ma byin par len pa spong ba la yang dag par bskul bar 'gyur/ ma byin par len pa spong ba'i legs pa brjod par 'gyur/ </text></item>
<item><p>48a.5</p><section></section><text>gzhan ma byin par len pa spong ba de rnams kyi yang legs pa brjod par 'gyur zhing mthun pas dga' bar byed do/ /bdag kyang 'dod pas log par spyod pa spong bar 'gyur/ gzhan yang 'dod pas log par spyod pa spong ba la bskul bar 'gyur/ 'dod pas log par spyod pa spong ba'i</text></item>
<item><p>48a.6</p><section></section><text>legs pa brjod par 'gyur/ gzhan 'dod pas log par spyod pa spong ba de rnams kyi yang legs pa brjod par 'gyur zhing mthun pas dga' bar byed do/ /bdag kyang brdzun du smra ba spong bar 'gyur/ gzhan yang brdzun du smra ba spong ba la bskul bar 'gyur/ brdzun du smra ba spong ba'i legs pa brjod par</text></item>
<item><p>48a.7</p><section></section><text>'gyur/ gzhan yang brdzun du smra ba spong bar 'gyur ba de rnams kyi legs pa brjod par 'gyur zhing mthun pas dga' bar byed do/ /bdag kyang phra ma smra ba spong bar 'gyur/ gzhan yang phra ma smra ba spong ba la bskul bar 'gyur/ phra ma smra ba spong ba'i legs pa brjod par 'gyur/ gzhan yang phra ma'i</text></item>
<item><p>48b.1</p><section></section><text>tshig spong bar 'gyur ba de rnams kyi yang legs pa brjod par 'gyur zhing mthun pas dga' bar byed do/ /bdag kyang zhe gcod pa'i tshig spong bar 'gyur/ gzhan yang zhe gcod pa'i tshig spong ba la bskul bar 'gyur/ zhe gcod pa'i tshig spong ba'i legs pa brjod par 'gyur/ gzhan zhe</text></item>
<item><p>48b.2</p><section></section><text>gcod pa'i tshig spong ba gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang tshig kyal pa spong bar 'gyur/ gzhan yang tshig kyal pa spong ba la bskul bar 'gyur/ tshig kyal pa spong ba'i legs pa brjod par 'gyur/ gzhan tshig kyal pa</text></item>
<item><p>48b.3</p><section></section><text>spong bar 'gyur ba gang yin pa de rnams kyi legs pa brjod par 'gyur zhing mthun pas dga' bar byed do/ /bdag kyang brnab sems las rab tu ldog par 'gyur/ gzhan yang brnab sems spong ba la bskul bar 'gyur/ brnab sems las ldog pa'i bsngags pa brjod par 'gyur/ </text></item>
<item><p>48b.4</p><section></section><text>gzhan yang brnab sems las rab tu ldog par 'gyur ba gang yin pa de rnams kyi legs pa brjod par 'gyur zhing mthun pas dga' bar byed do/ /bdag kyang gnod sems las rab tu ldog par 'gyur/ gzhan yang gnod sems las rab tu ldog pa la bskul bar 'gyur/ gnod sems las</text></item>
<item><p>48b.5</p><section></section><text>rab tu ldog pa'i legs pa brjod par 'gyur/ gzhan yang gnod sems rab tu ldog par 'gyur ba gang yin pa de rnams kyi legs pa brjod par 'gyur zhing mthun pas dga' bar byed do/ /bdag kyang log par lta ba las rab tu ldog par 'gyur/ gzhan yang log par lta ba las rab tu ldog pa</text></item>
<item><p>48b.6</p><section></section><text>la bskul bar 'gyur/ log par lta ba las rab tu ldog pa'i legs pa brjod par 'gyur/ gzhan yang log par lta ba las rab tu ldog pa gang yin pa de rnams kyi legs pa brjod par 'gyur zhing mthun pas dga' bar byed do/ /bdag kyang sbyin pa'i pha rol tu phyin pa la gnas par 'gyur/ </text></item>
<item><p>48b.7</p><section></section><text>gzhan yang sbyin pa'i pha rol tu phyin pa la rab tu 'god par 'gyur/ sbyin pa'i pha rol tu phyin pa'i legs pa brjod par 'gyur/ gzhan yang sbyin pa'i pha rol tu phyin pa la 'jug par 'gyur ba gang yin pa de rnams kyi legs pa brjod par 'gyur zhing mthun pas dga' bar byed do/ /bdag kyang tshul</text></item>
<item><p>49a.1</p><section></section><text>khrims kyi pha rol tu phyin pa la gnas par 'gyur/ gzhan yang tshul khrims kyi pha rol tu phyin pa la rab tu 'god par 'gyur/ tshul khrims kyi pha rol tu phyin pa'i legs pa brjod par 'gyur/ gzhan tshul khrims kyi pha rol tu phyin pa la spyod pa gang yin pa de rnams</text></item>
<item><p>49a.2</p><section></section><text>kyi yang legs pa brjod par 'gyur zhing mthun pas dga' bar byed do/ /bdag kyang bzod pa'i pha rol tu phyin pa la gnas par 'gyur/ gzhan yang bzod pa'i pha rol tu phyin pa la rab tu 'god par 'gyur/ bzod pa'i pha rol tu phyin pa'i legs pa brjod par 'gyur/ gzhan bzod pa'i pha</text></item>
<item><p>49a.3</p><section></section><text>rol tu phyin pa la spyod pa gang yin pa de rnams kyi legs pa brjod par 'gyur zhing mthun pas dga' par byed do/ /bdag kyang brtson 'grus kyi pha rol tu phyin pa la gnas par 'gyur/ gzhan yang brtson 'grus kyi pha rol tu phyin pa la 'god par 'gyur/ brtson 'grus kyi pha rol tu phyin pa'i</text></item>
<item><p>49a.4</p><section></section><text>legs pa brjod par 'gyur/ gzhan brtson 'grus kyi pha rol tu phyin pa la spyod par 'gyur ba gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang bsam gtan gyi pha rol tu phyin pa la gnas par 'gyur/ gzhan yang bsam gtan gyi</text></item>
<item><p>49a.5</p><section></section><text>pha rol tu phyin pa la rab tu 'god par 'gyur/ bsam gtan gyi pha rol tu phyin pa'i legs pa brjod par 'gyur/ gzhan bsam gtan gyi pha rol tu phyin pa la spyod pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang shes rab kyi pha rol tu</text></item>
<item><p>49a.6</p><section></section><text>phyin pa la gnas par 'gyur/ gzhan yang shes rab kyi pha rol tu phyin pa la rab tu 'god par 'gyur/ shes rab kyi pha rol tu phyin pa'i legs pa brjod par 'gyur/ gzhan shes rab kyi pha rol tu phyin pa la spyod pa gang yin pa de rnams kyi yang legs pa brjod par 'gyur zhing mthun pas</text></item>
<item><p>49a.7</p><section></section><text>dga' bar byed do/ /bdag kyang nang stong pa nyid bsgom par 'gyur/ gzhan yang nang stong pa nyid la rab tu 'god par 'gyur/ nang stong pa nyid kyi legs pa brjod par 'gyur/ gzhan yang nang stong pa nyid bsgom pa gang yin pa de rnams kyi yang legs pa brjod par 'gyur zhing mthun pas dga'</text></item>
<item><p>49b.1</p><section></section><text>bar byed do/ /bdag kyang phyi stong pa nyid la rab tu gnas par 'gyur/ gzhan yang phyi stong pa nyid la rab tu 'god par 'gyur/ phyi stong pa nyid kyi legs pa brjod par 'gyur/ gzhan phyi stong pa nyid bsgom pa gang yin pa de rnams kyi yang legs pa brjod par 'gyur zhing mthun pas</text></item>
<item><p>49b.2</p><section></section><text>dga' bar byed do/ /bdag kyang phyi nang stong pa nyid la rab tu gnas par 'gyur/ gzhan yang phyi nang stong pa nyid la rab tu 'god par 'gyur/ phyi nang stong pa nyid kyi legs pa brjod par 'gyur/ gzhan phyi nang stong pa nyid bsgom pa gang yin pa de rnams kyi yang legs pa brjod par 'gyur</text></item>
<item><p>49b.3</p><section></section><text>zhing mthun pas dga' bar byed do/ /bdag kyang dngos po med pa'i ngo bo nyid stong pa nyid kyi bar la gnas par 'gyur/ gzhan yang dngos po med pa'i ngo bo nyid stong pa nyid kyi bar la rab tu 'god par 'gyur / dngos po med pa'i ngo bo nyid stong pa nyid kyi legs pa brjod par 'gyur/ gzhan</text></item>
<item><p>49b.4</p><section></section><text>dngos po med pa'i ngo bo nyid stong pa nyid sgom par byed pa de rnams kyi yang legs pa brjod par 'gyur zhing mthun pas dga' bar byed do/ /bdag kyang ting de 'dzin thams cad la snyoms par 'jug par 'gyur/ gzhan yang ting nge 'dzin thams cad la snyoms par 'jug pa la rab tu</text></item>
<item><p>49b.5</p><section></section><text>'god par 'gyur/ ting nge 'dzin thams cad la snyoms par 'jug pa'i legs pa brjod par 'gyur/ gzhan ting nge 'dzin thams cad la snyoms par 'jug pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang gzungs rnams thob</text></item>
<item><p>49b.6</p><section></section><text>par byed par 'gyur/ gzhan yang gzungs rnams thob par byed pa la rab tu 'god par 'gyur/ gzungs rnams thob par byed pa'i legs pa brjod par 'gyur/ gzhan gzungs rnams thob pa gang yin pa de rnams kyi yang legs pa brjod par 'gyur zhing mthun pas dga' bar byed do/ /</text></item>
<item><p>49b.7</p><section></section><text>bdag kyang bsam gtan dang po la snyoms par 'jug par 'gyur/ gzhan yang bsam gtan dang po la snyoms par 'jug pa la rab tu 'god par 'gyur/ bsam gtan dang po la rab tu gnas pa'i legs pa brjod par 'gyur/ gzhan yang bsam gtan dang po la snyoms par 'jug pa gang</text></item>
<item><p>50a.1</p><section></section><text>yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang bsam gtan gnyis pa la snyoms par 'jug par 'gyur/ bsam gtan gsum pa la snyoms par 'jug par 'gyur/ bdag kyang bsam gtan bzhi pa la snyoms</text></item>
<item><p>50a.2</p><section></section><text>par 'jug par 'gyur/ gzhan yang bsam gtan bzhi pa la rab tu 'god par 'gyur/ bsam gtan bzhi pa'i legs pa brjod par 'gyur/ gzhan bsam gtan bzhi pa la snyoms par 'jug pa gang yin pa de rnams kyi yang legs pa brjod par 'gyur zhing mthun pas dga' bar byed do/ /</text></item>
<item><p>50a.3</p><section></section><text>bdag kyang byams pa la snyoms par 'jug par 'gyur/ gzhan yang byams pa la snyoms par 'jug pa la rab tu 'god par 'gyur/ byams pa la snyoms par 'jug pa'i legs pa brjod par 'gyur/ gzhan byams pa la snyoms par 'jug pa gang yin pa de rnams kyi yang legs pa brjod</text></item>
<item><p>50a.4</p><section></section><text>par 'gyur zhing mthun pas dga' bar byed do/ /bdag kyang snying rje dang dga' ba dang / btang snyoms la snyoms par 'jug par 'gyur/ gzhan yang snying rje dang dga' ba dang / btang snyoms la snyoms par 'jug pa la rab tu 'god par 'gyur/ snying rje dang dga' ba dang / btang snyoms la</text></item>
<item><p>50a.5</p><section></section><text>snyoms par 'jug pa'i legs pa brjod par 'gyur/ gzhan snying rje dang dga' ba dang / btang snyoms la snyoms par 'jug pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang nam mkha' mtha' yas skye mched la snyoms par 'jug par</text></item>
<item><p>50a.6</p><section></section><text>'gyur/ gzhan yang nam mkha' mtha' yas skye mched la snyoms par 'jug pa la rab tu 'god par 'gyur/ nam mkha' mtha' yas skye mched la snyoms par 'jug pa'i legs pa brjod par 'gyur/ gzhan nam mkha' mtha' yas skye mched la snyoms par 'jug pa gang yin pa de rnams kyi yang</text></item>
<item><p>50a.7</p><section></section><text>legs pa brjod par 'gyur zhing mthun pas dga' bar byed do/ /bdag kyang rnam shes mtha' yas skye mched la snyoms par 'jug /bdag kyang cung zad med pa'i skye mched la snyoms par 'jug /bdag kyang 'du shes med 'du shes med min skye mched la snyoms par 'jug par 'gyur/ gzhan yang</text></item>
<item><p>50b.1</p><section></section><text>'du shes med 'du shes med min skye mched la snyoms par 'jug pa la rab tu 'god par 'gyur/ 'du shes med 'du shes med min skye mched la snyoms par 'jug pa'i legs pa brjod par 'gyur/ gzhan 'du shes med 'du shes med min skye mched la snyoms par 'jug pa gang yin pa de</text></item>
<item><p>50b.2</p><section></section><text>rnams kyi yang legs pa brjod par 'gyur zhing mthun pas dga' bar byed do/ /bdag kyang dran pa nye bar gzhag pa bsgom par 'gyur/ gzhan dran pa nye bar gzhag pa bsgom pa la rab tu 'god par 'gyur/ dran pa nye bar gzhag pa sgom pa'i legs pa brjod par 'gyur/ gzhan dran pa</text></item>
<item><p>50b.3</p><section></section><text>nye bar gzhag pa sgom pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun bsgom par 'gyur/ </text></item>
<item><p>50b.4</p><section></section><text>bdag kyang 'phags pa'i lam yan lag brgyad pa bsgom par 'gyur/ gzhan yang lam bsgom pa la rab tu 'god par 'gyur/ lam sgom pa'i legs pa brjod par 'gyur/ gzhan lam sgom pa gang yin pa de rnams kyi yang legs pa brjod par 'gyur zhing mthun pas dga' bar byed do/ /</text></item>
<item><p>50b.5</p><section></section><text>bdag kyang 'phags pa'i bden pa bzhi bsgom par 'gyur/ gzhan yang 'phags pa'i bden pa bzhi bsgom pa la rab tu 'god par 'gyur/ 'phags pa'i bden pa bzhi sgom pa'i legs pa brjod par 'gyur/ gzhan 'phags pa'i bden pa bzhi sgom pa gang yin pa de rnams kyi yang legs</text></item>
<item><p>50b.6</p><section></section><text>pa brjod par 'gyur zhing mthun pas dga' bar byed do/ /bdag kyang stong pa nyid dang / mtshan ma med pa dang / smon pa med pa'i ting nge 'dzin bsgom par 'gyur/ gzhan yang stong pa nyid dang / mtshan med pa dang / smon pa med pa'i ting nge 'dzin la rab tu 'god par 'gyur/ stong pa nyid dang / </text></item>
<item><p>50b.7</p><section></section><text>mtshan ma med pa dang / smon pa med pa'i ting nge 'dzin gyi legs pa brjod par 'gyur/ gzhan stong pa nyid dang / mtshan ma med pa dang / smon pa med pa'i ting nge 'dzin sgom pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang rnam par thar pa</text></item>
<item><p>51a.1</p><section></section><text>brgyad la snyoms par 'jug par 'gyur/ gzhan yang rnam par brgyad la snyoms par 'jug pa la rab tu 'god par 'gyur/ rnam par thar pa brgyad kyi legs pa brjod par 'gyur/ gzhan rnam par thar pa brgyad la snyoms par 'jug pa gang yin pa de rnams kyi yang</text></item>
<item><p>51a.2</p><section></section><text>legs pa brjod par 'gyur zhing mthun pas dga' bar byed do/ /bdag kyang mthar gyis gnas pa'i snyoms par 'jug pa dgu la snyoms par 'jug par 'gyur/ gzhan yang mthar gyis gnas pa'i snyoms par 'jug pa dgu la snyoms par 'jug pa la rab tu 'god par 'gyur/ mthar gyis</text></item>
<item><p>51a.3</p><section></section><text>gnas pa'i snyoms par 'jug pa dgu'i legs pa brjod par 'gyur/ gzhan mthar gyis gnas pa'i snyoms par 'jug pa dgu la snyoms par 'jug pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang de bzhin gshegs pa'i stobs</text></item>
<item><p>51a.4</p><section></section><text>bcu dang / mi 'jigs pa bzhi dang / so so yang dag par rig pa bzhi la snyoms par 'jug par 'gyur/ gzhan yang de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi la rab tu 'god par 'gyur/ de bzhin gshegs pa'i stobs</text></item>
<item><p>51a.5</p><section></section><text>bcu dang / mi 'jigs pa bzhi dang / so so yang dag par rig pa bzhi'i legs pa brjod par 'gyur/ gzhan de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi la snyoms par 'jug par 'gyur ba gang yin pa de rnams kyi yang legs</text></item>
<item><p>51a.6</p><section></section><text>pa brjod par 'gyur zhing mthun pas dga' bar byed do/ /bdag kyang sangs rgyas kyi chos ma 'dres pa bco brgyad bsgrub par 'gyur/ gzhan yang sangs rgyas kyi chos ma 'dres pa bco brgyad bsgrub ba la rab tu 'god par 'gyur/ sangs rgyas kyi chos ma 'dres pa bco brgyad bsgrub pa'i</text></item>
<item><p>51a.7</p><section></section><text>legs pa brjod par 'gyur/ gzhan sangs rgyas kyi chos ma 'dres pa bco brgyad bsgrub pa gang yin pa de rnams kyi yang legs pa brjod par 'gyur zhing mthun pas dga' bar byed do/ /bdag kyang yongs su mi nyams pa'i chos thob par 'gyur/ gzhan yang yongs su mi nyams pa'i chos thob pa</text></item>
<item><p>51b.1</p><section></section><text>la yongs su 'god par 'gyur/ yongs su mi nyams pa'i chos kyi legs pa brjod par 'gyur/ gzhan gang yongs su mi nyams pa'i chos nyid thob pa de dag gi yang legs pa brjod cing mthun pas dga' bar byed do/ /bdag kyang rnam pa thams cad mkhyen pa nyid la rab tu gnas par 'gyur/ </text></item>
<item><p>51b.2</p><section></section><text>gzhan yang rnam pa thams cad mkhyen pa nyid thob par bya ba la rab tu 'god par 'gyur/ rnam pa thams cad mkhyen pa nyid kyi legs pa brjod par 'gyur/ gzhan rnam pa thams cad mkhyen pa nyid thob par byed pa gang yin pa de rnams kyi yang legs pa brjod par 'gyur zhing mthun pas dga'</text></item>
<item><p>51b.3</p><section></section><text>bar byed do zhes bya ba ni lam la rjes su shes pa'i bzod pa yin no/ /kau shi ka gzhan yang byang chub sems dpa' sems dpa' chen po pha rol tu phyin pa drug la spyod pa'i tshe/ sbyin pa yongs su gtong ba gang yin pa de yang sems can thams cad dang thun mong du byas shing mi dmigs pa'i tshul gyis</text></item>
<item><p>51b.4</p><section></section><text>bla na med pa yang dag par rdzogs pa'i byang chub tu yongs su bsngo bar 'gyur ro/ /tshul khrims srung ba gang yin pa de yang sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /bzod pa skom </text></item>
<item><p>51b.5</p><section></section><text>pa gang yin pa de yang sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /brtson 'grus rtsom pa gang yin pa de yang sems can thams cad dang thun mong du byas shing mi dmigs pa'i tshul gyis bla na</text></item>
<item><p>51b.6</p><section></section><text>med pa yang dag par rdzogs pa'i byang chub tu yongs su sngo bar byed do/ /bsam gtan la snyoms par 'jug pa gang yin pa de yang sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /shes rab</text></item>
<item><p>51b.7</p><section></section><text>sgom pa gang yin pa de yang sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su sngo bar byed do/ /kau shi ka rigs kyi bu'am rigs kyi bu mo de ltar pha rol tu phyin pa drug la spyod pa'i tshe/ 'di ltar gal te bdag gis sbyin pa</text></item>
<item><p>52a.1</p><section></section><text>ma btang na ngan song gi rgyud du skye bar 'gyur te/ bdag gis sems can yongs su smin par yang mi 'gyur/ sangs rgyas kyi zhing yongs su dag par yang mi 'gyur te/ gal te de ltar gyur na rnam pa thams cad mkhyen pa nyid thob par yang lta ga la 'gyur ro/ /gal te</text></item>
<item><p>52a.2</p><section></section><text>bdag gis tshul khrims ma bsrungs na log pa'i sgo nas ngan song gsum du 'jug par 'gyur te/ bdag lha dang mir skye bar yang mi 'gyur/ bdag gis sems can yongs su smin par yang mi 'gyur/ sangs rgyas kyi zhing yongs su dag par yang mi 'gyur te/ de ltar gyur na rnam pa thams</text></item>
<item><p>52a.3</p><section></section><text>cad mkhyen pa nyid thob par yang ga la 'gyur ro/ /gal te bdag gis bzod pa bsgoms par ma gyur na/ bdag gi dbang po rnams kyang nyams par 'gyur/ bdag gi bzhin gyi dkyil 'khor yang gzi brjid med par 'gyur/ gzugs phun sum tshogs pa thob par yang mi 'gyur te/ gzugs</text></item>
<item><p>52a.4</p><section></section><text>phun sum tshogs pa gang gis byang chub sems dpa'i spyad pa spyod pa'i tshe/ sems can rnams kyis bdag mthong ma thag tu bla na med pa yang dag par rdzogs pa'i byang chub tu nges par mi 'gyur ro / /gzugs phun sum tshogs pas sems can yongs su smin par yang mi 'gyur/ sangs rgyas</text></item>
<item><p>52a.5</p><section></section><text>kyi zhing yongs su dag par mi 'gyur / de ltar na rnam pa thams cad mkhyen pa nyid thob par ga la 'gyur/ gal te bdag le lo can du gyur na byang chub sems dpa'i lam sgom par yang mi 'gyur/ sems can yongs su smin par yang mi 'gyur/ sangs rgyas kyi zhing yongs su dag par mi</text></item>
<item><p>52a.6</p><section></section><text>'gyur/ brtson 'grus ma brtsams na 'di ltar sangs rgyas kyi chos yongs su rdzogs par mi 'gyur te/ de ltar gyur na rnam pa thams cad mkhyen pa nyid thob par yang ga la 'gyur/ gal te bdag gi sems rnam par g.yengs par gyur na rnam par g.yengs pas ni ting nge 'dzin thams cad</text></item>
<item><p>52a.7</p><section></section><text>yongs su rdzogs par mi 'gyur/ sems can yongs su smin par yang mi 'gyur/ sangs rgyas kyi zhing yongs su dag par mi 'gyur te/ de ltar gyur na rnam pa thams cad mkhyen pa nyid thob par ga la 'gyur ro/ /gal te bdag thabs mi mkhas pa dang shes rab 'chal par gyur na nyan thos kyis</text></item>
<item><p>52b.1</p><section></section><text>dang / rang sangs rgyas kyi sa las 'das te sems can rnams yongs su smin par byas nas sangs rgyas kyi zhing yongs su sbyangs te/ rnam pa thams cad mkhyen pa nyid du mngon par rdzogs par 'tshang mi rgya bas mi slob ste / de la bdag 'di ltar yang dag par slob ste/ bdag gis ser</text></item>
<item><p>52b.2</p><section></section><text>sna'i dbang gis sbyin pa'i pha rol tu phyin pa yongs su rdzogs par mi bya ba dang / tshul khrims ngan pa'i dbang gis tshul khrims kyi pha rol tu phyin pa dang / gnod sems kyi dbang gis bzod pa'i pha rol tu phyin pa dang / le lo'i dbang gis brtson 'grus kyi pha rol tu phyin pa dang / rnam</text></item>
<item><p>52b.3</p><section></section><text>par g.yengs pa'i dbang gis bsam gtan gyi pha rol tu phyin pa dang / shes rab 'chal pa'i dbang gis shes rab kyi pha rol tu phyin pa yongs su rdzogs par mi bya ba 'di ni mi rigs par 'gyur te/ sbyin pa'i pha rol tu phyin pa yongs su rdzogs par ma byas/ de bzhin du tshul khrims dang / </text></item>
<item><p>52b.4</p><section></section><text>bzod pa dang / brtson 'grus dang / bsam gtan dang / shes rab kyi pha rol tu phyin pa yongs su rdzogs par ma byas par rnam pa thams cad mkhyen pa nyid du nges par 'byung bar mi 'gyur ro zhes dran pa skyed par byed do/ /kau shi ka de ltar rigs kyi bu'am/ rigs kyi bu mo gang shes rab kyi pha</text></item>
<item><p>52b.5</p><section></section><text>rol tu phyin pa 'dzin cing 'chang ba dang / klog cing kun chub par byed pa dang / 'dri bar byed pa dang / tshul bzhin du yid la byed cing rnam pa thams cad mkhyen pa nyid kyi sems dang yang ma bral ba de dag gis tshe 'di dang / tshe rabs gzhan gyi phan yon rab tu 'thob par 'gyur ro zhes bya ba ni lam la rjes</text></item>
<item><p>52b.6</p><section></section><text>su shes pa yin te/ 'di dag gis ni byang chub sems dpa'i mthong ba'i lam gsungs pa yin no/ /de skad ces bka' stsal pa dang / lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa 'di de ltar byang chub sems dpa'</text></item>
<item><p>52b.7</p><section></section><text>sems dpa' chen po rnams yongs su dul ba dang nga rgyal ma mchis pa'i don du nye bar gnas pa ngo mtshar che'o/ /bcom ldan 'das kyis bka' stsal pa/ kau shi ka ji ltar na shes rab kyi pha rol tu phyin pa 'di byang chub sems dpa' sems dpa' chen po rnams yongs su dul ba dang nga rgyal med pa'i don du</text></item>
<item><p>53a.1</p><section></section><text>nye bar gnas pa yin/ de skad ces bka' stsal pa dang / bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das 'di la byang chub sems dpa' sems dpa' chen po 'jig rten pa'i sbyin pa'i pha rol tu phyin pa la spyod cing sangs rgyas</text></item>
<item><p>53a.2</p><section></section><text>bcom ldan 'das rnams dang / rang sangs rgyas rnams dang / nyan thos rnams la sbyin pa yongs su gtong bar bgyid cing de 'di ltar bdag ni sangs rgyas rnams dang / byang chub sems dpa' rnams dang / rang sangs rgyas rnams dang / nyan thos rnams dang / nyam thag pa rnams dang / 'gron po</text></item>
<item><p>53a.3</p><section></section><text>dang / slong ba rnams la sbyin pa yongs su gtong ngo snyam nas de thabs mi mkhas pa'i sbyin pa des nga rgyal du 'gyur ro/ /byang chub sems dpa' sems dpa' chen po de 'jig rten pa'i tshul khrims bsrung zhing / bcom ldan 'das bdag ni tshul khrims kyi pha rol tu phyin pa 'di lta bu la spyod do/ /bdag</text></item>
<item><p>53a.4</p><section></section><text>ni tshul khrims kyi pha rol tu phyin pa yongs su rdzogs par byed do snyam ste/ de des nga rgyal du 'gyur ro/ /byang chub sems dpa' sems dpa' chen po de 'jig rten pa'i bzod pa sgom par byed cing bcom ldan 'das bdag ni bzod pa'i pha rol tu phyin pa 'di lta bu la spyod do/ /bdag ni bzod pa'i pha rol tu</text></item>
<item><p>53a.5</p><section></section><text>phyin pa yongs su rdzogs par byed do snyam nas de des nga rgyal du 'gyur ro/ /byang chub sems dpa' sems dpa' chen po de 'jig rten pa'i brtson 'grus rtsom par byed cing / bcom ldan 'das bdag ni brtson 'grus kyi pha rol tu phyin pa 'di lta bu la spyod do/ /bdag ni brtson 'grus kyi pha rol tu</text></item>
<item><p>53a.6</p><section></section><text>phyin pa yongs su rdzogs par byed do snyam nas de des nga rgyal du 'gyur ro/ /byang chub sems dpa' sems dpa' chen po de 'jig rten pa'i bsam gtan la snyoms par 'jug par byed cing / bcom ldan 'das bdag ni bsam gtan gyi pha rol tu phyin pa 'di lta bu la spyod do/ /bdag ni bsam</text></item>
<item><p>53a.7</p><section></section><text>gtan gyi pha rol tu phyin pa yongs su rdzogs par byed do snyam nas de des nga rgyal du 'gyur ro/ /byang chub sems dpa' sems dpa' chen po de 'jig rten pa'i shes rab kyi pha rol tu phyin pa la spyod cing thabs mi mkhas pas/ bcom ldan 'das bdag ni shes rab kyi pha rol tu phyin pa la spyod do/ /</text></item>
<item><p>53b.1</p><section></section><text>bdag ni shes rab kyi pha rol tu phyin pa yongs su rdzogs par byed do snyam nas de des nga rgyal du 'gyur ro/ /byang chub sems dpa' sems dpa' chen po de 'jig rten pa'i dran pa nye bar gzhag pa sgom par byed cing 'di snyam du bdag ni dran pa nye bar gzhag pa sgom par byed do/ /bdag</text></item>
<item><p>53b.2</p><section></section><text>ni yang dag par spong ba dang / bdag ni rdzu 'phrul gyi rkang pa dang / bdag ni dbang po dang / bdag ni stobs dang / bdag ni byang chub kyi yan lag dang / bdag ni 'phags pa'i lam yan lag brgyad pa sgom par byed do/ /bdag ni stong pa nyid dang / mtshan ma med pa dang / </text></item>
<item><p>53b.3</p><section></section><text>smon pa med pa'i ting nge 'dzin sgom par byed do/ /bdag ni ting nge 'dzin thams cad dang / bdag ni gzungs kyi sgo thams cad dang / bdag ni tshad med pa dang / bdag ni bsam gtan dang / bdag ni gzugs med pa'i snyoms par 'jug pa sgom par byed do/ /bdag ni 'phags pa'i</text></item>
<item><p>53b.4</p><section></section><text>bden pa bzhi dang / bdag ni mngon par shes pa dang / bdag ni stobs bcu dang / bdag ni mi 'jigs pa bzhi dang / bdag ni so so yang dag par rig pa bzhi dang / bdag ni sangs rgyas kyi chos ma 'dres pa bco brgyad sgom par byed do/ /bdag ni sems can rnams yongs su smin par</text></item>
<item><p>53b.5</p><section></section><text>byed do/ /bdag ni sangs rgyas kyi zhing yongs su dag par byed do/ /bdag ni rnam pa thams cad mkhyen pa nyid thob par byed do snyam du sems nas bdag dang bdag gir bgyi ba la mngon par chags pa des nga rgyal du 'gyur ro/ /bcom ldan 'das byang chub sems dpa' sems dpa' chen po</text></item>
<item><p>53b.6</p><section></section><text>de ltar 'jig rten pa'i chos rnams la spyod cing / bdag dang bdag gir bgyi ba la mngon par chags pas nga rgyal du 'gyur ba de la shes rab kyi pha rol tu phyin pa yongs su dul ba dang nga rgyal ma mchis pa'i slad du nye bar gnas so zhes bya ba ni kun nas dul ba'i byed pa'o/ /bcom ldan 'das 'di la byang</text></item>
<item><p>53b.7</p><section></section><text>chub sems dpa' sems dpa' chen po 'jig rten las 'das pa'i chos la spyad cing sbyin pa gtong ba na sbyin pa yang mi dmigs/ gtong ba yang mi dmigs/ len pa yang mi dmigs te / de ltar shes rab kyi pha rol tu phyin pa la spyod pa'i byang chub sems dpa' sems dpa' chen po yongs su dul</text></item>
<item><p>54a.1</p><section></section><text>ba dang nga rgyal ma mchis pa'i slad du nye bar gnas par 'gyur ro/ /de bzhin du tshul khrims srung ba dang / bzod pa sgrub pa dang / brtson 'grus rtsom pa dang / bsam gtan la snyoms par 'jug pa dang / shes rab sgom pa'i shes rab tu yang mi dmigs so/ /de bzhin</text></item>
<item><p>54a.2</p><section></section><text>du dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams sgom pa mi dmigs so/ /tshad med pa dang / bsam gtan dang / gzugs med pa'i snyoms par 'jug pa dang / 'phags</text></item>
<item><p>54a.3</p><section></section><text>pa'i bden pa dang / mngon par shes pa sgom pa mi dmigs so/ /stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad sgom pa mi dmigs so/ /stong pa nyid thams cad dang / ting nge 'dzin thams cad dang / gzungs kyi sgo</text></item>
<item><p>54a.4</p><section></section><text>thams cad sgom pa mi dmigs so/ /de bzhin du byams pa chen po dang / snying rje chen po sgom pa mi dmigs so/ /rnam pa thams cad mkhyen pa nyid kyi bar sgom pa mi dmigs so/ /bcom ldan 'das de ltar shes rab kyi pha rol tu phyin pa ni byang chub sems dpa' sems dpa' chen po yongs</text></item>
<item><p>54a.5</p><section></section><text>su dul ba dang nga rgyal ma mchis pa'i slad du nye bar gnas par 'gyur ro zhes bya ba ni thams cad nas 'dud pa'i byed pa dag bstan pa yin no/ /de nas bcom ldan 'das kyis lha rnams kyi dbang po brgya byin la 'di skad ces bka' stsal to/ /kau shi ka rigs kyi bu'am rigs kyi bu mo gang shes rab kyi pha</text></item>
<item><p>54a.6</p><section></section><text>rol tu phyin pa zab mo 'di 'dzin pa'am/ 'chang ba'am/ klog pa'am/ kun chub par byed pa'am/ kha ton byed pa'am/ tshul bzhin du yid la byed pa zhig 'thab mo'i nang du 'dug cing g.yul ngor chas pa'i tshe/ der gal te rigs kyi bu'am/ rigs kyi bu mo des shes rab kyi pha rol tu phyin pa</text></item>
<item><p>54a.7</p><section></section><text>'di kha ton du byas nas song ste 'dug na rigs kyi bu'am rigs kyi bu mo de pham par mi 'gyur te/ gdon mi za bar rgyal bar 'gyur ro/ /rgyal nas ma smas ma nyams par 'thab mo de las thar bar 'gyur te/ kau shi ka rigs kyi bu'am rigs kyi bu mo gang shes rab kyi pha rol tu phyin pa zab mo 'di kha ton du</text></item>
<item><p>54b.1</p><section></section><text>byed cing g.yul ngor song song ba las srog gi bar chad du 'gyur ba ni mi srid de/ gnas med skabs med do/ /gal te de'i lus la la la zhig gis mda' 'phangs sam/ mtshon gyis btab na lus la phog cing 'dzugs par mi 'gyur ro/ /de ci'i phyir zhe na/ de ni 'di ltar rigs kyi bu'am/ </text></item>
<item><p>54b.2</p><section></section><text>rigs kyi bu mo de yun ring por shes rab kyi pha rol tu phyin pa 'di nyid la spyad de/ bdag gi 'dod chags kyi mtshon dang / 'dod chags kyi mda' yang bcom/ gzhan gyi 'dod chags kyi mtshon dang / 'dod chags kyi mda' yang bcom/ bdag gi zhe sdang gi mtshon dang / zhe sdang gi mda' yang</text></item>
<item><p>54b.3</p><section></section><text>bcom/ gzhan gyi zhe sdang gi mtshon dang / zhe sdang gi mda' yang bcom/ bdag gi gti mug gi mda' dang / gti mug gi mtshon yang bcom/ gzhan gyi gti mug gi mtshon dang / gti mug gi mda' yang bcom/ bdag gi lta bas byas pa'i mtshon dang / lta bas byas pa'i mda' yang</text></item>
<item><p>54b.4</p><section></section><text>bcom/ gzhan gyi lta bas byas pa'i mtshon dang / lta bas byas pa'i mda' yang bcom/ bdag gi kun nas ldang ba'i mtshon dang / kun nas ldang ba'i mda' yang bcom/ gzhan gyi kun nas ldang ba'i mtshon dang / kun nas ldang ba'i mda' yang bcom/ bdag gi bag la nyal ba'i mtshon</text></item>
<item><p>54b.5</p><section></section><text>dang / bag la nyal ba'i mda' yang bcom/ gzhan gyi bag la nyal ba'i mtshon dang / bag la nyal ba'i mda' yang bcom pa'i phyir ro/ /kau shi ka rnam grangs des na rigs kyi bu'am/ rigs kyi bu mo de'i lus la mtshon nam/ mda' 'phangs kyang 'dzugs par mi 'gyur ro zhes bya ba ni</text></item>
<item><p>54b.6</p><section></section><text>nyon mongs pa las rgyal ba'i byed pa yin no/ /kau shi ka gzhan yang gal te rigs kyi bu'am/ rigs kyi bu mo shes rab kyi pha rol tu phyin pa zab mo 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ kha ton byed par 'gyur/ tshul bzhin du yid</text></item>
<item><p>54b.7</p><section></section><text>la byed par 'gyur/ rnam pa thams cad mkhyen pa nyid kyi sems dang yang ma bral bar 'gyur ba de la la la zhig gis dug gis gtor ram/ byad byas sam/ me'i 'obs su gtor ram/ mtshon gyis btab bam/ dug blud dam/ chur bor yang rung ste/ de dag thams cad kyis de la gnod par mi</text></item>
<item><p>55a.1</p><section></section><text>'gyur ro/ /de ci'i phyir zhe na/ kau shi ka 'di lta ste shes rab kyi pha rol tu phyin pa 'di ni rig sngags chen mo'o/ /kau shi ka 'di lta ste shes rab kyi pha rol tu phyin pa 'di ni rig sngags bla na med pa'o/ /kau shi ka 'di la slob pa'i rigs kyi bu'am/ rigs kyi bu mo ni bdag</text></item>
<item><p>55a.2</p><section></section><text>la yang gnod par mi byed/ gzhan la yang gnod par mi byed/ gnyis ka la yang gnod par mi byed do zhes bya ba ni gnod pas brdzi ba med pa'i byed pa yin no/ /de ci'i phyi zhe na/ de ni 'di ltar bdag mi dmigs pa'i phyir ro/ /gzhan mi dmigs pa'i phyir ro/ /gzugs mi dmigs</text></item>
<item><p>55a.3</p><section></section><text>pa'i phyir ro/ /tshor ba dang / 'du shes dang / 'du byed rnams dang / rnam par shes pa mi dmigs pa'i phyir ro/ /so so ba dang / bsdus pa'i phung po dang / khams dang / skye mched dang / rten cing 'brel par 'byung ba dang / pha rol tu phyin pa dang / byang chub kyi phyogs kyi chos dang / </text></item>
<item><p>55a.4</p><section></section><text>tshad med pa dang / bsam gtan dang / gzugs med pa'i snyoms par 'jug pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa</text></item>
<item><p>55a.5</p><section></section><text>rnams dang / rnam pa thams cad mkhyen pa nyid kyi bar du yang mi dmigs pa'i phyir ro/ /mi dmigs pas bdag la yang gnod par mi byed/ gzhan la yang gnod par mi byed/ gnyis ka la yang gnod par mi byed de/ de bla na med pa yang dag par rdzogs pa'i byang chub 'thob cing sems can thams</text></item>
<item><p>55a.6</p><section></section><text>cad la rnam par blta bar 'gyur ro/ /de ci'i phyir zhe na/ 'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyis rig sngags 'di nyid la bslabs nas bla na med pa yang dag par rdzogs pa'i byang chub tu mngon par rdzogs par sangs rgyas so/ /ma 'ongs pa'i</text></item>
<item><p>55a.7</p><section></section><text>de bzhin gshegs pa dgra bcom pa yang dag par rdzogs pa'i sangs rgyas rnams kyis kyang / shes rab kyi pha rol tu phyin pa 'di nyid la bslabs nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /da ltar phyogs bcu'i 'jig rten gyi khams kyi de</text></item>
<item><p>55b.1</p><section></section><text>bzhin gshegs pa dgra bcom pa yang dag par rdzogs pa'i sangs rgyas rnams kyis kyang shes rab kyi pha rol tu phyin pa 'di nyid la bslabs te/ bla na med pa yang dag par rdzogs pa'i byang chub tu mngon par rdzogs par sangs rgyas so zhes bya ba ni yang dag par rdzogs pa'i byang chub pa'i byed pa yin no/ / </text></item>
<item><p>55b.2</p><section></section><text>kau shi ka gzhan yang shes rab kyi pha rol tu phyin pa ni bris nas 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ ston par 'gyur/ tshul bzhin du yid la byed par 'gyur ba der mi'am/ mi ma yin pas glags lta ba dang / glags tshol bas glags rnyed par</text></item>
<item><p>55b.3</p><section></section><text>mi 'gyur ro/ /de ci'i phyir zhe na/ de ni 'di ltar 'dir shes rab kyi pha rol tu phyin pa 'chad pa'i phyir/ stong gsum gyi stong chen po'i 'jig rten gyi khams kyi rgyal chen bzhi'i ris kyi lha'i bu rnams dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan</text></item>
<item><p>55b.4</p><section></section><text>'phrul dbang byed dang / tshangs ris dang / tshangs pa mdun na 'don dang / tshangs 'khor dang / 'og min gyi bar gyi lha rnams dang / 'jig rten gyi khams tshad med grangs med pa rnams kyi rgyal chen bzhi'i ris kyi lha rnams dang / sum cu rtsa gsum dang / 'thab bral dang / dga' ldan dang / </text></item>
<item><p>55b.5</p><section></section><text>'phrul dga' dang / gzhan 'phrul dbang byed dang / tshangs ris dang / tshangs pa mdun na 'don dang / tshangs 'khor dang / 'og min gyi bar gyi lha'i bu gang ji snyed pa de dag thams cad kyang rigs kyi bu'am/ rigs kyi bu mo gang gis shes rab kyi pha rol tu phyin pa zab mo 'di bris nas 'chang bar 'gyur/ </text></item>
<item><p>55b.6</p><section></section><text>klog par 'gyur ba de dag la bsrung ba dang / bskyab pa dang / sbed par byed de/ de ltar lha'i bu dag 'ongs nas kyang shes rab kyi pha rol tu phyin pa 'di la rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur te/ mchod pa byas shing 'dong bar 'gyur ro/ /</text></item>
<item><p>55b.7</p><section></section><text>gang shes rab kyi pha rol tu phyin pa 'di bris te 'chang bar 'gyur/ klog par 'gyur ba de la mthong ba'i chos la phan yon 'di dag 'byung bar 'gyur ro/ /kau shi ka 'di lta ste dper na/ byang chub kyi snying po la 'dug gam/ snying po byang chub kyi khor yug na 'dug gam/ snying po byang chub kyi nang na</text></item>
<item><p>56a.1</p><section></section><text>'dug pa'i dud 'gro'i skye gnas su gtogs nas bzung ba gang su dag kyang rung ste/ de dag la mi'am mi ma yin pas gtse ba'am/ tho 'tshams par mi nus so/ /de ci'i phyir zhe na/ sngon gyi de bzhin gshegs pa dgra bcom pa yang dag par rdzogs pa'i sangs rgyas rnams</text></item>
<item><p>56a.2</p><section></section><text>kyis kyang de la bzhugs nas/ bla na med pa yang dag par rdzogs pa'i byang chub tu mngon par rdzogs par sangs rgyas la/ ma byon pa dang / da ltar gyi de bzhin gshegs pa dgra bcom pa yang dag par rdzogs pa'i sangs rgyas kyang bla na med pa yang dag par rdzogs pa'i byang chub tu mngon par</text></item>
<item><p>56a.3</p><section></section><text>rdzogs par 'tshang rgya bar 'gyur ro/ /mngon par rdzogs par 'tshang rgya'o/ /mngon par rdzogs par sangs rgyas nas kyang / sems can thams cad bde ba dang / 'jigs pa med pa dang / 'khon med pa dang / gcugs med pa dang / mi skrag pa dang / rtsod pa med pa dang / 'gran</text></item>
<item><p>56a.4</p><section></section><text>zla med pa la 'god par byed do/ /bde ba dang / 'jigs pa med pa dang / 'khon med pa dang / gcugs med pa dang / mi skrag pa dang / rtsod pa med pa dang / 'gran zla med pa la bkod nas kyang sems can tshad med pa grangs med pa thams cad lha dang mi'i phun sum tshogs pa la 'god par</text></item>
<item><p>56a.5</p><section></section><text>byed do/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub nyid dang / bla na med pa yang dag par rdzogs pa'i byang chub la 'god par byed do/ /de ci'i phyir zhe na/ shes rab kyi pha rol tu</text></item>
<item><p>56a.6</p><section></section><text>phyin pa 'di nyid kyis sa'i phyogs de sems can thams cad kyi mchod rten du gyur par byas pas me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos phyag bya ba dang / bla mar bya ba dang / bsti stang du</text></item>
<item><p>56a.7</p><section></section><text>bya ba dang / mchod par bya ba dang / rim gror bya ba dang / bkur stir bya bar 'gyur ro zhes bya ba ni rten pa'i yul mchod pa byed pa yin te/ 'di dag gis ni byed pa gsungs so/ /de nas yang bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das</text></item>
<item><p>56b.1</p><section></section><text>rigs kyi bu'am rigs kyi bu mo gang la las shes rab kyi pha rol tu phyin pa 'di bris shing glegs bam du chud par bgyid de bcangs la/ de la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan dang / kho ra</text></item>
<item><p>56b.2</p><section></section><text>khor yug tu mar me'i phreng ba dang / mchod pa rnam pa mang po dag gis rim gro dang / bla ma dang / bsti stang dang / mchod par bgyid pa dang / gang la las de bzhin gshegs pa dgra bcom pa yang dag par rdzogs pa'i sangs rgyas yongs su mya ngan las 'das pa'i sku gdung rnams</text></item>
<item><p>56b.3</p><section></section><text>mchod rten du stsal te stsal nas kyang de la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gro dang / bla ma dang / bsti stang dang / mchod pa bgyid na de dag las bsod nams kyi phung po</text></item>
<item><p>56b.4</p><section></section><text>gang mang du 'phel ba lags/ de skad ces gsol pa dang / bcom ldan 'das kyi lha rnams kyi dbang po brgya byin la bka' stsal pa/ kau shi ka de bas na khyod nyid la dris/ ji ltar bzod pa de bzhin du 'dir lung ston cig /kau shi ka de ji snyam du sems/ de bzhin gshegs pa dgra</text></item>
<item><p>56b.5</p><section></section><text>bcom pa yang dag par rdzogs pa'i sangs rgyas kyi rnam pa thams cad mkhyen pa nyid dang / gang yang de bzhin gshegs pa'i bdag gi dngos po 'di mngon par grub pa de lam gang la bslabs pas de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang</text></item>
<item><p>56b.6</p><section></section><text>dag par rdzogs pa'i byang chub tu mngon par rdzogs par sangs rgyas te bdag gi dngos po 'di lta bu mngon par 'grub par 'gyur/ de skad ces bka' stsal pa dang / bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das shes rab kyi pha rol tu phyin</text></item>
<item><p>56b.7</p><section></section><text>pa 'di nyid la bslabs te/ de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu mngon par rdzogs par sangs rgyas te bdag gi dngos po 'di mngon par grub po/ /bcom ldan 'das kyis bka' stsal pa/ kau shi ka</text></item>
<item><p>57a.1</p><section></section><text>de de bzhin no/ /de de bzhin te/ shes rab kyi pha rol tu phyin pa 'di nyid la bslabs nas de bzhin gshegs pa dgra bcom pa yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu mngon par rdzogs par sangs rgyas te bdag gi dngos po</text></item>
<item><p>57a.2</p><section></section><text>'di mngon par grub po/ /des na kau shi ka bdag gi dngos po 'di thob pas ni de bzhin gshegs pa de bzhin gshegs pa zhes bya ba'i grangs su mi 'gro'i/ rnam pa thams cad mkhyen pa nyid thob pas de bzhin gshegs pa de bzhin gshegs pa zhes bya ba'i grangs su 'gro'o/ /kau shi ka rnam pa</text></item>
<item><p>57a.3</p><section></section><text>thams cad mkhyen pa nyid gang yin pa de ni shes rab kyi pha rol tu phyin pa las byung ngo / /de ltar na de bzhin gshegs pa'i bdag gi dngos po 'di thob pa ni shes rab kyi pha rol tu phyin pa las byung ba nyid de/ thams cad mkhyen pa'i ye shes kyi rten du gyur pa yin no/ /de ltar na rten 'di la</text></item>
<item><p>57a.4</p><section></section><text>brten nas thams cad mkhyen pa'i ye shes thob pa 'byung bar 'gyur/ sangs rgyas 'byung bar 'gyur/ chos 'byung bar 'gyur/ dge 'dun 'byung bar 'gyur ro/ /de ltar bdag gi dngos po 'di thob pa yang rnam pa thams cad mkhyen pa nyid kyi ye shes 'di'i rgyu can dang gzhir gyur pas</text></item>
<item><p>57a.5</p><section></section><text>sems can thams cad kyi mchod rten du gyur cing phyag bya ba dang / rim gror bya ba dang / bla mar bya ba dang / bsti stang du bya ba dang / mchod par bya ba dang / rjed par bya ba dang / bkur sti bya bar 'gyur te/ nga yongs su mya ngan las 'das par gyur kyang de ltar sku gdung 'di rnams la mchod par 'gyur</text></item>
<item><p>57a.6</p><section></section><text>ro/ /kau shi ka de bas na rigs kyi bu'am/ rigs kyi bu mo gang la las shes rab kyi pha rol tu phyin pa 'di bris nas glegs bam du chud par byas te 'chang bar 'gyur/ klog par 'gyur te/ me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>57a.7</p><section></section><text>gdugs dang / rgyal mtshan dang / ba dan rnam pa sna tshogs pa mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na 'di nyid de bas ches bsod nams mang du 'phel lo/ /de ci'i phyir zhe na/ de ni rigs kyi bu'am/ rigs kyi bu mo de</text></item>
<item><p>57b.1</p><section></section><text>dag gis thams cad mkhyen pa'i ye shes la mchod pa byas par 'gyur bas so/ /kau shi ka rigs kyi bu'am rigs kyi bu mo gang la las de bzhin gshegs pa yongs su mya ngan las 'das pa'i sku gdung rin po che sna bdun gyi rang bzhin gyi mchod rten du bcug gam/ rin po che sna bdun gyi rang</text></item>
<item><p>57b.2</p><section></section><text>bzhin gyi snod du blugs shing gces par byas te/ de la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byas pa nas/ bkur sti'i bar du byas pa bas/ gang gis shes rab kyi</text></item>
<item><p>57b.3</p><section></section><text>pha rol tu phyin pa 'di bris shing bsti stang du byed pa'am glegs bam du chud par byas kyang rung ste/ de la rim gror bya ba dang / bla mar bya ba dang / bsti stang du bya ba dang / mchod par bya ba dang / rjed par bya ba dang / bkur stir byas na 'di nyid de bas ches bsod</text></item>
<item><p>57b.4</p><section></section><text>nams mang du 'phel lo/ /de ci'i phyir zhe na/ de ni thams cad mkhyen pa'i ye shes la mchod pa byas par 'gyur la pha rol tu phyin pa lnga yang 'di las byung ngo / /nang stong pa nyid dang / dngos po med pa'i ngo bo nyid stong pa nyid kyi bar yang 'di nyid las byung ngo / /dran pa nye bar gzhag pa dang / </text></item>
<item><p>57b.5</p><section></section><text>yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / mngon par shes pa dang / bden pa rnams kyang 'di las byung ngo / /tshad med pa dang / bsam gtan dang / gzugs med pa'i snyoms par 'jug pa yang 'di las byung</text></item>
<item><p>57b.6</p><section></section><text>ngo / /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa dang / sangs rgyas kyi chos ma 'dres pa bco brgyad kyang 'di las byung ngo / /ting nge 'dzin thams cad dang / gzungs kyi sgo thams cad kyang 'di las byung ngo / /sems can yongs su</text></item>
<item><p>57b.7</p><section></section><text>smin pa yang 'di las byung ngo / /sangs rgyas kyi zhing yongs su dag par bya ba yang 'di las byung ngo / /byang chub sems dpa' sems dpa' chen po'i rigs phun sum tshogs pa dang / longs spyod phun sum tshogs pa dang / 'khor phun sum tshogs pa yang 'di las byung ngo / /byams pa chen po dang / </text></item>
<item><p>58a.1</p><section></section><text>snying rje chen po yang 'di las byung ngo / /rgyal rigs sA la chen po nyid dang / bram ze'i rigs sA la chen po nyid dang / khyim bdag gi rigs sA la chen po nyid kyang 'di las byung ngo / /rgyal chen bzhi'i ris kyi lha'i bu rnams dang / sum cu rtsa gsum dang / 'thab bral</text></item>
<item><p>58a.2</p><section></section><text>dang / dga' ldan dang / 'phrul dga' dang / gzhan 'phrul dbang byed dang / tshangs 'khor dang / tshangs pa mdun na 'don dang / tshangs pa chen po dang / 'og min gyi bar gyi lha'i bu rnams kyang 'di las byung ngo / /rgyun du zhugs pa dang / lan cig phyir 'ong ba'i 'bras bu dang / phyir mi</text></item>
<item><p>58a.3</p><section></section><text>'ong ba'i 'bras bu dang / dgra bcom pa dang / rang sangs rgyas rnams kyang 'di las byung ngo / /byang chub sems dpa' sems dpa' chen po yang 'di las byung ngo / /de bzhin gshegs pa dgra bcom pa yang dag par rdzogs pa'i sangs rgyas kyang 'di las byung ngo / /bsam gyis mi khyab pa</text></item>
<item><p>58a.4</p><section></section><text>dang / mi mnyam pa dang / bla na med pa dang / gong na med pa dang / mi mnyam pa dang mnyam pa'i rnam pa thams cad mkhyen pa nyid kyang 'di las byung ngo zhes bya ba ni rang gi don gyi mos pa chung ngu'i chung ngu yin no/ /de nas yang bcom ldan 'das la lha rnams kyi dbang po brgya byin gyis 'di skad ces</text></item>
<item><p>58a.5</p><section></section><text>gsol to/ /bcom ldan 'das 'dzam bu'i gling gi mi gang lags pa 'di rnams shes rab kyi pha rol tu phyin pa 'di la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror mi bgyid/ </text></item>
<item><p>58a.6</p><section></section><text>bla mar mi bgyid/ bsti stang du mi bgyid/ mchod par mi bgyid/ rjed par mi bgyid/ bkur stir mi bgyid pa de ni bcom ldan 'das ci lags de dag gis shes rab kyi pha rol tu phyin pa mchod pa de ltar don chen po lags par ma 'tshal lam/ mchod par bgyid par mi 'gyur ba</text></item>
<item><p>58a.7</p><section></section><text>shes rab kyi pha rol tu phyin pa de ltar phan yon che bar ma 'tshal lam/ de skad ces gsol pa dang / bcom ldan 'das kyis lha rnams kyi dbang po brgya byin la bka' stsal pa/ kau shi ka de ji snyam du sems/ 'dzam bu'i gling gi mi de dag las gang sangs rgyas la mi phyed pa'i dad pa dang</text></item>
<item><p>58b.1</p><section></section><text>ldan pa dang / gang chos la mi phyed pa'i dad pa dang ldan pa dang / gang dge 'dun la mi phyed pa'i dad pa dang ldan pa dang / gang sangs rgyas la nem nur med pa dang / gang chos la nem nur med pa dang / gang dge 'dun la nem nur med pa dang / gang sangs rgyas la shin tu rton pa dang / gang chos la</text></item>
<item><p>58b.2</p><section></section><text>shin tu rton pa dang / gang dge 'dun la shin tu rton pa de lta bu ni ji snyed cig yod/ de nas yang bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das 'dzam bu'i gling gi mi de dag las gang sangs rgyas la mos pa mi phyed pa'i dad pa dang ldan pa dang / </text></item>
<item><p>58b.3</p><section></section><text>gang chos la mi phyed pa'i dad pa dang ldan pa dang / gang dge 'dun la mi phyed pa'i dad pa dang ldan pa dang / gang sangs rgyas la nem nur ma mchis pa dang / gang chos la nem nur ma mchis pa dang / gang dge 'dun la nem nur ma mchis pa dang / gang sangs rgyas la shin tu rton pa dang / gang chos la</text></item>
<item><p>58b.4</p><section></section><text>shin tu rton pa dang / gang dge 'dun la shin tu rton pa de lta bu ni shin tu nyung ngo / /bcom ldan 'das kyis bka' stsal pa/ kau shi ka de de bzhin no/ /de de bzhin te/ kau shi ka de ji snyam du sems/ 'dzam bu'i gling gi mi de dag las byang chub kyi phyogs kyi chos sum cu rtsa bdun thob pa ni ji snyed</text></item>
<item><p>58b.5</p><section></section><text>cig yod/ 'dzam bu'i gling gi mi de dag las rnam par thar pa'i sgo gsum thob pa ni ji snyed cig yod/ 'dzam bu'i gling gi mi de dag las rnam par thar pa brgyad thob pa ni ji snyed cig yod/ 'dzam bu'i gling gi mi de dag las mthar gyis gnas pa'i snyoms par 'jug pa dgu thob pa de lta bu ni ji</text></item>
<item><p>58b.6</p><section></section><text>snyed cig yod/ 'dzam bu'i gling gi mi de dag las gang so so yang dag par rig pa bzhi thob pa ni ji snyed cig yod/ 'dzam bu'i gling gi mi de dag las gang mngon par shes pa drug thob pa ni ji snyed cig yod/ 'dzam bu'i gling gi mi de dag las gang kun tu sbyor ba gsum spangs pa'i phyir rgyun du</text></item>
<item><p>58b.7</p><section></section><text>zhugs par gyur pa ni ji snyed cig yod/ 'dzam bu'i gling gi mi de dag las gang 'dod chags dang / zhe sdang dang / gti mug bsrabs pa'i phyir lan cig phyir 'ong bar gyur pa ni ji snyed cig yod/ 'dzam bu'i gling gi mi de dag las gang dam pa ma yin pa'i cha'i kun tu sbyor ba lnga spangs pa'i phyir/ phyir</text></item>
<item><p>59a.1</p><section></section><text>mi 'ong bar gyur pa ni ji snyed cig yod/ 'dzam bu'i gling gi mi de dag las gang bla ma'i cha'i kun tu sbyor ba lnga spangs pa'i phyir dgra bcom par gyur pa ni ji snyed cig yod/ 'dzam bu'i gling gi mi de dag las gang rang byang chub tu yang dag par zhugs par gyur pa ni ji snyed cig</text></item>
<item><p>59a.2</p><section></section><text>yod/ 'dzam bu'i gling gi mi de dag las gang bla na med pa yang dag par rdzogs pa'i byang chub tu yang dag par zhugs par gyur pa ni ji snyed cig yod/ brgya byin gyis gsol pa/ bcom ldan 'das 'dzam bu'i gling gi mi de dag las kyang byang chub kyi phyogs kyi chos sum cu rtsa bdun thob pa ni</text></item>
<item><p>59a.3</p><section></section><text>nyung ngo / /rnam par thar pa'i sgo gsum thob pa ni de bas kyang ches nyung ngo / /gang rnam par thar pa brgyad thob pa ni de bas kyang ches nyung ngo / /gang mthar gyis gnas pa'i snyoms par 'jug pa dgu thob pa ni de bas kyang ches nyung ngo / /gang so so yang dag par rig pa bzhi thob pa ni de bas kyang</text></item>
<item><p>59a.4</p><section></section><text>ches nyung ngo / /gang mngon par shes pa drug thob pa ni de bas kyang ches nyung ngo / /'dzam bu'i gling gi mi de dag las gang kun tu sbyor ba gsum spangs pas rgyun du zhugs par gyur pa ni de bas kyang ches nyung ngo / /gang 'dod chags dang / zhe sdang dang / gti mug bsrabs pas lan cig</text></item>
<item><p>59a.5</p><section></section><text>phyir 'ong bar gyur pa ni de bas kyang ches nyung ngo / /gang dam pa ma yin pa'i cha can gyi kun tu sbyor ba lnga spangs pas phyir mi 'ong bar gyur pa de ni de bas kyang ches nyung ngo / /gang bla ma'i cha can gyi kun tu sbyor ba lnga spangs pas dgra bcom par gyur pa ni de bas kyang ches nyung ngo / /gang rang byang chub tu</text></item>
<item><p>59a.6</p><section></section><text>yang dag par zhugs par gyur pa ni de bas kyang ches nyung ngo / /'dzam bu'i gling gi mi de dag las gang bla na med pa yang dag par rdzogs pa'i byang chub tu yang dag par zhugs par gyur pa ni de bas kyang ches nyung ngo / /bcom ldan 'das kyis bka' stsal pa/ kau shi ka de de bzhin no/ /de de</text></item>
<item><p>59a.7</p><section></section><text>bzhin te/ 'dzam bu'i gling gi mi de dag las gang sangs rgyas dang / chos dang / dge 'dun la mi phyed pa'i dad pa dang ldan pa dang / gang sangs rgyas dang / chos dang / dge 'dun la nem nur med pa dang / gang sangs rgyas dang / chos dang / dge 'dun la shin tu rton pa ni nyung ba de dag</text></item>
<item><p>59b.1</p><section></section><text>bas kyang ches nyung ngo / /gang byang chub kyi phyogs kyi chos sum cu rtsa bdun sgom par byed pa ni nyung ba de dag bas kyang ches nyung ngo / /gang rnam par thar pa'i sgo gsum sgom par byed pa ni nyung ba de dag bas kyang ches nyung ngo / /gang rnam par thar pa brgyad sgom par byed pa ni nyung ba de dag bas</text></item>
<item><p>59b.2</p><section></section><text>kyang ches nyung ngo / /gang mthar gyis gnas pa'i snyoms par 'jug pa dgu sgom par byed pa ni nyung ba de dag bas kyang ches nyung ngo / /gang so so yang dag par rig pa bzhi sgom par byed pa ni nyung ba de dag bas kyang ches nyung ngo / /gang mngon par shes pa drug sgom par byed pa ni nyung ba de dag</text></item>
<item><p>59b.3</p><section></section><text>bas kyang ches nyung ngo / /gang rgyun du zhugs par gyur pa ni de bas kyang ches nyung ngo / /gang lan cig phyir 'ong bar gyur pa de ni de bas kyang ches nyung ngo / /gang phyir mi 'ong bar gyur pa ni de bas kyang ches nyung ngo / /gang dgra bcom par gyur pa ni de bas kyang ches nyung ngo / /gang rang byang</text></item>
<item><p>59b.4</p><section></section><text>chub tu yang dag par zhugs par gyur pa ni de bas kyang ches nyung ngo / /gang bla na med pa yang dag par rdzogs pa'i byang chub tu yang dag par zhugs par gyur pa ni nyung ba de dag bas kyang ches nyung ngo / /gang byang chub tu spyod par gyur pa ni de dag bas kyang ches nyung ngo / /de ci'i phyir zhe na/ </text></item>
<item><p>59b.5</p><section></section><text>de ni 'di ltar sngon 'khor ba na 'khor ba'i tshe/ sangs rgyas ma mthong ba dang / chos ma thos pa dang / dge 'dun la bsnyen bkur ma byas pa dang / sbyin pa ma byin pa dang / tshul khrims ma bsrungs pa dang / bzod pa ma bsgoms pa dang / brtson 'grus ma brtsams pa dang / bsam</text></item>
<item><p>59b.6</p><section></section><text>gtan ma bsgoms pa dang / shes rab ma bsgoms pa dang / sbyin pa'i pha rol tu phyin pa ma thos pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab</text></item>
<item><p>59b.7</p><section></section><text>kyi pha rol tu phyin pa ma thos pa dang / thabs mkhas pa ma thos pa dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du ma thos pa dang / byang chub kyi phyogs kyi chos sum cu rtsa bdun ma thos pa dang / ting nge 'dzin rnams</text></item>
<item><p>60a.1</p><section></section><text>dang / gzungs kyi sgo thams cad dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams ma thos pa dang / 'phags pa'i bden pa rnams ma thos pa dang / mngon par shes pa rnams dang / mi 'jigs pa rnams dang / </text></item>
<item><p>60a.2</p><section></section><text>so so yang dag par rig pa rnams dang / sangs rgyas kyi chos ma 'dres pa bco brgyad ma thos pa dang / rnam pa thams cad mkhyen pa nyid ma thos pa dang / mang du ma thos pa'i phyir ro/ /kau shi ka rnam grangs des na sems can de dag las gang sangs rgyas la mi phyed pa'i dad pa dang ldan pa dang / </text></item>
<item><p>60a.3</p><section></section><text>chos la mi phyed pa'i dad pa dang ldan pa dang / dge 'dun la mi phyed pa'i dad pa dang ldan pa ni nyung ngo / /gang sangs rgyas dang / chos dang / dge 'dun la nem nur med pa ni nyung ngo / /gang sangs rgyas dang / chos dang / dge 'dun la shin tu rton pa</text></item>
<item><p>60a.4</p><section></section><text>ni nyung ngo / /'dzam bu'i gling gi mi de dag las gang dge ba bcu'i las kyi lam la rton pa ni nyung ngo / /de dag las gang sbyin pa dang / tshul khrims dang / bzod pa dang / brtson 'grus dang / bsam gtan dang / shes rab bsgoms pa dang ldan pa</text></item>
<item><p>60a.5</p><section></section><text>ni nyung ngo / /de dag las gang byang chub kyi phyogs kyi chos sum cu rtsa bdun sgom par byed pa ni nyung ngo / /de dag las gang rnam par thar pa'i sgo gsum sgom par byed pa ni nyung ngo / /de dag las gang rnam par thar pa brgyad sgom par byed pa ni nyung ngo / / de dag las gang mthar gyis gnas</text></item>
<item><p>60a.6</p><section></section><text>pa'i snyoms par 'jug pa dgu sgom par byed pa ni nyung ngo / /de dag las gang so so yang dag par rig pa bzhi sgom pa ni nyung ngo / /de dag las gang mngon par shes pa drug sgom par byed pa ni nyung ngo / /'dzam bu'i gling gi mi de dag las gang kun tu sbyor ba gsum spangs nas rgyun du zhugs pa</text></item>
<item><p>60a.7</p><section></section><text>dang / 'dod chags dang / zhe sdang dang / gti mug bsrabs pa las lan cig phyir 'ong ba dang / dam pa ma yin pa'i cha can gyi kun tu sbyor ba lnga spangs pas phyir mi 'ong ba dang / bla ma'i cha can gyi kun tu sbyor ba lnga spangs pas dgra bcom par gyur pa ni ches nyung ngo / /'dzam bu'i gling gi mi de </text></item>
<item><p>60b.1</p><section></section><text>dag las gang rang sangs rgyas kyi theg pa la yang dag par gnas pa ni nyung ba de dag bas kyang ches nyung ngo / /gang bla na med pa yang dag par rdzogs pa'i byang chub tu yang dag par zhugs par gyur pa ni nyung ba de dag bas kyang ches nyung ngo / /gang byang chub tu spyod par gyur pa ni de bas</text></item>
<item><p>60b.2</p><section></section><text>kyang ches nyung ngo / /gang byang chub kyi sems 'phel bar byed pa ni de bas kyang ches nyung ngo / /gang shes rab kyi pha rol tu phyin pa'i sbyor ba la zhugs pa ni de bas kyang ches nyung ngo / /gang phyir mi ldog pa'i sa la gnas nas bla na med pa yang dag par rdzogs pa'i byang chub tu mngon</text></item>
<item><p>60b.3</p><section></section><text>par rdzogs par 'tshang rgya ba ni de nas kyang ches nyung ngo / /kau shi ka ngas 'di nas sangs rgyas kyi spyan sgrib pa med pas shar phyogs kyi 'jig rten gyi khams gang gA'i klung gi bye ma snyed dag na sems can tshad med pa grangs med pa bla na med pa yang dag par rdzogs pa'i byang chub tu sems pa bskyed pa </text></item>
<item><p>60b.4</p><section></section><text>nas shes rab kyi pha rol tu phyin pa la spyod kyang / shes rab kyi pha rol tu phyin pa'i thabs mkhas pa dang mi ldan pas de dag las gcig gam gnyis shig byang chub sems dpa'i sa phyir mi ldog pa la gnas par 'gyur gyi/ de las phal cher nyan thos dang / rang sangs rgyas kyi sa la gnas par</text></item>
<item><p>60b.5</p><section></section><text>'gyur ba ma mthong ngo / /de ci'i phyir zhe na/ kau shi ka bla na med pa yang dag par rdzogs pa'i byang chub ni le lo can/ brtson 'grus dman pa/ mos pa dman pa/ sems dman pa/ shes rab 'chal pa can rnams kyis bsgrub par dka'o/ /de bzhin du kau shi ka ngas 'di nas sangs rgyas kyi spyan</text></item>
<item><p>60b.6</p><section></section><text>sgrib pa med pas/ lho dang / nub dang / byang dang / steng dang / 'og dang / phyogs mtshams kyi 'jig rten gyi khams gang gA'i klung gi bye ma snyed dag na sems can tshad med grangs med pa bla na med pa yang dag par rdzogs pa'i byang chub tu spyod kyang / shes rab kyi pha rol tu phyin pa'i thabs mkhas pa dang</text></item>
<item><p>60b.7</p><section></section><text>mi ldan pas de dag las gcig gam gnyis shig phyir mi ldog pa'i sa la gnas par 'gyur gyi / de las phal cher nyan thos dang / rang sangs rgyas kyi sa la gnas par 'gyur ba mthong ngo / /de ci'i phyir zhe na/ kau shi ka bla na med pa yang dag par rdzogs pa'i byang chub ni le lo can dang / brtson 'grus</text></item>
<item><p>61a.1</p><section></section><text>dman pa/ mos pa dman pa/ sems dman pa/ shes rab 'chal pa rnams kyis bsgrub par dka'o zhes bya ba ni rang gi don gyi mos pa chung ngu'i 'bring yin no/ / kau shi ka de bas na rigs kyi bu'am/ rigs kyi bu mo gang bla na med pa yang dag par rdzogs pa'i byang chub tu myur ba</text></item>
<item><p>61a.2</p><section></section><text>dang / bde bar bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas yang dang yang du shes rab kyi pha rol tu phyin pa 'di nyid mnyan par bya'o/ /gzung bar bya'o/ /bcang bar bya'o/ /klag par bya'o/ /kun chub par bya'o/ /rab tu bskor bar bya'o/ /</text></item>
<item><p>61a.3</p><section></section><text>yongs su dri bar bya'o/ /tshul bzhin du yid la bya'o/ /me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror bya'o/ /bsti stang du bya'o/ /mchod par bya'o/ /dge ba'i chos gang ci </text></item>
<item><p>61a.4</p><section></section><text>snyed pa gzhan yang shes rab kyi pha rol tu phyin pa 'di'i nang du 'dus te/ de dag kyang gzung bar bya/ bcang bar bya/ klag par bya/ kun chub par bya/ tshul bzhin du yid la bya ste/ 'di ltar sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin</text></item>
<item><p>61a.5</p><section></section><text>pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs</text></item>
<item><p>61a.6</p><section></section><text>kyi sgo thams cad dang / dran pa nye bar gzhag pa bzhi dang / yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / stobs lnga dang / byang chub kyi yan lag bdun dang / 'phags pa'i lam yan lag brgyad pa dang / tshad med pa bzhi dang / bsam gtan</text></item>
<item><p>61a.7</p><section></section><text>bzhi dang / gzugs med pa'i snyoms par 'jug pa bzhi dang / mngon par shes pa drug dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / byams pa chen po dang / snying</text></item>
<item><p>61b.1</p><section></section><text>rje chen po dang / gzhan yang sangs rgyas kyi chos tshad med pa gang ji snyed cig shes rab kyi pha rol tu phyin pa 'di'i nang du 'dus pa de dag kyang gzung bar bya'o/ /bcang bar bya'o/ /tshul bzhin du yid la bya ba'i bar du bya'o/ /de ci'i phyir zhe na/ kau shi ka de ni 'di ltar rigs kyi bu'am rigs</text></item>
<item><p>61b.2</p><section></section><text>kyi bu mo de dag 'di ltar shes par 'gyur te/ de bzhin gshegs pa sngon byang chub sems dpa'i spyad pa spyod pa'i tshe de yang 'di lta ste/ shes rab kyi pha rol tu phyin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul</text></item>
<item><p>61b.3</p><section></section><text>khrims kyi pha rol tu phyin pa dang / sbyin pa'i pha rol tu phyin pa dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos sum</text></item>
<item><p>61b.4</p><section></section><text>cu rtsa bdun rnams dang / tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / mngon par shes pa drug dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi</text></item>
<item><p>61b.5</p><section></section><text>chos ma 'dres pa bco brgyad dang / byams pa chen po dang / snying rje chen po dang / gzhan yang sangs rgyas kyi chos gzhal du med pa dag la bslabs pa'i phyir/ bdag cag gis kyang 'dir bslab par bya'o/ /shes rab kyi pha rol tu phyin pa 'di de bzhin gshegs pa bzhugs kyang rung / yongs su mya</text></item>
<item><p>61b.6</p><section></section><text>ngan las 'das kyang rung ste 'di ni bdag cag gi ston pa'o/ /byang chub sems dpa' sems dpa' chen pos shes rab kyi pha rol tu phyin pa 'di nyid rab tu spel bar bya'o zhes bya ba 'di ni rang gi don gyi mos pa chung ngu'i chen po yin no/ /de nas lha rnams kyi dbang po brgya byin gyis bcom ldan 'das la</text></item>
<item><p>61b.7</p><section></section><text>'di skad ces gsol to/ /bcom ldan 'das rigs kyi bu'am/ rigs kyi bu mo shes rab kyi pha rol tu phyin pa la rim gror bgyid pa dang / bla mar bgyid pa dang / bsti stang du bgyid pa dang / mchod par bgyid pa de bsod nams ji snyed cig 'phel bar 'gyur ba lags// //</text></item>
<item><p>62a.1</p><section></section><text>bam po sum cu gcig pa/ bcom ldan 'das kyis bka' stsal pa/ kau shi ka rigs kyi bu'am/ rigs kyi bu mo gang la la zhig gis de bzhin gshegs pa yongs su mya ngan las 'das nas mchod pa'i phyir rin po che sna bdun gyi mchod rten 'phang du dpag tshad tsam bya ste/ byas</text></item>
<item><p>62a.2</p><section></section><text>nas kyang nam 'tsho'i bar du khor yug tu lha rdzas kyi me tog dang / spos dang / dri dang / phreng ba dang / byug pa dang / phye ma dang / chos gos dang / gdugs dang / rgyal mtshan dang / ba dan mang pos rim gror byas/ bla mar byas/ bsti stang du byas/ mchod par byas na/ kau shi ka de la ji</text></item>
<item><p>62a.3</p><section></section><text>snyam du sems/ rigs kyi bu'am rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu</text></item>
<item><p>62a.4</p><section></section><text>mo gang shes rab kyi pha rol tu phyin pa 'di bris shing 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / gzhan dag la yang rgya cher ston cing / rnam pa thams cad mkhyen pa nyid dang ldan pa'i sems dang mi bral bar me tog dang / spos dang / </text></item>
<item><p>62a.5</p><section></section><text>dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed/ bla mar byed/ bsti stang du byed/ mchod par byed na de'i bsod nams ches mang du 'phel lo zhes bya ba ni rang gi don gyi mos pa 'bring gi chung ngu yin no/ / kau</text></item>
<item><p>62a.6</p><section></section><text>shi ka rin po che'i rang bzhin gyi mchod rten lta zhog gi /kau shi ka rigs kyi bu'am rigs kyi bu mos de bzhin gshegs pa yongs su mya ngan las 'das nas mchod pa'i phyir/ 'dzam bu'i gling 'dir rin po che sna bdun gyi rang bzhin gyi mchod rten 'phang du dpag tshad tsam byas nas yongs su bkang</text></item>
<item><p>62a.7</p><section></section><text>ste/ de dag la lha rdzas kyi me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na kau shi ka de</text></item>
<item><p>62b.1</p><section></section><text>la ji snyam du sems/ rigs kyi bu'am rigs kyi bu mo de de'i rgyus bsod nams mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu</text></item>
<item><p>62b.2</p><section></section><text>mo gang shes rab kyi pha rol tu phyin pa 'di bris shing 'dzin pa dang / 'chang ba dang / klog pa dang / kun chub par byed pa dang / rab tu ston par byed pa dang / tshul bzhin du yid la byed cing rnam pa thams cad mkhyen pa nyid kyi sems dang mi bral bar me tog dang / spos dang / dri dang / phreng ba</text></item>
<item><p>62b.3</p><section></section><text>dang / byug pa dang / phye ma dang / na bza' dang / gdugs dang / rgyal mtshan dang / ba dan dang / mchod pa rnam pa mang pos rim gror byed/ bla mar byed/ bsti stang du byed/ mchod par byed/ rjed par byed/ bkur stir byed na bsod nams ches mang du 'phel lo zhes bya ba ni</text></item>
<item><p>62b.4</p><section></section><text>rang gi don gyi mos pa 'bring gi 'bring yin no/ /kau shi ka 'dzam bu'i gling 'di de bzhin gshegs pa'i mchod rten gyis yongs su bkang ba lta zhog gi /kau shi ka gal te rigs kyi bu'am/ rigs kyi bu mos de bzhin gshegs pa yongs su mya ngan las 'das nas mchod pa'i phyir gling</text></item>
<item><p>62b.5</p><section></section><text>bzhi pa'i 'jig rten gyi khams 'di rin po che sna bdun las byas pa'i mchod rten 'phang du dpag tshad tsam byas pas yongs su bkang ste/ de dag la lha rdzas kyi me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / </text></item>
<item><p>62b.6</p><section></section><text>ba dan mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na/ kau shi ka de ji snyam du sems/ rigs kyi bu'am/ rigs kyi bu mo de de'i rgyus bsod nams ches mang du 'phel lam/ brgya byin gyis gsol pa/ bcom ldan 'das</text></item>
<item><p>62b.7</p><section></section><text>mang ngo / /bde bar gshegs pa mang ngo / /bcom ldan 'das kyi bka' stsal pa/ kau shi ka de bas kyang rigs kyi bu'am rigs kyi bu mo gang shes rab kyi pha rol tu phyin pa 'di glegs bam du byas te 'dzin pa dang / 'chang ba dang / klog pa dang / kun chub par byed pa dang / tshul bzhin du</text></item>
<item><p>63a.1</p><section></section><text>yid la byed pa dang / bris shing me tog dang / spos dang / dri dang / phreng ba dang / byug ba dang / phye ma dang / na bza' dang / gdugs dang / rgyal mtshan dang / ba dan mang pos rim gror byed/ bla mar byed/ bsti stang du byed/ mchod par byed/ rjed par byed/ </text></item>
<item><p>63a.2</p><section></section><text>bkur stir byed na bsod nams ches mang du 'phel lo zhes bya ba ni rang gi don gyi mos pa 'bring gi chen po yin no/ /kau shi ka gling bzhi pa'i 'jig rten gyi khams de bzhin gshegs pa'i mchod rten gyis yongs su gang ba lta zhog gi /kau shi ka gal te rigs kyi bu'am rigs kyi bu mo gang la la</text></item>
<item><p>63a.3</p><section></section><text>zhig gis de bzhin gshegs pa yongs su mya ngan las 'das nas mchod pa'i phyir/ stong gi 'jig rten gyi khams rin po che sna bdun las byas pa'i mchod rten 'phang du dpag tshad tsam pas yongs su bkang ste/ de dag la lha rdzas kyi me tog dang / spos dang / dri dang / phreng ba dang / byug</text></item>
<item><p>63a.4</p><section></section><text>pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na / kau shi ka de ji snyam du sems/ rigs kyi bu'am rigs kyi bu mo de de'i gzhi las bsod</text></item>
<item><p>63a.5</p><section></section><text>nams ches mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang shes rab kyi pha rol tu phyin pa 'di chung ngu na bris te glegs bam du</text></item>
<item><p>63a.6</p><section></section><text>byas shing 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed/ bla mar</text></item>
<item><p>63a.7</p><section></section><text>byed/ bsti stang du byed/ mchod par byed/ rjed par byed/ bkur stir byed na bsod nams ches mang du 'phel lo zhes bya ba ni rang gi don gyi mos pa chen po'i chung ngu yin no/ /kau shi ka stong gi 'jig rten gyi khams de bzhin gshegs pa'i mchod rten gyis bkang ba lta zhog gi /kau shi ka</text></item>
<item><p>63b.1</p><section></section><text>rigs kyi bu'am/ rigs kyi bu mo gang la la zhig gis de bzhin gshegs pa yongs su mya ngan las 'das nas mchod pa'i phyir/ stong gnyis pa'i 'jig rten gyi khams rin po che sna tshogs pa las byas pa'i mchod rten 'phang du dpag tshad tsam pas yongs su bkang ste/ de dag la lha rdzas kyi</text></item>
<item><p>63b.2</p><section></section><text>me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na/ kau shi ka de ji snyam du sems/ </text></item>
<item><p>63b.3</p><section></section><text>rigs kyi bu'am rigs kyi bu mo de de'i gzhi las bsod nams mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang shes</text></item>
<item><p>63b.4</p><section></section><text>rab kyi pha rol tu phyin pa 'di chung ngu na bris shing glegs bam du chud par byas te/ 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed cing me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>63b.5</p><section></section><text>gdugs dang / rgyal mtshan dang / ba dan mang pos rim gror byed/ bla mar byed/ bsti stang du byed/ mchod par byed/ rjed par byed/ bkur stir byed na bsod nams ches mang du 'phel lo zhes bya ba ni rang gi don gyi mos pa chen po'i 'bring yin no/ /kau shi ka stong gnyis pa'i 'jig</text></item>
<item><p>63b.6</p><section></section><text>rten gyi khams de bzhin gshegs pa'i mchod rten gyis yongs su bkang ba lta zhog gi /kau shi ka gal te rigs kyi bu dang / rigs kyi bu mo gang la la zhig gis de bzhin gshegs pa yongs su mya ngan las 'das nas mchod pa'i phyir/ stong gsum gyi stong chen po'i 'jig rten gyi khams</text></item>
<item><p>63b.7</p><section></section><text>rin po che sna bdun las byas pa'i mchod rten 'phang du dpag tshad tsam pas yongs su bkang ste/ bkang nas kyang de dag la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byas/ bla mar byas/ </text></item>
<item><p>64a.1</p><section></section><text>bsti stang du byas/ mchod par byas/ rjed par byas/ bkur stir byas na/ kau shi ka de ji snyam du sems/ rigs kyi bu'am/ rigs kyi bu mo de de'i gzhi las bsod nams mang du 'phel lam/ brgya byin gyis gsol pa/ bcom ldan 'das mang ngo / /bde bar</text></item>
<item><p>64a.2</p><section></section><text>gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am rigs kyi bu mo gang shes rab kyi pha rol tu phyin pa 'di chung ngu nas glegs bam du chud par byas nas 'dzin pa dang / 'chang ba dang / klog pa dang / kun chub par byed pa dang / tshul bzhin du</text></item>
<item><p>64a.3</p><section></section><text>yid la byed cing me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed/ bla mar byed/ bsti stang du byed/ mchod par byed/ rjed par byed/ bkur stir byed na bsod nams ches mang du 'phel</text></item>
<item><p>64a.4</p><section></section><text>lo zhes bya ba ni rang gi don gyi mos pa chen po'i chen po yin no/ / kau shi ka stong gsum gyi stong chen po'i 'jig rten gyi khams de bzhin gshegs pa'i mchod rten gyis yongs su bkang ba lta zhog gi /kau shi ka stong gsum gyi stong chen po'i 'jig rten gyi khams kyi sems can ji snyed cig yod pa de dag las</text></item>
<item><p>64a.5</p><section></section><text>sems can re res de bzhin gshegs pa yongs su mya ngan las 'das nas mchod pa'i phyir/ rin po che sna bdun las byas pa'i mchod rten 'phang du dpag tshad tsam byas te de dag la lha rdzas kyi me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / </text></item>
<item><p>64a.6</p><section></section><text>rgyal mtshan dang / ba dan mang pos rim gror byas/ bla mar byas/ bsti stang du byas/ mchod par byas/ rjed par byas/ bkur stir byas na/ kau shi ka de ji snyam du sems/ sems can de de'i gzhi las bsod nams mang du 'phel lam/ brgya byin gyis gsol pa/ bcom ldan 'das mang ngo / /</text></item>
<item><p>64a.7</p><section></section><text>bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang la las shes rab kyi pha rol tu phyin pa 'di chung ngu na glegs bam du chud par byas nas 'dzin pa dang / 'chang ba dang / klog pa dang / kun chub par byed pa dang / tshul</text></item>
<item><p>64b.1</p><section></section><text>bzhin du yid la byed pa dang / rnam pa thams cad mkhyen pa nyid kyi sems dang ma bral bar byas te/ me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan dang / sil snyan rnams kyis rim gror byas/ bla mar</text></item>
<item><p>64b.2</p><section></section><text>byas/ bsti stang du byas/ mchod par byas/ rjed par byas/ bkur stir byas na 'di nyid ches bsod nams mang du 'phel lo/ /de skad ces bka' stsal pa dang / bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das de de ltar lags</text></item>
<item><p>64b.3</p><section></section><text>so/ /bde bar gshegs pa de de ltar lags so/ /bcom ldan 'das shes rab kyi pha rol tu phyin pa la rim gror bgyis pa dang / bla mar bgyis pa dang / bsti stang du bgyis pa dang / mchod par bgyis pa ni 'das pa dang / ma byon pa dang / da ltar byung ba'i sangs rgyas bcom ldan</text></item>
<item><p>64b.4</p><section></section><text>'das rnams la rim gror bgyis pa dang / bla mar bgyis pa dang / bsti stang du bgyis pa dang / mchod par bgyis par 'gyur ro/ /shar phyogs kyi 'jig rten gyi khams gang gA'i klung gi bye ma snyed dag na sems can ji snyed cig mchis pa de dag las sems can re res kyang de bzhin</text></item>
<item><p>64b.5</p><section></section><text>gshegs pa yongs su mya ngan las 'das nas mchod pa'i slad du rin po che sna bdun las bgyis pa'i mchod rten 'phang du dpag tshad tsam pa bgyis te de dag la bskal pa'am/ bskal pa las lhag par me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>64b.6</p><section></section><text>gdugs dang / rgyal mtshan dang / ba dan dang / lha rdzas kyi sil snyan rnams kyis rim gror bgyis/ bla mar bgyis/ bsti stang du bgyis/ mchod par bgyis/ rjed par bgyis/ bkur stir bgyis na/ bcom ldan 'das rigs kyi bu'am/ rigs kyi bu mo de de'i gzhi las bsod nams mang</text></item>
<item><p>64b.7</p><section></section><text>du 'phel lags sam/ de bzhin du lho dang / nub dang / byang dang / 'og dang / steng dang / phyogs mtshams kyi phyogs re re zhing 'jig rten gyi khams gang gA'i klung gi bye ma snyed dag na sems can ji snyed cig mchis pa de dag las sems can re res kyang de bzhin gshegs pa yongs su mya ngan las 'das nas</text></item>
<item><p>65a.1</p><section></section><text>mchod pa'i slad du rin po che sna bdun las bgyis pa'i mchod rten 'phang du dpag tshad tsam bgyis te/ de dag la bskal pa'am bskal pa las lhag par me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan</text></item>
<item><p>65a.2</p><section></section><text>dang / ba dan dang / sil snyan rnams kyis rim gror bgyis/ bla mar bgyis/ bsti stang du bgyis/ mchod par bgyis/ rjed par bgyis/ bkur stir bgyis na rigs kyi bu'am/ rigs kyi bu mo de de'i gzhi las bsod nams mang du 'phel lags sam/ bcom ldan 'das kyis bka'</text></item>
<item><p>65a.3</p><section></section><text>stsal pa/ kau shi ka de de bzhin te/ /de de bzhin no/ /brgya byin gyis gsol pa/ bcom ldan 'das de bas kyang rigs kyi bu'am/ rigs kyi bu mo gang la la shes rab kyi pha rol tu phyin pa 'di glegs bam du bris shing 'dzin pa dang / 'chang ba dang / klog pa dang / kun chub par bgyid cing de la</text></item>
<item><p>65a.4</p><section></section><text>me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan dang / sil snyan rnams kyis rim gror bgyis/ bla mar bgyis/ bsti stang du bgyis/ mchod par bgyis/ rjed par bgyis/ bkur stir bgyis na rigs</text></item>
<item><p>65a.5</p><section></section><text>kyi bu'am/ rigs kyi bu mo 'di nyid sngar gyi rigs kyi bu'am/ rigs kyi bu mo de bas bsod nams ches mang du 'phel te/ bcom ldan 'das 'di ltar shes rab kyi pha rol tu phyin pa 'di'i nang du dge ba'i chos thams cad 'dus pas so/ /'di lta ste dge ba bcu'i las kyi lam dang / bsam gtan</text></item>
<item><p>65a.6</p><section></section><text>bzhi dang / tshad med pa bzhi dang / gzugs med pa'i snyoms par 'jug pa bzhi dang / byang chub kyi phyogs kyi chos sum cu rtsa bdun dang / rnam par thar pa'i sgo gsum dang / 'phags pa'i bden pa bzhi dang / mngon par shes pa drug dang / rnam par thar pa brgyad dang / mthar gyis gnas pa'i</text></item>
<item><p>65a.7</p><section></section><text>snyoms par 'jug pa dgu dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / nang stong pa nyid dang / phyi stong pa nyid</text></item>
<item><p>65b.1</p><section></section><text>dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad</text></item>
<item><p>65b.2</p><section></section><text>dang / byams pa chen po dang / snying rje chen po dang / lam gyi rnam pa shes pa nyid dang / thams cad shes pa nyid dang / rnam pa thams cad mkhyen pa nyid 'dus so/ /de ni sangs rgyas bcom ldan 'das rnams kyis bstan pa ste/ gang la bslabs shing 'das pa dang / ma byon pa dang / da ltar byung</text></item>
<item><p>65b.3</p><section></section><text>ba'i byang chub sems dpa' dang / rang sangs rgyas dang / nyan thos rnams nges par 'byung ngo / /zhes nges par 'byung bar gyur to/ /nges par 'byung bar 'gyur ro/ /de nas bcom ldan 'das kyis lha rnams kyi dbang po brgya byin la 'di skad ces bka' stsal to/ / kau shi ka de de bzhin no/ /de de bzhin te/ </text></item>
<item><p>65b.4</p><section></section><text>rigs kyi bu'am rigs kyi bu mo gang shes rab kyi pha rol tu phyin pa 'di bris shing glegs bam du chud par byas te/ 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing gong du me tog dang / spos dang / dri dang / </text></item>
<item><p>65b.5</p><section></section><text>phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur/ rjed par byed par 'gyur/ bkur stir byed par 'gyur na/ de de'i gzhi</text></item>
<item><p>65b.6</p><section></section><text>las bsod nams tshad med pa dang grangs med pa dang / bsam gyis mi khyab pa dang / mtshungs pa med pa dang / gzhal du med cing mang du 'phel bar 'gyur ro/ /de ci'i phyir zhe na/ kau shi ka shes rab kyi pha rol tu phyin pa las byung ba ni de bzhin gshegs pa dgra bcom pa yang dag par rdzogs pa'i</text></item>
<item><p>65b.7</p><section></section><text>sangs rgyas rnams dang / pha rol tu phyin pa lnga dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa</text></item>
<item><p>66a.1</p><section></section><text>rnams dang / 'phags pa'i bden pa rnams dang / stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / spyan lnga dang / mngon par shes pa drug dang / rnam par thar pa brgyad dang / </text></item>
<item><p>66a.2</p><section></section><text>mthar gyis gnas pa'i snyoms par 'jug pa dgu dang / sems can yongs su smin pa dang / sangs rgyas kyi zhing phun sum tshogs pa yin pas so/ /kau shi ka shes rab kyi pha rol tu phyin pa las byung ba ni thams cad shes pa nyid dang / lam gyi rnam pa shes pa nyid dang / rnam pa thams cad mkhyen pa</text></item>
<item><p>66a.3</p><section></section><text>nyid yin pas so/ /kau shi ka shes rab kyi pha rol tu phyin pa las byung ba ni nyan thos kyi theg pa dang / rang sangs rgyas kyi theg pa dang theg pa chen po yin pas so/ /kau shi ka shes rab kyi pha rol tu phyin pa las byung ba ni bla na med pa yang dag par rdzogs pa'i byang chub yin pas so/ /kau shi ka de bas na</text></item>
<item><p>66a.4</p><section></section><text>rigs kyi bu'am/ rigs kyi bu mo gang la las shes rab kyi pha rol tu phyin pa 'di bris te glegs bam du chud par byas shing 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing me tog dang / spos dang / dri dang / phreng ba</text></item>
<item><p>66a.5</p><section></section><text>dang / byug pa dang / phye ma dang / na bza' dang / gdugs dang / rgyal mtshan dang / ba dan dang / sil snyan rnams kyis rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur/ brjed par byed par 'gyur/ bkur stir byed par</text></item>
<item><p>66a.6</p><section></section><text>'gyur na/ bsod nams mngon par 'du bya ba 'di la bsod nams mngon par 'du bya ba snga mas brgya'i char yang nye bar mi 'gro'o/ /stong gi char yang / brgya phrag stong gi char yang / bye ba khrag khrig brgya phrag stong gi cha'i bar du yang nye bar ma song / grangs dang / cha dang / bgrang ba dang / dper</text></item>
<item><p>66a.7</p><section></section><text>yang nye bar mi 'gro /rgyur yang nye bar mi bzod do/ /de ci'i phyir zhe na/ kau shi ka shes rab kyi pha rol tu phyin pa 'di ji srid du 'dzam bu'i gling na gnas pa de srid du sangs rgyas dkon mchog nub par mi 'gyur bas so/ /chos dkon mchog dang dge 'dun dkon mchog nub par mi 'gyur bas so/ /de</text></item>
<item><p>66b.1</p><section></section><text>srid du dge ba bcu'i las kyi lam 'jig rten du 'byung bar 'gyur bas so/ /tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson</text></item>
<item><p>66b.2</p><section></section><text>'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams</text></item>
<item><p>66b.3</p><section></section><text>dang / lam rnams dang / 'phags pa'i bden pa rnams dang / mngon par shes pa drug dang / rnam par thar pa brgyad dang / mthar gyis gnas pa'i snyoms par 'jug pa dgu dang / so so yang dag par rig pa bzhi dang / de bzhin gshegs pa'i stobs bcu rnams dang / mi 'jigs pa bzhi rnams</text></item>
<item><p>66b.4</p><section></section><text>dang / sangs rgyas kyi chos ma 'dres pa bco brgyad rnams dang / lam gyi rnam pa shes pa nyid dang / thams cad shes pa nyid dang / rnam pa thams cad mkhyen pa nyid dang / rgyal rigs sA la chen po rnams dang / bram ze'i rigs sA la chen po rnams dang / khyim bdag gi rigs sA la chen po rnams dang / </text></item>
<item><p>66b.5</p><section></section><text>rgyal chen bzhi'i ris kyi lha rnams dang / sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed pa rnams 'jig rten du 'byung bar 'gyur bas so/ /'og min gyi bar gyi lha rnams 'jig rten du 'byung bar 'gyur bas so/ /rgyun du zhugs pa'i 'bras bu</text></item>
<item><p>66b.6</p><section></section><text>rnams dang / lan cig phyir 'ong ba'i 'bras bu rnams dang / phyir mi 'ong ba'i 'bras bu rnams dang / dgra bcom pa rnams dang / rang sangs rgyas rnams dang / byang chub sems dpa' sems dpa' chen po rnams 'byung bar yod pas so/ /bla na med pa'i sangs rgyas kyi ye shes dang / chos kyi 'khor lo</text></item>
<item><p>66b.7</p><section></section><text>bskor ba dang / sems can yongs su smin pa dang / sangs rgyas kyi zhing yongs su dag pa yod pas so zhes bya ba ni rang dang gzhan gyi don gyi mos pa chung ngu'i chung ngu yin no/ / de nas stong gsum gyi stong chen po'i 'jig rten gyi khams 'di na rgyal chen bzhi'i ris kyi lha rnams dang / 'og min gyi bar gyi lha'i bu gang</text></item>
<item><p>67a.1</p><section></section><text>ji snyed cig yod pa de dag gis lha rnams kyi dbang po brgya byin la smras pa/ grogs po shes rab kyi pha rol tu phyin pa gzung bar bya'o/ /bcang bar bya'o/ /klag par bya'o/ /kun chub par bya'o/ /tshul bzhin du yid la bya'o/ /grogs po shes rab kyi pha rol tu phyin pa gzung bar byas/ </text></item>
<item><p>67a.2</p><section></section><text>bcang bar byas/ klag par byas/ kun chub par byas na mi dge ba'i chos thams cad ni 'grib par 'gyur/ dge ba'i chos thams cad ni 'phel bar 'gyur/ lha ma yin gyi tshogs thams cad ni 'grib par 'gyur/ lha'i tshogs thams cad ni 'phel bar 'gyur ro/ /grogs po shes rab kyi pha rol tu</text></item>
<item><p>67a.3</p><section></section><text>phyin pa 'di gzung ba dang / bcangs pa dang / klags pa dang / kun chub par byas pas ni sangs rgyas kyi tshul rgyun mi 'chad par 'gyur ro/ /chos kyi tshul rgyun mi 'chad par 'gyur ro/ /dge 'dun gyi tshul rgyun mi 'chad par 'gyur ro/ /grogs po dkon mchog gsum gyi tshul 'di rgyun ma chad</text></item>
<item><p>67a.4</p><section></section><text>na/ pha rol tu phyin pa thams cad 'jig rten du 'byung bar 'gyur ro/ /byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / </text></item>
<item><p>67a.5</p><section></section><text>rnam par thar pa'i sgo gsum dang / mthar gyis gnas pa'i snyoms par 'jug pa dgu dang / mngon par shes pa drug dang / de bzhin gshegs pa'i stobs bcu po rnams dang / mi 'jigs pa bzhi po rnams dang / so so yang dag par rig pa bzhi po rnams dang / sangs rgyas kyi chos ma 'dres pa</text></item>
<item><p>67a.6</p><section></section><text>bco brgyad rnams 'jig rten du 'byung bar 'gyur ro/ /stong pa nyid thams cad dang / ting nge 'dzin thams cad dang / gzungs kyi sgo thams cad dang / lam gyi rnam pa shes pa nyid dang / thams cad shes pa nyid dang / rnam pa thams cad mkhyen pa nyid 'jig rten du 'byung bar 'gyur ro/ /byang chub</text></item>
<item><p>67a.7</p><section></section><text>sems dpa'i spyod pa 'jig rten du 'byung bar 'gyur ro/ /rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa nyid dang / rang byang chub dang / byang chub sems dpa' rnams 'jig rten du 'byung bar 'gyur ro/ /de nas bcom ldan 'das kyis lha rnams kyi dbang po brgya</text></item>
<item><p>67b.1</p><section></section><text>byin la bka' stsal pa/ kau shi ka khyod kyis shes rab kyi pha rol tu phyin pa 'di zung shig /kau shi ka khyod kyis shes rab kyi pha rol tu phyin pa 'di chongs shig /lhogs shig /kun chub par gyis shig /de ci'i phyir zhe na/ kau shi ka nam lha ma yin rnams 'di snyam du sum cu rtsa gsum pa'i lha rnams</text></item>
<item><p>67b.2</p><section></section><text>dang 'thab mo bya'o/ /sum cu rtsa gsum gyi lha rnams dang mtshams brdal lo snyam du sems par gyur na/ de'i tshe kau shi ka khyod kyis shes rab kyi pha rol tu phyin pa 'di yid la soms la kha ton gyis shig /de lta na lha ma yin rnams kyi bsam pa de dag phyir nub par gyur te sems bskyed bzlos</text></item>
<item><p>67b.3</p><section></section><text>shing yang skye bar mi 'gyur ro/ /lha'i bu dang lha'i bu mo gang dag 'chi ba'i dus byed par 'gyur ba'i tshe bdag ngan song du skye ba mthong ba gang yin pa de dag gi mdun du yang kha ton du gyis shig dang / de dag gis shes rab kyi pha rol tu phyin pa 'di thos pas de dag gis ngan song du skye bar sems bskyed</text></item>
<item><p>67b.4</p><section></section><text>par nus par 'gyur te lha'i gnas de nyid du skye bar 'gyur ba'i phyir ro/ /kau shi ka shes rab kyi pha rol tu phyin pa 'di thos pa ni de ltar don chen po dang ldan pa ste/ rigs kyi bu'am/ rigs kyi bu mo'am/ lha'i bu pho'am/ lha'i bu mo'am gang su yang rung ste shes rab kyi pha rol tu phyin pa 'di thos nas</text></item>
<item><p>67b.5</p><section></section><text>gsal bar gyur pa de dag thams cad kyang dge ba'i rtsa ba des mthar gyis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /de ci'i phyir zhe na/ 'di ltar 'das pa'i dus kyi de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>67b.6</p><section></section><text>nyan thos kyi dge 'dun dang bcas pa ji snyed cig byung ba de dag kyang shes rab kyi pha rol tu phyin pa 'di nyid la brten nas phung po ma lus pa'i mya ngan las 'das pa'i dbyings su yongs su mya ngan las 'das so/ /gang yang ma 'ongs pa'i dus kyi sangs rgyas bcom ldan 'das nyan thos kyi dge 'dun</text></item>
<item><p>67b.7</p><section></section><text>dang bcas pa de dag thams cad kyang shes rab kyi pha rol tu phyin pa 'di nyid la brten nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /gang yang da ltar phyogs bcu'i 'jig rten gyi khams na de bzhin gshegs pa dgra bcom pa yang dag par rdzogs pa'i</text></item>
<item><p>68a.1</p><section></section><text>sangs rgyas nyan thos kyi dge 'dun dang bcas pa bzhugs shing 'tsho skyong ba de dag thams cad kyang shes rab kyi pha rol tu phyin pa 'di nyid la bslabs shing / bla na med pa yang dag par rdzogs pa'i byang chub tu mngon par rdzogs par sangs rgyas so/ /de ci'i phyir zhe na/ de ni 'di</text></item>
<item><p>68a.2</p><section></section><text>ltar shes rab kyi pha rol tu phyin pa 'di'i nang du sangs rgyas kyi chos thams cad 'dus pas so/ /byang chub sems dpa'i chos thams cad dang / rang sangs rgyas kyi chos thams cad dang / nyan thos kyi chos thams cad 'dus pas so / /de skad ces bka' stsal pa dang / lha rnams kyi dbang po brgya byin</text></item>
<item><p>68a.3</p><section></section><text>gyis bcom ldan 'das la 'di skad ces gsol to/ /bcom ldan 'das 'di lta ste/ shes rab kyi pha rol tu phyin pa 'di ni rig sngags chen mo'o/ /'di lta ste/ shes rab kyi pha rol tu phyin pa 'di ni bla na med pa'i rig sngags so/ /'di lta ste/ shes rab kyi pha rol tu phyin pa 'di ni mi mnyam pa dang</text></item>
<item><p>68a.4</p><section></section><text>mnyam pa'i rig sngags so/ /de ci'i slad du zhe na/ bcom ldan 'das 'di ltar shes rab kyi pha rol tu phyin pa 'di ni mi dge ba'i chos thams cad spong ba'o/ /dge ba'i chos thams cad sgrub pas so/ /de skad ces gsol pa dang / bcom ldan 'das kyis lha rnams kyi dbang po brgya byin la 'di skad ces</text></item>
<item><p>68a.5</p><section></section><text>bka' stsal to/ /kau shi ka de de bzhin no/ /de de bzhin te/ 'di ltar shes rab kyi pha rol tu phyin pa 'di ni rig sngags chen mo'o/ /'di lta ste/ shes rab kyi pha rol tu phyin pa 'di ni bla na med pa'i rig sngags so/ /'di lta ste/ shes rab kyi pha rol tu phyin pa 'di ni mi mnyam pa dang mnyam pa'i rig</text></item>
<item><p>68a.6</p><section></section><text>sngags so/ /de ci'i phyir zhe na/ kau shi ka de ni 'di ltar 'das pa dang / ma byon pa dang / da ltar phyogs bcu'i 'jig rten gyi khams kyi de bzhin gshegs pa dgra bcom pa yang dag par rdzogs pa'i sangs rgyas de dag kyang shes rab kyi pha rol tu phyin pa 'di nyid la brten te/ bla na med pa yang dag par</text></item>
<item><p>68a.7</p><section></section><text>rdzogs pa'i byang chub tu mngon par rdzogs par sangs rgyas par gyur to/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ba'i phyir ro/ /shes rab kyi pha rol tu phyin pa 'di nyid la [(]brtan [,]brten [)]nas dge ba bcu'i las kyi lam rnams yod pa yin/ tshad med pa bzhi dang / bsam</text></item>
<item><p>68b.1</p><section></section><text>gtan bzhi dang / gzugs med pa'i snyoms par 'jug pa bzhi dang / pha rol tu phyin pa thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / de</text></item>
<item><p>68b.2</p><section></section><text>bzhin gshegs pa'i stobs bcu rnams dang / mi 'jigs pa bzhi dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad rnams yod pa yin/ rnam par thar pa'i sgo gsum dang / rnam par thar pa brgyad dang / mthar gyis gnas pa'i snyoms par</text></item>
<item><p>68b.3</p><section></section><text>'jug pa dgu dang / mngon par shes pa drug dang / chos kyi dbyings dang / yang dag pa'i mtha' dang / de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi gnas nyid dang / chos skyon med pa nyid 'jig rten na yod pa yin/ mig</text></item>
<item><p>68b.4</p><section></section><text>lnga dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid 'jig rten na yod pa yin/ kau shi ka byang chub sems dpa' yod na dge ba bcu'i las kyi</text></item>
<item><p>68b.5</p><section></section><text>lam rnams 'jig rten na gdags su yod pa yin/ byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas</text></item>
<item><p>68b.6</p><section></section><text>pa'i snyoms par 'jug pa dgu dang / rnam par thar pa'i sgo gsum dang / mngon par shes pa drug dang / pha rol tu phyin pa thams cad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa</text></item>
<item><p>68b.7</p><section></section><text>bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / lam gyi rnam pa shes pa nyid dang / thams cad shes pa nyid dang / rnam pa thams cad mkhyen pa nyid 'jig rten na gdags su yod pa yin/ chos kyi dbyings dang / yang dag pa'i mtha' dang / </text></item>
<item><p>69a.1</p><section></section><text>de bzhin nyid dang / ma nor ba de bzhin dang / gzhan ma yin pa de bzhin nyid dang / chos nyid dang / chos kyi gnas nyid dang / chos skyon med pa nyid 'jig rten na yod pa yin/ mig lnga dang / rgyun du zhugs pa'i 'bras bu dang / rgyun du zhugs pa dang / lan cig phyir 'ong ba'i</text></item>
<item><p>69a.2</p><section></section><text>'bras bu dang / lan cig phyir 'ong ba dang / phyir mi 'ong ba'i 'bras bu dang / phyir mi 'ong ba dang / dgra bcom pa nyid dang / dgra bcom pa dang / rang byang chub dang / rang sangs rgyas dang / de bzhin gshegs pa dgra bcom pa yang dag par rdzogs pa'i sangs rgyas 'jig rten na gdags su</text></item>
<item><p>69a.3</p><section></section><text>yod pa yin no/ /kau shi ka 'di lta ste dper na/ zla ba'i dkyil 'khor la brten nas/ sman dang skar ma'i tshogs thams cad 'od 'byin par byed do/ /kau shi ka de bzhin du byang chub sems dpa'i zla ba'i dkyil 'khor la brten nas dge ba bcu'i las kyi lam dang / dge ba'i spyod pa dang / yang dag</text></item>
<item><p>69a.4</p><section></section><text>pa'i spyod pa thams cad dang / pha rol tu phyin pa thams cad dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa brgyad dang / </text></item>
<item><p>69a.5</p><section></section><text>mthar gyis gnas pa'i snyoms par 'jug pa dgu dang / mngon par shes pa drug dang / ting nge 'dzin thams cad dang / gzungs kyi sgo thams cad dang / stong pa nyid thams cad dang / mtshan ma med pa dang / smon pa med pa'i ting nge 'dzin rnams kyi sman 'od 'byin par byed do/ /stobs bcu</text></item>
<item><p>69a.6</p><section></section><text>dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa'i sman 'od 'byin par byed do/ /slob pa dang mi slob pa thams cad dang / nyan thos dang / rang sangs rgyas thams cad kyi rgyu skar thams cad dang / skar ma thams cad kyang gdags su</text></item>
<item><p>69a.7</p><section></section><text>yod do/ /rnam pa thams cad mkhyen pa nyid gdags su yod do/ /de bzhin gshegs pa dgra bcom pa yang dag par rdzogs pa'i sangs rgyas gdags su yod par 'gyur ro/ /gang gi tshe sangs rgyas bcom ldan 'das 'jig rten 'dir sangs rgyas pa de'i tshe na yang byang chub sems dpa'</text></item>
<item><p>69b.1</p><section></section><text>sems dpa' chen po rnams sems can rnams la 'jig rten pa dang / 'jig rten las 'das pa'i chos ston to/ /de ci'i phyir zhe na/ byang chub sems dpa' las byung ba ni lha'i theg pa dang / mi'i theg pa dang / nyan thos kyi theg pa dang / rang sangs rgyas kyi theg pa dang / theg pa chen po rnams te/ </text></item>
<item><p>69b.2</p><section></section><text>byang chub sems dpa' sems dpa' chen po ni thabs la mkhas pa gang dang ldan pas pha rol tu phyin pa drug yongs su rdzogs par byed do/ /stong pa nyid thams cad sgom par byed do/ /ting nge 'dzin thams cad la snyoms par 'jug par byed do/ /gzungs kyi sgo thams cad thob par byed do/ /</text></item>
<item><p>69b.3</p><section></section><text>tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / byang chub kyi phyogs kyi chos sum cu rtsa bdun sgom par byed do/ /'phags pa'i bden pa rnams sgom par byed do/ /rnam par thar pa brgyad sgom par byed do/ /mthar gyis </text></item>
<item><p>69b.4</p><section></section><text>gnas pa'i snyoms par 'jug pa dgu la snyoms par 'jug par byed do/ /rnam par thar pa'i sgo gsum sgom par byed do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad rab tu</text></item>
<item><p>69b.5</p><section></section><text>'thob par byed do/ /skyes bu chen po'i mtshan sum cu rtsa gnyis dang / dpe byad bzang po brgyad cu thob par byed do / nyan thos kyi sa'am rang sangs rgyas kyi sa mngon du mi byed do/ /sems can yongs su smin par byed do/ /sangs rgyas kyi zhing yongs su dag par byed do/ /byang chub</text></item>
<item><p>69b.6</p><section></section><text>sems dpa'i phun sum tshogs pa yongs su 'dzin to/ /rnam pa thams cad mkhyen pa nyid rjes su thob par byed do/ /kau shi ka gzhan yang rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par</text></item>
<item><p>69b.7</p><section></section><text>'gyur/ tshul bzhin du yid la byed par 'gyur ba de ni tshe 'di'i yon tan 'di dag dang yang ldan par 'gyur ro/ /de skad ces bka' stsal pa dang / bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das rigs kyi bu'am rigs kyi bu mo gang shes rab kyi pha</text></item>
<item><p>70a.1</p><section></section><text>rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur ba de'i tshe 'di'i yon tan ji tsam dang ldan par 'gyur ba lags/ bcom ldan 'das kyis bka'</text></item>
<item><p>70a.2</p><section></section><text>stsal pa/ kau shi ka de bas na rigs kyi bu'am/ rigs kyi bu mo de sngon gyi las kyi rnam par smin pa ma gtogs par dug gis dus byed par mi 'gyur ro/ /mtshon gyis dus byed par mi 'gyur ro/ /mes dus byed par mi 'gyur ro/ /chus dus byed par mi 'gyur ro/ /nad kyi bar gyis kyang dus</text></item>
<item><p>70a.3</p><section></section><text>byed par mi 'gyur ro/ /rgyal rigs kyi nye bar 'tshe ba 'byung bar mi 'gyur ro/ /gal te rigs kyi bu'am/ rigs kyi bu mo shes rab kyi pha rol tu phyin pa 'di kha ton byed cing rgyal rigs kyi nang du song na de la glags lta ba dang / glags tshol ba de dag gis glags mi rnyed do/ /de ci'i phyir zhe na/ </text></item>
<item><p>70a.4</p><section></section><text>'di ltar shes rab kyi pha rol tu phyin pa 'di nyid kyi gzi brjid yin pa'i phyir ro/ /gal te rigs kyi bu'am/ rigs kyi bu mo de shes rab kyi pha rol tu phyin pa 'di kha ton byed cing rgyal po'i pho brang gi 'khor du song na de la rgyal po'am/ rgyal po'i bu'am/ blon po'am/ blon po chen po dag kyang / sngon</text></item>
<item><p>70a.5</p><section></section><text>la gtam 'dri ba dang / gtam bya bar sems shing zil gyis gnon par mi 'gyur ro/ /de ci'i phyir zhe na/ de ni 'di ltar rigs kyi bu'am/ rigs kyi bu mo de dag gis sems can thams cad kyi don du byams pa'i sems dang / snying rje'i sems dang / dga' ba'i sems dang / btang snyoms kyi</text></item>
<item><p>70a.6</p><section></section><text>sems nye bar bzhag par gyur pa'i phyir te/ kau shi ka rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur ba ni tshe 'di'i</text></item>
<item><p>70a.7</p><section></section><text>yon tan de dag dang ldan par 'gyur ro/ /kau shi ka gzhan yang rigs kyi bu'am rigs kyi bu mo gang shes rab kyi pha rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur ba de dag ni tshe</text></item>
<item><p>70b.1</p><section></section><text>rabs gzhan gyi yon tan gang dang ldan par 'gyur zhe na/ 'di lta ste/ nam yang dge ba bcu'i las kyi lam dang 'bral bar mi 'gyur te/ tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / pha rol tu phyin pa dang / byang chub kyi phyogs kyi chos</text></item>
<item><p>70b.2</p><section></section><text>sum cu rtsa bdun dang / 'phags pa'i bden pa rnams dang / rnam par thar pa brgyad rnams dang / mthar gyis gnas pa'i snyoms par 'jug pa rnams dang / rnam par thar pa'i sgo gsum dang / mngon par shes pa drug dang / stong pa nyid thams cad dang / ting nge 'dzin thams cad dang / </text></item>
<item><p>70b.3</p><section></section><text>gzungs kyi sgo thams cad dang / stobs bcu po rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang nam yang 'bral bar mi 'gyur ro/ /mtshan dang dpe byad rnams dang nam yang 'bral bar mi 'gyur ro/ /de sems</text></item>
<item><p>70b.4</p><section></section><text>can yongs su smin par bya ba'i smon lam gyi dbang ma gtogs par nam yang sems can dmyal ba dang / byol song gi skye gnas dang / gshin rje'i 'jig rten du skye bar mi 'gyur/ de nam yang dbang po ma tshang bar mi 'gyur ro/ /nam yang yan lag ma tshang bar mi 'gyur ro/ /nam yang</text></item>
<item><p>70b.5</p><section></section><text>dbul po'i rigs su mi skye'o/ /smyig ma mkhan gyi rigs su mi skye'o/ /sme sha can gyi rigs su mi skye'o/ /mgar ba'i rigs su mi skye'o/ /gdol pa'am/ shan pa'am/ phag bsod ba'i rigs su mi skye'o/ /dman pa'i rigs su mi skye'o/ /rgyal rigs sA la chen po dang / </text></item>
<item><p>70b.6</p><section></section><text>bram ze'i rigs sA la chen po dang / khyim bdag gi rigs sA la chen po rnams su'ang gong nas gong du skye bar 'gyur ro/ /rtag tu rgyun mi 'chad par mi chen po'i mtshan sum cu rtsa gnyis dang / dpe byad bzang po brgyad cu legs par brgyan pa'i lus dang ldan par 'gyur ro/ /'jig rten</text></item>
<item><p>70b.7</p><section></section><text>gyi khams gang dang gang na sangs rgyas bcom ldan 'das rnams 'byung bar 'gyur ba de dag tu sangs rgyas bcom ldan 'das rnams kyi drung du pad+ma las rdzus shing skye bar 'gyur ro/ /nam yang mngon par shes pa dang 'bral bar mi 'gyur ro/ /de 'dod na sangs rgyas bcom ldan 'das rnams la</text></item>
<item><p>71a.1</p><section></section><text>bsnyen bkur bya ba dang / chos mnyan pa'i phyir sangs rgyas kyi zhing nas sangs rgyas kyi zhing du 'gro bar 'gyur te/ de sangs rgyas kyi zhing nas sangs rgyas kyi zhing du 'gro zhing sems can rnams yongs su smin par byed do/ /sangs rgyas kyi zhing yongs su dag par byed do/ /</text></item>
<item><p>71a.2</p><section></section><text>kau shi ka de bas na rigs kyi bu'am/ rigs kyi bu mos shes rab kyi pha rol tu phyin pa 'di gzung bar bya/ bcang bar bya/ klag par bya/ kun chub par bya/ tshul bzhin du yid la bya/ rnam pa thams cad mkhyen pa nyid kyi sems dang yang ma bral bar bya'o/ /de dag ni nam bla na med pa yang dag</text></item>
<item><p>71a.3</p><section></section><text>par rdzogs pa'i byang chub tu mngon par rdzogs par sangs rgyas kyi bar du tshe 'di'i yon tan dang / tshe rabs gzhan gyi yon tan de dag dang ldan par 'gyur ro/ /de nas mu stegs can gzhan kun tu rgyu ba brgya tsam zhig klan ka tshol ba'i bsam pas bcom ldan 'das ga la ba der 'ong bar gyur to/ /</text></item>
<item><p>71a.4</p><section></section><text>de nas lha rnams kyi dbang po brgya byin 'di snyam du sems par gyur te/ mu stegs can gzhan kun tu rgyu ba brgya po 'di dag klan ka tshol ba'i bsam pas bcom ldan 'das ga la ba der 'ongs kyi bdag gis ci nas kyang mu stegs can gzhan kun tu rgyu ba brgya po 'di dag bcom ldan 'das kyi drung du 'ongs</text></item>
<item><p>71a.5</p><section></section><text>nas bar chad byed par mi 'gyur bar bdag gis bcom ldan 'das la shes rab kyi pha rol tu phyin pa 'di las ji snyed cig gzung ba de dag kha ton du byas te/ de ltar na shes rab kyi pha rol tu phyin pa 'di bshad pa la bar chad du mi 'gyur ro zhes bsams so/ /de nas lha rnams kyi dbang po brgya byin gyis</text></item>
<item><p>71a.6</p><section></section><text>bcom ldan 'das las shes rab kyi pha rol tu phyin pa ji snyed cig gzung ba de dag kha ton du byas so/ /de nas mu stegs can gzhan kun tu rgyu ba de dag rgyang ring ba bas kyang ches ring ba nas bcom ldan 'das la g.yas phyogs su bskor ba byas te/ lam de nyid dang sgo de nyid nas phyir ldog ste dong ngo / /</text></item>
<item><p>71a.7</p><section></section><text>de nas tshe dang ldan pa shA ri'i bu 'di snyam du sems te/ ci'i phyir de ltar mu stegs can gzhan kun tu rgyu ba de dag rgyang ring ba bas kyang ches ring ba nas bcom ldan 'das la g.yas phyogs su bskor ba byas nas lam de nyid las phyir log ste dong snyam mo/ /de nas bcom ldan 'das kyis tshe dang ldan pa shA</text></item>
<item><p>71b.1</p><section></section><text>ri'i bu'i sems kyi rtog pa thugs kyis mkhyen nas/ tshe dang ldan pa shA ri'i bu la bka' stsal pa/ shA ri'i bu lha rnams kyi dbang po brgya byin gyis shes rab kyi pha rol tu phyin pa yang dag par bsams te/ de'i phyir mu stegs can gzhan kun tu rgyu ba de dag rgyang ring ba bas kyang ches ring ba nas nga la g.yas</text></item>
<item><p>71b.2</p><section></section><text>phyogs su bskor ba byas nas lam de nyid dang / sgo de nyid nas phyir log ste dong ngo / /shA ri'i bu mu stegs can kun tu rgyu ba 'di rnams las 'ga' tsam yang dkar po'i sems dang ldan pa ma mthong ste/ mu stegs can gzhan kun tu rgyu ba de dag thams cad ni gnod par bya ba'i sems dang ldan pa klan</text></item>
<item><p>71b.3</p><section></section><text>ka tshol ba'i bsam pa can sha stag go/ /shA ri'i bu 'khor 'dir 'ong bar sems pa 'jig rten lha dang bcas pa dang / bdud dang bcas pa dang / tshangs pa dang bcas pa dang / dge sbyong dang bram zer bcas pa'i skye dgu 'di dag thams cad kyi nang na yang gang shes rab kyi pha rol tu phyin pa 'di nyid </text></item>
<item><p>71b.4</p><section></section><text>bstan pa'i tshe/ zhe sdang ba'i sems sam/ klan ka tshol ba'i bsam pas nye bar 'ong ba ma mthong ste de dag ni gnas med do/ /de ci'i phyir zhe na/ shA ri'i bu de ni 'di ltar stong gsum gyi stong chen po'i 'jig rten gyi khams 'di na rgyal chen bzhi'i ris dang / sum cu rtsa gsum pa rnams dang / 'thab</text></item>
<item><p>71b.5</p><section></section><text>bral dang / dga' ldan dang / 'phrul dga' dang / gzhan 'phrul dbang byed dang / tshangs ris dang / tshangs pa mdun na 'don dang / tshangs 'khor dang / 'og min gyi bar gyi lha'i bu gang ji snyed cig yod pa dang / nyan thos dang rang sangs rgyas gang ji snyed cig yod pa dang / byang chub sems</text></item>
<item><p>71b.6</p><section></section><text>dpa' sems dpa' chen po gang ji snyed cig yod pa de dag gis kyang shes rab kyi pha rol tu phyin pa 'di yongs su gzung ba'i phyir ro/ /de ci'i phyir zhe na/ 'di ltar de dag thams cad ni shes rab kyi pha rol tu phyin pa las byung ba sha stag yin pa'i phyir ro/ /shA ri'i bu gzhan yang shar phyogs kyi 'jig rten</text></item>
<item><p>71b.7</p><section></section><text>gyi khams gang gA'i klung gi bye ma snyed dag dang / phyogs bcu'i 'jig rten gyi khams gang gA'i klung gi bye ma snyed las phyogs re re'i sangs rgyas bcom ldan 'das nyan thos kyi dge 'dun dang / byang chub sems dpa'i dge 'dun dang bcas pa dang / lha dang / klu dang / gnod sbyin dang / dri za dang / lha ma yin</text></item>
<item><p>72a.1</p><section></section><text>dang / nam mkha' lding dang / mi 'am ci dang / lto 'phye chen po gang ji snyed cig yod pa de dag thams cad kyis kyang shes rab kyi pha rol tu phyin pa 'di yongs su bzung ngo / /de ci'i phyir zhe na/ 'di ltar de dag thams cad ni shes rab kyi pha rol tu phyin pa las byung ba sha stag yin pa'i</text></item>
<item><p>72a.2</p><section></section><text>phyir ro/ /de nas bdud sdig can 'di snyam du sems par gyur te/ de bzhin gshegs pa dgra bcom pa yang dag par rdzogs pa'i sangs rgyas kyi 'khor bzhi po 'di dag kyang mngon du gyur/ 'dod pa na spyod pa dang / gzugs na spyod pa'i lha'i bu 'di dag kyang mngon du gyur nas gnas pas 'dir ni</text></item>
<item><p>72a.3</p><section></section><text>gdon mi za bar byang chub sems dpa' sems dpa' chen po dag bla na med pa yang dag par rdzogs pa'i byang chub tu lung ston par 'gyur gyis/ de la bdag gis bcom ldan 'das ga la ba der phyin la mig gis mi rtsol bar bya'o snyam mo/ /de nas bdud sdig can gyi dpung gi tshogs yan lag bzhi pa mngon</text></item>
<item><p>72a.4</p><section></section><text>par sprul nas bcom ldan 'das ga la ba der 'gro 'dod par gyur to/ /de nas lha rnams kyi dbang po brgya byin gyis 'di snyam du sems te/ kye ma bdud sdig to can dpung gi tshogs yan lag bzhi pa mngon par sprul cing bcom ldan 'das ga la ba der 'gro bar 'dod la/ bdud sdig to can gyi</text></item>
<item><p>72a.5</p><section></section><text>dpung gi tshogs yan lag bzhi pa'i tshul rnam par bkod pa 'di ni rgyal po gzugs can snying po'i dpung gi tshogs yan lag bzhi pa'i bkod pas kyang de tsam mi phod/ rgyal po sde rab tu pham byed kyi dpung gi tshogs yan lag bzhi pa'i bkod pas kyang de tsam mi phod/ shAkya rnams kyi dpung gi</text></item>
<item><p>72a.6</p><section></section><text>tshogs yan lag bzhi pa'i bkod pas kyang de tsam mi phod/ lits+tsha bI rnams kyi dpung gi tshogs yan lag bzhi'i bkod pas kyang de tsam mi phod de/ bdud sdig can gyi dpung gi tshogs yan lag bzhi pa gang yin pa 'di ni bdud sdig can gyis mngon par sprul te/ bdud sdig to can 'di ni yun</text></item>
<item><p>72a.7</p><section></section><text>ring po nas bcom ldan 'das la glags lta zhing glags tshol la sems can rnams la yang 'tshe ba'i bsam pa can yin no/ / bdag gis shes rab kyi pha rol tu phyin pa 'di dran pas bsam par bya'o gdon par bya'o snyam mo/ /de nas lha rnams kyi dbang po brgya byin gyis shes rab kyi pha rol tu phyin pa</text></item>
<item><p>72b.1</p><section></section><text>'di dran pas yang dag par bsams te gsal bar ston par gyur to/ /lha rnams kyi dbang po brgya byin gyis ji lta ji ltar shes rab kyi pha rol tu phyin pa 'di dran pas bsams shing gsal bar brjod pa de lta de ltar bdud sdig to can de dag lam de nyid dang / sgo de nyid nas slar log ste song bar gyur</text></item>
<item><p>72b.2</p><section></section><text>to/ /de nas 'khor de na rgyal chen bzhi'i ris kyi lha'i bu dang / 'og min gyi bar gyi lha'i bu ji snyed cig 'khod pa de dag gis lha rdzas kyi me tog mang po mngon par sprul nas mdun gyi nam mkha' la 'khod bzhin du bcom ldan 'das ga la ba der gtor to/ /mngon par gtor nas tshig 'di skad</text></item>
<item><p>72b.3</p><section></section><text>du brjod do/ /'dzam bu'i gling gi mi rnams la shes rab kyi pha rol tu phyin pa yun ring por dar bar gyur cig /'dzam bu'i gling gi mi rnams la shes rab kyi pha rol tu phyin pa ji srid dar bar gyur pa de srid du de bzhin gshegs pa dgra bcom pa yang dag par rdzogs pa'i sangs rgyas nub par mi</text></item>
<item><p>72b.4</p><section></section><text>'gyur la/ dam pa'i chos kyang yun ring por gnas par 'gyur te / /dge 'dun yang 'jig rten du 'byung bar 'gyur ro/ /de bzhin du stong gsum gyi stong chen po'i 'jig rten gyi khams dang / de bzhin du phyogs bcu'i 'jig rten gyi khams kyi sangs rgyas kyi zhing thams cad du byang chub sems dpa'</text></item>
<item><p>72b.5</p><section></section><text>sems dpa' chen po rnams kyi spyod pa khyad par du 'phags pa yang yod par 'gyur ro/ /phyogs kyi cha gang du rigs kyi bu'am/ rigs kyi bu mo de dag gis shes rab kyi pha rol tu phyin pa 'di bris shing 'chang bar 'gyur/ klog par 'gyur/ bris shing glegs bam du byas nas kyang 'jog par 'gyur zhing</text></item>
<item><p>72b.6</p><section></section><text>gang dang gang du shes rab kyi pha rol tu phyin pa 'di dar bar 'gyur ba'i phyogs de dag ni snang ba dang ldan par 'gyur ro/ /phyogs de ni mgon dang bcas shing mun pa dang bral bar 'gyur ro/ /de skad ces gsol pa dang / bcom ldan 'das kyis lha rnams kyi dbang po brgya byin la 'di skad ces bka' stsal</text></item>
<item><p>72b.7</p><section></section><text>to/ /kau shi ka de de bzhin no/ /de de bzhin te/ phyogs gang dang gang gi 'jig rten gyi khams rnams su shes rab kyi pha rol tu phyin pa 'di glegs bam du bris shing dar bar 'gyur ba'i phyogs de ni snang ba dang ldan par 'gyur ro/ /phyogs de ni mgon dang bcas shing mun pa dang bral bar 'gyur ro/ /de</text></item>
<item><p>73a.1</p><section></section><text>nas lha'i bu de dag gis lha rdzas kyi me tog mang po mngon par sprul te/ bcom ldan 'das gang na ba der mngon par gtor te 'di skad ces gsol to/ /bcom ldan 'das rigs kyi bu'am/ rigs kyi bu mo gang la la shes rab kyi pha rol tu phyin pa 'di 'dzin par 'gyur/ 'chang</text></item>
<item><p>73a.2</p><section></section><text>bar 'gyur/ klog par 'gyur/ kun chub par bgyid par 'gyur zhing tshul bzhin du yid la bgyid par 'gyur ba de la bdud dam/ bdud kyi ris su gtogs pa'i lha'i bu rnams kyis glags mi rnyed do/ /bcom ldan 'das bdag cag gis kyang rigs kyi bu'am/ rigs kyi bu mo de la yang rgyun mi</text></item>
<item><p>73a.3</p><section></section><text>'chad par bsrung ba dang bskyab par bgyi'o/ /rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur ba de ni ston pa bcom ldan 'das su</text></item>
<item><p>73a.4</p><section></section><text>bdag cag sems lags so/ /de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das rigs kyi bu'am/ rigs kyi bu mo shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par</text></item>
<item><p>73a.5</p><section></section><text>'gyur/ tshul bzhin du yid la bgyid par 'gyur ba de dag ni dge ba'i rtsa ba dman pa dang ldan par 'gyur ba ma lags te/ bcom ldan 'das rigs kyi bu'am/ rigs kyi bu mo shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par</text></item>
<item><p>73a.6</p><section></section><text>'gyur/ tshul bzhin du yid la bgyid par 'gyur ba de dag ni sngon gyi rgyal ba la bgyi ba bgyis par 'gyur ro/ /bcom ldan 'das rigs kyi bu'am/ rigs kyi bu mo shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ </text></item>
<item><p>73a.7</p><section></section><text>tshul bzhin du yid la bgyid par 'gyur ba de dag ni sangs rgyas mang po la bsnyen bkur bgyis pa dang / dge ba'i bshes gnyen gyis yongs su zin par 'gyur ro/ /de ci'i slad du zhe na/ 'di ltar shes rab kyi pha rol tu phyin pa 'di las byung ba ni rnam pa thams cad mkhyen pa nyid do/ /'di lta ste/ </text></item>
<item><p>73b.1</p><section></section><text>rnam pa thams cad mkhyen pa nyid las byung ba yang shes rab kyi pha rol tu phyin pa'o/ /de ci'i slad du zhe na/ de ni 'di ltar shes rab kyi pha rol tu phyin pa yang gzhan la/ rnam pa thams cad mkhyen pa nyid kyang gzhan ma lags te/ 'di ltar shes rab kyi pha rol tu phyin pa dang rnam pa thams</text></item>
<item><p>73b.2</p><section></section><text>cad mkhyen pa nyid de la gnyis su ma mchis te gnyis su bgyir ma mchis so/ /de skad ces gsol ba dang / bcom ldan 'das kyis lha rnams kyi dbang po brgya byin la bka' stsal pa/ kau shi ka de de bzhin no/ /de de bzhin te/ ji skad du shes rab kyi pha rol tu phyin pa dang / </text></item>
<item><p>73b.3</p><section></section><text>rnam pa thams cad mkhyen pa nyid de la gnyis su med de gnyis su byar med par brjod do zhes bya ba ni rang dang gzhan gyi don la mos pa chung ngu'i 'bring yin no/ /de nas tshe dang ldan pa kun dga' bos bcom ldan 'das la 'di skad ces gsol to/ /bcom ldan 'das kyis 'di ltar</text></item>
<item><p>73b.4</p><section></section><text>shes rab kyi pha rol tu phyin pa'i ming yongs su bsgrags pa de ltar sbyin pa'i pha rol tu phyin pa'i ming yang yongs su bsgrags/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab</text></item>
<item><p>73b.5</p><section></section><text>kyi pha rol tu phyin pa'i ming yang yongs su bsgrags/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa rnams kyi ming yang yongs su bsgrags lags so/ /de skad ces gsol pa dang / </text></item>
<item><p>73b.6</p><section></section><text>bcom ldan 'das kyis tshe dang ldan pa kun dga' bo la bka' stsal pa/ kun dga' bo shes rab kyi pha rol tu phyin pa ni 'di lta ste/ pha rol tu phyin pa drug gi sngon du 'gro zhing 'dren pa'o/ /byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa</text></item>
<item><p>73b.7</p><section></section><text>rnams dang / bsam gtan rnams dang / gzugs med pa'i snyoms par 'jug pa rnams kyi sngon du 'gro zhing 'dren pa'o/ /rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo stong pa nyid dang / mtshan ma med pa dang / smon pa med pa</text></item>
<item><p>74a.1</p><section></section><text>dang / mngon par shes pa drug po rnams kyi sngon du 'gro zhing 'dren pa'o/ /stong pa nyid thams cad dang / ting nge 'dzin thams cad dang / gzungs kyi sgo rnams kyi yang sngon du 'gro zhing 'dren pa'o/ /de bzhin gshegs pa'i stobs bcu dang / mi 'jigs</text></item>
<item><p>74a.2</p><section></section><text>pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dag gi sngon du 'gro zhing 'dren pa'o/ /shes rab kyi pha rol tu phyin pa ni sangs rgyas kyi chos thams cad kyi sngon du 'gro zhing 'dren pa'o/ /kun dga' po de ji snyam du sems/ rnam pa thams cad mkhyen pa</text></item>
<item><p>74a.3</p><section></section><text>nyid du yongs su ma bsngos pa'i sbyin pa'i pha rol tu phyin pa'i ming 'thob bam/ kun dga' po de ji snyam du sems/ rnam pa thams cad mkhyen pa nyid du yongs su ma bsngos pa'i tshul khrims dang / yongs su ma bsngos pa'i bzod pa dang / yongs su ma bsngos pa'i brtson 'grus dang / yongs</text></item>
<item><p>74a.4</p><section></section><text>su ma bsngos pa'i bsam gtan dang / yongs su ma bsngos pa'i shes rab kyi pha rol tu phyin pa'i ming 'thob bam/ kun dga' bos gsol pa/ bcom ldan 'das de ni ma lags te / bde bar gshegs pa de ni ma lags so/ /bcom ldan 'das rnam pa thams cad mkhyen pa nyid du ji</text></item>
<item><p>74a.5</p><section></section><text>ltar yongs su bsngos pa'i sbyin pa'i pha rol tu phyin pa'i ming 'thob pa lags/ rnam pa thams cad mkhyen pa nyid du ji ltar yongs su bsngos pa'i tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'i ming 'thob pa lags / bcom</text></item>
<item><p>74a.6</p><section></section><text>ldan 'das kyis bka' stsal pa/ kun dga' bo gnyis su med pa'i tshul gyis rnam pa thams cad mkhyen pa nyid du yongs su bsngos pa'i sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'i ming 'thob bo/ /mi</text></item>
<item><p>74a.7</p><section></section><text>skye ba'i tshul dang / mi dmigs pa'i tshul gyis rnam pa thams cad mkhyen pa nyid du yongs su bsngos pa'i sbyin pa dang / shes rab kyi bar gyi pha rol tu phyin pa'i ming 'thob po/ /kun dga' bos gsol pa/ bcom ldan 'das ji ltar na gnyis su ma mchis pa'i tshul gyis rnam pa thams cad</text></item>
<item><p>74b.1</p><section></section><text>mkhyen pa nyid du yongs su bsngos pa'i sbyin pas pha rol tu phyin pa'i ming 'thob pa lags/ de bzhin du bcom ldan 'das ji ltar na gnyis su ma mchis pa'i tshul gyis rnam pa thams cad mkhyen pa nyid du yongs su bsngos pa'i tshul khrims dang / bzod pa dang / brtson 'grus dang / bsam</text></item>
<item><p>74b.2</p><section></section><text>gtan dang / shes rab kyi pha rol tu phyin pa'i ming 'thob pa lags/ bcom ldan 'das kyis bka' stsal pa/ kun dga' bo gzugs kyi gnyis su med pa'i tshul dang / tshor ba dang / 'du shes dang / 'du byed rnams dang / rnam par shes pa'i dang / byang chub kyi bar gyi gnyis su med pa'i tshul gyis so/ /</text></item>
<item><p>74b.3</p><section></section><text>kun dga' bos gsol pa/ bcom ldan 'das ji ltar na gzugs kyi gnyis su ma mchis pa'i tshul gyis dang / ji ltar na tshor ba dang / 'du shes dang / 'du byed rnams dang / rnam par shes pa'i gnyis su ma mchis pa'i tshul gyis dang / ji ltar byang chub kyi bar gyi gnyis su ma mchis pa'i tshul gyis</text></item>
<item><p>74b.4</p><section></section><text>lags/ bcom ldan 'das kyis bka' stsal pa/ kun dga' bo 'di ltar gzugs ni gzugs kyis stong ngo / /tshor ba ni tshor bas stong ngo / /'du shes ni 'du shes kyis stong ngo / /'du byed rnams ni 'du byed rnams kyis stong ngo / /rnam par shes pa ni rnam par shes pas stong ste/ de ci'i phyir zhe</text></item>
<item><p>74b.5</p><section></section><text>na/ de na 'di ltar gzugs dang / tshor ba dang / 'du shes dang / 'du byed rnams dang / rnam par shes pa dang / shes rab kyi pha rol tu phyin pa 'di dag la gnyis su med de gnyis su byar med pa'i phyir ro/ /byang chub kyi bar dang pha rol tu phyin pa 'di dag la gnyis su med de gnyis su byar med pa'i phyir ro/ /kun dga'</text></item>
<item><p>74b.6</p><section></section><text>bo de lta bas na pha rol tu phyin pa thams cad kyi thog mar 'gro zhing 'dren pa ni shes rab kyi pha rol tu phyin pa nyid do/ /stong pa nyid thams cad dang / ting nge 'dzin thams cad dang / gzugs kyi sgo thams cad dang / byang chub kyi phyogs kyi chos sum cu rtsa bdun dang / tshad med pa dang / bsam gtan</text></item>
<item><p>74b.7</p><section></section><text>rnams dang / gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / rnam par thar pa'i sgo gsum dang / mngon par shes pa rnams dang / de bzhin gshegs pa'i stobs bcu dang / mi</text></item>
<item><p>75a.1</p><section></section><text>'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / byang chub dang / rnam pa thams cad mkhyen pa nyid kyi bar gyi thog mar 'gro zhing 'dren pa ni shes rab kyi pha rol tu phyin pa nyid do/ /kun dga' bo 'di lta ste dper na/ sa</text></item>
<item><p>75a.2</p><section></section><text>chen po la sa bon btab pa rgyu rkyen tshogs pa'i dbang gis 'phel bar 'gyur ro/ /kun dga' bo de bzhin du shes rab kyi pha rol tu phyin pa la brten cing shes rab kyi pha rol tu phyin pa dang ldan pas pha rol tu phyin pa thams cad dang / byang chub kyi phyogs kyi chos sum cu rtsa bdun dang / tshad med pa rnams dang / </text></item>
<item><p>75a.3</p><section></section><text>bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams dang / mngon par shes pa drug dang / gzungs kyi sgo rnams rnam par 'phel lo/ /de bzhin gshegs pa'i stobs bcu rnams dang / mi 'jigs pa rnams dang / so so yang</text></item>
<item><p>75a.4</p><section></section><text>dag par rig pa rnams dang / sangs rgyas kyi chos ma 'dres pa bco brgyad rnams rnam par 'phel lo/ /rnam pa thams cad mkhyen pa nyid kyi bar du rnam par 'phel lo/ /rnam pa thams cad mkhyen ba nyid la brten cing pha rol tu phyin pa thams cad dang / stong pa nyid thams cad dang / ting nge 'dzin</text></item>
<item><p>75a.5</p><section></section><text>thams cad dang / gzungs kyi sgo thams cad dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / de bzhin gshegs pa'i stobs bcu dang / mi 'jigs pa rnams dang / so so yang</text></item>
<item><p>75a.6</p><section></section><text>dag par rig pa rnams dang / sangs rgyas kyi chos ma 'dres pa bco brgyad rnam par 'phel lo/ /kun dga' bo de lta bas na shes rab kyi pha rol tu phyin pa ni pha rol tu phyin pa rnams dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid kyi bar gyi yongs su 'dren</text></item>
<item><p>75a.7</p><section></section><text>pa'o zhes bya ba ni rang dang gzhan gyi don la mos pa chung ngu'i chen po yin no// //bam po sum cu gnyis pa/ brgya byin gyis gsol pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis rigs kyi bu'am/ rigs kyi bu mo gang shes</text></item>
<item><p>75b.1</p><section></section><text>rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid pa des yon tan ji snyed cig yongs su 'dzin pa'i shes rab kyi pha rol tu phyin pa'i yon tan thams cad yongs su bsgrags pa ma lags te/ bcom ldan 'das shes</text></item>
<item><p>75b.2</p><section></section><text>rab kyi pha rol tu phyin pa 'di gzung zhing bcangs pa dang / bklags pa dang / kun chub par bgyis pa dang / tshul bzhin du yid la bgyis pas dge ba bcu'i las kyi lam rnams 'jig rten du 'byung bar 'gyur ro/ /tshad med pa bzhi dang / bsam gtan bzhi dang / gzugs med pa'i snyoms par</text></item>
<item><p>75b.3</p><section></section><text>'jug pa bzhi dang / byang chub kyi phyogs kyi chos sum cu rtsa bdun dang / 'phags pa'i bden pa bzhi dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa drug dang / rnam par thar pa'i sgo gsum dang / pha rol tu phyin pa thams cad dang / </text></item>
<item><p>75b.4</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad 'jig rten du 'byung bar 'gyur ro/ /bcom</text></item>
<item><p>75b.5</p><section></section><text>ldan 'das shes rab kyi pha rol tu phyin pa bzung ba dang bcangs pa dang / bklags pa dang / kun chub par bgyis pa dang / tshul bzhin du yid la bgyis pas rgyal rigs sA la chen po rnams gdags so/ /bram ze'i rigs sA la chen po rnams gdags so/ /khyim bdag gi rigs sA la chen po</text></item>
<item><p>75b.6</p><section></section><text>rnams gdags so/ /rgyal chen bzhi'i lha rnams dang / 'og min gyi bar gyi lha rnams gdags so/ /bcom ldan 'das shes rab kyi pha rol tu phyin pa bzung ba dang / bcangs pa dang / bklags pa dang / kun chub par bgyis pa dang / tshul bzhin du yid la bgyis pas ni rgyun du zhugs pa</text></item>
<item><p>75b.7</p><section></section><text>rnams gdags so/ /lan cig phyir 'ong ba dang / phyir mi 'ong ba dang / dgra bcom pa rnams gdags so/ /rang sangs rgyas rnams gdags so/ /byang chub sems dpa' rnams gdags so/ /bcom ldan 'das shes rab kyi pha rol tu phyin pa 'di bzung ba dang / bcangs pa dang / bklags pa</text></item>
<item><p>76a.1</p><section></section><text>dang / kun chub par bgyis pa dang / tshul bzhin du yid la bgyis pas ni de bzhin gshegs pa dgra bcom pa yang dag par rdzogs pa'i sangs rgyas kyang 'jig rten du gdags so/ /de skad ces gsol pa dang / bcom ldan 'das kyis lha rnams kyi dbang po brgya byin</text></item>
<item><p>76a.2</p><section></section><text>la bka' stsal pa/ kau shi ka rigs kyi bu'am/ rigs kyi bu mo gang gis shes rab kyi pha rol tu phyin pa 'di bzung ba dang / bcangs pa dang / bklags pa dang / kun chub par byas pa dang / tshul bzhin du yid la byas pa ni de'i yon tan ni der zad par yang ma bshad do/ /kau shi ka de ci'i phyir</text></item>
<item><p>76a.3</p><section></section><text>zhe na/ rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing rnam pa thams cad mkhyen pa nyid kyi sems dang ma bral bar byed par 'gyur ba de</text></item>
<item><p>76a.4</p><section></section><text>dag ni tshul khrims kyi phung po tshad med pa dang ldan par 'gyur ba'i phyir ro/ /rigs kyi bu'am rigs kyi bu mo gang la la shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing</text></item>
<item><p>76a.5</p><section></section><text>rnam pa thams cad mkhyen pa nyid kyi sems dang yang ma bral bar byed par 'gyur ba de dag ni ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po tshad med pa dang ldan par 'gyur ba'i phyir ro/ /kau shi ka rigs kyi bu'am</text></item>
<item><p>76a.6</p><section></section><text>rigs kyi bu mo gang shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing / rnam pa thams cad mkhyen pa nyid kyi sems dang ma bral bar byed par 'gyur ba de dag ni de bzhin gshegs</text></item>
<item><p>76a.7</p><section></section><text>ba'i skur rig par bya'o/ /kau shi ka nyan thos dang rang sangs rgyas thams cad kyi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang / rigs kyi bu dang / rigs kyi bu mo shes rab</text></item>
<item><p>76b.1</p><section></section><text>kyi pha rol tu phyin pa la gnas pa gang yin pa'i tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po las/ kau shi ka tshul khrims kyi phung po dang / ting nge 'dzin gyi phung po dang / shes</text></item>
<item><p>76b.2</p><section></section><text>rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po 'di la ni nyan thos dang / rang sangs rgyas thams cad kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba'i phung pos brgya'i</text></item>
<item><p>76b.3</p><section></section><text>char yang nye bar mi 'gro /stong gi char yang nye bar mi 'gro /brgya phrag stong gi char yang nye bar mi 'gro'o/ /grangs su yang / bgrang bar yang / dper yang / rgyur yang nye bar bstan par yang nye bar mi 'gro'o/ /rgyur yang mi bzod do/ /de ci'i phyir zhe na/ de ni 'di ltar rigs kyi bu'am/ </text></item>
<item><p>76b.4</p><section></section><text>rigs kyi bu mo de dag nyan thos dang / rang sangs rgyas kyi sa las sems rnam par grol yang chos dang / rtogs pa dang / yongs su shes pa gang yang med pa'i phyir ro/ /kau shi ka rigs kyi bu'am/ rigs kyi bu mo gang shes rab kyi pha rol tu phyin pa 'di la me tog dang / spos dang / dri dang / </text></item>
<item><p>76b.5</p><section></section><text>phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur ba de dag gis kyang tshe 'di nyid dang / tshe rabs phyi ma la yon tan 'di dag 'dod</text></item>
<item><p>76b.6</p><section></section><text>par bya'o zhes bya ba ni rang dang gzhan gyi don la mos pa 'bring gi chung ngu yin no/ /de skad ces bka' stsal pa dang / bcom ldan 'das la lha rnams kyi dbang po brgya byin gyis 'di skad ces gsol to/ /bcom ldan 'das rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin</text></item>
<item><p>76b.7</p><section></section><text>par 'gyur ba dang / 'chang bar 'gyur ba dang / klog par 'gyur ba dang / kun chub par bgyid par 'gyur ba dang / tshul bzhin du yid la bgyid par 'gyur zhing rnam pa thams cad mkhyen pa nyid kyi sems dang ma bral bar bgyid pa dang / shes rab kyi pha rol tu phyin pa 'di la me tog dang / spos dang / dri dang / </text></item>
<item><p>77a.1</p><section></section><text>phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror bgyid par 'gyur ba dang / bla mar bgyid par 'gyur ba dang / bsti stang du bgyid par 'gyur ba dang / mchod par bgyid par 'gyur ba de la ni bdag gis</text></item>
<item><p>77a.2</p><section></section><text>kyang rtag tu rgyun mi 'chad par bsrung ba dang / bskyab pa dang / sba bar bya'o/ /de skad ces gsol pa dang / lha rnams kyi dbang po brgya byin la bcom ldan 'das kyis bka' stsal pa/ kau shi ka rigs kyi bu'am/ rigs kyi bu mo de rnams la yang shes rab kyi pha rol tu phyin pa 'di kha ton byed pa'i tshe/ </text></item>
<item><p>77a.3</p><section></section><text>lha'i bu brgya stong mang po chos nyan pa'i phyir nye bar 'ong bar 'gyur te/ rigs kyi bu'am rigs kyi bu mo shes rab kyi pha rol tu phyin pa dang mtshungs par ldan pa de rnams la yang lha'i bu de dag spobs pa nye bar bsgrub par sems so/ /gang gi tshe chos smra ba de dag smra bar mi 'dod par 'gyur ba de'i tshe yang</text></item>
<item><p>77a.4</p><section></section><text>lha'i bu de dag chos la gus pas spobs pa nye bar bsgrub par sems so/ /kau shi ka rigs kyi bu'am rigs kyi bu mo gang shes rab kyi pha rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du</text></item>
<item><p>77a.5</p><section></section><text>yid la byed par 'gyur ba dang / de bris shing me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byed par 'gyur ba dang / bla mar byed par 'gyur ba dang / bsti stang du byed par 'gyur ba</text></item>
<item><p>77a.6</p><section></section><text>dang / mchod par byed par 'gyur ba de dag gis tshe 'di'i yon tan 'di yang yongs su 'dzin par 'gyur ro/ /kau shi ka gzhan yang rigs kyi bu'am/ rigs kyi bu mo de dag shes rab kyi pha rol tu phyin pa 'di ston pa'i tshe/ bdag la klan ka tshol ba'i bsam pas 'ga' zhig rgol na mi rung ngo snyam du</text></item>
<item><p>77a.7</p><section></section><text>'khor bzhi'i mdun du sems zhum par mi 'gyur ro/ /de ci'i phyir zhe na/ de ni 'di ltar rigs kyi bu'am/ rigs kyi bu mo de rnams la shes rab kyi pha rol tu phyin pa 'di nyid bsrung ba dang / bskyab pa dang / sba bar byed par 'gyur ba'i phyir te/ 'di ltar shes rab kyi pha rol tu phyin pa 'di ni 'jig</text></item>
<item><p>77b.1</p><section></section><text>rten pa dang / 'jig rten las 'das pa dang / thun mong pa dang / thun mong ma yin pa dang / dge ba dang / mi dge ba dang / 'dus byas dang / 'dus ma byas dang / nyan thos kyi chos dang / rang sangs rgyas kyi chos dang / byang chub sems dpa'i chos dang / sangs rgyas kyi chos dang / chos</text></item>
<item><p>77b.2</p><section></section><text>thams cad tha mi dad do/ /de ci'i phyir zhe na/ de ni 'di ltar rigs kyi bu'am/ rigs kyi bu mo de yang nang stong pa nyid la gnas/ dngos po med pa'i ngo bo nyid stong pa nyid kyi bar la gnas pas shes rab kyi pha rol tu phyin pa la klan ka tshol ba gang yin pa de yang yang dag par rjes su mi mthong / klan</text></item>
<item><p>77b.3</p><section></section><text>ka tshol bar byed pa gang yin pa de yang yang dag par rjes su mi mthong / gang la klan ka btsal bar bya ba gang yin pa de yang yang dag par rjes su mi mthong ba'i phyir te/ de ltar shes rab kyi pha rol tu phyin pa yongs su bzung ba'i rigs kyi bu'am/ rigs kyi bu mo de rnams la rgol ba gang yang mi</text></item>
<item><p>77b.4</p><section></section><text>'byung ngo / /kau shi ka gzhan yang rigs kyi bu'am/ rigs kyi bu mo shes rab kyi pha rol tu phyin pa 'di 'dzin par byed pa dang / 'chang bar byed pa dang / klog par byed pa dang / kun chub par byed pa dang / tshul bzhin du yid la byed pa de'i sems mi zhum/ yongs su mi zhum/ mi dngang / kun tu mi</text></item>
<item><p>77b.5</p><section></section><text>skrag /kun tu skrag pa dang ldan par mi 'gyur ro/ /de ci'i phyir zhe na/ de ni 'di ltar rigs kyi bu'am/ rigs kyi bu mo de dag gis gang zhum par 'gyur ba'am/ yongs su zhum par 'gyur ba'am/ dngang bar 'gyur ba'am/ kun tu skrag par 'gyur ba'am/ kun tu skrag pa dang ldan par 'gyur</text></item>
<item><p>77b.6</p><section></section><text>ba de lta bu'i dngos po yang dag par rjes su mi mthong ba'i phyir ro/ /kau shi ka rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur</text></item>
<item><p>77b.7</p><section></section><text>zhing me tog dang / spos dang / dri dang / phreng ba dang / byug ba dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byed par 'gyur ba dang / bla mar byed par 'gyur ba dang / bsti stang du byed par 'gyur ba dang / mchod par byed par 'gyur ba de</text></item>
<item><p>78a.1</p><section></section><text>dag gis tshe 'di'i yon tan 'di dag kyang yongs su 'dzin par 'gyur ro zhes bya ba ni rang dang gzhan gyi don la mos pa 'bring gi 'bring yin no/ / kau shi ka gzhan yang rigs kyi bu'am/ rigs kyi bu mo gang la la shes rab kyi pha rol tu phyin pa 'di 'dzin par 'gyur ba dang / 'chang bar 'gyur</text></item>
<item><p>78a.2</p><section></section><text>ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur ba dang / bris shing de la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan dang / sil snyan sna</text></item>
<item><p>78a.3</p><section></section><text>tshogs kyis rim gror byed par 'gyur ba dang / bla mar byed par 'gyur ba dang / bsti stang du byed par 'gyur ba dang / mchod par byed par 'gyur ba de la pha dang ma dang / gnyen bshes dang / blon po dang nye du dang / snag gi gnyen mtshams dang / dge sbyong dang / bram ze rnams dga' bar 'gyur ro/ /</text></item>
<item><p>78a.4</p><section></section><text>gang yang phyogs bcu'i 'jig rten gyi khams kyi sangs rgyas bcom ldan 'das dang / byang chub sems dpa' rnams dang / rang sangs rgyas dang / dgra bcom pa dang / slob pa dang / mi slob pa thams cad kyang byang chub sems dpa' de rnams la dga' bar 'gyur ro/ /'jig rten lha dang bcas pa dang / </text></item>
<item><p>78a.5</p><section></section><text>bdud dang bcas pa dang / dge sbyong dang bram zer bcas pa'i skye dgu dang / lha dang mi dang lha ma yin du bcas pa'i skye dgu rnams kyi yang yid du 'ong bar 'gyur ro zhes bya ba ni rang dang gzhan gyi don la mos pa 'bring gi chen po yin no/ / spobs pa mi 'phrogs pa dang ldan par 'gyur ba yin/ sbyin pa'i pha</text></item>
<item><p>78a.6</p><section></section><text>rol tu phyin pa mi 'phrogs pa dang ldan par 'gyur ba yin/ de bzhin du tshul khrims kyi pha rol tu phyin pa mi 'phrogs pa dang / bzod pa'i pha rol tu phyin pa mi 'phrogs pa dang / brtson 'grus kyi pha rol tu phyin pa mi 'phrogs pa dang / bsam gtan gyi pha rol tu phyin pa mi 'phrogs pa dang / shes rab</text></item>
<item><p>78a.7</p><section></section><text>kyi pha rol tu phyin pa mi 'phrogs pa dang ldan par 'gyur ba yin/ nang stong pa nyid mi 'phrogs pa dang / dngos po med pa'i ngo bo nyid stong pa nyid kyi bar mi 'phrogs pa dang ldan par 'gyur ba yin/ dran pa nye bar gzhag pa mi 'phrogs pa dang ldan par 'gyur ba yin/ yang dag par spong ba dang / rdzu 'phrul gyi</text></item>
<item><p>78b.1</p><section></section><text>rkang pa dang / dbang po dang / stobs dang / byang chub kyi yan lag dang / lam rnams mi 'phrogs pa dang ldan par 'gyur ba yin/ 'phags pa'i bden pa mi 'phrogs pa dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams mi 'phrogs</text></item>
<item><p>78b.2</p><section></section><text>pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa rnams dang / 'phags pa'i bden pa rnams dang / ting nge 'dzin rnams dang / gzungs kyi sgo thams cad mi 'phrogs pa dang / de bzhin gshegs pa'i stobs bcu dang / mi</text></item>
<item><p>78b.3</p><section></section><text>'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad mi 'phrogs pa dang / sems can yongs su smin par bya ba mi 'phrogs pa dang / sangs rgyas kyi zhing yongs su dag par bya ba mi 'phrogs pa dang / rnam pa thams cad mkhyen pa nyid mi</text></item>
<item><p>78b.4</p><section></section><text>'phrogs pa dang ldan par 'gyur ba dang rab tu 'thob par 'gyur ba yin no/ /mu stegs can pha rol po'i rgol ba skyes shing byung ba la yang chos dang mthun par tshar bcad pa'i mthu yod par 'gyur ro/ /kau shi ka rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par</text></item>
<item><p>78b.5</p><section></section><text>'gyur ba dang / 'chang bar 'gyur ba dang / klog par 'gyur ba dang / kun chub par byed par 'gyur ba dang / tshul bzhin du yid la byed par 'gyur zhing rnam pa thams cad mkhyen pa nyid kyi sems dang yang ma bral bar byed par 'gyur la de bris shing me tog dang / spos dang / dri dang / phreng ba dang / </text></item>
<item><p>78b.6</p><section></section><text>byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byed par 'gyur ba dang / bla mar byed par 'gyur ba dang / bsti stang du byed par 'gyur ba dang / mchod par byed par 'gyur ba des tshe 'di'i yon tan 'di dag kyang yongs su 'dzin par 'gyur ro</text></item>
<item><p>78b.7</p><section></section><text>zhes bya ba ni rang dang gzhan gyi don la mos pa chen po'i chung ngu yin no/ / kau shi ka gzhan yang rigs kyi bu'am/ rigs kyi bu mo gang shes rab kyi pha rol tu phyin pa 'di bris shing glegs bam du byas te 'chang bar 'gyur/ klog par 'gyur/ kun chub par byed par 'gyur ba der stong gsum gyi stong</text></item>
<item><p>79a.1</p><section></section><text>chen po'i 'jig rten gyi khams kyi rgyal chen bzhi'i ris kyi lha'i bu bla na med pa yang dag par rdzogs pa'i byang chub tu yang dag par zhugs pa de dag der 'ongs nas shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par</text></item>
<item><p>79a.2</p><section></section><text>'gyur/ phyag byed par 'gyur/ 'dud par 'gyur / phyag byas 'dud pa byas nas phyir 'ong bar 'gyur ro/ /de bzhin du sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs 'khor dang / tshangs pa mdun na 'don dang / tshangs chen</text></item>
<item><p>79a.3</p><section></section><text>dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams 'phel dang / 'bras bu che ba'i lha'i bu bla na med pa yang dag par rdzogs pa'i byang chub tu yang dag par zhugs pa de dag kyang 'ongs nas shes rab kyi pha rol</text></item>
<item><p>79a.4</p><section></section><text>tu phyin pa 'di gzung bar byas/ kun chub par byas/ bcangs/ bklags te/ phyag byas shing phyir 'dong bar sems so/ /gnas gtsang ma'i ris mi spong ba dang mi gdung ba dang legs mthong dang rab lta dang / 'og min gyi lha'i bu de dag kyang der 'ongs nas shes rab kyi pha rol tu phyin pa 'di gzung bar</text></item>
<item><p>79a.5</p><section></section><text>byas/ kun chub par byas/ bcangs/ bklags te/ phyag byas shing phyir 'dong bar sems so/ /kau shi ka de bas na rigs kyi bu'am/ rigs kyi bu mos sems 'di ltar bskyed par bya ste/ phyogs bcu'i 'jig rten gyi khams kyi rgyal chen bzhi'i ris kyi lha'i bu ji snyed yod pa dang / 'bras bu che ba'i</text></item>
<item><p>79a.6</p><section></section><text>bar gyi lha'i bu bla na med pa yang dag par rdzogs pa'i byang chub tu yang dag par zhugs pa ji snyed yod pa dang / gnas gtsang ma'i ris kyi lha'i bu ji snyed yod pa dang / gzhan yang lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye</text></item>
<item><p>79a.7</p><section></section><text>chen po ji snyed yod pa de dag kyang der 'ongs nas shes rab kyi pha rol tu phyin pa 'di gzung ba dang / kun chub par byas pa dang / bcangs pa dang / bklags pa dang / mchod pa dang / phyag byas shing phyir 'gro ba de dag la yang chos kyi sbyin pa 'di byin par gyur cig ces sems bskyed par bya'o/ /phyogs</text></item>
<item><p>79b.1</p><section></section><text>bcu'i 'jig rten gyi khams kyi rgyal chen bzhi'i ris kyi lha'i bu bla na med pa yang dag par rdzogs pa'i byang chub tu yang dag par zhugs pa ji snyed yod pa de rnams dang / gnas gtsang ma'i ris kyi lha'i bu ji snyed yod pa de dag kyang der 'ongs nas shes rab kyi pha rol tu phyin pa 'di gzung bar byas/ bcang bar byas/ </text></item>
<item><p>79b.2</p><section></section><text>bklag par byas/ kun chub par byas/ mchod par byas shing phyag byas te/ 'dud par byas nas phyir dong ngo / /rigs kyi bu'am rigs kyi bu mo de la stong gsum gyi stong chen po'i 'jig rten gyi khams 'di'i rgyal chen bzhi'i ris kyi lha rnams dang / 'og min gyi bar gyi lha'i bu ji snyed yod pa</text></item>
<item><p>79b.3</p><section></section><text>de dag dang / phyogs bcu'i 'jig rten gyi khams kyi rgyal chen bzhi'i ris kyi lha'i bu rnams dang / 'og min gyi bar gyi lha'i bu ji snyed yod pa de dag kyang rigs kyi bu'am/ rigs kyi bu mo de la bsrung ba dang / bskyab pa dang / sba bar byed do/ /de la las kyi rnam par smin pa ma gtogs par</text></item>
<item><p>79b.4</p><section></section><text>glags lta ba dang / klan ka tshol ba rnams kyis glags mi rnyed do/ /kau shi ka rigs kyi bu'am/ rigs kyi bu mo de tshe 'di la yon tan de lta bu dag kyang yongs su 'dzin par 'gyur ro/ /de ci'i phyir zhe na/ 'di ltar lha'i bu gang bla na med pa yang dag par rdzogs pa'i byang chub tu yang dag par</text></item>
<item><p>79b.5</p><section></section><text>zhugs pa de dag kyang der 'ong bar bya bar sems te/ kau shi ka 'di ltar lha'i bu de dag gis sems can thams cad bskyab pa dang / phan pa dang / bde ba'i don du bla na med pa yang dag par rdzogs pa'i byang chub tu yang dag par zhugs pa yin no zhes bya ba ni rang dang gzhan gyi don la mos pa chen po'i 'bring</text></item>
<item><p>79b.6</p><section></section><text>yin no/ / de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das rigs kyi bu'am/ rigs kyi bu mo des 'dir phyogs bcu kun gyi 'jig rten gyi khams nas shes rab kyi pha rol tu phyin pa 'di gzung ba'am/ bcangs pa'am/ bklags</text></item>
<item><p>79b.7</p><section></section><text>pa'am/ kun chub par byas pa'am/ rim gror byas pa'am/ bla mar byas pa'am/ bsti stang du byas pa'am/ mchod par bya ba'i phyir rgyal chen bzhi'i ris kyi lha'i bu rnams mchis pa dang / 'og min gyi bar gyi lha'i bu dag 'dir mchis so zhes bgyi ba ji ltar 'tshal bar bgyi/ de skad ces gsol pa</text></item>
<item><p>80a.1</p><section></section><text>dang / bcom ldan 'das kyis lha rnams kyi dbang po brgya byin la bka' stsal pa/ kau shi ka gal te rigs kyi bu'am/ rigs kyi bu mos snang ba chen po dag mthong ba des 'dis lha mthu chen po dag shes rab kyi pha rol tu phyin pa 'di bklags pa dang / gzung ba dang / kun chub par bya ba</text></item>
<item><p>80a.2</p><section></section><text>dang / bcang bar bya ba dang / rim gror bya ba dang / bla mar bya ba dang / bsti stang du bya ba dang / mchod par bya ba dang / 'dud par bya ba dang / phyag bya ba'i phyir lhags so zhes bya bar nges par khong du chud par bya'o/ /kau shi ka gzhan yang gal te rigs kyi bu'am/ rigs kyi bu mos lha</text></item>
<item><p>80a.3</p><section></section><text>rdzas kyi dri mi'i las 'das pa sngon chad de lta bu ma bsnams pa ma myangs pa bro bar gyur na/ des 'dir ni lha'i bu mthu chen po dag shes rab kyi pha rol tu phyin pa 'di klag pa dang / mnyan pa dang / gzung ba dang / bcang ba dang / kun chub par bya ba dang / rim gror bya ba dang / </text></item>
<item><p>80a.4</p><section></section><text>bla mar bya ba dang / bsti stang du bya ba dang / mchod par bya ba'i phyir lhags so zhes bya bar nges par khong du chud par bya'o/ /kau shi ka gzhan yang gal te rigs kyi bu'am/ rigs kyi bu mo gtsang sbra'i spyod pa dang ldan par gyur te/ de gtsang sbra'i spyod pa des lha de dag nye bar 'ongs shing shes rab</text></item>
<item><p>80a.5</p><section></section><text>kyi pha rol tu phyin pa 'di gzung ba dang / bcang ba dang / bklag par bya ba dang / kun chub par bya ba dang / rim gror bya ba dang / bla mar bya ba dang / bsti stang du bya ba dang / mchod par bya ba shin tu yid la spro bar 'gyur ro/ /sa phyogs de na lha mthu chung ngu mthu chung ngu ji snyed cig gnas pa de</text></item>
<item><p>80a.6</p><section></section><text>dag kyang lha mthu chen po mthu chen po de dag gi gzi brjid dang / dpal dang / zil mi bzod pa'i phyir de nas 'byol bar sems so/ /ji lta ji ltar lha mthu chen po nye bar 'ong bar 'gyur ba de lta de ltar rigs kyi bu'am/ rigs kyi bu mo de yang mos pa brgya chen po dang ldan par 'gyur ro/ /</text></item>
<item><p>80a.7</p><section></section><text>sa phyogs der gtsang sbra med pa'i spyod pa mi 'jug par bya'o/ /sa phyogs der spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis kun tu brgyan par bya'o/ /dri'i chag chag dang / me tog gi sil ma rnams kyis</text></item>
<item><p>80b.1</p><section></section><text>kun tu gtor bar bya'o/ /dar gyi lda ldi dang / gos kyi bla re bres shing sa phyogs de yang rnam pa du mas brgyan par bya'o/ /kau shi ka gzhan yang rigs kyi bu'am/ rigs kyi bu mo de'i lus la ngal ba med par 'gyur ro/ /lus bde bar 'gyur ro/ /lus yang ba dang / skye ba mang po la phan pa dang / </text></item>
<item><p>80b.2</p><section></section><text>skye bo mang po rnams la bde ba'i phyir zhugs par 'gyur ro/ /kau shi ka rigs kyi bu'am/ rigs kyi bu mo des lus yang ba dang / lus las su rung ba dang / lus bde ba dang / sems yang ba dang / sems las su rung ba dang / sems bde bar shes par 'gyur ro/ /de shes rab kyi pha rol tu</text></item>
<item><p>80b.3</p><section></section><text>phyin pa 'di nyid la sems pas bde bar nyal bar sems par 'gyur zhing sdig to'i rmi lam mthong bar mi 'gyur ro/ /rmi lam mthong na yang de bzhin gshegs pa dgra bcom pa yang dag par rdzogs pa'i sangs rgyas skyes bu chen po'i mtshan sum cu rtsa gnyis kyis spras pa'i sku gser gyi kha dog tu</text></item>
<item><p>80b.4</p><section></section><text>bzhugs pa/ dge slong gi dge 'dun gyis kun nas bskor ba/ byang chub sems dpa'i tshogs kyis mdun na gnas nas chos ston pa mthong bar 'gyur te/ pha rol tu phyin pa drug dang mtshungs par ldan pa nyid thos par 'gyur ro/ /byang chub kyi phyogs kyi chos sum cu rtsa bdun dang / sangs rgyas kyi chos</text></item>
<item><p>80b.5</p><section></section><text>ma 'dres pa bco brgyad kyi bar dang mtshungs par ldan pa thos par 'gyur ro/ /pha rol tu phyin pa de'i don yang thos par 'gyur ro/ /sangs rgyas kyi chos ma 'dres pa bco brgyad kyi bar de dag gi don yang thos par 'gyur ro/ /byang chub kyi shing yang mthong bar 'gyur ro/ /byang chub sems dpa' sems</text></item>
<item><p>80b.6</p><section></section><text>dpa' chen po byang chub kyi snying por 'gro ba yang mthong bar 'gyur ro/ /bla na med pa yang dag par rdzogs pa'i byang chub tu mngon par rdzogs par sangs rgyas pa yang mthong bar 'gyur ro/ /mngon par rdzogs par sangs rgyas nas chos kyi 'khor lo bskor ba yang mthong bar 'gyur ro/ /byang chub sems</text></item>
<item><p>80b.7</p><section></section><text>dpa' bye ba khrag khrig brgya stong mang po rnam pa thams cad mkhyen pa nyid ni 'di ltar yongs su gzung bar bya'o/ /sems can mang po ni 'di ltar yongs su smin par bya'o/ /sangs rgyas kyi zhing ni 'di ltar yongs su sbyang bar bya'o zhes chos yang dag par 'gro bar byed pa dag kyang mthong bar 'gyur ro/ /shar</text></item>
<item><p>81a.1</p><section></section><text>phyogs kyi sangs rgyas bye ba khrag khrig brgya stong mang po'i sgra yang thos par 'gyur ro/ /de bzhin du lho dang / nub dang / byang dang / 'og dang / steng gi phyogs dang / phyogs mtshams kyi sangs rgyas bye ba khrag khrig brgya stong mang po mthong ba dang / yongs su mya ngan</text></item>
<item><p>81a.2</p><section></section><text>las 'da' bar bzhed pa rnams kyi sgra yang thos par 'gyur te/ 'jig rten gyi khams che ge mo zhig na de bzhin gshegs pa dgra bcom pa yang dag par rdzogs pa'i sangs rgyas che ge mo zhes bya ba byang chub sems dpa' bye ba khrag khrig brgya stong 'di snyed cig gis yongs su bskor zhing mdun du byas</text></item>
<item><p>81a.3</p><section></section><text>te chos ston to zhes bya ba dang / shar phyogs kyi sangs rgyas bye ba khrag khrig brgya stong mang po mthong ba dang / yongs su mya ngan las 'da' bar bzhed pa dang / phyogs bcu'i bar gyi sangs rgyas bye ba khrag khrig brgya stong mang po mthong ba dang / yongs su mya ngan las 'da' bar bzhed pa dang / de bzhin</text></item>
<item><p>81a.4</p><section></section><text>gshegs pa de rnams kyi yang ring bsrel gyi mchod rten rin po che'i mchog sna tshogs kyi rang bzhin gyi mchod rten bye ba khrag khrig brgya stong mang po yang mthong bar 'gyur ro/ /mchod rten de dag la yang me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>81a.5</p><section></section><text>gdugs dang / rgyal mtshan dang / ba dan mang pos rim gror byed pa dang / bla mar byed pa dang / bsti stang du byed pa dang / mchod par byed pa mthong bar 'gyur ro/ /kau shi ka de ltar rigs kyi bu'am/ rigs kyi bu mo de dag gi rmi lam bzang po de lta bu dag mthong bar 'gyur ro/ / de dag</text></item>
<item><p>81a.6</p><section></section><text>bde bar nyal zhing bde bar sad par 'gyur ro/ /lus mdangs dang ldan par shes par 'gyur ro/ /lus yang bar 'du shes shing lci ba dang / zas la cher chags pa med par 'gyur/ chos gos dang / lhung bzed dang / mal stan dang / nad kyi rkyen sman dang / yo byad la chags pa med</text></item>
<item><p>81a.7</p><section></section><text>par 'gyur ro/ /kau shi ka 'di lta ste dper na/ dge slong rnal 'byor spyod pa ting nge 'dzin las langs pa'i sems yid la byed pas yongs su brlan pa ni zas la der chags par mi 'gyur ro/ /kau shi ka de bzhin du rigs kyi bu'am/ rigs kyi bu mo de dag kyang zas la cher chags pa med par</text></item>
<item><p>81b.1</p><section></section><text>'gyur ro/ /de ci'i phyir zhe na/ de ni 'di ltar de'i lus la mi ma yin pa rnams mdangs nye bar bsgrub pa'i phyir ro/ /phyogs bcu'i sangs rgyas bcom ldan 'das dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye</text></item>
<item><p>81b.2</p><section></section><text>chen po dang bcas pa gang ji snyed pa/ de dag kyang de'i lus la mdangs nye bar bsgrub pa'i phyir ro/ /kau shi ka rigs kyi bu'am/ rigs kyi bu mo de tshe 'di la yon tan 'di dag yongs su gzung bar 'dod pas shes rab kyi pha rol tu phyin pa 'di nyid gzung bar bya'o/ /bcang bar bya'o/ /bklags </text></item>
<item><p>81b.3</p><section></section><text>par bya'o/ /kun chub par bya'o/ /tshul bzhin du yid la bya'o/ /rnam pa thams cad mkhyen pa nyid kyi sems dang yang mi bral bar bya'o zhes bya ba ni rang dang gzhan gyi don la mos pa chen po'i chen po yin no/ / kau shi ka de ste rigs kyi bu'am/ rigs kyi bu mo de dag gis shes rab kyi pha rol</text></item>
<item><p>81b.4</p><section></section><text>tu phyin pa 'di ma bzung / ma bcangs/ ma bklags/ kun chub par ma byas/ tshul bzhin du yid la ma byas/ gzhan la yang rgya cher bstan par ma byas na/ 'on kyang bris shing glegs bam du byas te me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>81b.5</p><section></section><text>gdugs dang / rgyal mtshan dang / ba dan rnams kyis rim gror byas/ bla mar byas/ bsti stang du byas/ mchod par byas na/ kau shi ka rigs kyi bu'am/ rigs kyi bu mo 'di nyid de'i gzhi las bsod nams mang du 'phel gyi/ kau shi ka rigs kyi bu'am/ rigs kyi bu mo gang la la shes rab kyi pha</text></item>
<item><p>81b.6</p><section></section><text>rol tu phyin pa 'di gzung ba dang / bcang ba dang / bklag pa dang / kun chub par bya ba dang / tshul bzhin du yid la byed pa dang / gzhan rnams la rab tu ston par byed cing / de bris te me tog dang / spos dang / dri dang / phreng ba dang / byug pa dang / phye ma dang / chos gos dang / gdugs dang / </text></item>
<item><p>81b.7</p><section></section><text>rgyal mtshan dang / ba dan rnams kyis rim gror byas/ bla mar byas/ bsti stang du byas/ mchod par byas pa dang / phyogs bcu kun tu 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa rnams la chos gos dang / lhung</text></item>
<item><p>82a.1</p><section></section><text>bzed dang / gzims cha dang / snyun gyi rkyen sman dang / yo byad mang pos rim gror byas/ bla mar byas/ bsti stang du byas/ mchod par byas pa dang / de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa de dag mya ngan las 'das nas</text></item>
<item><p>82a.2</p><section></section><text>kyang rin po che sna bdun gyi rang bzhin gyi mchod rten brtsigs te/ de dag la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byas/ bla mar byas / bsti stang du byas/ mchod par byas</text></item>
<item><p>82a.3</p><section></section><text>pas ni ma yin no zhes bya ba ni gzhan gyi don la mos pa chung ngu'i chung ngu yin no/ / de nas bcom ldan 'das kyis lha rnams kyi dbang po brgya byin la bka' stsal pa/ kau shi ka yongs su brtag pa bzung na khyod la rigs kyi bu'am/ rigs kyi bu mo gang la la zhig gis 'dzam bu'i gling 'di de bzhin gshegs</text></item>
<item><p>82a.4</p><section></section><text>pa'i sku gdung gis byur bur gang ba zhig kyang gtad la/ gang la la zhig gis shes rab kyi pha rol tu phyin pa 'di glegs bam du bris pa zhig kyang gtad na/ cha gzhag pa de gnyis las gang len/ brgya byin gyis gsol pa/ bcom ldan 'das gal te 'dzam bu'i gling 'di de bzhin gshegs pa'i sku gdung</text></item>
<item><p>82a.5</p><section></section><text>gis byur bur gang ba zhig kyang la las stsal la / shes rab kyi pha rol tu phyin pa 'di bris nas glegs bam du byas pa zhig kyang la las stsal na/ cha gzhag pa de gnyis las shes rab kyi pha rol tu phyin pa 'di nyid len lags so/ /de ci'i slad du zhe na/ bcom ldan 'das de bzhin gshegs pa'i sku</text></item>
<item><p>82a.6</p><section></section><text>gdung de dag la bdag mi gus pa yang ma lags/ bcom ldan 'das bdag ni de bzhin gshegs pa'i sku gdung de dag la ston par mi 'tshal ba dang / rim gror bgyid par mi 'tshal ba dang / bla mar bgyid bar mi 'tshal ba dang / bsti stang du bgyid par mi 'tshal ba dang / mchod par bgyid par yang mi</text></item>
<item><p>82a.7</p><section></section><text>'tshal ba yang ma lags te/ bcom ldan 'das 'on kyang de bzhin gshegs pa'i sku gdung de dag kyang shes rab kyi pha rol tu phyin pa 'di nyid las byung bas rim gror bgyid pa lags/ bla mar bgyid pa lags/ bsti stang du bgyid pa lags/ mchod par bgyid pa lags te/ shes rab kyi pha rol tu phyin pa</text></item>
<item><p>82b.1</p><section></section><text>bsgrub pa de bzhin gshegs pa'i sku gdung de dag gis mchod pa brnyes so/ /de nas tshe dang ldan pa shA ri'i bus lha rnams kyi dbang po brgya byin la 'di skad ces smras so/ /kau shi ka shes rab kyi pha rol tu phyin pa 'di gzung du med pa/ bstan du med pa/ thogs pa med pa/ mtshan nyid gcig pa ste/ </text></item>
<item><p>82b.2</p><section></section><text>'di ltar mtshan nyid med pa yin na shes rab kyi pha rol tu phyin pa gzung du med pa/ bstan du med pa/ thogs pa med pa/ mtshan nyid gcig pa ste/ 'di ltar mtshan nyid med pa de la ji ltar gzung bar bya bar sems/ de ci'i phyir zhe na/ shes rab kyi pha rol tu phyin pa 'di 'dzin pa dang / dor</text></item>
<item><p>82b.3</p><section></section><text>bar bya ba'i phyir nye bar gnas pa ma yin/ 'grib pa'i phyir ma yin/ 'phel ba'i phyir ma yin/ bskyed pa'i phyir ma yin/ bskyung ba'i phyir ma yin/ dbri ba'i phyir ma yin/ bsnan pa'i phyir ma yin/ kun nas nyon mongs pa'i phyir ma yin/ rnam par byang ba'i phyir ma yin/ sangs rgyas kyi</text></item>
<item><p>82b.4</p><section></section><text>chos rnams ster bar byed pa ma yin/ so so'i skye bo'i chos rnams ster bar byed pa ma yin no/ /byang chub sems dpa'i chos rnams dang / rang sangs rgyas kyi chos rnams dang / nyan thos kyi chos rnams dang / slob pa dang / mi slob pa'i chos rnams ster bar byed pa ma yin/ 'dus ma byas kyi</text></item>
<item><p>82b.5</p><section></section><text>dbyings ster bar byed pa ma yin/ nang stong pa nyid nas dngos po med pa'i ngo bo nyid stong pa nyid kyi bar ster bar byed pa ma yin/ pha rol tu phyin pa rnams ster bar byed pa ma yin/ dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po dang / </text></item>
<item><p>82b.6</p><section></section><text>stobs dang / byang chub kyi yan lag dang / lam rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams ster bar</text></item>
<item><p>82b.7</p><section></section><text>byed pa ma yin/ rnam pa thams cad mkhyen pa nyid kyi bar du  ster bar byed pa ma yin pa'i phyir ro/ /brgya byin gyis smras pa/ btsun pa shA ri'i bu de de bzhin no/ /de de bzhin te/ btsun pa shA ri'i bu ji skad du shes rab kyi pha rol tu phyin pa ni sangs rgyas kyi chos ma 'dres pa rnams ster bar byed pa ma yin/ </text></item>
<item><p>83a.1</p><section></section><text>rnam pa thams cad mkhyen pa nyid kyi bar du ster bar byed pa ma yin no zhes zer ba/ de ci'i phyir zhe na/ shes rab kyi pha rol tu phyin pa ni gnyis su yod pa ma yin te/ shes rab kyi pha rol tu phyin pa ni gnyis su med pa'i phyir ro/ /de bzhin du bsam gtan gyi pha rol tu phyin pa dang / </text></item>
<item><p>83a.2</p><section></section><text>brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni gnyis su yod pa ma yin te/ sbyin pa'i pha rol tu phyin pa ni gnyis su med pa'i phyir ro/ /de nas bcom ldan 'das kyis lha rnams kyi dbang po brgya byin</text></item>
<item><p>83a.3</p><section></section><text>la legs so zhes bya ba gnang ste/ kau shi ka legs so legs so/ /de de bzhin no/ /de de bzhin te/ ji skad smras pa de bzhin no/ /shes rab kyi pha rol tu phyin pa ni gnyis su yod pa ma yin te/ shes rab kyi pha rol tu phyin pa ni gnyis su med pa'o/ /de bzhin du bsam gtan gyi</text></item>
<item><p>83a.4</p><section></section><text>pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni gnyis su yod pa ma yin te/ sbyin pa'i pha rol tu phyin pa ni gnyis su med pa'o/ /kau shi ka gang shes rab kyi pha rol tu</text></item>
<item><p>83a.5</p><section></section><text>phyin pa la gnyis su 'dod pa de ni chos kyi dbyings la gnyis su 'dod du zad do/ /de ci'i phyir zhe na/ kau shi ka de ni 'di ltar chos kyi dbyings dang / shes rab kyi pha rol tu phyin pa de la gnyis su med de gnyis su byar med pa'i phyir ro/ /de bzhin du chos kyi dbyings dang / bsam gtan gyi pha</text></item>
<item><p>83a.6</p><section></section><text>rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa de la gnyis su med de gnyis su byar med pa'i phyir ro/ /kau shi ka shes rab kyi pha rol tu phyin pa la gnyis su 'dod pa de ni de bzhin nyid la</text></item>
<item><p>83a.7</p><section></section><text>gnyis su 'dod du zad de/ de ci'i phyir zhe na/ kau shi ka de ni 'di ltar de bzhin nyid dang / shes rab kyi pha rol tu phyin pa la gnyis su med de gnyis su byar med pa'i phyir ro/ /de bzhin du de bzhin nyid dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod</text></item>
<item><p>83b.1</p><section></section><text>pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa 'di la gnyis su med de gnyis su byar med pa'i phyir ro/ /kau shi ka shes rab kyi pha rol tu phyin pa 'di la gnyis su 'dod pa de ni yang dag pa'i mtha' dang / bsam gyis mi khyab pa'i dbyings la gnyis su</text></item>
<item><p>83b.2</p><section></section><text>'dod du zad do/ /de ci'i phyir zhe na/ kau shi ka de ni 'di ltar yang dag pa'i mtha' dang / bsam gyis mi khyab pa'i dbyings dang / shes rab kyi pha rol tu phyin pa la gnyis su med de gnyis su byar med pa'i phyir ro/ /de bzhin du yang dag pa'i mtha' dang / bsam gyis mi khyab pa'i dbyings dang / </text></item>
<item><p>83b.3</p><section></section><text>bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la gnyis su med de gnyis su byar med pa'i phyir ro/ /brgya byin gyis gsol pa/ bcom ldan 'das shes rab</text></item>
<item><p>83b.4</p><section></section><text>kyi pha rol tu phyin pa la phyag 'tshal lo/ /'di ni lha dang mi dang lha ma yin du bcas pa'i 'jig rten gyis phyag bgyi bar 'os pa ste/ gang la byang chub sems dpa' sems dpa' chen po rnams kyis bslabs pas bla na med pa yang dag par rdzogs pa'i byang chub tu mngon par rdzogs par sangs rgyas so/ /</text></item>
<item><p>83b.5</p><section></section><text>bcom ldan 'das gang gi tshe bdag chos bzangs lha'i 'dun sa na lha rnams kyi dbang po'i stan la mchis par gyur pa de'i tshe/ der lha'i bu gang ji snyed cig bdag gi rim gro la mchis pa de dag kun kyang bdag la mchod par bgyid de/ nam bdag seng ge'i khri la mchis par gyur pa de'i tshe yang lha'i bu de</text></item>
<item><p>83b.6</p><section></section><text>dag gnas der mchis shing lha rnams kyi dbang po brgya byin chos kyi stan 'di la 'dug cing sum cu rtsa gsum gyi lha rnams la chos ston to zhes lha'i bu de dag bdag gi stan de la phyag 'tshal te slar mchi'o / /bcom ldan 'das de bzhin du gang na shes rab kyi pha rol tu phyin pa 'di bris shing gzhag pa'am/ </text></item>
<item><p>83b.7</p><section></section><text>kha ton du bgyid pa'am/ gzhan la rgya cher ston pa de phyogs bcu'i 'jig rten gyi khams kyi lha'i bu ji snyed cig mchis pa dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po ji snyed cig mchis pa de dag kyang de bzhin</text></item>
<item><p>84a.1</p><section></section><text>gshegs pa dgra bcom pa yang dag par rdzogs pa'i sangs rgyas rnams ni 'di las byung ngo / /sems can thams cad kyi bde ba'i yo byad thams cad kyang 'di las byung ngo zhes shes rab kyi pha rol tu phyin pa la phyag bgyis nas slar mchi bar 'gyur ro/ /de bzhin gshegs pa'i</text></item>
<item><p>84a.2</p><section></section><text>sku gdung ji snyed pa de snyed kyis mchod pa brnyes pa yang shes rab kyi pha rol tu phyin pas bsgrubs pa'i slad du'o/ /bcom ldan 'das byang chub sems dpa'i spyad pa spyod pa'i tshe/ shes rab kyi pha rol tu phyin pa ni thams cad mkhyen pa'i ye shes kyi gzhir gyur to/ /rkyen du gyur to/ /bcom ldan</text></item>
<item><p>84a.3</p><section></section><text>'das de bas na cha de gnyis las bdag ni shes rab kyi pha rol tu phyin pa 'di nyid len to/ /bcom ldan 'das gang gi tshe bdag gis shes rab kyi pha rol tu phyin pa 'di blangs te/ chos nyid kyi khongs su gtogs pa'i yid kyis kha ton bgyid cing shes rab kyi pha rol tu phyin pa yid la bgyid pa</text></item>
<item><p>84a.4</p><section></section><text>de'i tshe 'jigs pa'am/ bag tsha ba'i mtshan ma tsam yang yang dag par rjes su mi mthong ngo / /bcom ldan 'das de ci'i slad du zhe na/ shes rab kyi pha rol tu phyin pa ni mtshan ma ma mchis/ rtags ma mchis/ brjod du ma mchis pa ste/ bcom ldan 'das shes rab kyi pha rol tu phyin pa ni smos</text></item>
<item><p>84a.5</p><section></section><text>su ma mchis pa'o/ /de bzhin du bcom ldan 'das bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ni mtshan ma ma mchis/ rtags ma mchis/ brjod du ma</text></item>
<item><p>84a.6</p><section></section><text>mchis pa ste/ bcom ldan 'das sbyin pa'i pha rol tu phyin pa dang / rnam pa thams cad mkhyen pa nyid kyi bar ni smos su ma mchis pa'o/ /bcom ldan 'das gal te shes rab kyi pha rol tu phyin pa ni mtshan ma dang bcas pa/ rtags dang bcas pa/ brjod pa dang bcas pa/ smos pa dang bcas pa</text></item>
<item><p>84a.7</p><section></section><text>zhig lags kyi/ mtshan ma ma mchis/ rtags ma mchis/ brjod du ma mchis/ smos su ma mchis pa ma lags na ni de bzhin gshegs pa dgra bcom pa yang dag par rdzogs pa'i sangs rgyas rnams kyis chos thams cad la mtshan ma ma mchis pa dang / rtags ma mchis pa dang / brjod du ma mchis pa dang / </text></item>
<item><p>84b.1</p><section></section><text>smos su ma mchis pa thugs su chud de/ bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams la mtshan ma ma mchis pa dang / rtags ma mchis pa dang / brjod du ma mchis pa dang / smos su ma mchis pa'i chos mi ston pa zhig na/ bcom</text></item>
<item><p>84b.2</p><section></section><text>ldan 'das gang gi slad du shes rab kyi pha rol tu phyin pa mtshan ma ma mchis/ rtags ma mchis/ brjod du ma mchis/ smos su ma mchis pas de'i slad du de bzhin gshegs pas chos thams cad mtshan ma mchis pa dang / rtags ma mchis pa dang / brjod du ma mchis pa dang / smos</text></item>
<item><p>84b.3</p><section></section><text>su ma mchis par thugs su chud de/ bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams la mtshan ma ma mchis pa dang / rtags ma mchis pa dang / brjod du ma mchis pa dang / smos su ma mchis pa'i chos ston to zhes bya ba ni</text></item>
<item><p>84b.4</p><section></section><text>gzhan gyi don la mos pa chung ngu'i 'bring yin no/ / bcom ldan 'das de lta bas na shes rab kyi pha rol tu phyin pa 'di ni lha dang mi dang lha ma yin du bcas pa'i 'jig rten gyis me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / </text></item>
<item><p>84b.5</p><section></section><text>rgyal mtshan dang / ba dan rnams kyis rim gror bgyid/ bla mar bgyid/ bsti stang du bgyid/ mchod par bgyid pa des nam bla na med pa yang dag par rdzogs pa'i byang chub tu mngon par rdzogs par sangs rgyas par ma gyur gyi bar du sems can dmyal ba dang / byol song gi skye gnas dang / gshin</text></item>
<item><p>84b.6</p><section></section><text>rje'i 'jig rten gyi rgyud kyi dogs pa ma mchis par bgyi'o/ /nyan thos kyi sa dang / rang sangs rgyas kyi sa'i dogs pa ma mchis par bgyi'o/ /de ni de bzhin gshegs pa mthong ba dang / sems can yongs su smin par bgyi ba dang mi 'bral bar yang 'gyur te/ de bzhin gshegs pa de dag la me tog dang / </text></item>
<item><p>84b.7</p><section></section><text>spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror bya ba dang / bla ma dang / bsti stang dang / mchod pa bgyid cing 'di lta ste/ sangs rgyas kyi zhing nas sangs rgyas kyi zhing du mchi bar 'gyur ro zhes bya ba ni gzhan</text></item>
<item><p>85a.1</p><section></section><text>gyi don la mos pa chung ngu'i chen po yin no/ / bcom ldan 'das gzhan yang gal te stong gsum gyi stong chen po'i 'jig rten gyi khams 'di de bzhin gshegs pa'i sku gdung gis byur bur gtams pa zhig stsal la/ shes rab kyi pha rol tu phyin pa 'di yang bris nas glegs bam</text></item>
<item><p>85a.2</p><section></section><text>du bgyis te stsal na/ bcom ldan 'das cha gzhag pa de gnyis las bdag ni shes rab kyi pha rol tu phyin pa 'di nyid len to/ /de ci'i phyir zhe na/ 'di las byung ba ni de bzhin gshegs pa'i sku gdung rnams lags pa'i slad du ste/ de bas na rim gror bgyi ba dang / bla mar bgyi ba dang / bsti</text></item>
<item><p>85a.3</p><section></section><text>stang du bgyi ba dang / mchod par bgyi ba lags so/ /rigs kyi bu'am/ rigs kyi bu mo de dag gis de la rim gror bgyis/ bkur stir bgyis/ bsti stang du bgyis/ mchod par bgyis na log par ltung ba dang / ngan song du mchi bar mi 'gyur te/ lha dang mi'i phun sum tshogs pa myong nas</text></item>
<item><p>85a.4</p><section></section><text>smon lam ji lta ba bzhin du nyan thos kyi theg pa'am/ rang sangs rgyas kyi theg pa'am/ theg pa chen pos yongs su mya ngan las 'da' bar 'gyur ro / /bcom ldan 'das de lta bas na gang gis de bzhin gshegs pa mthong ba dang / gang gis shes rab kyi pha rol tu phyin pa mthong ba de dag la mi</text></item>
<item><p>85a.5</p><section></section><text>'dra ba ma mchis te/ bcom ldan 'das 'di ltar shes rab kyi pha rol tu phyin pa dang / de bzhin gshegs pa la gnyis su ma mchis te gnyis su bgyir ma mchis pa'i phyir ro zhes bya ba ni gzhan gyi don la mos pa 'bring gi chung ngu yin no/ / bcom ldan 'das gzhan yang de bzhin gshegs pa</text></item>
<item><p>85a.6</p><section></section><text>dgra bcom pa yang dag par rdzogs pa'i sangs rgyas rnams cho 'phrul rnam pa gsum gyi mdo dang / dbyangs kyis bsnyad pa dang / lung bstan pa dang / gtan la phab pa bstan pa'i bar du gsung rab yan lag bcu gnyis kyis chos ston par mdzad pa dang / rigs kyi bu'am/ rigs kyi bu mo la las shes</text></item>
<item><p>85a.7</p><section></section><text>rab kyi pha rol tu phyin pa 'di gzung zhing / kun chub par bgyis te/ gzhan la rgya cher ston pa de dag nyid kyang mi 'dra ba ma mchis so/ /bcom ldan 'das de ci'i slad du zhe na/ 'di las byung ba ni cho 'phrul rnam pa gsum lags pa'i phyir ro/ /'di las byung ba ni mdo dang / dbyangs kyis bsnyad pa dang / </text></item>
<item><p>85b.1</p><section></section><text>lung bstan pa dang / gtan la phab pa'i bar du bstan pa dag lags pa'i phyir ro/ /bcom ldan 'das gzhan yang shar phyogs kyi de bzhin gshegs pa dgra bcom pa yang dag par rdzogs pa'i sangs rgyas gang gA'i klung gi bye ma snyed mang po cho 'phrul rnam pa gsum gyi mdo dang / dbyangs</text></item>
<item><p>85b.2</p><section></section><text>kyis bsnyad pa dang / lung bstan pa dang / gtan la phab pa bstan pa'i bar du chos ston par mdzad pa dang / de bzhin du lho dang nub dang / byang dang 'og dang / steng gi phyogs dang phyogs mtshams kyi bar gyi de bzhin gshegs pa dgra bcom pa yang dag par rdzogs pa'i sangs rgyas gang gA'i klung</text></item>
<item><p>85b.3</p><section></section><text>gi bye ma snyed mang po cho 'phrul rnam pa gsum gyi mdo dang dbyangs kyis bsnyad pa dang / lung bstan pa dang / gtan la phab pa bstan pa'i bar gyi chos ston par mdzad pa dang / rigs kyi bu'am/ rigs kyi bu mo la la shes rab kyi pha rol tu phyin pa ni gzung ba dang / gzhan la rgya cher ston pa'i bar de</text></item>
<item><p>85b.4</p><section></section><text>gnyis kyang mi 'dra ba ma mchis so/ /bcom ldan 'das de ci'i slad du zhe na/ 'di las byung ba ni cho 'phrul rnam pa gsum lags pa'i slad du'o/ /'di las byung ba ni mdo dang / dbyangs kyis bsnyad pa dang / lung bstan pa dang / gtan la phab pa bstan pa'i bar dag lags pa'i slad du'o/ /</text></item>
<item><p>85b.5</p><section></section><text>bcom ldan 'das gzhan yang phyogs re re'i phyogs bcu'i bar gyi 'jig rten gyi khams gang gA'i klung gi bye ma snyed kyi de bzhin gshegs pa dgra bcom pa yang dag par rdzogs pa'i sangs rgyas de dag la me tog dang / spos dang / dri dang / phreng ba dang / byug pa dang / phye ma dang / na bza' dang / </text></item>
<item><p>85b.6</p><section></section><text>gdugs dang / rgyal mtshan dang / ba dan rnams kyis rim gro dang / bla ma dang / bsti stang dang / mchod par bgyid pa dang / shes rab kyi pha rol tu phyin pa 'di bris shing glegs bam du byas te/ me tog dang / spos dang / dri dang / phreng ba dang / byug pa dang / phye ma dang / na bza' dang / gdugs</text></item>
<item><p>85b.7</p><section></section><text>dang / rgyal mtshan dang / ba dan rnams kyis rim gro dang / bla ma dang / bsti stang dang / mchod ba bgyis pa yang mi 'dra ba ma mchis so/ /de ci'i slad du zhe na/ 'di las byung ba ni de bzhin gshegs pa dgra bcom pa yang dag par rdzogs pa'i sangs rgyas rnams lags pa'i phyir ro zhes bya ba ni gzhan gyi don</text></item>
<item><p>86a.1</p><section></section><text>la mos pa 'bring gi 'bring yin no/ / bcom ldan 'das gzhan yang rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur zhing</text></item>
<item><p>86a.2</p><section></section><text>gzhan la rgya cher ston par 'gyur ba des ni sems can dmyal ba dang / byol song gi skye gnas dang / gshin rje'i 'jig rten gyi rgyud kyi dogs pa ma mchis par bgyi'o/ /nyan thos kyi sa'am/ rang sangs rgyas kyi sa'i dogs pa ma mchis par bgyi ste/ 'di ltar rigs kyi bu'am/ rigs kyi bu mo</text></item>
<item><p>86a.3</p><section></section><text>de ni phyir mi ldog pa'i sa la gnas par rig par bya'o/ /de ci'i slad du zhe na/ 'di ltar rigs kyi bu'am/ rigs kyi bu mo de ni shes rab kyi pha rol tu phyin pa 'di bris shing 'dzin par bgyid / 'chang bar bgyid / klog par bgyid / kun chub par bgyid / tshul bzhin du yid la bgyid cing bris pa</text></item>
<item><p>86a.4</p><section></section><text>de la yang me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror bgyid/ bla mar bgyid/ bsti stang du bgyid/ mchod par bgyid pa ste/ de la gang nas kyang 'jigs pa 'byung ba'i dogs pa</text></item>
<item><p>86a.5</p><section></section><text>ma mchis par bgyi'o/ /bcom ldan 'das 'di lta ste dper na/ skyes bu nor gyi bdag po zhig 'jigs nas rgyal po la brten pas de gang la 'jigs par 'gyur ba de dag nyid kyang de nyid la brten pas de dag gis 'jigs par mi 'gyur ro/ /de ci'i phyir zhe na/ bcom ldan 'das de ni 'di ltar mthu dang</text></item>
<item><p>86a.6</p><section></section><text>ldan pa la brten nas 'jigs pa ma mchis par 'gyur ro/ /bcom ldan 'das de bzhin du de bzhin gshegs pa'i sku gdung rnams shes rab kyi pha rol tu phyin pas yongs su bsgrubs pas na mchod pa brnyes so/ /bcom ldan 'das de la rgyal po ji lta ba bzhin du shes rab kyi pha rol tu phyin pa de lta bar</text></item>
<item><p>86a.7</p><section></section><text>bgyi'o/ /rgyal po la brten pa'i skyes bu ji lta ba bzhin du mchod pa brnyes pa de lta bar bgyi'o/ /de ltar na de bzhin gshegs pa'i sku gdung rnams shes rab kyi pha rol tu phyin pas yongs su bsgrubs pas mchod pa brnyes so/ /bcom ldan 'das rnam pa thams cad mkhyen pa'i ye shes gang lags</text></item>
<item><p>86b.1</p><section></section><text>pa de yang shes rab kyi pha rol tu phyin pas yongs su bsgrub par blta'o/ /bcom ldan 'das de bas na cha de gnyis las 'dam du stsal na bdag ni shes rab kyi pha rol tu phyin pa 'di nyid len to/ /de ci'i slad du zhe na/ 'di las byung ba ni de bzhin gshegs pa'i sku gdung rnams lags pa'i phyir ro/ /</text></item>
<item><p>86b.2</p><section></section><text>'di las byung ba ni mi chen po'i mtshan sum cu rtsa gnyis lags pa'i phyir ro/ /'di las byung ba ni de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad lags pa'i phyir ro/ /'di las byung ba ni</text></item>
<item><p>86b.3</p><section></section><text>byams pa chen po dang snying rje chen po lags pa'i phyir ro/ /'di las byung ba ni pha rol tu phyin pa lngas pha rol tu phyin pa'i ming thob pa lags pa'i phyir ro/ /'di las byung ba ni de bzhin gshegs pa'i rnam pa thams cad mkhyen pa nyid lags pa'i phyir ro/ /bcom ldan 'das stong gsum gyi stong</text></item>
<item><p>86b.4</p><section></section><text>chen po'i 'jig rten gyi khams gang na sems can rnams shes rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur ba der sems can de rnams la mi'am mi ma lags pas glags lta zhing </text></item>
<item><p>86b.5</p><section></section><text>glags tshol ba rnams kyis glags rnyed par mi 'gyur te/ sems can de dag thams cad mthar gyis yongs su mya ngan las 'da' ba'i chos can du 'gyur ro/ /bcom ldan 'das de ltar shes rab kyi pha rol tu phyin pa 'di ni don chen po dang ldan pa lags so/ /bcom ldan 'das shes rab kyi pha</text></item>
<item><p>86b.6</p><section></section><text>rol tu phyin pa 'di ni stong gsum gyi stong chen po'i 'jig rten gyi khams gang na sems can ji snyed cig mchis pa de rnams sangs rgyas kyi bya bas nye bar gnas pa lags so/ /bcom ldan 'das 'jig rten gyi khams gang na shes rab kyi pha rol tu phyin pa 'di dar bar 'gyur ba'i 'jig rten gyi khams</text></item>
<item><p>86b.7</p><section></section><text>der ni sangs rgyas 'byung ba dang 'dra bar blta'o/ /bcom ldan 'das 'di lta ste dper na/ nor bu rin po che rin thang ma mchis pa zhig mchis par gyur la/ nor bu rin po che chen po de la yon tan gyi rnam pa 'di lta bu dag ldan te/ gang dang gang du nor bu rin po che chen po de gzhag pa dang der mi ma lags pa</text></item>
<item><p>87a.1</p><section></section><text>rnams kyis glags mi rnyed do/ /skyes pa'am/ bud med gang dang gang mi ma lags pas zin par 'gyur ba de dang de la nor bu rin po che chen po de bstan na/ nor bu rin po che chen po de bstan pa tsam kho nas mi ma lags pa de nor bu rin po che chen po de'i gzi brjid mi bzod pas</text></item>
<item><p>87a.2</p><section></section><text>de myur du mchi'o / /gang gi tshe mkhris pas gdungs pa'i lus la nor bu rin po che chen po de btags na mkhris pa de yang 'byang bar 'gyur la 'phel bar mi 'gyur te nye bar zhi bar 'gyur ro/ /rlung gis gdungs pa'i lus la nor bu rin po che chen po de btags na rlung de yang 'byang bar 'gyur ro/ /</text></item>
<item><p>87a.3</p><section></section><text>bad kan gyis gdungs pa'i lus la nor bu rin po che chen po de btags na bad kan de rnams thams cad kyang 'byang bar 'gyur ro/ /'dus pa'i nad kyis btab pa'i lus la nor bu rin po che chen po de btags na 'dus pa'i nad de zhi bar 'gyur gyi rnam par mi 'phel lo/ /nub mo ni nor bu rin po che</text></item>
<item><p>87a.4</p><section></section><text>chen po des snang bar bgyid do/ /tsha ba'i dus na ni nor bu rin po chen po des phyogs gang du gzhag pa'i sa phyogs de bsil bar bgyid par 'gyur bar bgyid do/ /grang ba'i dus na ni nor bu rin po che chen po de sa phyogs gang du gzhag pa'i sa phyogs de dro bar bgyid par 'gyur ro/ /nor bu rin po che chen</text></item>
<item><p>87a.5</p><section></section><text>po de gang du gzhag pa'i sa phyogs de ha cang yang mi dro ha cang yang mi grang zhing dus bde bar 'gyur ro/ /nor bu rin po che chen po de dogs sa'i phyogs gang du gzhag pa'i sa phyogs der sbrul lam/ sdig pa la sogs pa'am gdug pa can rgyu bar mi 'gyur ro// //bam po sum cu</text></item>
<item><p>87a.6</p><section></section><text>gsum pa/ skyes pa'am bud med la la zhig sbrul gdug pas zin par gyur pa la nor bu rin po che chen po bstan na de des mthong ma thag tu yang dug de yang 'byung bar 'gyur ro/ /bcom ldan 'das nor bu rin po che chen po de ni yon tan gyi rnam pa de lta bu dag dang ldan par 'gyur te/ skyes pa'am bud med</text></item>
<item><p>87a.7</p><section></section><text>la la zhig nad sna tshogs kyis btab par gyur pa las/ de rnams kyi lus la nor bu rin po che chen po de btags na de dag gi nad de thams cad kyang zhi bar 'gyur ro/ /bcom ldan 'das nor bu rin po che chen po de gang gi tshe chab kyi nang du stsal na de'i tshe chab de thams cad kyang gser gyi kha dog dang 'dra bar</text></item>
<item><p>87b.1</p><section></section><text>bgyid do/ /bcom ldan 'das gal te nor bu rin po che chen po de ras sngon pos dkris te/ chab kyi nang du stsal na chab de yang sngon por bgyid do/ /gal te nor bu rin po che chen po de ras ser po'am/ dmar po'am/ le brgan nam/ shel gyi kha dog gi ras kyis dkris te chab kyi nang du stsal na</text></item>
<item><p>87b.2</p><section></section><text>chab de yang de'i kha dog tu bgyid do/ /tshon kha dog sna tshogs kyi ras kyis nor bu rin po che chen po de dkris te chab kyi nang du stsal na chab de yang kha dog sna tshogs su bgyid do/ /bcom ldan 'das nor bu rin po che chen po de chab rnyog pa can gyi nang du stsal na/ chab de thams cad shin tu dang bar bgyid de/ </text></item>
<item><p>87b.3</p><section></section><text>nor bu rin po che chen po de yon tan gyi rnam pa 'di lta bu dag dang ldan par 'gyur ro/ /de nas tshe dang ldan pa kun dga' bos lha rnams kyi dbang po brgya byin la 'di skad ces smras so/ /kau shi ka de ji snyam du sems/ nor bu rin po che chen po de lha rdzas zhig yin nam/ 'on te nor bu rin po che chen po de </text></item>
<item><p>87b.4</p><section></section><text>'dzam bu'i gling gi mi rnams la yang yod/ brgya byin gyis smras pa/ btsun pa kun dga' bo nor bu rin po che chen po de ni lha rdzas so/ /'dzam bu'i gling gi mi rnams la nor bu rin po che chen po gang yod pa de ni chung zhing lci la lha rdzas kyi nor bu rin po che chen po gang yin pa de dag ni che zhing yang la/ 'dzam</text></item>
<item><p>87b.5</p><section></section><text>bu'i gling gi mi de rnams kyi nor bu rin po che ni de ltar yon tan gyi rnam pa yongs su rdzogs pa ni ma yin no/ /'dzam bu'i gling gi nor bu rin po che de dag gis ni lha rdzas kyi nor bu rin po che de'i grangs su yang nye bar mi 'gro/ cha'am/ bgrang ba'am/ dpe'am/ rgyur yang nye bar mi 'gro'o/ /nor bu rin</text></item>
<item><p>87b.6</p><section></section><text>po che chen po de yang snod la la zhig gi nang du bcug pa las/ gang gi tshe snod de nas nor bu rin po che chen po de phyung bar gyur kyang / de'i tshe 'dir ni nor bu rin po che chen po de gnas par gyur pa'o zhes snod de la dga' bar 'gyur ro/ /bcom ldan 'das de bzhin du shes rab kyi pha rol tu phyin pa 'di gang du</text></item>
<item><p>87b.7</p><section></section><text>dar bar 'gyur ba'i sa phyogs der rigs kyi bu'am/ rigs kyi bu mo de dag gi lus sam/ sems kyi sdug bsngal dang / gnod pa mi las gyur pa'am/ mi ma lags pa las gyur pa thams cad kyang ma mchis par 'gyur te/ nor bu rin po che chen po zhes bya ba 'di ni shes rab kyi pha rol tu phyin pa dang</text></item>
<item><p>88a.1</p><section></section><text>rnam pa thams cad mkhyen pa'i ye shes kyi tshig bla dgas so/ /btsun pa kun dga' bo shes rab kyi pha rol tu phyin pa'i yon tan ji snyed cig brjod par nus te/ shes rab kyi pha rol tu phyin pa'i yon tan tshad med pa'o/ /de bzhin du de bzhin gshegs pa'i sku gdung</text></item>
<item><p>88a.2</p><section></section><text>ni bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / nang stong pa nyid dang / dngos po med pa'i ngo bo nyid stong pa nyid kyi bar dang / dran pa nye bar gzhag pa</text></item>
<item><p>88a.3</p><section></section><text>dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam dang / tshad med pa dang / bsam gtan dang / gzugs med pa'i snyoms par 'jug pa dang / 'phags pa'i bden pa dang / rnam par thar pa brgyad</text></item>
<item><p>88a.4</p><section></section><text>dang / mthar gyis gnas pa'i snyoms par 'jug pa dgu dang / mngon par shes pa rnams dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres</text></item>
<item><p>88a.5</p><section></section><text>pa bco brgyad dang / rnam pa thams cad mkhyen pa nyid kyi bar gyi ye shes dang / chos kyi dbyings dang / chos skyon med pa nyid dang / de bzhin nyid dang / yang dag pa'i mtha' dang / bsam gyis mi khyab pa'i dbyings dang / rnam pa thams cad mkhyen pa'i ye shes te/ yon tan de rnams kyi snod do/ /</text></item>
<item><p>88a.6</p><section></section><text>des na de bzhin gshegs pa mya ngan las 'das pa'i ring bsrel gyis mchod pa brnyes so/ /de bzhin gshegs pa'i sku gdung 'di dag ni thams cad mkhyen pa'i ye shes te/ bag chags kyi mtshams sbyor ba'i nyon mongs pa thams cad spangs pa dang / rtag tu btang snyoms la gnas pa dang / bsnyel</text></item>
<item><p>88a.7</p><section></section><text>ba mi mnga' ba'i chos nyid kyi snod du [(]gyar [,]gyur [)]pa yin no/ /de bas na de bzhin gshegs pa'i sku gdung de dag gis mchod pa brnyes so zhes bya ba ni gzhan gyi don la mos pa 'bring gi chen po yin no/ / de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan</text></item>
<item><p>88b.1</p><section></section><text>'das de bzhin gshegs pa'i sku gdung de dag ni pha rol tu phyin pa rin po che'i snod du gyur pa'o/ /de bzhin gshegs pa'i sku gdung de dag ni pha rol tu phyin pa kun nas nyon mongs pa ma mchis pa rnam par byang ba ma mchis pa dang / pha rol tu phyin pa mi skye mi 'gag pa dang / pha rol tu phyin pa 'ong ba ma</text></item>
<item><p>88b.2</p><section></section><text>mchis 'gro ba ma mchis pa'i snod do/ /de bzhin gshegs pa'i sku gdung de dag ni pha rol tu phyin pa'i chos nyid kyi snod do/ /de bzhin gshegs pa'i sku gdung de dag ni pha rol tu phyin pa'i chos nyid kyis yongs su bsgos pas mchod pa brnyes so/ /bcom ldan 'das gzhan yang stong gsum gyi</text></item>
<item><p>88b.3</p><section></section><text>stong chen po'i 'jig rten gyi khams de bzhin gshegs pa'i sku gdung gis byur bur gtams par lta zhog gi /bcom ldan 'das gal te 'jig rten gyi khams gang gA'i klung gi bye ma snyed cig de bzhin gshegs pa'i sku gdung gis byur bur gtams pa dang / shes rab kyi pha rol tu phyin pa</text></item>
<item><p>88b.4</p><section></section><text>glegs bam du bris pa zhig 'dam du stsal na/ bcom ldan 'das cha gzhag pa de gnyis las bdag ni shes rab kyi pha rol tu phyin pa 'di nyid len to/ /de ci'i slad du zhe na/ bcom ldan 'das 'di las byung ba ni de bzhin gshegs pa dgra bcom pa yang dag par rdzogs pa'i sangs rgyas kyi sku</text></item>
<item><p>88b.5</p><section></section><text>gdung rnams kyis mchod pa brnyes pa lags pa'i phyir ro/ /bcom ldan 'das rigs kyi bu'am/ rigs kyi bu mo gang de bzhin gshegs pa'i sku gdung rnams la rim gror bgyid pa dang / bla mar bgyid pa dang / bsti stang du bgyid pa dang / mchod par bgyid pa des dge ba'i rtsa ba de'i </text></item>
<item><p>88b.6</p><section></section><text>mthar ma bgyis par rgyal rigs sA la chen po'am/ bram ze'i rigs sA la chen po'am/ khyim bdag gi rigs sA la chen po'am/ rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral rnams dang / dga' ldan rnams dang / 'phrul dga' rnams </text></item>
<item><p>88b.7</p><section></section><text>dang / gzhan 'phrul dbang byed kyi lha'i bu rnams kyi nang du mi dang lha'i phun sum tshogs pa dang / bde ba myong ba'i dge ba'i rtsa ba bskyed pa dang / sdug bsngal gyi mthar bgyid par 'gyur ro/ /rigs kyi bu'am/ rigs kyi bu mo des shes rab kyi pha rol tu phyin pa 'di gzung zhing bcangs pa dang bklags</text></item>
<item><p>89a.1</p><section></section><text>shing kun chub par bgyid pa dang / tshul bzhin du yid la bgyid pas ni bsam gtan gyi pha rol tu phyin pa yongs su rdzogs par bgyis/ bsam gtan gyi pha rol tu phyin pa yongs su rdzogs pas / brtson 'grus kyi pha rol tu phyin pa yongs su rdzogs par bgyis/ brtson 'grus kyi</text></item>
<item><p>89a.2</p><section></section><text>pha rol tu phyin pa yongs su rdzogs pas / bzod pa'i pha rol tu phyin pa yongs su rdzogs par bgyis/ bzod pa'i pha rol tu phyin pa yongs su rdzogs pas / tshul khrims kyi pha rol tu phyin pa yongs su rdzogs par bgyis/ tshul khrims kyi pha rol tu phyin pa yongs su rdzogs pas / sbyin pa'i pha</text></item>
<item><p>89a.3</p><section></section><text>rol tu phyin pa yongs su rdzogs par bgyis/ sbyin pa'i pha rol tu phyin pa yongs su rdzogs/ de bzhin du byang chub kyi phyogs kyi chos sum cu rtsa bdun dang / sangs rgyas kyi chos ma 'dres pa bco brgyad kyi bar du yongs su rdzogs par bgyis nas nyan thos kyi sa'am/ rang sangs rgyas kyi sa las</text></item>
<item><p>89a.4</p><section></section><text>'das te/ byang chub sems dpa'i skyon med par zhugs shing byang chub sems dpa'i mngon par shes pa thob ste sangs rgyas kyi zhing nas sangs rgyas kyi zhing du mchi bar 'gyur ro/ /de ched du bsams shing lus yongs su 'dzin par 'gyur ro/ lus de dag gis kyang sems can yongs su smin par</text></item>
<item><p>89a.5</p><section></section><text>bgyid par 'gyur te/ res 'ga' ni 'khor los sgyur ba'i rgyal po'i lus yongs su 'dzin/ rgyal rigs sA la chen po'i lus yongs su 'dzin/ bram ze'i rigs sA la chen po'i lus yongs su 'dzin/ khyim bdag gi rigs sA la chen po'i lus yongs su 'dzin cing sems can yongs su smin par</text></item>
<item><p>89a.6</p><section></section><text>bgyid do/ /bcom ldan 'das de bas na bdag ni de bzhin gshegs pa'i sku gdung rnams la mi gus pa yang ma lags kyi gus pa lags la/ bcom ldan 'das 'di nyid yongs su gzung bar ma 'tshal ba yang ma lags te/ 'on kyang shes rab kyi pha rol tu phyin pa la rim gro dang / bla ma</text></item>
<item><p>89a.7</p><section></section><text>dang / bsti stang dang / mchod par bgyid na/ de bzhin gshegs pa'i sku gdung rnams la yang rim gror bgyid par 'gyur/ bla ma dang / bsti stang dang / mchod par bgyid par 'gyur ro/ /bcom ldan 'das gzhan yang phyogs bcu'i 'jig rten gyi khams tshad ma mchis/ grangs ma mchis</text></item>
<item><p>89b.1</p><section></section><text>pa dag na de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong la chos ston pa de dag kyang chos sku dang / gzugs kyi skur mthong bar 'tshal bas shes rab kyi pha rol tu phyin pa 'di nyid gzung bar bgyi/ bcang bar bgyi/ </text></item>
<item><p>89b.2</p><section></section><text>bklag par bgyi/ kun chub par bgyi/ mchod par bgyi/ gzhan la yang rgya cher yang dag par bstan par bgyi/ tshul bzhin du yid la bgyi ste/ rigs kyi bu'am/ rigs kyi bu mo des ni phyogs bcu'i 'jig rten gyi khams grangs dang / tshad ma mchis pa'i de bzhin gshegs pa dgra</text></item>
<item><p>89b.3</p><section></section><text>bcom pa yang dag par rdzogs pa'i sangs rgyas rnams mthong bar 'gyur ro/ /de bas na rigs kyi bu'am/ rigs kyi bu mo shes rab kyi pha rol tu phyin pa la spyod pas chos nyid du sangs rgyas rjes su dran pa bsgom par bgyi'o/ /bcom ldan 'das gnyis po 'di dag ni chos nyid de/ chos nyid</text></item>
<item><p>89b.4</p><section></section><text>gnyis gang zhe na/ 'dus byas kyi chos nyid dang / 'dus ma byas kyi chos nyid do/ /bcom ldan 'das de la 'dus byas kyi chos nyid gang zhe na/ 'di lta ste nang stong pa nyid kyi ye shes dang / phyi stong pa nyid kyi ye shes dang / phyi nang stong pa nyid kyi ye shes dang / dngos po med pa'i ngo bo nyid stong pa</text></item>
<item><p>89b.5</p><section></section><text>nyid kyi bar gyi ye shes dang / byang chub kyi phyogs kyi chos sum cu rtsa bdun gang yin pa rnams dang / 'phags pa'i bden pa gang yin pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa gang yin pa rnams dang / de bzhin gshegs</text></item>
<item><p>89b.6</p><section></section><text>pa'i stobs bcu'i ye shes dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad kyi ye shes dang / dge ba dang / mi dge ba'i rtsa ba rnams dang / zag pa dang bcas pa dang / zag pa med pa dang / kha na ma tho ba dang bcas pa dang / </text></item>
<item><p>89b.7</p><section></section><text>kha na ma tho ba med pa dang / 'jig rten pa dang / 'jig rten las 'das pa dang / kun nas nyon mongs pa dang / rnam par byang ba'i chos rnams kyi ye shes gang lags pa de ni 'dus byas kyi chos nyid ces bgyi'o/ /de la 'dus ma byas kyi chos nyid gang zhe na/ de ni gang la skye ba ma mchis pa dang / </text></item>
<item><p>90a.1</p><section></section><text>'gag pa ma mchis pa dang / gnas pa ma mchis pa dang / mi gnas pa ma mchis pa dang / kun nas nyon mongs pa ma mchis pa dang / rnam par byang ba ma mchis pa dang / 'phel ba ma mchis pa dang / 'grib pa ma mchis pa dang / chos thams cad kyi dngos po med pa'i ngo bo nyid</text></item>
<item><p>90a.2</p><section></section><text>la brjod par bgyi'o/ /chos thams cad kyi dngos po med pa'i ngo bo nyid gang lags she na/ gang nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / chen po stong pa nyid dang / don dam pa stong pa nyid dang / 'dus byas stong pa nyid dang / 'dus ma byas stong</text></item>
<item><p>90a.3</p><section></section><text>pa nyid dang / mtha' las 'das pa stong pa nyid dang / thog ma dang tha ma med pa stong pa nyid dang / dor ba med pa stong pa nyid dang / rang bzhin stong pa nyid dang / chos thams cad stong pa nyid dang / rang gi mtshan nyid stong pa nyid dang / mi dmigs pa stong pa nyid dang / dngos po med pa stong pa nyid dang / </text></item>
<item><p>90a.4</p><section></section><text>ngo bo nyid stong pa nyid dang / dngos po med pa'i ngo bo nyid stong pa nyid dang / gzhan gyi ngo bo stong pa nyid dang / chos thams cad kyi rang bzhin stong pa nyid gang yin pa de mi dmigs pa dang / chos thams cad brjod du med pa dang / tshig gi spyod yul ma yin pa'i bar gang yin pa 'di dag 'dus ma byas kyi chos</text></item>
<item><p>90a.5</p><section></section><text>nyid ces bya ba'o zhes bya ba ni gzhan gyi don la mos pa chen po'i chung ngu yin no/ / de nas bcom ldan 'das kyis lha rnams kyi dbang po brgya byin la bka' stsal pa/ kau shi ka de de bzhin no/ /de de bzhin te/ 'das pa'i dus su byung ba'i de bzhin gshegs pa dgra bcom pa yang dag par rdzogs pa'i sangs</text></item>
<item><p>90a.6</p><section></section><text>rgyas gang ji snyed cig bzhugs shing 'tsho skyong ba de dag kyang shes rab kyi pha rol tu phyin pa 'di nyid la brten te bla na med pa yang dag par rdzogs pa'i byang chub tu mngon par rdzogs par sangs rgyas so/ /ma 'ongs pa'i dus na 'byung bar 'gyur ba'i de bzhin gshegs pa dgra bcom pa yang dag par</text></item>
<item><p>90a.7</p><section></section><text>rdzogs pa'i sangs rgyas gang ji snyed cig bzhugs shing 'tsho skyong ba de dag kyang shes rab kyi pha rol tu phyin pa 'di nyid la brten cing bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro/ /de ltar byung ba'i phyogs bcu'i 'jig rten gyi khams rnams na de bzhin</text></item>
<item><p>90b.1</p><section></section><text>gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba dang / chos ston pa de dag kyang shes rab kyi pha rol tu phyin pa 'di nyid la brten cing bla na med pa yang dag par rdzogs pa'i byang chub tu mngon par rdzogs par sangs rgyas so / /'das pa'i dus su </text></item>
<item><p>90b.2</p><section></section><text>byung ba dang / ma 'ongs pa'i dus su byung ba dang / nyan thos dang rang sangs rgyas gang ji snyed pa de dag kyang shes rab kyi pha rol tu phyin pa 'di nyid la brten nas bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya bar</text></item>
<item><p>90b.3</p><section></section><text>'gyur ro/ /gang rgyun du zhugs pa'i 'bras bu thob par gyur to/ /'thob par 'gyur ro/ /gang yang lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par gyur to/ /'thob par 'gyur ro/ /gang yang da ltar phyogs bcu'i 'jig rten gyi</text></item>
<item><p>90b.4</p><section></section><text>khams grangs med pa dag na nyan thos dang / rang sangs rgyas gang ji snyed cig bzhugs shing 'tsho skyong ba de dag gis kyang shes rab kyi pha rol tu phyin pa 'di nyid la brten te/ nyan thos kyi byang chub dang / rang byang chub 'thob po/ /de ci'i phyir zhe na/ de ni 'di ltar shes rab kyi pha rol tu phyin pa 'di</text></item>
<item><p>90b.5</p><section></section><text>las theg pa gsum po thams cad kyang rgya cher bstan pa ste/ de dag kyang mtshan ma med pa'i tshul dang / skye ba med pa'i tshul dang / 'gag pa med pa'i tshul dang / kun nas nyon mongs pa med pa'i tshul dang / rnam par byang ba med pa'i tshul dang / mngon par 'du bya ba med pa'i tshul dang / </text></item>
<item><p>90b.6</p><section></section><text>len pa med pa'i tshul dang / dor ba med pa'i tshul dang / dbri ba dang / bsnan pa med pa'i tshul dang / blang ba dang / spang ba med pa'i tshul gyis te/ de yang 'jig rten gyi tha snyad du yin gyi don dam par ni ma yin no/ /de ci'i phyir zhe na/ shes rab kyi pha rol tu phyin pa 'di tshu rol lam/ </text></item>
<item><p>90b.7</p><section></section><text>pha rol lam/ thang ngam gshong ngam/ mnyam pa'am/ mi mnyam pa'am/ mtshan ma yod pa'am/ mtshan ma med pa'am/ 'jig rten pa'am/ 'jig rten las 'das pa'am/ 'dus byas sam/ 'dus ma byas sam/ dge ba'am/ mi dge ba'am/ 'das pa'am/ ma 'ongs pa'am / </text></item>
<item><p>91a.1</p><section></section><text>da ltar byung bar btags pa med pa'i phyir te/ kau shi ka shes rab kyi pha rol tu phyin pa la ni chos gang yang rab tu ster bar byed pa ma yin te/ rang sangs rgyas kyi chos rnams dang / dgra bcom pa'i chos rnams rab tu ster bar byed pa ma yin no zhes bya ba ni gzhan gyi don la mos pa</text></item>
<item><p>91a.2</p><section></section><text>chen po'i 'bring yin no/ /brgya byin gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen po ste/ bcom ldan 'das 'dir byang chub sems dpa' sems dpa' chen po shes rab kyi pha rol tu phyin pa la spyod pa rnams sems can thams cad kyi</text></item>
<item><p>91a.3</p><section></section><text>sems dang spyod pa 'tshal kyang sems can du dmigs pa ma mchis so/ /srog dang / gso bar ma mchis pa dang / skyes bur ma mchis/ shed bur ma mchis/ shed las skyes su ma mchis/ byed pa por ma mchis/ tshor ba por ma mchis/ shes pa por ma mchis/ mthong ba por</text></item>
<item><p>91a.4</p><section></section><text>dmigs pa ma mchis so/ /gzugs su dmigs pa ma mchis so/ /tshor bar ma mchis so/ /'du shes su ma mchis so/ /'du byed rnams su ma mchis so/ /rnam par shes par dmigs pa ma mchis so/ /sa'i khams su dmigs pa ma mchis so/ /chu'i khams su dmigs pa ma</text></item>
<item><p>91a.5</p><section></section><text>mchis so/ /me'i khams su dmigs pa ma mchis so/ /rlung gi khams su dmigs pa ma mchis so/ /nam mkha'i khams su dmigs pa ma mchis so/ /rnam par shes pa'i khams su dmigs pa ma mchis so/ /mig tu dmigs pa ma mchis so/ /gzugs su dmigs pa ma</text></item>
<item><p>91a.6</p><section></section><text>mchis so/ /mig gi rnam par shes par dmigs pa ma mchis so/ /mig gi 'dus te reg par dmigs pa ma mchis so/ /mig dang / gzugs dang / mig gi rnam par shes pa'i 'dus te reg pa'i rkyen gyis byung ba'i tshor ba gang yin pa bde ba'am/ sdug bsngal ba'am/ sdug bsngal ba </text></item>
<item><p>91a.7</p><section></section><text>yang ma yin/ bde ba yang ma yin pa de lta bu yang dmigs pa ma mchis so/ /de bzhin du rna ba dang / sna dang / lce dang / lus dang / yid kyi dmigs pa ma mchis so/ /sgra dang / dri dang / ro dang / reg dang / chos su dmigs pa ma mchis so/ /rna ba'i rnam par shes pa dang / yid kyi rnam</text></item>
<item><p>91b.1</p><section></section><text>par shes pa'i bar dang / rna ba'i 'dus te reg pa dang / yid kyi 'dus te reg pa'i bar du dmigs pa ma mchis so/ /yid dang / chos dang / yid kyi rnam par shes pa'i 'dus te reg pa'i rkyen gyis byung ba'i tshor ba gang yin pa bde ba'am/ sdug bsngal ba'am/ sdug bsngal ba yang ma yin/ </text></item>
<item><p>91b.2</p><section></section><text>bde ba yang ma yin pa de lta bur yang dmigs pa ma mchis so/ /dran pa nye bar gzhag pa rnams su dmigs pa ma mchis so/ /yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams su dmigs pa ma mchis so/ /</text></item>
<item><p>91b.3</p><section></section><text>tshad med pa dang / bsam gtan dang / gzugs med pa'i snyoms par 'jug pa rnams su dmigs pa ma mchis so/ /'phags pa'i bden pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa drug tu dmigs pa ma mchis</text></item>
<item><p>91b.4</p><section></section><text>so/ /ting nge 'dzin rnams su dmigs pa ma mchis so/ /gzungs kyi sgo rnams su dmigs pa ma mchis so/ /de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad du dmigs pa ma</text></item>
<item><p>91b.5</p><section></section><text>mchis so/ /nang stong pa nyid du dmigs pa ma mchis so/ /phyi stong pa nyid du dmigs pa ma mchis so/ /phyi nang stong pa nyid du dmigs pa ma mchis so/ /dngos po med pa'i ngo bo nyid stong pa nyid kyi bar du dmigs pa ma mchis so/ /ting nge 'dzin rnams su dmigs pa ma mchis</text></item>
<item><p>91b.6</p><section></section><text>so/ /gzungs kyi sgo rnams su dmigs pa ma mchis so/ /stong pa nyid dang / mtshan ma med pa dang / smon pa med par dmigs pa ma mchis so/ /byang chub tu dmigs pa ma mchis so/ /sangs rgyas su dmigs pa ma mchis so/ /sangs rgyas kyi chos rnams su dmigs pa ma mchis te/ </text></item>
<item><p>91b.7</p><section></section><text>shes rab kyi pha rol tu phyin pa ni dmigs pa'i tshul gyis nye bar gnas su ma mchis so/ /de ci'i slad du zhe na/ de ni 'di ltar gang dmigs pa dang gang gis dmigs par bgyi ba dang / gang la dmigs par bgyi ba'i ngo bo nyid ma mchis shing mi dmigs so/ /bcom ldan 'das kyis bka'</text></item>
<item><p>92a.1</p><section></section><text>stsal pa/ kau shi ka de de bzhin no/ /de de bzhin te/ sngon byang chub sems dpa' sems dpa' chen pos mi dmigs pa'i tshul du shes rab kyi pha rol tu phyin pa la spyad pas byang chub kyang mi dmigs na/ byang chub sems dpa'i chos nyid lta ci smos/ brgya byin gyis</text></item>
<item><p>92a.2</p><section></section><text>gsol pa/ bcom ldan 'das ci byang chub sems dpa' sems dpa' chen po shes rab kyi pha rol tu phyin pa kho na la spyod kyi pha rol tu phyin pa gzhan rnams la ma lags sam/ bcom ldan 'das kyis bka' stsal pa/ kau shi ka byang chub sems dpa' sems dpa' chen po ni mi dmigs pa'i</text></item>
<item><p>92a.3</p><section></section><text>tshul gyis pha rol tu phyin pa thams cad la spyod kyi/ shes rab kyi pha rol tu phyin pa 'ba' zhig la ni ma yin te/ des sbyin pa'i pha rol tu phyin pa yang mi dmigs/ gtong ba yang mi dmigs/ len pa yang mi dmigs so/ /tshul khrims kyi pha rol tu phyin pa yang mi dmigs/ tshul khrims</text></item>
<item><p>92a.4</p><section></section><text>dang ldan pa yang mi dmigs/ tshul khrims bsrung ba yang mi dmigs so/ /bzod pa'i pha rol tu phyin pa yang mi dmigs/ bzod pa dang ldan pa yang mi dmigs/ bzod par bya ba yang mi dmigs so/ /brtson 'grus kyi pha rol tu phyin pa yang mi dmigs/ bya ba yang mi dmigs/ </text></item>
<item><p>92a.5</p><section></section><text>lus dang sems kyang mi dmigs so/ /bsam gtan gyi pha rol tu phyin pa yang mi dmigs/ sems kyang mi dmigs te / ting nge 'dzin yang mi dmigs so/ /shes rab kyi pha rol tu phyin pa yang mi dmigs/ shes rab dang ldan pa yang mi dmigs/ shes par bya ba yang mi dmigs so/ /</text></item>
<item><p>92a.6</p><section></section><text>kau shi ka 'on kyang chos thams cad mi dmigs pa'i tshul gyis shes rab kyi pha rol tu phyin pa ni byang chub sems dpa' sems dpa' chen po'i sbyin pa gtong ba'i sngon du 'gro zhing 'dren pa'o/ /shes rab kyi pha rol tu phyin pa ni byang chub sems dpa' sems dpa' chen po'i tshul khrims bsrung ba'i sngon</text></item>
<item><p>92a.7</p><section></section><text>du 'gro zhing 'dren pa'o/ /shes rab kyi pha rol tu phyin pa ni byang chub sems dpa' sems dpa' chen po'i bzod pa sgom pa dang / brtson 'grus rtsom pa dang / bsam gtan la snyoms par 'jug pa dang / chos rnams la rnam par lta ba'i sngon du 'gro zhing 'dren pa'o/ /de bzhin du so so ba dang / </text></item>
<item><p>92b.1</p><section></section><text>bsdus pa'i phung po dang / khams dang / skye mched dang / rten cing 'brel bar 'byung ba mi dmigs pa'i tshul dang / byang chub kyi phyogs kyi chos sum cu rtsa bdun mi dmigs pa'i tshul dang / 'phags pa'i bden pa rnams dang / tshad med pa rnams dang / bsam gtan rnams dang / gzugs</text></item>
<item><p>92b.2</p><section></section><text>med pa'i snyoms par 'jug pa rnams mi dmigs pa'i tshul dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa drug mi dmigs pa'i tshul dang / de bzhin</text></item>
<item><p>92b.3</p><section></section><text>gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad mi dmigs pa'i tshul dang / stong pa nyid thams cad dang / ting nge 'dzin thams cad dang / gzungs kyi sgo thams cad mi dmigs pa'i tshul dang / </text></item>
<item><p>92b.4</p><section></section><text>chos thams cad kyi bar du mi dmigs pa'i tshul gyis so/ /kau shi ka 'di lta ste dper na/ 'dzam bu'i gling gi shing rnams lo ma dang yal ga sna tshogs can/ me tog dang / 'bras bu sna tshogs can/ dbyibs dang / chu zheng sna tshogs can du 'khod kyang shing de dag gi grib ma la khyad par ram/ </text></item>
<item><p>92b.5</p><section></section><text>bye brag tu bya ba mi dmigs te/ 'di ni grib ma grib ma zhes bya ba'i grangs su 'gro bar zad do/ /kau shi ka pha rol tu phyin pa lnga shes rab kyi pha rol tu phyin pas yongs su zin cing thams cad mkhyen pa'i ye shes su bsngos pa rnams la khyad par ram bye brag tu bya ba mi dmigs so zhes bya ba ni gzhan gyi don</text></item>
<item><p>92b.6</p><section></section><text>la mos pa chen po'i chen po yin te / 'di dag gis ni mos pa yid la byed pa gsungs pa yin no/ / brgya byin gyis gsol pa/ bcom ldan 'das shes rab kyi pha rol tu phyin pa 'di ni yon tan thams cad yongs su rdzogs par bgyi ba'i slad du yon tan chen po dang ldan pa'o/ /bcom ldan 'das</text></item>
<item><p>92b.7</p><section></section><text>shes rab kyi pha rol tu phyin pa 'di ni tshad ma mchis pa'i yon tan dang ldan pa'o/ /bsam gyis mi khyab pa'i yon tan dang ldan pa'o/ / mi mnyam pa'i yon tan dang ldan pa'o/ /gzhal du ma mchis pa'i yon tan dang ldan pa'o/ /mtha' yas pa'i yon tan dang ldan pa'o/ /bcom ldan</text></item>
<item><p>93a.1</p><section></section><text>'das rigs kyi bu'am/ rigs kyi bu mo gang la la zhig gis shes rab kyi pha rol tu phyin pa 'di bris shing glegs bam du bgyis te 'chang bar 'gyur/ klog par 'gyur/ kun chub par 'gyur zhing de la me tog dang / spos dang / dri dang / phreng ba dang / byug pa dang / phye ma</text></item>
<item><p>93a.2</p><section></section><text>dang / na bza' dang / gdugs dang / rgyal mtshan dang / ba dan rnams kyis rim gror bgyis/ bla mar bgyis/ bsti stang du bgyis/ mchod par bgyis te/ ji skad du bstan pa bzhin du shes rab kyi pha rol tu phyin pa tshul bzhin du yid la bgyis pa dang / rigs kyi bu dang / rigs kyi bu</text></item>
<item><p>93a.3</p><section></section><text>mo la las shes rab kyi pha rol tu phyin pa 'di bris shing glegs bam du bgyis te gzhan la stsal na de gnyis las gang gi bsod nams ches 'phel bar 'gyur / bcom ldan 'das kyis bka' stsal pa/ kau shi ka de bas na khyod nyid la 'di dris/ ji ltar bzod pa de ltar lung ston cig /kau shi ka</text></item>
<item><p>93a.4</p><section></section><text>de ji snyam du sems/ rigs kyi bu'am/ rigs kyi bu mo gang la las de bzhin gshegs pa'i sku gdung mang po la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byas/ bla mar byas/ </text></item>
<item><p>93a.5</p><section></section><text>bsti stang du byas/ mchod par byas pa dang / rigs kyi bu dang / rigs kyi bu mo la la de bzhin gshegs pa'i sku gdung bgo bshar byas te/ yungs kar gyi 'bru tsam zhig gzhan la byin pa dang / rigs kyi bu'am rigs kyi bu mo la las de bzhin gshegs pa'i sku gdung yungs kar gyi 'bru tsam</text></item>
<item><p>93a.6</p><section></section><text>pa de la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror byas/ bla mar byas/ bsti stang du byas/ mchod par byas na de dag las gang gi bsod nams cher 'phel ba yin/ brgya byin gyis gsol</text></item>
<item><p>93a.7</p><section></section><text>pa/ bcom ldan 'das bdag gis bcom ldan 'das kyis gsungs pa'i don 'tshal te/ rigs kyi bu'am/ rigs kyi bu mo rang nyid kyis de bzhin gshegs pa'i sku gdung 'di la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / </text></item>
<item><p>93b.1</p><section></section><text>ba dan rnams kyis rim gror bgyis/ bla mar bgyis/ bsti stang du bgyis/ mchod par bgyis/ rjed par bgyis/ bkur stir bgyis pa bas gang la las de bzhin gshegs pa'i sku gdung yungs kar gyi 'bru tsam gzhan la stsal na 'di ni de bas bsod nams cher 'phel lo/ /don gyi dbang 'di nyid</text></item>
<item><p>93b.2</p><section></section><text>gzigs te rdo rje lta bu'i ting nge 'dzin la mnyam par bzhag nas rdo rje lta bu'i sku bshig ste/ sems can gyi ris na de bzhin gshegs pa'i ring bsrel gyis 'dul ba'i sems can mchis pa rnams kyi slad du thugs rje chen pos de bzhin gshegs pa'i sku gdung du byin gyis brlabs so/ /de ci'i slad du</text></item>
<item><p>93b.3</p><section></section><text>zhe na/ bcom ldan 'das gang la las chung ngu na de bzhin gshegs pa'i sku gdung yungs kar gyi 'bru tsam rnams la mchod par bgyis na/ de dag thams cad kyang dge ba'i rtsa ba de'i mtha' rtogs par mi nus pa dang / mya ngan las 'das pa'i bar du 'gyur ro/ /bcom ldan 'das kyis bka' stsal</text></item>
<item><p>93b.4</p><section></section><text>pa/ kau shi ka de de bzhin no/ /de de bzhin te/ rigs kyi bu'am/ rigs kyi bu mo gang la las shes rab kyi pha rol tu phyin pa 'di glegs bam du byas te/ me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan</text></item>
<item><p>93b.5</p><section></section><text>rnams kyis rim gror byas/ bla mar byas/ bsti stang du byas/ mchod par byas/ rjed par byas pa bas/ bris te gzhan la byin na/ rigs kyi bu'am/ rigs kyi bu mo de'i gzhi las bsod nams cher 'phel bar 'gyur ro zhes bya ba ni bstod pa tsam dang po yin no/ / kau shi ka gzhan yang</text></item>
<item><p>93b.6</p><section></section><text>rigs kyi bu'am/ rigs kyi bu mo gang la las shes rab kyi pha rol tu phyin pa 'di ji skad du bstan pa 'di gzhan gyi drung du song ste ston/ 'grel rnam par 'byed/ gsal bar byed na/ rigs kyi bu'am/ rigs kyi bu mo de ni rigs kyi bu'am/ rigs kyi bu mo snga ma de dag pas bsod nams cher</text></item>
<item><p>93b.7</p><section></section><text>'phel te / de ni ston pa yin par bsam mo/ /gzhan dang gzhan gyi yang bla ma'i gnas su 'gyur ro/ /de ni tshangs par spyad pa yin no/ /de ci'i phyir zhe na/ kau shi ka de ni shes rab kyi pha rol tu phyin pa 'di nyid 'dir ston par lta bar bya ba yin pa'i phyir te/ ston pa ni gzhan shes rab kyi pha rol tu phyin pa</text></item>
<item><p>94a.1</p><section></section><text>ni gzhan zhes bya ba med kyi/ shes rab kyi pha rol tu phyin pa nyid ston pa/ ston pa nyid kyang shes rab kyi pha rol tu phyin pa'o/ /de ci'i phyir zhe na/ rigs kyi bu'am/ rigs kyi bu mos shes rab kyi pha rol tu phyin pa 'di nyid la bslabs pas 'das pa dang / ma byon pa dang / da ltar</text></item>
<item><p>94a.2</p><section></section><text>byung ba'i de bzhin gshegs pa dgra bcom pa yang dag par rdzogs pa'i sangs rgyas rnams 'jig rten du 'byung bar 'gyur ba'i phyir ro/ /gang yang mkhas pa tshangs par spyod pa gzhan dang gzhan du phyir mi ldog par gnas pa'i byang chub sems dpa' sems dpa' chen po de dag kyang shes rab kyi pha</text></item>
<item><p>94a.3</p><section></section><text>rol tu phyin pa 'di nyid la bslabs shing bla na med pa yang dag par rdzogs pa'i byang chub tu mngon par rdzogs par sangs rgyas so/ /kau shi ka nyan thos rnams kyis shes rab kyi pha rol tu phyin pa 'di nyid la bslabs shing dgra bcom pa dang / dgra bcom pa nyid thob po/ /rang sangs rgyas kyis rang byang</text></item>
<item><p>94a.4</p><section></section><text>chub thob po/ /byang chub sems dpa' rnams byang chub sems dpa'i skyon med par zhugs so/ /'jug go/ /'jug par 'gyur ro/ /kau shi ka de bas na rigs kyi bu'am/ rigs kyi bu mo de bzhin gshegs pa dgra bcom pa yang dag par rdzogs pa'i sangs rgyas rnams la me tog dang / </text></item>
<item><p>94a.5</p><section></section><text>spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis mngon du rim gror bya bar 'dod pa dang / bla mar bya bar 'dod pa dang / bsti stang du bya bar 'dod pa dang / mchod par bya bar 'dod pas shes rab kyi pha rol tu phyin pa</text></item>
<item><p>94a.6</p><section></section><text>'di bris te me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror bya'o/ /bla mar bya'o/ /bsti stang du bya'o/ /mchod par bya'o/ /ngas don gyi dbang 'di nyid yang dag par mthong ste bla na</text></item>
<item><p>94a.7</p><section></section><text>med pa yang dag par rdzogs pa'i byang chub tu mngon par rdzogs par sangs rgyas nas 'di lta ste/ chos gang zhig la bdag rim gro dang / bla ma dang / bsti stang dang / mchod pa byas te/ rten cing rnam par spyad par bya snyam na/ kau shi ka de la ngas 'jig rten lha dang bcas pa/ bdud dang bcas pa/ </text></item>
<item><p>94b.1</p><section></section><text>tshangs pa dang bcas pa/ dge sbyong dang bram ze dang bcas pa'i skye dgu dang / lha dang / mi dang / lha ma yin du bcas pa'i nang du nga dang 'dra ba'am/ lhag par yang dag par rjes su ma mthong na/ de la ngas 'di snyam du bsams te/ de lta yin na bdag gis chos zhi ba bzang po gang bdag nyid kyis</text></item>
<item><p>94b.2</p><section></section><text>mngon par sangs rgyas pa de nyid la rim gro dang / bla ma dang / bsti stang dang / mchod par bya ste/ rten cing rnam par spyad par bya'o snyam du bsams so/ /kau shi ka chos 'di nyid shes rab kyi pha rol tu phyin pa yin te/ nga nyid kyang shes rab kyi pha rol tu phyin pa 'di nyid la rim gror byed/ bla mar</text></item>
<item><p>94b.3</p><section></section><text>byed/ bsti stang du byed/ mchod par byed de/ de ltar rim gro dang / bla ma dang / bsti stang dang / mchod par byas shing rnam par spyod na/ kau shi ka ci rigs kyi bu'am/ rigs kyi bu mo bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas shes rab kyi pha</text></item>
<item><p>94b.4</p><section></section><text>rol tu phyin pa la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror mi bya ba dang / bla mar mi bya ba dang / bsti stang du mi bya ba dang / mchod par mi bya ba yin nam/ de ci'i phyir zhe na/ </text></item>
<item><p>94b.5</p><section></section><text>de ni 'di ltar nyan thos dang / rang sangs rgyas kyi theg pa pa'i rigs kyi bu'am/ rigs kyi bu mos shes rab kyi pha rol tu phyin pa 'di nyid la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams</text></item>
<item><p>94b.6</p><section></section><text>kyis rim gror bya ba dang / bla mar bya ba dang / bsti stang du bya ba dang / mchod par bya ba yin pas so/ /de ci'i phyir zhe na/ shes rab kyi pha rol tu phyin pa las byung ba ni byang chub sems dpa' rnams so/ /byang chub sems dpa' las byung ba ni de bzhin gshegs pa dgra bcom pa yang</text></item>
<item><p>94b.7</p><section></section><text>dag par rdzogs pa'i sangs rgyas rnams so/ /de bzhin gshegs pa dgra bcom pa yang dag par rdzogs pa'i sangs rgyas rnams las byung ba ni nyan thos dang / rang sangs rgyas rnams so/ /kau shi ka de lta bas na theg pa chen po'am/ nyan thos kyi theg pa'am/ rang sangs rgyas kyi theg pa pa'i</text></item>
<item><p>95a.1</p><section></section><text>rigs kyi bu'am/ rigs kyi bu mos shes rab kyi pha rol tu phyin pa 'di nyid la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan rnams kyis rim gror bya'o/ /bla mar bya'o/ bsti</text></item>
<item><p>95a.2</p><section></section><text>stang du bya'o/ /mchod par bya'o/ /gang la slob pa'i rigs kyi bu'am/ rigs kyi bu mo de ni bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro zhes bya ba ni bstod pa tsam</text></item>
<item><p>95a.3</p><section></section><text>gnyis pa yin no/ /kau shi ka sems can gcig cig rgyun du zhugs pa'i 'bras bu la bzhag na de'i bsod nams mang du 'phel gyi/ 'dzam bu'i gling gi sems can rnams dge ba bcu'i las kyi lam la bkod pas ni ma yin no/ /de ci'i phyir zhe na/ kau shi ka dge ba bcu'i las kyi lam la</text></item>
<item><p>95a.4</p><section></section><text>bkod pa'i sems can rnams la sems can dmyal ba dang / byol song gi skye gnas dang / gshin rje'i 'jig rten las yongs su grol ba ma yin no/ /rgyun du zhugs pa'i 'bras bu la bkod pas ni ngan 'gro thams cad las yongs su grol ba'i phyir ro zhes bya ba ni bstod pa tsam gsum pa yin no/ / </text></item>
<item><p>95a.5</p><section></section><text>de bzhin du lan cig phyir 'ong ba'i 'bras bu la sems can gcig cig bzhag na de'i bsod nams mang du 'phel gyi/ 'dzam bu'i gling gi sems can rnams dge ba bcu'i las kyi lam la bkod pas ni ma yin no zhes bya ba ni bstod pa tsam bzhi pa yin no/ / de bzhin du phyir mi 'ong ba'i 'bras bu la sems</text></item>
<item><p>95a.6</p><section></section><text>can gcig cig bzhag na de'i bsod nams mang du 'phel gyi/ 'dzam bu'i gling gi sems can rnams dge ba bcu'i las kyi lam la bkod pas ni ma yin no zhes bya ba ni bstod pa tsam lnga pa yin no/ / de bzhin du sems can gcig cig dgra bcom pa nyid la bzhag na de'i bsod nams mang du 'phel</text></item>
<item><p>95a.7</p><section></section><text>gyi/ 'dzam bu'i gling gi sems can rnams dge ba bcu'i las kyi lam la bkod pas ni ma yin no zhes bya ba ni bstod pa tsam drug pa yin no/ / de bzhin du sems can gcig cig rang byang chub la bzhag na de'i bsod nams mang du 'phel gyi/ 'dzam bu'i gling gi sems can rnams dge ba bcu'i las kyi </text></item>
<item><p>95b.1</p><section></section><text>lam la bkod pas ni ma yin no zhes bya ba ni bstod pa tsam bdun pa yin no/ / rigs kyi bu'am/ rigs kyi bu mo la la zhig gis 'dzam bu'i gling gi sems can rnams rgyun du zhugs pa'i 'bras bu la bkod pa bas/ rigs kyi bu'am/ rigs kyi bu mo gzhan la la zhig gis sems can gcig</text></item>
<item><p>95b.2</p><section></section><text>cig bla na med pa yang dag par rdzogs pa'i byang chub la bzhag na des bsod nams ches mang du 'phel lo/ de ci'i phyir zhe na/ /de ni 'di ltar sangs rgyas kyi tshul rgyun mi gcod pa'i don du zhugs pa'i phyir ro zhes bya ba ni bstod pa tsam brgyad pa yin no/ / de bzhin du la la zhig gis 'dzam</text></item>
<item><p>95b.3</p><section></section><text>bu'i gling gi sems can thams cad lan cig phyir 'ong pa'i 'bras bu la bkod pa bas/ gzhan la la zhig gis sems can gcig cig bla na med pa yang dag par rdzogs pa'i byang chub la bzhag na de'i bsod nams ches mang du 'phel lo zhes bya ba ni bstod pa tsam dgu pa yin no/ / 'di dag</text></item>
<item><p>95b.4</p><section></section><text>gis ni bstod pa gsungs so/ /de bzhin du la la zhig gis 'dzam bu'i gling gi sems can thams cad phyir mi 'ong ba'i 'bras bu la bkod pa bas/ gzhan la la zhig gis sems can gcig cig bla na med pa yang dag par rdzogs pa'i byang chub la bzhag na de'i bsod nams ches mang du</text></item>
<item><p>95b.5</p><section></section><text>'phel lo zhes bya ba ni bkur ba tsam dang po yin no/ / de bzhin du la la zhig gis 'dzam bu'i gling gi sems can thams cad dgra bcom pa nyid la rab tu bkod pa bas/ gzhan la la zhig gis sems can gcig cig bla na med pa yang dag par rdzogs pa'i byang chub la bzhag na de'i bsod nams</text></item>
<item><p>95b.6</p><section></section><text>ches mang du 'phel lo zhes bya ba ni bkur ba tsam gnyis pa yin no/ /de bzhin du rigs kyi bu'am/ rigs kyi bu mo gzhan la la zhig gis 'dzam bu'i gling gi sems can thams cad rang byang chub la bkod pa bas/ rigs kyi bu'am/ rigs kyi bu mo la la zhig gis sems can gcig cig bla na</text></item>
<item><p>95b.7</p><section></section><text>med pa yang dag par rdzogs pa'i byang chub la bzhag na de'i bsod nams ches mang du 'phel lo/ /de ci'i phyir zhe na/ sems can gcig po bla na med pa yang dag par rdzogs pa'i byang chub la 'jog pa de ni sangs rgyas kyi gdung mi gcod pa'i don du zhugs pa'i phyir ro/ /de ci'i phyir zhe na/ </text></item>
<item><p>96a.1</p><section></section><text>kau shi ka byang chub sems dpa' las byung ba ni de bzhin gshegs pa dgra bcom pa yang dag par rdzogs pa'i sangs rgyas kyi bar rnams yin pa'i phyir ro/ /kau shi ka rnam grangs des na 'di ltar rig par bya ste/ 'jig rten lha dang / mi dang / lha ma yin du bcas pas byang chub</text></item>
<item><p>96a.2</p><section></section><text>sems dpa' rnams mchod par bya'o zhes bya ba ni bkur ba tsam gsum pa yin no/ / kau shi ka gzhan yang rigs kyi bu'am/ rigs kyi bu mo la la zhig gis 'dzam bu'i gling gi sems can rnams dge ba bcu'i las kyi lam nas/ rang sangs rgyas kyi bar la bkod par gyur na/ kau shi ka de ji</text></item>
<item><p>96a.3</p><section></section><text>snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal ba/ kau shi ka de bas kyang rigs kyi bu'am/ rigs kyi bu mo gang</text></item>
<item><p>96a.4</p><section></section><text>gis shes rab kyi pha rol tu phyin pa 'di bris shing glegs bam du byas te/ chung ngu na bri ba'am/ bklags pa'i phyir gzhan la byin na bsod nams ches mang du 'phel lo/ /de ci'i phyir zhe na/ shes rab kyi pha rol tu phyin pa 'di las zag pa med pa'i chos rnams rgya cher bstan pa'i phyir ro/ /gang la</text></item>
<item><p>96a.5</p><section></section><text>bslabs shing rigs kyi bu'am/ rigs kyi bu mo dag la yang dag par skyon med par zhugs par gyur to/ /'jug go/ /'jug par 'gyur ro/ /dgra bcom pa nyid kyi bar du thob po/ /'thob po/ /'thob par 'gyur ro/ /rang byang chub thob po/ /'thob po/ /'thob par 'gyur ro/ /byang chub sems</text></item>
<item><p>96a.6</p><section></section><text>dpa' sems dpa' chen po rnams yang dag pa'i skyon med par zhugs par gyur to/ /'jug go/ /'jug par 'gyur ro/ /bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /</text></item>
<item><p>96a.7</p><section></section><text>kau shi ka zag pa med pa'i chos de dag kyang gang zhe na/ 'di lta ste/ pha rol tu phyin pa dang / byang chub kyi phyogs kyi chos sum cu rtsa bdun dang / 'phags pa'i bden pa bzhi dang / tshad med pa bzhi dang / bsam gtan bzhi dang / gzugs med pa'i snyoms par 'jug pa rnams dang / rnam par thar pa brgyad dang / </text></item>
<item><p>96b.1</p><section></section><text>mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / </text></item>
<item><p>96b.2</p><section></section><text>gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / sangs rgyas kyi chos gzhal du med pa'i bar du de bzhin gshegs pa dgra bcom pa yang dag par rdzogs</text></item>
<item><p>96b.3</p><section></section><text>pa'i sangs rgyas rnams kyis shes rab kyi pha rol tu phyin pa 'di las rgya cher bstan to/ /kau shi ka rnam grangs des kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di bris shing glegs bam du byas te/ bri ba dang / bklag pa'i phyir gzhan la byin na de'i bsod nams</text></item>
<item><p>96b.4</p><section></section><text>ches mang du 'phel bar shes par bya'o/ /de ci'i phyir zhe na/ kau shi ka shes rab kyi pha rol tu phyin pa 'di las chos thams cad rgya cher bstan te/ de dag yod pas rgyal rigs sA chen po rnams dang / bram ze'i rigs sA la chen po rnams dang / khyim bdag gi rigs sA la chen po rnams yod do/ /</text></item>
<item><p>96b.5</p><section></section><text>rgyal chen bzhi'i ris kyi lha rnams yod do/ /sum cu rtsa gsum dang / 'thab bral dang / dga' ldan dang / 'phrul dga' dang / gzhan 'phrul dbang byed dang / tshangs 'khor dang / tshangs pa mdun na 'don dang / tshangs pa chen po dang / 'du shes med 'du shes med min skye mched kyi bar gyi lha rnams</text></item>
<item><p>96b.6</p><section></section><text>yod do/ /pha rol tu phyin pa thams cad yod do/ /byang chub kyi phyogs kyi chos sum cu rtsa bdun yod do/ /'phags pa'i bden pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu yod do/ /stong pa nyid dang / mtshan ma med pa dang / smon pa med pa dang / </text></item>
<item><p>96b.7</p><section></section><text>mngon par shes pa drug yod do/ /stong pa nyid thams cad dang / ting nge 'dzin thams cad dang / gzungs kyi sgo rnams yod do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yod do/ /</text></item>
<item><p>97a.1</p><section></section><text>byams pa chen po dang / snying rje chen po yod do/ /rnam pa thams cad mkhyen pa nyid yod do/ /rgyun du zhugs pa yod do/ /lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas rnams yod do/ /de bzhin gshegs pa dgra bcom</text></item>
<item><p>97a.2</p><section></section><text>pa yang dag par rdzogs pa'i sangs rgyas rnams yod do/ /kau shi ka 'dzam bu'i gling gi sems can rnams rang byang chub kyi bar la bkod pa lta zhog gi /kau shi ka gling bzhi pa'i 'jig rten gyi khams kyi sems can ji snyed pa de dag rigs kyi bu'am/ rigs kyi bu mo gang la las dge ba bcu'i las</text></item>
<item><p>97a.3</p><section></section><text>kyi lam dang / rang byang chub kyi bar la rab tu bkod na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis</text></item>
<item><p>97a.4</p><section></section><text>bka' stsal pa/ kau shi ka de bas kyang rigs kyi bu'am/ rigs bu mo gang gis shes rab kyi pha rol tu phyin pa 'di bris shing glegs bam du byas te/ chung ngu na bri ba dang / bklag par bya ba'i phyir gzhan la byin na bsod nams mang du 'phel lo/ /de ci'i phyir zhe na/ kau shi ka de ni 'di ltar shes rab</text></item>
<item><p>97a.5</p><section></section><text>kyi pha rol tu phyin pa las skyes pa ni nyan thos dang / rang sangs rgyas dang / byang chub sems dpa'i chos thams cad dang / sangs rgyas kyi chos thams cad do/ /kau shi ka gling chen po bzhi pa'i 'jig rten gyi khams kyi sems can rnams dge ba bcu'i las kyi lam dang / rang byang chub nyid kyi bar las </text></item>
<item><p>97a.6</p><section></section><text>bkod pa lta zhog gi /kau shi ka stong gi 'jig rten gyi khams kyi sems can ji snyed yod pa de dag rigs kyi bu'am/ rigs kyi bu mo gang la las dge ba bcu'i las kyi lam la rab tu bkod pa dang / rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong</text></item>
<item><p>97a.7</p><section></section><text>ba'i 'bras bu dang / dgra bcom pa nyid dang / rang byang chub la rab tu bkod pa bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di bris shing glegs bam du byas nas chung ngu na bri ba dang / bklag pa'i phyir gzhan la byin na bsod nams ches mang du 'phel lo/ /</text></item>
<item><p>97b.1</p><section></section><text>kau shi ka stong gi 'jig rten gyi khams kyi sems can rnams rang byang chub kyi bar la bkod pa lta zhog gi /kau shi ka stong gnyis pa bar ma'i 'jig rten gyi khams kyi sems can ji snyed pa de dag rigs kyi bu'am/ rigs kyi bu mo gang la las dge ba bcu'i las kyi lam dang / rang byang chub kyi</text></item>
<item><p>97b.2</p><section></section><text>bar la rab tu bkod na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang</text></item>
<item><p>97b.3</p><section></section><text>rigs kyi bu'am/ rigs kyi bu mo gang gis shes rab kyi pha rol tu phyin pa 'di bris shing glegs bam du byas te/ chung ngu na bri ba dang / bklag pa'i phyir gzhan la byin na bsod nams ches mang du 'phel lo/ /kau shi ka stong gnyis pa bar ma'i 'jig rten gyi khams kyi sems can rnams rang byang chub</text></item>
<item><p>97b.4</p><section></section><text>kyi bar la bkod pa lta zhog gi /kau shi ka stong gsum gyi stong chen po'i 'jig rten gyi khams kyi sems can ji snyed pa de dag rigs kyi bu'am/ rigs kyi bu mo la las dge ba bcu'i las kyi lam dang / rang byang chub kyi bar la rab tu bkod pa bas kyang rigs kyi bu'am/ rigs kyi bu mo gang gis shes</text></item>
<item><p>97b.5</p><section></section><text>rab kyi pha rol tu phyin pa 'di bris shing glegs bam du byas te/ chung ngu na bri ba dang / bklag pa'i phyir gzhan la byin na bsod nams ches mang du 'phel lo/ /kau shi ka stong gsum gyi stong chen po'i 'jig rten gyi khams kyi sems can rnams rang byang chub kyi bar la bkod pa lta zhog gi /kau shi ka phyogs</text></item>
<item><p>97b.6</p><section></section><text>bcu'i 'jig rten gyi khams gang gA'i klung gi bye ma snyed rnams na sems can ji snyed yod pa de dag thams cad rigs kyi bu'am/ rigs kyi bu mo gang la las dge ba bcu'i las kyi lam la rab tu bkod pa dang / rang byang chub kyi bar la rab tu bkod pa bas rigs kyi bu'am/ rigs kyi bu mo gang gis shes rab kyi pha</text></item>
<item><p>97b.7</p><section></section><text>rol tu phyin pa 'di bris shing glegs bam du byas nas chung ngu na bri ba dang / bklag pa'i phyir gzhan la byin na/ kau shi ka de bas kyang rigs kyi bu'am/ rigs kyi bu mo 'di'i bsod nams ches mang du 'phel lo/ /de ci'i phyir zhe na/ shes rab kyi pha rol tu phyin pa 'di las zag pa med pa'i chos rnams rgya</text></item>
<item><p>98a.1</p><section></section><text>cher bstan te/ de dag la bslabs shing rigs kyi bu'am/ rigs kyi bu mo de dag yang dag pa'i skyon med par zhugs par gyur to/ /'jug go 'jug par 'gyur ro/ /dgra bcom pa nyid kyi bar du thob par gyur to/ /'thob po/ /'thob par 'gyur ro/ /rang byang chub thob par</text></item>
<item><p>98a.2</p><section></section><text>gyur to/ /'thob po/ /'thob par 'gyur ro/ /byang chub sems dpa' sems dpa' chen po rnams kyang byang chub sems dpa'i skyon med par zhugs par gyur to/ /'jug go 'jug par 'gyur ro/ /bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon</text></item>
<item><p>98a.3</p><section></section><text>par rdzogs par 'tshang rgya'o/ /mngon par rdzogs par 'tshang rgya bar 'gyur ro/ /kau shi ka zag pa med pa'i chos de dag kyang gang zhe na/ 'di lta ste/ pha rol tu phyin pa rnams dang / de bzhin gshegs pa'i stobs rnams dang / byang chub kyi phyogs kyi chos sum cu rtsa bdun dang / 'phags pa'i</text></item>
<item><p>98a.4</p><section></section><text>bden pa bzhi dang / nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / dngos po med pa'i ngo bo nyid stong pa nyid kyi bar dang / tshad med pa rnams dang / ting nge 'dzin rnams dang / gzungs kyi sgo rnams dang / gzugs med pa'i snyoms par 'jug pa</text></item>
<item><p>98a.5</p><section></section><text>rnams dang / de bzhin gshegs pa'i stobs bcu rnams dang / sangs rgyas kyi chos gzhal du med pa'i bar dang / de bzhin gshegs pa dgra bcom pa yang dag par rdzogs pa'i sangs rgyas rnams kyis shes rab kyi pha rol tu phyin pa las rgya cher bstan to/ /kau shi ka rnam grangs des kyang rigs</text></item>
<item><p>98a.6</p><section></section><text>kyi bu'am/ rigs kyi bu mo gang gis shes rab kyi pha rol tu phyin pa 'di bris shing glegs bam du byas te bri ba dang / bklag pa'i phyir gzhan la byin na de bas de'i bsod nams mang du 'phel par shes par bya'o/ /de ci'i phyir zhe na/ kau shi ka de ni 'di ltar shes rab kyi pha rol tu phyin pa 'di las chos</text></item>
<item><p>98a.7</p><section></section><text>thams cad rgya cher bstan pa'i phyir te/ de dag yod pas rgyal rigs sA la chen po dang / bram ze'i rigs sA la chen po dang / khyim bdag gi rigs sA la chen po rnams yod do/ /rgyal chen bzhi'i ris kyi lha rnams yod do/ /'du shes med 'du shes med min skye mched kyi bar gyi lha rnams yod do/ /</text></item>
<item><p>98b.1</p><section></section><text>pha rol tu phyin pa rnams yod do/ /byang chub kyi phyogs kyi chos sum cu rtsa bdun yod do/ /rnam pa thams cad mkhyen pa nyid kyi bar du yod do/ /rgyun du zhugs pa'i 'bras bu rnams yod do/ /lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas rnams yod</text></item>
<item><p>98b.2</p><section></section><text>do/ /de bzhin gshegs pa dgra bcom pa yang dag par rdzogs pa'i sangs rgyas rnams yod do/ /kau shi ka gzhan yang 'dzam bu'i gling gi sems can ji snyed pa de dag rigs kyi bu'am/ rigs kyi bu mo la la zhig gis bsam gtan bzhi la bkod/ tshad med pa bzhi dang / gzugs</text></item>
<item><p>98b.3</p><section></section><text>med pa'i snyoms par 'jug pa bzhi dang / mngon par shes pa lnga la bkod na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang</text></item>
<item><p>98b.4</p><section></section><text>ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di bris shing glegs bam du chud par byas te/ chung ngu na bri ba dang / bklag pa'i phyir gzhan la byin na bsod nams ches mang du 'phel lo/ /</text></item>
<item><p>98b.5</p><section></section><text>de ci'i phyir zhe na/ shes rab kyi pha rol tu phyin pa 'di las zag pa med pa'i chos rnams rgya cher bstan pa'i phyir ro/ /kau shi ka gzhan yang rigs kyi bu'am/ rigs kyi bu mo gang la las shes rab kyi pha rol tu phyin pa 'di 'dzin par 'gyur ba dang / 'chang bar 'gyur ba dang / klog par 'gyur ba</text></item>
<item><p>98b.6</p><section></section><text>dang / kun chub par byed par 'gyur ba dang / tshul bzhin du yid la byed par 'gyur ba ni rigs kyi bu'am/ rigs kyi bu mo de'i bsod nams ches mang du 'phel bar 'gyur gyi/ 'dzam bu'i gling gi sems can rnams dang / gling bzhi pa rnams dang / stong gnyis pa bar ma'i 'jig rten gyi khams</text></item>
<item><p>98b.7</p><section></section><text>kyi sems can thams cad dge ba bcu'i las kyi lam dang / bsam gtan dang / tshad med pa dang / gzugs med pa dang / mngon par shes pa rnams la bkod pas ni ma yin no/ /de la tshul bzhin du yid la byed pa ni 'di yin te/ gnyis la spyod pa ma yin pa'i blos shes rab kyi pha rol tu</text></item>
<item><p>99a.1</p><section></section><text>tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur ba'o/ /gnyis la spyod pa ma yin pa'i blos bsam gtan gyi pha rol tu phyin pa dang / brtson 'grus kyi pha rol tu phyin pa dang / </text></item>
<item><p>99a.2</p><section></section><text>bzod pa'i pha rol tu phyin pa dang / tshul khrims kyi pha rol tu phyin pa dang / gnyis la spyod pa ma yin pa'i blos sbyin pa'i pha rol tu phyin pa 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur ba'o/ /gnyis la spyod pa ma</text></item>
<item><p>99a.3</p><section></section><text>yin pa'i blos nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du tshul bzhin du yid la byed par 'gyur ba'o// //bam po sum cu bzhi pa/ gnyis la spyod pa ma yin pa'i blos dran pa nye bar gzhag pa dang / </text></item>
<item><p>99a.4</p><section></section><text>yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams tshul bzhin du yid la byed par 'gyur ba'o/ /gnyis la spyod pa ma yin pa'i blos sangs rgyas kyi chos ma 'dres pa bco brgyad dang / rnam pa thams cad mkhyen pa nyid</text></item>
<item><p>99a.5</p><section></section><text>tshul bzhin du yid la byed par 'gyur ba'o zhes bya ba ni bkur pa tsam bzhi pa yin no/ / kau shi ka gzhan yang rigs kyi bu'am/ rigs kyi bu mo la la zhig gis shes rab kyi pha rol tu phyin pa'i don gzhan la rnam grangs du mas rgya cher ston par byed/ 'chad par byed/ rnam par 'byed/ gsal</text></item>
<item><p>99a.6</p><section></section><text>bar byed na/ de la shes rab kyi pha rol tu phyin pa'i don 'di yin te/ shes rab kyi pha rol tu phyin pa ni gnyis su med par mthong gi gnyis su ni ma yin pa ste/ mtshan mar ma yin/ mtshan ma med par ma yin/ 'ong bar ma yin/ 'gro bar ma yin/ dbri bar ma yin/ bsnan par ma yin/ </text></item>
<item><p>99a.7</p><section></section><text>kun nas nyon mongs par ma yin/ rnam par byang bar ma yin/ skye bar ma yin/ 'gag par ma yin/ len par ma yin/ dor bar ma yin/ gnas par ma yin/ mi gnas par ma yin/ yang dag par ma yin/ yang dag pa ma yin par ma yin/ ldan par ma yin/ mi ldan par ma</text></item>
<item><p>99b.1</p><section></section><text>yin/ bag tsam ma yin/ bag tsam ma yin par ma yin/ cha so so bar ma yin/ cha so so ba ma yin par ma yin/ chos nyid ma yin/ chos nyid ma yin par ma yin/ de bzhin nyid ma yin/ de bzhin nyid ma yin par ma yin/ yang dag pa'i mtha' ma yin/ yang</text></item>
<item><p>99b.2</p><section></section><text>dag pa'i mtha' ma yin par ma yin te/ rigs kyi bu'am/ rigs kyi bu mo gang shes rab kyi pha rol tu phyin pa 'di'i don gzhan la rgya cher ston par byed/ 'chad pa dang / rnam par 'byed pa dang / gsal bar byed na 'di nyid bsod nams mang du 'phel gyi/ bdag 'ba'</text></item>
<item><p>99b.3</p><section></section><text>zhig 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur bas ni ma yin no zhes bya ba ni bkur ba tsam lnga pa yin no/ / kau shi ka gzhan yang rigs kyi bu'am/ rigs kyi bu mo la la zhig bdag nyid kyang shes</text></item>
<item><p>99b.4</p><section></section><text>rab kyi pha rol tu phyin pa 'di 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing / gzhan la yang rgya cher ston par byed/ 'chad par byed/ rnam par 'byed par byed/ gsal bar byed na 'di nyid de</text></item>
<item><p>99b.5</p><section></section><text>bas bsod nams shin tu mang du 'phel lo/ /brgya byin gyis gsol pa/ bcom ldan 'das de de ltar lags so/ /bde bar gshegs pa de de ltar lags so/ /bcom ldan 'das kyis bka' stsal pa/ kau shi ka rigs kyi bu'am/ rigs kyi bu mos shes rab kyi pha rol tu phyin pa de</text></item>
<item><p>99b.6</p><section></section><text>ltar don dang ldan la yi ge dang ldan par bstan par bya ste/ kau shi ka de ltar ston pa'i rigs kyi bu'am/ rigs kyi bu mo de ni bsod nams kyi phung po tshad med grangs med/ gzhal du med pa dang ldan par 'gyur ro zhes bya ba ni bkur ba tsam drug pa yin no/ / kau shi ka gal te rigs kyi</text></item>
<item><p>99b.7</p><section></section><text>bu'am/ rigs kyi bu mo phyogs bcu'i phyogs re re zhing 'jig rten gyi khams tshad med pa rnams kyi de bzhin gshegs pa dgra bcom pa yang dag par rdzogs pa'i sangs rgyas tshad med grangs med/ gzhal du med pa dag la nam 'tsho'i bar du me tog dang / spos dang / dri dang / phreng ba dang / </text></item>
<item><p>100a.1</p><section></section><text>byug pa dang / phye ma dang / na bza' dang / gdugs dang / rgyal mtshan dang / ba dan rnams dang / bde ba'i yo byad rnams kyis rim gror bya ba dang / bla mar bya ba dang / bsti stang du bya ba dang / mchod par byas pa bas kau shi ka rigs kyi bu'am/ rigs kyi bu mo la la zhig</text></item>
<item><p>100a.2</p><section></section><text>gis shes rab kyi pha rol tu phyin pa 'di gzhan la rgya cher don dang ldan/ yi ge dang ldan par rnam grangs du mar go bar byas/ yang dag par rab tu gsal bar byas/ rnam par bsgoms par byas/ rnam par grol bar byas yang dag par bstan par byas na/ rigs kyi bu'am/ rigs kyi bu mo 'di nyid</text></item>
<item><p>100a.3</p><section></section><text>kyi bsod nams ches mang du 'phel lo/ /de ci'i phyir zhe na/ shes rab kyi pha rol tu phyin pa 'di la bslabs te/ 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyis bla na med pa yang dag par rdzogs pa'i</text></item>
<item><p>100a.4</p><section></section><text>byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par 'tshang rgya bar 'gyur ro zhes bya ba ni bkur ba tsam bdun pa yin no/ / kau shi ka gzhan yang rigs kyi bu'am/ rigs kyi bu mo gang la las bskal pa grangs med gzhal du</text></item>
<item><p>100a.5</p><section></section><text>med par sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la dmigs pa'i tshul gyis spyod pa bas/ mi dmigs pa'i tshul</text></item>
<item><p>100a.6</p><section></section><text>gyis gzhan la rgya cher yang dag par rab tu gsal bar byed/ rjod par byed/ mtshon par byed na de'i bsod nams ches mang du 'phel lo/ /kau shi ka de la dmigs pa gang zhe na/ byang chub sems dpa' dmigs pa'i tshul gyis sbyin pa gtong zhing 'di snyam du sbyin pa gtong ngo / /sbyin pa ni 'di gtong</text></item>
<item><p>100a.7</p><section></section><text>ngo / /'di la sbyin par bya'o snyam na des sbyin pa de ltar btang bas sbyin pa nyid du 'gyur gyi / sbyin pa'i pha rol tu phyin pa ni ma yin no/ /'di ni tshul khrims so/ /bdag ni tshul khrims dang ldan pa'o/ /sems can 'di rnams la bsrung bar bya'o snyam na/ 'di ni tshul khrims nyid du 'gyur gyi/ tshul</text></item>
<item><p>100b.1</p><section></section><text>khrims kyi pha rol tu phyin pa ni ma yin no/ /bdag ni bzod pa sgom pa'o/ /bzod pa ni 'di'o/ /pha rol la bzod par bya'o snyam na 'di ni bzod pa nyid du 'gyur gyi/ bzod pa'i pha rol tu phyin pa ni ma yin no/ /bdag ni brtson 'grus rtsom mo/ /'di ni brtson 'grus so/ /'di rnams kyi don du'o</text></item>
<item><p>100b.2</p><section></section><text>snyam na/ 'di ni brtson 'grus nyid du 'gyur gyi/ brtson 'grus kyi pha rol tu phyin pa ni ma yin no/ /bdag ni bsam gtan la snyoms par 'jug go/ /bsam gtan 'di'o/ /'di la ni mnyam par gzhag go snyam na/ 'di ni bsam gtan nyid du 'gyur gyi/ bsam gtan gyi pha rol tu</text></item>
<item><p>100b.3</p><section></section><text>phyin pa ni ma yin no/ /bdag ni shes rab sgom mo/ /shes rab ni 'di'o/ /'di rnams kyi don du'o snyam na shes rab nyid du 'gyur gyi/ shes rab kyi pha rol tu phyin pa ni ma yin no/ /kau shi ka rigs kyi bu'am/ rigs kyi bu mo de ltar dmigs pa la spyod pas ni sbyin pa'i pha rol tu phyin pa</text></item>
<item><p>100b.4</p><section></section><text>yongs su rdzogs par mi 'gyur ro/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par mi 'gyur ro/ /brgya byin gyis gsol pa/ </text></item>
<item><p>100b.5</p><section></section><text>bcom ldan 'das byang chub sems dpa' sems dpa' chen pos ji ltar spyad na sbyin pa'i pha rol tu phyin pa yongs su rdzogs par 'gyur/ ji ltar tshul khrims kyi pha rol tu phyin pa yongs su rdzogs par 'gyur/ ji ltar bzod pa'i pha rol tu phyin pa yongs su rdzogs par 'gyur/ ji ltar brtson</text></item>
<item><p>100b.6</p><section></section><text>'grus kyi pha rol tu phyin pa yongs su rdzogs par 'gyur/ ji ltar bsam gtan gyi pha rol tu phyin pa yongs su rdzogs par 'gyur/ ji ltar shes rab kyi pha rol tu phyin pa yongs su rdzogs par 'gyur/ bcom ldan 'das kyis bka' stsal pa/ kau shi ka 'di la byang chub sems dpa' sems</text></item>
<item><p>100b.7</p><section></section><text>dpa' chen po sbyin pa gtong pa'i tshe/ yongs su gtong ba mi dmigs/ sbyin pa mi dmigs/ len pa mi dmigs pa 'di ni sbyin pa'i pha rol tu phyin pa zhes brjod do/ /tshul khrims mi dmigs/ tshul khrims dang ldan pa mi dmigs/ sems can mi dmigs pa 'di ni tshul khrims kyi pha</text></item>
<item><p>101a.1</p><section></section><text>rol tu phyin pa zhes brjod do/ /bzod pa mi dmigs/ bzod par bya ba mi dmigs/ bzod pa po mi dmigs pa 'di ni bzod pa'i pha rol tu phyin pa zhes brjod do/ /brtson 'grus mi dmigs/ brtson par bya ba mi dmigs/ lus dang sems mi dmigs pa 'di ni brtson</text></item>
<item><p>101a.2</p><section></section><text>'grus kyi pha rol tu phyin pa zhes brjod do/ /bsam gtan mi dmigs/ bsam gtan bsgom pa mi dmigs/ bsgom par bya ba mi dmigs pa 'di ni bsam gtan gyi pha rol tu phyin pa zhes brjod do/ /shes rab mi dmigs/ shes rab dang ldan pa mi dmigs/ sems can mi</text></item>
<item><p>101a.3</p><section></section><text>dmigs pa 'di ni shes rab kyi pha rol tu phyin pa zhes brjod do/ /kau shi ka de ltar spyod pa'i byang chub sems dpa' sems dpa' chen po ni sbyin pa'i pha rol tu phyin pa yongs su rdzogs par 'gyur ro/ /tshul khrims kyi pha rol tu phyin pa yongs su rdzogs par 'gyur ro/ /bzod pa'i pha rol tu phyin</text></item>
<item><p>101a.4</p><section></section><text>pa yongs su rdzogs par 'gyur ro/ /brtson 'grus kyi pha rol tu phyin pa yongs su rdzogs par 'gyur ro/ /bsam gtan gyi pha rol tu phyin pa yongs su rdzogs par 'gyur ro/ /shes rab kyi pha rol tu phyin pa yongs su rdzogs par 'gyur ro/ /kau shi ka rigs kyi bu'am/ rigs kyi bu mo de</text></item>
<item><p>101a.5</p><section></section><text>ltar mi dmigs pa'i tshul gyis shes rab kyi pha rol tu phyin pa 'di don dang ldan yi ge dang ldan par bstan par bya'o/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin</text></item>
<item><p>101a.6</p><section></section><text>pa'i pha rol tu phyin pa 'di don dang ldan yi ge dang ldan par brjod par bya'o/ /de ci'i phyir zhe na/ kau shi ka ma 'ongs pa'i dus na rigs kyi bu'am/ rigs kyi bu mo gang la las shes rab kyi pha rol tu phyin pa'i gzugs brnyan ston pa 'byung ba'i phyir te/ der rigs kyi bu'am/ rigs kyi bu mo gang bla na</text></item>
<item><p>101a.7</p><section></section><text>med pa yang dag par rdzogs pa'i byang chub tu zhugs pas shes rab kyi pha rol tu phyin pa'i gzugs brnyan de thos nas chud zos par 'gyur te/ de dag la yang shes rab kyi pha rol tu phyin pa 'di don dang ldan yi ge dang ldan par bstan par bya'o/ /brgya byin gyis gsol pa/ bcom ldan 'das shes rab kyi</text></item>
<item><p>101b.1</p><section></section><text>pha rol tu phyin pa'i gzugs brnyan de gang lags/ bcom ldan 'das kyis bka' stsal pa/ kau shi ka 'di la rigs kyi bu'am/ rigs kyi bu mo dag shes rab kyi pha rol tu phyin pa 'di bstan to snyam zhing shes rab kyi pha rol tu phyin pa'i gzugs brnyan ston par byed do/ /de la 'di ni shes rab kyi pha rol tu</text></item>
<item><p>101b.2</p><section></section><text>phyin pa'i gzugs brnyan te/ gzugs ni mi rtag go zhes bya bar ston par 'gyur/ tshor ba dang / 'du shes dang / 'du byed rnams dang / rnam par shes pa mi rtag go zhes bya bar ston par 'gyur zhing gang de ltar spyod pa de ni shes rab kyi pha rol tu phyin pa la spyod do zhes rigs kyi bu'am/ rigs kyi bu mo</text></item>
<item><p>101b.3</p><section></section><text>rnams la ston par 'gyur te/ de dag kyang gzugs mi rtag ces bya bar ston par 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa mi rtag go zhes bya bar ston par 'gyur zhing / de dag kyang shes rab kyi pha rol tu phyin pa'i gzugs brnyan ston par 'gyur ro/ /</text></item>
<item><p>101b.4</p><section></section><text>de dag mig mi rtag go zhes bya bar ston par 'gyur/ de bzhin du rna ba dang / sna dang / lce dang / lus dang / yid mi rtag go zhes bya bar ston par 'gyur/ gzugs mi rtag go zhes bya bar ston par 'gyur/ de bzhin du sgra dang / dri dang / ro dang / reg dang / chos mi rtag go zhes bya bar ston par 'gyur/ </text></item>
<item><p>101b.5</p><section></section><text>sa'i khams mi rtag go zhes bya bar ston par 'gyur/ de bzhin du chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams mi rtag go zhes bya bar ston par 'gyur/ mig gi khams mi rtag go zhes bya bar ston par 'gyur/ rna ba'i khams dang / </text></item>
<item><p>101b.6</p><section></section><text>sna'i khams dang / lce'i khams dang / lus kyi khams dang / yid kyi khams mi rtag go zhes bya bar ston par 'gyur/ gzugs kyi khams mi rtag ces bya bar ston par 'gyur/ sgra'i khams dang / dri'i khams dang / ro'i khams dang / reg gi khams dang / chos kyi khams mi rtag ces bya bar ston</text></item>
<item><p>101b.7</p><section></section><text>par 'gyur/ mig gi rnam par shes pa'i khams mi rtag ces bya bar ston par 'gyur/ rna ba'i rnam par shes pa'i khams dang / sna'i rnam par shes pa'i khams dang / lce'i rnam par shes pa'i khams dang / lus kyi rnam par shes pa'i khams dang / yid kyi rnam par shes pa'i khams mi rtag</text></item>
<item><p>102a.1</p><section></section><text>ces bya bar ston par 'gyur/ mig gi 'dus te reg pa'i khams mi rtag ces bya bar ston par 'gyur/ rna ba'i 'dus te reg pa'i khams dang / sna'i 'dus te reg pa'i khams dang / lce'i 'dus te reg pa'i khams dang / lus kyi 'dus te reg pa'i khams dang / yid kyi</text></item>
<item><p>102a.2</p><section></section><text>'dus te reg pa'i khams mi rtag ces bya bar ston par 'gyur/ mig gi 'dus te reg pa'i rkyen gyis tshor ba mi rtag ces bya bar ston par 'gyur/ de bzhin du rna ba dang / sna dang / lce dang / lus dang / yid kyi 'dus te reg pa'i rkyen gyis tshor ba mi rtag ces bya bar ston par 'gyur/ gzugs</text></item>
<item><p>102a.3</p><section></section><text>sdug bsngal ba dang / bdag med pa dang / mi sdug go zhes bya bar chos ston par 'gyur/ tshor ba dang / 'du shes dang / 'du byed rnams dang / rnam par shes pa sdug bsngal ba dang / bdag med pa dang / mi sdug pa'o zhes bya bar ston par 'gyur/ sa'i khams dang / chu'i khams dang / me'i</text></item>
<item><p>102a.4</p><section></section><text>khams dang / rlung gi khams dang / nam mkha'i khams dang / rnam par shes pa'i khams sdug bsngal ba dang / bdag med pa dang / mi sdug pa'o zhes bya bar ston par 'gyur/ gzugs dang / sgra dang / dri dang / ro dang / reg dang / chos sdug bsngal ba dang / bdag med pa dang / mi sdug</text></item>
<item><p>102a.5</p><section></section><text>pa'o zhes bya bar ston par 'gyur/ mig sdug bsngal ba dang / bdag med pa dang / mi sdug pa'o zhes bya bar ston par 'gyur/ rna ba dang / sna dang / lce dang / lus dang / yid sdug bsngal ba dang / bdag med pa dang / mi sdug pa'o zhes bya bar ston par 'gyur/ gzugs kyi khams dang / </text></item>
<item><p>102a.6</p><section></section><text>sgra'i khams dang / dri'i khams dang / ro'i khams dang / reg gi khams dang / chos kyi khams sdug bsngal ba dang / bdag med pa dang / mi sdug pa'o zhes bya bar ston par 'gyur/ mig gi khams sdug bsngal ba dang / bdag med pa dang / mi sdug pa'o zhes bya bar ston par 'gyur/ </text></item>
<item><p>102a.7</p><section></section><text>rna ba'i khams dang / sna'i khams dang / lce'i khams dang / lus kyi khams dang / yid kyi khams sdug bsngal ba dang / bdag med pa dang / mi sdug pa'o zhes bya bar ston par 'gyur/ mig gi rnam par shes pa'i khams sdug bsngal ba dang / bdag med pa dang / mi sdug pa'o zhes bya bar</text></item>
<item><p>102b.1</p><section></section><text>ston par 'gyur/ rna ba'i rnam par shes pa'i khams dang / sna'i rnam par shes pa'i khams dang / lce'i rnam par shes pa'i khams dang / lus kyi rnam par shes pa'i khams dang / yid kyi rnam par shes pa'i khams sdug bsngal ba dang / bdag med pa dang / mi sdug pa'o zhes bya bar</text></item>
<item><p>102b.2</p><section></section><text>ston par 'gyur/ mig gi 'dus te reg pa dang / mig gi 'dus te reg pa'i rkyen gyis tshor ba sdug bsngal ba dang / bdag med pa dang / mi sdug pa'o zhes bya bar ston par 'gyur/ de bzhin du rna ba dang / sna dang / lce dang / lus dang / yid kyi 'dus te reg pa dang / rna ba dang / sna dang / </text></item>
<item><p>102b.3</p><section></section><text>lce dang / lus dang / yid kyi 'dus te reg pa'i rkyen gyis tshor ba sdug bsngal ba dang / bdag med pa dang / mi sdug pa'o zhes bya bar ston par 'gyur te/ de ltar de dag shes rab kyi pha rol tu phyin pa'i gzugs brnyan ston par 'gyur ro/ /de bzhin du bsam gtan gyi pha rol tu phyin pa'i</text></item>
<item><p>102b.4</p><section></section><text>gzugs brnyan dang / brtson 'grus kyi pha rol tu phyin pa'i gzugs brnyan dang / bzod pa'i pha rol tu phyin pa'i gzugs brnyan dang / tshul khrims kyi pha rol tu phyin pa'i gzugs brnyan dang / sbyin pa'i pha rol tu phyin pa'i gzugs brnyan ston par 'gyur ro/ /de ltar gzugs dang / tshor ba dang / </text></item>
<item><p>102b.5</p><section></section><text>'du shes dang / 'du byed rnams dang / rnam par shes pa mi rtag pa dang / sdug bsngal ba dang / bdag med pa dang / mi sdug pa'o zhes bya bar ston par 'gyur/ mig dang / gzugs dang / mig gi rnam par shes pa'i khams kyi bar du mi rtag pa dang / sdug bsngal ba dang / bdag med pa dang / mi</text></item>
<item><p>102b.6</p><section></section><text>sdug pa'o zhes bya bar ston par 'gyur/ de bzhin du rna ba dang / sna dang / lce dang / lus dang / yid kyi rnam par shes pa'i khams kyi bar du mi rtag pa dang / sdug bsngal ba dang / bdag med pa dang / mi sdug pa'o zhes bya bar ston par 'gyur/ de ltar shes rab kyi pha rol tu phyin pa mi rtag pa dang / </text></item>
<item><p>102b.7</p><section></section><text>sdug bsngal ba dang / bdag med pa dang / mi sdug pa'o zhes bya bar ston par 'gyur/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa mi rtag pa dang / </text></item>
<item><p>103a.1</p><section></section><text>sdug bsngal ba dang / bdag med pa dang / mi sdug pa'o zhes bya bar ston par 'gyur/ de bzhin du tshad med pa dang / bsam gtan dang / gzugs med pa'i snyoms par 'jug pa mi rtag pa dang / sdug bsngal ba dang / bdag med pa dang / mi sdug pa'o zhes bya bar</text></item>
<item><p>103a.2</p><section></section><text>ston par 'gyur te/ shes rab kyi pha rol tu phyin pa la spyod pa'i tshe de ltar ston par 'gyur ro/ /dran pa nye bar gzhag pa mi rtag pa dang / sdug bsngal ba dang / bdag med pa dang / mi sdug pa'o zhes bya bar ston par 'gyur/ de bzhin du yang dag par spong ba dang / rdzu 'phrul gyi rkang pa dang / dbang</text></item>
<item><p>103a.3</p><section></section><text>po dang / stobs dang / byang chub kyi yan lag dang / lam rnams mi rtag pa dang / sdug bsngal ba dang / bdag med pa dang / mi sdug pa'o zhes bya bar ston par 'gyur/ shes rab kyi pha rol tu phyin pa la spyod pa'i tshe rnam pa thams cad mkhyen pa'i bar du mi rtag pa dang / sdug bsngal ba dang / </text></item>
<item><p>103a.4</p><section></section><text>bdag med pa dang / mi sdug pa'o zhes bya bar ston par 'gyur te/ gang de ltar spyod pa de ni shes rab kyi pha rol tu phyin pa la spyod pa'o zhes de ltar brjod pa 'di ni kau shi ka shes rab kyi pha rol tu phyin pa'i gzugs brnyan no/ /kau shi ka gzhan yang rigs kyi bu'am/ rigs kyi bu mo de dag shes rab</text></item>
<item><p>103a.5</p><section></section><text>kyi pha rol tu phyin pa ston na 'di ltar ston te/ tshur rigs kyi bu khyod kyis de ltar shes rab kyi pha rol tu phyin pa sgoms shig /khyod kyis shes rab kyi pha rol tu phyin pa bsgoms na sa dang po la gnas par 'gyur ro/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa</text></item>
<item><p>103a.6</p><section></section><text>dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa bsgoms na sa dang po la gnas par 'gyur ro/ /sa bcu pa'i bar la gnas par 'gyur ro zhes de yang mtshan ma'i tshul dang dmigs pa'i tshul gyis ston te/ de dus kyi 'du shes kyis</text></item>
<item><p>103a.7</p><section></section><text>shes rab kyi pha rol tu phyin pa bsgom par 'gyur ro/ /kau shi ka de ni 'di ltar shes rab kyi pha rol tu phyin pa'i gzugs brnyan no/ /kau shi ka gzhan yang rigs kyi bu'am/ rigs kyi bu mo de dag 'di ltar ston to / tshur rigs kyi bu khyod kyis de ltar shes rab kyi pha rol tu phyin pa sgoms shig /khyod kyis</text></item>
<item><p>103b.1</p><section></section><text>shes rab kyi pha rol tu phyin pa bsgoms na nyan thos kyi sa las 'da' bar 'gyur ro/ /rang sangs rgyas kyi sa las 'da' bar 'gyur ro zhes ston te/ kau shi ka de ni shes rab kyi pha rol tu phyin pa'i gzugs brnyan no/ /kau shi ka gzhan yang rigs kyi bu'am/ rigs kyi bu mo de dag theg pa chen po pa'i rigs kyi</text></item>
<item><p>103b.2</p><section></section><text>bu'am/ rigs kyi bu mo de dag la shes rab kyi pha rol tu phyin pa ston na 'di ltar ston te/ tshur rigs kyi bu khyod kyis shes rab kyi pha rol tu phyin pa sgoms shig /khyod kyis shes rab kyi pha rol tu phyin pa bsgoms na byang chub sems dpa'i skyon med par 'jug par 'gyur ro/ /kau shi ka gzhan yang</text></item>
<item><p>103b.3</p><section></section><text>rigs kyi bu'am/ rigs kyi bu mo de dag la shes rab kyi pha rol tu phyin pa ston na 'di ltar ston te/ tshur rigs kyi bu shes rab kyi pha rol tu phyin pa sgoms shig /khyod kyis shes rab kyi pha rol tu phyin pa bsgoms na mi skye ba'i chos la bzod pa thob par 'gyur ro/ /khyod kyis de ltar mi skye ba'i</text></item>
<item><p>103b.4</p><section></section><text>chos la bzod pa thob pa dang / byang chub sems dpa'i mngon par shes pa la gnas par 'gyur te/ khyod de ltar mngon par shes pa la gnas na sangs rgyas bcom ldan 'das rnams la rim gro dang / bla ma dang / bsti stang dang / mchod pa dang / rjed pa dang / bkur sti'i phyir sangs rgyas kyi</text></item>
<item><p>103b.5</p><section></section><text>zhing nas sangs rgyas kyi zhing du 'gro bar 'gyur ro zhes de ltar ston par 'gyur te/ kau shi ka de ltar ston pa'i rigs kyi bu'am/ rigs kyi bu mo de dag ni shes rab kyi pha rol tu phyin pa'i gzugs brnyan ston to/ /kau shi ka gzhan yang rigs kyi bu'am/ rigs kyi bu mo de dag byang chub sems</text></item>
<item><p>103b.6</p><section></section><text>dpa'i theg pa pa'i rigs kyi bu'am rigs kyi bu mo de dag la 'di ltar ston te/ rigs kyi bu dag su shes rab kyi pha rol tu phyin pa 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur ba de'i bsod nams kyi phung po tshad</text></item>
<item><p>103b.7</p><section></section><text>med grangs med gzhal du med par 'phel bar 'gyur ro zhes zer te/ kau shi ka de ltar ston par 'gyur ba'i rigs kyi bu'am rigs kyi bu mo de dag ni shes rab kyi pha rol tu phyin pa'i gzugs brnyan ston to/ /kau shi ka gzhan yang rigs kyi bu'am/ rigs kyi bu mo de dag ni byang chub sems dpa'i</text></item>
<item><p>104a.1</p><section></section><text>theg pa pa'i rigs kyi bu'am/ rigs kyi bu mo de dag la 'di ltar ston te/ tshur rigs kyi bu khyod kyis 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas rnams kyis thugs dang po bskyed pa nas</text></item>
<item><p>104a.2</p><section></section><text>phung po ma lus pa'i mya ngan las 'das pa'i dbyings su yongs su mya ngan las 'das pa'i bar gyi dge ba'i rtsa ba gang ji snyed pa de dag thams cad gcig tu bsdus te rjes su yi rang bar bgyis la bla na med pa yang dag par rdzogs pa'i byang chub tu yongs su sngos shig ces zer te/ de ltar ston par 'gyur</text></item>
<item><p>104a.3</p><section></section><text>ba'i rigs kyi bu'am/ rigs kyi bu mo de dag ni shes rab kyi pha rol tu phyin pa'i gzugs brnyan ston to/ /brgya byin gyis gsol pa/ bcom ldan 'das rigs kyi bu'am/ rigs kyi bu mo de dag byang chub sems dpa'i theg pa pa'i rigs kyi bu'am/ rigs kyi bu mo de dag la ji ltar ston na shes</text></item>
<item><p>104a.4</p><section></section><text>rab kyi pha rol tu phyin pa'i gzugs brnyan mi ston pa lags/ bcom ldan 'das kyis bka' stsal pa/ kau shi ka 'di la rigs kyi bu'am/ rigs kyi bu mo de dag theg pa chen po la yang dag par rab tu zhugs pa'i rigs kyi bu'am/ rigs kyi bu mo de dag la shes rab kyi pha rol tu phyin pa 'di ltar</text></item>
<item><p>104a.5</p><section></section><text>ston te/ tshur rigs kyi bu khyod kyis shes rab kyi pha rol tu phyin pa sgoms shig /gzugs mi rtag ces bya bar ma lta zhig /de ci'i phyir zhe na/ gzugs ni rang bzhin gyis stong pa ste/ gzugs kyi rang bzhin gang yin pa de ni dngos po med pa'o/ /dngos po med pa gang yin pa de ni shes rab kyi pha</text></item>
<item><p>104a.6</p><section></section><text>rol tu phyin pa ste/ shes rab kyi pha rol tu phyin pa gang yin pa de ni gzugs rtag ces bya ba'am/ mi rtag ces bya bar mi dmigs so/ /de ci'i phyir zhe na/ de ni 'di ltar gzugs nyid kyang med na rtag pa'am/ mi rtag par lta ga la 'gyur zhes ston pa'i phyir te/ kau shi ka de ltar ston pa'i rigs kyi bu'am/ </text></item>
<item><p>104a.7</p><section></section><text>rigs kyi bu mo de dag ni shes rab kyi pha rol tu phyin pa'i gzugs brnyan mi ston to/ /de bzhin du tshor ba dang / 'du shes dang / 'du byed rnams dang / rnam par shes pa mi rtag ces bya bar ma lta zhig /de ci'i phyir zhe na/ rnam par shes pa ni rang bzhin gyis stong pa'i phyir te/ rnam par shes pa'i rang bzhin</text></item>
<item><p>104b.1</p><section></section><text>gang yin pa de ni dngos po med pa'o/ /dngos po med pa gang yin pa de ni shes rab kyi pha rol tu phyin pa ste/ shes rab kyi pha rol tu phyin pa gang yin pa de la ni rnam par shes pa rtag ces bya ba'am/ mi rtag ces bya bar mi dmigs so/ /de ci'i phyir zhe na/ de ni 'di ltar de la rnam par shes pa nyid kyang</text></item>
<item><p>104b.2</p><section></section><text>med na rtag pa'am/ mi rtag par lta ga la 'gyur zhes ston pa'i phyir te/ kau shi ka de ltar ston pa'i rigs kyi bu'am/ rigs kyi bu mo de dag ni shes rab kyi pha rol tu phyin pa'i gzugs brnyan mi ston to/ /de bzhin du so so ba dang / bsdus pa'i phung po dang / khams dang / skye mched dang / </text></item>
<item><p>104b.3</p><section></section><text>rten cing 'brel par 'byung ba rnams dang / pha rol tu phyin pa thams cad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos sum cu rtsa bdun dang / rnam par thar pa brgyad dang / mthar gyis gnas pa'i snyoms par</text></item>
<item><p>104b.4</p><section></section><text>'jug pa dgu dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa drug dang / de bzhin gshegs pa'i stobs bcu dang / mi 'jigs pa bzhi dang / </text></item>
<item><p>104b.5</p><section></section><text>so so yang dag par rig pa bzhi dang / sangs rgyas kyi chos ma 'dres pa bco brgyad la bya'o/ /tshur rigs kyi bu khyod kyis shes rab kyi pha rol tu phyin pa sgoms shig /rnam pa thams cad mkhyen pa nyid mi rtag ces bya bar ma lta zhig /de ci'i phyir zhe na/ de ni 'di ltar rnam pa thams cad mkhyen</text></item>
<item><p>104b.6</p><section></section><text>pa nyid rang bzhin gyis stong pa'i phyir te/ rnam pa thams cad mkhyen pa nyid kyi rang bzhin gang yin pa de ni dngos po med pa'o/ /dngos po med pa gang yin pa de ni shes rab kyi pha rol tu phyin pa ste/ shes rab kyi pha rol tu phyin pa gang yin pa de la ni rnam pa thams cad mkhyen pa nyid rtag ces bya ba'am/ </text></item>
<item><p>104b.7</p><section></section><text>mi rtag ces bya bar mi dmigs so/ /de ci'i phyir zhe na/ de ni 'di ltar rnam pa thams cad mkhyen pa nyid kyang med na rtag pa'am/ mi rtag pa lta ga la yod ces ston pa'i phyir te/ kau shi ka de ltar ston pa'i rigs kyi bu'am/ rigs kyi bu mo de dag ni shes rab kyi pha rol tu phyin pa'i gzugs brnyan mi</text></item>
<item><p>105a.1</p><section></section><text>ston to/ /kau shi ka gzhan yang rigs kyi bu'am/ rigs kyi bu mo de dag byang chub sems dpa'i theg pa pa'i rigs kyi bu'am/ rigs kyi bu mo de dag la shes rab kyi pha rol tu phyin pa 'di ltar ston te/ tshur rigs kyi bu khyod kyis shes rab kyi pha rol tu phyin pa sgoms shig /</text></item>
<item><p>105a.2</p><section></section><text>chos gang la yang lta bar ma byed cig /chos gang la yang gnas par ma byed cig /de ci'i phyir zhe na/ de ni 'di ltar shes rab kyi pha rol tu phyin pa la chos gang la yang blta bar bya ba'am/ gang la yang gnas par bya ba'i chos med pa'i phyir ro/ /de ci'i phyir zhe na/ kau shi ka de ni 'di ltar</text></item>
<item><p>105a.3</p><section></section><text>chos thams cad ni rang bzhin gyis stong pa'i phyir te/ rang bzhin gyis stong pa'i chos gang yin pa de ni dngos po med pa'o/ /dngos po med pa gang yin pa de ni shes rab kyi pha rol tu phyin pa ste/ shes rab kyi pha rol tu phyin pa gang yin pa de la ni blang ba'am/ dor ba'am/ skye ba'am/ 'gag</text></item>
<item><p>105a.4</p><section></section><text>pa'am/ chad pa'am/ rtag pa'am/ don gcig pa'am/ don du ma yod pa'am/ 'ong ba'am/ 'gro ba'i chos gang yang med do zhes ston te/ kau shi ka de ltar ston pa'i rigs kyi bu'am/ rigs kyi bu mo de dag ni shes rab kyi pha rol tu phyin pa'i gzugs brnyan mi ston to/ /kau shi ka de</text></item>
<item><p>105a.5</p><section></section><text>bas na rigs kyi bu'am/ rigs kyi bu mos de ltar shes rab kyi pha rol tu phyin pa'i don bstan par bya ste/ de ltar ston pa'i rigs kyi bu'am/ rigs kyi bu mo de dag gi bsod nams kyi phung po ni ches mang du 'phel bar 'gyur gyi/ rigs kyi bu'am/ rigs kyi bu mo snga ma dag ni ma yin no zhes bya ba</text></item>
<item><p>105a.6</p><section></section><text>ni bkur ba tsam brgyad pa yin no/ / kau shi ka gzhan yang 'dzam bu'i gling gi sems can ji snyed pa de dag rigs kyi bu'am/ rigs kyi bu mo la la zhig gis rgyun du zhugs pa'i 'bras bu la bkod na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams mang du</text></item>
<item><p>105a.7</p><section></section><text>'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di don dang ldan pa yi ge dang ldan par rnam grangs du</text></item>
<item><p>105b.1</p><section></section><text>mas gzhan la rgya cher brjod par 'gyur/ ston par 'gyur/ rnam par 'grel par 'gyur/ yang dag par ston par byed par 'gyur/ yang dag par rab tu gsal bar byed par 'gyur zhing / 'di skad du tshur rigs kyi bu khyod kyis shes rab kyi pha rol tu phyin pa zung shig /kun chub par gyis shig </text></item>
<item><p>105b.2</p><section></section><text>chongs shig /lhogs shig /tshul bzhin du yid la gyis shig /ji skad du bstan pa'i shes rab kyi pha rol tu phyin pa la nan tan du gyis shig ces bsgo na ches de'i bsod nams mang du 'phel lo/ /de ci'i phyir zhe na/ kau shi ka shes rab kyi pha rol tu phyin pa 'di las rgyun du zhugs pa rnams dang / </text></item>
<item><p>105b.3</p><section></section><text>rgyun du zhugs pa'i 'bras bu rnams yod par 'gyur ba'i phyir ro/ /kau shi ka 'dzam bu'i gling gi sems can thams cad rgyun du zhugs pa'i 'bras bu la bkod pa lta zhog gi /gling chen po bzhi pa'i 'jig rten gyi khams kyi sems can thams cad rgyun du zhugs pa'i 'bras bu la bkod pa lta zhog gi /stong</text></item>
<item><p>105b.4</p><section></section><text>gi 'jig rten gyi khams kyi sems can thams cad rgyun du zhugs pa'i 'bras bu la bkod pa lta yang zhog /stong gnyis pa bar ma'i 'jig rten gyi khams kyi sems can thams cad rgyun du zhugs pa'i 'bras bu la bkod pa lta yang zhog /kau shi ka stong gsum gyi stong chen po'i 'jig rten gyi khams kyi</text></item>
<item><p>105b.5</p><section></section><text>sems can thams cad rgyun du zhugs pa'i 'bras bu la bkod pa lta yang zhog /kau shi ka shar phyogs kyi 'jig rten gyi khams gang gA'i klung gi bye ma snyed kyi sems can ji snyed pa de dag thams cad rigs kyi bu'am/ rigs kyi bu mo gang la las rgyun du zhugs pa'i 'bras bu la bkod par byas pa dang / de</text></item>
<item><p>105b.6</p><section></section><text>bzhin du lho dang / nub dang / byang dang / phyogs mtshams rnams dang / steng dang / 'og gi 'jig rten gyi khams gang gA'i klung gi bye ma snyed kyi sems can ji snyed pa de dag thams cad rigs kyi bu'am/ rigs kyi bu mo gang la las zhig gis rgyun du zhugs pa'i 'bras bu la bkod na/ kau shi ka de ji snyam du</text></item>
<item><p>105b.7</p><section></section><text>sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes</text></item>
<item><p>106a.1</p><section></section><text>rab kyi pha rol tu phyin pa 'di don dang ldan/ yi ge dang ldan par gzhan la rgya cher brjod de bstan pa dang / don yang dag par rab tu gsal bar byas pa dang / rnam par bkrol zhing rnam par phye ste gsal bar byas/ yang dag par bstan par byas pa dang / 'di skad du tshur rigs kyi bu</text></item>
<item><p>106a.2</p><section></section><text>khyod kyis shes rab kyi pha rol tu phyin pa zung shig /kun chub par gyis shig /chongs shig /lhogs shig /tshul bzhin du yid la gyis shig /ji skad bstan pa'i shes rab kyi pha rol tu phyin pa la nan tan du gyis shig ces bsgo na/ ches de'i bsod nams mang du 'phel lo/ /de ci'i</text></item>
<item><p>106a.3</p><section></section><text>phyir zhe na/ kau shi ka shes rab kyi pha rol tu phyin pa 'di las rgyun du zhugs pa rnams yod par 'gyur ba'i phyir ro zhes bya ba ni bkur ba tsam dgu pa yin no/ /'di dag gis ni bkur ba tsam gsungs pa yin no/ / kau shi ka gzhan yang 'dzam bu'i gling gi sems can ji snyed pa de dag rigs kyi bu'am rigs</text></item>
<item><p>106a.4</p><section></section><text>kyi bu mo la la zhig gis lan cig phyir 'ong ba'i 'bras bu la bkod zhes bya ba ni bsngags pa tsam dang po yin no/ / ji snyed pa phyir mi 'ong ba'i 'bras bu la bkod ces bya ba ni bsngags pa tsam gnyis pa yin no/ /ji snyed pa dgra bcom pa nyid la rab tu bkod na/ kau shi ka de ji snyam du sems/ </text></item>
<item><p>106a.5</p><section></section><text>rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin</text></item>
<item><p>106a.6</p><section></section><text>pa 'di don dang ldan/ yi ge dang ldan par gzhan la rgya cher brjod de bstan pa dang / yang dag par rab tu gsal bar byas pa dang / rnam par bkrol zhing rnam par phye ste gsal ba dang / yang dag par bstan par byas pa dang / 'di skad du tshur rigs kyi bu khyod kyis shes rab kyi pha rol tu phyin pa zung shig /</text></item>
<item><p>106a.7</p><section></section><text>kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa la nan tan du gyis shig ces bsgo na/ ches de'i bsod nams mang du 'phel lo/ /de ci'i phyir zhe na/ kau shi ka shes rab kyi pha rol tu phyin pa 'di las lan cig</text></item>
<item><p>106b.1</p><section></section><text>phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid yod par 'gyur ba'i phyir ro/ /kau shi ka 'dzam bu'i gling gi sems can thams cad lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la bkod pa lta yang zhog gi /rigs kyi</text></item>
<item><p>106b.2</p><section></section><text>bu 'am/ rigs kyi bu mo gang la las gling chen po bzhi pa'i 'jig rten gyi khams kyi sems can thams cad dgra bcom pa nyid la bkod pa dang / stong gi 'jig rten gyi khams kyi sems can thams cad dgra bcom pa nyid la bkod pa dang / stong gnyis pa bar ma'i 'jig rten gyi khams kyi sems</text></item>
<item><p>106b.3</p><section></section><text>can thams cad dgra bcom pa nyid la bkod pa dang / stong gsum gyi stong chen po'i 'jig rten gyi khams kyi sems can thams cad dgra bcom pa nyid la bkod pa dang / kau shi ka shar phyogs kyi 'jig rten gyi khams gang gA'i klung gi bye ma snyed kyi sems can ji snyed pa de dag thams cad rigs kyi</text></item>
<item><p>106b.4</p><section></section><text>bu'am/ rigs kyi bu mo gang la la zhig gis dgra bcom pa nyid kyi bar la bkod pa dang / de bzhin du lho dang / nub dang / byang gi phyogs dang mtshams rnams dang / steng dang / 'og rnams kyi 'jig rten gyi khams gang gA'i klung gi bye ma snyed kyi sems can ji snyed pa de dag thams cad rigs kyi bu'am/ </text></item>
<item><p>106b.5</p><section></section><text>rigs kyi bu mo la la zhig gis dgra bcom pa nyid kyi bar la bkod na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa / bcom ldan 'das mang ngo / /bde bar gshegs pa mang ngo / /bcom ldan 'das</text></item>
<item><p>106b.6</p><section></section><text>kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di don dang ldan/ yi ge dang ldan par gzhan la rgya cher yang dag par rab tu gsal bar byed cing brjod de bstan pa dang / rnam par bkrol zhing rnam par phye ste gsal ba dang / yang dag par</text></item>
<item><p>106b.7</p><section></section><text>bstan par byas pa dang / 'di skad du tshur rigs kyi bu khyod kyis shes rab kyi pha rol tu phyin pa 'di zung shig /kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa la nan tan du gyis shig ces bsgo na/ ches</text></item>
<item><p>107a.1</p><section></section><text>de bsod nams mang du 'phel lo/ /de ci'i phyir zhe na/ kau shi ka shes rab kyi pha rol tu phyin pa 'di las lan cig phyir 'ong ba dang / phyir mi 'ong ba dang / dgra bcom pa rnams yod par 'gyur ba'i phyir ro zhes bya ba ni bsngags pa tsam gsum pa yin no/ / kau shi ka gzhan yang phyogs</text></item>
<item><p>107a.2</p><section></section><text>bcu'i phyogs re re zhing sangs rgyas kyi zhing gang gA'i klung gi bye ma snyed kyi 'jig rten gyi khams kyi sems can ji snyed pa de dag thams cad rigs kyi bu'am/ rigs kyi bu mo gang la la zhig gis rang sangs rgyas nyid la rab tu bkod na/ kau shi ka de ji snyam du sems/ rigs kyi bu'am/ rigs kyi bu mo de'i</text></item>
<item><p>107a.3</p><section></section><text>bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di don dang ldan/ yi ge</text></item>
<item><p>107a.4</p><section></section><text>dang ldan par gzhan la rgya cher brjod de bstan pa dang / yang dag par rab tu gsal bar byed la rnam par bkrol zhing rnam par phye ste gsal ba dang / yang dag par bstan par byas pa dang / 'di skad du tshur rigs kyi bu khyod kyis shes rab kyi pha rol tu phyin pa zung shig /kun chub par gyis shig /chongs</text></item>
<item><p>107a.5</p><section></section><text>shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa la nan tan du gyis shig /ces gzhan la byin na 'di ni de dag pas bsod nams mang du 'phel bar 'gyur ro/ /de ci'i phyir zhe na/ kau shi ka shes rab kyi pha rol tu phyin pa 'di las rang sangs</text></item>
<item><p>107a.6</p><section></section><text>rgyas rnams rab tu 'byung ba'i phyir ro zhes bya ba ni bsngags pa tsam bzhi pa yin no/ /kau shi ka gzhan yang 'dzam bu'i gling gi sems can ji snyed pa de dag rigs kyi bu'am/ rigs kyi bu mo la la zhig gis bla na med pa yang dag par rdzogs pa'i byang chub tu yang dag par bskul ba byas na/ kau shi ka de ji</text></item>
<item><p>107a.7</p><section></section><text>snyam bu sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis</text></item>
<item><p>107b.1</p><section></section><text>shes rab kyi pha rol tu phyin pa 'di don dang ldan/ yi ge dang ldan par gzhan la rgya cher brjod de/ bstan pa dang yang dag par rab tu gsal bar byed la rnam par bkrol zhing rnam par phye ste gsal ba dang yang dag par bstan par byas pa dang / 'di skad du khyod kyis shes rab kyi pha rol tu phyin pa zung shig /</text></item>
<item><p>107b.2</p><section></section><text>kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa nan tan du gyis shig /rigs kyi bu khyod kyis ji lta ji ltar shes rab kyi pha rol tu phyin pa ji skad du bstan pa la nan tan du byed par 'gyur ba de lta de ltar</text></item>
<item><p>107b.3</p><section></section><text>rigs kyi bu khyod kyis rnam pa thams cad mkhyen pa nyid thob par byed par 'gyur ro/ /ji lta ji ltar rnam pa thams cad mkhyen pa nyid thob par byed par 'gyur ba de lta de ltar cher yang shes rab kyi pha rol tu phyin pa bsgoms pa yongs su rdzogs par byed par 'gyur ro/ /ji lta ji ltar shes rab kyi pha rol</text></item>
<item><p>107b.4</p><section></section><text>tu phyin pa bsgoms pa yongs su rdzogs par byed par 'gyur ba de lta de ltar khyod bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bsgo na/ ches de'i bsod nams mang du 'phel lo/ /de ci'i phyir zhe na/ kau shi ka 'di las byung ba ni sems dang po bskyed</text></item>
<item><p>107b.5</p><section></section><text>pa'i byang chub sems dpa' sems dpa' chen po rnams yin pa'i phyir ro/ /phyogs bcu'i phyogs re re zhing gang gA'i klung gi bye ma snyed kyi 'jig rten gyi khams kyi byang chub sems dpa' sems dpa' chen po sems dang po bskyed pa'i sa la gang ji snyed cig yod pa de dag thams cad kyang shes rab kyi pha</text></item>
<item><p>107b.6</p><section></section><text>rol tu phyin pa 'di nyid las nges par 'byung ba yin pa'i phyir ro zhes bya ba ni bsngags pa tsam lnga pa yin no/ / gling bzhi pa'i sems can ji snyed pa dang zhes bya ba ni bsngags pa tsam drug pa yin no/ / stong spyi phud kyi sems can ji snyed pa dang zhes bya ba ni bsngags pa tsam bdun pa yin no/ / stong gnyis</text></item>
<item><p>107b.7</p><section></section><text>pa bar ma dang / stong gsum gyi stong chen po'i sems can ji snyed pa dang / kau shi ka gzhan yang phyogs bcu'i phyogs re re zhing gang gA'i klung gi bye ma snyed kyi 'jig rten gyi khams kyi sems can ji snyed pa de dag rigs kyi bu'am/ rigs kyi bu mo gang la la zhig gis bla na med pa yang dag par rdzogs</text></item>
<item><p>108a.1</p><section></section><text>pa'i byang chub tu yang dag par bskul bar byas na/ kau shi ka de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel lam/ brgya byin gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das</text></item>
<item><p>108a.2</p><section></section><text>kyis bka' stsal pa/ kau shi ka de bas kyang rigs kyi bu'am/ rigs kyi bu mo gang gis shes rab kyi pha rol tu phyin pa 'di don dang ldan/ yi ge dang ldan par gzhan la rgya cher bstan pa dang / yang dag par bstan par byas pa'i bar dang / 'di skad du tshur rigs kyi bu khyod kyis shes rab kyi pha rol tu phyin pa</text></item>
<item><p>108a.3</p><section></section><text>zung shig /kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa la nan tan du gyis shig /rigs kyi bu khyod ji lta ji ltar shes rab kyi pha rol tu phyin pa ji skad bstan pa la nan tan du byed par 'gyur ba de lta de ltar</text></item>
<item><p>108a.4</p><section></section><text>rigs kyi bu khyod thams cad mkhyen pa nyid thob par byed par 'gyur ro/ /ji lta ji ltar thams cad mkhyen pa nyid yongs su rdzogs par byed par 'gyur ba de lta de ltar cher yang shes rab kyi pha rol tu phyin pa bsgoms pa yongs su rdzogs par 'gyur ro/ /ji lta ji ltar shes rab kyi pha rol tu phyin pa bsgoms pa yongs</text></item>
<item><p>108a.5</p><section></section><text>su rdzogs par byed par 'gyur ba de lta de ltar khyod bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bsgo na/ ches de'i bsod nams mang du 'phel lo/ /de ci'i phyir zhe na/ kau shi ka 'di las byung ba ni sems dang po bskyed pa'i byang chub sems dpa' sems</text></item>
<item><p>108a.6</p><section></section><text>dpa' chen po rnams yin pa'i phyir ro/ /phyogs bcu'i phyogs re re zhing gang gA'i klung gi bye ma snyed kyi 'jig rten gyi khams kyi byang chub sems dpa' sems dpa' chen po sems dang po bskyed pa'i sa la gang ji snyed pa de dag thams cad kyang shes rab kyi pha rol tu phyin pa 'di nyid las nges par 'byung ba yin pa'i</text></item>
<item><p>108a.7</p><section></section><text>phyir ro zhes bya ba ni bsngags pa tsam brgyad pa yin no/ / kau shi ka gzhan yang 'dzam bu'i gling gi sems can ji snyed pa de dag rigs kyi bu'am/ rigs kyi bu mo la la zhig gis phyir mi ldog pa'i sa la bkod pa bas rigs kyi bu'am/ rigs kyi bu mo gang gis shes rab kyi pha rol tu phyin pa 'di don dang ldan/ </text></item>
<item><p>108b.1</p><section></section><text>yi ge dang ldan par gzhan la rgya cher bstan pa dang / yang dag par bstan par byas pa'i bar dang / 'di skad du tshur rigs bu khyod kyis shes rab kyi pha rol tu phyin pa zung shig /kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes</text></item>
<item><p>108b.2</p><section></section><text>rab kyi pha rol tu phyin pa la nan tan du gyis shig /ji lta ji ltar ji skad bstan pa'i shes rab kyi pha rol tu phyin pa la nan tan du byed par 'gyur ba de lta de ltar khyod kyis shes rab kyi pha rol tu phyin pa la bslabs par gyur na phyir mi ldog pa la gnas par 'gyur te/ mthar gyis bla na med pa yang dag par</text></item>
<item><p>108b.3</p><section></section><text>rdzogs pa'i byang chub tu mngon par rdzogs par 'tshang rgya bar 'gyur ro zhes bsgo na/ kau shi ka rigs kyi bu'am/ rigs kyi bu mo 'di nyid ches bsod nams mang du 'phel lo/ /gling bzhi pa'i 'jig rten gyi khams kyi sems can ji snyed pa dang / stong gi 'jig rten gyi khams kyi sems can ji snyed</text></item>
<item><p>108b.4</p><section></section><text>pa dang / stong gnyis pa bar ma'i 'jig rten gyi khams kyi sems can ji snyed pa dang / stong gsum gyi stong chen po'i 'jig rten gyi khams kyi sems can ji snyed pa dang / phyogs bcu'i phyogs re re zhing 'jig rten gyi khams gang gA'i klung gi bye ma snyed kyi sems can ji snyed pa de dag thams cad rigs</text></item>
<item><p>108b.5</p><section></section><text>kyi bu'am rigs kyi bu mo gang la la zhig gis phyir mi ldog pa'i sa la bkod pa bas/ rigs kyi bu'am rigs kyi bu mo gang gis shes rab kyi pha rol tu phyin pa 'di don dang ldan/ yi ge dang ldan par gzhan la rgya cher bstan pa dang / yang dag par bstan pa'i bar dang / 'di skad du tshur rigs kyi bu khyod kyis shes</text></item>
<item><p>108b.6</p><section></section><text>rab kyi pha rol tu phyin pa 'di zung shig /kun chub par gyis shig /chongs shig /lhogs shig /tshul bzhin du yid la gyis shig /ji ltar bstan pa'i shes rab kyi pha rol tu phyin pa la nan tan du gyis shig /khyod kyis 'di la nan tan du byas na phyir mi ldog pa'i sa la gnas par 'gyur te/ </text></item>
<item><p>108b.7</p><section></section><text>mthar gyis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bsgo na/ 'di nyid de bas ches bsod nams mang du 'phel lo/ /kau shi ka gzhan yang 'dzam bu'i gling gi sems can ji snyed yod pa de dag thams cad bla na med pa yang dag par rdzogs pa'i</text></item>
<item><p>109a.1</p><section></section><text>byang chub las phyir mi ldog pa la rab tu bkod de/ de dag la rigs kyi bu'am/ rigs kyi bu mo la la zhig gis shes rab kyi pha rol tu phyin pa 'di don dang ldan/ yi ge dang ldan par bstan pa dang / yang dag par rab tu gsal bar byed pa dang / rnam par bkrol zhing rnam par phye ste</text></item>
<item><p>109a.2</p><section></section><text>yang dag par bstan pa bas de rnams kyi nang nas la la zhig bdag ni myur du bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes zer ba la rigs kyi bu'am/ rigs kyi bu mo la la zhig gis de la shes rab kyi pha rol tu phyin pa 'di rgya cher don dang ldan/ yi ge</text></item>
<item><p>109a.3</p><section></section><text>dang ldan par nye bar ston cing yang dag par rab tu gsal bar byed/ rnam par 'grel par byed/ rnam par phye ste yang dag par ston par byed na 'di nyid de bas ches bsod nams mang du 'phel lo/ /phyogs bcu'i phyogs re re zhing gang gA'i klung gi bye ma snyed kyi 'jig rten gyi khams kyi sems can</text></item>
<item><p>109a.4</p><section></section><text>ji snyed pa de dag rigs kyi bu'am/ rigs kyi bu mo la la zhig gis phyir mi ldog pa'i sa la bkod de/ de dag la la la zhig gis shes rab kyi pha rol tu phyin pa 'di bstan pa bas de rnams kyi nang nas la la zhig 'di skad du bdag ni myur du bla na med pa yang dag par rdzogs pa'i byang chub tu mngon</text></item>
<item><p>109a.5</p><section></section><text>par rdzogs par 'tshang rgya'o zhes zer na/ la la zhig gis de la shes rab kyi pha rol tu phyin pa 'di don dang ldan/ yi ge dang ldan par nye bar bstan/ yang dag par rab tu gsal bar byas/ rnam par bkrol / rnam par phye ste/ rnam par bshad cing yang dag par bstan par byas na 'di nyid de bas</text></item>
<item><p>109a.6</p><section></section><text>bsod nams ches mang du 'phel lo/ /de ci'i phyir zhe na/ phyir mi ldog pa'i byang chub sems dpa' de dag ni rdzogs pa'i byang chub tu nges par 'gyur zhing bla na med pa yang dag par rdzogs pa'i byang chub las phyir mi ldog par 'gyur ba'i phyir na/ de dag la ni de tsam du chos bstan kyang mi dgos kyi/ 'di ni</text></item>
<item><p>109a.7</p><section></section><text>'khor ba las 'byung bar 'dod la/ snying rje chen pos mnar ba'i phyir ro zhes bya ba ni bsngags pa tsam dgu pa yin te/ 'di dag gis ni bsngags pa gsungs pa yin no/ / brgya byin gyis gsol pa/ bcom ldan 'das ji lta ji ltar byang chub sems dpa' sems dpa' chen po bla na med pa yang dag par</text></item>
<item><p>109b.1</p><section></section><text>rdzogs pa'i byang chub tu nye bar gyur pa de lta de ltar byang chub sems dpa' sems dpa' chen po shes rab kyi pha rol tu phyin pa la gdams shing rjes su bstan par bgyi'o/ /bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims</text></item>
<item><p>109b.2</p><section></section><text>kyi pha rol tu phyin pa dang / sbyin pa'i pha rol tu phyin pa la gdams shing rjes su bstan par bgyi'o/ /stong pa nyid thams cad la gdams shing rjes su bstan par bgyi'o/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po dang / </text></item>
<item><p>109b.3</p><section></section><text>stobs rnams dang / byang chub kyi yan lag rnams dang / lam rnams la gdams shing rjes su bstan par bgyi'o/ /tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams dang / stong pa nyid dang / mtshan</text></item>
<item><p>109b.4</p><section></section><text>ma med pa dang / smon pa med pa rnams la gdams shing rjes su bstan par bgyi'o/ /rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa rnams la gdams shing rjes su bstan par bgyi'o/ /ting nge 'dzin thams cad dang / gzungs kyi sgo</text></item>
<item><p>109b.5</p><section></section><text>thams cad dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa bzhi dang / sangs rgyas kyi chos ma 'dres pa bco brgyad la gdams shing rjes su bstan par bgyi'o/ /gos dang / bsod snyoms dang / mal cha dang / nad kyi rkyen sman dang / yo</text></item>
<item><p>109b.6</p><section></section><text>byad kyis kyang rjes su gzung bar bgyi ste/ byang chub sems dpa' sems dpa' chen po chos dang / zang zing gis bsdu bas rjes su 'dzin pa'i rigs kyi bu'am/ rigs kyi bu mo 'di nyid kyi bsod nams de ni de bas ches mang du 'phel lo/ /de ci'i slad du zhe na/ bcom ldan 'das de ni 'di ltar 'gyur</text></item>
<item><p>109b.7</p><section></section><text>ba'i phyir te/ byang chub sems dpa' sems dpa' chen po gang lags pa de ni pha rol tu phyin pa rnams la gdams shing rjes su bstan pa'o/ /stong pa nyid thams cad dang / byang chub kyi phyogs kyi chos sum cu rtsa bdun dang / tshad med pa dang / bsam gtan rnams dang / gzugs med pa'i snyoms</text></item>
<item><p>110a.1</p><section></section><text>par 'jug pa rnams dang / 'phags pa'i bden pa rnams dang / stong pa nyid dang / mtshan ma med pa dang / smon pa med pa rnams dang / mngon par shes pa rnams dang / ting nge 'dzin rnams dang / gzungs kyi sgo thams cad la gdams shing rjes su bstan pa'o/ /</text></item>
<item><p>110a.2</p><section></section><text>de bzhin gshegs pa'i stobs bcu dang / mi 'jigs pa bzhi dang / so so yang dag par rig pa rnams dang / sangs rgyas kyi chos ma 'dres pa bco brgyad la gdams shing rjes su bstan pa'o/ /de nas tshe dang ldan pa rab 'byor gyis lha rnams kyi dbang po brgya byin la smras pa/ kau shi ka de ltar khyod</text></item>
<item><p>110a.3</p><section></section><text> byang chub sems dpa'i theg pa pa'i rigs kyi bu'am/ rigs kyi bu mo 'di rnams la mos pa bskyed pa legs so legs so/ /khyed kyis de bzhin du bya'o/ /'phags pa nyan thos gang sems can rnams la phan 'dogs par 'dod pa des kyang byang chub sems dpa' sems dpa' chen po rnams</text></item>
<item><p>110a.4</p><section></section><text>rjes su gzung bar bya'o/ /bla na med pa yang dag par rdzogs pa'i byang chub tu mos pa bskyed par bya'o/ /zang zing dang chos kyis phan 'dogs shing yongs su bskyang bar bya'o/ /de ci'i phyir zhe na/ 'di las bcom ldan 'das kyi nyan thos kyi dge 'dun dang / 'di las rang sangs rgyas dang / 'di las</text></item>
<item><p>110a.5</p><section></section><text>theg pa chen po rnams 'byung ba'i phyir ro/ /gal te byang chub sems dpa' sems dpa' chen pos bla na med pa yang dag par rdzogs pa'i byang chub tu sems bskyed par ma gyur na ni/ byang chub sems dpa' sems dpa' chen po pha rol tu phyin pa drug po 'di la slob par mi 'gyur/ byang chub kyi</text></item>
<item><p>110a.6</p><section></section><text>phyogs kyi chos sum cu rtsa bdun dang / 'phags pa'i bden pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid dang / </text></item>
<item><p>110a.7</p><section></section><text>mtshan ma med pa dang / smon pa med pa rnams dang / mngon par shes pa rnams dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad dang / de bzhin gshegs pa'i</text></item>
<item><p>110b.1</p><section></section><text>stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad la slob par mi 'gyur te/ chos de rnams la ma bslabs na bla na med pa yang dag par rdzogs pa'i byang chub tu mngon par rdzogs par 'tshang rgya bar mi 'gyur ro/ /</text></item>
<item><p>110b.2</p><section></section><text>bla na med pa yang dag par rdzogs pa'i byang chub tu mngon par rdzogs par 'tshang rgya bar ma gyur na de'i tshe bla na med pa yang dag par rdzogs pa'i byang chub dang / rang sangs rgyas kyi byang chub dang / nyan thos kyi byang chub kyang yod par mi 'gyur te/ kau shi ka gang gis na byang chub sems dpa' sems</text></item>
<item><p>110b.3</p><section></section><text>dpa' chen po ni pha rol tu phyin pa drug dang / stong pa nyid thams cad dang / gzungs kyi sgo thams cad dang / stong pa nyid dang / mtshan ma med pa dang / smon pa med pa dang / byang chub kyi phyogs kyi chos sum cu rtsa bdun dang / tshad med pa rnams dang / bsam gtan rnams dang / </text></item>
<item><p>110b.4</p><section></section><text>gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa drug dang / de bzhin gshegs pa'i stobs bcu dang / mi 'jigs pa bzhi dang / </text></item>
<item><p>110b.5</p><section></section><text>so so yang dag par rig pa bzhi dang / sangs rgyas kyi chos ma 'dres pa bco brgyad dang / chos thams cad kyi bar la yang slob pa des na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya ba yin te/ 'jig rten gyi khams</text></item>
<item><p>110b.6</p><section></section><text>thams cad du sems can dmyal ba rnams rgyun 'chad do/ /byol song gi skye gnas dang / gshin rje'i 'jig rten gyi skye gnas rnams rgyun 'chad do/ /rgyal rigs sA la chen po rnams 'byung ngo / /bram ze'i rigs sA la chen po rnams 'byung ngo / /khyim bdag gi rigs sA la chen po rnams</text></item>
<item><p>110b.7</p><section></section><text>'byung ngo / /rgyal chen bzhi'i ris kyi lha rnams 'byung ngo / /sum cu rtsa gsum pa rnams dang / 'thab bral ba dang / dga' ldan dang / 'phrul dga' dang / gzhan 'phrul dbang byed rnams dang / tshangs 'khor dang / tshangs pa'i mdun na 'don dang / tshangs chen dang / 'od chung dang / tshad</text></item>
<item><p>111a.1</p><section></section><text>med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams 'phel dang / 'bras bu che dang / gnas gtsang ma dang / mi che ba dang / mi gdung ba dang / legs mthong dang / rab lta dang / 'og min pa rnams</text></item>
<item><p>111a.2</p><section></section><text>dang / nam mkha' mtha' yas skye mched kyi lha rnams dang / rnam shes mtha' yas skye mched kyi lha rnams dang / 'du shes med 'du shes med min skye mched kyi lha rnams 'jig rten du 'byung ngo / /sbyin pa'i pha rol tu phyin pa 'jig rten du 'byung ngo / /tshul khrims kyi pha rol tu phyin pa 'jig rten du</text></item>
<item><p>111a.3</p><section></section><text>'byung ngo / /bzod pa'i pha rol tu phyin pa 'jig rten du 'byung ngo / /brtson 'grus kyi pha rol tu phyin pa 'jig rten du 'byung ngo / /bsam gtan gyi pha rol tu phyin pa 'jig rten du 'byung ngo / /shes rab kyi pha rol tu phyin pa 'jig rten du 'byung ngo / /nang stong pa nyid dang / phyi stong pa nyid dang / phyi nang stong pa</text></item>
<item><p>111a.4</p><section></section><text>nyid dang / dngos po med pa'i ngo bo nyid stong pa nyid kyi bar du 'jig rten du 'byung ngo / /byang chub kyi phyogs kyi chos sum cu rtsa bdun dang / 'phags pa'i bden pa bzhi rnams 'jig rten du 'byung ngo / /tshad med pa rnams dang / bsam gtan rnams dang / gzugs med pa'i snyoms par 'jug pa rnams</text></item>
<item><p>111a.5</p><section></section><text>dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams 'jig rten du 'byung ngo / /ting nge 'dzin thams cad dang / gzungs kyi sgo thams cad dang / byang chub sems dpa'i sa</text></item>
<item><p>111a.6</p><section></section><text>rnams 'jig rten du 'byung ngo / /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / sangs rgyas kyi chos ma 'dres pa bco brgyad 'jig rten du 'byung ngo / /rnam pa thams cad mkhyen pa nyid 'jig</text></item>
<item><p>111a.7</p><section></section><text>rten du 'byung ngo / /nyan thos kyi theg pa'am/ rang sangs rgyas kyi theg pa'am/ theg pa chen po 'jig rten du 'byung ngo zhes bya ba ni bstod pa la sogs pa nye bar bsdu ba yin no/ / de nas byang chub sems dpa' sems dpa' chen po byams pas gnas brtan rab 'byor la smras pa/ btsun pa rab 'byor</text></item>
<item><p>111b.1</p><section></section><text>byang chub sems dpa' sems dpa' chen po'i rjes su yi rang ba dang ldan pa'i bsod nams bya ba'i dngos po gang yin pa de sems can thams cad dang thun mong du byas te/ de yang mi dmigs pa'i tshul gyis bla na med pa yang dag par rdzogs pa'i byang chub tu yongs su bsngo ba gang yin pa dang / sems</text></item>
<item><p>111b.2</p><section></section><text>can thams cad kyi rjes su yi rang ba dang ldan pa'i bsod nams bya ba'i dngos po dang / nyan thos kyi theg pa la zhugs pa rnams dang / rang sangs rgyas kyi theg pa la zhugs pa rnams kyi sbyin pa las byung ba'i bsod nams bya ba'i dngos po dang / tshul khrims las byung ba'i bsod nams bya ba'i</text></item>
<item><p>111b.3</p><section></section><text>dngos po dang / bsgoms pa las byung ba'i bsod nams bya ba'i dngos po gang yin pa de dag las byang chub sems dpa' sems dpa' chen po'i rjes su yi rang ba dang ldan pa'i bsod nams bya ba'i dngos po sems can thams cad dang thun mong du byas te/ bla na med pa yang dag par rdzogs pa'i</text></item>
<item><p>111b.4</p><section></section><text>byang chub tu yongs su bsngo ba 'di nyid rab ces bya'o/ /dam pa zhes bya'o/ /gtso bo zhes bya'o/ /mchog ces bya'o/ /rab mchog ces bya'o/ /phul du phyin pa zhes bya'o/ /gong na med pa zhes bya'o/ /mnyam pa med pa zhes bya'o/ /mi mnyam pa dang mnyam pa zhes bya'o/ /zhes bya ba ni yongs</text></item>
<item><p>111b.5</p><section></section><text>su bsngo ba khyad par can yin no// //bam po sum cu lnga pa/ de ci'i phyir zhe na/ 'di ltar nyan thos dang / rang sangs rgyas kyi theg pa pa rnams kyi sbyin pa las byung ba dang / tshul khrims las byung ba dang / bsgoms pa las byung ba'i bsod nams bya ba'i dngos po gang yin pa</text></item>
<item><p>111b.6</p><section></section><text>de dag thams cad bdag dul ba dang / bdag zhi ba dang / bdag yongs su mya ngan las 'da' bar bya ba'i phyir nye bar gnas pa ste/ byang chub kyi phyogs kyi chos sum cu rtsa bdun ji snyed yod pa dang / stong pa nyid dang / mtshan ma med pa dang / smon pa med pa dang / 'phags pa'i bden pa bzhi dang / </text></item>
<item><p>111b.7</p><section></section><text>tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / so so yang dag par rig pa bzhi dang / mngon par shes pa drug kyang bdag dul ba dang / bdag zhi bar bya ba dang / </text></item>
<item><p>112a.1</p><section></section><text>bdag yongs su mya ngan las 'da' bar bya ba'i phyir nye bar gnas par zad kyi/ byang chub sems dpa' ni sems can thams cad dul ba dang / zhi bar bya ba dang / yongs su mya ngan las 'da' bar bya ba'i phyir/ rjes su yi rang ba dang ldan pa'i bsod nams bya ba'i dngos po</text></item>
<item><p>112a.2</p><section></section><text>sems can thams cad dang thun mong du byas shing mi dmigs pa'i tshul gyis bla na med pa yang dag par rdzogs pa'i byang chub tu yongs su bsngo'o zhes bya ba ni yongs su bsngo ba'i byed pa yin no/ / de nas tshe dang ldan pa rab 'byor gyis byang chub sems dpa' sems dpa' chen po byams pa la 'di skad</text></item>
<item><p>112a.3</p><section></section><text>ces smras so/ /byams pa gang yang byang chub sems dpa' 'dis shar phyogs kyi 'jig rten gyi khams kyi sangs rgyas bcom ldan 'das grangs med tshad med gzhal du med pa dang / de bzhin du lho dang / nub dang / byang gi phyogs rnams dang / mtshams rnams dang / 'og dang / steng gi</text></item>
<item><p>112a.4</p><section></section><text>phyogs kyi phyogs re re'i sangs rgyas bcom ldan 'das grangs med tshad med gzhal du med pa yongs su mya ngan las 'das par gyur pa de dag gis thugs dang po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po ma lus pa'i mya ngan</text></item>
<item><p>112a.5</p><section></section><text>las 'das pa'i dbyings su yongs su mya ngan las 'das pa'i bar dang / dam pa'i chos ma nub pa'i bar du dge ba'i rtsa ba pha rol tu phyin pa drug dang ldan pa gang ji snyed cig yod pa dang / nyan thos kyi theg pa pa gang yin pa de rnams dang / rang sangs rgyas kyi theg pa pa gang yin pa de rnams kyi sbyin pa las byung ba dang / tshul khrims</text></item>
<item><p>112a.6</p><section></section><text>las byung ba dang / bsgoms pa las byung ba'i bsod nams bya ba'i dngos po gang yin pa dang / slob pa'i dge ba'i rtsa ba zag pa med pa gang yin pa dang / de bzhin gshegs pa de dag gi tshul khrims kyi phung po dang / ting nge 'dzin gyi phung po dang / shes rab kyi phung po dang / rnam par</text></item>
<item><p>112a.7</p><section></section><text>grol ba'i phung po dang / rnam par grol ba'i ye shes gzigs pa'i phung po gang yin pa dang / phan par bzhed pa gang yin pa dang / byams pa chen po gang yin pa dang / snying rje chen po gang yin pa dang / sangs rgyas kyi chos grangs med tshad med gzhal du med pa gang yin pa dang / sangs rgyas</text></item>
<item><p>112b.1</p><section></section><text>bcom ldan 'das de dag gis chos bstan pa gang yin pa dang / chos bstan pa de la bslabs shing rgyun du zhugs pa'i 'bras bu thob pa dang / lan cig phyir 'ong ba'i 'bras bu thob pa dang / phyir mi 'ong ba'i 'bras bu thob pa dang / dgra bcom pa nyid thob pa dang / rang byang chub thob pa dang / </text></item>
<item><p>112b.2</p><section></section><text>byang chub sems dpa'i skyon med par zhugs pa de dag gi dge ba'i rtsa ba gang ji snyed pa dang / gang gis de bzhin gshegs pa de dag bzhugs kyang rung / yongs su mya ngan las 'das kyang rung / de dag la dge ba'i rtsa ba gang ji snyed cig bskyed pa de dag thams cad gcig tu bsdus te/ rjes su</text></item>
<item><p>112b.3</p><section></section><text>yi rang ba rab/ dam pa/ gtso bo/ mchog phul du phyin pa/ gong na med pa/ mnyam pa med pa/ mi mnyam pa dang mnyam pas rjes su yi rang ba ste/ de ltar rjes su yi rangs nas rjes su yi rang ba dang ldan pa'i dge ba'i rtsa ba sems can thams cad dang thun mong du byas te bla na med pa yang dag par</text></item>
<item><p>112b.4</p><section></section><text>rdzogs pa'i byang chub tu bsgrub par gyur cig ces bla na med pa yang dag par rdzogs pa'i byang chub tu yongs su bsngo bar bya'o/ /gang yang theg pa chen po pa 'dis sems can gyi rnam pa de lta bur yongs su bsngo bar bya na dmigs pa gang dang / dngos po gang dag gis sems de bskyed pa'i dngos po</text></item>
<item><p>112b.5</p><section></section><text>de dag dang / dmigs pa de dag theg pa chen po pa'i rigs kyi bu de dag gis ji ltar mtshan mar byas pa de bzhin du yod dam/ de bzhin du dmigs sam/ byams pas smras pa/ btsun pa rab 'byor theg pa chen po pa'i rigs kyi bu de dag gis ji ltar mtshan mar byas te bla na med pa yang dag par</text></item>
<item><p>112b.6</p><section></section><text>rdzogs pa'i byang chub tu yongs su bsngos pa de bzhin du dngos po de dag dang dmigs pa de dag dmigs su yod pa ma yin no/ /rab 'byor gyis smras pa/ gal te de ltar dngos po med pa dang / dmigs su med pa yin na/ sangs rgyas bcom ldan 'das phyogs bcu'i 'jig rten gyi khams na bzhugs</text></item>
<item><p>112b.7</p><section></section><text>shing 'tsho skyong ba de dag gi yang thugs dang po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po lhag ma med pa'i mya ngan las 'das pa'i dbyings su yongs su mya ngan las 'das pa'i bar dang / dam pa'i chos gnas pa'i bar gyi</text></item>
<item><p>113a.1</p><section></section><text>dge ba'i rtsa ba dang / nyan thos kyi theg pa pa'i gang zag de rnams kyi dge ba'i rtsa ba gang ji snyed pa dang / rang sangs rgyas kyi theg pa pa'i gang zag de rnams kyi dge ba'i rtsa ba gang ji snyed pa rnams dang / slob pa rnams kyi dge ba'i rtsa ba gang ji snyed pa dang / mi slob pa rnams kyi</text></item>
<item><p>113a.2</p><section></section><text>dge ba'i rtsa ba gang ji snyed pa de dag thams cad gcig tu bsdus te rjes su yi rangs nas / bla na med pa yang dag par rdzogs pa'i byang chub tu mtshan mar byas shing mtshan ma'i tshul gyis yongs su bsngo na/ mi rtag pa la rtag go zhes bya bar 'du shes phyin ci log dang / sems phyin ci log dang / </text></item>
<item><p>113a.3</p><section></section><text>lta ba phyin ci log tu gyur pa dang / sdug bsngal ba la bde ba zhes bya ba dang bdag med pa la bdag ces bya ba dang / zhi ba la ma zhi zhes bya bar 'du shes phyin ci log dang / sems phyin ci log dang / lta ba phyin ci log tu gyur pa de lta de ltar de'i phyin ci log tu ma gyur tam/ de ste dngos po ji</text></item>
<item><p>113a.4</p><section></section><text>lta ba dang / dmigs pa ji lta ba bzhin du byang chub kyang de bzhin/ sems kyang de bzhin/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes</text></item>
<item><p>113a.5</p><section></section><text>rab kyi pha rol tu phyin pa yang de bzhin/ byang chub kyi phyogs kyi chos sum cu rtsa bdun yang de bzhin/ tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams kyang de bzhin/ nang stong pa nyid dang / dngos po</text></item>
<item><p>113a.6</p><section></section><text>med pa'i ngo bo nyid stong pa nyid kyi bar dang / stong pa nyid dang / mtshan ma med pa dang / smon pa med pa yang de bzhin/ rnam par thar pa brgyad kyang de bzhin/ mthar gyis gnas pa'i snyoms par 'jug pa dgu yang de bzhin/ mngon par shes pa drug kyang de bzhin/ ting nge 'dzin thams cad kyang de</text></item>
<item><p>113a.7</p><section></section><text>bzhin/ gzungs kyi sgo rnams kyang de bzhin/ de bzhin gshegs pa'i stobs bcu yang de bzhin/ mi 'jigs pa rnams kyang de bzhin/ so so yang dag par rig pa rnams kyang de bzhin/ sangs rgyas kyi chos ma 'dres pa bco brgyad kyang de bzhin/ rnam pa thams cad mkhyen pa nyid kyang de bzhin</text></item>
<item><p>113b.1</p><section></section><text>no/ /gal te de ltar dngos po ji lta ba dang / dmigs pa ji lta bar byang chub kyang de bzhin/ sems kyang de bzhin/ gzugs dang / tshor ba dang / 'du shes dang / 'du byed rnams dang / rnam par shes pa yang de bzhin/ mig dang / rna ba dang / sna dang / lce dang / lus dang / yid kyang de</text></item>
<item><p>113b.2</p><section></section><text>bzhin/ nang stong pa nyid dang / dngos po med pa'i ngo bo nyid stong pa nyid kyi bar yang de bzhin/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyang de bzhin/ tshad med pa dang / </text></item>
<item><p>113b.3</p><section></section><text>bsam gtan rnams dang / gzugs med pa'i snyoms par 'jug pa rnams kyang de bzhin/ rnam par thar pa brgyad dang / mthar gyis gnas pa'i snyoms par 'jug pa dgu yang de bzhin/ rnam par thar pa'i sgo gsum kyang de bzhin/ mngon par shes pa yang de bzhin/ ting nge 'dzin thams cad</text></item>
<item><p>113b.4</p><section></section><text>kyang de bzhin/ gzungs kyi sgo thams cad kyang de bzhin/ de bzhin gshegs pa'i stobs bcu yang de bzhin/ mi 'jigs pa bzhi yang de bzhin/ so so yang dag par rig pa bzhi yang de bzhin/ sangs rgyas kyi chos ma 'dres pa bco brgyad kyang de bzhin na / bla na med pa yang dag par</text></item>
<item><p>113b.5</p><section></section><text>rdzogs pa'i byang chub tu yongs su bsngo bar bya ba'i dngos po ni gang zhig yin/ dmigs pa ni gang zhig yin/ byang chub ni gang zhig yin/ sems ni gang zhig yin/ dge ba'i rtsa ba ni gang zhig yin/ rjes su yi rang ba dang ldan pa'i bsod nams bya ba'i dngos po ni gang zhig yin / byams</text></item>
<item><p>113b.6</p><section></section><text>pas smras pa/ btsun pa rab 'byor gal te byang chub sems dpa' pha rol tu phyin pa drug la spyod par 'gyur/ sangs rgyas mang po la bsnyen bkur bar 'gyur/ dge ba'i rtsa ba bskyed par 'gyur/ dge ba'i bshes gnyen gyis kyang yongs su 'dzin par 'gyur/ rang gi mtshan nyid kyis stong pa'i chos</text></item>
<item><p>113b.7</p><section></section><text>thams cad la slob par 'gyur ba ni dngos po de dag dang / dmigs pa de dag dang / sangs rgyas bcom ldan 'das de dag dang / dge ba'i rtsa ba de dag dang / rjes su yi rang ba dang ldan pa'i bsod nams bya ba'i dngos po de dag mtshan mar byas shing bla na med pa yang dag par rdzogs pa'i byang chub</text></item>
<item><p>114a.1</p><section></section><text>tu yongs su bsngo bar mi 'gyur gyi/ ji ltar gnyis kyi tshul gyis ma yin/ gnyis su med pa'i tshul gyis ma yin/ mtshan ma'i tshul gyis ma yin/ mtshan ma med pa'i tshul gyis ma yin/ dmigs pa'i tshul gyis ma yin/ dmigs su med pa'i tshul gyis ma yin/ </text></item>
<item><p>114a.2</p><section></section><text>kun nas nyon mongs pa med pa'i tshul gyis ma yin/ rnam par byang ba'i tshul gyis ma yin/ skye ba'i tshul gyis ma yin/ 'gag pa'i tshul gyis ma yin pa de ltar yongs su bsngo bar 'gyur ro/ /gal te byang chub sems dpa' de dag pha rol tu phyin pa drug la spyod par gyur pa yang ma yin/ sangs rgyas</text></item>
<item><p>114a.3</p><section></section><text>mang po la bsnyen bkur bar gyur pa yang ma yin/ dge ba'i rtsa ba bskyed par gyur pa yang ma yin/ dge ba'i bshes gnyen gyis yongs su zin par gyur pa yang ma yin/ rang gi mtshan nyid kyis stong pa'i chos rnams la slob par gyur pa yang ma yin na / dngos po de dag dang / dmigs pa de dag dang / </text></item>
<item><p>114a.4</p><section></section><text>sangs rgyas bcom ldan 'das de dag dang / dge ba'i rtsa ba de dag dang / rjes su yi rang ba dang ldan pa'i sems bskyed pa de dag la mtshan mar byas shing bla na med pa yang dag par rdzogs pa'i byang chub tu yongs su bsngo bar 'gyur ro/ /btsun pa rab 'byor shes rab kyi pha rol tu phyin pa de ltar bstan pa ni theg</text></item>
<item><p>114a.5</p><section></section><text>pa la gsar du zhugs pa'i byang chub sems dpa'i mdun du bshad par mi bya'o/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / nang stong pa nyid</text></item>
<item><p>114a.6</p><section></section><text>dang / dngos po med pa'i ngo bo nyid stong pa nyid kyi bar du de ltar bstan pa ni theg pa la gsar du zhugs pa'i byang chub sems dpa' sems dpa' chen po'i mdun du bshad par mi bya'o/ /de ci'i phyir zhe na/ de ni de la dad pa tsam mam/ rab tu dang ba tsam mam/ dga' ba tsam mam/ gus pa tsam zhig</text></item>
<item><p>114a.7</p><section></section><text>yod pa gang yin pa de yang med par gyur pa'i phyir te/ phyir mi ldog pa'i byang chub sems dpa' sems dpa' chen po'i mdun du bshad par bya'o/ /bstan par bya'o/ /dngos bo med pa'i ngo bo nyid stong pa nyid kyi bar du bstan par bya bar bshad pa ste/ des de ltar thos nas mi dngang / kun tu mi skrag kun tu</text></item>
<item><p>114b.1</p><section></section><text>skrag pa dang ldan par mi 'gyur ro/ /gal te dge ba'i bshes gnyen gyis yongs su zin pa dang / sngon gyi rgyal ba la brten te dge ba'i rtsa ba bskrun pa dang / sangs rgyas mang po la bsnyen bkur ba yin na yang ngo / /btsun pa rab 'byor de ltar byang chub sems dpa' sems dpa' chen pos rjes</text></item>
<item><p>114b.2</p><section></section><text>su yi rang ba dang ldan pa'i bsod nams bya ba'i dngos po bla na med pa yang dag par rdzogs pa'i byang chub tu yongs su bsngo bar bya'o/ /rab 'byor gyis smras pa/ 'o na byams pa sems gang gis rjes su yi rangs nas yongs su sngo bar byed pa'i sems de ni zad cing 'gags pa dang bral zhing rnam par</text></item>
<item><p>114b.3</p><section></section><text>gyur pa dang / dngos po de dag dang / dmigs pa de dag dang / dge ba'i rtsa ba de dag kyang zad cing 'gags la bral zhing rnam par gyur na/ rjes su yi rang ba dang ldan pa'i sems gang zhig dang / dngos po gang zhig dang / dmigs pa gang zhig dang / dge ba'i rtsa ba gang zhig bla na med pa yang</text></item>
<item><p>114b.4</p><section></section><text>dag par rdzogs pa'i byang chub tu yongs su bsngo bar bya/ ci sems gang gis sems yongs su bsngo bar bya ba'am/ de lta na ni sems gnyis phrad par 'gyur ba med la/ sems kyi rang bzhin gang yin pa de yang yongs su bsngo bar mi nus so/ /gal te byang chub sems dpa' sems dpa' chen po</text></item>
<item><p>114b.5</p><section></section><text>shes rab kyi pha rol tu phyin pa la spyod pa'i tshe/ 'di ltar shes rab kyi pha rol tu phyin pa ni dngos po med pa'o/ /de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu</text></item>
<item><p>114b.6</p><section></section><text>phyin pa ni dngos po med pa'o/ /gzugs dang / tshor ba dang / 'du shes dang / 'du byed rnams dang / rnam par shes pa ni dngos po med pa'o/ /byang chub kyi phyogs kyi chos sum cu rtsa bdun ni dngos po med pa'o/ /tshad med pa rnams dang / bsam gtan rnams dang / gzugs med pa'i snyoms par</text></item>
<item><p>114b.7</p><section></section><text>'jug pa rnams dang / 'phags pa'i bden pa rnams dang / rnam par thar pa brgyad rnams dang / mthar gyis gnas pa'i snyoms par 'jug pa dgu rnams ni dngos po med pa'o/ /stong pa nyid dang / mtshan ma med pa dang / smon pa med pa dang / mngon par shes pa drug rnams ni dngos po med pa'o/ /</text></item>
<item><p>115a.1</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad ni dngos po med pa'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad ni dngos po</text></item>
<item><p>115a.2</p><section></section><text>med pa'o zhes bya bar shes na / byang chub sems dpa' sems dpa' chen pos rjes su yi rang ba dang ldan pa'i bsod nams bya ba'i dngos po bla na med pa yang dag par rdzogs pa'i byang chub tu yongs su bsngo bar bya'o/ /gal te de ltar yongs su bsngo na bla na med pa yang dag par rdzogs pa'i byang chub tu</text></item>
<item><p>115a.3</p><section></section><text>yongs su bsngos par 'gyur ro/ /de nas byang chub sems dpa' sems dpa' chen po byams pas gnas brtan rab 'byor la smras pa/ btsun pa rab 'byor ji ltar na theg pa la gsar du zhugs pa'i rigs kyi bu'am/ rigs kyi bu mos dge ba'i rtsa ba de dag bla na med pa yang dag par rdzogs pa'i byang chub tu</text></item>
<item><p>115a.4</p><section></section><text>yongs su bsngos pa yin/ ji ltar rjes su yi rang ba dang ldan pa'i bsod nams bya ba'i dngos po yongs su bzung zhing yongs su bsngos pa yin/ rab 'byor gyis smras pa/ byams pa gal te theg pa la gsar du zhugs pa'i byang chub sems dpa' sems dpa' chen po de shes rab kyi pha rol tu phyin pa la</text></item>
<item><p>115a.5</p><section></section><text>spyod cing / shes rab kyi pha rol tu phyin pa de yang mi dmigs pa'i tshul dang / mtshan ma med pa'i tshul gyis 'dzin par 'gyur/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa</text></item>
<item><p>115a.6</p><section></section><text>dang / sbyin pa'i pha rol tu phyin pa mi dmigs pa'i tshul dang / mtshan ma med pa'i tshul gyis 'dzin par 'gyur na/ nang stong pa nyid la mos pa mang bar 'gyur/ phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar la mos pa mang bar 'gyur/ tshad med pa</text></item>
<item><p>115a.7</p><section></section><text>rnams dang / bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams la mos pa mang bar 'gyur/ rnam par thar pa brgyad dang / mthar gyis gnas pa'i snyoms par 'jug pa dgu la mos pa mang bar 'gyur/ stong pa nyid dang / mtshan ma med</text></item>
<item><p>115b.1</p><section></section><text>pa dang / smon pa med pa la mos pa mang bar 'gyur/ mngon par shes pa rnams dang / ting nge 'dzin thams cad dang / gzungs kyi sgo thams cad la mos pa mang bar 'gyur/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi</text></item>
<item><p>115b.2</p><section></section><text>chos ma 'dres pa bco brgyad la mos pa mang bar 'gyur/ dge ba'i bshes gnyen gyis yongs su zin par 'gyur/ 'di'i dge ba'i bshes gnyen de dag kyang shes rab kyi pha rol tu phyin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu</text></item>
<item><p>115b.3</p><section></section><text>phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa don dang ldan yi ge dang ldan par ston par 'gyur te/ de yang byang chub sems dpa'i skyon med par chud kyi bar du ci nas kyang shes rab kyi pha rol tu phyin pa dang 'bral bar mi 'gyur ba dang / de bzhin du pha rol tu phyin pa</text></item>
<item><p>115b.4</p><section></section><text>rnams dang 'bral bar mi 'gyur ba dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid dang / mtshan</text></item>
<item><p>115b.5</p><section></section><text>ma med pa dang / smon pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa rnams dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi dang / </text></item>
<item><p>115b.6</p><section></section><text>so so yang dag par rig pa bzhi dang / sangs rgyas kyi chos ma 'dres pa bco brgyad kyi bar dang 'bral bar mi 'gyur ba de ltar ston to/ /bdud kyi las rnams kyang ston par 'gyur te/ des bdud kyi las de dag thos nas 'grib pa'am 'phel ba med par 'gyur ro/ /de ci'i phyir zhe na/ de ni 'di ltar</text></item>
<item><p>115b.7</p><section></section><text>bdud kyi las de dag la ngo bo nyid med pa'i phyir te/ de ni byang chub sems dpa'i skyon med par chud kyi bar du sangs rgyas bcom ldan 'das rnams dang 'bral bar mi 'gyur te/ de dag la yang dge ba'i rtsa ba bskyed par 'gyur ro/ /dge ba'i rtsa ba de dag gis kyang byang chub sems dpa'i rigs yongs su</text></item>
<item><p>116a.1</p><section></section><text>'dzin par 'gyur ro/ /byang chub sems dpa'i rigs de dang yang bla na med pa yang dag par rdzogs pa'i byang chub tu mngon par rdzogs par sangs rgyas pa'i bar du nam yang 'bral bar mi 'gyur ro/ /gzhan yang byang chub sems dpa' sems dpa' chen po theg pa la gsar du</text></item>
<item><p>116a.2</p><section></section><text>zhugs pas phyogs bcu'i 'jig rten gyi khams grangs med pa tshad med pa dag na de bzhin gshegs pa dgra bcom pa yang dag par rdzogs pa'i sangs rgyas bzhugs shing 'tsho skyong ba dang chos ston pa'i sangs rgyas bcom ldan 'das lam chad pa/ 'jug pa chad pa / spros pa dang srid par 'dren pa</text></item>
<item><p>116a.3</p><section></section><text>chad pa / mchi ma zad pa / tsher ma bcom pa/ khur shin tu bor ba/ bdag gi don rjes su thob pa/ srid par sbyor ba yongs su zad pa/ yang dag par kun shes pas sems shin tu rnam par grol ba/ sems kyi dbang dam pa'i pha rol tu phyin pa'i sangs rgyas bcom ldan 'das nyan thos kyi</text></item>
<item><p>116a.4</p><section></section><text>dge 'dun dang bcas pa de dag gis bsod nams mngon par 'du mdzad de dge ba'i rtsa ba bskyed pa dang / rgyal rigs sA la chen po rnams sam/ bram ze'i rigs sA la chen po rnams sam / khyim bdag gi rigs sA la chen po rnams sam / rgyal chen bzhi'i ris kyi lha'am/ sum cu rtsa</text></item>
<item><p>116a.5</p><section></section><text>gsum pa'am / 'thab bral lam/ dga' ldan nam/ 'phrul dga'a'am/ gzhan 'phrul dbang byed dam/ tshangs rigs sam/ tshangs pa'i mdun na 'don nam/ tshangs chen nam/ 'od chung ngam/ tshad med 'od dam/ 'od gsal lam/ dge chung ngam/ tshad med dge'am/ dge</text></item>
<item><p>116a.6</p><section></section><text>rgyas sam/ sprin med dam/ bsod nams 'phel lam/ 'bras bu che ba'am/ gnas gtsang ma pa'am/ mi che ba'am/ mi gdung ba'am/ legs mthong ba'am/ rab lta ba'am/ 'og min gyi lha rnams kyi yang rung ste/ dge ba'i rtsa ba bskyed pa de dag thams cad mngon par bsdus te gcig</text></item>
<item><p>116a.7</p><section></section><text>tu btul nas bsnyams te/ rjes su yi rang ba/ rab/ dam pa/ gtso bo mchog rab/ mchog phul du phyin pa/ gong na med pa'i rjes su yi rang bas rjes su yi rang ste/ rjes su yi rang nas kyang rjes su yi rang ba dang ldan pa'i dge ba'i rtsa ba bla na med pa yang dag par rdzogs pa'i byang chub tu yongs su</text></item>
<item><p>116b.1</p><section></section><text>bsngo bar bya'o zhes bya ba ni dmigs su med pa'i yongs su bsngo ba yin no/ /byams pas smras pa/ btsun pa rab 'byor gal te theg pa la gsar du zhugs pa'i byang chub sems dpa' sems dpa' chen po de sangs rgyas bcom ldan 'das nyan thos kyi dge 'dun dang bcas pa rnams kyi dge</text></item>
<item><p>116b.2</p><section></section><text>ba'i rtsa ba de dag thams cad la sems shing bsams nas rjes su yi rang ba'i rab kyis rjes su yi rang bar byas te/ rjes su yi rang ba gong na med pa'i bar gyis rjes su yi rang bas rjes su yi rang bar byas nas/ bla na med pa yang dag par rdzogs pa'i byang chub tu yongs su sngo bar byed na/ ji ltar</text></item>
<item><p>116b.3</p><section></section><text>byang chub sems dpa' sems dpa' chen po 'du shes phyin ci log tu mi 'gyur ba yin/ sems phyin ci log tu mi 'gyur ba yin/ lta ba phyin ci log tu mi 'gyur ba yin/ rab 'byor gyis smras pa/ byams pa gal te byang chub sems dpa' sems dpa' chen po sangs rgyas bcom ldan</text></item>
<item><p>116b.4</p><section></section><text>'das de nyan thos kyi dge 'dun dang bcas pa de dag las kyang de la sangs rgyas su 'du shes par mi 'gyur/ nyan thos su 'du shes par mi 'gyur/ dge ba'i rtsa bar 'du shes par mi 'gyur zhing / sems gang gis yongs su bsngo ba'i sems de la yang sems kyi 'du shes su mi 'gyur na/ de ltar</text></item>
<item><p>116b.5</p><section></section><text>yongs su bsngo ba'i byang chub sems dpa' sems dpa' chen po la 'du shes phyin ci log tu 'gyur ba med do/ /sems phyin ci log tu 'gyur ba med do/ /lta ba phyin ci log tu 'gyur ba med do/ /gal te byang chub sems dpa' sems dpa' chen po sangs rgyas bcom ldan 'das de dag kyang / </text></item>
<item><p>116b.6</p><section></section><text>dge ba'i rtsa ba de dag sems kyis sems shing mtshan mar 'dzin pas mtshan mar bzung nas/ bla na med pa yang dag par rdzogs pa'i byang chub tu yongs su bsngo na/ de ltar yongs su sngo bar byed pa'i 'du shes phyin ci log tu 'gyur ro/ /sems phyin ci log tu 'gyur ro/ /lta ba phyin ci log tu 'gyur</text></item>
<item><p>116b.7</p><section></section><text>ro/ / gal te yang byang chub sems dpa' sems dpa' chen po sangs rgyas bcom ldan 'das de dag dang / dge ba'i rtsa ba de dag la sems gang gis yang dag par sems shing 'di ltar zad pa la zad ces bya bar shes na gang zag des yongs su bsngo bar mi nus so/ /sems gang gis yongs su bsngo</text></item>
<item><p>117a.1</p><section></section><text>ba'i sems de nyid kyi chos nyid kyang de yin la/ der yongs su bsngo ba de yang chos nyid do zhes gal te de ltar yongs su bsngo na yang dag par yongs su bsngo ba ste/ log pa ma yin no/ /de ltar byang chub sems dpa' sems dpa' chen pos yongs su bsngo bar bya'o/ /gal te</text></item>
<item><p>117a.2</p><section></section><text>byang chub sems dpa' sems dpa' chen pos 'das pa dang / ma byon pa dang / da ltar byung ba'i sangs rgyas bcom ldan 'das rnams kyis thugs dang po bskyed pa nas yongs su mya ngan las 'das pa'i bar dang / dam pa'i chos nub pa'i bar dang / nyan thos dang / rang sangs rgyas de dag dang / </text></item>
<item><p>117a.3</p><section></section><text>so so'i skye bo mang pos dge ba'i rtsa ba gang ci snyed cig bskyed pa dang / chos bstan pa gang ci snyed cig thos pa dang / de dag tu lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dag gis dge ba'i rtsa ba gang ji snyed</text></item>
<item><p>117a.4</p><section></section><text>cig bskyed pa dang / rgyal rigs sA la chen po rnams sam/ bram ze'i rigs sA la chen po rnams sam/ khyim bdag gi rigs sA la chen po rnams sam/ rgyal chen bzhi'i ris kyi lha rnams sam/ 'og min gyi bar gyi lha rnams kyis dam pa'i chos thos pa dang / dge ba'i rtsa ba bskyed pa dang / </text></item>
<item><p>117a.5</p><section></section><text>bla na med pa yang dag par rdzogs pa'i byang chub tu sems bskyed pa de thams cad mngon par bsdus te gcig tu btul nas bsnyams te/ rjes su yi rang ba'i bar gyis rjes su yi rang zhing rjes su yi rang ba dam pa/ gtso bo/ mchog rab/ mchog /phul du phyin pa/ gong na med pa/ mnyam pa</text></item>
<item><p>117a.6</p><section></section><text>med pa/ mi mnyam pa dang mnyam pas rjes su yi rang ste/ rjes su yi rang bar byas nas de thams cad bla na med pa yang dag par rdzogs pa'i byang chub tu yongs su bsngo zhing gal te 'di ltar chos 'di dag ni zad do/ /'gags so/ /med do/ /rnam par gyur to/ /gang du yongs su bsngo ba'i</text></item>
<item><p>117a.7</p><section></section><text>sems de yang rang bzhin gyis stong pa'o zhes shes par byas la/ gal te de ltar yongs su bsngo na bla na med pa yang dag par rdzogs pa'i byang chub tu yongs su bsngos pa yin no/ /gal te 'di ltar chos kyis chos yongs su bsngo bar mi bya ste/ de ci'i phyir zhe na/ de ni 'di ltar chos thams cad rang</text></item>
<item><p>117b.1</p><section></section><text>bzhin gyis stong pa'i phyir ro zhes bya bar shes la/ gal te de ltar yongs su bsngo na bla na med pa yang dag par rdzogs pa'i byang chub tu yongs su bsngo ba yin no/ /de ltar na byang chub sems dpa' sems dpa' chen po shes rab kyi pha rol tu phyin pa la spyod pa dang / de bzhin du bsam gtan gyi pha</text></item>
<item><p>117b.2</p><section></section><text>rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la spyod pa'i tshe/ 'du shes phyin ci log tu mi 'gyur ro/ /sems phyin ci log tu mi 'gyur ro/ /lta ba phyin ci log tu mi</text></item>
<item><p>117b.3</p><section></section><text>'gyur ro/ /de ci'i phyir zhe na/ de ni 'di ltar byang chub sems dpa' sems dpa' chen po yongs su bsngo ba de la mngon par chags pa med pa'i phyir ro/ /gang du chags par 'gyur ba'i dge ba'i rtsa ba de dag dang / byang chub kyi sems de yang dag par rjes su mi mthong ba'i phyir ro/ / </text></item>
<item><p>117b.4</p><section></section><text>'di ni byang chub sems dpa' sems dpa' chen po'i yongs su bsngo ba bla na med pa'o zhes bya ba ni phyin ci ma log pa'i mtshan nyid kyis yongs su bsngo ba yin no/ / gal te byang chub sems dpa' sems dpa' chen pos bsod nams bya ba'i dngos po mngon par 'du bya ba de phung po dang / khams</text></item>
<item><p>117b.5</p><section></section><text>dang / skye mched rnams kyis dben par shes / shes rab kyi pha rol tu phyin pas dben par shes te / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha</text></item>
<item><p>117b.6</p><section></section><text>rol tu phyin pas dben par shes/ nang stong pa nyid kyis dben par shes/ dngos po med pa'i ngo bo nyid stong pa nyid kyi bar gyis dben par shes/ byang chub kyi phyogs kyi chos sum cu rtsa bdun gyis dben par shes/ de bzhin gshegs pa'i stobs bcu dang / mi 'jigs pa bzhi dang / so</text></item>
<item><p>117b.7</p><section></section><text>so yang dag par rig pa bzhi dang / sangs rgyas kyi chos ma 'dres pa bco brgyad kyis dben par shes na/ de ltar byang chub sems dpa' sems dpa' chen pos bsod nams bya ba'i dngos po mngon par 'du bya ba de bla na med pa yang dag par rdzogs pa'i byang chub tu yongs su bsngos pa yin no/ /</text></item>
<item><p>118a.1</p><section></section><text>gal te byang chub sems dpa' sems dpa' chen pos rjes su yi rang ba dang ldan pa'i bsod nams bya ba'i dngos po de bsod nams bya ba'i dngos po'i ngo bo nyid kyis dben par shes te/ sangs rgyas bcom ldan 'das de dag ni sangs rgyas kyi ngo bo nyid kyis dben no/ /dge ba'i</text></item>
<item><p>118a.2</p><section></section><text>rtsa ba de dag ni dge ba'i rtsa ba'i ngo bo nyid kyis dben no/ /mngon par 'du bya ba de dag ni mngon par 'du bya ba'i ngo bo nyid kyis dben no/ /byang chub kyi sems de ni byang chub sems kyi ngo bo nyid kyis dben no/ /yongs su bsngo ba'i sems ni yongs su bsngo ba'i sems kyi ngo bo nyid kyis dben no/ /byang chub</text></item>
<item><p>118a.3</p><section></section><text>kyang byang chub kyi ngo bo nyid kyis dben no/ /shes rab kyi pha rol tu phyin pa ni shes rab kyi pha rol tu phyin pa'i ngo bo nyid kyis dben no/ /bsam gtan gyi pha rol tu phyin pa ni bsam gtan gyi pha rol tu phyin pa'i ngo bo nyid kyis dben no/ /brtson 'grus kyi pha rol tu phyin pa ni brtson 'grus kyi pha rol tu phyin pa'i</text></item>
<item><p>118a.4</p><section></section><text>ngo bo nyid kyis dben no/ /bzod pa'i pha rol tu phyin pa ni bzod pa'i pha rol tu phyin pa'i ngo bo nyid kyis dben no/ /tshul khrims kyi pha rol tu phyin pa ni tshul khrims kyi pha rol tu phyin pa'i ngo bo nyid kyis dben no/ /sbyin pa'i pha rol tu phyin pa ni sbyin pa'i pha rol tu phyin pa'i ngo bo nyid kyis dben no/ /nang stong</text></item>
<item><p>118a.5</p><section></section><text>pa nyid ni nang stong pa nyid kyi ngo bo nyid kyis dben no/ /phyi stong pa nyid ni phyi stong pa nyid kyi ngo bo nyid kyis dben no/ /phyi nang stong pa nyid ni phyi nang stong pa nyid kyi ngo bo nyid kyis dben no/ /dngos po med pa'i ngo bo nyid stong pa nyid kyi bar ni dngos po med pa'i ngo bo nyid stong pa nyid kyi bar gyis dben no/ /de</text></item>
<item><p>118a.6</p><section></section><text>bzhin du byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / </text></item>
<item><p>118a.7</p><section></section><text>stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa rnams dang / so so yang dag par rig pa dang / sangs rgyas kyi chos ma 'dres pa bco brgyad ni sangs</text></item>
<item><p>118b.1</p><section></section><text>rgyas kyi chos ma 'dres pa bco brgyad kyi ngo bo nyid kyis dben no zhes de ltar byang chub sems dpa' sems dpa' chen pos dben pa'i shes rab kyi pha rol tu phyin pa la spyad par bya ste / 'di ni byang chub sems dpa' sems dpa' chen po'i shes rab kyi pha rol tu phyin pa'o zhes bya ba ni dben pa'i</text></item>
<item><p>118b.2</p><section></section><text>yongs su bsngo ba yin no/ / gzhan yang byang chub sems dpa' sems dpa' chen pos sangs rgyas bcom ldan 'das de dag gi dge ba'i rtsa ba de dag thams cad rjes su dran par byas nas 'di ltar yongs su bsngo bar bya ste/ yongs su bsngo ba ci 'dra ba kho nar gang gis yongs su sngo bar</text></item>
<item><p>118b.3</p><section></section><text>byed pa'i sems kyang de 'dra ba kho na ste/ de'i rigs can dang / de'i rang bzhin can no zhes gal te de ltar yongs su shes na bla na med pa yang dag par rdzogs pa'i byang chub tu yongs su bsngo ba yin/ de ltar yongs su bsngo na 'du shes phyin ci log pa ma yin/ sems phyin ci log pa ma</text></item>
<item><p>118b.4</p><section></section><text>yin/ lta ba phyin ci log pa ma yin no/ / gal te byang chub sems dpa' sems dpa' chen po mtshan ma'i tshul gyis shes rab kyi pha rol tu phyin pa la spyod cing / sangs rgyas bcom ldan 'das de dag gi dge ba'i rtsa ba de dag yongs su shes na/ bla na med pa yang dag par rdzogs pa'i byang chub</text></item>
<item><p>118b.5</p><section></section><text>tu yongs su bsngo ba ma yin no/ /'das pa'i sangs rgyas bcom ldan 'das ji snyed pa yongs su mya ngan las 'das pa de dag kyang mtshan ma ma yin/ yul ma yin no zhes gal te de ltar sems na yang mtshan mar byed pa yin gyi/ dge ba'i rtsa ba de dag bla na med pa yang dag par rdzogs</text></item>
<item><p>118b.6</p><section></section><text>pa'i byang chub tu yongs su bsngo ba ma yin te/ de ltar na de'i 'du shes phyin ci log pa ma yin no/ /sems phyin ci log pa ma yin no/ /lta ba phyin ci log pa ma yin no/ /gal te sangs rgyas bcom ldan 'das de dag dang / dge ba'i rtsa ba de dag dang / mngon par 'du bya ba de dag dang / </text></item>
<item><p>118b.7</p><section></section><text>sems bskyed pa de dag yongs su shes pa med cing mtshan mar mi byed par yongs su bsngo na dge ba'i rtsa ba de dag bla na med pa yang dag par rdzogs pa'i byang chub tu yongs su bsngo ba yin te/ de ltar na byang chub sems dpa' sems dpa' chen po'i 'du shes phyin ci log pa ma yin/ sems</text></item>
<item><p>119a.1</p><section></section><text>phyin ci log pa ma yin/ lta ba phyin ci log pa ma yin no zhes bya ba ni sangs rgyas kyi bsod nams kyi rigs dang rang bzhin rjes su dran pa'i yongs su bsngo ba yin no/ / byams pas smras pa/ btsun pa rab 'byor ji ltar na byang chub sems dpa' sems dpa' chen po mtshan mar</text></item>
<item><p>119a.2</p><section></section><text>mi byed cing yongs su bsngo ba ma yin/ rab 'byor gyis smras pa/ byang chub sems dpa' sems dpa' chen po de dag gis shes rab kyi pha rol tu phyin pa 'dir thabs mkhas pa la bslab par bya'o/ /des na shes rab kyi pha rol tu phyin pa 'di byang chub sems dpa' sems dpa' chen po'i thabs</text></item>
<item><p>119a.3</p><section></section><text>mkhas par rig par bya ste/ shes rab kyi pha rol tu phyin pa la ma brten par bsod nams bya ba'i dngos po yongs su bsngo bar mi nus so/ /byams pas smras pa/ btsun pa rab 'byor shes rab kyi pha rol tu phyin pa las sangs rgyas bcom ldan 'das de dag dang / dge ba'i rtsa ba de dag dang / </text></item>
<item><p>119a.4</p><section></section><text>mngon par 'du bya ba de dag dang / gang gis bla na med pa yang dag par rdzogs pa'i byang chub tu yongs su bsngo ba'i sems bskyed pa de dag kyang med do zhes bya ba 'di ni skyon du smos par mi 'gyur ram/ rab 'byor gyis smras pa/ de la byang chub sems dpa' sems dpa' chen pos shes rab kyi pha</text></item>
<item><p>119a.5</p><section></section><text>rol tu phyin pa la spyod pa'i tshe/ bdag gi lus de dag dang / dge ba'i rtsa ba de dag dang / mngon par 'du bya ba de dag dang / sems bskyed pa de dag 'gag par 'gyur du zin kyang / mtshan mar byas nas rnam par rtog par mi bya'o zhes de ltar yongs su brtag par bya ste/ sangs rgyas bcom ldan</text></item>
<item><p>119a.6</p><section></section><text>'das de dag dang / dge ba'i rtsa ba de dag dang / mngon par 'du bya ba de dag dang / sems bskyed pa de dag la mtshan mar byas shing rnam par rtog pa de lta na de bzhin gshegs pa dgra bcom pa yang dag par rdzogs pa'i sangs rgyas rnams kyis ni de ltar mtshan ma'i tshul gyis yongs su bsngo ba la rjes su</text></item>
<item><p>119a.7</p><section></section><text>dgyes pa dang / mngon par bsngags pa mi mdzad do/ /de ci'i phyir zhe na/ da ltar sangs rgyas bcom ldan 'das yongs su mya ngan las 'das pa rnams mtshan mar byas shing rnam par brtags te/ dmigs pa ni de'i dmigs pa chen por 'gyur ba'i phyir ro/ /de bas na byang chub sems dpa'</text></item>
<item><p>119b.1</p><section></section><text>sems dpa' chen po'i dge ba'i rtsa ba de dag yongs su bsngo bar 'dod pas mi dmigs shing mtshan ma med par byas te yongs su bsngo bar bya'o / /de bzhin gshegs pa dgra bcom pa yang dag par rdzogs pa'i sangs rgyas rnams kyis ni dmigs pa'i 'du shes can dang / mtshan ma'i 'du shes can gyis</text></item>
<item><p>119b.2</p><section></section><text>yongs su bsngo ba de ni don che bar ma gsungs so/ /de ci'i phyir zhe na/ yongs su bsngo ba de ni dug can dang zug rngu can yin pa'i phyir ro zhes bya ba ni thabs mkhas pa'i yongs su bsngo ba yin no/ / 'di lta ste dper na kha zas bsod pa kha dog phun sum tshogs pa dang / dri phun sum tshogs</text></item>
<item><p>119b.3</p><section></section><text>pa zhig yod kyang dug dang bsres par gyur na/ kha dog dang dri dang / ros yid du 'ong ba yin mod kyi/ 'on kyang de la skyes bu byis pa'i ngang tshul can bza' bar sems te/ des de zos na yang kha dog dang / dri dang ro zhim por tshor mod kyi/ zhu bar gyur pa na sdug bsngal gyi rnam par smin par</text></item>
<item><p>119b.4</p><section></section><text>'gyur ro/ /de bzhin du 'di la log par rig pa dang / log par shes pa dang / log par bslabs pa la don ma rtogs par mi shes shing 'di skad du ston te/ tshur rigs kyi bu khyod kyis 'das pa dang / ma byon pa dang / da ltar byung ba'i sangs rgyas bcom ldan 'das rnams kyi thugs</text></item>
<item><p>119b.5</p><section></section><text>dang po bskyed pa nas nye bar bzung ste/ bla na med pa yang dag par rdzogs pa'i byang chub tu mngon par rdzogs par sangs rgyas kyi bar du phung po ma lus pa'i mya ngan las 'das pa'i dbyings su yongs su mya ngan las 'das pa'i bar dang / dam pa'i chos nub par ma gyur gyi bar du shes rab kyi pha</text></item>
<item><p>119b.6</p><section></section><text>rol tu phyin pa la spyad de/ dge ba'i rtsa ba gang ji snyed cig mngon par 'du mdzad par gyur pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la</text></item>
<item><p>119b.7</p><section></section><text>spyad de/ dge ba'i rtsa ba gang ji snyed cig mngon par 'du mdzad pa dang / bsam gtan bzhi dang ldan pa dang / tshad med pa bzhi dang ldan pa dang / gzugs med pa'i snyoms par 'jug pa bzhi dang ldan pa dang / byang chub kyi phyogs kyi chos sum cu rtsa bdun dang ldan pa dang / 'phags pa'i bden pa</text></item>
<item><p>120a.1</p><section></section><text>bzhi dang ldan pa dang / stong pa nyid dang / mtshan ma med pa dang / smon pa med pa dang ldan pa dang / rnam par thar pa brgyad dang / mthar gyis gnas pa'i snyoms par 'jug pa dgu dang ldan pa dang / mngon par shes pa lnga dang ldan pa dang / stong pa nyid thams cad</text></item>
<item><p>120a.2</p><section></section><text>dang / gzungs kyi sgo thams cad dang / de bzhin gshegs pa'i stobs bcu dang ldan pa dang / mi 'jigs pa bzhi dang ldan pa dang / so so yang dag par rig pa bzhi dang ldan pa dang / sangs rgyas kyi chos ma 'dres pa bco brgyad dang ldan pa dang / dge ba'i rtsa ba gang ji snyed cig mngon par</text></item>
<item><p>120a.3</p><section></section><text>'du mdzad pa dang / dge ba'i rtsa ba mngon par 'du mdzad pa gang dag gis sangs rgyas kyi zhing yongs su dag pa dang / sems can mang po yongs su smin par mdzad pa dang / sangs rgyas bcom ldan 'das de dag gi tshul khrims kyi phung po dang / ting nge 'dzin gyi phung po dang / shes rab kyi</text></item>
<item><p>120a.4</p><section></section><text>phung po dang / rnam par grol ba'i phung po dang / rnam par grol ba'i ye shes mthong ba'i phung po dang / rnam pa thams cad mkhyen pa nyid kyi ye shes dang / bsnyel ba mi mnga' ba'i chos nyid kyi ye shes dang / rtag tu btang snyoms su gnas pa dang / der nyan thos gang dag gis dge ba'i</text></item>
<item><p>120a.5</p><section></section><text>rtsa ba mngon par 'du byas pa dang / gang yang rang sangs rgyas rnams nyid lung bstan pa dang / der lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po gang dag gis dge ba'i rtsa ba mngon par 'du byas pa de dag</text></item>
<item><p>120a.6</p><section></section><text>thams cad mngon par bsdus te gcig tu btul zhing bsnyams te/ bla na med pa yang dag par rdzogs pa'i byang chub tu yongs su sngos shig ces bya bar ston te/ de ltar mtshan ma'i tshul dang dmigs pa'i tshul gyis yongs su bsngo na dug tu 'gyur ba yin te/ 'di lta ste dper na/ zas dug can de dang</text></item>
<item><p>120a.7</p><section></section><text>'dra na dmigs pa'i tshul 'du shes can la yongs su bsngo ba med do/ /de ci'i phyir zhe na/ dmigs pa ni dug can dang bcas pa mtshan ma dang bcas pa/ rgyu dang bcas pa/ rkyen dang bcas pa'i phyir te/ gang de ltar yongs su bsngo ba de ni de bzhin gshegs pas bshad par mi 'gyur te/ de bzhin</text></item>
<item><p>120b.1</p><section></section><text>gshegs pas gsungs pa bzhin du smra ba ma yin/ chos bzhin du smra bar mi 'gyur te/ de la byang chub sems dpa'i theg pa pa'i rigs kyi bu'am/ rigs kyi bu mos de ltar bslab par mi bya'o zhes bya ba ni mtshan ma med pa'i yongs su bsngo ba yin no/ / byams pas smras pa/ ji ltar 'das pa</text></item>
<item><p>120b.2</p><section></section><text>dang / ma byon pa dang / da ltar byung ba'i sangs rgyas bcom ldan 'das rnams kyi dge ba'i rtsa ba rnams la rjes su yi rang ba yongs su bsngo bar bya/ ji ltar na thugs dang po bskyed pa nas nye bar bzung ste/ bla na med pa yang dag par rdzogs pa'i byang chub tu mngon par rdzogs par sangs rgyas pa'i</text></item>
<item><p>120b.3</p><section></section><text>bar dang / phung po ma lus pa'i mya ngan las 'das pa'i dbyings su yongs su mya ngan las 'das pa'i bar dang / nyan thos kyi dge 'dun dang bcas pa'i dam pa'i chos nub par ma gyur gyi bar du shes rab kyi pha rol tu phyin pa la spyad de/ dge ba'i rtsa ba gang ji snyed cig mngon par 'du mdzad pa dang / </text></item>
<item><p>120b.4</p><section></section><text>rnam pa thams cad mkhyen pa nyid thob pa'i bar dang / lha dang / klu dang / gnod sbyin dang / dri za dang / lha ma yin dang / nam mkha' lding dang / mi'am ci dang / lto 'phye chen po dang / mi dang mi ma yin pa gang dag gis dge ba'i rtsa ba bskyed pa rnams la rjes su yi rang ste yongs su bsngo</text></item>
<item><p>120b.5</p><section></section><text>bar bya/ ji ltar yongs su bsngos na dge ba'i rtsa ba de dag bla na med pa yang dag par rdzogs pa'i byang chub tu yongs su bsngo ba yin/ rab 'byor gyis smras pa/ 'di ltar theg pa chen po pa'i rigs kyi bu'am/ rigs kyi bu mo shes rab kyi pha rol tu phyin pa la spyod pa de bzhin gshegs pas</text></item>
<item><p>120b.6</p><section></section><text>ma gsungs pa ma yin par 'dod pas 'di ltar yongs su bsngo bar bya ste/ ji ltar de bzhin gshegs pa dgra bcom pa yang dag par rdzogs pa'i sangs rgyas de dag gis sangs rgyas kyi ye shes bla na med pas dge ba'i rtsa ba de dag gi rigs gang yin pa dang / rang bzhin gang yin pa dang / mtshan nyid</text></item>
<item><p>120b.7</p><section></section><text>gang yin pa mkhyen cing chos nyid gang gis yod pa de bzhin du bdag gis rjes su yi rang bar bya'o/ /ji ltar sangs rgyas bcom ldan 'das de dag gis thugs su chud pa de bzhin du bdag gis bla na med pa yang dag par rdzogs pa'i byang chub tu yongs su bsngo'o zhes de ltar theg pa chen po pa'i rigs</text></item>
<item><p>121a.1</p><section></section><text>kyi bu'am/ rigs kyi bu mos dge ba'i rtsa ba de dag bla na med pa yang dag par rdzogs pa'i byang chub tu yongs su bsngo bar bya ste/ de ltar yongs su bsngo na de bzhin gshegs pas ma gsungs pa ma yin pa dang / de bzhin gshegs pas gsungs pa bzhin du smra ba dang / </text></item>
<item><p>121a.2</p><section></section><text>chos bzhin du smra ba yin no/ /de ltar na byang chub sems dpa' sems dpa' chen po'i yongs su bsngo ba de dug med pa yin no zhes bya ba na sangs rgyas kyis rjes su gnang ba'i yongs su bsngo ba yin no/ / gzhan yang theg pa chen po la yang dag par zhugs pa'i rigs kyi bu'am/ rigs kyi bu</text></item>
<item><p>121a.3</p><section></section><text>mos shes rab kyi pha rol tu phyin pa la spyod pa'i tshe/ dge ba'i rtsa ba de rnams 'di ltar yongs su bsngo bar bya ste/ ji ltar 'dod pa'i khams dang / gzugs kyi khams dang / gzugs med pa'i khams su ma gtogs pa/ de bzhin du tshor ba dang / 'du shes dang / 'du byed rnams dang / </text></item>
<item><p>121a.4</p><section></section><text>rnam par shes pa 'dod pa'i khams dang / gzugs kyi khams dang / gzugs med pa'i khams su ma gtogs/ khams rnams dang / skye mched rnams dang / rten cing 'brel par 'byung ba 'dod pa'i khams dang / gzugs kyi khams dang / gzugs med pa'i khams su ma gtogs/ </text></item>
<item><p>121a.5</p><section></section><text>shes rab kyi pha rol tu phyin pa 'dod pa'i khams dang / gzugs kyi khams dang / gzugs med pa'i khams su ma gtogs/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / </text></item>
<item><p>121a.6</p><section></section><text>sbyin pa'i pha rol tu phyin pa 'dod pa'i khams dang / gzugs kyi khams dang / gzugs med pa'i khams su ma gtogs pa de ni 'das pa ma yin/ ma 'ongs pa ma yin/ da ltar byung ba ma yin no/ /de bzhin du nang stong pa nyid dang / phyi stong pa nyid dang / phyi nang stong pa nyid dang / dngos</text></item>
<item><p>121a.7</p><section></section><text>po med pa'i ngo bo nyid stong pa nyid kyi bar du 'dod pa'i khams dang / gzugs kyi khams dang / gzugs med pa'i khams su ma gtogs/ byang chub kyi phyogs kyi chos sum cu rtsa bdun 'dod pa'i khams dang / gzugs kyi khams dang / gzugs med pa'i khams su ma gtogs/ tshad med</text></item>
<item><p>121b.1</p><section></section><text>pa rnams dang / bsam gtan rnams dang / gzugs med pa'i snyoms par 'jug pa rnams dang / 'phags pa'i bden pa rnams 'dod pa'i khams dang / gzugs kyi khams dang / gzugs med pa'i khams su ma gtogs/ rnam par thar pa brgyad dang / mthar gyis gnas pa'i snyoms par</text></item>
<item><p>121b.2</p><section></section><text>'jug pa dgu 'dod pa'i khams dang / gzugs kyi khams dang / gzugs med pa'i khams su ma gtogs/ stong pa nyid dang / mtshan ma med pa dang / smon pa med pa dang / mngon par shes pa drug rnams 'dod pa'i khams dang / gzugs kyi khams dang / gzugs med pa'i</text></item>
<item><p>121b.3</p><section></section><text>khams su ma gtogs/ ting nge 'dzin dang / gzungs kyi sgo rnams 'dod pa'i khams dang / gzugs kyi khams dang / gzugs med pa'i khams su ma gtogs/ stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco</text></item>
<item><p>121b.4</p><section></section><text>brgyad 'dod pa'i khams dang / gzugs kyi khams dang / gzugs med pa'i khams su ma gtogs/ de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos gnas pa nyid dang / chos skyon med pa nyid dang / yang dag</text></item>
<item><p>121b.5</p><section></section><text>pa'i mtha' dang / bsam gyis mi khyab pa'i dbyings 'dod pa'i khams dang / gzugs kyi khams dang / gzugs med pa'i khams su ma gtogs/ tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes mthong ba dang / rnam pa thams cad</text></item>
<item><p>121b.6</p><section></section><text>mkhyen pa nyid dang / bsnyel ba mi mnga' ba'i chos nyid dang / rtag tu btang snyoms su gnas pa 'dod pa'i khams dang / gzugs kyi khams dang / gzugs med pa'i khams su ma gtogs te gang ma gtogs pa de ni 'das pa ma yin/ ma 'ongs pa ma yin/ da ltar byung ba ma yin no/ /de ci'i</text></item>
<item><p>121b.7</p><section></section><text>phyir zhe na/ ji ltar de dag ma gtogs pa'i phyir te/ de bzhin du yongs su bsngo ba yang ma gtogs/ chos gang du yongs su sngo bar byed pa'i chos de yang ma gtogs/ gang yongs su bsngo ba de yang ma gtogs/ sangs rgyas bcom ldan 'das de dag kyang 'dod pa dang / gzugs dang / gzugs med</text></item>
<item><p>122a.1</p><section></section><text>pa'i khams su ma gtogs/ de dag gi dge ba'i rtsa ba de dag kyang 'dod pa dang / gzugs dang / gzugs med pa'i khams su ma gtogs/ nyan thos de dag dang / rang sangs rgyas de dag kyang 'dod pa dang / gzugs dang / gzugs med pa'i khams su ma gtogs/ de</text></item>
<item><p>122a.2</p><section></section><text>dag gi dge ba'i rtsa ba de dag kyang 'dod pa dang / gzugs dang / gzugs med pa'i khams su ma gtogs te/ gang ma gtogs pa de ni 'das pa yang ma yin/ ma 'ongs pa yang ma yin/ da ltar byung ba yang ma yin no/ /gal te byang chub sems dpa' sems dpa' chen po shes rab kyi pha</text></item>
<item><p>122a.3</p><section></section><text>rol tu phyin pa la spyod pa'i tshe/ gzugs gang yin pa de 'dod pa'i khams dang / gzugs kyi khams dang / gzugs med pa'i khams su ma gtogs pa / de bzhin du tshor ba dang / 'du shes dang / 'du byed rnams dang / rnam par shes pa gang yin pa de 'dod pa'i khams dang / gzugs</text></item>
<item><p>122a.4</p><section></section><text>kyi khams dang / gzugs med pa'i khams su ma gtogs/ de bzhin du khams dang / skye mched dang / rten cing 'brel par 'byung ba'i yan lag rnams 'dod pa'i khams dang / gzugs kyi khams dang / gzugs med pa'i khams su ma gtogs pa yin la/ gal te byang chub sems</text></item>
<item><p>122a.5</p><section></section><text>dpa' sems dpa' chen po shes rab kyi pha rol tu phyin pa la spyod pa'i tshe/ gzugs gang 'dod pa'i khams dang / gzugs kyi khams dang / gzugs med pa'i khams su ma gtogs pa de ni 'das pa ma yin/ ma 'ongs pa ma yin/ da ltar byung ba ma yin te/ de ni mtshan ma'i tshul lam/ </text></item>
<item><p>122a.6</p><section></section><text>dmigs pa'i tshul gyis yongs su bsngo bar mi nus so/ /de ci'i phyir zhe na/ de la rang bzhin med pa'i phyir ro/ /gang la rang bzhin med pa de ni dngos po med pa ste/ dngos po med pa ni dngos po med pas yongs su bsngo bar mi nus so/ /de bzhin du tshor ba dang / 'du shes dang / 'du byed</text></item>
<item><p>122a.7</p><section></section><text>rnams dang / rnam par shes pa dang / khams dang / skye mched dang / rten cing 'brel par 'byung ba'i yan lag dang / de bzhin du sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan</text></item>
<item><p>122b.1</p><section></section><text>gyi pha rol tu phyin pa dang / shes rab kyi pha rol tu phyin pa dang / de bzhin du nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / de bzhin du byang chub kyi phyogs kyi chos sum cu rtsa bdun ji snyed pa dang / 'phags pa'i bden pa dang / </text></item>
<item><p>122b.2</p><section></section><text>tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa drug po rnams dang / ting nge 'dzin</text></item>
<item><p>122b.3</p><section></section><text>rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid dang / bsnyel ba mi mnga' ba'i chos nyid dang / rtag</text></item>
<item><p>122b.4</p><section></section><text>tu btang snyoms su gnas pa gang 'dod pa'i khams su ma gtogs/ gzugs kyi khams su ma gtogs/ gzugs med pa'i khams su ma gtogs pa de ni 'das pa ma yin/ ma 'ongs pa ma yin/ da ltar byung ba ma yin te/ de ni mtshan ma'i tshul lam/ dmigs pa'i tshul gyis yongs su</text></item>
<item><p>122b.5</p><section></section><text>bsngo bar mi nus so/ /de ci'i phyir zhe na/ de la rang bzhin med pa'i phyir ro/ /gang la rang bzhin med pa de ni dngos po med pa ste/ dngos po med pa ni dngos po med pas yongs su bsngo bar mi nus so zhes de ltar shes na byang chub sems dpa' sems dpa' chen po'i bsngo ba dug med pa yin no/ /yang</text></item>
<item><p>122b.6</p><section></section><text>theg pa chen po pa'i rigs kyi bu'am/ rigs kyi bu mo gang mtshan ma'i tshul lam/ dmigs pa'i tshul gyis dge ba'i rtsa ba de dag yongs su bsngo na/ de lta bu'i yongs su bsngo ba ni log par yongs su bsngo ba yin gyi/ yang dag par yongs su bsngo ba ni ma yin te/ sangs rgyas bcom ldan 'das</text></item>
<item><p>122b.7</p><section></section><text>rnams kyis bsngags pa ma mdzad do/ /gang sangs rgyas bcom ldan 'das rnams kyis bsngags pa ma mdzad pa'i yongs su bsngo ba gang yin pa de ni yongs su bsngo ba ma yin te/ sbyin pa'i pha rol tu phyin pa yongs su bsngo ba ma yin/ tshul khrims kyi pha rol tu phyin pa yongs su bsngo ba ma yin/ </text></item>
<item><p>123a.1</p><section></section><text>bzod pa'i pha rol tu phyin pa yongs su bsngo ba ma yin/ brtson 'grus kyi pha rol tu phyin pa yongs su bsngo ba ma yin/ bsam gtan gyi pha rol tu phyin pa yongs su bsngo ba ma yin/ shes rab kyi pha rol tu phyin pa yongs su bsngo ba ma yin/ pha rol tu phyin pa drug yongs</text></item>
<item><p>123a.2</p><section></section><text>su rdzogs par mi 'gyur ro/ /byang chub kyi phyogs kyi chos sum cu rtsa bdun yongs su rdzogs par mi 'gyur ro/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / tshad med pa rnams dang / bsam gtan rnams dang / </text></item>
<item><p>123a.3</p><section></section><text>gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin</text></item>
<item><p>123a.4</p><section></section><text>rnams dang / gzungs kyi sgo rnams dang / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yongs su rdzogs par mi 'gyur ro// //bam po sum cu drug pa/ sangs</text></item>
<item><p>123a.5</p><section></section><text>rgyas kyi zhing yongs su sbyong bar mi 'gyur ro/ /sems can rnams yongs su smin par mi 'gyur ro/ /gang gis sangs rgyas kyi zhing yongs su dag par ma gyur pa dang / sems can rnams yongs su smin par ma gyur pa de ni bla na med pa yang dag par rdzogs pa'i byang chub tu mngon par rdzogs par</text></item>
<item><p>123a.6</p><section></section><text>'tshang rgya bar mi 'gyur ro/ /de ci'i phyir zhe na/ 'di ltar yongs su bsngo ba de ni dug dang bcas pa'i phyir ro/ /gzhan yang byang chub sems dpa' sems dpa' chen pos shes rab kyi pha rol tu phyin pa la spyod pa'i tshe/ 'di ltar yongs su brtag par bya ste/ 'di ltar sangs rgyas bcom ldan 'das de</text></item>
<item><p>123a.7</p><section></section><text>dag gi chos nyid 'dis dge ba'i rtsa ba de dag yongs su bsngo bar bya ste/ de ltar yongs su bsngos na yongs su bsngo bar 'gyur ro zhes bya bar thugs su chud pa de bzhin du bdag gis kyang chos nyid des bla na med pa yang dag par rdzogs pa'i byang chub tu yongs su bsngo bar bya'o zhes yongs su brtag par bya'o zhes bya ba</text></item>
<item><p>123b.1</p><section></section><text>ni khams gsum du ma gtogs pa'i yongs su bsngo ba yin no/ / de nas bcom ldan 'das kyis tshe dang ldan pa rab 'byor la bka' stsal pa/ rab 'byor legs so legs so/ /de ltar khyod byang chub sems dpa' sems dpa' chen po rnams kyis yongs su bsngo ba'i phung po gang yin pa mtshan ma med</text></item>
<item><p>123b.2</p><section></section><text>pa'i tshul dang / skye ba med pa'i tshul dang / 'gag pa med pa'i tshul dang / kun nas nyon mongs pa med pa'i tshul dang / rnam par byang ba med pa'i tshul dang / dngos po med pa'i ngo bo nyid kyi tshul dang / rang gi mtshan nyid stong pa nyid kyi tshul dang / chos kyi dbyings kyi tshul dang / de bzhin</text></item>
<item><p>123b.3</p><section></section><text>nyid kyi tshul dang / ma nor ba de bzhin nyid kyi tshul dang / gzhan ma yin pa de bzhin nyid kyi tshul gyis ston pa ni yang rab 'byor khyod legs so/ /rab 'byor gal te stong gsum gyi stong chen po'i 'jig rten gyi khams kyi sems can gang yin pa de dag thams cad dge ba bcu'i las kyi lam thob par</text></item>
<item><p>123b.4</p><section></section><text>gyur/ tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / mngon par shes pa lnga thob par gyur na/ rab 'byor de ji snyam du sems/ de dag gis bsod nams de'i rgyus mang du 'phel lam/ rab 'byor gyis gsol pa/ bcom ldan 'das</text></item>
<item><p>123b.5</p><section></section><text>mang ngo / /bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo gang dge ba'i rtsa ba rnams chags pa med pa'i yongs su bsngo bas yongs su bsngo ba'i bsod nams ni ches mang du 'phel lo/ /rab 'byor de bas na</text></item>
<item><p>123b.6</p><section></section><text>rigs kyi bu'am/ rigs kyi bu mo de'i dge ba'i rtsa ba yongs su bsngo ba ni rab ces bya'o/ /dam pa zhes bya'o/ /gtso bo zhes bya'o/ /mchog ces bya'o/ /rab mchog ces bya'o/ /phul du phyin pa zhes bya'o/ /bla na med pa zhes bya'o/ /gong na med pa zhes bya'o zhes bya ba ni bsod nams chen po</text></item>
<item><p>123b.7</p><section></section><text>'byung ba'i yongs su bsngo ba chung ngu yin no/ / rab 'byor gzhan yang stong gsum gyi stong chen po'i 'jig rten gyi khams 'di na sems can ji snyed cig yod pa de dag thams cad rgyun du zhugs par gyur/ lan cig phyir 'ong ba dang / phyir mi 'ong ba dang / dgra bcom par gyur te/ de dag thams cad la yang</text></item>
<item><p>124a.1</p><section></section><text>rigs kyi bu'am/ rigs kyi bu mo la la zhig gis nam 'tsho'i bar du gos dang / bsod snyoms dang / mal cha dang / nad kyi rkyen sman dang / yo byad mang pos rim gror byas/ bla mar byas/ bsti stang du byas/ mchod par byas na/ rab 'byor de ji snyam du sems/ rigs kyi bu'am/ </text></item>
<item><p>124a.2</p><section></section><text>rigs kyi bu mo de'i bsod nams de'i rgyus mang du 'phel lam/ rab 'byor gyis gsol ba/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo gang de ltar dge ba'i rtsa ba rnams chags</text></item>
<item><p>124a.3</p><section></section><text>pa med pa'i yongs su bsngo bas yongs su bsngo ba de'i bsod nams ches mang du 'phel lo/ /rab 'byor gzhan yang stong gsum gyi stong chen po'i 'jig rten gyi khams na sems can ji snyed cig yod pa de dag thams cad rang sangs rgyas su gyur te/ rang sangs rgyas de dag la rigs kyi bu'am/ </text></item>
<item><p>124a.4</p><section></section><text>rigs kyi bu mo la la zhig gis chos gos dang / bsod snyoms dang / mal cha dang / nad kyi rkyen rtsi dang / yo byad mang pos rim gror byas/ bla mar byas/ bsti stang du byas/ mchod par byas na/ rab 'byor de ji snyam du sems/ rigs kyi bu'am/ rigs kyi bu mo de'i bsod nams de'i rgyus mang du 'phel</text></item>
<item><p>124a.5</p><section></section><text>lam/ rab 'byor gyis gsol pa/ bcom ldan 'das mang ngo / /bde bar gshegs pa mang ngo / /bcom ldan 'das kyis bka' stsal pa/ rab 'byor de bas kyang rigs kyi bu'am/ rigs kyi bu mo la la zhig gis de ltar dge ba'i rtsa ba rnams chags pa med pa'i yongs su bsngo bas yongs su bsngo ba</text></item>
<item><p>124a.6</p><section></section><text>de'i bsod nams ches mang du 'phel lo zhes bya ba ni bsod nams chen po 'byung ba'i yongs su bsngo ba 'bring po yin no/ / rab 'byor gzhan yang stong gsum gyi stong chen po'i 'jig rten gyi khams na sems can ji snyed cig yod pa de dag thams cad bla na med pa yang dag par rdzogs pa'i byang chub tu yang dag par</text></item>
<item><p>124a.7</p><section></section><text>zhugs par gyur te/ de la shar phyogs kyi 'jig rten gyi khams gang gA'i klung gi bye ma snyed kyi sems can ji snyed cig yod pa de dag thams cad kyis byang chub sems dpa' sems dpa' chen po re re la yang chos gos dang / bsod snyoms dang / mal cha dang / nad kyi rkyen sman dang / yo byad mang pos</text></item>
<item><p>124b.1</p><section></section><text>bskal pa gang gA'i klung gi bye ma snyed du rim gror byas/ bla mar byas/ bsti stang du byas/ mchod par byas te/ bde ba'i yo byad thams cad kyis bsnyen bkur byas pa dang / de bzhin du lho dang / nub dang / byang dang / mtshams dang / 'og dang / steng gi phyogs kyi 'jig rten gyi khams gang gA'i klung gi</text></item>
<item><p>124b.2</p><section></section><text>bye ma snyed na sems can ji snyed cig yod pa de dag thams cad kyis byang chub sems dpa' sems dpa' chen po re re la yang chos gos dang / bsod snyoms dang / mal cha dang / nad kyi rkyen sman dang / yo byad mang pos bskal pa gang gA'i klung gi bye ma snyed du rim gror byas/ bla mar byas/ bsti stang</text></item>
<item><p>124b.3</p><section></section><text>du byas/ mchod par byas te/ bde ba'i yo byad thams cad kyis bsnyen bkur byas na/ rab 'byor de ji snyam du sems/ rigs kyi bu'am/ rigs kyi bu mo de dag gi bsod nams de'i rgyus mang du 'phel lam/ rab 'byor gyis gsol pa/ bcom ldan 'das mang ngo / /bde bar gshegs pa</text></item>
<item><p>124b.4</p><section></section><text>mang ngo / /bcom ldan 'das de ni 'di ltar tshad ma mchis/ grangs ma mchis/ gzhal du ma mchis te / bsod nams bgyi ba'i dngos po de'i dper bgyi ba yang dka'o/ /bcom ldan 'das gal te bsod nams bgyi ba'i dngos po de gzugs can zhig lags na ni de thams cad 'jig rten gyi khams</text></item>
<item><p>124b.5</p><section></section><text>gang gA'i klung gi bye ma snyed du yang shong bar mi 'gyur ro/ /de skad ces gsol pa dang / bcom ldan 'das kyis tshe dang ldan pa rab 'byor la bka' stsal pa/ rab 'byor legs so legs so/ /rab 'byor khyod legs so/ /khyod kyis ji skad du smras pa de bzhin te/ rab 'byor de bas kyang</text></item>
<item><p>124b.6</p><section></section><text>rigs kyi bu'am/ rigs kyi bu mo gang de ltar dge ba'i rtsa ba rnams chags pa med pa'i yongs su bsngo bas bla na med pa yang dag par rdzogs pa'i byang chub tu yongs su bsngo ba de'i bsod nams ches mang du 'phel te/ rab 'byor de ltar na rigs kyi bu'am/ rigs kyi bu mo de'i dge ba'i rtsa pa yongs su</text></item>
<item><p>124b.7</p><section></section><text>bsngo ba 'di ni rab ces bya'o/ /dam pa zhes bya'o/ /gtso bo zhes bya'o/ /mchog ces bya'o/ /rab mchog ces bya'o/ /phul du phyin pa zhes bya'o/ /gong na med pa zhes bya'o/ /bla na med pa zhes bya'o/ rab 'byor chags pa med pa'i yongs su bsngo ba'i bsod nams kyi phung po 'di la bsod nams snga ma</text></item>
<item><p>125a.1</p><section></section><text>des brgya'i char yang nye bar mi 'gro'o/ /stong gi cha dang / brgya stong gi cha dang / bye ba'i cha dang / bye ba brgya'i cha dang / bye ba stong gi cha dang / bye ba khrag khrig brgya stong gi cha dang / grangs dang / cha dang / bgrang ba dang / dpe dang / zla dang / rgyur yang mi bzod do/ /de ci'i phyir zhe na/ de ni</text></item>
<item><p>125a.2</p><section></section><text>'di ltar rigs kyi bu'am/ rigs kyi bu mo gang sems can dge ba bcu'i las kyi lam dang ldan par gyur pa dang / tshad med pa bzhi dang / bsam gtan bzhi dang / gzugs med pa'i snyoms par 'jug pa bzhi dang / mngon par shes pa lnga dang ldan par gyur pa de dag dmigs pa'i 'du shes can yin pa'i</text></item>
<item><p>125a.3</p><section></section><text>phyir ro/ /de ci'i phyir zhe na/ de ni 'di ltar rigs kyi bu'am/ rigs kyi bu mo gang sems can de dag thams cad rgyun du zhugs par gyur pa dang / dgra bcom pa'i bar du gyur pa dang / sems can thams cad rang sangs rgyas su gyur pa la chos gos dang / bsod snyoms dang / mal cha dang / nad kyi</text></item>
<item><p>125a.4</p><section></section><text>rkyen rtsi dang / yo byad mang pos rim gror byed/ bla mar byed/ bsti stang du byed/ mchod par byed cing bde ba'i yo byad thams cad kyis bsnyen bkur bar 'gyur ba de ni dmigs pa'i 'du shes can te/ 'di ltar byang chub sems dpa' la rim gror byed/ bla mar byed/ bsti stang du byed/ mchod par byed pa</text></item>
<item><p>125a.5</p><section></section><text>de dag ni dmigs pa can yin pa'i phyir ro zhes bya ba ni bsod nams chen po 'byung ba'i yongs su bsngo ba chen po yin no/ / de nas rgyal po chen po bzhi/ rgyal po chen po bzhi'i ris kyi lha'i bu stong phrag nyi shu dag thal mo sbyar nas bcom ldan 'das la phyag 'tshal te 'di skad ces gsol to/ /kye ma bcom</text></item>
<item><p>125a.6</p><section></section><text>ldan 'das de ltar thabs mkhas pa gang yin pa de ni dmigs su ma mchis pa'i tshul dang / chags pa ma mchis pa'i tshul dang / mtshan ma ma mchis pa'i tshul gyis dge ba'i rtsa ba de dag bla na med pa yang dag par rdzogs pa'i byang chub tu yongs su bsngo zhing ci nas kyang gnyis su mi 'gyur ba dang / gnyis</text></item>
<item><p>125a.7</p><section></section><text>ma lags par yang mi 'gyur ba de ltar yongs su bsngo ba de ni byang chub sems dpa' sems dpa' chen po rnams kyi yongs su bsngo ba chen po dang ldan pa'o/ /de nas lha rnams kyi dbang po brgya byin sum cu rtsa gsum gyi ris kyi lha'i bu rnams dang 'grogs te/ lha rdzas kyi me tog dang / spos dang / phreng ba</text></item>
<item><p>125b.1</p><section></section><text>dang / byug pa dang / phye ma dang / na bza' dang / gdugs dang / rgyal mtshan dang / ba dan mang po dang / lha rdzas kyi rol mo rnams brdung zhing / bcom ldan 'das la mchod pa byas nas 'di skad ces tshig brjod do/ /bcom ldan 'das de ltar thabs mkhas pa gang yin pa 'dis dmigs su ma mchis pa'i</text></item>
<item><p>125b.2</p><section></section><text>tshul dang / chags pa ma mchis pa'i tshul dang / mtshan ma ma mchis pa'i tshul gyis dge ba'i rtsa ba de dag bla na med pa yang dag par rdzogs pa'i byang chub tu yongs su bsngo zhing ci nas kyang gnyis su mi 'gyur ba dang / gnyis ma lags par yang mi 'gyur de ltar yongs su bsngo ba de ni byang chub sems</text></item>
<item><p>125b.3</p><section></section><text>dpa' sems dpa' chen po rnams kyi yongs su bsngo ba chen po dang ldan pa'o/ /de nas lha'i bu rab 'thab bral dang / rab dga' ldan dang / 'phrul dga' dang / gzhan 'phrul dbang byed kyi lha'i bu stong phrag du ma dang 'grogs te/ bcom ldan 'das la 'di skad kyi tshig brjod do/ /bcom ldan 'das</text></item>
<item><p>125b.4</p><section></section><text>de ltar thabs mkhas pa gang yin pa 'dis dmigs su ma mchis pa'i tshul dang / mtshan ma ma mchis pa'i tshul dang / bgyid pa ma mchis pa'i tshul gyis dge ba'i rtsa ba de dag bla na med pa yang dag par rdzogs pa'i byang chub tu yongs su bsngo zhing ci nas kyang gnyis su mi 'gyur ba dang / gnyis ma</text></item>
<item><p>125b.5</p><section></section><text>lags par yang mi 'gyur ba de ltar yongs su bsngo ba de ni byang chub sems dpa' sems dpa' chen po rnams kyi yongs su bsngo ba chen po dang ldan pa'o/ /de nas tshangs 'khor gyi lha bye ba khrag khrig brgya stong du ma bcom ldan 'das gang na ba der lhags nas/ bcom ldan 'das kyi zhabs gnyis la spyi bos</text></item>
<item><p>125b.6</p><section></section><text>phyag 'tshal te/ bcom ldan 'das de ltar byang chub sems dpa' sems dpa' chen po shes rab kyi pha rol tu phyin pa dang / thabs mkhas pas yongs su gzung ba de dag gis rigs kyi bu'am/ rigs kyi bu mo gang snga ma dmigs pa'i spyod pa can de dag gi dge ba'i rtsa ba de dag zil gyis mnan pa ngo mtshar</text></item>
<item><p>125b.7</p><section></section><text>che'o zhes sgra phyung zhing dbyangs rjes su bsgrags so/ /de bzhin du tshangs pa'i mdun na 'don dang / tshangs pa chen po dang / 'od chung dang / tshad med 'od dang / 'od gsal dang / dge chung dang / tshad med dge dang / dge rgyas dang / sprin med dang / bsod nams 'phel dang / 'bras bu che ba dang / gnas</text></item>
<item><p>126a.1</p><section></section><text>gtsang ma dang / 'og min pa yang bye ba khrag khrig brgya stong du ma bcom ldan 'das gang na ba der lhags nas/ bcom ldan 'das kyi zhabs gnyis la mgo bos phyag 'tshal te/ bcom ldan 'das de ltar byang chub sems dpa' sems dpa' chen po shes rab kyi pha rol tu phyin pa dang thabs</text></item>
<item><p>126a.2</p><section></section><text>mkhas pas yongs su gzung ba de dag gis rigs kyi bu'am/ rigs kyi bu mo snga ma dmigs pa'i spyod pa can de dag gi dge ba'i rtsa ba zil gyis mnan pa ngo mtshar che'o zhes sgra phyung zhing dbyangs rjes su bsgrags so/ /de nas bcom ldan 'das kyis rgyal chen bzhi'i ris kyi lha'i bu rnams dang / gnas</text></item>
<item><p>126a.3</p><section></section><text>gtsang ma'i ris kyi lha'i bu rnams la bka' stsal pa/ lha'i bu dag gal te stong gsum gyi stong chen po'i 'jig rten gyi khams kyi sems can ji snyed pa de dag thams cad bla na med pa yang dag par rdzogs pa'i byang chub tu zhugs par gyur te/ de dag thams cad kyis 'das pa dang / ma byon pa dang / da ltar</text></item>
<item><p>126a.4</p><section></section><text>byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang / rang sangs rgyas dang bcas pas sems dang po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po lhag ma med pa'i mya ngan las</text></item>
<item><p>126a.5</p><section></section><text>'das pa'i dbyings su yongs su mya ngan las 'das pa'i bar dang / dam pa'i chos gnas pa'i bar gyi sangs rgyas bcom ldan 'das de dag dang / nyan thos de dag dang / rang sangs rgyas de dag gi dge ba'i rtsa ba gang yin pa dang / de dag las gzhan pa'i sems can thams cad kyi yang dge ba'i rtsa ba sbyin</text></item>
<item><p>126a.6</p><section></section><text>pa'i pha rol tu phyin pa las byung ba dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa las byung ba dang / tshul khrims kyi phung po dang / ting nge 'dzin gyi phung po</text></item>
<item><p>126a.7</p><section></section><text>dang / shes rab kyi phung po dang / rnam par grol ba'i phung po dang / rnam par grol ba'i ye shes mthong ba'i phung po dang / sangs rgyas kyi chos gzhal du med pa gzhan dag kyang rung ste/ de dag thams cad gcig tu bsdus nas dmigs pa'i tshul gyis bla na med pa yang dag par rdzogs pa'i byang chub tu yongs su bsngo</text></item>
<item><p>126b.1</p><section></section><text>ba bas/ rigs kyi bu'am/ rigs kyi bu mo gang bla na med pa yang dag par rdzogs pa'i byang chub tu yang dag par zhugs par gyur te/ des 'das pa dang / ma byon pa dang / da ltar byung ba'i sangs rgyas bcom ldan 'das nyan thos kyi dge 'dun dang bcas pa dang / rang sangs rgyas dang bcas pa de dag</text></item>
<item><p>126b.2</p><section></section><text>gi sems dang po bskyed pa nas/ bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po lhag ma med pa'i mya ngan las 'das pa'i dbyings su yongs su mya ngan las 'das pa'i bar dang / dam pa'i chos gnas pa'i bar gyi sangs rgyas bcom</text></item>
<item><p>126b.3</p><section></section><text>ldan 'das de rnams dang / nyan thos de rnams dang / rang sangs rgyas de rnams dang / de las gzhan pa'i sems can thams cad kyi dge ba'i rtsa ba sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / </text></item>
<item><p>126b.4</p><section></section><text>bsam gtan gyi pha rol tu phyin pa dang / shes rab kyi pha rol tu phyin pa dang / sangs rgyas kyi chos gzhal du med pa'i bar de dag thams cad gcig tu bsdus shing gcig tu bsdoms te/ gzhal nas dmigs su med pa'i tshul dang / gnyis su med pa'i tshul dang / mtshan ma med pa'i tshul dang / </text></item>
<item><p>126b.5</p><section></section><text>chags pa med pa'i tshul dang / byed pa med pa'i tshul dang / rjes su yi rang ba'i bar gyis rjes su yi rang zhing rjes su yi rang nas bla na med pa yang dag par rdzogs pa'i byang chub tu yongs su bsngo na/ rigs kyi bu'am/ rigs kyi bu mo de ni rigs kyi bu'am/ rigs kyi bu mo snga ma de dag pas bsod</text></item>
<item><p>126b.6</p><section></section><text>nams ches mang du 'phel te/ dge ba'i rtsa ba 'di la ni dge ba'i rtsa ba snga ma des brgya'i char yang nye bar mi 'gro/ rgyu'i bar du yang mi bzod de/ byang chub sems dpa' sems dpa' chen po'i dmigs su med pa'i tshul gyis yongs su bsngo ba 'di ni rab ces bya'o/ /bla na med pa'i bar gyis zhes bya</text></item>
<item><p>126b.7</p><section></section><text>ba ni yongs su bsngo ba'i byed pa yin te/ 'di dag gis ni yongs su bsngo ba yid la byed pa gsungs pa yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ / bcom ldan 'das rigs kyi bu'am/ rigs kyi bu mo gang gis rjes su yi rang ba dang / yongs su</text></item>
<item><p>127a.1</p><section></section><text>bsngo ba'i bsod nams kyi phung po'i dge ba'i rtsa ba de dag thams cad gcig tu bsdus shing bsdoms te gzhal nas rjes su yi rang ba'i bar gyis rjes su yi rang na/ bcom ldan 'das ji tsam gyis rjes su yi rang bar rab tu 'gyur/ rjes su yi rang ba gong na med pa'i bar du</text></item>
<item><p>127a.2</p><section></section><text>'gyur ba lags/ bcom ldan 'das kyis bka' stsal pa/ nam rigs kyi bu'am/ rigs kyi bu mo de 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa rnams dang / rang sangs rgyas</text></item>
<item><p>127a.3</p><section></section><text>dang bcas pa dang / gzhan yang sems can thams cad kyi dge ba'i rtsa ba de dag mi len mi gtong ba dang / mi rlom zhing dmigs pa yang ma yin la/ de 'di snyam du 'di la chos gang yang skye ba yang med/ 'gag pa yang med/ kun nas nyon mongs par 'gyur ba yang med/ rnam par byang bar</text></item>
<item><p>127a.4</p><section></section><text>'gyur ba yang med de/ chos de dag la 'grib pa yang med/ 'phel ba yang med/ 'ong ba yang med/ 'gro ba yang med/ phung por 'gyur ba yang med/ dngos po yang med/ dngos po med pa yang med do zhes rnam grangs de lta bus 'das pa dang / ma 'ongs pa dang / da ltar byung ba'i chos rnams kyi</text></item>
<item><p>127a.5</p><section></section><text>de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi gnas nyid dang / chos skyon med pa nyid ji lta ba de ltar bdag gis rjes su yi rang bar bya'o rjes su yi rang nas bla na med pa yang dag par rdzogs pa'i byang chub tu yongs su bsngo ba'o zhes de ltar yongs</text></item>
<item><p>127a.6</p><section></section><text>su bsngo ba'i byang chub sems dpa' sems dpa' chen po'i rjes su yi rang ba de ni rab tu 'gyur ba / rjes su yi rang ba gong na med pa'i bar du 'gyur ro/ /rab 'byor rjes su yi rang ba 'di la ni de ma yin pa'i rjes su yi rang ba gzhan thams cad kyis brgya'i char yang nye bar mi 'gro / rgyu'i bar du yang nye bar mi bzod de/ </text></item>
<item><p>127a.7</p><section></section><text>rjes su yi rang ba 'di ni de ma yin pa'i rjes su yi rang ba gzhan yang dag pas rab ces bya'o/ /gtso bo zhes bya'o/ /rab 'byor gzhan yang theg pa la gsar du zhugs pa'i rigs kyi bu'am/ rigs kyi bu mo 'das pa dang / ma byon pa dang / da ltar byung ba'i de bzhin gshegs pa dgra bcom pa yang dag par</text></item>
<item><p>127b.1</p><section></section><text>rdzogs pa'i sangs rgyas nyan thos kyi dge 'dun dang bcas pa dang / rang sangs rgyas su bcas pa de dag gis sems dang po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / phung po lhag ma med pa'i mya ngan las 'das pa'i dbyings su yongs su mya</text></item>
<item><p>127b.2</p><section></section><text>ngan las 'das pa'i bar dang / dam pa'i chos gnas pa'i bar gyi dge ba'i rtsa ba sbyin pa'i pha rol tu phyin pa dang ldan pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi</text></item>
<item><p>127b.3</p><section></section><text>pha rol tu phyin pa dang ldan pa dang / sangs rgyas kyi chos gzhal du med pa'i bar dang ldan pa dang / de las gzhan pa'i sems can thams cad kyi dge ba'i rtsa ba sbyin pa las byung ba dang / tshul khrims las byung ba dang / bsgom pa las byung ba ji snyed pa de dag thams cad rjes su yi rang bar 'dod na</text></item>
<item><p>127b.4</p><section></section><text>'di ltar rjes su yi rang bar bya'o/ /rnam par grol ba ji lta ba de lta bu ni sbyin pa'i pha rol tu phyin pa'o/ /rnam par grol ba ji lta ba de lta bu ni tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes</text></item>
<item><p>127b.5</p><section></section><text>rab kyi pha rol tu phyin pa'o/ /rnam par grol ba ji lta ba de lta bu ni gzugs so/ / rnam par grol ba ji lta ba de lta bu ni tshor ba dang / 'du shes dang / 'du byed rnams dang / rnam par shes pa'o/ /rnam par grol ba ji lta ba de lta bu ni skye mched rnams dang / khams rnams so/ /rnam par grol ba ji lta</text></item>
<item><p>127b.6</p><section></section><text>ba de lta bu ni rten cing 'brel bar 'byung ba'o/ /rnam par grol ba ji lta ba de lta bu ni nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar [(]re[,]ro[)]/ /rnam par grol ba ji lta ba de lta bu ni byang chub kyi phyogs kyi chos rnams so/ /rnam par grol ba ji lta ba de lta bu ni</text></item>
<item><p>127b.7</p><section></section><text>tshad med pa rnams dang / bsam gtan rnams dang / gzugs med pa'i snyoms par 'jug pa rnams so/ /rnam par grol ba ji lta ba de lta bu ni 'phags pa'i bden pa rnams so/ /rnam par grol ba ji lta ba de lta bu ni rnam par thar pa brgyad dang / mthar gyis gnas pa'i snyoms par 'jug pa dgu po'o/ /rnam par</text></item>
<item><p>128a.1</p><section></section><text>grol ba ji lta ba de lta bu ni rnam par thar pa'i sgo stong pa nyid dang / mtshan ma med pa dang / smon pa med pa dang / mngon par shes pa drug rnams so/ /rnam par grol ba ji lta ba de lta bu ni ting nge 'dzin rnams dang / gzungs kyi sgo rnams so/ /rnam par grol ba ji lta ba de lta bu ni de</text></item>
<item><p>128a.2</p><section></section><text>bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad do/ /rnam par grol ba ji lta ba de lta bu ni rnam par grol ba'i ye shes mthong ba'o/ /rnam par grol ba ji lta ba de lta bu ni rjes su yi rang ba'o/ /rnam par</text></item>
<item><p>128a.3</p><section></section><text>grol ba ji lta ba de lta bu ni 'das pa dang / ma byon pa dang / da ltar byung ba'i sangs rgyas kyi chos rnams so/ /rnam par grol ba ji lta ba de lta bu ni sangs rgyas bcom ldan 'das dag go/ /rnam par grol ba ji lta ba de lta bu ni sangs rgyas bcom ldan 'das rnams mngon par rdzogs par byang chub pa'o/ /</text></item>
<item><p>128a.4</p><section></section><text>rnam par grol ba ji lta ba de lta bu ni sangs rgyas bcom ldan 'das rnams de dag gi yongs su mya ngan las 'das pa'o/ /rnam par grol ba ji lta ba de lta bu ni sangs rgyas bcom ldan 'das de dag gi nyan thos rnams dang / rang sangs rgyas rnams so/ /rnam par grol ba ji lta ba de lta bu ni nyan thos dang / rang</text></item>
<item><p>128a.5</p><section></section><text>sangs rgyas de dag gi yongs su mya ngan las 'das pa'o/ /rnam par grol ba ji lta ba de lta bu ni sangs rgyas bcom ldan 'das de dag gi chos nyid do/ /rnam par grol ba ji lta ba de lta bu ni nyan thos dang / rang sangs rgyas de dag gi chos nyid do/ /rnam par grol ba ji lta ba de lta bu ni chos rnams dang / sems</text></item>
<item><p>128a.6</p><section></section><text>can rnams dang / ma grol ba dang / ma zhi ba dang / kun nas nyon mongs pa can ma yin pa dang / rnam par ma dag pa'i chos rnams kyi chos nyid dang / ma skyes pa dang / yongs su ma skyes pa dang / ma byung ba dang / ma 'gags pa'i chos rnams ni chos nyid ji lta ba bzhin du 'pho ba med pa dang / 'jig pa</text></item>
<item><p>128a.7</p><section></section><text>med par nye bar bzung ste/ bla na med pa yang dag par rdzogs pa'i byang chub tu yongs su bsngo ste/ rab 'byor 'di ni byang chub sems dpa' sems dpa' chen po rnams kyi rjes su yi rang ba'i bar dang / bla na med pa'i bar ro/ /rab 'byor rjes su yi rang ba de dang ldan pa'i byang chub sems dpa' sems dpa' chen</text></item>
<item><p>128b.1</p><section></section><text>po ni myur du bla na med pa yang dag par rdzogs pa'i byang chub tu mngon par rdzogs par 'tshang rgya'o/ /rab 'byor gzhan yang phyogs bcu'i phyogs re re zhing 'jig rten gyi khams gang gA'i klung gi bye ma snyed dag na/ sangs rgyas bcom ldan 'das nyan thos kyi dge 'dun dang bcas pa gang ji snyed cig</text></item>
<item><p>128b.2</p><section></section><text>bzhugs pa dang / 'tsho skyong ba'i de bzhin gshegs pa dgra bcom pa yang dag par rdzogs pa'i sangs rgyas nyan thos kyi dge 'dun dang bcas pa de dag la theg pa chen po la yang dag par zhugs pa'i rigs kyi bu'am/ rigs kyi bu mo gang la la zhig gis nam 'tsho'i bar du chos gos dang / bsod</text></item>
<item><p>128b.3</p><section></section><text>snyoms dang / gzims cha dang / snyun gyi rkyen rtsi dang / yo byad mang po dang / bde ba'i yo byad thams cad kyis rim gror byas/ bla mar byas/ bsti stang du byas/ mchod par byas pa dang / sangs rgyas bcom ldan 'das de dag yongs su mya ngan las 'das nas kyang nyin mtshan du so sor me tog</text></item>
<item><p>128b.4</p><section></section><text>dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed pa dang / bla mar byed pa dang / bsti stang du byed pa dang / mchod par byed pa dang / dmigs pa'i tshul gyis tshul khrims srung ba dang / bzod</text></item>
<item><p>128b.5</p><section></section><text>pa sgom pa dang / brtson 'grus rtsom pa dang / bsam gtan la snyoms par 'jug pa dang / dmigs pa'i tshul gyis shes rab sgom pa bas rigs kyi bu'am/ rigs kyi bu mo bla na med pa yang dag par rdzogs pa'i byang chub tu yang dag par zhugs pa gang mi dmigs pa'i tshul gyis sbyin pa'i pha rol tu</text></item>
<item><p>128b.6</p><section></section><text>phyin pa la spyod pa dang / tshul khrims kyi pha rol tu phyin pa la spyod pa dang / bzod pa'i pha rol tu phyin pa la spyod pa dang / brtson 'grus kyi pha rol tu phyin pa la spyod pa dang / bsam gtan gyi pha rol tu phyin pa la spyod pa dang / shes rab kyi pha rol tu phyin pa la spyod pa'i dge ba'i rtsa ba de dag bla na med pa yang dag par</text></item>
<item><p>128b.7</p><section></section><text>rdzogs pa'i byang chub tu yongs su bsngos na bsod nams mngon par 'du bya ba 'di dang / dge ba'i rtsa ba mngon par 'du bya ba 'di la bsod nams mngon par 'du bya ba snga ma des brgya'i char yang nye bar mi 'gro / rgyu'i bar du yang mi bzod de yongs su bsngo ba de nyid rab ces bya'o/ /gong na med pa'i bar zhes bya'o/ /</text></item>
<item><p>129a.1</p><section></section><text>rab 'byor de ltar byang chub sems dpa' sems dpa' chen po sbyin pa'i pha rol tu phyin pa la spyod pa dang / tshul khrims kyi pha rol tu phyin pa la spyod pa dang / bzod pa'i pha rol tu phyin pa la spyod pa dang / brtson 'grus kyi pha rol tu phyin pa la spyod pa dang / bsam gtan gyi pha rol tu phyin</text></item>
<item><p>129a.2</p><section></section><text>pa la spyod pa dang / shes rab kyi pha rol tu phyin pa la spyod pa'i tshe/ thabs mkhas pas mi dmigs pa'i tshul gyis dge ba'i rtsa ba de dag bla na med pa yang dag par rdzogs pa'i byang chub tu yongs su bsngo bar bya'o zhes bya ba ni rjes su yi rang ba'i yid la byed pa yin no/ /'dis ni rjes su yi rang ba'i yid</text></item>
<item><p>129a.3</p><section></section><text>la byed pa gsungs so/ / de nas tshe dang ldan pa shA ri'i bus bcom ldan 'das la 'di skad ces gsol to/ / bcom ldan 'das shes rab kyi pha rol tu phyin pa ni snang bar bgyid pa'o/ /bcom ldan 'das shes rab kyi pha rol tu phyin pa ni phyag bgyi bar 'os pa ste/ bcom ldan 'das shes rab kyi pha</text></item>
<item><p>129a.4</p><section></section><text>rol tu phyin pa la phyag 'tshal lo/ /bcom ldan 'das shes rab kyi pha rol tu phyin pa ni khams gsum pa thams cad kyis ma gos pa'o/ /bcom ldan 'das shes rab kyi pha rol tu phyin pa ni nyon mongs pa dang / lta ba'i mun pa thams cad spong ba'i slad du rab rib ma mchis par bgyid pa'o/ /bcom ldan</text></item>
<item><p>129a.5</p><section></section><text>'das shes rab kyi pha rol tu phyin pa ni byang chub kyi phyogs kyi chos rnams kyi nang na mchog tu bgyid pa'o/ /bcom ldan 'das shes rab kyi pha rol tu phyin pa ni 'jigs pa dang / gnod pa dang 'tshe ba thams cad rab tu spong ba'i slad du bde bar bgyid pa'o/ /bcom ldan 'das shes rab kyi pha rol tu</text></item>
<item><p>129a.6</p><section></section><text>phyin pa ni sems can thams cad kyi mig lnga yongs su 'thob par bgyi ba'i slad du snang bar bgyid pa'o/ /bcom ldan 'das shes rab kyi pha rol tu phyin pa ni sems can lam log par zhugs pa rnams mtha' gnyis las bzlog pa'i slad du shul ston pa'o/ /bcom ldan 'das shes rab kyi</text></item>
<item><p>129a.7</p><section></section><text>pha rol tu phyin pa ni bag chags kyi mtshams sbyor ba'i nyon mongs pa thams cad spong ba'i slad du thams cad mkhyen pa nyid du bgyid pa'o/ /bcom ldan 'das shes rab kyi pha rol tu phyin pa ni sangs rgyas kyi chos bskyed pa'i slad du byang chub sems dpa' sems dpa' chen po rnams kyi ma'o/ / bcom</text></item>
<item><p>129b.1</p><section></section><text>ldan 'das shes rab kyi pha rol tu phyin pa ni rang gi mtshan nyid stong pa nyid kyi slad du ma skyes ma 'gags pa'o/ /bcom ldan 'das shes rab kyi pha rol tu phyin pa ni tshogs par gnas pa 'jig pa'i slad du 'khor ba'i gnyen po'o/ /bcom ldan 'das shes rab kyi pha rol tu phyin pa ni chos rin po che</text></item>
<item><p>129b.2</p><section></section><text>thams cad stobs pa'i slad du sems can mgon ma mchis pa rnams kyi mgon bgyid pa'o/ /bcom ldan 'das shes rab kyi pha rol tu phyin pa ni brdzi ba ma mchis pa'i slad du stobs bcu bgyid pa'o/ /bcom ldan 'das shes rab kyi pha rol tu phyin pa ni 'gro ba dang ldog pa ma mchis pa'i slad du</text></item>
<item><p>129b.3</p><section></section><text>rnam pa bcu gnyis lan gsum du 'khor ba'i chos kyi 'khor lo bskor ba'o/ /bcom ldan 'das shes rab kyi pha rol tu phyin pa ni dngos po ma mchis pa'i ngo bo nyid stong pa nyid kyi slad du chos thams cad kyi ngo bo nyid yang dag par ston par bgyid pa'o zhes bya ba ni ngo bo nyid yin no/ / bcom ldan 'das ji</text></item>
<item><p>129b.4</p><section></section><text>ltar shes rab kyi pha rol tu phyin pa la gnas par bgyi / bcom ldan 'das kyis bka' stsal pa/ shA ri'i bu ston pa la ji lta ba bzhin du shes rab kyi pha rol tu phyin pa la gnas par bya'o/ /ston pa la ji ltar phyag bya ba de bzhin du shes rab kyi pha rol tu phyin pa la phyag bya'o/ /de ci'i phyir zhe na/ shes</text></item>
<item><p>129b.5</p><section></section><text>rab kyi pha rol tu phyin pa 'di nyid ston pa yin pa'i phyir te / ston pa yang gzhan ma yin la/ shes rab kyi pha rol tu phyin pa yang gzhan ma yin gyi/ ston pa nyid kyang shes rab kyi pha rol tu phyin pa/ shes rab kyi pha rol tu phyin pa nyid kyang ston pa'o/ /shA ri'i bu de'i phyir shes rab kyi pha rol tu phyin pa</text></item>
<item><p>129b.6</p><section></section><text>las de bzhin gshegs pa dgra bcom pa yang dag par rdzogs pa'i sangs rgyas thams cad 'byung ba'o/ /byang chub sems dpa' sems dpa' chen po rnams dang / rang sangs rgyas rnams dang / dgra bcom pa dang / phyir mi 'ong ba dang / lan cig phyir 'ong ba dang / rgyun du zhugs pa rnams</text></item>
<item><p>129b.7</p><section></section><text>'byung ba'o/ /de'i phyir dge ba bcu'i las kyi lam rnams 'byung ba'o/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi 'byung ba'o/ /mngon par shes pa lnga dang / nang stong pa nyid dang / phyi stong pa nyid dang / phyi nang stong pa nyid dang / dngos</text></item>
<item><p>130a.1</p><section></section><text>po med pa'i ngo bo nyid stong pa nyid kyi bar dang / byang chub kyi phyogs kyi chos sum cu rtsa bdun dang / 'phags pa'i bden pa dang / stong pa nyid dang / mtshan ma med pa dang / smon pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu</text></item>
<item><p>130a.2</p><section></section><text>dang / pha rol tu phyin pa thams cad dang / ting nge 'dzin thams cad dang / gzungs kyi sgo thams cad dang / byang chub sems dpa'i sa bcu 'byung ba'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres</text></item>
<item><p>130a.3</p><section></section><text>pa bco brgyad 'byung ba'o/ /rnam pa thams cad mkhyen pa nyid kyi bar du 'byung ba'o/ /de nas lha rnams kyi dbang po brgya byin 'di snyam du gyur te/ btsun pa shA ri'i bu ci'i phyir 'di 'dri bar 'gyur snyam mo/ /de nas tshe dang ldan pa shA ri'i bus lha rnams kyi dbang po brgya byin gyi sems kyi rnam par</text></item>
<item><p>130a.4</p><section></section><text>rtog pa sems kyis yongs su shes nas lha rnams kyi dbang po brgya byin la 'di skad ces smras so/ /kau shi ka de ltar tshe dang ldan pa shA ri'i bu ci'i phyir 'di 'dri bar 'gyur snyam du rnam par rtog par 'gyur ba gang yin pa de ni/ kau shi ka byang chub sems dpa' sems dpa' chen po shes rab kyi pha rol</text></item>
<item><p>130a.5</p><section></section><text>tu phyin pas yongs su bzung ba rnams ni thabs mkhas pas 'das pa dang / ma byon pa dang / da ltar byung ba'i sangs rgyas bcom ldan 'das de dag gis thugs dang po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas pa'i bar dang / dam pa'i chos</text></item>
<item><p>130a.6</p><section></section><text>gnas pa'i bar gyi dge ba'i rtsa ba gang cung zad yod pa de dag rnam pa thams cad mkhyen pa nyid du yongs su bsngo ste/ de'i phyir 'dri bar gyur to/ /kau shi ka byang chub sems dpa' sems dpa' chen po rnams kyi shes rab kyi pha rol tu phyin pa 'dis ni sbyin pa'i pha rol tu phyin pa zil gyis gnon to/ /de bzhin du</text></item>
<item><p>130a.7</p><section></section><text>tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa zil gyis gnon to/ /kau shi ka 'di lta ste dper na/ dmus long brgya'am/ stong ngam/ brgya phrag stong yang rung ste/ yongs su 'dren pa med pas</text></item>
<item><p>130b.1</p><section></section><text>lam du 'jug pa yang skal ba med na/ grong khyer du 'gro bar lta ga la nus/ kau shi ka de bzhin du pha rol tu phyin pa lnga po 'di dag ni dmus long lta bur gyur pa ste/ shes rab kyi pha rol tu phyin pa med na yongs su 'dren pa med pas/ lam du 'jug pa'i skal ba yang med na/ rnam pa thams cad mkhyen</text></item>
<item><p>130b.2</p><section></section><text>pa nyid kyi grong khyer chen por 'jug par lta ga la nus/ kau shi ka pha rol tu phyin pa lnga nam shes rab kyi pha rol tu phyin pas yongs su zin par gyur pa de'i tshe mig dang ldan par 'gyur te/ pha rol tu phyin pa zhes bya ba'i ming yang rab tu 'thob po/ /brgya byin gyis smras pa/ btsun pa shA ri'i bu gang yang</text></item>
<item><p>130b.3</p><section></section><text>pha rol tu phyin pa lnga po shes rab kyi pha rol tu phyin pas yongs su bzung na pha rol tu phyin pa zhes bya ba'i ming yang 'thob po zhes zer ba de ltar/ btsun pa shA ri'i bu pha rol tu phyin pa lnga sbyin pa'i pha rol tu phyin pas yongs su bzung yang pha rol tu phyin pa zhes bya ba'i ming mi 'thob po/ /de bzhin du pha</text></item>
<item><p>130b.4</p><section></section><text>rol tu phyin pa lnga ni tshul khrims dang / bzod pa dang / brtson 'grus dang / bsam gtan gyi pha rol tu phyin pas yongs su bzung yang pha rol tu phyin pa zhes bya ba'i ming mi 'thob po/ /shA ri'i bus smras pa/ kau shi ka de de bzhin no/ /de de bzhin te/ kau shi ka pha rol tu phyin pa lnga sbyin pas yongs su</text></item>
<item><p>130b.5</p><section></section><text>bzung yang pha rol tu phyin pa zhes bya ba'i ming 'thob par mi 'gyur ro/ /kau shi ka de bzhin du pha rol tu phyin pa lnga tshul khrims dang / bzod pa dang / brtson 'grus dang / bsam gtan gyi pha rol tu phyin pas yongs su bzung yang pha rol tu phyin pa zhes bya ba'i ming 'thob par mi 'gyur ro/ /kau shi ka de</text></item>
<item><p>130b.6</p><section></section><text>bas na shes rab kyi pha rol tu phyin pa kho na pha rol tu phyin pa lnga po 'di dag gi rab ces bya'o/ /dam pa zhes bya'o/ /gtso bo zhes bya'o/ /mchog ces bya'o/ rab mchog ces bya'o/ /phul du phyin pa zhes bya'o/ /shin tu phul du phyin pa zhes bya'o/ /mi mnyam pa zhes bya'o/ /mi mnyam pa dang mnyam</text></item>
<item><p>130b.7</p><section></section><text>pa zhes bya'o zhes bya ba ni mchog nyid yin no/ / de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa ji ltar mngon par bsgrub par bgyi / bcom ldan 'das kyis bka' stsal pa/ shA ri'i bu gzugs mngon par bsgrub</text></item>
<item><p>131a.1</p><section></section><text>pa med pa'i phyir shes rab kyi pha rol tu phyin pa mngon par bsgrub par bya'o/ /tshor ba dang / 'du shes dang / 'du byed rnams dang / rnam par shes pa mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /de bzhin du skye</text></item>
<item><p>131a.2</p><section></section><text>mched dang / khams dang / rten cing 'brel bar 'byung ba'i yan lag rnams dang / sbyin pa'i pha rol tu phyin pa mngon par bsgrub pa med pa'i phyir/ shes rab kyi pha rol tu phyin pa mngon par bsgrub par bya'o/ /de bzhin du tshul khrims dang / bzod pa dang / brtson 'grus dang / bsam</text></item>
<item><p>131a.3</p><section></section><text>gtan gyi pha rol tu phyin pa mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /nang stong pa nyid mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /dngos po med pa'i ngo bo nyid stong pa nyid kyi bar du mngon par bsgrub</text></item>
<item><p>131a.4</p><section></section><text>pa med pa'i phyir shes rab kyi pha rol tu phyin pa mngon par bsgrub par bya'o/ /byang chub kyi phyogs kyi chos sum cu rtsa bdun mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /stobs bcu po rnams dang / mi 'jigs pa rnams dang / so so yang dag par rig</text></item>
<item><p>131a.5</p><section></section><text>pa rnams dang / sangs rgyas kyi chos ma 'dres pa rnams mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /chos thams cad mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /de bzhin du rnam pa thams cad mkhyen</text></item>
<item><p>131a.6</p><section></section><text>pa nyid kyi bar du mngon par bsgrub pa med pa'i phyir shes rab kyi pha rol tu phyin pa mngon par bsgrub par bya'o/ /shA ri'i bus gsol pa/ bcom ldan 'das ji ltar gzugs mngon par bsgrub pa ma mchis pa'i slad du shes rab kyi pha rol tu phyin pa mngon par bsgrub par bgyi/ ji ltar rnam pa thams cad mkhyen</text></item>
<item><p>131a.7</p><section></section><text>pa nyid kyi bar du mngon par bsgrub pa ma mchis pa'i slad du shes rab kyi pha rol tu phyin pa mngon par bsgrub par bgyi/ bcom ldan 'das kyis bka' stsal pa/ gzugs mngon par 'du bya ba med pa dang / skye ba med pa dang / dngos po med pa dang / 'byung ba med pa dang / dmigs pa med pa dang / 'jig</text></item>
<item><p>131b.1</p><section></section><text>pa med pa dang / rnam pa thams cad mkhyen pa nyid kyi bar du mngon par 'du bya ba med pa dang / skye ba med pa dang / dngos po med pa dang / 'byung ba med pa dang / dmigs pa med pa dang / 'jig pa med pas shes rab kyi pha rol tu phyin pa mngon par bsgrub par bya'o zhes bya ba ni chos thams cad la mngon</text></item>
<item><p>131b.2</p><section></section><text>par 'du mi byed pa yin no/ / shA ri'i bus gsol pa/ bcom ldan 'das de ltar mngon par bsgrubs pa'i shes rab kyi pha rol tu phyin pa chos gang zhig gtod par bgyi/ bcom ldan 'das kyis bka' stsal pa/ shA ri'i bu de ltar mngon par bsgrubs pa'i shes rab kyi pha rol tu phyin pa ni</text></item>
<item><p>131b.3</p><section></section><text>chos gang yang gtod par mi byed de/ nam chos gang yang gtod par mi byed pa de'i tshe shes rab kyi pha rol tu phyin pa'i grangs su 'gro ba'o/ /shA ri'i bus gsol pa/ chos gang zhig gtod par mi bgyid pa lags/ bcom ldan 'das kyis bka' stsal pa/ mi dge ba'i chos rnams</text></item>
<item><p>131b.4</p><section></section><text>gtod par byed pa ma yin/ dge ba'i chos rnams gtod par byed pa ma yin/ de bzhin du kha na ma tho ba dang bcas pa'i ma yin/ kha na ma tho ba med pa'i ma yin/ zag pa dang bcas pa'i ma yin/ zag pa med pa'i ma yin/ 'dus byas kyi ma yin/ 'dus ma byas kyi ma yin/ kun nas nyon mongs</text></item>
<item><p>131b.5</p><section></section><text>pa'i ma yin/ kun nas nyon mongs pa med pa'i ma yin/ 'jig rten pa'i ma yin/ 'jig rten las 'das pa'i ma yin/ kun nas nyon mongs pa can gyi ma yin/ rnam par byang ba'i ma yin/ 'khor ba'i ma yin/ mya ngan las 'das pa'i chos rnams gtod par byed pa ma yin no/ /de ci'i phyir</text></item>
<item><p>131b.6</p><section></section><text>zhe na/ shes rab kyi pha rol tu phyin pa ni chos gang la yang dmigs pa'i tshul gyis nye bar mi gnas pa ste/ de'i phyir chos gang yang gtod par byed pa ma yin no/ /de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das ci lags/ shes</text></item>
<item><p>131b.7</p><section></section><text>rab kyi pha rol tu phyin pa 'di rnam pa thams cad mkhyen pa nyid kyang gtod par mi bgyid dam/ bcom ldan 'das kyis bka' stsal pa/ kau shi ka gang de skad du ci lags/ shes rab kyi pha rol tu phyin pa 'di rnam pa thams cad mkhyen pa nyid kyang gtod par mi bgyid dam/ zhes zer ba ni kau shi ka de de</text></item>
<item><p>132a.1</p><section></section><text>bzhin no/ /de de bzhin te/ kau shi ka shes rab kyi pha rol tu phyin pa ni chos gang yang gtod par mi byed dmigs par mi byed do/ /rnam pa thams cad mkhyen pa nyid kyang gtod par mi byed dmigs par mi byed do/ /lha rnams kyi dbang pos gsol pa/ bcom ldan 'das ji</text></item>
<item><p>132a.2</p><section></section><text>ltar na shes rab kyi pha rol tu phyin pa rnam pa thams cad mkhyen pa nyid kyang gtod par mi bgyid dmigs par mi bgyid pa lags/ bcom ldan 'das kyis bka' stsal pa/ kau shi ka shes rab kyi pha rol tu phyin pa ni ming ji lta ba dang / mtshan ma ji lta ba dang / mngon par 'du byed pa ji lta ba de bzhin</text></item>
<item><p>132a.3</p><section></section><text>du gtod par mi byed pa yin no/ /lha rnams kyi dbang pos gsol pa/ bcom ldan 'das 'o na ji ltar gtod par bgyid pa lags/ bcom ldan 'das kyis bka' stsal pa/ ji ltar mi dmigs pa dang / mi len pa dang / mi gnas pa dang / mi 'dor ba dang / mngon par chags pa</text></item>
<item><p>132a.4</p><section></section><text>med pa de ltar gtod par byed de/ chos gang yang gtod par byed pa ma yin/ 'dor bar byed pa ma yin/ rab tu 'dzin par byed pa ma yin no/ /kau shi ka de ltar na shes rab kyi pha rol tu phyin pa ni chos thams cad gtod par byed pa ma yin/ 'dor bar byed pa ma yin/ rab tu 'dzin par byed pa</text></item>
<item><p>132a.5</p><section></section><text>ma yin no/ /brgya byin gyis gsol pa/ bcom ldan 'das shes rab kyi pha rol tu phyin pa 'di chos thams cad kyi bar du skye ba ma mchis pa dang / 'gag pa ma mchis pa dang / mngon par 'du bgyi ba ma mchis pa dang / dmigs pa ma mchis pa dang / 'jig pa ma mchis pa'i slad du nye bar</text></item>
<item><p>132a.6</p><section></section><text>gnas pa ngo mtshar che'o/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das gal te byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ shes rab kyi pha rol tu phyin pa ni chos thams cad 'thob par mi</text></item>
<item><p>132a.7</p><section></section><text>bgyid pa'o zhes de lta bu'i 'du shes su gyur na/ bcom ldan 'das shes rab kyi pha rol tu phyin pa 'dor bar 'gyur ba ma mchis sam/ bcom ldan 'das shes rab kyi pha rol tu phyin pa ring du bgyid par 'gyur ba ma mchis sam/ bcom ldan 'das kyis bka' stsal pa/ rab 'byor rnam grangs gang gis byang</text></item>
<item><p>132b.1</p><section></section><text>chub sems dpa' sems dpa' chen po shes rab kyi pha rol tu phyin pa 'dor bar byed pa dang / shes rab kyi pha rol tu phyin pa ring du byed pa de lta bu'i rnam grangs yod de/ gal te byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ kye ma shes rab kyi pha</text></item>
<item><p>132b.2</p><section></section><text>rol tu phyin pa 'di ni gsob po/ /kye ma shes rab kyi pha rol tu phyin pa 'di ni gsog go/ /kye ma shes rab kyi pha rol tu phyin pa 'di ni snying po med pa'o snyam du de ltar 'du shes na byang chub sems dpa' sems dpa' chen po shes rab kyi pha rol tu phyin pa 'dor bar byed pa'o/ /byang chub sems dpa'</text></item>
<item><p>132b.3</p><section></section><text>sems dpa' chen po shes rab kyi pha rol tu phyin pa ring du byed pa'o/ /rab 'byor de ni rnam grangs gang gis byang chub sems dpa' sems dpa' chen po shes rab kyi pha rol tu phyin pa 'dor bar byed pa dang / byang chub sems dpa' sems dpa' chen po shes rab kyi pha rol tu phyin pa ring du byed</text></item>
<item><p>132b.4</p><section></section><text>pa'i rnam grangs so/ /rab 'byor gyis gsol pa/ bcom ldan 'das shes rab kyi pha rol tu phyin pa la yid ches pas chos gang la yid ches pa ma lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa la yid ches par gzugs la yid ches pa ma</text></item>
<item><p>132b.5</p><section></section><text>yin/ tshor ba dang / 'du shes dang / 'du byed rnams dang / rnam par shes pa la yid ches pa ma yin/ mig la yid ches pa ma yin/ rna ba dang / sna dang / lce dang / lus dang / yid la yid ches pa ma yin/ gzugs la yid ches pa ma yin/ sgra dang / dri dang / ro dang / reg dang / </text></item>
<item><p>132b.6</p><section></section><text>chos la yid ches pa ma yin/ sbyin pa'i pha rol tu phyin pa la yid ches pa ma yin/ tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la yid ches pa ma yin/ </text></item>
<item><p>132b.7</p><section></section><text>nang stong pa nyid la yid ches pa ma yin/ phyi stong pa nyid la yid ches pa ma yin/ phyi nang stong pa nyid la yid ches pa ma yin/ dngos po med pa'i ngo bo nyid stong pa nyid kyi bar la yid ches pa ma yin/ byang chub kyi phyogs kyi chos sum cu rtsa bdun la yid ches pa ma yin/ stobs bcu dang / mi</text></item>
<item><p>133a.1</p><section></section><text>'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad la yid ches pa ma yin/ rgyun du zhugs pa'i 'bras bu la yid ches pa ma yin/ lan cig phyir 'ong ba'i 'bras bu la yid ches pa ma yin/ phyir mi 'ong ba'i 'bras bu la</text></item>
<item><p>133a.2</p><section></section><text>yid ches pa ma yin/ dgra bcom pa nyid la yid ches pa ma yin/ rang byang chub nyid la yid ches pa ma yin/ bla na med pa yang dag par rdzogs pa'i byang chub la yid ches pa ma yin no/ /rab 'byor gyis gsol pa/ bcom ldan 'das ji ltar na shes rab kyi pha rol tu phyin pa la yid ches</text></item>
<item><p>133a.3</p><section></section><text>par gzugs la yid ches pa ma lags/ rnam pa thams cad mkhyen pa nyid kyi bar la yid ches pa ma lags/ bcom ldan 'das kyis bka' stsal pa/ rab 'byor gzugs su mi dmigs pas shes rab kyi pha rol tu phyin pa la yid ches so/ /rnam pa thams cad mkhyen pa nyid kyi bar du mi</text></item>
<item><p>133a.4</p><section></section><text>dmigs pas shes rab kyi pha rol tu phyin pa la yid ches so/ /de ltar na shes rab kyi pha rol tu phyin pa la yid ches pas gzugs la yid ches pa ma yin/ rnam pa thams cad mkhyen pa nyid kyi bar la yid ches pa ma yin no zhes bya ba ni chos thams cad dmigs pa med pa'i mngon par rtogs</text></item>
<item><p>133a.5</p><section></section><text>par gtod par byed pa yin no/ / rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen mo'o/ /bcom ldan 'das kyis bka' stsal pa/ rab 'byor de ji snyam du sems/ rnam grangs gang gis na shes rab kyi pha rol tu phyin pa 'di</text></item>
<item><p>133a.6</p><section></section><text>pha rol tu phyin pa chen mo yin/ rab 'byor gyis gsol pa/ bcom ldan 'das shes rab kyi pha rol tu phyin pa ni gzugs che bar mi bgyid/ chung bar mi bgyid/ de bzhin du tshor ba dang / 'du shes dang / 'du byed rnams dang / rnam par shes pa che bar mi bgyid/ chung bar mi bgyid/ de bzhin</text></item>
<item><p>133a.7</p><section></section><text>du skye mched dang / khams dang / rten cing 'brel bar 'byung ba'i yan lag che bar mi bgyid/ chung bar mi bgyid/ sbyin pa'i pha rol tu phyin pa che bar mi bgyid/ chung bar mi bgyid/ de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu</text></item>
<item><p>133b.1</p><section></section><text>phyin pa dang / bsam gtan gyi pha rol tu phyin pa dang / shes rab kyi pha rol tu phyin pa che bar mi bgyid chung bar mi bgyid/ nang stong pa nyid che bar mi bgyid chung bar mi bgyid/ dngos po med pa'i ngo bo nyid stong pa nyid kyi bar du che bar mi bgyid chung bar mi bgyid/ byang chub kyi phyogs kyi chos</text></item>
<item><p>133b.2</p><section></section><text>sum cu rtsa bdun che bar mi bgyid chung bar mi bgyid/ 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams che</text></item>
<item><p>133b.3</p><section></section><text>bar mi bgyid chung bar mi bgyid/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad che bar mi bgyid chung bar mi bgyid/ byang chub che bar mi bgyid chung bar mi bgyid/ sangs</text></item>
<item><p>133b.4</p><section></section><text>rgyas kyi chos che bar mi bgyid chung bar mi bgyid/ sangs rgyas kyi bar du che bar mi bgyid chung bar mi bgyid/ gzhan yang shes rab kyi pha rol tu phyin pa ni gzugs 'du bar mi bgyid yangs par mi bgyid/ gzugs stobs dang ldan par mi bgyid stobs med par mi bgyid de / bcom ldan 'das</text></item>
<item><p>133b.5</p><section></section><text>rnam grangs des na 'di ltar shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen mo'o/ /gal te yang byang chub sems dpa' sems dpa' chen po theg pa la gsar du zhugs pas shes rab kyi pha rol tu phyin pa la brten nas / bsam gtan</text></item>
<item><p>133b.6</p><section></section><text>gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la brten nas/ shes rab kyi pha rol tu phyin pa ni gzugs che bar mi bgyid chung bar mi bgyid do/ /sangs rgyas kyi chos rnams</text></item>
<item><p>133b.7</p><section></section><text>kyi bar du che bar mi bgyid chung bar mi bgyid do/ /gzugs stobs dang ldan par mi bgyid stobs med par mi bgyid do zhes bgyi bar 'du shes su gyur na/ de ltar 'du shes su gyur pa'i byang chub sems dpa' sems dpa' chen po ni shes rab kyi pha rol tu phyin pa la spyod pa ma lags so/ /de ci'i phyir </text></item>
<item><p>134a.1</p><section></section><text>zhe na/ bcom ldan 'das gang gzugs che bar bgyid pa'am chung bar bgyid pa de ni shes rab kyi pha rol tu phyin pa dang mthun pa'i 'bras bu ma lags pa'i phyir ro/ /sangs rgyas kyi chos rnams kyi bar du che bar bgyid pa'am chung bar bgyid pa de ni shes rab kyi pha rol tu phyin pa</text></item>
<item><p>134a.2</p><section></section><text>dang mthun pa'i 'bras bu ma lags pa'i phyir ro/ /de ci'i slad du zhe na/ dmigs pa'i 'du shes can la byang chub ma mchis pa ste/ de ni 'di ltar sems can skye ba ma mchis pa'i slad du shes rab kyi pha rol tu phyin pa skye ba ma mchis par blta'o/ /gzugs skye ba ma mchis pa'i slad du shes</text></item>
<item><p>134a.3</p><section></section><text>rab kyi pha rol tu phyin pa skye ba ma mchis par blta'o/ /tshor ba dang / 'du shes dang / 'du byed rnams dang / rnam par shes pa skye ba ma mchis pa'i slad du shes rab kyi pha rol tu phyin pa skye ba ma mchis par blta'o/ /sangs rgyas kyi bar du skye ba ma mchis pa'i slad du shes rab kyi pha rol tu phyin</text></item>
<item><p>134a.4</p><section></section><text>pa skye ba ma mchis par blta'o/ /sems can rang bzhin ma mchis pa'i slad du shes rab kyi pha rol tu phyin pa rang bzhin ma mchis par blta'o/ /gzugs rang bzhin ma mchis pa'i slad du shes rab kyi pha rol tu phyin pa rang bzhin ma mchis par blta'o/ /tshor ba dang / 'du shes dang / 'du</text></item>
<item><p>134a.5</p><section></section><text>byed rnams dang / rnam par shes pa rang bzhin ma mchis pa'i slad du shes rab kyi pha rol tu phyin pa rang bzhin ma mchis par blta'o/ /sangs rgyas kyi bar du rang bzhin ma mchis pa'i slad du shes rab kyi pha rol tu phyin pa rang bzhin ma mchis par blta'o/ /sems can dngos po ma mchis pa'i</text></item>
<item><p>134a.6</p><section></section><text>slad du shes rab kyi pha rol tu phyin pa dngos po ma mchis par blta'o/ /gzugs dngos po ma mchis pa'i slad du shes rab kyi pha rol tu phyin pa dngos po ma mchis par blta'o/ /tshor ba dang / 'du shes dang / 'du byed rnams dang / rnam par shes pa dngos po ma mchis pa'i slad du shes</text></item>
<item><p>134a.7</p><section></section><text>rab kyi pha rol tu phyin pa dngos po ma mchis par blta'o/ /sangs rgyas kyi bar du dngos po ma mchis pa'i slad du shes rab kyi pha rol tu phyin pa dngos po ma mchis par blta'o/ /sems can stong pa nyid kyi slad du shes rab kyi pha rol tu phyin pa stong pa nyid du blta'o/ /gzugs stong pa nyid kyi slad</text></item>
<item><p>134b.1</p><section></section><text>du shes rab kyi pha rol tu phyin pa stong pa nyid du blta'o/ /tshor ba dang / 'du shes dang / 'du byed rnams dang / rnam par shes pa stong pa nyid kyi slad du shes rab kyi pha rol tu phyin pa stong pa nyid du blta'o/ /sangs rgyas kyi bar du stong pa nyid kyi slad du shes rab kyi pha rol tu phyin pa stong</text></item>
<item><p>134b.2</p><section></section><text>pa nyid du blta'o/ /sems can mtshan ma ma mchis pa dang / sems can smon pa ma mchis pa'i slad du shes rab kyi pha rol tu phyin pa mtshan ma ma mchis pa dang smon pa ma mchis par blta'o/ /gzugs mtshan ma ma mchis pa dang smon pa ma mchis pa'i slad du shes rab kyi pha rol tu</text></item>
<item><p>134b.3</p><section></section><text>phyin pa mtshan ma ma mchis pa dang smon pa ma mchis par blta'o/ /tshor ba dang / 'du shes dang / 'du byed rnams dang / rnam par shes pa mtshan ma ma mchis pa dang smon pa ma mchis pa'i slad du shes rab kyi pha rol tu phyin pa mtshan ma ma mchis pa dang smon pa ma mchis pa nyid du</text></item>
<item><p>134b.4</p><section></section><text>blta'o/ /sangs rgyas kyi bar du mtshan ma ma mchis pa dang / smon pa ma mchis pa'i slad du shes rab kyi pha rol tu phyin pa mtshan ma ma mchis pa dang smon pa ma mchis par blta'o/ /de bzhin du sems can ma mchis pa'i slad du shes rab kyi pha rol tu phyin pa ma mchis par blta'o/ /sems</text></item>
<item><p>134b.5</p><section></section><text>can bsam gyis mi khyab pa'i slad du shes rab kyi pha rol tu phyin pa bsam gyis mi khyab par blta'o/ /sems can rnam par 'jig pa ma mchis pa'i slad du shes rab kyi pha rol tu phyin pa rnam par 'jig pa ma mchis par blta'o/ /sems can mngon par rdzogs par 'tshang rgya ba ma mchis pa'i</text></item>
<item><p>134b.6</p><section></section><text>slad du shes rab kyi pha rol tu phyin pa mngon par rdzogs par 'tshang rgya ba ma mchis par blta'o/ /gzugs mngon par rdzogs par 'tshang rgya ba ma mchis pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta'o/ /tshor ba dang / 'du shes dang / 'du byed</text></item>
<item><p>134b.7</p><section></section><text>rnams dang / rnam par shes pa mngon par rdzogs par 'tshang rgya ba ma mchis pa'i slad du shes rab kyi pha rol tu phyin pa mngon par rdzogs par 'tshang rgya ba ma mchis par blta'o/ /sangs rgyas kyi bar du mngon par rdzogs par 'tshang rgya ba ma mchis pa'i slad du shes rab kyi pha rol tu phyin pa mngon par</text></item>
<item><p>135a.1</p><section></section><text>rdzogs par 'tshang rgya ba ma mchis par blta'o/ /sems can stobs dang ldan pa ma mchis pa'i slad du shes rab kyi pha rol tu phyin pa stobs dang ldan pa ma mchis par blta'o/ /gzugs stobs dang ldan pa ma mchis pa'i slad du shes rab kyi pha rol tu phyin pa stobs</text></item>
<item><p>135a.2</p><section></section><text>dang ldan pa ma mchis par blta'o/ /tshor ba dang / 'du shes dang / 'du byed rnams dang / rnam par shes pa stobs dang ldan pa ma mchis pa'i slad du shes rab kyi pha rol tu phyin pa stobs dang ldan pa ma mchis par blta'o/ /sangs rgyas kyi bar du stobs dang ldan pa ma mchis pa'i slad du</text></item>
<item><p>135a.3</p><section></section><text>shes rab kyi pha rol tu phyin pa stobs dang ldan pa ma mchis par blta'o/ /bcom ldan 'das rnam grangs des na 'di lta ste/ shes rab kyi pha rol tu phyin pa 'di ni byang chub sems dpa' sems dpa' chen po rnams kyi pha rol tu phyin pa chen mo'o zhes bya ba ni don chen po nyid yin no/ / 'di dag</text></item>
<item><p>135a.4</p><section></section><text>gis ni mngon par bsgrub pa gsungs so/ / de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po gang shes rab kyi pha rol tu phyin pa 'di la mos par 'gyur ba de gang nas shi 'phos te 'dir mchis pa</text></item>
<item><p>135a.5</p><section></section><text>lags/ rigs kyi bu'am rigs kyi bu mo des yun ring po ji srid cig nas bla na med pa yang dag par rdzogs pa'i byang chub tu zhugs pa lags/ des de bzhin gshegs pa dgra bcom pa yang dag par rdzogs pa'i sangs rgyas ni yun ring po ji srid cig nas bsnyen bkur ba lags/ gang shes</text></item>
<item><p>135a.6</p><section></section><text>rab kyi pha rol tu phyin pa zab mo 'di la don dang tshul gyis mos par 'gyur ba des sbyin pa'i pha rol tu phyin pa ni yun ring po ji srid cig nas spyad pa lags/ tshul khrims kyi pha rol tu phyin pa la yun ring po ji srid cig nas spyad pa lags/ bzod pa'i pha rol tu phyin pa la yun ring po ji srid cig nas</text></item>
<item><p>135a.7</p><section></section><text>spyad pa lags/ brtson 'grus kyi pha rol tu phyin pa la yun ring po ji srid cig nas spyad pa lags/ bsam gtan gyi pha rol tu phyin pa la yun ring po ji srid cig nas spyad pa lags/ shes rab kyi pha rol tu phyin pa la yun ring po ji srid cig nas spyad pa lags/ de skad ces gsol pa dang / bcom ldan</text></item>
<item><p>135b.1</p><section></section><text>'das kyis tshe dang ldan pa shA ri'i bu la bka' stsal pa/ shA ri'i bu byang chub sems dpa' sems dpa' chen po de ni phyogs bcu'i 'jig rten gyi khams kyi de bzhin gshegs pa dgra bcom pa yang dag par rdzogs pa'i sangs rgyas tshad med grangs med pa bsnyen bkur nas 'dir 'ongs</text></item>
<item><p>135b.2</p><section></section><text>shing 'dir skyes pa ste zhes bya ba ni sangs rgyas la brten pa yin no/ / shA ri'i bu byang chub sems dpa' sems dpa' chen po gang bskal pa bye ba khrag khrig brgya stong grangs med tshad med pa nas bla na med pa yang dag par rdzogs pa'i byang chub dang yang dag par ldan par 'gyur ba</text></item>
<item><p>135b.3</p><section></section><text>ste/ sems dang po bskyed pa nas sbyin pa'i pha rol tu phyin pa la spyad/ tshul khrims kyi pha rol tu phyin pa la spyad/ bzod pa'i pha rol tu phyin pa la spyad/ brtson 'grus kyi pha rol tu phyin pa la spyad/ bsam gtan gyi pha rol tu phyin pa la spyad/ shes rab kyi pha rol tu phyin pa la</text></item>
<item><p>135b.4</p><section></section><text>spyad cing 'dir 'ong bar 'gyur ro/ /shA ri'i bu byang chub sems dpa' sems dpa' chen po des shes rab kyi pha rol tu phyin pa mthong ngam/ thos na bdag gis ston pa mthong ngo zhes bya bar sems bskyed par 'gyur ro/ /shA ri'i bu byang chub sems dpa' sems dpa' chen po de ni shes</text></item>
<item><p>135b.5</p><section></section><text>rab kyi pha rol tu phyin pa 'di la mtshan ma med pa dang / mi gnyis pa dang / mi dmigs pa'i tshul gyis don dang rigs pa'i rjes su 'brang bar 'gyur ro/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa la</text></item>
<item><p>135b.6</p><section></section><text>mnyan pa'am blta bar nus pa lags sam/ bcom ldan 'das kyis bka' stsal pa/ rab 'byor de ni ma yin no/ /rab 'byor shes rab kyi pha rol tu phyin pa ni mnyan du med cing bltar med do/ /chos rnams bems po yin pa'i phyir shes rab kyi pha rol tu phyin pa de dag gis mi mthong mi thos so/ /</text></item>
<item><p>135b.7</p><section></section><text>de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa de dag gis mi mthong mi thos so/ /chos rnams bems po yin pa'i phyir nang stong pa nyid dang / dngos po</text></item>
<item><p>136a.1</p><section></section><text>med pa'i ngo bo nyid stong pa nyid kyi bar ni de dag gis mi mthong mi thos so/ /chos rnams bems po yin pa'i phyir dran pa nye bar gzhag pa rnams ni de dag gis mi mthong mi thos so/ /chos rnams bems po yin pa'i phyir yang dag par spong ba rnams dang / rdzu 'phrul gyi rkang pa</text></item>
<item><p>136a.2</p><section></section><text>rnams dang / dbang po rnams dang / stobs rnams dang / byang chub kyi yan lag rnams dang / lam rnams de dag gis mi mthong mi thos so/ /de bzhin du chos rnams bems po yin pa'i phyir 'phags pa'i bden pa rnams dang / tshad med pa rnams dang / bsam gtan rnams dang / gzugs</text></item>
<item><p>136a.3</p><section></section><text>med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa bzhi po rnams dang / </text></item>
<item><p>136a.4</p><section></section><text>so so yang dag par rig pa bzhi po rnams dang / sangs rgyas kyi chos ma 'dres pa bco brgyad ni de dag gis mi mthong mi thos so/ / sangs rgyas dang byang chub ni de dag gis mi mthong mi thos so zhes bya ba ni sbyin pa la sogs pa'i pha rol tu phyin pa yongs su bsags pa yin no// //</text></item>
<item><p>136a.5</p><section></section><text>bam po sum cu bdun pa/ de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po shes rab kyi pha rol tu phyin pa zab mo 'di la brtson par bgyid pa de yun ring po ji srid cig nas</text></item>
<item><p>136a.6</p><section></section><text>spyod pa lags/ bcom ldan 'das kyis bka' stsal pa/ rab 'byor 'di ni rnam par phye nas lung bstan par bya ba yin te/ rab 'byor byang chub sems dpa' sems dpa' chen po gang sems dang po bskyed pa nas nye bar bzung nas shes rab kyi pha rol tu phyin pa zab mo 'di la de mi dmigs pa'i tshul</text></item>
<item><p>136a.7</p><section></section><text>gyis brtson par byed pa dang / de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la brtson par byed cing 'phel ba dang / 'grib par mthong ba med pa de ltar</text></item>
<item><p>136b.1</p><section></section><text>thabs mkhas pas chos gang yang mi spong ste/ nam yang pha rol tu phyin pa drug dang 'bral bar mi 'gyur la sangs rgyas bcom ldan 'das rnams mchod pa'i khyad par gang gis sangs rgyas bcom ldan 'das de dag la rim gro dang / bla ma dang / bsti stang dang / mchod par bya bar 'dod pa'i mchod pa'i</text></item>
<item><p>136b.2</p><section></section><text>khyad par de dag kyang sems bskyed pa tsam gyis 'grub par 'gyur te/ sangs rgyas kyi zhing nas sangs rgyas kyi zhing du 'gro zhing nam yang ma'i mngal du mi skye la/ nam yang mngon par shes pa rnams dang mi 'bral zhing nyon mongs pa rnams dang lhan cig mi 'grogs la/ nyan thos kyi sems</text></item>
<item><p>136b.3</p><section></section><text>dang rang sangs rgyas kyi sems dang lhan cig mi gnas shing sems can yongs su smin par bya ba dang / sangs rgyas kyi zhing yongs su dag par byed cing sangs rgyas kyi zhing nas sangs rgyas kyi zhing du 'gro ba de lta bu'i rnam grangs yod de/ rab 'byor byang chub sems dpa' sems dpa' chen po de lta bu</text></item>
<item><p>136b.4</p><section></section><text>dag ni sems dang po bskyed pa nas bzung ste/ shes rab kyi pha rol tu phyin pa zab mo 'di la brtson par byed do zhes bya ba ni thabs la mkhas pa yin no/ / rab 'byor theg pa chen po pa'i rigs kyi bu'am/ rigs kyi bu mo gang gis sangs rgyas brgya phrag mang po dang / sangs rgyas stong phrag</text></item>
<item><p>136b.5</p><section></section><text>mang po dang / sangs rgyas bye ba khrag khrig stong phrag mang po mthong bar 'gyur te/ de dag gi drung du dmigs pa'i tshul gyis sbyin pa sbyin par 'gyur ba dang / tshul khrims bsrung ba dang / bzod pa bsgom pa dang / brtson 'grus brtsam pa dang / bsam gtan bskyed pa dang / shes rab bsgom</text></item>
<item><p>136b.6</p><section></section><text>pa la slob par 'gyur ba yod de/ de dag ni shes rab kyi pha rol tu phyin pa zab mo 'di ston par 'gyur ba'i tshe 'khor de nas gud du 'dong bar 'gyur ro/ /rigs kyi bu'am rigs kyi bu mo de dag ni shes rab kyi pha rol tu phyin pa zab mo 'di ston par 'gyur ba'i tshe gus pa med pas sangs rgyas bcom </text></item>
<item><p>136b.7</p><section></section><text>'das de dag gi drung nas gud du 'dong bar 'gyur te/ theg pa chen po pa'i rigs kyi bu'am/ rigs kyi bu mo de dag ni shes rab kyi pha rol tu phyin pa zab mo 'di nyid ston par 'gyur ba'i tshe 'khor de nas gud du 'dong bar 'gyur ro/ /de ci'i phyir zhe na/ de ni 'di ltar byang chub sems dpa'i theg pa pa'i</text></item>
<item><p>137a.1</p><section></section><text>rigs kyi bu'am rigs kyi bu mo de dag ni sngon gyi mthar yang shes rab kyi pha rol tu phyin pa zab mo 'di bstan pa'i tshe 'khor de nas gud du 'dong 'dong ba ste/ de dag ni da ltar byung ba'i tshe yang shes rab kyi pha rol tu phyin pa zab mo 'di bstan pa'i tshe 'khor de nas gud du</text></item>
<item><p>137a.2</p><section></section><text>'dong bar 'gyur gyi/ lus dang sems kyi mthun par spyod par mi 'gyur bar shes rab 'chal par 'gyur ba'i las bsog par 'gyur ro/ /de dag shes rab 'chal par 'gyur ba'i las byas shing bsags pa des shes rab kyi pha rol tu phyin pa zab mo 'di bstan pa'i tshe spong bar 'gyur te/ </text></item>
<item><p>137a.3</p><section></section><text>de spangs pas 'das pa dang / ma byon pa dang / da ltar byung ba'i sangs rgyas bcom ldan 'das rnams kyi rnam pa thams cad mkhyen pa nyid spangs par 'gyur ro/ /rnam pa thams cad mkhyen pa nyid de spangs nas/ chos kyis phongs par 'gyur ba'i las byas shing bsags pa des lo</text></item>
<item><p>137a.4</p><section></section><text>mang po dang / lo brgya phrag mang po dang / lo stong phrag mang po dang / lo bye ba khrag khrig brgya stong phrag mang po'i bar du sems can dmyal ba chen por 'phen par 'gyur ro/ /de dag sems can dmyal ba chen po nas sems can dmyal ba chen por 'dong ba'i tshe/ mes yongs su 'jig</text></item>
<item><p>137a.5</p><section></section><text>pa'am/ chus yongs su 'jig pa'am/ rlung gis yongs su 'jig pa 'byung bar 'gyur la/ de rnams de dag gis yongs su 'jig pa 'byung ba'i tshe/ yang 'jig rten gyi khams gzhan dag gi sems can dmyal ba chen po de dag tu 'phen par 'gyur ro/ /de dag der skye ste dmyal ba</text></item>
<item><p>137a.6</p><section></section><text>chen po nas dmyal ba chen por 'dong bar 'gyur ro/ /de dag dmyal ba chen po nas dmyal ba chen por 'dong ba'i tshe yang yongs su 'jig pa 'byung bar 'gyur te/ de dag yongs su 'jig pa de dag 'byung ba'i tshe yang shar phyogs kyi dmyal ba chen po de dag tu 'phen par 'gyur ro/ /lho dang / nub</text></item>
<item><p>137a.7</p><section></section><text>dang / byang dang / mtshams rnams dang / 'og dang / steng gi phyogs rnams kyi dmyal ba chen po de dag tu 'phen par 'gyur ro/ /de dag tu yang yongs su 'jig pa 'byung ba'i tshe yang 'jig rten gyi khams gzhan dag gi dmyal ba chen po de dag tu 'phen par 'gyur ro/ /de dag 'jig rten gyi</text></item>
<item><p>137b.1</p><section></section><text>khams de rnams las yongs su 'jig pa 'byung ba'i tshe yang dmyal ba chen po rnams nas shi 'phos nas chos kyis phongs par 'gyur ba'i las de ma zad pas yang 'dir skye bar 'gyur te/ de dag dmyal ba chen po nas dmyal ba chen por 'dong bar 'gyur ro/ /de dag dmyal ba chen po de rnams su skyes</text></item>
<item><p>137b.2</p><section></section><text>nas dmyal ba chen po'i sdug bsngal shin tu drag la bzod par dka' ba nyams su myong bar 'gyur ro/ /de dag gis yang ji srid yongs su 'jig pa ma byung gi bar du dmyal ba'i sdug bsngal de dag nyams su myong bar 'gyur ro/ /de dag yongs su 'jig pa byung nas kyang de dag nas shi</text></item>
<item><p>137b.3</p><section></section><text>'phos nas yang 'jig rten gyi khams gzhan dag rnams su dmyal ba chen por skye bar 'gyur ro/ /de bzhin du yang de dag chos kyis phongs par 'gyur ba'i las byas shing bsags pa des phyogs bcu'i 'jig rten gyi khams dag tu byol song gi skye gnas rnams dang skal ba mnyam par skye</text></item>
<item><p>137b.4</p><section></section><text>bar 'gyur ro/ /de dag tu yang phyogs bcu kun gyi 'jig rten gyi khams kyi gshin rje'i 'jig rten du skyes nas shin tu drag cing bzod par dka' ba'i sdug bsngal gyi tshor ba nyams su myong bar byas nas las de zad par 'gyur te/ de dag gi sdug bsngal mang po nyams su myong bar</text></item>
<item><p>137b.5</p><section></section><text>'gyur ba'i las zad par byas nas ci ste brgya la mir skye ba thob par gyur na yang gang dang gang du skyes pa de dang der dmus long du 'gyur/ dmus long gi rigs su skye bar 'gyur/ gdol pa'i rigs rnams sam/ g.yung po'i rigs rnams sam/ bya ba'i rigs rnams sam/ phag 'tshong</text></item>
<item><p>137b.6</p><section></section><text>gi rigs rnams sam/ shan pa'i rigs rnams sam/ dmangs rigs rnams sam/ phyag dar ba'i rigs rnams sam/ dman pa'i spyod pa byed pa rnams su skye bar 'gyur ro/ /de dang der skyes nas kyang long ba'am/ zhar ba'am/ lce med pa'am/ lag pa med pa'am/ rkang pa med pa'am/ </text></item>
<item><p>137b.7</p><section></section><text>rna ba med pa'am/ sna med par 'gyur ba yin/ gang las sangs rgyas kyi sgra mi thos par 'gyur ba dang / chos kyi sgra med pa dang / dge 'dun gyi sgra med pa dang / byang chub sems dpa'i sgra med pa dang / rang sangs rgyas kyi sgra thos pa med par 'gyur ba dang / dgra bcom pa'i sgra thos pa med</text></item>
<item><p>138a.1</p><section></section><text>par 'gyur ba yin no/ /de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das mtshams ma mchis pa lngas ni chos kyis phongs par 'gyur ba'i sug las bgyis pa dang / bsags pa 'di'i gzugs brnyan tsam du</text></item>
<item><p>138a.2</p><section></section><text>yang mi spyod do/ /bcom ldan 'das kyis bka' stsal pa/ shA ri'i bu des ni shes rab kyi pha rol tu phyin pa zab mo 'di bshad pa'i tshe phyir spang bar sems shing 'di la bslab par mi bya ste/ 'di ni chos ma yin no/ /'di ni 'dul ba ma yin no/ /'di ni ston pa'i bstan pa ma yin no/ /</text></item>
<item><p>138a.3</p><section></section><text>'di ni de bzhin gshegs pa dgra bcom pa yang dag par rdzogs pa'i sangs rgyas kyis gsungs pa ma yin no zhes zer zhing / de bdag nyid kyang phyir spang bar bya bar sems la/ sems can gzhan yang mos pa med par byed par 'gyur ro/ /bdag gi rgyud nyams par byas nas gzhan</text></item>
<item><p>138a.4</p><section></section><text>gyi rgyud nyams par byed pa dang / bdag gi rgyud dug can du byas nas gzhan gyi rgyud dug can du byed par 'gyur ro/ /bdag kyang chud gson zhing gzhan chud gson par byed par 'gyur ba dang / bdag nyid shes rab kyi pha rol tu phyin pa zab mo 'di mi shes mi rig pas phyir spang bar 'dod</text></item>
<item><p>138a.5</p><section></section><text>la gzhan yang de bzhin du 'dzin du 'jug par 'gyur ba de'i gzugs brnyan tsam du yang 'gyur re skan/ shA ri'i bu ngas ni gang zag de lta bu thos par bya bar yang ma gnang la smra ba dang phrad par yang mi bya ste/ 'grogs pa lta smos kyang ci dgos/ de ci'i phyir zhe na/ shA ri'i bu gang zag de lta bu dag</text></item>
<item><p>138a.6</p><section></section><text>ni chos la skyon 'dogs par rig par bya ste/ shA ri'i bu gang zag de lta bu dag ni lo 'dab rul pa'i tshul can nag po'i phyogs kyi tshul can du rig par bya'o/ /shA ri'i bu gang zag de lta bu dag gi ngag mnyan par sems pa'am/ de dag la yid ches par bya bar sems pa de dag kyang phung bar 'gyur</text></item>
<item><p>138a.7</p><section></section><text>ro/ /shA ri'i bu gang shes rab kyi pha rol tu phyin pa la skyon 'dogs pa de ni chos la skyon 'dogs pa'i gang zag tu rig par bya'o/ /shA ri'i bus gsol pa/ bcom ldan 'das chos la skyon 'dogs pa'i gang zag der skyes pa de'i lus kyi tshad bcom ldan 'das kyis da dung ma gsungs so/ /bcom</text></item>
<item><p>138b.1</p><section></section><text>ldan 'das kyis bka' stsal pa/ shA ri'i bu chos la skyon 'dogs pa'i gang zag de'i der skyes pa'i lus kyi tshad ni zhog shig /de ci'i phyir zhe na/ gang zag chos la skyon 'dogs pa de'i lus kyi tshad thos na mod la khrag skyug par 'gyur ba'am/ 'chi ba'am/ srog la bab pa'i sdug bsngal ba'am/ </text></item>
<item><p>138b.2</p><section></section><text>mya ngan gyi zug rngu skye ba'am/ ldum bu brngas pa ltar bskam pa'am/ dri ma can nam/ sngon po'am/ sngo skyar 'gyur du 'ong ba'i phyir te/ gang zag chos la skyon 'dogs pa de'i lus kyi tshad de 'dra ba thos na yang nyes pa de lta bu yod pas/ de'i lus kyi tshad ni 'di yin no zhes bcom ldan 'das</text></item>
<item><p>138b.3</p><section></section><text>kyis tshe dang ldan pa shA ri'i bu la skabs dbye ba ma mdzad do/ /shA ri'i bus gsol pa/ bcom ldan 'das kyis bstan du gsol/ chos kyis phongs par 'gyur ba'i sug las bgyis shing bsags pa des chos la skyon 'dogs pa'i gang zag lus 'di 'dra ba yongs su 'dzin par 'gyur ro zhes bgyi</text></item>
<item><p>138b.4</p><section></section><text>bas ni ma byung ba'i ngo bo rnams la snang ba bgyis par 'gyur ro/ /bcom ldan 'das kyis bka' stsal pa/ shA ri'i bu 'dis chos kyis phongs par gyur pa'i las byas pa dang / bsags pa 'dis dmyal ba chen po'i sdug bsngal nyams su myong bar 'gyur ro/ /sdug bsngal tshad med pa mang</text></item>
<item><p>138b.5</p><section></section><text>po 'di lta bu dus ring por sdug bsngal myong bar 'gyur ro zhes bya ba de gnyis kyis kyang ma byung ba'i skye bo rnams la snang bar byas par 'gyur te/ dkar po'i cha dang ldan pa'i gang zag rnams nged kyis kyang de lta bu'i sdug bsngal nyams su myong bar 'gyur du 'ong zhes srog gi don du yang dam pa'i chos mi</text></item>
<item><p>138b.6</p><section></section><text>spong zhing de dag chos kyis phongs par 'gyur ba'i lam rnams las bzlog par 'gyur ro/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das sdug bsngal gyi rnam pa de lta bu myong du 'ong ngo / /de bzhin gshegs pa mi mthong ba dang / </text></item>
<item><p>138b.7</p><section></section><text>chos mi thos pa dang / dge 'dun mi mthong bar 'gyur du 'ong ngo / /sangs rgyas 'byung ba med pa'i sangs rgyas kyi zhing du skyes bu 'ong ngo / /mi phongs par 'gyur du 'ong ngo / /ngag mi btsun par 'gyur du 'ong ngo zhes bgyi bar lus dang / ngag dang / yid kyi las shin tu bsdams par bgyi'o/ /bcom</text></item>
<item><p>139a.1</p><section></section><text>ldan 'das chos spong ba'i tshig gi las bgyis shing bsags pa 'dis ni chos kyis phongs par 'gyur ba'i las bgyis shing bsags par 'gyur ro/ /bcom ldan 'das kyis bka' stsal pa/ rab 'byor dam pa'i chos spong ba'i tshig gi las byas shing bsags pa</text></item>
<item><p>139a.2</p><section></section><text>'dis chos kyis phongs par 'gyur ba'i las byas shing bsags par 'gyur te/ rab 'byor skyes bu glen pa de ni rang nyid kyis dam pa'i chos 'dul ba de nyid las rab tu 'byung bar 'gyur ro/ /rab 'byor shes rab kyi pha rol tu phyin pa la skyon 'dogs par bya bar sems par 'gyur/ phyir spang bar</text></item>
<item><p>139a.3</p><section></section><text>bya bar sems par 'gyur/ phyir brgal bar sems par 'gyur ba de ni shes rab kyi pha rol tu phyin pa la skyon 'dogs par 'gyur/ phyir rgol bar 'gyur/ sangs rgyas bcom ldan 'das rnams kyi byang chub la skyon 'dogs shing phyir rgol bar 'gyur ro/ /sangs rgyas kyi byang chub la skyon</text></item>
<item><p>139a.4</p><section></section><text>'dogs shing phyir spangs pas 'das pa dang / ma byon pa dang / da ltar byung ba'i sangs rgyas bcom ldan 'das rnams kyis rnam pa thams cad mkhyen pa nyid la skyon btags shing phyir spang bar 'gyur ro/ /rnam pa thams cad mkhyen pa nyid la skyon btags shing phyir spangs pas/ chos phyir spang</text></item>
<item><p>139a.5</p><section></section><text>bar 'gyur ro/ /chos phyir spangs pas dge 'dun phyir spang bar 'gyur ro/ /dge 'dun phyir spangs pas 'jig rten pa'i yang dag pa'i lta ba dang / 'jig rten las 'das pa'i yang dag pa'i lta ba phyir spangs pa yin no/ /de bzhin du pha rol tu phyin pa drug dang / byang chub kyi phyogs kyi chos sum</text></item>
<item><p>139a.6</p><section></section><text>cu rtsa bdun dang / 'phags pa'i bden pa dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams phyir spangs pa yin no/ /stong pa nyid dang / mtshan ma med pa dang / smon pa med pa dang / rnam par thar pa brgyad dang / mthar gyis gnas pa'i</text></item>
<item><p>139a.7</p><section></section><text>snyoms par 'jug pa dgu dang / mngon par shes pa rnams phyir spangs pa yin no/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang / ting nge 'dzin thams cad dang / gzungs kyi sgo thams cad phyir spangs pa yin no/ /de bzhin gshegs</text></item>
<item><p>139b.1</p><section></section><text>pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad phyir spangs pa yin no/ /rnam pa thams cad mkhyen pa nyid kyi bar du phyir spangs pa yin no/ /rnam pa thams cad mkhyen pa nyid kyi bar du phyir spangs pas</text></item>
<item><p>139b.2</p><section></section><text>bsod nams ma yin pa'i phung po tshad med grangs med gzhal du med pa yongs su gzung ba yin no/ /bsod nams ma yin pa'i phung po tshad med grangs med gzhal du med pas yongs su bzung ba des sdug bsngal ba dang / yid mi bde ba tshad med grangs med gzhal du med pa myong ba yin no zhes bya ba</text></item>
<item><p>139b.3</p><section></section><text>ni chos kyis phongs pa'i las yin no/ / rab 'byor gyis gsol pa/ bcom ldan 'das skyes bu glen pa gang shes rab kyi pha rol tu phyin pa 'di slar spong bar 'gyur ba de rnam pa du zhig gis shes rab kyi pha rol tu phyin pa 'di slar spong bar 'gyur/ bcom ldan 'das kyis bka' stsal pa/ rab</text></item>
<item><p>139b.4</p><section></section><text>'byor skyes bu glen pa de dag rnam pa bzhis shes rab kyi pha rol tu phyin pa phyir spong bar 'gyur ro/ /bzhi gang zhe na/ 'di lta ste/ skyes bu glen pa de dag ni bdud kyis byin gyis brlabs par 'gyur ba dang / chos zab mo rnams la mos pa med par 'gyur zhing rab tu dad par mi 'gyur ba dang / phung po lnga</text></item>
<item><p>139b.5</p><section></section><text>la sogs pa la mngon par zhen par 'gyur ba dang / sdig pa'i grogs po'i lag tu song bas zhe sdang gi spyod pa can bdag la stod cing gzhan la smod par 'gyur ba yin te/ rab 'byor rnam pa bzhi po de dag dang ldan na skyes bu glen pa de dag shes rab kyi pha rol tu phyin pa zab mo 'di phyir spang bar 'gyur</text></item>
<item><p>139b.6</p><section></section><text>ro/ /rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di ni brtson 'grus chung ba dang / dge ba'i rtsa ba dang mi ldan zhing sdig pa'i grogs po'i sug par mchis pa rnams kyis mos par dka'o/ /bcom ldan 'das kyis bka' stsal pa/ rab 'byor de</text></item>
<item><p>139b.7</p><section></section><text>de bzhin te/ shes rab kyi pha rol tu phyin pa 'di ni brtson 'grus chung ba dang / dge ba'i rtsa ba dang mi ldan zhing sdig pa'i grogs po'i lag tu lhung ba rnams kyis mos par dka'o/ /rab 'byor gyis gsol pa/ bcom ldan 'das de ltar mos par dka' ba'i shes rab kyi pha rol tu phyin pa 'di ji</text></item>
<item><p>140a.1</p><section></section><text>tsam du zab pa lags/ bcom ldan 'das kyis bka' stsal pa/ rab 'byor gzugs ni ma bcings ma grol ba ste/ de ci'i phyir zhe na/ rab 'byor gzugs la rang bzhin med pa de ni gzugs yin pa'i phyir ro/ /tshor ba la rang bzhin med pa de ni tshor ba yin pa'i phyir</text></item>
<item><p>140a.2</p><section></section><text>ro/ /'du shes la rang bzhin med pa de ni 'du shes yin pa'i phyir ro/ /'du byed rnams la rang bzhin med pa de ni 'du byed rnams yin pa'i phyir ro/ /rnam par shes pa ni ma bcings ma grol ba ste/ de ci'i phyir zhe na/ rnam par shes pa la rang bzhin med pa ni rnam par shes pa yin pa'i phyir ro/ /</text></item>
<item><p>140a.3</p><section></section><text>rab 'byor de bzhin du sbyin pa'i pha rol tu phyin pa ni ma bcings ma grol ba ste/ de ci'i phyir zhe na/ sbyin pa'i pha rol tu phyin pa la rang bzhin med pa de ni sbyin pa'i pha rol tu phyin pa yin pa'i phyir ro/ /rab 'byor de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / </text></item>
<item><p>140a.4</p><section></section><text>brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa ni ma bcings ma grol ba ste/ de ci'i phyir zhe na/ shes rab kyi pha rol tu phyin pa la rang bzhin med pa ni shes rab kyi pha rol tu phyin pa yin pa'i phyir ro/ /rab 'byor nang stong pa nyid ni ma</text></item>
<item><p>140a.5</p><section></section><text>bcings ma grol ba ste/ de ci'i phyir zhe na/ rab 'byor nang stong pa nyid la rang bzhin med pa ni nang stong pa nyid yin pa'i phyir ro/ /rab 'byor dngos po med pa'i ngo bo nyid stong pa nyid kyi bar la rang bzhin med pa ni dngos po med pa'i ngo bo nyid stong pa nyid yin pa'i phyir ro/ /rab 'byor dran pa nye bar gzhag</text></item>
<item><p>140a.6</p><section></section><text>pa rnams ni ma bcings ma grol ba ste/ de ci'i phyir zhe na/ rab 'byor dran pa nye bar gzhag pa rnams la rang bzhin med pa ni dran pa nye bar gzhag pa rnams yin pa'i phyir ro/ /rab 'byor lam rnams kyi bar du ma bcings ma grol ba ste/ de ci'i phyir zhe na/ rab 'byor lam rnams la rang bzhin med pa ni</text></item>
<item><p>140a.7</p><section></section><text>lam rnams yin pa'i phyir ro/ /rab 'byor de bzhin du stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad rnams dang / rnam pa thams cad mkhyen pa nyid ni ma bcings ma grol ba ste / de ci'i phyir zhe na/ rab 'byor</text></item>
<item><p>140b.1</p><section></section><text>rnam pa thams cad mkhyen pa nyid la rang bzhin med pa ni rnam pa thams cad mkhyen pa nyid yin pa'i phyir ro/ /rab 'byor gzugs kyi sngon gyi mtha' ni ma bcings ma grol ba ste/ de ci'i phyir zhe na/ rab 'byor sngon gyi mtha' dngos po med pa'i rang bzhin ni gzugs yin pa'i phyir ro/ /tshor ba dang / </text></item>
<item><p>140b.2</p><section></section><text>'du shes dang / 'du byed rnams dang / rnam par shes pa'i sngon gyi mtha' ni ma bcings ma grol ba ste/ de ci'i phyir zhe na/ rab 'byor sngon gyi mtha' dngos po med pa'i rang bzhin ni rnam par shes pa ma yin pa'i phyir ro/ /rab 'byor rnam pa thams cad mkhyen pa nyid kyi bar gyi sngon gyi mtha' ni ma</text></item>
<item><p>140b.3</p><section></section><text>bcings ma grol ba ste/ de ci'i phyir zhe na/ rab 'byor sngon gyi mtha' dngos po med pa'i rang bzhin ni rnam pa thams cad mkhyen pa nyid kyi phyir ro/ /rab 'byor gzugs kyi phyi ma'i mtha' ni ma bcings ma grol ba ste/ de ci'i phyir zhe na/ rab 'byor phyi ma'i mtha' dngos po med pa'i rang bzhin ni</text></item>
<item><p>140b.4</p><section></section><text>gzugs yin pa'i phyir ro/ /rab 'byor tshor ba dang / 'du shes dang / 'du byed rnams dang / rnam par shes pa'i phyi ma'i mtha' ni ma bcings ma grol ba ste/ de ci'i phyir zhe na/ rab 'byor phyi ma'i mtha' dngos po med pa'i rang bzhin ni rnam par shes pa yin pa'i phyir ro/ /rab 'byor rnam</text></item>
<item><p>140b.5</p><section></section><text>pa thams cad mkhyen pa nyid kyi bar gyi phyi ma'i mtha' ni ma bcings ma grol ba ste/ de ci'i phyir zhe na/ rab 'byor phyi ma'i mtha' dngos po med pa'i rang bzhin ni rnam pa thams cad mkhyen pa nyid yin pa'i phyir ro/ /rab 'byor gzugs kyi da ltar byung ba ni ma bcings ma grol ba ste/ de ci'i phyir zhe</text></item>
<item><p>140b.6</p><section></section><text>na/ rab 'byor da ltar byung ba'i dngos po med pa'i rang bzhin ni gzugs yin pa'i phyir ro/ /rab 'byor tshor ba dang / 'du shes dang / 'du byed rnams dang / rnam par shes pa'i da ltar byung ba ni ma bcings ma grol ba ste/ de ci'i phyir zhe na/ rab 'byor da ltar byung ba'i dngos po med pa'i rang</text></item>
<item><p>140b.7</p><section></section><text>bzhin ni rnam par shes pa yin pa'i phyir ro/ /rab 'byor rnam pa thams cad mkhyen pa nyid kyi bar gyi da ltar byung ba ni ma bcings ma grol ba ste/ de ci'i phyir zhe na/ rab 'byor da ltar byung ba'i dngos po med pa'i rang bzhin ni rnam pa thams cad mkhyen pa nyid yin pa'i phyir ro/ /rab 'byor gyis</text></item>
<item><p>141a.1</p><section></section><text>gsol pa/ bcom ldan 'das shes rab kyi pha rol tu phyin pa ni brtson 'grus chung ba dang / dge ba'i rtsa ba ma skyes pa/ sdig pa'i grogs po'i lag tu ltung ba/ bdud kyi dbang du gyur pa/ le lo can/ brtson 'grus btang ba/ dran pa nyams pa shes bzhin dang mi ldan pa rnams</text></item>
<item><p>141a.2</p><section></section><text>kyis mos par dka'o/ /bcom ldan 'das kyis bka' stsal pa/ rab 'byor de de bzhin te / rab 'byor shes rab kyi pha rol tu phyin pa ni brtson 'grus chung ba dang / dge ba'i rtsa ba ma bskyed pa dang / sdig pa'i grogs po'i lag tu ltung ba dang / bdud kyi dbang du gyur pa dang / le lo</text></item>
<item><p>141a.3</p><section></section><text>can dang / brtson 'grus btang ba/ dran pa nyams pa/ shes bzhin dang mi ldan pa rnams kyis mos par dka'o zhes bya ba ni las kyi sgrib pa'i rgyu bzhi yin no/ / rab 'byor gzugs rnam par dag pa gang yin pa de ni 'bras bu rnam par dag pa nyid do/ /tshor ba dang / 'du shes dang / </text></item>
<item><p>141a.4</p><section></section><text>'du byed rnams dang / rnam par shes pa rnam par dag pa gang yin pa de ni 'bras bu rnam par dag pa'o/ /khams dang / skye mched dang / rten cing 'brel bar 'byung ba rnam par dag pa gang yin pa de ni 'bras bu rnam par dag pa nyid do/ /sbyin pa'i pha rol tu phyin pa rnam par dag pa gang yin pa</text></item>
<item><p>141a.5</p><section></section><text>de ni 'bras bu rnam par dag pa nyid do/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa rnam par dag pa gang yin pa de ni 'bras bu rnam par dag pa nyid do/ /</text></item>
<item><p>141a.6</p><section></section><text>nang stong pa nyid rnam par dag pa gang yin pa de ni 'bras bu rnam par dag pa nyid do/ /dngos po med pa'i ngo bo nyid stong pa nyid kyi bar rnam par dag pa gang yin pa de ni 'bras bu rnam par dag pa nyid do/ /byang chub kyi phyogs kyi chos sum cu rtsa bdun rnam par dag pa gang yin pa de ni 'bras bu rnam par dag pa</text></item>
<item><p>141a.7</p><section></section><text>nyid do/ /'phags pa'i bden pa dang / bsam gtan rnams dang / tshad med pa dang / gzugs med pa'i snyoms par 'jug pa rnam par dag pa gang yin pa de ni 'bras bu rnam par dag pa nyid do/ /stong pa nyid dang / mtshan ma med pa dang / smon pa med pa rnam par dag pa gang yin pa de ni 'bras bu</text></item>
<item><p>141b.1</p><section></section><text>rnam par dag pa nyid do/ /rnam par thar pa brgyad dang / mthar gyis gnas pa'i snyoms par 'jug pa dgu rnam par dag pa gang yin pa de ni 'bras bu rnam par dag pa nyid do/ /mngon par shes pa drug rnam par dag pa gang yin pa de ni 'bras bu rnam par dag pa nyid do/ /ting nge 'dzin thams cad dang / </text></item>
<item><p>141b.2</p><section></section><text>gzungs kyi sgo rnam par dag pa gang yin pa de ni 'bras bu rnam par dag pa nyid do/ /byang chub sems dpa'i sa bcu rnam par dag pa gang yin pa de ni 'bras bu rnam par dag pa nyid do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / </text></item>
<item><p>141b.3</p><section></section><text>sangs rgyas kyi chos ma 'dres pa bco brgyad rnam par dag pa gang yin pa de ni 'bras bu rnam par dag pa nyid do/ /byang chub rnam par dag pa gang yin pa de ni 'bras bu rnam par dag pa nyid do/ /rab 'byor gzhan yang gzugs rnam par dag pa gang yin pa de ni 'bras bu rnam par dag pa nyid do/ /</text></item>
<item><p>141b.4</p><section></section><text>'bras bu rnam par dag pa gang yin pa de ni shes rab kyi pha rol tu phyin pa rnam par dag pa/ shes rab kyi pha rol tu phyin pa rnam par dag pa gang yin pa de ni gzugs rnam par dag pa ste/ de ltar na gzugs rnam par dag pa dang / 'bras bu rnam par dag pa dang / shes rab kyi pha rol tu phyin</text></item>
<item><p>141b.5</p><section></section><text>pa rnam par dag pa gang yin pa 'di la gnyis su med cing gnyis su byar med de tha mi dad cing ma chad pa'o/ /de ltar rnam pa thams cad mkhyen pa nyid kyi bar du rnam par dag pa gang yin pa de ni shes rab kyi pha rol tu phyin pa rnam par dag pa nyid do/ /shes rab kyi pha rol tu phyin pa rnam par dag</text></item>
<item><p>141b.6</p><section></section><text>pa gang yin pa de ni rnam pa thams cad mkhyen pa nyid rnam par dag pa nyid de/ de ltar rnam pa thams cad mkhyen pa nyid rnam par dag pa dang / shes rab kyi pha rol tu phyin pa rnam par dag pa 'di la gnyis su med cing gnyis su byar med de tha mi dad cing ma chad pa'o zhes bya ba ni rnam par dag pa spyir</text></item>
<item><p>141b.7</p><section></section><text>bstan pa yin no/ / rab 'byor gzhan yang bdag rnam par dag pa gang yin pa de ni gzugs rnam par dag pa gzugs rnam par dag pa gang yin pa de ni bdag rnam par dag pa ste/ de ltar na bdag rnam par dag pa dang / gzugs rnam par dag pa 'di la gnyis su med cing gnyis su byar med</text></item>
<item><p>142a.1</p><section></section><text>de tha mi dad cing ma chad pa'o/ /de bzhin du sems can dang / srog dang / gso ba dang / skyes bu dang / gang zag dang / shed bu dang / shed las skyes pa dang / byed pa po dang / tshor ba po dang / shes pa po dang / mthong ba po rnam par dag pa gang yin pa de ni gzugs</text></item>
<item><p>142a.2</p><section></section><text>rnam par dag pa gzugs rnam par dag pa gang yin pa de ni mthong ba po'i bar du rnam par dag pa ste/ de ltar na mthong ba po'i bar du rnam par dag pa dang / gzugs rnam par dag pa gang yin pa 'di la gnyis su med cing gnyis su byar med de tha mi dad cing ma chad pa'o/ /de bzhin du mthong ba po'i</text></item>
<item><p>142a.3</p><section></section><text>bar du rnam par dag pa gang yin pa de ni rnam pa thams cad mkhyen pa nyid kyi bar du rnam par dag pa/ rnam pa thams cad mkhyen pa nyid rnam par dag pa gang yin pa de ni mthong ba po'i bar du rnam par dag pa ste/ de ltar na mthong ba po rnam par dag pa dang / rnam pa thams cad mkhyen pa nyid rnam</text></item>
<item><p>142a.4</p><section></section><text>par dag pa 'di la gnyis su med cing gnyis su byar med de tha mi dad cing ma chad pa'o/ /rab 'byor gzhan yang 'dod chags rnam par dag pas gzugs rnam par dag pa dang / rnam pa thams cad mkhyen pa nyid kyi bar du rnam par dag pa ste/ de ltar na 'dod chags rnam par dag pa dang / </text></item>
<item><p>142a.5</p><section></section><text>rnam pa thams cad mkhyen pa nyid kyi bar du rnam par dag pa 'di la gnyis su med cing gnyis su byar med de tha mi dad cing ma chad pa'o/ /de bzhin du zhe sdang dang / gti mug rnam par dag pas gzugs rnam par dag pa dang / rnam pa thams cad mkhyen pa nyid kyi bar du rnam par dag pa ste/ </text></item>
<item><p>142a.6</p><section></section><text>de ltar na zhe sdang dang / gti mug rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o/ /rab 'byor gzhan yang de ltar 'dod chags dang / zhe sdang dang / gti mug rnam par dag pas/ gzugs</text></item>
<item><p>142a.7</p><section></section><text>rnam par dag pa dang / rnam pa thams cad mkhyen pa nyid kyi bar du rnam par dag pa ste/ de ltar na 'dod chags dang / zhe sdang dang / gti mug rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o</text></item>
<item><p>142b.1</p><section></section><text>zhes bya ba ni nyan thos rnams kyi nyon mongs pa'i sgrib pa rnam par dag pa yin no/ / rab 'byor gzhan yang gzugs rnam par dag pa gang yin pa de ni 'bras bu rnam par dag pa/ de bzhin du tshor ba dang / 'du shes dang / 'du byed rnams dang / rnam par shes pa rnam par dag pa gang yin pa de ni</text></item>
<item><p>142b.2</p><section></section><text>'bras bu rnam par dag pa/ de bzhin du ma rig pa'i bar du rnam par dag pas/ 'du byed rnam par dag pa 'du byed rnam par dag pas/ rnam par shes pa rnam par dag pa rnam par shes pa rnam par dag pas/ ming dang gzugs rnam par dag pa ming dang gzugs rnam par dag pas/ skye</text></item>
<item><p>142b.3</p><section></section><text>mched drug rnam par dag pa skye mched drug rnam par dag pas/ reg pa rnam par dag pa reg pa rnam par dag pas/ tshor ba rnam par dag pa tshor ba rnam par dag pas/ sred pa rnam par dag pa sred pa rnam par dag pas/ len pa rnam par dag pa len pa rnam par dag pas/ srid pa rnam</text></item>
<item><p>142b.4</p><section></section><text>par dag pa srid pa rnam par dag pas/ skye ba rnam par dag pa skye ba rnam par dag pas rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnam par dag pa dang / rga shi dang / mya ngan dang / smre sngags 'don pa dang / sdug bsngal ba dang / </text></item>
<item><p>142b.5</p><section></section><text>yid mi bde ba dang / 'khrug pa rnam par dag pas/ rnam pa thams cad mkhyen pa nyid rnam par dag pa ste/ de ltar na rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnam par dag pa dang / rnam pa thams cad mkhyen pa nyid rnam</text></item>
<item><p>142b.6</p><section></section><text>par dag pa 'di la gnyis su med cing gnyis su byar med de tha mi dad cing ma chad pa'o zhes bya ba ni rang sangs rgyas rnams kyi shes bya'i sgrib pa phyogs gcig pa rnam par dag pa yin no/ / rab 'byor gzhan yang sbyin pa'i pha rol tu phyin pa rnam par dag pas/ tshul khrims kyi pha rol tu phyin pa rnam</text></item>
<item><p>142b.7</p><section></section><text>par dag pa tshul khrims kyi pha rol tu phyin pa rnam par dag pas/ bzod pa'i pha rol tu phyin pa rnam par dag pa bzod pa'i pha rol tu phyin pa rnam par dag pas/ brtson 'grus kyi pha rol tu phyin pa rnam par dag pa brtson 'grus kyi pha rol tu phyin pa rnam par dag pas/ bsam gtan gyi pha rol tu phyin pa</text></item>
<item><p>143a.1</p><section></section><text>rnam par dag pa bsam gtan gyi pha rol tu phyin pa rnam par dag pas/ shes rab kyi pha rol tu phyin pa rnam par dag pa shes rab kyi pha rol tu phyin pa rnam par dag pas/ nang stong pa nyid rnam par dag pa nang stong pa nyid rnam par dag pas/ phyi stong pa nyid rnam par</text></item>
<item><p>143a.2</p><section></section><text>dag pa phyi stong pa nyid rnam par dag pas/ phyi nang stong pa nyid rnam par dag pa phyi nang stong pa nyid rnam par dag pas/ de bzhin du dngos po med pa'i ngo bo nyid stong pa nyid kyi bar du rnam par dag pa/ dngos po med pa'i ngo bo nyid stong pa nyid kyi bar du rnam par dag pas/ dran pa nye bar gzhag pa rnam par</text></item>
<item><p>143a.3</p><section></section><text>dag pa/ dran pa nye bar gzhag pa rnam par dag pas/ yang dag par spong ba rnam par dag pa/ yang dag par spong ba rnam par dag pas/ rdzu 'phrul gyi rkang pa rnam par dag pa/ rdzu 'phrul gyi rkang pa rnam par dag pas/ dbang po rnam par dag pa/ dbang po rnam par dag pas/ stobs rnam par</text></item>
<item><p>143a.4</p><section></section><text>dag pa/ stobs rnam par dag pas/ byang chub kyi yan lag rnam par dag pa/ byang chub kyi yan lag rnam par dag pas/ lam rnam par dag pa/ lam rnam par dag pas/ 'phags pa'i bden pa rnam par dag pa/ 'phags pa'i bden pa rnam par dag pas/ tshad med pa rnam par dag pa/ </text></item>
<item><p>143a.5</p><section></section><text>tshad med pa rnam par dag pas/ bsam gtan rnam par dag pa/ bsam gtan rnam par dag pas/ gzugs med pa'i snyoms par 'jug pa rnam par dag pa/ gzugs med pa'i snyoms par 'jug pa rnam par dag pas/ rnam par thar pa brgyad rnam par dag pa/ rnam par thar pa brgyad rnam par</text></item>
<item><p>143a.6</p><section></section><text>dag pas/ mthar gyis gnas pa'i snyoms par 'jug pa dgu rnam par dag pa/ mthar gyis gnas pa'i snyoms par 'jug pa dgu rnam par dag pas/ ting nge 'dzin thams cad rnam par dag pa/ ting nge 'dzin thams cad rnam par dag pas/ gzungs kyi sgo thams cad rnam par dag pa/ gzungs</text></item>
<item><p>143a.7</p><section></section><text>kyi sgo thams cad rnam par dag pas/ stobs bcu dang / mi 'jigs pa rnam par dag pa/ stobs bcu dang / mi 'jigs pa rnam par dag pas/ so so yang dag par rig pa rnam par dag pa/ so so yang dag par rig pa rnam par dag pas/ sangs rgyas kyi chos ma 'dres pa bco brgyad rnam par</text></item>
<item><p>143b.1</p><section></section><text>dag pa/ sangs rgyas kyi chos ma 'dres pa bco brgyad rnam par dag pas/ rnam pa thams cad mkhyen pa nyid rnam par dag pa/ rnam pa thams cad mkhyen pa nyid rnam par dag pas/ sangs rgyas kyi chos ma 'dres pa rnam par dag pa ste/ de ltar na sangs rgyas kyi chos ma 'dres pa rnam par dag</text></item>
<item><p>143b.2</p><section></section><text>pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o zhes bya ba ni byang chub sems dpa' rnams kyi theg pa gsum gyi sgrib pa rnam par dag pa yin no/ / rab 'byor gzhan yang shes rab kyi pha rol tu phyin pa rnam par</text></item>
<item><p>143b.3</p><section></section><text>dag pa gang yin pa de ni gzugs rnam par dag pa/ gzugs rnam par dag pa gang yin pa de ni rnam pa thams cad mkhyen pa nyid kyi bar du rnam par dag pa ste/ de ltar na shes rab kyi pha rol tu phyin pa rnam par dag pa dang / gzugs rnam par dag pa dang / rnam pa thams cad mkhyen pa</text></item>
<item><p>143b.4</p><section></section><text>nyid rnam par dag pa 'di la gnyis su med cing gnyis su byar med de tha mi dad cing ma chad pa'o/ /tshor ba dang / 'du shes dang / 'du byed rnams dang / shes rab kyi pha rol tu phyin pa rnam par dag pa gang yin pa de ni rnam par shes pa rnam par dag pa/ rnam par shes pa rnam par</text></item>
<item><p>143b.5</p><section></section><text>dag pa gang yin pa de ni rnam pa thams cad mkhyen pa nyid rnam par dag pa ste/ de ltar na shes rab kyi pha rol tu phyin pa rnam par dag pa dang / rnam par shes pa rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi</text></item>
<item><p>143b.6</p><section></section><text>dad cing ma chad pa'o/ /de bzhin du bsam gtan gyi pha rol tu phyin pa rnam par dag pa dang / brtson 'grus kyi pha rol tu phyin pa rnam par dag pa dang / bzod pa'i pha rol tu phyin pa rnam par dag pa dang / tshul khrims kyi pha rol tu phyin pa rnam par dag pa dang / sbyin pa'i pha rol tu phyin pa rnam par</text></item>
<item><p>143b.7</p><section></section><text>dag pa gang yin pa de ni gzugs rnam par dag pa/ gzugs rnam par dag pa gang yin pa de ni/ rnam pa thams cad mkhyen pa nyid rnam par dag pa ste/ de ltar na sbyin pa'i pha rol tu phyin pa rnam par dag pa dang / gzugs rnam par dag pa dang / rnam pa thams cad mkhyen pa nyid rnam par dag pa 'di</text></item>
<item><p>144a.1</p><section></section><text>la gnyis su med cing gnyis su byar med de tha mi dad cing ma chad pa'o/ /tshor ba dang / 'du shes dang / 'du byed rnams dang / sbyin pa'i pha rol tu phyin pa rnam par dag pa gang yin pa de ni rnam par shes pa rnam par dag pa/ rnam par shes pa rnam par dag pa gang yin</text></item>
<item><p>144a.2</p><section></section><text>pa de ni rnam pa thams cad mkhyen pa nyid rnam par dag pa ste/ de ltar na sbyin pa'i pha rol tu phyin pa rnam par dag pa dang / rnam par shes pa rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o zhes</text></item>
<item><p>144a.3</p><section></section><text>bya ba ni lam chung ngu'i chung ngu'o/ / rab 'byor gzhan yang nang stong pa nyid rnam par dag pa nyid dang / dngos po med pa'i ngo bo nyid stong pa nyid kyi bar du rnam par dag pa gang yin pa de ni rnam pa thams cad mkhyen pa nyid rnam par dag pa ste/ de ltar na nang stong pa nyid rnam par dag pa dang / dngos</text></item>
<item><p>144a.4</p><section></section><text>po med pa'i ngo bo nyid stong pa nyid kyi bar du rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o/ /phung po dang / khams dang / skye mched dang / rten cing 'brel bar 'byung ba rnam par dag pas/ </text></item>
<item><p>144a.5</p><section></section><text>stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa'i bar du rnam par dag pa gang yin pa de ni rnam pa thams cad mkhyen pa nyid rnam par dag pa ste/ de ltar na phung po dang / khams dang / skye mched dang / rten cing 'brel bar 'byung ba dang / </text></item>
<item><p>144a.6</p><section></section><text>pha rol tu phyin pa dang / byang chub kyi phyogs kyi chos dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / </text></item>
<item><p>144a.7</p><section></section><text>mtshan ma med pa dang / smon pa med pa dang / mngon par shes pa dang / ting nge 'dzin thams cad dang / gzungs kyi sgo thams cad rnam par dag pa dang / stobs bcu dang / mi 'jigs pa rnams dang / so so yang dag par rig pa dang / sangs rgyas kyi chos ma 'dres pa'i bar rnam par dag pa</text></item>
<item><p>144b.1</p><section></section><text>gang yin pa de ni rnam pa thams cad mkhyen pa nyid rnam par dag pa ste/ de ltar na sangs rgyas kyi chos ma 'dres pa rnam par dag pa dang / rnam pa thams cad mkhyen pa nyid rnam par dag pa 'di la gnyis su med cing gnyis su byar med de tha mi dad cing ma chad pa'o/ /rab 'byor gzhan yang rnam pa</text></item>
<item><p>144b.2</p><section></section><text>thams cad mkhyen pa nyid rnam par dag pa dang / shes rab kyi pha rol tu phyin pa rnam par dag pa 'di la gnyis su med cing gnyis su byar med de tha mi dad cing ma chad pa'o zhes bya ba ni lam chung ngu'i 'bring yin no// //bam po sum cu brgyad pa/ rab 'byor gzhan yang 'dus byas</text></item>
<item><p>144b.3</p><section></section><text>rnam par dag pas/ 'dus ma byas rnam par dag pa 'dus ma byas rnam par dag pas/ 'dus byas rnam par dag pa ste/ de ltar na 'dus byas rnam par dag pa dang / 'dus ma byas rnam par dag pa 'di la gnyis su med cing gnyis su byar med de tha mi dad cing ma chad pa'o/ /rab 'byor</text></item>
<item><p>144b.4</p><section></section><text>gzhan yang 'das pa rnam par dag pas/ ma 'ongs pa rnam par dag pa/ ma 'ongs pa rnam par dag pas/ 'das pa rnam par dag pa/ 'das pa dang / ma 'ongs pa rnam par dag pas/ da ltar byung ba rnam par dag pa/ da ltar byung ba rnam par dag pas/ 'das pa dang / ma 'ongs pa</text></item>
<item><p>144b.5</p><section></section><text>rnam par dag pa ste/ de ltar na 'das pa dang / ma 'ongs pa rnam par dag pa dang / da ltar byung ba rnam par dag pa 'di la gnyis su med cing gnyis su byar med de tha mi dad cing ma chad pa'o zhes bya ba ni lam chung ngu'i chen po yin no/ / de nas tshe dang ldan pa shA ri'i bus bcom ldan 'das</text></item>
<item><p>144b.6</p><section></section><text>la 'di skad ces gsol to/ /bcom ldan 'das rnam par dag pa 'di ni zab po/ /bcom ldan 'das kyis bka' stsal pa/ shin tu rnam par dag pa'i phyir ro/ /shA ri'i bus gsol pa/ gang shin tu rnam par dag pa'i slad du lags/ bcom ldan 'das kyis bka' stsal pa/ shA ri'i</text></item>
<item><p>144b.7</p><section></section><text>bu gzugs rnam par dag pa'i phyir ro / /rnam par dag pa zab po/ /tshor ba dang / 'du shes dang / 'du byed rnams dang / rnam par shes pa rnam par dag pa'i phyir rnam par dag pa zab po/ /sa'i khams dang / chu'i khams dang / me'i khams dang / rlung gi khams dang / nam mkha'i</text></item>
<item><p>145a.1</p><section></section><text>khams dang / rnam par shes pa'i khams rnam par dag pa'i phyir zab po/ /mig dang / rna ba dang / sna dang / lce dang / lus dang / yid rnam par dag pa'i phyir zab po/ /gzugs dang / sgra dang / dri dang / ro dang / reg dang / chos rnam par dag pa'i phyir</text></item>
<item><p>145a.2</p><section></section><text>zab po/ /sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa rnam par dag pa'i phyir zab po/ /nang stong pa nyid rnam par dag pa'i phyir zab po/ /dngos po med pa'i ngo bo nyid stong pa nyid kyi bar rnam par dag pa'i phyir</text></item>
<item><p>145a.3</p><section></section><text>zab po/ /dran pa nye bar gzhag pa rnams rnam par dag pa'i phyir zab po/ /yang dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams rnam par dag pa'i phyir zab po/ /stong pa nyid dang / mtshan ma med pa dang / </text></item>
<item><p>145a.4</p><section></section><text>smon pa med pa rnams rnam par dag pa'i phyir zab po/ /rnam par thar pa brgyad dang / mthar gyis gnas pa'i snyoms par 'jug pa dgu rnam par dag pa'i phyir zab po/ /mngon par shes pa rnams rnam par dag pa'i phyir zab po/ /ting nge 'dzin thams cad dang / gzungs kyi sgo thams cad</text></item>
<item><p>145a.5</p><section></section><text>rnam par dag pa'i phyir zab po/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa dang / sangs rgyas kyi chos ma 'dres pa rnams rnam par dag pa'i phyir zab po/ /byang chub sems dpa' dang / rnam pa thams cad mkhyen pa nyid rnam par dag</text></item>
<item><p>145a.6</p><section></section><text>pa'i phyir rnam par dag pa zab po zhes bya ba ni lam 'bring gi chung ngu yin no/ / shA ri'i bus gsol pa/ bcom ldan 'das shes rab kyi pha rol tu phyin pa ni snang bar gyur pa'o/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir shin tu rnam par dag pa ni snang ba'o/ /</text></item>
<item><p>145a.7</p><section></section><text>shA ri'i bus gsol pa/ bcom ldan 'das gang rnam par dag pa'i slad du lags/ bcom ldan 'das kyis bka' stsal pa/ shes rab kyi pha rol tu phyin pa rnam par dag pa'i phyir shin tu rnam par dag pa snang ba'o/ /de bzhin du bsam gtan gyi pha rol tu phyin pa rnam par dag pa'i phyir dang / </text></item>
<item><p>145b.1</p><section></section><text>brtson 'grus kyi pha rol tu phyin pa rnam par dag pa'i phyir dang / bzod pa'i pha rol tu phyin pa rnam par dag pa'i phyir dang / tshul khrims kyi pha rol tu phyin pa rnam par dag pa'i phyir dang / sbyin pa'i pha rol tu phyin pa rnam par dag pa'i phyir shin tu rnam par dag pa snang ba'o/ /nang stong pa nyid rnam par dag</text></item>
<item><p>145b.2</p><section></section><text>pa'i phyir shin tu rnam par dag pa snang ba'o/ /dngos po med pa'i ngo bo nyid stong pa nyid kyi bar du rnam par dag pa'i phyir shin tu rnam par dag pa snang ba'o/ /dran pa nye bar gzhag pa rnam par dag pa'i phyir shin tu rnam par dag pa snang ba'o/ /yang dag par spong ba dang / rdzu 'phrul gyi rkang pa dang / dbang</text></item>
<item><p>145b.3</p><section></section><text>po dang / stobs dang / byang chub kyi yan lag dang / lam rnam par dag pa'i phyir shin tu rnam par dag pa snang ba'o/ /'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnam par dag pa'i phyir shin tu rnam par dag pa snang ba'o/ /</text></item>
<item><p>145b.4</p><section></section><text>rnam par thar pa brgyad dang / mthar gyis gnas pa'i snyoms par 'jug pa dgu rnam par dag pa'i phyir shin tu rnam par dag pa snang ba'o/ /stong pa nyid dang / mtshan ma med pa dang / smon pa med pa dang / mngon par shes pa rnams rnam par dag pa'i phyir shin tu rnam par dag pa snang ba'o/ /</text></item>
<item><p>145b.5</p><section></section><text>ting nge 'dzin thams cad dang / gzungs kyi sgo thams cad rnam par dag pa'i phyir shin tu rnam par dag pa snang ba'o/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnam par dag pa'i phyir shin tu rnam par dag pa snang ba'o/ /</text></item>
<item><p>145b.6</p><section></section><text>rnam pa thams cad mkhyen pa nyid kyi bar du rnam par dag pa'i phyir shin tu rnam par dag pa snang ba'o zhes bya ba ni lam 'bring gi 'bring yin no/ / shA ri'i bus gsol pa/ bcom ldan 'das rnam par dag pa ni nying mtshams sbyor ba ma mchis pa'o/ /bcom ldan 'das kyis bka' stsal pa/ </text></item>
<item><p>145b.7</p><section></section><text>shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das gang la 'pho ba med cing nying mtshams sbyor ba med pa rnam par dag pa lags/ bcom ldan 'das kyis bka' stsal pa/ gzugs la 'pho ba med cing nying mtshams sbyor ba med pa ni rnam par dag pa'o/ /tshor</text></item>
<item><p>146a.1</p><section></section><text>ba dang / 'du shes dang / 'du byed rnams dang / rnam par shes pa la 'pho ba med cing nying mtshams sbyor ba med pa ni rnam par dag pa'o/ /de bzhin du rnam pa thams cad mkhyen pa nyid kyi bar du 'pho ba med cing nying mtshams sbyor ba med pa ni rnam par dag pa'o zhes bya ba</text></item>
<item><p>146a.2</p><section></section><text>ni lam 'bring gi chen po yin no/ / shA ri'i bus gsol pa/ bcom ldan 'das rnam par dag pa ni kun nas nyon mongs pa ma mchis pa'o/ /bcom ldan 'das kyis bka' stsal pa/ shin tu kun nas nyon mongs pa med pa'i phyir ro/ /shA ri'i bus gsol pa/ bcom ldan 'das gang la</text></item>
<item><p>146a.3</p><section></section><text>kun nas nyon mongs pa ma mchis pa'i rnam par dag pa lags/ bcom ldan 'das kyis bka' stsal pa/ gzugs rang bzhin gyis kun nas nyon mongs pa med pa'i phyir rnam par dag pa'o/ /tshor ba dang / 'du shes dang / 'du byed rnams dang / rnam par shes pa rang bzhin gyis kun</text></item>
<item><p>146a.4</p><section></section><text>nas nyon mongs pa med pa'i phyir rnam par dag pa'o/ /de bzhin du rnam pa thams cad mkhyen pa nyid kyi bar du rang bzhin gyis kun nas nyon mongs pa med pa'i phyir rnam par dag pa'o zhes bya ba ni lam chen po'i chung ngu yin no/ / gsol pa/ bcom ldan 'das rnam par dag pa ni thob pa dang / </text></item>
<item><p>146a.5</p><section></section><text>mngon par rtogs pa ma mchis pa'o/ /bcom ldan 'das kyis bka' stsal pa/ shA ri'i bu shin tu thob pa dang / mngon par rtogs pa med pa'i phyir ro/ /shA ri'i bus gsol pa/ bcom ldan 'das gang la thob pa ma mchis pa dang / mngon par rtogs pa ma mchis pa rnam par dag pa</text></item>
<item><p>146a.6</p><section></section><text>lags/ bcom ldan 'das kyis bka' stsal pa/ gzugs thob pa med pa dang / mngon par rtogs pa med pa ni rnam par dag pa'o/ /tshor ba dang / 'du shes dang / 'du byed rnams dang / rnam par shes pa thob pa med pa dang / mngon par rtogs pa med pa ni rnam par dag pa'o/ /de bzhin du</text></item>
<item><p>146a.7</p><section></section><text>rnam pa thams cad mkhyen pa nyid kyi bar du thob pa med pa dang / mngon par rtogs pa med pa ni rnam par dag pa'o zhes bya ba ni lam chen po'i 'bring yin no/ / shA ri'i bus gsol pa/ bcom ldan 'das rnam par dag pa ni mngon par ma grub pa'o/ /bcom ldan 'das kyis bka' stsal pa/ </text></item>
<item><p>146b.1</p><section></section><text>shA ri'i bu shin tu mngon par ma grub pa'i phyir ro/ /shA ri'i bus gsol pa/ bcom ldan 'das gang mngon par ma grub pa rnam par dag pa lags/ bcom ldan 'das kyis bka' stsal pa/ shA ri'i bu gzugs mngon par ma grub pa ni rnam par dag pa'o/ /tshor ba dang / 'du shes</text></item>
<item><p>146b.2</p><section></section><text>dang / 'du byed rnams dang / rnam par shes pa mngon par ma grub pa ni rnam par dag pa'o/ /de bzhin du rnam pa thams cad mkhyen pa nyid kyi bar du mngon par ma grub pa ni rnam par dag pa'o zhes bya ba ni lam chen po'i chen po yin no/ / shA ri'i bus gsol pa/ bcom ldan 'das rnam</text></item>
<item><p>146b.3</p><section></section><text>par dag pa ni 'dod pa'i khams su skye ba ma lags so/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pas 'dod pa'i khams su skye ba ma lags/ bcom ldan 'das</text></item>
<item><p>146b.4</p><section></section><text>kyis bka' stsal pa/ shA ri'i bu 'dod pa'i khams rang bzhin gyis mi skye ba'i phyir rnam par dag pa mi skye ba'o/ /shA ri'i bus gsol pa/ bcom ldan 'das rnam par dag pa ni gzugs kyi khams su skye ba ma lags so/ /bcom ldan 'das kyis bka' stsal pa/ shA ri'i bu shin tu rnam</text></item>
<item><p>146b.5</p><section></section><text>par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa gzugs kyi khams su skye ba ma lags so/ /bcom ldan 'das kyis bka' stsal pa/ shA ri'i bu gzugs kyi khams rang bzhin gyis mi skye ba'i phyir rnam par dag pa mi skye ba'o/ /shA ri'i bus</text></item>
<item><p>146b.6</p><section></section><text>gsol pa/ bcom ldan 'das rnam par dag pa ni gzugs med pa'i khams su skye ba ma lags so / /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa gzugs med pa'i</text></item>
<item><p>146b.7</p><section></section><text>khams su skye ba ma lags/ bcom ldan 'das kyis bka' stsal pa/ shA ri'i bu gzugs med pa'i khams rang bzhin gyis mi skye ba'i phyir rnam par dag pa mi skye ba'o zhes bya ba ni khams gsum pa'i gnyen po'i bsgom pa'i lam yin no/ / shA ri'i bus gsol pa/ bcom ldan 'das rnam par</text></item>
<item><p>147a.1</p><section></section><text>dag pa ni 'tshal ba ma mchis pa'o/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pa 'tshal ba ma mchis pa lags/ bcom ldan 'das kyis bka' stsal</text></item>
<item><p>147a.2</p><section></section><text>pa/ shA ri'i bu chos rnams bems po yin pa'i phyir rnam par dag pa la shes pa med pa'o / /shA ri'i bus gsol pa/ bcom ldan 'das rnam par dag pas gzugs ma 'tshal to/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus</text></item>
<item><p>147a.3</p><section></section><text>gsol pa/ bcom ldan 'das ji ltar na rnam par dag pas gzugs ma 'tshal ba lags/ bcom ldan 'das kyis bka' stsal pa/ shA ri'i bu rang gi mtshan nyid stong pa nyid kyi phyir rnam par dag pas gzugs mi shes so/ /shA ri'i bus gsol pa/ bcom ldan 'das rnam par dag</text></item>
<item><p>147a.4</p><section></section><text>pas tshor ba dang / 'du shes dang / 'du byed rnams dang / rnam par shes pa ni 'tshal ba ma mchis pa'o/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar rnam par dag pas/ tshor ba dang / </text></item>
<item><p>147a.5</p><section></section><text>'du shes dang / 'du byed rnams dang / rnam par shes pa ma 'tshal ba lags/ bcom ldan 'das kyis bka' stsal pa/ shA ri'i bu rang gi mtshan nyid stong pa nyid kyi phyir rnam par dag pas tshor ba dang / 'du shes dang / 'du byed rnams dang / rnam par shes pa mi shes so/ /shA ri'i bus</text></item>
<item><p>147a.6</p><section></section><text>gsol pa/ bcom ldan 'das rnam par dag pas chos thams cad ma 'tshal to/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na rnam par dag pas chos thams cad ma 'tshal ba lags/ </text></item>
<item><p>147a.7</p><section></section><text>bcom ldan 'das kyis bka' stsal pa/ shA ri'i bu chos thams cad mi dmigs pa'i phyir chos thams cad mi shes so zhes bya ba ni shes pa dang shes bya ma nyams pa nyid kyi lam yin no/ / shA ri'i bus gsol pa/ bcom ldan 'das shes rab kyi pha rol tu phyin pa ni rnam pa thams cad mkhyen pa</text></item>
<item><p>147b.1</p><section></section><text>nyid la smad par mi bgyid/ gnod par mi bgyid do/ /bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /gsol pa/ bcom ldan 'das ji ltar na shes rab kyi pha rol tu phyin pa rnam pa thams cad mkhyen pa nyid la smad par mi bgyid/ gnod par mi bgyid</text></item>
<item><p>147b.2</p><section></section><text>pa lags/ bcom ldan 'das kyis bka' stsal pa/ shA ri'i bu chos gnas pa nyid kyi phyir shes rab kyi pha rol tu phyin pa rnam pa thams cad mkhyen pa nyid la phan par mi byed/ gnod par mi byed do/ /shA ri'i bus gsol pa/ bcom ldan 'das shes rab kyi pha rol tu phyin pa rnam par</text></item>
<item><p>147b.3</p><section></section><text>dag pa ni chos 'ga' yang yongs su 'dzin par mi bgyid pa lags so/ bcom ldan 'das kyis bka' stsal pa/ shA ri'i bu shin tu rnam par dag pa'i phyir ro/ /shA ri'i bus gsol pa/ bcom ldan 'das ji ltar na shes rab kyi pha rol tu phyin pa rnam par dag pa chos 'ga' yang yongs</text></item>
<item><p>147b.4</p><section></section><text>su 'dzin par mi bgyid pa lags/ bcom ldan 'das kyis bka' stsal pa/ shA ri'i bu chos kyi dbyings yongs su gzung ba med pa'i phyir ro/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das bdag rnam par dag pa'i slad du</text></item>
<item><p>147b.5</p><section></section><text>gzugs rnam par dag pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas gzugs rnam par dag pa lags/ bcom ldan 'das kyis bka' stsal pa/ </text></item>
<item><p>147b.6</p><section></section><text>rab 'byor bdag med pa'i phyir gzugs med pa ni shin tu rnam par dag pa'o/ /rab 'byor gyis gsol pa/ bcom ldan 'das bdag rnam par dag pa'i slad du tshor ba dang / 'du shes dang / 'du byed rnams dang / rnam par shes pa rnam par dag pa'o/ /bcom ldan 'das kyis</text></item>
<item><p>147b.7</p><section></section><text>bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas/ tshor ba dang / 'du shes dang / 'du byed rnams dang / rnam par shes pa rnam par dag pa lags/ bcom ldan 'das kyis bka' stsal pa/ </text></item>
<item><p>148a.1</p><section></section><text>rab 'byor bdag med pa'i phyir/ tshor ba dang / 'du shes dang / 'du byed rnams dang / rnam par shes pa med pa ni shin tu rnam par dag pa'o/ /rab 'byor gyis gsol pa/ bcom ldan 'das bdag rnam par dag pa'i slad du sbyin pa'i pha rol tu phyin pa rnam par dag</text></item>
<item><p>148a.2</p><section></section><text>pa'o/ /bcom ldan 'das de bzhin du bdag rnam par dag pa'i slad du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa rnam par dag pa'o/ /</text></item>
<item><p>148a.3</p><section></section><text>bcom ldan 'das bdag rnam par dag pa'i slad du dran pa nye bar gzhag pa rnam par dag pa'o/ /bcom ldan 'das de bzhin du bdag rnam par dag pa'i slad du yang dag par spong ba dang / rdzu 'phrul gyi rkang pa dang / dbang po dang / stobs bcu dang / byang chub kyi yan lag dang / </text></item>
<item><p>148a.4</p><section></section><text>lam rnam par dag pa'o/ /bcom ldan 'das bdag rnam par dag pa'i slad du 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnam par dag pa'o/ /bcom ldan 'das bdag rnam par dag pa'i slad du stong pa nyid dang / </text></item>
<item><p>148a.5</p><section></section><text>mtshan ma med pa dang / smon pa med pa rnam par dag pa'o/ /bcom ldan 'das bdag rnam par dag pa'i slad du rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa rnam par dag pa'o/ /bcom ldan 'das bdag rnam par dag</text></item>
<item><p>148a.6</p><section></section><text>pa'i slad du nang stong pa nyid rnam par dag pa dang / dngos po med pa'i ngo bo nyid stong pa nyid kyi bar du rnam par dag pa'o/ /bcom ldan 'das bdag rnam par dag pa'i slad du ting nge 'dzin dang gzungs kyi sgo rnam par dag pa'o/ /bcom ldan 'das bdag rnam par dag pa'i slad du stobs bcu</text></item>
<item><p>148a.7</p><section></section><text>dang / mi 'jigs pa dang / so so yang dag par rig pa rnam par dag pa'o/ /bcom ldan 'das bdag rnam par dag pa'i slad du sangs rgyas kyi chos ma 'dres pa bco brgyad rnam par dag pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor</text></item>
<item><p>148b.1</p><section></section><text>gyis gsol pa/ bcom ldan 'das bdag rnam par dag pas chos thams cad rnam par dag pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas chos thams</text></item>
<item><p>148b.2</p><section></section><text>cad rnam par dag pa lags/ bcom ldan 'das kyis bka' stsal pa/ rab 'byor bdag med pa'i phyir chos thams cad bdag med pa ni shin tu rnam par dag pa'o/ /rab 'byor gyis gsol pa/ bcom ldan 'das bdag rnam par dag pa'i slad du rgyun du zhugs pa'i 'bras bu rnam par dag</text></item>
<item><p>148b.3</p><section></section><text>pa'o/ /bcom ldan 'das de bzhin du bdag rnam par dag pa'i slad du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub rnam par dag pa'o/ /bcom ldan 'das kyis bka' stsal pa/ rang gi mtshan nyid stong pa nyid kyi phyir ro/ /</text></item>
<item><p>148b.4</p><section></section><text>rab 'byor gyis gsol pa/ bcom ldan 'das bdag rnam par dag pa'i slad du byang chub sems dpa' rnam par dag pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par</text></item>
<item><p>148b.5</p><section></section><text>dag pas byang chub sems dpa' rnam par dag pa lags/ bcom ldan 'das kyis bka' stsal pa/ rang gi mtshan nyid stong pa nyid kyi phyir ro/ /rab 'byor gyis gsol pa/ bcom ldan 'das gnyis su ma mchis shing rnam par dag pa la ni thob pa ma mchis/ mngon par rtogs pa ma mchis</text></item>
<item><p>148b.6</p><section></section><text>pa lags so/ / bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas rnam pa thams cad mkhyen pa nyid rnam par dag pa lags/ bcom ldan 'das kyis bka' stsal</text></item>
<item><p>148b.7</p><section></section><text>pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag rnam par dag pas rnam pa thams cad mkhyen pa nyid rnam par dag pa lags/ bcom ldan 'das kyis bka' stsal pa/ rang gi mtshan nyid stong pa nyid kyi phyir ro/ /rab 'byor</text></item>
<item><p>149a.1</p><section></section><text>gyis gsol pa/ bcom ldan 'das gnyis su ma mchis shing rnam par dag pa la ni thob pa ma mchis/ mngon par rtogs pa ma mchis pa lags so/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ </text></item>
<item><p>149a.2</p><section></section><text>bcom ldan 'das ci'i slad du gnyis su ma mchis shing rnam par dag pa la thob pa ma mchis mngon par rtogs pa ma mchis pa lags/ bcom ldan 'das kyis bka' stsal pa/ kun nas nyon mongs pa med pa dang / rnam par byang ba med pa'i chos nyid kyi phyir ro/ /rab 'byor gyis gsol pa/ </text></item>
<item><p>149a.3</p><section></section><text>bcom ldan 'das bdag kun tu mtha' yas pa'i slad du gzugs kun tu mtha' yas pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag kun tu mtha' yas pas/ </text></item>
<item><p>149a.4</p><section></section><text>gzugs kun tu mtha' yas pa rnam par dag pa lags/ bcom ldan 'das kyis bka' stsal pa/ mtha' las 'das pa stong pa nyid dang / thog ma dang tha ma med pa stong pa nyid kyi phyir ro/ /rab 'byor gyis gsol pa/ bcom ldan 'das bdag kun tu mtha' yas pa'i slad du</text></item>
<item><p>149a.5</p><section></section><text>tshor ba dang / 'du shes dang / 'du byed rnams dang / rnam par shes pa kun tu mthas yas pa'o/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du bdag kun tu mtha' yas</text></item>
<item><p>149a.6</p><section></section><text>pas tshor ba dang / 'du shes dang / 'du byed rnams dang / rnam par shes pa kun tu mtha' yas pa rnam par dag pa lags/ bcom ldan 'das kyis bka' stsal pa/ mtha' las 'das pa stong pa nyid dang / thog ma dang tha ma med pa stong pa nyid kyi phyir ro/ /rab 'byor gyis gsol</text></item>
<item><p>149a.7</p><section></section><text>pa/ bcom ldan 'das de lta bu ni byang chub sems dpa' sems dpa' chen po'i shes rab kyi pha rol tu phyin pa lags so/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du de lta bu byang</text></item>
<item><p>149b.1</p><section></section><text>chub sems dpa' sems dpa' chen po'i shes rab kyi pha rol tu phyin pa lags/ bcom ldan 'das kyis bka' stsal pa/ lam gyi rnam pa shes pa nyid kyi phyir/ rab 'byor 'di ni byang chub sems dpa' sems dpa' chen po rnams kyi shes rab kyi pha rol tu phyin pa yin no zhes bya ba ni</text></item>
<item><p>149b.2</p><section></section><text>lam gyi klan ka yongs su spangs pa yin no/ /'di dag ni shin tu rnam par dag pa'i bsgom pa'i lam yin te/ de ltar lam shes pa nyid gsungs pa yin no/ / 'phags pa bcom ldan 'das ma shes rab kyi pha rol tu phyin pa stong phrag nyi shu lnga pa mngon par rtogs pa'i rgyan gyi rjes su</text></item>
<item><p>149b.3</p><section></section><text>'brangs nas dag par gtugs pa las/ lam shes pa'i dbang du mdzad pa mtha' gnyis rnam par dag pa'i le'u ste gnyis pa'o// //rab 'byor gyis gsol pa/ bcom ldan 'das byang chub sems dpa' sems dpa' chen po rnams kyi shes rab kyi pha rol tu phyin pa ni tshu</text></item>
<item><p>149b.4</p><section></section><text>rol gyi mtha' ma lags/ pha rol gyi mtha' ma lags/ gnyis ka'i bar na mi dmigs pa lags so/ /bcom ldan 'das kyis bka' stsal pa/ rab 'byor shin tu rnam par dag pa'i phyir ro/ /rab 'byor gyis gsol pa/ bcom ldan 'das ci'i slad du byang chub sems dpa'</text></item>
<item><p>149b.5</p><section></section><text>sems dpa' chen po rnams kyi shes rab kyi pha rol tu phyin pa tshu rol gyi mtha' ma lags/ pha rol gyi mtha' ma lags/ gnyis ka'i bar na mi dmigs te shin tu rnam par dag pa'i phyir lags/ bcom ldan 'das kyis bka' stsal pa/ rab 'byor dus gsum gyi chos thams cad</text></item>
<item><p>149b.6</p><section></section><text>mnyam pa nyid kyi phyir ro zhes bya ba ni 'khor ba dang mya ngan las 'das pa la mi gnas pa yin no/ / rab 'byor gyis gsol pa/ bcom ldan 'das gal te theg pa chen po pa'i rigs kyi bu'am/ rigs kyi bu mo thabs mi mkhas pas shes rab kyi pha rol tu phyin pa 'di la dmigs pa'i tshul du</text></item>
<item><p>149b.7</p><section></section><text>shes par bgyid na shes rab kyi pha rol tu phyin pa 'di 'dor bar 'gyur/ ring du bgyid do/ /bcom ldan 'das kyis bka' stsal pa/ rab 'byor legs so legs so/ /de de bzhin te/ rab 'byor ming las kyang chags so/ /mtshan ma las kyang chags so/ /de ci'i phyir zhe na/ rab 'byor chos</text></item>
<item><p>150a.1</p><section></section><text>thams cad ni mtshan ma med pa ming med pa'o/ /rab 'byor gyis gsol pa/ bcom ldan 'das ji ltar na ming las kyang chags/ mtshan ma las kyang chags pa lags/ bcom ldan 'das kyis bka' stsal pa/ rab 'byor 'di la theg pa chen po pa'i rigs kyi bu'am/ </text></item>
<item><p>150a.2</p><section></section><text>rigs kyi bu mo shes rab kyi pha rol tu phyin pa ming dang / mtshan ma las kyang 'dzin par 'gyur zhing ming dang mtshan mar 'dzin pas shes rab kyi pha rol tu phyin pa 'dor bar 'gyur ring du byed par 'gyur te/ des shes rab kyi pha rol tu phyin pas rlom sems su byed pas shes rab kyi pha rol tu phyin pa</text></item>
<item><p>150a.3</p><section></section><text>'dor bar 'gyur/ ring du byed par 'gyur ro zhes bya ba ni thabs ma yin pas ring ba yin no/ / rab 'byor gyis gsol pa/ bcom ldan 'das byang chub sems dpa' sems dpa' chen po rnams chags pa dang / ma chags pa ma mchis par shes rab kyi pha rol tu phyin pa 'di legs par</text></item>
<item><p>150a.4</p><section></section><text>bshad pa dang / legs par mthar phyung ba'i bar ni ngo mtshar che'o zhes bya ba ni thabs kyis mi ring ba yin no/ / de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor byang chub sems dpa' sems dpa' chen po rnams shes rab kyi pha</text></item>
<item><p>150a.5</p><section></section><text>rol tu phyin pa la spyod pa'i tshe chags pa dang bcas pa ni gang yin/ ma chags pa ni gang yin/ rab 'byor gyis smras pa/ tshe dang ldan pa shA ri'i bu 'di la byang chub sems dpa'i theg pa pa'i rigs kyi bu'am/ rigs kyi bu mo thabs mi mkhas pas gzugs stong zhes bya bar 'du shes na</text></item>
<item><p>150a.6</p><section></section><text>chags pa'o/ /tshor ba dang / 'du shes dang / 'du byed rnams dang / rnam par shes pa stong zhes bya bar 'du shes na chags pa'o/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel bar 'byung ba stong zhes bya bar 'du shes na chags pa'o/ /</text></item>
<item><p>150a.7</p><section></section><text>sbyin pa'i pha rol tu phyin pa stong zhes bya bar 'du shes na chags pa'o/ /tshul khrims kyi pha rol tu phyin pa stong zhes bya bar 'du shes na chags pa'o/ /bzod pa'i pha rol tu phyin pa stong zhes bya bar 'du shes na chags pa'o/ /brtson 'grus kyi pha rol tu phyin pa stong zhes bya bar 'du shes na chags</text></item>
<item><p>150b.1</p><section></section><text>pa'o/ /bsam gtan gyi pha rol tu phyin pa stong zhes bya bar 'du shes na chags pa'o/ /shes rab kyi pha rol tu phyin pa stong zhes bya bar 'du shes na chags pa'o/ /de bzhin du dran pa nye bar gzhag pa rnams stong zhes bya bar 'du shes na chags pa'o/ /yang dag par spong ba dang / rdzu</text></item>
<item><p>150b.2</p><section></section><text>'phrul gyi rkang pa dang / dbang po dang / stobs dang / byang chub kyi yan lag dang / lam rnams stong zhes bya bar 'du shes na chags pa'o/ /'phags pa'i bden pa rnams stong zhes bya bar 'du shes na chags pa'o/ /tshad med pa dang / bsam gtan dang / gzugs med pa'i</text></item>
<item><p>150b.3</p><section></section><text>snyoms par 'jug pa rnams stong zhes bya bar 'du shes na chags pa'o/ /rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa stong zhes bya bar 'du shes na chags pa'o/ /de bzhin du</text></item>
<item><p>150b.4</p><section></section><text>mngon par shes pa rnams dang / ting nge 'dzin thams cad dang / gzungs kyi sgo thams cad stong zhes bya bar 'du shes na chags pa'o/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi stong zhes bya bar 'du shes na chags pa'o/ /sangs</text></item>
<item><p>150b.5</p><section></section><text>rgyas kyi chos ma 'dres pa bco brgyad stong zhes bya bar 'du shes na chags pa'o/ /rnam pa thams cad mkhyen pa nyid kyi bar du stong zhes bya bar 'du shes na chags pa'o/ / tshe dang ldan pa shA ri'i bu gzhan yang byang chub sems dpa' sems dpa' chen po thabs mi mkhas pas 'das pa'i</text></item>
<item><p>150b.6</p><section></section><text>chos rnams la 'das pa'i chos zhes bya bar 'du shes na chags pa'o/ /ma 'ongs pa'i chos rnams la ma 'ongs pa'i chos zhes bya bar 'du shes na chags pa'o/ /da ltar byung ba'i chos rnams la da ltar byung ba'i chos zhes bya bar 'du shes na chags pa'o/ /tshe dang ldan pa shA ri'i bu</text></item>
<item><p>150b.7</p><section></section><text>gzhan yang byang chub sems dpa' sems dpa' chen po dmigs pa'i tshul gyis sems dang po bskyed pa nas nye bar bzung nas sbyin pa'i pha rol tu phyin pa la spyod na chags pa'o/ /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa</text></item>
<item><p>151a.1</p><section></section><text>dang / bsam gtan gyi pha rol tu phyin pa dang / shes rab kyi pha rol tu phyin pa la spyod na chags pa'o/ /dran pa nye bar gzhag pa rnams la spyod na chags pa'o/ /yang dag par spong pa dang / rdzu 'phrul gyi rkang pa dang / dbang po dang / stobs dang / byang chub kyi</text></item>
<item><p>151a.2</p><section></section><text>yan lag dang / lam la spyod na chags pa'o/ /de bzhin du tshad med pa dang / bsam gtan dang / gzugs med pa'i snyoms par 'jug pa rnams la spyod na chags pa'o/ /'phags pa'i bden pa dang / stong pa nyid dang / mtshan ma med pa dang / smon pa med pa dang / rnam par thar</text></item>
<item><p>151a.3</p><section></section><text>pa brgyad dang / mthar gyis gnas pa'i snyoms par 'jug pa dgu dang / mngon par shes pa rnams dang / ting nge 'dzin thams cad dang / gzungs kyi sgo thams cad la spyod na chags pa'o/ /stobs dang / mi 'jigs pa dang / so so yang dag par rig pa dang / sangs rgyas kyi chos</text></item>
<item><p>151a.4</p><section></section><text>ma 'dres pa bco brgyad la spyod na chags pa'o/ /rnam pa thams cad mkhyen pa nyid kyi bar la spyod na chags pa'o zhes bya ba ni mi mthun pa'i phyogs yin no/ / tshe dang ldan pa shA ri'i bu gang yang 'di skad du byang chub sems dpa' sems dpa' chen po rnams shes rab kyi pha rol tu phyin pa la spyod</text></item>
<item><p>151a.5</p><section></section><text>pa'i tshe/ ma chags pa ni gang yin zhes zer ba ni tshe dang ldan pa shA ri'i bu 'di la byang chub sems dpa' sems dpa' chen po thabs mkhas pas shes rab kyi pha rol tu phyin pa la spyod pa'i tshe/ 'di snyam du gzugs la gzugs zhes bya bar 'du shes pa med do/ /de bzhin du tshor ba dang / 'du</text></item>
<item><p>151a.6</p><section></section><text>shes dang / 'du byed rnams dang / rnam par shes pa la rnam par shes pa zhes bya bar 'du shes pa med do/ /'das pa'i chos rnams la 'das pa'i chos zhes bya bar 'du shes pa med do/ /ma 'ongs pa'i chos rnams la ma 'ongs pa'i chos zhes bya bar 'du shes pa med do/ /da ltar byung ba'i chos</text></item>
<item><p>151a.7</p><section></section><text>rnams la da ltar byung ba'i chos zhes bya bar 'du shes pa med do/ /shA ri'i bu byang chub sems dpa' sems dpa' chen po thabs mkhas pas shes rab kyi pha rol tu phyin pa la spyod pa'i tshe/ 'di snyam du bdag gis sbyin pa zhig sbyin no/ /'di la sbyin pa zhig sbyin no/ /sbyin pa ni 'di lta bu zhig sbyin no</text></item>
<item><p>151b.1</p><section></section><text>zhe'am/ bdag gis tshul khrims bsrung ngo / /tshul khrims ni 'di lta bu zhig bsrung ngo / /'di rnams la tshul khrims bsrung ngo zhe'am/ bdag gis bzod pa zhig bsgom mo/ /bzod pa ni 'di lta bu zhig bsgom mo/ /'di rnams la bzod pa bsgom mo zhe'am/ /bdag gis brtson 'grus shig</text></item>
<item><p>151b.2</p><section></section><text>brtsam mo/ /brtson 'grus ni 'di lta bu zhig brtsam mo/ /'di rnams kyi don du brtson 'grus brtsam mo zhe'am/ bdag gis bsam gtan zhig la mnyam par gzhag go/ /bsam gtan ni 'di lta bu zhig la mnyam par gzhag go/ /'di ltar bsam gtan la mnyam par gzhag go zhe'am/ </text></item>
<item><p>151b.3</p><section></section><text>bdag gis shes rab cig bsgom mo/ /shes rab ni 'di lta bu zhig bsgom mo/ /'di rnams la shes rab bsgom mo zhe'am/ bdag gis bsod nams shig bskyed do/ /bsod nams 'di lta bu zhig bskyed do/ /bsod nams 'di tsam zhig bskyed do zhe'am/ bdag gis ni byang chub</text></item>
<item><p>151b.4</p><section></section><text>sems dpa'i skyon med par chud par bya'o zhe'am/ bdag gis ni sangs rgyas kyi zhing yongs su dag par bya'o zhe'am/ bdag gis ni sems can yongs su smin par bya'o zhe'am/ bdag gis ni rnam pa thams cad mkhyen pa nyid thob par bya'o snyam du sems pa med do/ /tshe dang ldan pa shA</text></item>
<item><p>151b.5</p><section></section><text>ri'i bu byang chub sems dpa' sems dpa' chen po rnams thabs mkhas pas shes rab kyi pha rol tu phyin pa la spyod pa'i tshe/ rnam par rtog pa de lta bu thams cad mi 'byung ngo / /de ci'i phyir zhe na/ nang stong pa nyid dang / phyi stong pa nyid dang / phyi nang stong pa nyid dang / dngos po med pa'i</text></item>
<item><p>151b.6</p><section></section><text>ngo bo nyid stong pa nyid kyi bar gyi phyir ro/ /tshe dang ldan pa shA ri'i bu de dag ni byang chub sems dpa' sems dpa' chen po'i thabs mkhas pas ni shes rab kyi pha rol tu phyin pa la spyod pa'i tshe/ ma chags pa'o zhes bya ba ni gnyen po'i phyogs yin no/ / de nas lha rnams kyi dbang po brgya byin gyis</text></item>
<item><p>151b.7</p><section></section><text>tshe dang ldan pa rab 'byor la 'di skad ces smras so/ /btsun pa rab 'byor rnam grangs gang gis byang chub sems dpa' sems dpa' chen po rnams kyi chags par 'gyur ba yin/ rab 'byor gyis smras pa/ kau shi ka 'di la byang chub sems dpa' sems su 'du shes pa dang / sbyin par 'du shes</text></item>
<item><p>152a.1</p><section></section><text>pa dang / de bzhin du tshul khrims dang / bzod pa dang / brtson 'grus dang / bsam gtan dang / shes rab tu 'du shes pa dang / nang stong pa nyid du 'du shes pa dang / phyi stong pa nyid du 'du shes pa dang / phyi nang stong pa nyid du 'du shes pa dang / dngos po med pa'i</text></item>
<item><p>152a.2</p><section></section><text>ngo bo nyid stong pa nyid kyi bar du 'du shes pa dang / de bzhin du byang chub kyi phyogs kyi chos sum cu rtsa bdun dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnams dang / ting nge 'dzin dang / gzungs kyi sgo rnams dang / </text></item>
<item><p>152a.3</p><section></section><text>de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad du 'du shes pa dang / sangs rgyas bcom ldan 'das su 'du shes pa dang / sangs rgyas la bskyed pa'i dge ba'i rtsa ba dag tu 'du shes</text></item>
<item><p>152a.4</p><section></section><text>nas dge ba de dag mngon par bsdus te gcig tu bsdoms shing gzhal nas bla na med pa yang dag par rdzogs pa'i byang chub tu yongs su sngo bar byed pa 'di ni/ kau shi ka byang chub sems dpa' sems dpa' chen po rnams kyi chags pa ste/ gang gis chags pa med pa'i shes rab kyi pha rol tu phyin</text></item>
<item><p>152a.5</p><section></section><text>pa la spyod par mi nus so/ /de ci'i phyir zhe na/ kau shi ka gzugs kyi rang bzhin yongs su bsngo bar mi nus pa'i phyir ro/ /tshor ba dang / 'du shes dang / 'du byed rnams dang / rnam par shes pa'i rang bzhin yongs su bsngo bar mi nus pa'i phyir ro/ /de bzhin du so so ba dang / </text></item>
<item><p>152a.6</p><section></section><text>bsdus pa'i phung po dang / khams dang / skye mched dang / rten cing 'brel par 'byung ba'i rang bzhin yongs su bsngo bar mi nus pa'i phyir ro/ /de bzhin du pha rol tu phyin pa rnams dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa</text></item>
<item><p>152a.7</p><section></section><text>rnams dang / bsam gtan rnams dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa rnams dang / ting nge 'dzin</text></item>
<item><p>152b.1</p><section></section><text>rnams dang / gzungs kyi sgo rnams dang / stong pa nyid thams cad dang / de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams kyi rang bzhin yongs su bsngo bar mi nus pa'i phyir ro/ /kau shi ka</text></item>
<item><p>152b.2</p><section></section><text>rnam pa thams cad mkhyen pa nyid kyi rang bzhin yongs su bsngo bar mi nus pa'i phyir ro zhes bya ba ni mi mthun pa'i phyogs yin no/ / kau shi ka gzhan yang byang chub sems dpa' sems dpa' chen pos gzhan bla na med pa yang dag par rdzogs pa'i byang chub tu yang dag par bstan par 'dod pa</text></item>
<item><p>152b.3</p><section></section><text>dang / len du gzhug par 'dod pa dang / gzengs bstod par 'dod pa dang / yang dag par rab tu dga' bar bya bar 'dod pas yang dag pa ji lta ba bzhin du rjes su song ba'i yid kyis gzhan la yang dag par bstan par bya'o/ /len du gzhug par bya'o/ /gzengs bstod par bya'o/ /yang</text></item>
<item><p>152b.4</p><section></section><text>dag par rab tu dga' bar bya'o/ /ji ltar byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ bdag ni sbyin pa gtong ba'o/ /bdag ni tshul khrims bsrung ba'o/ /bdag ni bzod pa bsgom pa'o/ /bdag ni brtson 'grus brtsam pa'o/ /bdag ni</text></item>
<item><p>152b.5</p><section></section><text>bsam gtan la snyoms par 'jug pa'o/ /bdag ni shes rab bsgom pa'o/ /bdag ni nang stong pa nyid la spyod do / /bdag ni phyi stong pa nyid la spyod do/ /bdag ni phyi nang stong pa nyid la spyod do/ /bdag ni dngos po med pa'i ngo bo nyid stong pa nyid kyi bar la spyod do/ /bdag ni byang chub kyi phyogs</text></item>
<item><p>152b.6</p><section></section><text>kyi chos sum cu rtsa bdun bsgom pa'o/ /bdag ni 'phags pa'i bden pa rnams bsgom pa'o/ /bdag ni tshad med pa dang / bsam gtan dang / gzugs med pa'i snyoms par 'jug pa rnams la snyoms par 'jug go/ /bdag ni stong pa nyid dang / mtshan ma med pa dang / smon pa med pa bsgom pa'o/ /</text></item>
<item><p>152b.7</p><section></section><text>bdag ni rnam par thar pa brgyad bsgom pa'o/ /bdag ni mthar gyis gnas pa'i snyoms par 'jug pa dgu la snyoms par 'jug go/ /bdag ni mngon par shes pa rnams len no/ /bdag ni ting nge 'dzin rnams la snyoms par 'jug go/ /bdag ni gzungs kyi sgo rnams la snyoms par 'jug go/ /bdag ni</text></item>
<item><p>153a.1</p><section></section><text>stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams bsgom mo/ / bdag ni byang chub la spyod do zhes bya bar rnam par rtog par mi 'gyur ba de ltar byang chub sems dpa' sems dpa' chen pos gzhan la yang dag par</text></item>
<item><p>153a.2</p><section></section><text>bstan par bya/ len du gzhug par bya/ gzengs bstod par bya/ yang dag par rab tu dga' bar bya ste/ bdag nyid kyang rma 'byung bar mi 'gyur zhing gzhan yang sangs rgyas kyis gnang ba'i len du gzhug pas len du gzhug par bya/ yang dag par rab tu dga' bar bya'o/ /kau shi ka de ltar byang chub</text></item>
<item><p>153a.3</p><section></section><text>sems dpa' sems dpa' chen po bla na med pa yang dag par rdzogs pa'i byang chub tu yang dag par bstan par bya'o/ /len du gzhug par bya'o/ /gzengs bstod par bya'o/ /yang dag par rab tu dga' bar bya'o/ /de ltar na rigs kyi bu'am/ rigs kyi bu mo des chags pa'i mtha' thams cad yongs</text></item>
<item><p>153a.4</p><section></section><text>su spong bar 'gyur ba yin no zhes bya ba ni gnyen po'i phyogs yin no/ / de nas bcom ldan 'das kyis tshe dang ldan pa rab 'byor la bka' stsal pa/ rab 'byor byang chub sems dpa' sems dpa' chen po rnams la chags pa'i mtha' 'di dag mdor bstan pa legs so legs so/ /rab 'byor de bas na</text></item>
<item><p>153a.5</p><section></section><text>nga chags pa'i mtha' phra ba ngas rgyas par bstan par byas/ de shin tu legs par nyon la yid la zung shig dang bstan par bya'o/ /bcom ldan 'das de ltar bgyi'o zhes nas tshe dang ldan pa rab 'byor bcom ldan 'das la phyir nyan to/ /bcom ldan 'das kyis 'di skad ces bka' stsal to/ /rab 'byor</text></item>
<item><p>153a.6</p><section></section><text>'di ltar rigs kyi bu'am/ rigs kyi bu mo gang bla na med pa yang dag par rdzogs pa'i byang chub tu yang dag par zhugs pa de bzhin gshegs pa mtshan mar yid la byed na/ rab 'byor ji tsam du mtshan mar gyur pa de tsam du chags pa'o/ /gang yang de bzhin gshegs pa de dag gis thugs dang</text></item>
<item><p>153a.7</p><section></section><text>po bskyed pa nas bla na med pa yang dag par rdzogs pa'i byang chub tu mngon par rdzogs par sangs rgyas kyi bar dang / phung po lhag ma med pa'i mya ngan las 'das pa'i bar dang / dam pa'i chos gnas kyi bar gyi dge ba'i rtsa ba gang ji snyed pa de dag thams cad mtshan mar yid la byed cing yid la byas nas bla na</text></item>
<item><p>153b.1</p><section></section><text>med pa yang dag par rdzogs pa'i byang chub tu yongs su bsngo na/ rab 'byor ji tsam du mtshan mar yid la byed pa de tsam du chags pa'o/ /gang yang de bzhin gshegs pa chags pa thams cad dang bral ba dang / chags pa thams cad dang bral ba'i dge ba'i rtsa ba de dag dang / de ma yin pa'i sems can</text></item>
<item><p>153b.2</p><section></section><text>gzhan rnams kyi dge ba'i rtsa ba gang ji snyed pa de dag thams cad mtshan mar yid la byed cing yid la byas nas bla na med pa yang dag par rdzogs pa'i byang chub tu yongs su bsngo na/ rab 'byor ji tsam du mtshan mar yid la byed pa de tsam du chags pa'o/ /de ci'i phyir zhe na/ rab 'byor de bzhin</text></item>
<item><p>153b.3</p><section></section><text>gshegs pa ni mtshan mar yid la byar med pa'i phyir ro/ /de rnams sam gzhan rnams kyi dge ba'i rtsa ba yang mtshan mar yid la byar med pa'i phyir ro zhes bya ba ni chags pa phra mo yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan</text></item>
<item><p>153b.4</p><section></section><text>'das shes rab kyi pha rol tu phyin pa ni zab po/ /bcom ldan 'das kyis bka' stsal pa/ rab 'byor chos thams cad rang bzhin gyis dben pa'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa la phyag 'tshal lo/ /bcom ldan 'das kyis bka'</text></item>
<item><p>153b.5</p><section></section><text>stsal pa/ rab 'byor de ni 'di ltar ma byas mngon par 'dus ma byas te/ de ni sus kyang mngon par 'tshang rgya bar bya bar mi nus so zhes bya ba ni chos zab mo nyid yin no/ / rab 'byor gyis gsol pa/ bcom ldan 'das chos thams cad ni mngon par rdzogs par byang chub par dka'o/ /bcom</text></item>
<item><p>153b.6</p><section></section><text>ldan 'das kyis bka' stsal pa/ rab 'byor de ni 'di ltar chos kyi rang bzhin ni gnyis ma yin te/ rab 'byor chos kyi rang bzhin ni gcig tu zad do/ /chos kyi rang bzhin gang yin pa de ni rang bzhin ma yin no/ /gang rang bzhin ma yin pa de ni mngon par 'dus ma byas pa'o/ /rab 'byor de ltar na</text></item>
<item><p>153b.7</p><section></section><text>byang chub sems dpa' sems dpa' chen pos chos kyi rang bzhin gcig por rang bzhin ma yin par mngon par 'dus ma byas pa shes shing mthong na chags pa'i mtha' thams cad yongs su spangs pa yin no zhes bya ba ni chags pa thams cad spong ba yin no/ / rab 'byor gyis gsol pa/ bcom</text></item>
<item><p>154a.1</p><section></section><text>ldan 'das shes rab kyi pha rol tu phyin pa ni rtogs par dka' ba'o/ /bcom ldan 'das kyis bka' stsal pa/ rab 'byor de ni 'di ltar shes rab kyi pha rol tu phyin pa ni sus kyang ma mthong ma thos ma nges rnam par ma shes mngon par sangs rgyas so zhes bya ba ni</text></item>
<item><p>154a.2</p><section></section><text>rtogs par dka' ba yin no/ / rab 'byor gyis gsol pa/ bcom ldan 'das shes rab kyi pha rol tu phyin pa ni bsam gyis mi khyab pa'o / /bcom ldan 'das kyis bka' stsal pa/ rab 'byor de ni 'di ltar shes rab kyi pha rol tu phyin pa ni sus kyang rnam par ma shes te/ gzugs</text></item>
<item><p>154a.3</p><section></section><text>dang / tshor ba dang / 'du shes dang / 'du byed rnams dang / rnam par shes pas ma shes so/ /so so ba dang / bsdus pa'i phung po dang / khams dang / skye mched dang / rten cing 'brel bar 'byung bas ma shes so/ /rten cing 'brel bar 'byung ba'i yan lag dang / pha rol tu phyin</text></item>
<item><p>154a.4</p><section></section><text>pa rnams dang / byang chub kyi phyogs kyi chos rnams dang / tshad med pa dang / bsam gtan dang / gzugs med pa'i snyoms par 'jug pa rnams kyis mi shes so/ /rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa </text></item>
<item><p>154a.5</p><section></section><text>dang / smon pa med pa dang / mngon par shes pa rnams kyis ma shes so/ /stong pa nyid thams cad dang / ting nge 'dzin thams cad dang / gzungs kyi sgo thams cad kyis ma shes so/ /de bzhin gshegs pa'i stobs bcu dang / mi 'jigs pa dang / so so yang dag par rig pa rnams</text></item>
<item><p>154a.6</p><section></section><text>dang / sangs rgyas kyi chos ma 'dres pa bco brgyad kyis ma shes so/ /rab 'byor gyis gsol pa/ bcom ldan 'das shes rab kyi pha rol tu phyin pa ni bgyid pa po ma mchis pa'o/ /bcom ldan 'das kyis bka' stsal pa/ rab 'byor chos thams cad mi dmigs pa'i phyir shes rab kyi pha</text></item>
<item><p>154a.7</p><section></section><text>rol tu phyin pa ni byed pa po med pa'o zhes bya ba ni bsam gyis mi khyab pa yin no/ / 'di dag gis ni mi mthun pa'i phyogs dang gnyen po'i phyogs gsungs so/ / rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pas ji</text></item>
<item><p>154b.1</p><section></section><text>ltar spyad par bgyi/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs la mi spyod na shes rab kyi pha rol tu phyin pa la spyod do/ /gal te tshor ba dang / 'du shes dang / 'du byed</text></item>
<item><p>154b.2</p><section></section><text>rnams dang / rnam par shes pa la mi spyod na shes rab kyi pha rol tu phyin pa la spyod do/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel bar 'byung ba la mi spyod na shes rab kyi pha rol tu phyin pa la spyod do/ /de bzhin du pha rol tu phyin</text></item>
<item><p>154b.3</p><section></section><text>pa thams cad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / dran pa nye bar gzhag pa rnams dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag rnams dang / 'phags</text></item>
<item><p>154b.4</p><section></section><text>pa'i lam yan lag brgyad pa rnams la mi spyod na shes rab kyi pha rol tu phyin pa la spyod do/ /'phags pa'i bden pa rnams la mi spyod na shes rab kyi pha rol tu phyin pa la spyod do/ /rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan</text></item>
<item><p>154b.5</p><section></section><text>ma med pa dang / smon pa med pa rnams la mi spyod na shes rab kyi pha rol tu phyin pa la spyod do/ /de bzhin gshegs pa'i stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad la mi spyod na shes rab kyi pha rol tu phyin</text></item>
<item><p>154b.6</p><section></section><text>pa la spyod do/ /rnam pa thams cad mkhyen pa nyid la mi spyod na shes rab kyi pha rol tu phyin pa la spyod do zhes bya ba ni gzugs la sogs pa'i sbyor ba yin no/ / gal te gzugs rtag ces bya ba'am mi rtag ces bya bar mi spyod na shes rab kyi pha rol tu phyin pa la spyod do/ /gzugs bde zhes bya</text></item>
<item><p>154b.7</p><section></section><text>ba'am/ sdug bsngal zhes bya bar mi spyod na shes rab kyi pha rol tu phyin pa la spyod do/ /gzugs bdag ces bya ba'am/ bdag med ces bya bar mi spyod na shes rab kyi pha rol tu phyin pa la spyod do/ /gzugs sdug ces bya ba'am/ mi sdug ces bya bar mi spyod na shes rab kyi pha rol tu phyin pa la spyod</text></item>
<item><p>155a.1</p><section></section><text>do/ /tshor ba dang / 'du shes dang / 'du byed rnams dang / rnam par shes pa rtag ces bya ba'am/ mi rtag ces bya bar mi spyod na shes rab kyi pha rol tu phyin pa la spyod do/ /rnam par shes pa bde zhes bya ba'am/ sdug bsngal zhes bya bar mi spyod na shes rab kyi pha rol tu phyin pa</text></item>
<item><p>155a.2</p><section></section><text>la spyod do/ /rnam par shes pa bdag ces bya ba'am/ bdag med ces bya bar mi spyod na shes rab kyi pha rol tu phyin pa la spyod do/ /rnam par shes pa sdug ces bya ba'am/ mi sdug ces bya bar mi spyod na shes rab kyi pha rol tu phyin pa la spyod do/ /de bzhin du so so ba dang / bsdus pa'i phung po dang / </text></item>
<item><p>155a.3</p><section></section><text>khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / 'phags</text></item>
<item><p>155a.4</p><section></section><text>pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / </text></item>
<item><p>155a.5</p><section></section><text>de bzhin gshegs pa'i stobs bcu dang / mi 'jigs pa bzhi dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du rtag ces bya ba'am/ mi rtag ces bya bar mi spyod na shes rab kyi pha rol tu phyin pa la spyod do/ /</text></item>
<item><p>155a.6</p><section></section><text>rnam pa thams cad mkhyen pa nyid bde zhes bya ba'am / sdug bsngal zhes bya bar mi spyod na shes rab kyi pha rol tu phyin pa la spyod do/ /rnam pa thams cad mkhyen pa nyid bdag ces bya ba'am/ bdag med ces bya bar mi spyod na shes rab kyi pha rol tu phyin pa la spyod do/ /rnam pa thams cad mkhyen pa</text></item>
<item><p>155a.7</p><section></section><text>nyid sdug ces bya ba'am/ mi sdug ces bya bar mi spyod na shes rab kyi pha rol tu phyin pa la spyod do/ /de ci'i phyir zhe na/ gang rtag pa'am mi rtag pa'am/ bde ba'am/ sdug bsngal ba'am/ bdag gam bdag med pa'am/ sdug pa'am mi sdug par 'gyur ba de bzhin du gzugs de ni med do/ /</text></item>
<item><p>155b.1</p><section></section><text>gang rtag pa'am mi rtag pa'am/ bde ba'am sdug bsngal ba'am/ bdag gam bdag med pa'am/ sdug pa'am mi sdug par 'gyur ba de bzhin du tshor ba dang / 'du shes dang / 'du byed rnams dang / rnam par shes pa de ni med do/ /de bzhin du gang rtag pa'am mi rtag pa'am/ bde</text></item>
<item><p>155b.2</p><section></section><text>ba'am sdug bsngal ba'am/ bdag gam bdag med pa'am/ sdug pa'am mi sdug par 'gyur ba de bzhin du so so ba dang / bsdus pa'i phung po dang / khams dang / skye mched dang / rten cing 'brel bar 'byung ba dang / pha rol tu phyin pa dang / byang chub kyi phyogs kyi chos dang / 'phags</text></item>
<item><p>155b.3</p><section></section><text>pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / </text></item>
<item><p>155b.4</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid kyi bar de ni med do</text></item>
<item><p>155b.5</p><section></section><text>zhes bya ba ni gzugs la sogs pa mi rtag pa la sogs pa'i sbyor ba yin no// //bam po sum cu dgu pa/ rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs yongs su ma rdzogs pa dang rdzogs pa'o </text></item>
<item><p>155b.6</p><section></section><text>zhes bya bar mi spyod na shes rab kyi pha rol tu phyin pa la spyod do/ /tshor ba dang / 'du shes dang / 'du byed rnams dang / rnam par shes pa yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod do/ /de bzhin du so so ba dang / bsdus pa'i phung po dang / </text></item>
<item><p>155b.7</p><section></section><text>khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod do/ /de bzhin du pha rol tu phyin pa thams cad dang / stong pa nyid thams cad dang / ting nge 'dzin</text></item>
<item><p>156a.1</p><section></section><text>thams cad dang / gzungs kyi sgo thams cad yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod do/ /de bzhin du dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang</text></item>
<item><p>156a.2</p><section></section><text>po rnams dang / stobs rnams dang / byang chub kyi yan lag rnams dang / lam rnams yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod do/ /de bzhin du 'phags pa'i bden pa rnams dang / tshad med pa rnams dang / bsam gtan rnams dang / </text></item>
<item><p>156a.3</p><section></section><text>gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams yongs su ma rdzogs pa dang rdzogs pa'o zhes bya bar mi spyod na</text></item>
<item><p>156a.4</p><section></section><text>shes rab kyi pha rol tu phyin pa la spyod do/ /de bzhin du de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod</text></item>
<item><p>156a.5</p><section></section><text>do/ /rnam pa thams cad mkhyen pa nyid kyi bar du yongs su ma rdzogs pa dang rdzogs pa'o zhes bya bar mi spyod na shes rab kyi pha rol tu phyin pa la spyod do/ /de ci'i phyir zhe na/ gzugs yongs su ma rdzogs pa dang rdzogs pa gang yin pa de gzugs ma yin pa'i phyir ro zhes bya ba de ltar yang mi spyod na shes</text></item>
<item><p>156a.6</p><section></section><text>rab kyi pha rol tu phyin pa la spyod do/ /tshor ba dang / 'du shes dang / 'du byed rnams dang / rnam par shes pa yongs su ma rdzogs pa dang rdzogs pa gang yin pa de rnam par shes pa ma yin pa'i phyir ro zhes bya bar mi spyod na shes rab kyi pha rol tu phyin pa la spyod do/ /rnam pa thams cad mkhyen pa nyid</text></item>
<item><p>156a.7</p><section></section><text>kyi bar du yongs su ma rdzogs pa dang rdzogs pa gang yin pa de rnam pa thams cad mkhyen pa nyid ma yin pa'i phyir ro zhes bya ba de ltar yang mi spyod na shes rab kyi pha rol tu phyin pa la spyod do zhes bya ba ni gzugs la sogs pa ma rdzogs pa dang rdzogs pa'i sbyor ba yin no/ / de skad ces bka' stsal pa dang / </text></item>
<item><p>156b.1</p><section></section><text>tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das de ltar byang chub sems dpa' sems dpa' chen po 'di rnams la chags pa dang ma chags pa legs par bstan pa ngo mtshar che'o/ /bcom ldan 'das kyis bka' stsal pa/ rab 'byor de de bzhin te/ </text></item>
<item><p>156b.2</p><section></section><text>de bzhin gshegs pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po rnams la chags pa dang ma chags pa legs par bstan to/ /rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i</text></item>
<item><p>156b.3</p><section></section><text>tshe/ gzugs chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /tshor ba dang / 'du shes dang / 'du byed rnams dang / rnam par shes pa chags pa dang bcas pa dang / ma chags pa zhes bya bar mi spyod na shes rab kyi pha rol</text></item>
<item><p>156b.4</p><section></section><text>tu phyin pa la spyod do/ /mig chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /de bzhin du rna ba dang / sna dang / lce dang / lus dang / yid chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa</text></item>
<item><p>156b.5</p><section></section><text>la spyod do/ /de bzhin du khams dang / skye mched dang / sbyin pa'i pha rol tu phyin pa chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /de bzhin du tshul khrims dang / bzod pa dang / brtson 'grus dang / bsam gtan rnams dang / </text></item>
<item><p>156b.6</p><section></section><text>shes rab kyi pha rol tu phyin pa chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /de bzhin du byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams</text></item>
<item><p>156b.7</p><section></section><text>dang / gzugs med pa'i snyoms par 'jug pa rnams chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /stong pa nyid dang / mtshan ma med pa dang / smon pa med pa dang / mngon par shes pa rnams dang / stong pa nyid thams cad</text></item>
<item><p>157a.1</p><section></section><text>chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad</text></item>
<item><p>157a.2</p><section></section><text>rnams dang / ting nge 'dzin dang / gzungs kyi sgo thams cad dang / rnam pa thams cad mkhyen pa nyid chags pa dang bcas pa dang / ma chags pa zhes bya bar mi spyod na shes rab kyi pha rol tu phyin pa la spyod do/ /rab 'byor byang chub sems dpa' sems dpa' chen po de ltar spyod na</text></item>
<item><p>157a.3</p><section></section><text>gzugs chags pa dang bcas pa dang / ma chags pa zhes bya bar 'du shes pa med do/ /tshor ba dang / 'du shes dang / 'du byed rnams dang / rnam par shes pa chags pa dang bcas pa dang / ma chags pa zhes bya bar 'du shes pa med do/ /de bzhin du phung po dang / khams dang / </text></item>
<item><p>157a.4</p><section></section><text>skye mched dang / rten cing 'brel bar 'byung ba dang / pha rol tu phyin pa rnams dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par</text></item>
<item><p>157a.5</p><section></section><text>'jug pa rnams dang / mngon par shes pa rnams dang / stong pa nyid dang / mtshan ma med pa dang / smon pa med pa dang / ting nge 'dzin thams cad dang / gzungs kyi sgo rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi</text></item>
<item><p>157a.6</p><section></section><text>chos ma 'dres pa rnams chags pa dang bcas pa dang / ma chags pa zhes bya bar 'du shes pa med do/ /rnam pa thams cad mkhyen pa nyid chags pa dang bcas pa dang / ma chags pa zhes bya bar 'du shes pa med do/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir</text></item>
<item><p>157a.7</p><section></section><text>mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub chags pa dang bcas pa dang / ma chags pa zhes bya bar 'du shes pa med do zhes bya ba ni gzugs la sogs pa la chags pa med pa'i sbyor ba yin no/ / de nas tshe dang ldan pa</text></item>
<item><p>157b.1</p><section></section><text>rab 'byor gyis bcom ldan 'das la 'di skad ces gsol to/ /bcom ldan 'das de ltar shes rab kyi pha rol tu phyin pa zab mo 'di bstan kyang yongs su mi 'grib ma bstan kyang yongs su mi 'grib/ bstan kyang yongs su mi 'phel/ ma bstan kyang yongs su mi 'phel ba ngo mtshar che'o/ /de skad ces</text></item>
<item><p>157b.2</p><section></section><text>gsol pa dang / bcom ldan 'das kyis tshe dang ldan pa rab 'byor la bka' stsal pa/ rab 'byor de de bzhin no/ /de de bzhin te/ shes rab kyi pha rol tu phyin pa zab mo 'di bstan kyang yongs su mi 'grib/ ma bstan kyang yongs su mi 'grib/ bstan kyang yongs su mi 'phel/ ma bstan kyang yongs</text></item>
<item><p>157b.3</p><section></section><text>su mi 'phel lo/ /rab 'byor 'di lta ste dper na/ de bzhin gshegs pa dgra bcom pa yang dag par rdzogs pa'i sangs rgyas nam 'tsho'i bar du bzhugs shing nam mkha'i bsngags pa'am/ bsngags pa ma yin pa brjod kyang / nam mkha' la ni bsngags pa brjod pas yongs su 'phel ba med</text></item>
<item><p>157b.4</p><section></section><text>do/ /bsngags pa ma yin pa brjod pas yongs su 'grib pa med do/ /nam mkha' ni bsngags pa brjod kyang mi 'phel ba med do/ /bsngags pa ma yin pa brjod kyang mi 'grib pa med do zhes bya ba ni gzhan du mi 'gyur ba'i sbyor ba yin no/ / rab 'byor 'di lta ste dper na/ sgyu ma'i skyes bu ni</text></item>
<item><p>157b.5</p><section></section><text>bsngags pa brjod kyang 'phel ba med do/ /bsngags pa ma yin pa brjod kyang yongs su 'grib pa med do/ /bsngags pa brjod kyang chags par 'gyur ba med do/ /bsngags pa ma yin pa brjod kyang khong khro bar 'gyur ba med do/ /rab 'byor de bzhin du chos rnams kyi chos nyid gang yin pa de</text></item>
<item><p>157b.6</p><section></section><text>bstan kyang de bzhin/ ma bstan kyang de bzhin no zhes bya ba ni byed pa po ma yin pa'i sbyor ba yin no/ / rab 'byor gyis gsol pa/ bcom ldan 'das byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ shes rab kyi pha rol tu phyin pa bstan pa na sems zhum pa dang / </text></item>
<item><p>157b.7</p><section></section><text>g.yengs par mi 'gyur ba dang / shes rab kyi pha rol tu phyin pa 'dir brtson par byed cing bla na med pa yang dag par rdzogs pa'i byang chub las slar mi ldog pa na dka' ba bgyid pa'o/ /de ci'i slad du zhe na/ bcom ldan 'das 'di lta ste byang chub sems dpa' sems dpa' chen po rnams kyi shes rab kyi pha</text></item>
<item><p>158a.1</p><section></section><text>rol tu phyin pa bsgom pa 'di ni nam mkha' bsgom pa'i slad du ste/ nam mkha' la ni shes rab kyi pha rol tu phyin par btags pa ma mchis so/ /bsam gtan gyi pha rol tu phyin par ma mchis so/ /brtson 'grus kyi pha rol tu phyin par ma mchis so/ /bzod pa'i pha</text></item>
<item><p>158a.2</p><section></section><text>rol tu phyin par ma mchis so/ /tshul khrims kyi pha rol tu phyin par ma mchis so/ /sbyin pa'i pha rol tu phyin par btags pa ma mchis so/ /nam mkha' la ni gzugs su btags pa ma mchis so/ /tshor bar ma mchis so/ /'du shes su ma mchis/ 'du byed rnams su ma</text></item>
<item><p>158a.3</p><section></section><text>mchis/ nam mkha' la ni rnam par shes par btags pa ma mchis so/ /nam mkha' la ni nang stong pa nyid du btags pa ma mchis so/ /phyi stong pa nyid du btags pa ma mchis so/ /phyi nang stong pa nyid du btags pa ma mchis so/ /dngos po med pa'i ngo bo nyid stong pa nyid kyi bar</text></item>
<item><p>158a.4</p><section></section><text>du btags pa ma mchis so/ /nam mkha' la ni dran pa nye bar gzhag pa rnams su btags pa ma mchis so/ /nam mkha' la ni yang dag par spong pa rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / </text></item>
<item><p>158a.5</p><section></section><text>lam rnams su btags pa ma mchis so/ /nam mkha' la ni 'phags pa'i bden pa rnams su btags pa ma mchis so/ /tshad med pa rnams dang / bsam gtan rnams dang / gzugs med pa'i snyoms par 'jug pa rnams su btags pa ma mchis so/ /nam mkha' la ni rnam</text></item>
<item><p>158a.6</p><section></section><text>par thar pa brgyad dang / mthar gyis gnas pa'i snyoms par 'jug pa dgur btags pa ma mchis so/ /nam mkha' la ni stong pa nyid dang / mtshan ma med pa dang / smon pa med pa dang / mngon par shes pa rnams su btags pa ma mchis so/ /nam mkha' la ni ting nge 'dzin rnams dang / </text></item>
<item><p>158a.7</p><section></section><text>gzungs kyi sgo rnams su btags pa ma mchis so/ /nam mkha' la ni zhi gnas dang lhag mthong du btags pa ma mchis so/ /nam mkha' la ni de bzhin gshegs pa'i stobs bcur btags pa ma mchis so/ /nam mkha' la ni mi 'jigs pa bzhi dang / so so yang dag par rig pa bzhir</text></item>
<item><p>158b.1</p><section></section><text>btags pa ma mchis so/ /nam mkha' la ni sangs rgyas kyi chos ma 'dres pa bco brgyad du btags pa ma mchis so/ /nam mkha' la ni rgyun du zhugs pa'i 'bras bur btags pa ma mchis so/ /nam mkha' la ni lan cig phyir 'ong ba'i 'bras bur btags pa ma mchis so/ /nam mkha' la ni</text></item>
<item><p>158b.2</p><section></section><text>lan cig phyir mi 'ong ba'i 'bras bur btags pa ma mchis so/ /nam mkha' la ni dgra bcom pa nyid du btags pa ma mchis so/ /nam mkha' la ni rang byang chub tu btags pa ma mchis so/ /nam mkha' la ni bla na med pa yang dag par rdzogs pa'i byang chub tu btags pa ma mchis so/ /</text></item>
<item><p>158b.3</p><section></section><text>rab 'byor gyis gsol pa/ bcom ldan 'das gang gis go cha 'di 'tshal ba'i byang chub sems dpa' sems dpa' chen po rnams la phyag 'tshal lo/ /bcom ldan 'das gang gis go cha 'di bgos pa de dag ni nam mkha'i don du sbyor bar 'tshal/ bskul bar 'tshal/ khyab par 'tshal ba</text></item>
<item><p>158b.4</p><section></section><text>dag ste/ bcom ldan 'das gang gis sems can rnams kyi slad du go cha bgos pa de dag ni nam mkha' yongs su dgrol bar 'tshal lo/ /bcom ldan 'das sems can rnams kyi slad du go cha bgos pa de dag ni go cha chen po bgos pa lags te/ bcom ldan 'das byang chub sems</text></item>
<item><p>158b.5</p><section></section><text>dpa' sems dpa' chen po nam mkha' dang mnyam pa'i chos rnams kyi slad du go cha bgos pa'o zhes bya ba ni ched du bya ba dka' ba'i sbyor ba yin no/ / bcom ldan 'das sems can rnams kyi don du go cha 'chal ba de dag ni nam mkha' bar snang la ldeg par 'tshal ba'o zhes bya ba ni sbyor ba dka' ba</text></item>
<item><p>158b.6</p><section></section><text>nyid kyi sbyor ba yin no/ / bcom ldan 'das byang chub sems dpa' sems dpa' chen po gang sems can rnams kyi slad du bla na med pa yang dag par rdzogs pa'i byang chub 'tshal ba de dag ni brtson 'grus chen po thob pa'o/ /de ci'i slad du zhe na/ bcom ldan 'das gal te stong gsum gyi stong</text></item>
<item><p>158b.7</p><section></section><text>chen po'i 'jig rten gyi khams 'di/ 'di lta ste dper na/ 'dam bu'i tshal lam/ 'od ma'i tshal lam/ bu ram shing gi tshal lam/ 'bras kyi zhing ltar de bzhin gshegs pa rnams kyis yongs su gang bar gyur la de bzhin gshegs pa de dag gis kyang bskal pa'am/ bskal pa las</text></item>
<item><p>159a.1</p><section></section><text>lhag par chos bstan te/ de bzhin gshegs pa re res sems can tshad ma mchis/ grangs ma mchis/ gzhal du ma mchis pa yongs su mya ngan las 'das kyang bcom ldan 'das sems can gyi khams la 'bri ba'am gang bar btags pa mi gda'o/ /de ci'i</text></item>
<item><p>159a.2</p><section></section><text>slad du zhe na/ sems can ma mchis pa'i slad du dang / sems can dben pa'i slad du'o/ /de bzhin du phyogs bcu'i phyogs re re zhing yang 'jig rten gyi khams gang gA'i klung gi bye ma snyed dag 'di lta ste dper na/ 'dam bu'i tshal lam/ 'od ma'i tshal lam/ bu ram shing gi tshal lam/ </text></item>
<item><p>159a.3</p><section></section><text>'bras kyi zhing ltar de bzhin gshegs pa rnams kyis yongs su gang bar gyur la de bzhin gshegs pa de dag gis kyang bskal pa'am/ bskal pa las lhag par chos bstan te/ de bzhin gshegs pa re res sems can tshad ma mchis pa grangs ma mchis pa/ gzhal du ma mchis pa</text></item>
<item><p>159a.4</p><section></section><text>yongs su mya ngan las 'das kyang sems can gyi khams la 'bri ba'am gang bar btags pa mi gda'o/ /de ci'i slad du zhe na/ sems can ma mchis pa'i slad du dang sems can dben pa'i slad du ste/ bcom ldan 'das rnam grangs des na sems can rnams kyi slad du bla na med pa yang dag par</text></item>
<item><p>159a.5</p><section></section><text>rdzogs pa'i byang chub tu mngon par rdzogs par 'tshang rgya bar 'tshal ba de dag ni nam mkha' yongs su dgrol bar 'tshal ba lags zhes mchi'o zhes bya ba ni las bya dka' ba nyid kyi sbyor ba yin no/ / de nas dge slong gzhan zhig gis 'di snyam du gyur te/ gang la chos gang yang skye ba'am 'gag</text></item>
<item><p>159a.6</p><section></section><text>pa yang med la/ tshul khrims kyi phung por gdags su yod/ ting nge 'dzin gyi phung por gdags su yod / shes rab kyi phung por gdags su yod/ rnam par grol ba'i phung por gdags su yod/ rnam par grol ba'i ye shes mthong ba'i phung por gdags su yod/ rgyun du zhugs pa'i</text></item>
<item><p>159a.7</p><section></section><text>'bras bur gdags su yod/ lan cig phyir 'ong ba'i 'bras bur gdags su yod/ phyir mi 'ong ba'i 'bras bur gdags su yod/ dgra bcom pa nyid du gdags su yod/ rang byang chub tu gdags su yod/ de bzhin gshegs pa dgra bcom pa yang dag par rdzogs pa'i sangs rgyas su</text></item>
<item><p>159b.1</p><section></section><text>gdags su yod/ dkon mchog gsum du gdags su yod/ chos kyi 'khor lo bskor bar gdags su yod pa'i bcom ldan 'das ma shes rab kyi pha rol tu phyin pa la phyag 'tshal lo snyam pa dang zhes bya ba ni don yod pa'i sbyor ba yin no/ / de nas lha rnams kyi dbang po brgya byin gyis tshe dang ldan pa</text></item>
<item><p>159b.2</p><section></section><text>rab 'byor la 'di skad ces smras so/ /btsun pa rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di la brtson par byed pa zhig yod na de gang la brtson par byed pa yin/ rab 'byor gyis smras pa/ kau shi ka gang shes rab kyi pha rol tu phyin pa zab mo 'di la</text></item>
<item><p>159b.3</p><section></section><text>bslab par bya bar sems pa de dag ni nam mkha' la brtson pa'o/ /de nas lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das rigs kyi bu'am/ rigs kyi bu mo gang shes rab kyi pha rol tu phyin pa 'di 'dzin par 'gyur/ 'chang bar 'gyur/ </text></item>
<item><p>159b.4</p><section></section><text>klog par 'gyur/ kun chub par bgyid par 'gyur/ tshul bzhin du yid la bgyid par 'gyur ba de dag la bcom ldan 'das bdag gis bsrung ba dang / bskyab pa dang / sba ba ji lta bu zhig tu bgyi/ rab 'byor gyis smras pa/ kau shi ka gang khyod kyis gang la bsrung ba dang / bskyab pa dang / sba bar</text></item>
<item><p>159b.5</p><section></section><text>bya ba'i chos de lta bu yang dag par rjes su mthong ngam/ brgya byin gyis smras pa/ btsun pa rab 'byor bdag gis gang la bsrung ba dang / bskyab pa dang / sba bar bya ba de lta bu'i chos yang dag par rjes su ma mthong ngo / /rab 'byor gyis smras pa/ kau shi ka gal te rigs kyi bu'am/ rigs kyi bu</text></item>
<item><p>159b.6</p><section></section><text>mo ji skad bstan pa'i shes rab kyi pha rol tu phyin pa la gnas na de nyid de'i bsrung ba dang / bskyab pa dang / sba bar 'gyur ro/ /gal te ji skad bstan pa'i shes rab kyi pha rol tu phyin pa dang bral bar gyur na de la mi'am mi ma yin pa glags tshol ba rnams kyis glags rnyed par 'gyur ro/ /kau shi ka</text></item>
<item><p>159b.7</p><section></section><text>byang chub sems dpa' sems dpa' chen po shes rab kyi pha rol tu phyin pa la spyod pa rnams la bsrung ba dang / bskyab pa dang / sba bar sems pa de dag ni nam mkha' la bsrung ba dang / bskyab pa dang / sba bar sems pa'o/ /kau shi ka de ji snyam du sems/ khyod kyis sgyu ma dang / smig rgyu dang / </text></item>
<item><p>160a.1</p><section></section><text>rmi lam dang / sgra brnyan dang / mig yor dang / gzugs brnyan dang / dri za'i grong khyer rnams la bsrung ba dang / bskyab pa dang / sba bar nus sam/ brgya byin gyis smras pa/ btsun pa rab 'byor de ni mi nus so/ /rab 'byor gyis smras pa/ kau shi ka de bzhin du byang</text></item>
<item><p>160a.2</p><section></section><text>chub sems dpa' sems dpa' chen po shes rab kyi pha rol tu phyin pa la spyod pa rnams la bsrung ba dang / bskyab pa dang / sba bar gang sems pa de ni bsams pa ltar mi 'grub cing dub pa'i skal ba can du 'gyur ro/ /kau shi ka de ji snyam du sems/ khyod kyis de bzhin gshegs pa'am/ </text></item>
<item><p>160a.3</p><section></section><text>de bzhin gshegs pa'i sprul pa la bsrung ba dang / bskyab pa dang / sba bar nus sam/ brgya byin gyis smras pa/ btsun pa rab 'byor de ni mi nus so/ /rab 'byor gyis smras pa/ kau shi ka de bzhin du byang chub sems dpa' sems dpa' chen po shes rab kyi pha rol tu phyin pa la spyod pa</text></item>
<item><p>160a.4</p><section></section><text>rnams la bsrung ba dang / bskyab pa dang / sba bar gang sems pa de ni bsams pa ltar mi 'grub cing dub pa'i skal ba can du 'gyur ro/ /kau shi ka de ji snyam du sems/ khyod kyis chos kyi dbyings dang / yang dag pa'i mtha' dang / de bzhin nyid dang / bsam gyis mi khyab pa'i dbyings la</text></item>
<item><p>160a.5</p><section></section><text>bsrung ba dang / bskyab pa dang / sba bar nus sam/ brgya byin gyis smras pa/ btsun pa rab 'byor de ni mi nus so/ /rab 'byor gyis smras pa/ kau shi ka de bzhin du byang chub sems dpa' sems dpa' chen po shes rab kyi pha rol tu phyin pa la spyod pa rnams la bsrung ba dang / bskyab pa dang / sba</text></item>
<item><p>160a.6</p><section></section><text>bar gang sems pa de ni bsams pa ltar mi 'grub cing dub pa'i skal ba can du 'gyur ro zhes bya ba ni gzhan gyi rkyen gyis mi 'gro ba'i sbyor ba yin no/ / brgya byin gyis smras pa/ btsun pa rab 'byor ji tsam gyis na byang chub sems dpa' sems dpa' chen po shes rab kyi pha rol tu phyin pa la spyod na</text></item>
<item><p>160a.7</p><section></section><text>chos thams cad rmi lam lta bu dang / sgyu ma lta bu dang / smig rgyu lta bu dang / sgra brnyan lta bu dang / gzugs brnyan lta bu dang / dri za'i grong khyer lta bu dang / sprul pa lta bur chos thams cad yongs su shes par 'gyur ba yin/ rab 'byor gyis smras pa/ gang gi tshe byang chub sems dpa'</text></item>
<item><p>160b.1</p><section></section><text>sems dpa' chen pos rmi lam rlom sems su mi byed/ rmi lam gyis rlom sems su mi byed/ rmi lam la rlom sems su mi byed/ de bzhin du sprul pa'i bar du rlom sems su mi byed/ sprul pas rlom sems su mi byed/ sprul pa la rlom sems su mi byed pa de'i tshe/ byang chub</text></item>
<item><p>160b.2</p><section></section><text>sems dpa' sems dpa' chen pos chos thams cad sgyu ma lta bu dang / chos thams cad sprul pa lta bu'i bar du yongs su shes par 'gyur ba yin no zhes bya ba ni rnam pa bdun du snang ba'i shes pa'i sbyor ba yin te/ 'di dag gis ni sbyor ba gsungs so/ / kau shi ka gzhan yang byang chub</text></item>
<item><p>160b.3</p><section></section><text>sems dpa' sems dpa' chen po shes rab kyi pha rol tu phyin pa la spyod pa'i tshe/ gzugs rlom sems su mi byed/ gzugs kyis rlom sems su mi byed/ gzugs bdag gi zhes rlom sems su mi byed/ gzugs la rlom sems su mi byed/ rmi lam rlom sems su mi byed/ rmi</text></item>
<item><p>160b.4</p><section></section><text>lam gyis rlom sems su mi byed/ rmi lam bdag gi zhes rlom sems su mi byed/ rmi lam la rlom sems su mi byed do/ /sprul pa'i bar du rlom sems su mi byed/ sprul pas rlom sems su mi byed/ sprul pa bdag gi zhes rlom sems su mi byed/ sprul pa la rlom sems su mi</text></item>
<item><p>160b.5</p><section></section><text>byed do/ /tshor ba dang / 'du shes dang / 'du byed rnams dang / rnam par shes pa rlom sems su mi byed/ rnam par shes pas rlom sems su mi byed/ rnam par shes pa bdag gi zhes rlom sems su mi byed/ rnam par shes pa la rlom sems su mi byed/ rmi lam rlom sems su mi</text></item>
<item><p>160b.6</p><section></section><text>byed/ rmi lam gyis rlom sems su mi byed/ rmi lam bdag gi zhes rlom sems su mi byed/ rmi lam la rlom sems su mi byed/ sprul pa'i bar du rlom sems su mi byed/ sprul pas rlom sems su mi byed/ sprul pa bdag gi zhes rlom sems su mi byed/ sprul pa la rlom sems su mi</text></item>
<item><p>160b.7</p><section></section><text>byed/ de bzhin du so so ba dang / bsdus pa'i phung po dang / khams dang / skye mched dang / rten cing 'brel bar 'byung ba'i yan lag dang / pha rol tu phyin pa thams cad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs</text></item>
<item><p>161a.1</p><section></section><text>kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong</text></item>
<item><p>161a.2</p><section></section><text>pa nyid dang / mtshan ma med pa dang / smon pa med pa dang / mngon par shes pa rnams dang / stobs bcu dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid kyi bar du rlom sems su</text></item>
<item><p>161a.3</p><section></section><text>mi byed/ rnam pa thams cad mkhyen pa nyid kyis rlom sems su mi byed/ rnam pa thams cad mkhyen pa nyid bdag gi zhes rlom sems su mi byed/ rnam pa thams cad mkhyen pa nyid la rlom sems su mi byed/ rmi lam rlom sems su mi byed/ rmi lam gyis rlom sems su mi byed/ rmi lam</text></item>
<item><p>161a.4</p><section></section><text>bdag gi zhes rlom sems su mi byed/ rmi lam la rlom sems su mi byed/ sprul pa'i bar du rlom sems su mi byed/ sprul pas rlom sems su mi byed/ sprul pa bdag gi zhes rlom sems su mi byed/ sprul pa la rlom sems su mi byed do/ /zhes bya ba ni sbyor ba'i mnyam pa nyid yin no/ / </text></item>
<item><p>161a.5</p><section></section><text>de nas sangs rgyas kyi mthus stong gsum gyi stong chen po'i 'jig rten gyi khams 'di na rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral pa rnams dang / dga' ldan pa rnams dang / 'phrul dga' ba rnams dang / gzhan 'phrul dbang byed pa rnams dang / </text></item>
<item><p>161a.6</p><section></section><text>tshangs 'khor ba rnams dang / tshangs pa'i mdun na 'don pa rnams dang / tshangs pa chen po rnams dang / gnas gtsang ma'i ris kyi bar gyi lha'i bu gang ji snyed cig yod pa de thams cad lha rdzas kyi tsan dan gyi phye mas bcom ldan 'das la mngon par 'thor zhing bcom ldan 'das gang na ba der dong ste</text></item>
<item><p>161a.7</p><section></section><text>lhags nas bcom ldan 'das kyi zhabs gnyis la spyi bos phyag 'tshal te/ phyogs gcig tu 'khod do/ /de nas rgyal po chen po bzhi dang / brgya byin dang / tshangs pa dang / gnas gtsang ma'i ris kyi bar gyi lha'i bu rnams kyis sangs rgyas kyi mthus/ sangs rgyas stong yi ge 'di</text></item>
<item><p>161b.1</p><section></section><text>nyid dang / ming 'di nyid dang / rab 'byor zhes bya ba'i dge slong kho nas shes rab kyi pha rol tu phyin pa 'di nyid yongs su zhu ba byas shing ston par byed pa dang / lha rnams kyi dbang po brgya byin shes rab kyi pha rol tu phyin pa 'di nyid yongs su zhu bar byed cing chos ston par mdzad pa sems kyis mthong</text></item>
<item><p>161b.2</p><section></section><text>bar gyur to/ /de bzhin du shar phyogs dang / lho dang / nub dang / byang dang / steng dang / 'og gi phyogs rnams dang / mtshams rnams thams cad na sangs rgyas stong yi ge 'di nyid dang / ming 'di nyid dang / rab 'byor zhes bya ba'i dge slong kho nas shes rab kyi pha rol tu phyin pa 'di nyid</text></item>
<item><p>161b.3</p><section></section><text>zhu ba byas shing ston par byed pa dang / thams cad du lha rnams kyi dbang po brgya byin shes rab kyi pha rol tu phyin pa 'di nyid zhu bar byed cing chos ston par mdzad pa rnams sems kyis mthong bar gyur to/ /de nas bcom ldan 'das kyis tshe dang ldan pa rab 'byor la 'di skad ces bka' stsal to / /</text></item>
<item><p>161b.4</p><section></section><text>rab 'byor byang chub sems dpa' sems dpa' chen po byams pa yang sa'i phyogs 'di nyid du bla na med pa yang dag par rdzogs pa'i byang chub tu mngon par rdzogs par sangs rgyas te/ shes rab kyi pha rol tu phyin pa 'di nyid 'chad par 'gyur ro/ /gang yang bskal pa bzang po 'di la de</text></item>
<item><p>161b.5</p><section></section><text>bzhin gshegs pa dgra bcom pa yang dag par rdzogs pa'i sangs rgyas gang 'byung ba de dag kyang sa'i phyogs 'di nyid du bla na med pa yang dag par rdzogs pa'i byang chub tu mngon par rdzogs par sangs rgyas te/ shes rab kyi pha rol tu phyin pa 'di nyid 'chad par 'gyur ro zhes bya ba ni</text></item>
<item><p>161b.6</p><section></section><text>mthong ba'i lam gyi skad cig ma bcu drug po dbang du gyur par shes par byed pa yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das rnam pa gang dag dang / rtags gang dag dang / mtshan ma gang dag gis byang chub sems</text></item>
<item><p>161b.7</p><section></section><text>dpa' sems dpa' chen po byams pa bla na med pa yang dag par rdzogs pa'i byang chub tu mngon par rdzogs par sangs rgyas nas shes rab kyi pha rol tu phyin pa 'di nyid 'chad par 'gyur/ bcom ldan 'das kyis bka' stsal pa/ rab 'byor 'dir byang chub sems dpa' sems dpa' chen po byams</text></item>
<item><p>162a.1</p><section></section><text>pa bla na med pa yang dag par rdzogs pa'i byang chub tu mngon par rdzogs par sangs rgyas nas gzugs rtag ces bya ba'am mi rtag ces bya bar chos ston par mi 'gyur ro/ /de bzhin du bde zhes bya ba'am/ sdug bsngal zhes bya ba'am/ bdag ces bya ba'am/ bdag med</text></item>
<item><p>162a.2</p><section></section><text>ces bya ba'am/ sdug ces bya ba'am/ mi sdug ces bya bar chos ston par mi 'gyur ro/ /gzugs bcings zhes bya ba'am grol zhes bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa rtag ces bya ba'am/ mi rtag ces</text></item>
<item><p>162a.3</p><section></section><text>bya bar chos ston par mi 'gyur ro/ /de bzhin du bde zhes bya ba'am/ sdug bsngal zhes bya ba'am/ bdag ces bya ba'am/ bdag med ces bya ba'am/ sdug ces bya ba'am mi sdug ces bya bar chos ston par mi 'gyur ro/ /rnam par shes pa bcings zhes bya ba'am/ grol zhes bya bar</text></item>
<item><p>162a.4</p><section></section><text>chos ston par mi 'gyur ro/ /gzugs 'das zhes bya ba'am/ ma 'ongs pa zhes bya ba'am/ da ltar byung ba zhes bya bar chos ston par mi 'gyur ro/ /de bzhin du tshor ba dang / 'du shes dang / 'du byed rnams dang / rnam par shes pa 'das pa zhes bya ba'am/ ma 'ongs pa zhes bya ba'am/ </text></item>
<item><p>162a.5</p><section></section><text>da ltar byung ba zhes bya bar chos ston par mi 'gyur ro/ /de bzhin du so so ba dang / bsdus pa'i phung po dang / khams dang / skye mched dang / rten cing 'brel bar 'byung ba rnams dang / pha rol tu phyin pa thams cad dang / stong pa nyid thams cad dang / ting nge 'dzin thams cad dang / gzungs kyi</text></item>
<item><p>162a.6</p><section></section><text>sgo thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad rnams dang / mthar gyis gnas pa'i snyoms</text></item>
<item><p>162a.7</p><section></section><text>par 'jug pa dgu rnams dang / stong pa nyid dang / mtshan ma med pa dang / smon pa med pa rnams dang / mngon par shes pa rnams dang / stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams</text></item>
<item><p>162b.1</p><section></section><text>cad mkhyen pa nyid kyi bar du 'das pa zhes bya ba dang / ma 'ongs pa zhes bya ba dang / da ltar byung ba zhes bya bar chos ston par mi 'gyur ro zhes bya ba ni sdug bsngal la chos shes pa'i bzod pa yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan</text></item>
<item><p>162b.2</p><section></section><text>'das byang chub sems dpa' sems dpa' chen po byams pa bla na med pa yang dag par rdzogs pa'i byang chub tu mngon par rdzogs par sangs rgyas nas ji ltar chos ston par 'gyur/ bcom ldan 'das kyis bka' stsal pa/ gzugs shin tu rnam par dag go zhes bya bar chos ston par 'gyur ro/ /tshor ba</text></item>
<item><p>162b.3</p><section></section><text>dang / 'du shes dang / 'du byed rnams dang / rnam par shes pa shin tu rnam par dag go zhes bya bar chos ston par 'gyur ro/ /de bzhin du phung po dang / khams dang / skye mched dang / rten cing 'brel bar 'byung ba rnams dang / pha rol tu phyin pa rnams dang / stong pa nyid dang / byang chub</text></item>
<item><p>162b.4</p><section></section><text>kyi phyogs kyi chos rnams dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / </text></item>
<item><p>162b.5</p><section></section><text>mtshan ma med pa dang / smon pa med pa dang / mngon par shes pa rnams dang / stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / ting nge 'dzin rnams dang / gzungs kyi sgo rnams dang / rnam pa thams</text></item>
<item><p>162b.6</p><section></section><text>cad mkhyen pa nyid kyi bar du shin tu rnam par dag go zhes bya bar chos ston par 'gyur ro zhes bya ba ni sdug bsngal la chos shes pa yin no/ / rab 'byor gyis gsol pa/ bcom ldan 'das shes rab kyi pha rol tu phyin pa ni yongs su dag pa'o/ /bcom ldan 'das kyis bka' stsal pa/ rab</text></item>
<item><p>162b.7</p><section></section><text>'byor gzugs yongs su dag pa'i phyir shes rab kyi pha rol tu phyin pa yongs su dag pa'o/ /tshor ba dang / 'du shes dang / 'du byed rnams dang / rnam par shes pa yongs su dag pa'i phyir shes rab kyi pha rol tu phyin pa yongs su dag pa'o/ /de bzhin du phung po dang / khams dang / skye mched</text></item>
<item><p>163a.1</p><section></section><text>dang / rten cing 'brel bar 'byung ba rnams dang / pha rol tu phyin pa rnams dang / stong pa nyid rnams dang / byang chub kyi phyogs kyi chos rnams dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par</text></item>
<item><p>163a.2</p><section></section><text>'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / stobs bcu dang / mi 'jigs pa rnams dang / so so yang dag par rig pa rnams</text></item>
<item><p>163a.3</p><section></section><text>dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du yongs su dag pa'i phyir/ shes rab kyi pha rol tu phyin pa yongs su dag pa'o zhes bya ba ni sdug bsngal la rjes su shes pa'i bzod pa yin no/ / rab 'byor gyis gsol pa/ bcom ldan 'das ji</text></item>
<item><p>163a.4</p><section></section><text>ltar na gzugs yongs su dag pa'i slad du shes rab kyi pha rol tu phyin pa yongs su dag pa lags/ ji ltar na tshor ba dang / 'du shes dang / 'du byed rnams dang / rnam par shes pa yongs su dag pa'i slad du shes rab kyi pha rol tu phyin pa yongs su dag pa lags/ de bzhin du phung po</text></item>
<item><p>163a.5</p><section></section><text>dang / khams dang / skye mched dang / rten cing 'brel bar 'byung ba rnams dang / pha rol tu phyin pa rnams dang / byang chub kyi phyogs kyi chos rnams dang / 'phags pa'i bden pa rnams dang / tshad med pa rnams dang / bsam gtan rnams dang / gzugs med pa'i snyoms par 'jug</text></item>
<item><p>163a.6</p><section></section><text>pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / stobs bcu rnams dang / mi 'jigs pa rnams dang / so so yang dag par rig pa</text></item>
<item><p>163a.7</p><section></section><text>rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du yongs su dag pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor gzugs kyi skye ba med pa dang / 'gag pa med pa dang / </text></item>
<item><p>163b.1</p><section></section><text>kun nas nyon mongs pa med pa dang / rnam par byang ba med pa ni gzugs yongs su dag pa'o/ /tshor ba dang / 'du shes dang / 'du byed rnams dang / rnam par shes pa'i skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa ni rnam par</text></item>
<item><p>163b.2</p><section></section><text>shes pa yongs su dag pa'o/ /de bzhin du phung po dang / khams dang / skye mched dang / rten cing 'brel bar 'byung ba'i yan lag rnams dang / pha rol tu phyin pa rnams dang / stong pa nyid rnams dang / ting nge 'dzin rnams dang / gzungs kyi sgo rnams dang / byang chub kyi phyogs</text></item>
<item><p>163b.3</p><section></section><text>kyi chos sum cu rtsa bdun rnams dang / tshad med pa rnams dang / bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa rnams dang / stong pa nyid dang / mtshan ma med pa dang / </text></item>
<item><p>163b.4</p><section></section><text>smon pa med pa dang / mngon par shes pa rnams dang / de bzhin gshegs pa'i stobs bcu rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos ma 'dres pa bco brgyad kyi skye ba med pa dang / 'gag pa med pa dang / kun nas nyon mongs</text></item>
<item><p>163b.5</p><section></section><text>pa med pa dang / rnam par byang ba med pa ni sangs rgyas kyi chos ma 'dres pa bco brgyad yongs su dag pa'o/ /rnam pa thams cad mkhyen pa nyid kyi skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa ni rnam pa thams cad mkhyen pa</text></item>
<item><p>163b.6</p><section></section><text>nyid yongs su dag pa'o zhes bya ba ni sdug bsngal la rjes su shes pa yin no/ / rab 'byor gzhan yang nam mkha' yongs su dag pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na nam mkha' yongs su dag pa'i slad du</text></item>
<item><p>163b.7</p><section></section><text>shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ gzugs nas rnam pa thams cad mkhyen pa nyid kyi bar gyi nam mkha' ltar skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir shes rab</text></item>
<item><p>164a.1</p><section></section><text>kyi pha rol tu phyin pa yongs su dag pa'o zhes bya ba ni kun 'byung la chos shes pa'i bzod pa yin no/ / rab 'byor nam mkha' gos pa med pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na nam</text></item>
<item><p>164a.2</p><section></section><text>mkha' gos pa ma mchis pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ nam mkha' la gzugs nas rnam pa thams cad mkhyen pa nyid kyi bar du gos ba med pa'i phyir shes rab kyi pha rol tu phyin pa yongs su dag pa'o zhes bya ba ni kun</text></item>
<item><p>164a.3</p><section></section><text>'byung la chos shes pa yin no/ / rab 'byor gzhan yang nam mkha' gzung du med pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na nam mkha' gzung du ma mchis pa'i slad du shes rab kyi pha rol tu phyin pa yongs su dag</text></item>
<item><p>164a.4</p><section></section><text>pa lags/ bcom ldan 'das kyis bka' stsal pa/ nam mkha' ltar gzugs nas rnam pa thams cad mkhyen pa nyid kyi bar du gzung du med pa'i phyir shes rab kyi pha rol tu phyin pa yongs su dag pa'o zhes bya ba ni kun 'byung la rjes su shes pa'i bzod pa yin no/ / gang rab 'byor nam mkha' la tha</text></item>
<item><p>164a.5</p><section></section><text>snyad med pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na nam mkha' la tha snyad ma mchis pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor 'di lta ste dper</text></item>
<item><p>164a.6</p><section></section><text>na/ nam mkha' la brag ca gnyis kyi sgra ji lta ba de bzhin du rab 'byor nam mkha' ltar gzugs nas rnam pa thams cad mkhyen pa nyid kyi bar du tha snyad med pa'i phyir shes rab kyi pha rol tu phyin pa yongs su dag pa'o zhes bya ba ni kun 'byung la rjes su shes pa yin no/ / gang rab 'byor nam mkha' brjod du med</text></item>
<item><p>164a.7</p><section></section><text>pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na nam mkha' brjod du ma mchis pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' la ni gang yang</text></item>
<item><p>164b.1</p><section></section><text>brjod du med pa'o/ /rab 'byor de bzhin du gzugs nas rnam pa thams cad mkhyen pa nyid kyi bar du brjod du med pa'i phyir shes rab kyi pha rol tu phyin pa yongs su dag pa'o zhes bya ba ni 'gog pa la chos shes pa'i bzod pa yin no/ / gang nam mkha' dmigs su med pa'i phyir shes rab kyi pha rol tu phyin pa</text></item>
<item><p>164b.2</p><section></section><text>yongs su dag pa'o/ /rab 'byor gyis gsol pa/ bcom ldan 'das ji ltar na nam mkha' dmigs su ma mchis pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ rab 'byor nam mkha' la gang yang dmigs su med do/ /rab</text></item>
<item><p>164b.3</p><section></section><text>'byor de bzhin du gzugs nas rnam pa thams cad mkhyen pa nyid kyi bar du dmigs su med pa'i phyir shes rab kyi pha rol tu phyin pa yongs su dag pa'o zhes bya ba ni 'gog pa la chos shes pa yin no/ / rab 'byor chos thams cad skye ba med pa dang / 'gag pa med pa dang / kun nas nyon mongs pa</text></item>
<item><p>164b.4</p><section></section><text>med pa dang / rnam par byang ba med pa'i phyir shes rab kyi pha rol tu phyin pa yongs su dag pa'o/ /rab 'byor gyis gsol pa/ bcom ldan 'das ji ltar na chos thams cad skye ba ma mchis pa dang / 'gag pa ma mchis pa dang / kun nas nyon mongs pa ma mchis pa dang / rnam par byang ba ma</text></item>
<item><p>164b.5</p><section></section><text>mchis pa'i slad du shes rab kyi pha rol tu phyin pa yongs su dag pa lags/ bcom ldan 'das kyis bka' stsal pa/ gzugs nas rnam pa thams cad mkhyen pa nyid kyi bar du shin tu rnam par dag pa'i phyir shes rab kyi pha rol tu phyin pa yongs su dag pa'o zhes bya ba ni 'gog pa la rjes su shes</text></item>
<item><p>164b.6</p><section></section><text>pa'i bzod pa yin no/ / rab 'byor gyis gsol pa/ bcom ldan 'das rigs kyi bu'am/ rigs kyi bu mo gang la la zhig shes rab kyi pha rol tu phyin pa 'di 'dzin pa dang / 'chang ba dang / klog pa dang / kun chub par bgyid pa dang / tshul bzhin du yid la bgyid na/ bcom ldan</text></item>
<item><p>164b.7</p><section></section><text>'das de la mig gi nad 'byung bar mi 'gyur ro/ /rna ba'i nad dang / sna'i nad dang / lce'i nad dang / lus kyi nad dang / yid kyi nad 'byung bar mi 'gyur ro/ /yan lag ma tshang bar mi 'gyur ro/ /lus rgas pa dang / 'khogs par mi 'gyur ro/ /rigs kyi bu'am/ rigs kyi bu mo de</text></item>
<item><p>165a.1</p><section></section><text>ni mi bde ba spangs nas dus byed par 'gyur ro/ /chos mnyan pa'i phyir lha'i bu stong phrag mang po yang de'i slad bzhin du 'brang bar 'gyur ro/ /rgyal chen bzhi'i ris kyi lha rnams dang / gnas gtsang ma'i ris kyi bar gyi lha rnams kyang slad bzhin du 'brang bar 'gyur ro/ /gang na</text></item>
<item><p>165a.2</p><section></section><text>chos smra ba'i rigs kyi bu'am/ rigs kyi bu mo des shes rab kyi pha rol tu phyin pa 'di ston pa der yang tshes brgyad dang / bcu bzhi dang / bco lnga dag la lha'i tshogs chen po 'du bar 'gyur ro/ /rigs kyi bu'am/ rigs kyi bu mo de yang shes rab kyi pha rol tu phyin pa 'di ston pa'i tshe bsod nams mang du</text></item>
<item><p>165a.3</p><section></section><text>'phel bar 'gyur te/ bsod nams tshad ma mchis pa grangs ma mchis pa gzhal du ma mchis pa bsam gyis mi khyab pa mtshungs pa ma mchis pa rab tu 'phel bar 'gyur ro/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rigs kyi bu'am/ rigs</text></item>
<item><p>165a.4</p><section></section><text>kyi bu mo gang tshes brgyad dam/ bcu bzhi dang / bco lnga dag la shes rab kyi pha rol tu phyin pa 'di lha'i 'khor gyi mdun du ston pa de'i bsod nams tshad med pa/ grangs med pa/ gzhal du med pa/ bsam gyis mi khyab pa/ mtshungs pa med pa rab tu 'phel bar 'gyur ro/ /rab 'byor de ci'i phyir</text></item>
<item><p>165a.5</p><section></section><text>zhe na/ 'di lta ste shes rab kyi pha rol tu phyin pa 'di ni rin po che chen po yin pa'i phyir ro zhes bya ba ni 'gog pa la rjes su shes pa yin no/ / rab 'byor de la shes rab kyi pha rol tu phyin pa rin po che chen po 'di ston par gyur na dmyal ba las yongs su grol bar 'gyur ro/ /byol song gi skye gnas las</text></item>
<item><p>165a.6</p><section></section><text>yongs su grol bar 'gyur ro/ /gshin rje'i 'jig rten las yongs su grol bar 'gyur ro/ /dbul po las yongs su grol bar 'gyur ro/ /rgyal rigs sA la chen por skye bar 'gyur ro/ /bram ze'i rigs sA la chen por skye bar 'gyur ro/ /khyim bdag gi rigs sA la chen por skye bar</text></item>
<item><p>165a.7</p><section></section><text>'gyur ro/ /rgyal chen bzhi'i ris kyi lha rnams su skye bar byed do/ /'du shes med 'du shes med min skye mched kyi bar gyi lha rnams su skye bar byed do/ /shes rab kyi pha rol tu phyin pa 'di ni rgyun du zhugs pa'i 'bras bu sbyin par byed do/ /lan cig phyir 'ong ba'i 'bras bu dang / phyir mi 'ong</text></item>
<item><p>165b.1</p><section></section><text>ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub kyi bar sbyin par byed do/ /de ni 'di ltar shes rab kyi pha rol tu phyin pa 'di las dge ba bcu'i las kyi lam rgyas par bstan pa'i phyir te/ de la bslabs pas rgyal rigs sA la chen</text></item>
<item><p>165b.2</p><section></section><text>po rnams yod do/ /bram ze'i rigs sA la chen po rnams yod do/ /khyim bdag gi rigs sA la chen po rnams yod do/ /rgyal chen bzhi'i ris kyi lha rnams dang / sum cu rtsa gsum pa rnams dang / 'thab bral ba rnams dang / dga' ldan pa rnams dang / 'phrul dga' ba</text></item>
<item><p>165b.3</p><section></section><text>rnams dang / gzhan 'phrul dbang byed kyi lha rnams yod do/ /tshangs 'khor gyi lha rnams yod do/ /tshangs pa'i mdun na 'don gyi lha rnams yod do/ /tshangs chen gyi lha rnams yod do/ /'od chung gi lha rnams yod do/ /tshad med 'od kyi lha rnams yod do/ /'od gsal gyi lha</text></item>
<item><p>165b.4</p><section></section><text>rnams yod do/ /dge chung gi lha rnams yod do/ /tshad med dge ba'i lha rnams yod do/ /dge rgyas kyi lha rnams yod do/ /sprin med kyi lha rnams yod do/ /bsod nams 'phel gyi lha rnams yod do/ /'bras bu che ba'i lha rnams yod do/ /gnas gtsang ma'i lha rnams yod do/ /</text></item>
<item><p>165b.5</p><section></section><text>mi che ba'i lha rnams yod do/ /mi gdung ba'i lha rnams yod do/ /rab lta'i lha rnams yod do/ /legs mthong gi lha rnams yod do/ /'og min gyi lha rnams yod do/ /nam mkha' mtha' yas skye mched kyi lha rnams yod do/ /rnam shes mtha' yas skye mched kyi lha rnams yod do/ /</text></item>
<item><p>165b.6</p><section></section><text>cung zad med pa'i skye mched kyi lha rnams yod do/ /'du shes med 'du shes med min skye mched kyi lha rnams yod do/ /rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu yod do/ /dgra bcom pa nyid yod do/ /rang byang chub yod do/ /bla na</text></item>
<item><p>165b.7</p><section></section><text>med pa yang dag par rdzogs pa'i byang chub yod do/ /shes rab kyi pha rol tu phyin pa yod na / bsam gtan bzhi rnams yod do/ /tshad med pa bzhi rnams yod do/ /gzugs med pa'i snyoms par 'jug pa bzhi rnams yod do/ /sbyin pa'i pha rol tu phyin pa yod do/ /tshul khrims kyi pha rol tu</text></item>
<item><p>166a.1</p><section></section><text>phyin pa yod do/ /bzod pa'i pha rol tu phyin pa yod do/ /brtson 'grus kyi pha rol tu phyin pa yod do/ /bsam gtan gyi pha rol tu phyin pa yod do/ /shes rab kyi pha rol tu phyin pa yod do/ /thabs mkhas pa'i pha rol tu phyin pa yod do/ /smon lam gyi pha rol tu phyin pa</text></item>
<item><p>166a.2</p><section></section><text>yod do/ /stobs kyi pha rol tu phyin pa yod do/ /ye shes kyi pha rol tu phyin pa yod do/ /dran pa nye bar gzhag pa rnams yod do/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs dang / byang chub kyi yan lag dang / lam rnams yod do/ /</text></item>
<item><p>166a.3</p><section></section><text>nang stong pa nyid yod do/ /phyi stong pa nyid yod do/ /phyi nang stong pa nyid yod do/ /dngos po med pa'i ngo bo nyid stong pa nyid kyi bar du yod do/ /'phags pa'i bden pa bzhi rnams yod do/ /rnam par thar pa brgyad rnams yod do/ /mthar gyis gnas pa'i snyoms par 'jug pa dgu rnams yod do/ /</text></item>
<item><p>166a.4</p><section></section><text>stong pa nyid dang / mtshan ma med pa dang / smon pa med pa rnams yod do/ /mngon par shes pa drug rnams yod do/ /ting nge 'dzin rnams yod do/ /gzungs kyi sgo rnams yod do/ /byang chub sems dpa'i sa bcu rnams yod do/ /de bzhin gshegs pa'i stobs bcu rnams yod do/ /mi 'jigs</text></item>
<item><p>166a.5</p><section></section><text>pa bzhi rnams yod do/ /so so yang dag par rig pa bzhi rnams yod do/ /sangs rgyas kyi chos ma 'dres pa bco brgyad rnams yod do/ /rnam pa thams cad mkhyen pa nyid kyi bar du yod do/ /byang chub sems dpa' sems dpa' chen po rnams yod do/ /dkon mchog gsum rnams yod do/ /</text></item>
<item><p>166a.6</p><section></section><text>sangs rgyas dkon mchog yod do/ /chos dkon mchog yod do/ /dge 'dun dkon mchog yod do/ /shes rab kyi pha rol tu phyin pa 'di las chos de dag thams cad rgya cher bstan to/ /de bas na 'di lta ste/ shes rab kyi pha rol tu phyin pa 'di ni pha rol tu phyin pa rin po che zhes brjod do zhes bya ba ni</text></item>
<item><p>166a.7</p><section></section><text>lam la chos shes pa'i bzod pa yin no/ / rab 'byor pha rol tu phyin pa rin po che la ni chos gang yang skye ba'am/ 'gag pa'am/ kun nas nyon mongs pa'am/ rnam par byang ba'am/ yongs su gzung ba'am/ dor ba med do/ /de ci'i phyir zhe na/ de ni 'di ltar skye ba'am/ 'gag pa'am/ </text></item>
<item><p>166b.1</p><section></section><text>kun nas nyon mongs pa'am/ rnam par byang ba'am/ yongs su gzung ba'am/ dor bar bya ba'i chos rnams med do/ /rab 'byor pha rol tu phyin pa rin po che 'di la ni skye ba'am/ 'gag pa'am/ dge ba'am/ mi dge ba'am/ zag pa dang bcas pa'am/ zag pa med pa'am / kha na ma tho ba dang</text></item>
<item><p>166b.2</p><section></section><text>bcas pa'am/ kha na ma tho ba med pa'am / kun nas nyon mongs pa'am/ kun nas nyon mongs pa med pa'am/ 'jig rten pa'am/ 'jig rten las 'das pa'am/ 'dus byas pa'am / 'dus ma byas kyi chos gang yang med de/ rab 'byor rnam grangs des na 'di lta ste/ shes rab kyi pha rol</text></item>
<item><p>166b.3</p><section></section><text>tu phyin pa 'di ni pha rol tu phyin pa rin po che'o zhes bya ba ni lam la chos shes pa yin no/ / rab 'byor 'di la pha rol tu phyin pa rin po che 'di la ni chos gang gis kyang gos pa med do/ /de ci'i phyir zhe na/ de ni 'di ltar gang gis gos par 'gyur ba'i chos de dag dmigs su med pa'i phyir te/ </text></item>
<item><p>166b.4</p><section></section><text>rab 'byor de ci'i phyir zhe na/ pha rol tu phyin pa rin po che 'di ni gos pa med pa'o zhes bya ba ni lam la rjes su shes pa'i bzod pa yin no/ / rab 'byor gal te byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ de ltar rnam par rtog par mi byed/ de ltar</text></item>
<item><p>166b.5</p><section></section><text>mi dmigs te/ de ltar 'phro bar yang mi byed na/ shes rab kyi pha rol tu phyin pa la spyod pa'o/ / shes rab kyi pha rol tu phyin pa la bsgom pa'o/ /sangs rgyas bcom ldan 'das rnams mthong ba'o/ /sangs rgyas bcom ldan 'das rnams la rim gror bya ba dang / bla mar bya ba dang / bsti</text></item>
<item><p>166b.6</p><section></section><text>stang du bya ba dang / mchod par bya ba dang / rjed par bya ba dang / bkur stir bya ba'i phyir/ sangs rgyas kyi zhing nas sangs rgyas kyi zhing du 'gro la/ sems can yongs su smin par bya ba dang / sangs rgyas kyi zhing yongs su sbyang bar bya ba'i phyir/ sangs rgyas kyi zhing nas sangs rgyas kyi zhing du</text></item>
<item><p>166b.7</p><section></section><text>'gro'o/ /rnam pa thams cad mkhyen pa nyid kyang rjes su thob par 'gyur ro zhes bya ba ni lam la rjes su shes pa yin te/ 'di dag gis ni mthong ba'i lam bstan pa yin no/ / rab 'byor yang shes rab kyi pha rol tu phyin pa 'di ni chos gang yang mthong bar byed pa ma yin/ mi mthong bar byed pa ma yin/ </text></item>
<item><p>167a.1</p><section></section><text>ston par byed pa ma yin/ mi ston par byed pa ma yin/ ster bar byed pa ma yin/ 'phrog par byed pa ma yin/ skye bar byed pa ma yin/ 'gag par byed pa ma yin/ 'chad par byed pa ma yin/ rtag par byed pa ma yin/ don gcig par byed pa ma yin/ don sna tshogs pa</text></item>
<item><p>167a.2</p><section></section><text>ma yin/ 'ong bar byed pa ma yin/ 'gro bar byed pa ma yin/ kun nas nyon mongs par byed pa ma yin/ rnam par byang bar byed pa ma yin/ 'grib par byed pa ma yin/ 'phel bar byed pa ma yin/ 'das par ma yin/ ma 'ongs par ma yin/ da ltar byung bar byed pa ma yin no zhes bya ba ni thams cad</text></item>
<item><p>167a.3</p><section></section><text>shes pa nyid kyi dbang du byas pa yongs su rdzogs par bstan pa ste dang po'o/ / rab 'byor yang shes rab kyi pha rol tu phyin pa 'di ni 'dod pa'i khams las shin tu 'da' bar byed pa'am/ gnas par byed pa ma yin/ gzugs kyi khams las 'da' bar byed pa'am/ gnas par byed pa ma yin/ </text></item>
<item><p>167a.4</p><section></section><text>gzugs med pa'i khams las 'da' bar byed pa'am/ gnas par byed pa ma yin/ sbyin pa'i pha rol tu phyin pa ster bar byed pa'am/ 'phrog par byed pa ma yin/ tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa dang / thabs dang / smon</text></item>
<item><p>167a.5</p><section></section><text>lam dang / stobs dang / ye shes kyi pha rol tu phyin pa ster bar byed pa'am/ 'phrog par byed pa ma yin/ nang stong pa nyid ster bar byed pa ma yin/ 'phrog par byed pa ma yin/ phyi stong pa nyid ster bar byed pa ma yin/ 'phrog par byed pa ma yin/ phyi nang stong pa nyid ster bar byed pa ma yin/ </text></item>
<item><p>167a.6</p><section></section><text>'phrog par byed pa ma yin/ dngos po med pa'i ngo bo nyid stong pa nyid kyi bar du ster bar byed pa'am/ 'phrog par byed pa ma yin/ tshad med pa dang / bsam gtan dang / gzugs med pa'i snyoms par 'jug pa rnams ster ba'am/ 'phrog par byed pa ma yin/ 'phags pa'i bden pa bzhi</text></item>
<item><p>167a.7</p><section></section><text>rnams dang / rnam par thar pa brgyad rnams dang / mthar gyis gnas pa'i snyoms par 'jug pa dgu rnams dang / stong pa nyid dang / mtshan ma med pa dang / smon pa med pa rnams ster bar byed pa'am/ 'phrog par byed pa ma yin/ mngon par shes pa rnams ster bar byed pa'am/ 'phrog par byed pa</text></item>
<item><p>167b.1</p><section></section><text>ma yin/ byang chub sems dpa'i sa bcu rnams ster bar byed pa'am/ 'phrog par byed pa ma yin/ de bzhin gshegs pa'i stobs bcu ster bar byed pa'am/ 'phrog par byed pa ma yin/ dran pa nye bar gzhag pa bzhi rnams ster bar byed pa'am/ 'phrog par byed pa ma yin/ de bzhin du yang dag par</text></item>
<item><p>167b.2</p><section></section><text>spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams ster bar byed pa'am/ 'phrog par byed pa ma yin/ stobs rnams dang / mi 'jigs pa rnams dang / so so yang dag par rig pa rnams ster bar byed pa'am/ 'phrog par byed pa ma</text></item>
<item><p>167b.3</p><section></section><text>yin/ sangs rgyas kyi chos ma 'dres pa bco brgyad rnams ster bar byed pa'am/ 'phrog par byed pa ma yin/ ting nge 'dzin rnams dang / gzungs kyi sgo rnams ster bar byed pa'am/ 'phrog par byed pa ma yin/ rgyun du zhugs pa'i 'bras bu ster bar byed pa'am/ 'phrog par byed pa ma yin/ </text></item>
<item><p>167b.4</p><section></section><text>lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid ster bar byed pa'am/ 'phrog par byed pa ma yin zhes bya ba ni lam shes pa'i dbang du byas pa yongs su rdzogs par bstan pa ste/ gnyis</text></item>
<item><p>167b.5</p><section></section><text>pa'o// //bam po bzhi bcu pa/ rab 'byor yang shes rab kyi pha rol tu phyin pa 'di ni sangs rgyas kyi chos rnams ster bar byed pa'am/ 'phrog par byed pa ma yin/ so so'i skye bo'i chos rnams ster ba'am/ 'phrog par byed pa ma yin/ nyan thos dang / rang sangs rgyas kyi chos rnams</text></item>
<item><p>167b.6</p><section></section><text>ster bar byed pa'am/ 'phrog par byed pa ma yin/ sangs rgyas kyi chos rnams ster bar byed pa'am/ 'phrog par byed pa ma yin/ 'dus byas kyi khams ster bar byed pa'am/ 'phrog par byed pa ma yin no/ /de ci'i phyir zhe na/ de bzhin gshegs pa rnams byung yang rung / de bzhin</text></item>
<item><p>167b.7</p><section></section><text>gshegs pa rnams ma byung yang rung / chos rnams kyi chos nyid dang / chos kyi dbyings nyid dang / chos skyon med pa nyid de dag ni de bzhin du gnas pa nyid kyi phyir te/ de ni de bzhin gshegs pas mngon par rdzogs par sangs rgyas so/ /mngon par rdzogs par thugs su chud do/ /mngon par</text></item>
<item><p>168a.1</p><section></section><text>rdzogs par sangs rgyas te/ mngon par rdzogs par thugs su chud nas kyang gsung ngo / /ston to/ /'grel to/ /rnam par 'byed do/ /gsal bar mdzad do/ /yang dag par ston to/ /de nas lha'i bu brgya stong phrag mang po steng gi bar snang la 'khod de ga zha phyung</text></item>
<item><p>168a.2</p><section></section><text>nas kyang lha rdzas kyi me tog ut+pal dang / ku mu da dang / puN+Da rI ka dang / man dA ra ba rnams 'thor zhing 'di skad kyi tshig brjod par gyur to/ /kye ma shes rab kyi pha rol tu phyin pa 'di bstan pas lha'i bu stong phrag du ma skye ba med pa'i chos la bzod pa skyes par gyur te/ 'dzam bu'i gling du chos</text></item>
<item><p>168a.3</p><section></section><text>kyi 'khor lo lan gnyis pa bskor bar mthong ngo / /de nas bcom ldan 'das kyis tshe dang ldan pa gnas brtan rab 'byor la bka' stsal pa/ rab 'byor 'di ni chos kyi 'khor lo gnyis su bskor ba yang ma yin/ gcig tu bskor ba yang ma yin te/ shes rab kyi pha rol tu phyin pa 'di ni chos</text></item>
<item><p>168a.4</p><section></section><text>gang yang 'khor ba'am mi 'khor bar bya ba'i phyir nye bar gnas pa ma yin no/ /de ci'i phyir zhe na/ dngos po med pa'i ngo bo nyid stong pa nyid kyi phyir ro/ /rab 'byor gyis gsol pa/ bcom ldan 'das de ltar shes rab kyi pha rol tu phyin pa 'di chos gang yang 'khor bar bgyi ba'am/ mi 'khor bar bgyi ba'i</text></item>
<item><p>168a.5</p><section></section><text>slad du nye bar mi gnas pa'i dngos po ma mchis pa'i ngo bo nyid stong pa nyid de gang lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa shes rab kyi pha rol tu phyin pa'i stong pa nyid kyis stong ngo / /de bzhin du bsam gtan gyi pha rol tu phyin pa dang / brtson 'grus</text></item>
<item><p>168a.6</p><section></section><text>kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa sbyin pa'i pha rol tu phyin pa'i stong pa nyid kyis stong ngo / /nang stong pa nyid nang stong pa nyid kyis stong ngo / /dngos po med pa'i ngo bo nyid stong pa nyid kyi bar du dngos po med pa'i ngo bo nyid </text></item>
<item><p>168a.7</p><section></section><text>stong pa nyid kyis stong ngo / /dran pa nye bar gzhag pa rnams dran pa nye bar gzhag pa rnams kyi stong pa nyid kyis stong ngo / /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams lam rnams kyi stong pa nyid kyis stong ngo / /tshad med pa dang / bsam</text></item>
<item><p>168b.1</p><section></section><text>gtan dang / gzugs med pa'i snyoms par 'jug pa rnams tshad med pa dang / bsam gtan dang / gzugs med pa'i snyoms par 'jug pa rnams kyi stong pa nyid kyis stong ngo / /'phags pa'i bden pa rnams 'phags pa'i bden pa rnams kyi stong pa nyid kyis stong ngo / /rnam par thar pa brgyad rnams rnam par</text></item>
<item><p>168b.2</p><section></section><text>thar pa brgyad kyi stong pa nyid kyis stong ngo / /mthar gyis gnas pa'i snyoms par 'jug pa dgu rnams mthar gyis gnas pa'i snyoms par 'jug pa dgu rnams kyi stong pa nyid kyis stong ngo / /stong pa nyid dang / mtshan ma med pa dang / smon pa med pa rnams stong pa nyid dang / mtshan ma med</text></item>
<item><p>168b.3</p><section></section><text>pa dang / smon pa med pa'i stong pa nyid kyis stong ngo / /mngon par shes pa rnams mngon par shes pa rnams kyi stong pa nyid kyis stong ngo / /ting nge 'dzin thams cad ting nge 'dzin thams cad kyi stong pa nyid kyis stong ngo / /gzungs kyi sgo rnams gzungs kyi sgo rnams kyi stong pa nyid kyis stong ngo / /</text></item>
<item><p>168b.4</p><section></section><text>de bzhin gshegs pa'i stobs bcu rnams de bzhin gshegs pa'i stobs rnams kyi stong pa nyid kyis stong ngo / /mi 'jigs pa bzhi rnams mi 'jigs pa bzhi rnams kyi stong pa nyid kyis stong ngo / /so so yang dag par rig pa rnams so so yang dag par rig pa rnams kyi stong pa nyid kyis stong ngo / /</text></item>
<item><p>168b.5</p><section></section><text>sangs rgyas kyi chos ma 'dres pa bco brgyad rnams sangs rgyas kyi chos ma 'dres pa bco brgyad rnams kyi stong pa nyid kyis stong ngo / /rgyun du zhugs pa'i 'bras bu rgyun du zhugs pa'i 'bras bu'i stong pa nyid kyis stong ngo / /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu</text></item>
<item><p>168b.6</p><section></section><text>dang / dgra bcom pa nyid dang / rang byang chub dang / rnam pa thams cad mkhyen pa nyid rnam pa thams cad mkhyen pa nyid kyi stong pa nyid kyis stong ngo / /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen mo'o/ /chos thams</text></item>
<item><p>168b.7</p><section></section><text>cad kyi rang bzhin yang chos thams cad kyi rang bzhin gyis stong la/ byang chub sems dpa' sems dpa' chen po rnams kyang shes rab kyi pha rol tu phyin pa la gnas shing bla na med pa yang dag par rdzogs pa'i byang chub tu mngon par rdzogs par 'tshang rgya yang chos gang yang mngon par rdzogs par</text></item>
<item><p>169a.1</p><section></section><text>'tshang rgya ba ma mchis/ chos kyi 'khor lo yang bskor la chos gang yang bskor ba'am mi bskor ba yang ma mchis te/ de dag gis chos gang yang yongs su mthong ba yang ma mchis yongs su mi mthong ba yang ma mchis so/ /de ci'i slad du zhe na/ de ni 'di ltar gang bskor bar</text></item>
<item><p>169a.2</p><section></section><text>bgyi ba'am/ mi bskor bar bgyi ba'i chos thams cad dmigs su ma mchis pa'i phyir ro/ /de ci'i slad du zhe na/ de ni 'di ltar chos thams cad shin tu mngon par ma grub pa ste/ stong pa nyid bskor bar bgyi ba'am mi bskor bar bgyi ba ma lags/ mtshan ma ma mchis pa bskor bar bgyi ba'am/ mi</text></item>
<item><p>169a.3</p><section></section><text>bskor bar bgyi ba ma lags so/ /smon pa ma mchis pa bskor bar bgyi ba'am/ mi bskor bar bgyi ba ma lags so/ /de ltar na shes rab kyi pha rol tu phyin pa bstan pa dang / rab tu gsal bar byas pa dang / brjod pa dang / btags pa dang / rab tu bkod pa dang / rnam par dbye ba dang / </text></item>
<item><p>169a.4</p><section></section><text>rnam par dgrol ba dang / mtshon pa dang / yang dag par rab tu gsal bar bgyid pa dang / yang dag par bstan pa 'di ni shes rab kyi pha rol tu phyin pa bstan pa yongs su dag pa'o/ /shes rab kyi pha rol tu phyin pa bstan pa de yang sus kyang ma bstan/ sus kyang ma bzung / gang sus kyang ma</text></item>
<item><p>169a.5</p><section></section><text>bzung ba de ni sus kyang mngon du ma bgyis so/ /gang sus kyang mngon du ma bgyis pa de la ni yongs su mya ngan las 'da' ba ma mchis te/ chos bstan pa 'di la ni gang sus kyang sbyin pa'i gnas su gyur pa ma mchis so zhes bya ba ni rnam pa thams cad mkhyen pa nyid kyi dbang du byas pa yongs su rdzogs par</text></item>
<item><p>169a.6</p><section></section><text>bstan pa ste gsum pa'o/ / 'di dag gis ni thams cad shes pa nyid gsungs so/ /'phags pa bcom ldan 'das ma shes rab kyi pha rol tu phyin pa stong phrag nyi shu lnga pa mngon par rtogs pa'i rgyan gyi rjes su 'brangs nas dag par gtugs pa las thams cad shes pas dbang du byas pa spyod</text></item>
<item><p>169a.7</p><section></section><text>pa'i khyad par gyi le'u ste gsum pa'o// //de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das 'di lta ste/ shes rab kyi pha rol tu phyin pa 'di ni ma mchis pa'i pha rol tu phyin pa'o/ /bcom ldan 'das kyis bka' stsal pa/ rab</text></item>
<item><p>169b.1</p><section></section><text>'byor nam mkha' med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mnyam pa nyid kyi pha rol tu phyin pa'o/ /bcom ldan 'das kyis bka' stsal pa/ chos thams cad mi dmigs par mnyam pa nyid kyi phyir ro/ /rab 'byor gyis</text></item>
<item><p>169b.2</p><section></section><text>gsol pa/ bcom ldan 'das 'di lta ste/ shes rab kyi pha rol tu phyin pa 'di ni rnam par dben pa'i pha rol tu phyin pa'o/ /bcom ldan 'das kyis bka' stsal pa/ mtha' las 'das pa stong pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu</text></item>
<item><p>169b.3</p><section></section><text>phyin pa 'di ni brdzi ba ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni gzhi ma mchis pa'i pha rol tu phyin pa'o/ /</text></item>
<item><p>169b.4</p><section></section><text>bcom ldan 'das kyis bka' stsal pa/ ming dang lus med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni nam mkha'i pha rol tu phyin pa'o/ /bcom ldan 'das kyis bka' stsal pa/ dbugs phyi nang du rgyu ba dmigs su med</text></item>
<item><p>169b.5</p><section></section><text>pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni brjod du ma mchis pa'i pha rol tu phyin pa'o/ /bcom ldan 'das kyis bka' stsal pa/ rnam par rtog pa dang rnam par dpyod pa dmigs su med pa'i phyir ro/ /rab 'byor gyis gsol</text></item>
<item><p>169b.6</p><section></section><text>pa/ bcom ldan 'das 'di lta ste/ shes rab kyi pha rol tu phyin pa 'di ni ming ma mchis pa'i pha rol tu phyin pa'o/ /bcom ldan 'das kyis bka' stsal pa/ tshor ba dang / 'du shes dang / 'du byed rnams dang / rnam par shes pa dmigs su med pa'i phyir ro/ /rab 'byor gyis gsol</text></item>
<item><p>169b.7</p><section></section><text>pa/ bcom ldan 'das 'di lta ste/ shes rab kyi pha rol tu phyin pa 'di ni 'gro ba ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad 'gro ba med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu</text></item>
<item><p>170a.1</p><section></section><text>phyin pa 'di ni mi 'phrogs pa'i pha rol tu phyin pa'o/ /bcom ldan 'das kyis bka' stsal pa/ chos thams cad gzung du med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni zad pa ma mchis pa'i pha rol</text></item>
<item><p>170a.2</p><section></section><text>tu phyin pa'o/ /bcom ldan 'das kyis bka' stsal pa/ chos thams cad byang zhing zad pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni skye ba ma mchis pa'i pha rol tu phyin pa'o/ /bcom ldan 'das kyis bka'</text></item>
<item><p>170a.3</p><section></section><text>stsal pa/ chos thams cad skye ba dang 'gag pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni byed pa po ma mchis pa'i pha rol tu phyin pa'o/ /bcom ldan 'das kyis bka' stsal pa/ byed pa po dmigs su med</text></item>
<item><p>170a.4</p><section></section><text>pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni shes pa po ma mchis pa'i pha rol tu phyin pa'o/ /bcom ldan 'das kyis bka' stsal pa/ shes pa po dmigs su med pa nyid kyi phyir ro/ /rab 'byor gyis gsol pa/ bcom</text></item>
<item><p>170a.5</p><section></section><text>ldan 'das 'di lta ste/ shes rab kyi pha rol tu phyin pa 'di ni 'pho ba ma mchis pa'i pha rol tu phyin pa'o/ /bcom ldan 'das kyis bka' stsal pa/ 'chi 'pho ba dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni 'dul</text></item>
<item><p>170a.6</p><section></section><text>ba ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad 'dul ba med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni rmi lam gyi pha rol tu phyin pa'o/ /bcom ldan 'das kyis bka' stsal</text></item>
<item><p>170a.7</p><section></section><text>pa/ rmi lam mthong ba dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sgra brnyan gyi pha rol tu phyin pa'o/ /bcom ldan 'das kyis bka' stsal pa/ sgrar brjod pa dmigs su med pa nyid kyi phyir ro/ /rab</text></item>
<item><p>170b.1</p><section></section><text>'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mig yor gyi pha rol tu phyin pa'o/ /bcom ldan 'das kyis bka' stsal pa/ gzugs dang gzugs brnyan dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di</text></item>
<item><p>170b.2</p><section></section><text>lta ste/ shes rab kyi pha rol tu phyin pa 'di ni smig rgyu'i pha rol tu phyin pa'o/ /bcom ldan 'das kyis bka' stsal pa/ chu 'bab pa dmigs su med pa'i phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sgyu ma'i pha rol tu phyin pa'o/ /</text></item>
<item><p>170b.3</p><section></section><text>bcom ldan 'das kyis bka' stsal pa/ mtshan ma dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni kun nas nyon mongs pa ma mchis pa'i pha rol tu phyin pa'o/ /bcom ldan 'das kyis bka' stsal pa/ </text></item>
<item><p>170b.4</p><section></section><text>kun nas nyon mongs pa'i rang bzhin dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni rnam par byang ba ma mchis pa'i pha rol tu phyin pa'o/ /bcom ldan 'das kyis bka' stsal pa/ nyon mongs pa can gyi</text></item>
<item><p>170b.5</p><section></section><text>sems can dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni gos pa ma mchis pa'i pha rol tu phyin pa'o/ /bcom ldan 'das kyis bka' stsal pa/ nam mkha' dmigs su med pa nyid kyi phyir ro/ /rab 'byor</text></item>
<item><p>170b.6</p><section></section><text>gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni spros pa ma mchis pa'i pha rol tu phyin pa'o/ /bcom ldan 'das kyis bka' stsal pa/ spros pa thams cad yang dag par bcom pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ </text></item>
<item><p>170b.7</p><section></section><text>shes rab kyi pha rol tu phyin pa 'di ni rlom sems ma mchis pa'i pha rol tu phyin pa'o/ /bcom ldan 'das kyis bka' stsal pa/ rlom sems thams cad yang dag par bcom pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mi</text></item>
<item><p>171a.1</p><section></section><text>g.yo ba'i pha rol tu phyin pa'o/ /bcom ldan 'das kyis bka' stsal pa/ chos kyi dbyings gnas pa nyid kyi phyir ro zhes bya ba ni thams cad shes pa nyid kyi rnam pa yin no/ / rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa</text></item>
<item><p>171a.2</p><section></section><text>'di ni 'dod chags dang bral ba'i pha rol tu phyin pa'o/ /bcom ldan 'das kyis bka' stsal pa/ 'dod chags dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni gnas ma mchis pa'i pha rol tu phyin</text></item>
<item><p>171a.3</p><section></section><text>pa'o/ /bcom ldan 'das kyis bka' stsal pa/ chos thams cad rnam par rtog pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni zhi ba'i pha rol tu phyin pa'o/ /bcom ldan 'das kyis bka' stsal pa/ chos</text></item>
<item><p>171a.4</p><section></section><text>thams cad phyin ci ma log par de bzhin du mngon par rdzogs par byang chub pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni 'dod chags ma mchis pa'i pha rol tu phyin pa'o/ /bcom ldan 'das kyis bka' stsal pa/ </text></item>
<item><p>171a.5</p><section></section><text>'dod chags dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni zhe sdang ma mchis pa'i pha rol tu phyin pa'o/ /bcom ldan 'das kyis bka' stsal pa/ zhe sdang yod pa ma yin pa nyid kyi phyir ro/ /rab 'byor</text></item>
<item><p>171a.6</p><section></section><text>gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni gti mug ma mchis pa'i pha rol tu phyin pa'o/ /bcom ldan 'das kyis bka' stsal pa/ mi shes pa'i mun pa thams cad sel ba nyid kyi phyir ro/ /rab 'byor gyis gsol pa/ bcom ldan 'das</text></item>
<item><p>171a.7</p><section></section><text>'di lta ste/ shes rab kyi pha rol tu phyin pa 'di ni nyon mongs pa ma mchis pa'i pha rol tu phyin pa'o/ /bcom ldan 'das kyis bka' stsal pa/ yongs su rtog pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sems </text></item>
<item><p>171b.1</p><section></section><text>ma mchis pa'i pha rol tu phyin pa'o/ /bcom ldan 'das kyis bka' stsal pa/ sems can dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni tshad ma mchis pa'i pha rol tu phyin pa'o/ /bcom ldan 'das</text></item>
<item><p>171b.2</p><section></section><text>kyis bka' stsal pa/ chos thams cad kun nas ldang ba med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mtha' gnyis su mi 'gyur ba'i pha rol tu phyin pa'o/ /bcom ldan 'das kyis bka' stsal pa/ mtha'</text></item>
<item><p>171b.3</p><section></section><text>dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni tha mi dad pa'i pha rol tu phyin pa'o/ /bcom ldan 'das kyis bka' stsal pa/ chos thams cad tha dad pa med pa nyid kyi phyir ro/ /rab 'byor gyis gsol</text></item>
<item><p>171b.4</p><section></section><text>pa/ bcom ldan 'das 'di lta ste/ shes rab kyi pha rol tu phyin pa 'di ni mchog tu 'dzin pa ma mchis pa'i pha rol tu phyin pa'o/ /bcom ldan 'das kyis bka' stsal pa/ nyan thos kyi sa dang / rang sangs rgyas kyi sa las 'da' bar byed pa nyid kyi phyir ro/ /rab 'byor gyis gsol pa/ bcom</text></item>
<item><p>171b.5</p><section></section><text>ldan 'das 'di lta ste/ shes rab kyi pha rol tu phyin pa 'di ni rnam par rtog pa ma mchis pa'i pha rol tu phyin pa'o/ /bcom ldan 'das kyis bka' stsal pa/ rnam par rtog pa thams cad dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha</text></item>
<item><p>171b.6</p><section></section><text>rol tu phyin pa 'di ni gzhal bya ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad kyi tshad dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni chags pa ma mchis pa'i</text></item>
<item><p>171b.7</p><section></section><text>pha rol tu phyin pa'o/ /bcom ldan 'das kyis bka' stsal pa/ chos thams cad nam mkha'i rang bzhin dang mnyam pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mi rtag pa'i pha rol tu phyin pa'o/ /bcom ldan 'das kyis</text></item>
<item><p>172a.1</p><section></section><text>bka' stsal pa/ chos thams cad 'jig pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sdug bsngal gyi pha rol tu phyin pa'o/ /bcom ldan 'das kyis bka' stsal pa/ chos thams cad lhag par</text></item>
<item><p>172a.2</p><section></section><text>chags pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni stong pa nyid kyi pha rol tu phyin pa'o/ /bcom ldan 'das kyis bka' stsal pa/ chos thams cad dmigs su med pa nyid kyi phyir ro/ /rab 'byor gyis gsol pa/ </text></item>
<item><p>172a.3</p><section></section><text>bcom ldan 'das 'di lta ste/ shes rab kyi pha rol tu phyin pa 'di ni bdag ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad mngon par zhen pa med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi</text></item>
<item><p>172a.4</p><section></section><text>pha rol tu phyin pa 'di ni mtshan nyid ma mchis pa'i pha rol tu phyin pa'o/ /bcom ldan 'das kyis bka' stsal pa/ chos thams cad mtshan ma med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni nang stong pa nyid kyi pha rol tu phyin</text></item>
<item><p>172a.5</p><section></section><text>pa'o/ /bcom ldan 'das kyis bka' stsal pa/ nang gi chos dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni phyi stong pa nyid kyi pha rol tu phyin pa'o/ /bcom ldan 'das kyis bka' stsal pa/ phyi'i chos dmigs</text></item>
<item><p>172a.6</p><section></section><text>su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni phyi nang stong pa nyid kyi pha rol tu phyin pa'o/ /bcom ldan 'das kyis bka' stsal pa/ phyi nang gi chos dmigs su med pa nyid kyi phyir ro/ /rab 'byor gyis gsol pa/ </text></item>
<item><p>172a.7</p><section></section><text>bcom ldan 'das 'di lta ste/ shes rab kyi pha rol tu phyin pa 'di ni stong pa nyid stong pa nyid kyi pha rol tu phyin pa'o/ /bcom ldan 'das kyis bka' stsal pa/ stong pa nyid stong pa nyid dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha</text></item>
<item><p>172b.1</p><section></section><text>rol tu phyin pa 'di ni chen po stong pa nyid kyi pha rol tu phyin pa'o/ /bcom ldan 'das kyis bka' stsal pa/ chen po stong pa nyid dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni don dam pa stong pa nyid kyi pha rol</text></item>
<item><p>172b.2</p><section></section><text>tu phyin pa'o/ /bcom ldan 'das kyis bka' stsal pa/ don dam pa stong pa nyid dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni 'dus byas stong pa nyid kyi pha rol tu phyin pa'o/ /bcom ldan 'das</text></item>
<item><p>172b.3</p><section></section><text>kyis bka' stsal pa/ 'dus byas stong pa nyid dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni 'dus ma byas stong pa nyid kyi pha rol tu phyin pa'o/ /bcom ldan 'das kyis bka' stsal pa/ 'dus ma</text></item>
<item><p>172b.4</p><section></section><text>byas stong pa nyid dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mtha' las 'das pa stong pa nyid kyi pha rol tu phyin pa'o/ /bcom ldan 'das kyis bka' stsal pa/ mtha' las 'das pa stong pa nyid</text></item>
<item><p>172b.5</p><section></section><text>dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni thog ma dang tha ma med pa stong pa nyid kyi pha rol tu phyin pa'o/ /bcom ldan 'das kyis bka' stsal pa/ thog ma dang tha ma med pa stong pa nyid dmigs su med pa</text></item>
<item><p>172b.6</p><section></section><text>nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni dor ba med pa stong pa nyid kyi pha rol tu phyin pa'o/ /bcom ldan 'das kyis bka' stsal pa/ dor ba med pa stong pa nyid dmigs su med pa nyid kyi phyir ro/ /rab 'byor gyis gsol</text></item>
<item><p>172b.7</p><section></section><text>pa/ bcom ldan 'das 'di lta ste/ shes rab kyi pha rol tu phyin pa 'di ni rang bzhin stong pa nyid kyi pha rol tu phyin pa'o/ /bcom ldan 'das kyis bka' stsal pa/ 'dus byas dang 'dus ma byas kyi chos rnams dmigs su med pa nyid kyi phyir ro/ /rab 'byor gyis gsol pa/ bcom ldan 'das</text></item>
<item><p>173a.1</p><section></section><text>'di lta ste/ shes rab kyi pha rol tu phyin pa 'di ni chos thams cad stong pa nyid kyi pha rol tu phyin pa'o/ /bcom ldan 'das kyis bka' stsal pa/ chos thams cad dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi</text></item>
<item><p>173a.2</p><section></section><text>pha rol tu phyin pa 'di ni rang gi mtshan nyid stong pa nyid kyi pha rol tu phyin pa'o/ /bcom ldan 'das kyis bka' stsal pa/ rang gi mtshan nyid dben pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mi dmigs pa stong pa nyid kyi</text></item>
<item><p>173a.3</p><section></section><text>pha rol tu phyin pa'o/ /bcom ldan 'das kyis bka' stsal pa/ dus gsum la dus gsum po dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni dngos po med pa'i ngo bo nyid stong pa nyid kyi pha rol tu</text></item>
<item><p>173a.4</p><section></section><text>phyin pa'o/ /bcom ldan 'das kyis bka' stsal pa/ dngos po med pa'i ngo bo nyid stong pa nyid dmigs su med pa nyid kyi phyir ro zhes bya ba ni lam gyi rnam pa shes pa nyid kyi rnam pa yin no/ / rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni dran</text></item>
<item><p>173a.5</p><section></section><text>pa nye bar gzhag pa'i pha rol tu phyin pa'o/ /bcom ldan 'das kyis bka' stsal pa/ lus dang / tshor ba dang / sems dang / chos dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni yang dag par spong ba'i</text></item>
<item><p>173a.6</p><section></section><text>pha rol tu phyin pa'o/ /bcom ldan 'das kyis bka' stsal pa/ dge ba dang mi dge ba'i chos dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni rdzu 'phrul gyi rkang pa'i pha rol tu phyin pa'o/ /bcom ldan</text></item>
<item><p>173a.7</p><section></section><text>'das kyis bka' stsal pa/ 'dun pa dang / brtson 'grus dang / sems dang / dpyod pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni dbang po'i pha rol tu phyin pa'o/ /bcom ldan 'das kyis</text></item>
<item><p>173b.1</p><section></section><text>bka' stsal pa/ dad pa la sogs pa rnams dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni stobs kyi pha rol tu phyin pa'o/ /bcom ldan 'das kyis bka' stsal pa/ stobs lnga dmigs su med pa</text></item>
<item><p>173b.2</p><section></section><text>nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni byang chub kyi yan lag gi pha rol tu phyin pa'o/ /bcom ldan 'das kyis bka' stsal pa/ byang chub kyi yan lag bdun dmigs su med pa nyid kyi phyir ro/ /rab 'byor gyis</text></item>
<item><p>173b.3</p><section></section><text>gsol pa/ bcom ldan 'das 'di lta ste/ shes rab kyi pha rol tu phyin pa 'di ni lam gyi pha rol tu phyin pa'o/ /bcom ldan 'das kyis bka' stsal pa/ 'phags pa'i lam yan lag brgyad pa dmigs su med pa nyid kyi phyir ro zhes bya ba ni thams cad shes pa'i lam la brten pa'i rnam pa yin no/ / </text></item>
<item><p>173b.4</p><section></section><text>rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni stong pa nyid kyi pha rol tu phyin pa'o/ /bcom ldan 'das kyis bka' stsal pa/ lta bas byas pa'i rnam pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ </text></item>
<item><p>173b.5</p><section></section><text>shes rab kyi pha rol tu phyin pa 'di ni mtshan ma ma mchis pa'i pha rol tu phyin pa'o/ /bcom ldan 'das kyis bka' stsal pa/ rnam par rtog pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni smon pa ma mchis pa'i</text></item>
<item><p>173b.6</p><section></section><text>pha rol tu phyin pa'o/ /bcom ldan 'das kyis bka' stsal pa/ smon lam dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni rnam par thar pa brgyad kyi pha rol tu phyin pa'o/ /bcom ldan 'das kyis bka' stsal</text></item>
<item><p>173b.7</p><section></section><text>pa/ rnam par thar pa brgyad dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mthar gyis gnas pa'i snyoms par 'jug pa'i pha rol tu phyin pa'o/ /bcom ldan 'das kyis bka' stsal pa/ mthar gyis gnas pa'i</text></item>
<item><p>174a.1</p><section></section><text>snyoms par 'jug pa dgu dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni bden pa bzhi'i pha rol tu phyin pa'o/ /bcom ldan 'das kyis bka' stsal pa/ sdug bsngal dang / kun</text></item>
<item><p>174a.2</p><section></section><text>'byung dang / 'gog pa dang lam dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sbyin pa'i pha rol tu phyin pa'o/ /bcom ldan 'das kyis bka' stsal pa/ ser sna dmigs su med pa nyid kyi phyir ro/ /</text></item>
<item><p>174a.3</p><section></section><text>rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni tshul khrims kyi pha rol tu phyin pa'o/ /bcom ldan 'das kyis bka' stsal pa/ tshul khrims 'chal pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di</text></item>
<item><p>174a.4</p><section></section><text>lta ste/ shes rab kyi pha rol tu phyin pa 'di ni bzod pa'i pha rol tu phyin pa'o/ /bcom ldan 'das kyis bka' stsal pa/ gnod sems dmigs su ma mchis pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni brtson 'grus kyi</text></item>
<item><p>174a.5</p><section></section><text>pha rol tu phyin pa'o/ /bcom ldan 'das kyis bka' stsal pa/ le lo dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni bsam gtan gyi pha rol tu phyin pa'o/ /bcom ldan 'das kyis bka' stsal pa/ </text></item>
<item><p>174a.6</p><section></section><text>rnam par g.yeng ba dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni shes rab kyi pha rol tu phyin pa'o/ /bcom ldan 'das kyis bka' stsal pa/ 'chal ba'i shes rab dmigs su med pa nyid kyi phyir ro/ /</text></item>
<item><p>174a.7</p><section></section><text>rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni thabs kyi pha rol tu phyin pa'o/ /bcom ldan 'das kyis bka' stsal pa/ thabs ma yin pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi</text></item>
<item><p>174b.1</p><section></section><text>pha rol tu phyin pa 'di ni smon lam gyi pha rol tu phyin pa'o/ /bcom ldan 'das kyis bka' stsal pa/ smon lam ma yin pa dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni stobs kyi pha rol tu phyin pa'o/ /bcom</text></item>
<item><p>174b.2</p><section></section><text>ldan 'das kyis bka' stsal pa/ stobs chung ba dmigs su med pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni ye shes kyi pha rol tu phyin pa'o/ /bcom ldan 'das kyis bka' stsal pa/ mi shes pa dmigs su med pa</text></item>
<item><p>174b.3</p><section></section><text>nyid kyi phyir ro zhes bya ba ni lam gyi rnam pa shes pa la brten pa'i rnam pa yin no/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni stobs bcu'i pha rol tu phyin pa'o/ /bcom ldan 'das kyis bka' stsal pa/ chos thams cad dmigs su med</text></item>
<item><p>174b.4</p><section></section><text>pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni mi 'jigs pa'i pha rol tu phyin pa'o/ /bcom ldan 'das kyis bka' stsal pa/ lam gyi rnam pa shes pa nyid zhum pa med pa nyid kyi phyir ro/ /rab 'byor gyis gsol pa/ </text></item>
<item><p>174b.5</p><section></section><text>bcom ldan 'das 'di lta ste/ shes rab kyi pha rol tu phyin pa 'di ni so so yang dag par rig pa'i pha rol tu phyin pa'o/ /bcom ldan 'das kyis bka' stsal pa/ thams cad la ye shes chags pa med pa dang thogs pa med pa nyid kyi phyir ro/ /rab 'byor gyis gsol pa/ bcom ldan 'das 'di lta</text></item>
<item><p>174b.6</p><section></section><text>ste/ shes rab kyi pha rol tu phyin pa 'di ni sangs rgyas kyi chos ma 'dres pa'i pha rol tu phyin pa'o/ /bcom ldan 'das kyis bka' stsal pa/ chos thams cad las yang dag par 'das pa nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di</text></item>
<item><p>174b.7</p><section></section><text>ni de bzhin nyid kyi pha rol tu phyin pa'o/ /bcom ldan 'das kyis bka' stsal pa/ sangs rgyas thams cad kyis gsungs pa'i de bzhin nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni rang byung gi pha rol tu phyin pa'o/ /bcom ldan</text></item>
<item><p>175a.1</p><section></section><text>'das kyis bka' stsal pa/ chos thams cad la dbang sgyur ba nyid kyi phyir ro/ /rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa 'di ni sangs rgyas kyi pha rol tu phyin pa'o/ /bcom ldan 'das kyis bka' stsal pa/ chos thams cad</text></item>
<item><p>175a.2</p><section></section><text>rnam pa thams cad du mngon par rdzogs par 'tshang rgya ba'i phyir ro zhes bya ba ni rnam pa thams cad mkhyen pa nyid la brten pa'i rnam pa yin te/ 'di dag gis ni rnam pa gsungs so/ /de nas lha rnams kyi dbang po brgya byin 'di snyam du gyur te/ shes rab kyi pha rol tu phyin pa 'di rigs kyi bu'am/ </text></item>
<item><p>175a.3</p><section></section><text>rigs kyi bu mo gang dag gi rna lam du grag par gyur pa de dag kyang sngon gyi rgyal ba la bsnyen bkur byas pa'o/ /shes rab kyi pha rol tu phyin pa 'di sems can gang dag gi rna lam du grag par gyur pa de dag kyang de bzhin gshegs pa la dge ba'i rtsa ba bskyed pa'o/ /shes rab kyi pha rol</text></item>
<item><p>175a.4</p><section></section><text>tu phyin pa 'di sems can gang dag gi rna lam du grag par gyur pa de dag kyang dge ba'i bshes gnyen gyis yongs su bzung ba yin na / gang 'dzin par 'gyur/ 'chang bar 'gyur/ klog par 'gyur/ tshul bzhin du yid la byed par 'gyur zhing / bzung / bcangs/ klags/ kun chub</text></item>
<item><p>175a.5</p><section></section><text>par byas nas de kho na nyid du bsgrub par 'gyur ba lta ci zhig smos te/ rigs kyi bu'am rigs kyi bu mo gang shes rab kyi pha rol tu phyin pa 'di thos nas 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing / </text></item>
<item><p>175a.6</p><section></section><text>bzung / bcangs/ klags/ kun chub par byas nas kyang de kho na nyid du sgrub par byed par 'gyur te/ de dag ni sangs rgyas mang po la bsnyen bkur byas pa'o/ /rigs kyi bu'am rigs kyi bu mo gang shes rab kyi pha rol tu phyin pa 'di thos nas dngang bar mi 'gyur/ kun tu skrag par mi 'gyur/ </text></item>
<item><p>175a.7</p><section></section><text>kun tu skrag pas zin par mi 'gyur ba de dag ni sngon gyi de bzhin gshegs pa dgra bcom pa yang dag par rdzogs pa'i sangs rgyas rnams la yongs su dris / yongs su zhus/ brten cing bsnyen bkur ba'o/ /gang shes rab kyi pha rol tu phyin pa 'di thos nas dngang bar mi 'gyur/ kun tu skrag par mi 'gyur/ </text></item>
<item><p>175b.1</p><section></section><text>kun tu skrag pas zin par mi 'gyur ba de dag ni sangs rgyas bye ba mang po las sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la spyad pa'o/ /de dag ni sangs</text></item>
<item><p>175b.2</p><section></section><text>rgyas bye ba mang po las shes rab kyi pha rol tu phyin pa la spyad pa'o snyam pa dang / de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das rigs kyi bu'am/ rigs kyi bu mo gang 'di ltar shes rab kyi pha rol tu phyin pa 'di ltar zab pa 'di thos nas</text></item>
<item><p>175b.3</p><section></section><text>dngang bar mi 'gyur/ kun tu skrag par mi 'gyur/ kun tu skrag pas zin par mi 'gyur zhing thos nas kyang 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur ba'i rigs kyi bu'am/ rigs kyi bu mo de dag ni</text></item>
<item><p>175b.4</p><section></section><text>phyir mi ldog pa'i byang chub sems dpa' sems dpa' chen po ji lta ba de bzhin du gzung bar bgyi'o/ /de ci'i slad du zhe na/ bcom ldan 'das shes rab kyi pha rol tu phyin pa 'di ni zab pa'i slad du ste/ sngon pha rol tu phyin pa drug rnams la ma spyad pas ni shes rab kyi pha rol tu phyin pa zab mo 'di</text></item>
<item><p>175b.5</p><section></section><text>la mos par nus pa ma lags so/ /bcom ldan 'das rigs kyi bu'am/ rigs kyi bu mo gang shes rab kyi pha rol tu phyin pa zab mo 'di thos nas spang bar bya bar sems pa'i rigs kyi bu'am/ rigs kyi bu mo de dag gis ni sngon gyi mthar yang shes rab kyi pha rol tu phyin pa zab mo 'di spangs par</text></item>
<item><p>175b.6</p><section></section><text>gyur to/ /de ci'i slad du zhe na/ de ni 'di ltar rigs kyi bu'am/ rigs kyi bu mo gang shes rab kyi pha rol tu phyin pa zab mo 'dir dad pa ma mchis/ rab tu dang ba ma mchis/ dga' ba ma mchis/ mos pa ma mchis pa'i slad du ste/ rigs kyi bu'am rigs kyi bu mo de dag gis sangs rgyas</text></item>
<item><p>175b.7</p><section></section><text>rnams sam/ byang chub sems dpa' rnams sam/ rang sangs rgyas rnams sam/ nyan thos rnams la ji ltar sbyin pa'i pha rol tu phyin pa la spyad par bgyi/ ji ltar tshul khrims kyi pha rol tu phyin pa la spyad par bgyi/ ji ltar bzod pa'i pha rol tu phyin pa la spyad par bgyi/ ji ltar brtson</text></item>
<item><p>176a.1</p><section></section><text>'grus kyi pha rol tu phyin pa la spyad par bgyi/ ji ltar bsam gtan gyi pha rol tu phyin pa la spyad par bgyi/ ji ltar shes rab kyi pha rol tu phyin pa la spyad par bgyi/ ji ltar nang stong pa nyid la spyad par bgyi/ ji ltar phyi stong pa nyid la spyad par bgyi/ ji ltar phyi nang stong pa nyid la</text></item>
<item><p>176a.2</p><section></section><text>spyad par bgyi/ ji ltar dngos po med pa'i ngo bo nyid stong pa nyid kyi bar la spyad par bgyi/ ji ltar dran pa nye bar gzhag pa rnams bsgom par bgyi/ ji ltar yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / ji ltar byang chub kyi yan lag</text></item>
<item><p>176a.3</p><section></section><text>rnams dang / ji ltar 'phags pa'i lam yan lag brgyad pa rnams bsgom par bgyi/ ji ltar tshad med pa dang / bsam gtan dang / gzugs med pa'i snyoms par 'jug pa rnams bsgom par bgyi/ ji ltar 'phags pa'i bden pa rnams bsgom par bgyi/ ji ltar rnam par thar pa brgyad</text></item>
<item><p>176a.4</p><section></section><text>rnams bsgom par bgyi/ ji ltar mthar gyis gnas pa'i snyoms par 'jug pa dgu rnams bsgom par bgyi/ ji ltar stong pa nyid dang / mtshan ma med pa dang / smon pa med pa rnams bsgom par bgyi/ ji ltar mngon par shes pa rnams bsgom par bgyi/ ji ltar ting nge 'dzin rnams la snyoms par 'jug</text></item>
<item><p>176a.5</p><section></section><text>par bgyi/ ji ltar gzungs kyi sgo rnams la 'jug par bgyi/ ji ltar de bzhin gshegs pa'i stobs rnams bsgom par bgyi/ ji ltar mi 'jigs pa rnams bsgom par bgyi/ ji ltar so so yang dag par rig pa rnams bsgom par bgyi/ ji ltar sangs rgyas kyi chos ma 'dres pa bco brgyad bsgom</text></item>
<item><p>176a.6</p><section></section><text>par bgyi zhes yongs su ma dris so/ /de nas lha rnams kyi dbang po brgya byin gyis tshe dang ldan pa shA ri'i bu la 'di skad ces smras so/ /btsun pa shA ri'i bu shes rab kyi pha rol tu phyin pa 'di de ltar zab pa yin na/ byang chub sems dpa' sems dpa' chen po gang sngon gyi mthar yang shes rab</text></item>
<item><p>176a.7</p><section></section><text>kyi pha rol tu phyin pa zab mo 'di la mos par ma gyur pa 'di bas ngo mtshar ba ci yod/ sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol</text></item>
<item><p>176b.1</p><section></section><text>tu phyin pa la mos par ma gyur/ nang stong pa nyid la mos par ma gyur/ dngos po med pa'i ngo bo nyid stong pa nyid kyi bar la mos par ma gyur/ byang chub kyi phyogs kyi chos sum cu rtsa bdun rnams la mos par ma gyur/ tshad med pa dang / bsam gtan dang / gzugs med pa'i snyoms par</text></item>
<item><p>176b.2</p><section></section><text>'jug pa rnams la mos par ma gyur/ stong pa nyid dang / mtshan ma med pa dang / smon pa med pa rnams la mos par ma gyur/ rnam par thar pa brgyad dang / mthar gyis gnas pa'i snyoms par 'jug pa dgu rnams la mos par ma gyur/ mngon par shes pa rnams dang / ting nge 'dzin</text></item>
<item><p>176b.3</p><section></section><text>rnams dang / gzungs kyi sgo rnams dang / de bzhin gshegs pa'i stobs bcu rnams dang / mi 'jigs pa bzhi rnams dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad rnams la mos par ma gyur par spangs par gyur pa de dag las 'dir ngo</text></item>
<item><p>176b.4</p><section></section><text>mtshar che ba ci yod/ bcom ldan 'das ma shes rab kyi pha rol tu phyin pa la phyag 'tshal lo/ /gang shes rab kyi pha rol tu phyin pa la phyag 'tshal bar byed pa de ni thams cad mkhyen pa'i ye shes la phyag 'tshal bar byed pa'o/ /de nas bcom ldan 'das kyis lha rnams kyi dbang po brgya byin</text></item>
<item><p>176b.5</p><section></section><text>la bka' stsal pa/ de de bzhin te/ kau shi ka de de bzhin no/ /gang shes rab kyi pha rol tu phyin pa la phyag 'tshal bar byed pa de ni thams cad mkhyen pa'i ye shes la phyag 'tshal bar byed pa'o/ /de ci'i phyir zhe na/ kau shi ka 'di las byung ba ni sangs rgyas bcom ldan 'das rnams kyi rnam pa</text></item>
<item><p>176b.6</p><section></section><text>thams cad mkhyen pa nyid yin pa'i phyir ro/ /rnam pa thams cad mkhyen pa'i ye shes las byung ba ni shes rab kyi pha rol tu phyin pas rab tu brjod pa'o/ /kau shi ka thams cad shes pa nyid las 'da' bar 'dod pa'i rigs kyi bu'am/ rigs kyi bu mos shes rab kyi pha rol tu phyin pa la gnas par</text></item>
<item><p>176b.7</p><section></section><text>bya'o/ /de bzhin du lam gyi rnam pa shes pa nyid la gnas par 'dod pa dang / rnam pa thams cad mkhyen pa nyid kyi ye shes bskyed par 'dod pa dang / bag chags kyi mtshams sbyor ba'i nyon mongs pa thams cad spang bar 'dod pa dang / bla na med pa yang dag par rdzogs pa'i byang chub tu mngon par rdzogs par</text></item>
<item><p>177a.1</p><section></section><text>byang chub par 'dod pa dang / chos kyi 'khor lo bskor bar 'dod pa'i rigs kyi bu'am/ rigs kyi bu mos shes rab kyi pha rol tu phyin pa la gnas par bya'o/ /de bzhin du rgyun du zhugs pa'i 'bras bu la sems can rnams 'god par 'dod pa dang / lan cig phyir 'ong</text></item>
<item><p>177a.2</p><section></section><text>ba'i 'bras bu dang / phyir mi 'ong ba'i 'bras bu dang / dgra bcom pa nyid la 'god par 'dod pa dang / rang byang chub la sems can 'god par 'dod pa dang / bla na med pa yang dag par rdzogs pa'i byang chub la sems can rnams 'god par 'dod pa dang / dge slong gi dge 'dun bsdu bar 'dod pa'i</text></item>
<item><p>177a.3</p><section></section><text>byang chub sems dpa' sems dpa' chen pos shes rab kyi pha rol tu phyin pa 'di la gnas par bya'o/ /de skad ces bka' stsal pa dang / lha rnams kyi dbang po brgya byin gyis bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa'</text></item>
<item><p>177a.4</p><section></section><text>chen po shes rab kyi pha rol tu phyin pa la gnas par 'gyur ba lags/ ji ltar na sbyor bar 'gyur ba lags/ de bzhin du ji ltar na bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin</text></item>
<item><p>177a.5</p><section></section><text>pa'i pha rol tu phyin pa la gnas par 'gyur ba lags/ ji ltar na brtson par bgyid pa lags/ ji ltar na shes rab kyi pha rol tu phyin pa la spyod pa'i tshe/ nang stong pa nyid la brtson par bgyid pa lags/ dngos po med pa'i ngo bo nyid stong pa nyid kyi bar la brtson par bgyid pa lags/ ji ltar na</text></item>
<item><p>177a.6</p><section></section><text>byang chub sems dpa' sems dpa' chen pos shes rab kyi pha rol tu phyin pa la spyod pa'i tshe/ byang chub kyi phyogs kyi chos sum cu rtsa bdun la brtson par bgyid pa lags/ de bzhin du tshad med pa dang / bsam gtan dang / gzugs med pa'i snyoms par 'jug pa rnams dang / stong pa nyid dang / </text></item>
<item><p>177a.7</p><section></section><text>mtshan ma med pa dang / smon pa med pa rnams la brtson par bgyid pa lags/ de bzhin du rnam par thar pa brgyad dang / mthar gyis gnas pa'i snyoms par 'jug pa dgu rnams la brtson par bgyid pa lags/ ji ltar na mngon par shes pa rnams la brtson par bgyid pa lags/ de bzhin du</text></item>
<item><p>177b.1</p><section></section><text>byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ ji ltar de bzhin gshegs pa'i stobs bcu rnams dang / mi 'jigs pa bzhi rnams dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad rnams la brtson par bgyid</text></item>
<item><p>177b.2</p><section></section><text>pa lags/ de skad ces gsol pa dang / bcom ldan 'das kyis lha rnams kyi dbang po brgya byin la bka' stsal pa/ kau shi ka khyod legs so legs so/ /gang yang khyod de bzhin gshegs pa dgra bcom pa yang dag par rdzogs pa'i sangs rgyas la don 'di yongs su 'dri bar sems pa</text></item>
<item><p>177b.3</p><section></section><text>khyod legs so/ /kau shi ka spobs pa 'di yang sangs rgyas kyi byin gyi rlabs las byung ngo / /kau shi ka de'i phyir legs par rab tu nyon la yid la zung shig dang / de ngas khyod la bshad par bya'o zhes bya ba ni sbyor ba po rnam pa bzhi yin no/ / kau shi ka 'di la byang chub sems dpa' sems dpa'</text></item>
<item><p>177b.4</p><section></section><text>chen po shes rab kyi pha rol tu phyin pa la spyod pa'i tshe/ gzugs la mi gnas te/ gang gi tshe gzugs la mi gnas pa de'i tshe gzugs la rnal 'byor du byed pa yin no/ /tshor ba dang / 'du shes dang / 'du byed rnams dang / rnam par shes pa la mi gnas te/ gang gi tshe rnam par shes pa la</text></item>
<item><p>177b.5</p><section></section><text>mi gnas pa de'i tshe/ rnam par shes pa la rnal 'byor du byed pa yin no/ /mig la mi gnas/ de bzhin du rna ba dang / sna dang / lce dang / lus dang / yid la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /gzugs la mi gnas pa de bzhin du sgra dang / </text></item>
<item><p>177b.6</p><section></section><text>dri dang / ro dang / reg bya dang / chos la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /mig gi rnam par shes pa la mi gnas/ mig gi 'dus te reg pa la mi gnas/ mig gi 'dus te reg pa'i rkyen gyis tshor ba la mi gnas/ de bzhin du rna ba dang / </text></item>
<item><p>177b.7</p><section></section><text>sna dang / lce dang / lus dang / yid kyi rnam par shes pa la mi gnas/ yid kyi 'dus te reg pa la mi gnas/ yid kyi 'dus te reg pa'i rkyen gyis tshor ba la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /sa'i khams la mi gnas/ de bzhin du</text></item>
<item><p>178a.1</p><section></section><text>chu'i khams dang / me'i khams dang / rlung gi khams dang / nam mkha'i khams dang / rnam par shes pa'i khams la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /ma rig pa la mi gnas/ de bzhin du 'du byed dang / rnam par</text></item>
<item><p>178a.2</p><section></section><text>shes pa dang / ming dang gzugs dang / skye mched drug dang / reg pa dang / tshor ba dang / sred pa dang / len pa dang / srid pa dang / skye ba dang / rga shi dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa rnams la mi gnas pa de</text></item>
<item><p>178a.3</p><section></section><text>ltar na shes rab kyi pha rol tu phyin pa la rnal 'byor du byed pa yin no/ /sbyin pa'i pha rol tu phyin pa la mi gnas/ de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la mi gnas pa de ltar na shes rab kyi pha rol tu</text></item>
<item><p>178a.4</p><section></section><text>phyin pa la rnal 'byor du byed pa yin no/ /nang stong pa nyid la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /dngos po med pa'i ngo bo nyid stong pa nyid kyi bar la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /dran pa</text></item>
<item><p>178a.5</p><section></section><text>nye bar gzhag pa rnams la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams la mi gnas pa de ltar na shes rab kyi pha rol tu</text></item>
<item><p>178a.6</p><section></section><text>phyin pa la rnal 'byor du byed pa yin no/ /de bzhin du tshad med pa bzhi rnams dang / bsam gtan bzhi rnams dang / gzugs med pa'i snyoms par 'jug pa bzhi rnams dang / mngon par shes pa lnga rnams dang / stong pa nyid dang / mtshan ma med pa dang / smon pa med pa rnams dang / rnam par thar</text></item>
<item><p>178a.7</p><section></section><text>pa brgyad rnams dang / mthar gyis gnas pa'i snyoms par 'jug pa dgu rnams dang gzungs kyi sgo rnams la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /de bzhin du de bzhin gshegs pa'i stobs bcu rnams dang / mi 'jigs pa bzhi rnams dang / so so</text></item>
<item><p>178b.1</p><section></section><text>yang dag par rig pa rnams dang / sangs rgyas kyi chos ma 'dres pa bco brgyad la mi gnas pa de ltar na shes rab kyi pha rol tu phyin pa la rnal 'byor du byed pa yin no/ /de ci'i phyir zhe na/ de ni 'di ltar gang la gnas par bya ba dang / gang la rnal 'byor du bya ba de lta bu'i gzugs mi dmigs pa'i</text></item>
<item><p>178b.2</p><section></section><text>phyir ro/ /gang la gnas par bya ba dang / gang la rnal 'byor du bya ba de lta bu'i tshor ba dang / 'du shes dang / 'du byed rnams dang / rnam par shes pa mi dmigs pa'i phyir ro/ /gang la gnas par bya ba dang / gang la rnal 'byor du bya ba de lta bu'i khams dang / skye mched dang / rten cing</text></item>
<item><p>178b.3</p><section></section><text>'brel bar 'byung ba'i yan lag dang / pha rol tu phyin pa dang / byang chub kyi phyogs kyi chos sum cu rtsa bdun rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / tshad med pa rnams dang / bsam gtan rnams dang / gzugs med pa'i</text></item>
<item><p>178b.4</p><section></section><text>snyoms par 'jug pa rnams dang / rnam par thar pa brgyad rnams dang / mthar gyis gnas pa'i snyoms par 'jug pa dgu rnams dang / stong pa nyid dang / mtshan ma med pa dang / smon pa med pa rnams dang / mngon par shes pa rnams dang / stobs bcu rnams dang / mi 'jigs pa bzhi</text></item>
<item><p>178b.5</p><section></section><text>rnams dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad rnams mi dmigs pa'i phyir ro zhes bya ba ni gzugs la sogs pa la mi gnas pa'i sbyor ba yin no/ / kau shi ka gzhan yang byang chub sems dpa' sems dpa' chen po gzugs la sbyor bar mi</text></item>
<item><p>178b.6</p><section></section><text>byed de/ gang gi tshe gzugs la sbyor bar mi byed pa de'i tshe/ gzugs la rnal 'byor du byed pa yin no/ /tshor ba dang / 'du shes dang / 'du byed rnams dang / rnam par shes pa la sbyor bar mi byed de/ gang gi tshe rnam par shes pa la sbyor bar mi byed pa de'i tshe rnam par shes pa la rnal 'byor du</text></item>
<item><p>178b.7</p><section></section><text>byed pa yin no/ /de bzhin du khams dang / skye mched dang / rten cing 'brel bar 'byung ba dang / pha rol tu phyin pa dang / byang chub kyi phyogs kyi chos dang / stong pa nyid dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnams</text></item>
<item><p>179a.1</p><section></section><text>dang / stong pa nyid dang / mtshan ma med pa dang / smon pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / mngon par shes pa dang / ting nge 'dzin dang / gzungs kyi sgo rnams dang / stobs bcu dang / mi 'jigs pa dang / </text></item>
<item><p>179a.2</p><section></section><text>so so yang dag par rig pa rnams dang / sangs rgyas kyi chos ma 'dres pa bco brgyad rnams la sbyor bar mi byed de/ gang gi tshe sangs rgyas kyi chos ma 'dres pa bco brgyad rnams la sbyor bar mi byed pa de'i tshe sangs rgyas kyi chos ma 'dres pa rnams la rnal 'byor du byed pa yin no/ /rnam pa thams cad</text></item>
<item><p>179a.3</p><section></section><text>mkhyen pa nyid kyi bar du sbyor bar mi byed de/ gang gi tshe rnam pa thams cad mkhyen pa nyid la sbyor bar mi byed pa de'i tshe/ rnam pa thams cad mkhyen pa nyid la rnal 'byor du byed pa yin no/ /de ci'i phyir zhe na/ de ni 'di ltar byang chub sems dpa' sems dpa' chen po de gzugs sngon gyi mthar mi</text></item>
<item><p>179a.4</p><section></section><text>dmigs pa'i phyir ro/ /gzugs phyi ma'i mthar mi dmigs pa'i phyir ro/ /gzugs dbus su mi dmigs pa'i phyir ro/ /tshor ba dang / 'du shes dang / 'du byed rnams dang / rnam par shes pa sngon gyi mthar mi dmigs pa'i phyir ro/ /rnam par shes pa phyi ma'i mthar mi dmigs pa'i phyir</text></item>
<item><p>179a.5</p><section></section><text>ro/ /rnam par shes pa dbus su mi dmigs pa'i phyir ro/ /de bzhin du khams dang / skye mched dang / rten cing 'brel bar 'byung ba'i yan lag rnams dang / pha rol tu phyin pa dang / byang chub kyi phyogs kyi chos sum cu rtsa bdun rnams dang / 'phags pa'i bden pa rnams dang / tshad med pa</text></item>
<item><p>179a.6</p><section></section><text>rnams dang / bsam gtan dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / rnam par thar pa brgyad rnams dang / mthar gyis gnas pa'i snyoms par 'jug pa dgu rnams dang / mngon par shes pa rnams dang / </text></item>
<item><p>179a.7</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams sngon gyi mthar mi dmigs pa'i phyir ro/ /phyi ma'i mthar mi dmigs</text></item>
<item><p>179b.1</p><section></section><text>pa'i phyir ro/ /dbus su mi dmigs pa'i phyir ro zhes bya ba ni sbyor ba med pa'i sbyor ba yin no/ / de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa zab po/ /bcom ldan 'das kyis bka' stsal pa/ shA ri'i</text></item>
<item><p>179b.2</p><section></section><text>bu gzugs kyi de bzhin nyid zab pa'i phyir shes rab kyi pha rol tu phyin pa zab po/ shA ri'i bu tshor ba dang / 'du shes dang / 'du byed rnams dang / rnam par shes pa'i de bzhin nyid zab pa'i phyir shes rab kyi pha rol tu phyin pa zab po/ /shA ri'i bu de bzhin du khams dang / skye mched dang / </text></item>
<item><p>179b.3</p><section></section><text>rten cing 'brel bar 'byung ba dang / pha rol tu phyin pa dang / byang chub kyi phyogs kyi chos dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par</text></item>
<item><p>179b.4</p><section></section><text>'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu dang / mi 'jigs pa dang / so so</text></item>
<item><p>179b.5</p><section></section><text>yang dag par rig pa dang / sangs rgyas kyi chos ma 'dres pa bco brgyad rnams kyi de bzhin nyid zab pa'i phyir shes rab kyi pha rol tu phyin pa zab po zhes bya ba ni zab pa'i sbyor ba yin no/ / shA ri'i bus gsol pa/ bcom ldan 'das shes rab kyi pha rol tu phyin pa ni gting dpag dka' ba'o/ /</text></item>
<item><p>179b.6</p><section></section><text>bcom ldan 'das kyis bka' stsal pa/ shA ri'i bu gzugs gting dpag dka' ba'i phyir shes rab kyi pha rol tu phyin pa gting dpag dka'o/ /tshor ba dang / 'du shes dang / 'du byed rnams dang / rnam par shes pa gting dpag dka' ba'i phyir shes rab kyi pha rol tu phyin pa gting dpag dka'o/ /</text></item>
<item><p>179b.7</p><section></section><text>de bzhin du khams dang / skye mched dang / rten cing 'brel bar 'byung ba'i yan lag rnams dang / pha rol tu phyin pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos dang / 'phags pa'i bden pa dang / tshad med pa dang / </text></item>
<item><p>180a.1</p><section></section><text>bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa</text></item>
<item><p>180a.2</p><section></section><text>dang / so so yang dag par rig pa dang / sangs rgyas kyi chos ma 'dres pa bco brgyad gting dpag dka' ba'i phyir shes rab kyi pha rol tu phyin pa gting dpag dka'o zhes bya ba ni gting dpag dka' ba'i sbyor ba yin no/ / shA ri'i bus gsol pa/ bcom ldan 'das shes rab kyi pha rol tu phyin pa 'di</text></item>
<item><p>180a.3</p><section></section><text>tshad ma mchis pa'o/ /bcom ldan 'das kyis bka' stsal pa/ shA ri'i bu gzugs tshad med pa'i phyir shes rab kyi pha rol tu phyin pa tshad med pa'o/ /shA ri'i bu tshor ba dang / 'du shes dang / 'du byed rnams dang / rnam par shes pa tshad med pa'i phyir shes rab kyi pha rol tu phyin pa tshad med</text></item>
<item><p>180a.4</p><section></section><text>pa'o/ /shA ri'i bu de bzhin du khams dang / skye mched dang / rten cing 'brel bar 'byung ba'i yan lag dang / pha rol tu phyin pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos dang / 'phags pa'i bden pa dang / tshad</text></item>
<item><p>180a.5</p><section></section><text>med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa</text></item>
<item><p>180a.6</p><section></section><text>dang / so so yang dag par rig pa dang / sangs rgyas kyi chos ma 'dres pa tshad med pa'i phyir shes rab kyi pha rol tu phyin pa tshad med do zhes bya ba ni tshad med pa'i sbyor ba yin no/ / shA ri'i bus gsol pa/ bcom ldan 'das ji ltar na byang chub sems dpa' sems dpa' chen po shes rab kyi pha rol tu phyin</text></item>
<item><p>180a.7</p><section></section><text>pa la spyod pa lags/ bcom ldan 'das kyis bka' stsal pa/ shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs zab ces bya bar mi spyod na shes rab kyi pha rol tu phyin pa la spyod do/ /tshor ba dang / 'du shes dang / 'du byed</text></item>
<item><p>180b.1</p><section></section><text>rnams dang / rnam par shes pa zab ces bya bar mi spyod na shes rab kyi pha rol tu phyin pa la spyod do/ /de bzhin du khams dang / skye mched dang / rten cing 'brel bar 'byung ba dang / pha rol tu phyin pa dang / byang chub kyi phyogs kyi chos dang / 'phags pa'i bden pa dang / tshad med pa dang / bsam gtan</text></item>
<item><p>180b.2</p><section></section><text>dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stong pa nyid thams cad dang / gzungs kyi sgo thams</text></item>
<item><p>180b.3</p><section></section><text>cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa zab ces bya bar mi spyod na shes rab kyi pha rol tu phyin pa la spyod do// //bam po bzhi bcu gcig pa/ de ci'i phyir zhe na/ shA ri'i bu de ni 'di ltar sangs rgyas kyi</text></item>
<item><p>180b.4</p><section></section><text>chos rnams kyi bar gyi zab pa nyid gang yin pa de ni sangs rgyas kyi chos ma yin no zhes bya ba ni zab pa'i sbyor ba'i rnam grangs gzhan chung ngu yin no/ / shA ri'i bu gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ gzugs gting dpag dka'o zhes</text></item>
<item><p>180b.5</p><section></section><text>bya bar mi spyod na shes rab kyi pha rol tu phyin pa la spyod do/ /tshor ba dang / 'du shes dang / 'du byed rnams dang / rnam par shes pa rnams gting dpag dka'o zhes bya bar mi spyod na shes rab kyi pha rol tu phyin pa la spyod do/ /de bzhin du khams dang / skye mched dang / rten cing 'brel bar 'byung ba dang / </text></item>
<item><p>180b.6</p><section></section><text>pha rol tu phyin pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos dang / 'phags pa'i bden pa dang / tshad med pa dang / bsam gtan rnams dang / gzugs med pa'i snyoms par 'jug pa dang / stong pa nyid dang / </text></item>
<item><p>180b.7</p><section></section><text>mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa gting dpag dka'o zhes bya bar mi spyod na shes rab kyi pha rol tu phyin pa la spyod do/ /de ci'i phyir zhe na/ shA ri'i bu</text></item>
<item><p>181a.1</p><section></section><text>de ni 'di ltar sangs rgyas kyi chos kyi bar gyi gting dpag dka' ba gang yin pa de ni sangs rgyas kyi chos kyi bar du yang ma yin no zhes bya ba ni gting dpag dka' ba'i sbyor ba'i rnam grangs gzhan 'bring po yin no/ / shA ri'i bu gzhan yang byang chub sems dpa' sems dpa' chen po</text></item>
<item><p>181a.2</p><section></section><text>shes rab kyi pha rol tu phyin pa la spyod pa'i tshe/ gzugs tshad med do zhes bya bar mi spyod na shes rab kyi pha rol tu phyin pa la spyod do/ /gal te tshor ba dang / 'du shes dang / 'du byed rnams dang / rnam par shes pa tshad med do zhes bya bar mi spyod na shes rab kyi pha rol tu phyin pa la spyod do/ /</text></item>
<item><p>181a.3</p><section></section><text>de bzhin du khams dang / skye mched dang / rten cing 'brel bar 'byung ba dang / pha rol tu phyin pa dang / byang chub kyi phyogs kyi chos dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / </text></item>
<item><p>181a.4</p><section></section><text>mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so</text></item>
<item><p>181a.5</p><section></section><text>yang dag par rig pa dang / sangs rgyas kyi chos ma 'dres pa tshad med do zhes bya bar mi spyod na shes rab kyi pha rol tu phyin pa la spyod do/ /de ci'i phyir zhe na/ shA ri'i bu de ni 'di ltar sangs rgyas kyi chos kyi bar du tshad med pa gang yin pa de ni sangs rgyas kyi chos kyi bar du ma yin no zhes bya ba ni tshad</text></item>
<item><p>181a.6</p><section></section><text>med pa'i sbyor ba'i rnam grangs gzhan chen po yin no/ /shA ri'i bus gsol pa/ bcom ldan 'das shes rab kyi pha rol tu phyin pa 'di ltar zab pa gting dpag dka' ba tshad ma mchis pa/ de ltar bcom ldan 'das shes rab kyi pha rol tu phyin pa 'di byang chub sems dpa' sems dpa'</text></item>
<item><p>181a.7</p><section></section><text>chen po theg pa la gsar du zhugs pa'i mdun du brjod par mi bgyid de / shes rab kyi pha rol tu phyin pa zab mo 'di thos na dngang bar 'gyur/ kun tu skrag par 'gyur/ kun tu skrag pas zin par 'gyur du mchis pa'i slad du'o/ /bcom ldan 'das phyir mi ldog pa'i byang chub sems dpa'</text></item>
<item><p>181b.1</p><section></section><text>sems dpa' chen po'i mdun du 'di bstan par bgyi ste/ des shes rab kyi pha rol tu phyin pa zab mo 'di thos nas dngang bar mi 'gyur/ kun tu skrag par mi 'gyur/ kun tu skrag pas zin par mi 'gyur/ nem nur du mi 'gyur/ the tshom du mi 'gyur te/ thos nas kyang gong nas gong du mos par</text></item>
<item><p>181b.2</p><section></section><text>'gyur ro/ /de nas lha'i dbang po brgya byin gyis tshe dang ldan pa shA ri'i bu la 'di skad ces smras so/ /btsun pa shA ri'i bu gal te theg pa la gsar du zhugs pa'i byang chub sems dpa' sems dpa' chen po'i mdun du shes rab kyi pha rol tu phyin pa zab mo 'di bshad na nyes pa cir 'gyur/ shA ri'i</text></item>
<item><p>181b.3</p><section></section><text>bus smras pa/ kau shi ka gal te theg pa la gsar du zhugs pa'i byang chub sems dpa' sems dpa' chen po'i mdun du shes rab kyi pha rol tu phyin pa zab mo 'di bshad na dngang bar 'gyur/ kun tu skrag par 'gyur/ kun tu skrag pas zin par 'gyur te/ phyir rgol bar 'gyur la spong bar 'gyur zhing</text></item>
<item><p>181b.4</p><section></section><text>mos par mi 'gyur te/ kau shi ka theg pa la gsar du zhugs pa'i byang chub sems dpa' sems dpa' chen po gang yin pa de dag shes rab kyi pha rol tu phyin pa zab mo 'di thos nas spangs te log par ltung bar 'gyur ba'i tshogs bsags par 'gyur ba des tshegs chen po yun ring mo zhig nas bla na med pa</text></item>
<item><p>181b.5</p><section></section><text>yang dag par rdzogs pa'i byang chub tu 'tshang rgya bar 'gyur ba'i gnas yod do zhes bya ba ni tshegs chen pos yun ring mo zhig nas mngon par rdzogs par byang chub pa'i sbyor ba yin no/ / brgya byin gyis smras pa/ btsun pa shA ri'i bu byang chub sems dpa' sems dpa' chen po lung ma bstan pa shes rab kyi pha</text></item>
<item><p>181b.6</p><section></section><text>rol tu phyin pa zab mo 'di thos nas dngang bar mi 'gyur/ kun tu skrag par mi 'gyur/ kun tu skrag pas zin par mi 'gyur ba ni yod do/ /shA ri'i bus smras pa/ kau shi ka byang chub sems dpa' sems dpa' chen po shes rab kyi pha rol tu phyin pa zab mo 'di thos nas dngang bar mi 'gyur/ kun tu skrag</text></item>
<item><p>181b.7</p><section></section><text>par mi 'gyur/ kun tu skrag pas zin par mi 'gyur ba de dag ni ring po mi thogs par bla na med pa yang dag par rdzogs pa'i byang chub tu lung bstan pa thob par 'gyur te/ de ni de bzhin gshegs pa gcig gam gnyis sam gsum las mi 'da' bar de nas bla na med pa yang dag par rdzogs pa'i byang chub</text></item>
<item><p>182a.1</p><section></section><text>tu lung bstan pa thob par 'gyur ro/ /de nas bcom ldan 'das kyis tshe dang ldan pa shA ri'i bu la bka' stsal pa/ shA ri'i bu de de bzhin no/ /de de bzhin te/ shA ri'i bu byang chub sems dpa' sems dpa' chen po yun ring por theg pa chen po la yang dag par zhugs pa/ yun ring</text></item>
<item><p>182a.2</p><section></section><text>por pha rol tu phyin pa drug la spyad pa/ sangs rgyas mang po la bsnyen bkur bar byas pa de lta bu 'byung bar 'gyur te/ shA ri'i bu byang chub sems dpa' sems dpa' chen po de dag ni shes rab kyi pha rol tu phyin pa zab mo 'di thos nas dngang bar mi 'gyur/ kun tu skrag par mi 'gyur/ kun tu skrag pas zin</text></item>
<item><p>182a.3</p><section></section><text>par mi 'gyur zhing thos nas kyang gong nas gong du 'dzin par 'gyur/ 'chang bar 'gyur/ klog par 'gyur/ kun chub par byed par 'gyur zhing / ji skad bstan pa'i shes rab kyi pha rol tu phyin pa la gnas par 'gyur ba yin no/ /de nas tshe dang ldan pa shA ri'i bus bcom ldan 'das la 'di skad ces</text></item>
<item><p>182a.4</p><section></section><text>gsol to/ /bcom ldan 'das bdag gis spobs pa lags so/ /bde bar gshegs pa bdag gis spobs pa lags so/ /bcom ldan 'das kyis bka' stsal pa/ rigs kyi bu de spobs par gyis shig /shA ri'i bus gsol pa/ bcom ldan 'das 'di lta ste dper na/ theg pa chen po</text></item>
<item><p>182a.5</p><section></section><text>la yang dag par zhugs pa'i rigs kyi bu'am/ rigs kyi bu mo rmi lam gyi nang na shes rab kyi pha rol tu phyin pa bsgom/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin</text></item>
<item><p>182a.6</p><section></section><text>pa snying po byang chub la mchis kyi bar du bsgom par bgyid pa'i rigs kyi bu'am/ rigs kyi bu mo de yang bcom ldan 'das bla na med pa yang dag par rdzogs pa'i byang chub dang nye bar gyur pa de ltar rig par bgyi na/ bcom ldan 'das rigs kyi bu'am/ rigs kyi bu mo gnyid ma log pa na shes rab kyi pha rol</text></item>
<item><p>182a.7</p><section></section><text>tu phyin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa bsgom par bgyid pa gang lags pa de bcom ldan 'das bla na med pa yang dag par rdzogs pa'i byang</text></item>
<item><p>182b.1</p><section></section><text>chub dang de ltar nye bar gyur par rig par bgyi ba la lta smos su ci mchis zhes bya ba ni lung bstan pa thob pa'i sbyor ba yin no/ / bcom ldan 'das rigs kyi bu'am/ rigs kyi bu mo shes rab kyi pha rol tu phyin pa zab mo 'di nyan pa thos par 'gyur te/ thos nas kyang sgrub par 'gyur ba de dag ni dge ba'i</text></item>
<item><p>182b.2</p><section></section><text>rtsa ba yongs su smin par 'gyur ro/ /bcom ldan 'das rigs kyi bu'am rigs kyi bu mo gang shes rab kyi pha rol tu phyin pa zab mo 'di thos nas 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur ba de dag ni</text></item>
<item><p>182b.3</p><section></section><text>yun ring po nas theg pa la yang dag par zhugs pa'o/ /bcom ldan 'das rigs kyi bu'am/ rigs kyi bu mo de dag ni dge ba'i rtsa ba bskyed pa'o/ /sangs rgyas mang po la bsnyen bkur ba'o/ /dge ba'i bshes gnyen gyis yongs su bzung ba'o/ /bcom ldan 'das rigs kyi bu'am/ </text></item>
<item><p>182b.4</p><section></section><text>rigs kyi bu mo de dag ni bla na med pa yang dag par rdzogs pa'i byang chub tu lung bstan pa dang nye bar 'gyur ro/ /bcom ldan 'das rigs kyi bu'am/ rigs kyi bu mo gang shes rab kyi pha rol tu phyin pa 'di bdag nyid la bskyed par 'gyur te/ bskyed nas kyang 'dzin par 'gyur/ 'chang bar 'gyur/ </text></item>
<item><p>182b.5</p><section></section><text>klog par 'gyur/ kun chub par bgyid par 'gyur/ tshul bzhin du yid la bgyid par 'gyur ba de dag ni bla na med pa yang dag par rdzogs pa'i byang chub tu lung ston par 'gyur ba'am/ phyir mi ldog par 'gyur ba lags so zhes bya ba ni phyir mi ldog pa'i sbyor ba yin no/ / bcom ldan 'das 'di</text></item>
<item><p>182b.6</p><section></section><text>lta ste dper na/ skyes bu la la zhig 'brog dgon pa dpag tshad brgya pa zhig nas 'byung ngam/ 'brog dgon pa dpag tshad nyis brgya pa dang / sum brgya pa dang / dpag tshad bzhi brgya pa dang / dpag tshad lnga brgya pa nas byung ba zhig mchis la mchis pa'i tshe/ grong dang / grong khyer dang / grong rdal</text></item>
<item><p>182b.7</p><section></section><text>dang / khams dang / rgyal po'i pho brang gi 'khor gyi snga ltas ba lang rdzi'am/ sa mtshams sam/ bza' shing gi ra ba'am/ nags tshal lam/ skyed mos tshal mthong ngam/ grong dang / grong khyer dang / grong rdal dang / khams dang / rgyal po'i pho brang 'khor dag mthong na de 'di snyam du gyur te/ snga</text></item>
<item><p>183a.1</p><section></section><text>ltas 'di dag snang ba las na 'di nas grong ngam/ grong khyer ram/ grong rdal lam/ khams sam/ rgyal po'i pho brang 'khor ni nye'o snyam ste/ dbugs phyin par 'gyur zhing de la slan chad rkun po'i 'jigs pa'am/ gdol pa'i 'jigs pa'am/ gcan gzan khro bo'i</text></item>
<item><p>183a.2</p><section></section><text>'jigs pa'am/ bkres pa'i 'jigs pa'am/ skom pa'i 'jigs pa ma mchis so/ /bcom ldan 'das de bzhin du byang chub sems dpa' sems dpa' chen po gang shes rab kyi pha rol tu phyin pa 'di rang nyid la bskyed par 'gyur te/ bskyed par gyur nas kyang 'dzin par 'gyur/ 'chang</text></item>
<item><p>183a.3</p><section></section><text>bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur na/ bcom ldan 'das de'i tshe byang chub sems dpa' sems dpa' chen po de ni lung bstan pa la nye bar gyur par rig par bgyi ste/ ring po mi thogs par bla na med pa yang dag par rdzogs</text></item>
<item><p>183a.4</p><section></section><text>pa'i byang chub tu mngon par rdzogs par 'tshang rgya bar 'gyur ro/ /byang chub sems dpa' sems dpa' chen po des de slan chad nyan thos kyi sa'am/ rang sangs rgyas kyi sas 'jigs par mi bgyi'o/ /de ci'i slad du zhe na/ 'di lta ste/ byang chub sems dpa' sems dpa' chen po shes</text></item>
<item><p>183a.5</p><section></section><text>rab kyi pha rol tu phyin pa zab mo 'dis lta ba dang / phyag bgyi ba dang / bsnyen bkur bgyi ba dang / mnyan du mchis pa de nyid 'di'i snga ltas lags pa'i phyir ro/ /de skad ces gsol pa dang / bcom ldan 'das kyis tshe dang ldan pa shA ri'i bu la bka' stsal pa/ shA ri'i bu de de bzhin no/ /de de</text></item>
<item><p>183a.6</p><section></section><text>bzhin te/ zhes bya ba ni nges par 'byung ba'i sbyor ba yin no/ / shA ri'i bu khyod kyis da dung yang sangs rgyas kyi mthus spobs pa skyed cig /shA ri'i bus gsol pa/ bcom ldan 'das 'di lta ste dper na/ skyes bu la la zhig rgya mtsho chen po zhums par 'tshal bar gyur la/ de rgya mtsho chen po zhums </text></item>
<item><p>183a.7</p><section></section><text>pa'i slad du ji lta ji ltar rgya mtsho chen por mchis pa de lta de ltar sdong po'am/ sdong po'i mtshan ma'am/ ri'am ri'i mtshan ma mthong na des 'di nas rgya mtsho chen po ni thag ring ste rgya mtsho chen po ni nye bar ma gyur to/ /de ci'i phyir zhe na/ rgya mtsho chen po de'i drung na sdong po'am sdong po'i mtshan ma'am/ ri'am</text></item>
<item><p>183b.1</p><section></section><text>ri'i mtshan ma cung zhig kyang mthong ba ma mchis pa'i phyir ro zhes rig par bgyi'o/ /bcom ldan 'das 'di lta ste dper na/ skyes bu zhig rgya mtsho chen po zhums par 'tshal bar gyur la de rgya mtsho chen po zhums pa'i slad du ji lta ji ltar mchis pa de lta de ltar sdong po'am sdong po'i mtshan ma'am ri'am ri'i mtshan</text></item>
<item><p>183b.2</p><section></section><text>ma mthong na des 'di nas rgya mtsho chen po ni ring po med de 'di nas rgya mtsho chen po ni nye bar gyur to/ /de ci'i phyir zhe na/ rgya mtsho chen po'i drung na sdong po'am sdong po'i mtshan ma'am ri'am ri'i mtshan ma ci yang ma mchis pa'i phyir ro zhes rig par bgyi'o/ /de ltar skyes bu de'i mig gis rgya mtsho chen po ma mthong du</text></item>
<item><p>183b.3</p><section></section><text>lags kyang des bdag ni rgya mtsho chen po dang nye bar mchis par gyur te/ rgya mtsho chen po ni 'di na yod do/ /rgya mtsho chen po ni 'di phan chad mi ring ngo zhes bgyi bar 'tshal to/ /bcom ldan 'das de bzhin du shes rab kyi pha rol tu phyin pa 'di nyan cing 'dzin pa dang / 'chang zhing klog pa dang / kun chub</text></item>
<item><p>183b.4</p><section></section><text>par bgyid pa dang / tshul bzhin du yid la bgyid pa'i byang chub sems dpa' sems dpa' chen po de 'di ltar rig par bgyi/ 'di ltar bsam par bgyi ste/ bdag de bzhin gshegs pa dgra bcom pa yang dag par rdzogs pa'i sangs rgyas kyis khyod bskal pa 'di snyed cig /bskal pa brgya phrag ni</text></item>
<item><p>183b.5</p><section></section><text>'di snyed cig /bskal pa stong phrag ni 'di snyed cig /bskal pa bye ba khrag khrig brgya stong phrag ni 'di snyed cig nas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bla na med pa yang dag par rdzogs pa'i byang chub tu mngon sum du lung ma bstan te/ de lta</text></item>
<item><p>183b.6</p><section></section><text>na yang byang chub sems dpa' sems dpa' chen pos bla na med pa yang dag par rdzogs pa'i byang chub tu lung bstan pa dang / nye bar gnas par gyur to zhes de ltar rig par bgyi'o/ /de ci'i phyir zhe na/ 'di ltar bdag gis shes rab kyi pha rol tu phyin pa zab mo 'di lta ba dang / phyag bya ba dang / bsnyen bkur du</text></item>
<item><p>183b.7</p><section></section><text>yod la mnyan du yod pa'i phyir ro/ /thos nas kyang gzung du yod do/ /bcang du yod do/ /klag tu yod do/ /kun chub par byar yod do/ /tshul bzhin du yid la byar yod pa'i phyir ro zhes bgyi bar rig par bgyi'o zhes bya ba ni bar chad med pa'i sbyor ba yin no/ / bcom ldan 'das 'di lta ste dper na/ </text></item>
<item><p>184a.1</p><section></section><text>dpyid kyi dus la bab ste rtsi shing gi lo ma dang / 'dab ma lhags nas kha dog gyur pa'i tshe/ 'dzam bu'i gling gi mi rnams kyis ring por mi thogs par lo ma dang / me tog dang 'bras bu 'byung bar 'gyur ro/ /de ci'i slad du zhe na/ de ni 'di ltar snga ltas 'di dag rtsi shing la snang bas da ni</text></item>
<item><p>184a.2</p><section></section><text>'di nas ring por mi thogs par lo ma dang / me tog dang / 'bras bu 'byung bar 'gyur ro zhes 'dzam bu gling pa'i mi rnams rtsi shing la snga ltas de dag mthong nas nyams bde bar 'gyur ro/ /bcom ldan 'das de bzhin du byang chub sems dpa' sems dpa' chen po yang gang gi tshe shes rab kyi pha rol</text></item>
<item><p>184a.3</p><section></section><text>tu phyin pa zab mo 'di blta ba dang / phyag bgyi ba dang / bsnyen bkur ba dang / mnyan du mchis te/ thos nas kyang 'dzin par 'gyur/ 'chang bar 'gyur/ klog cing kun chub par bgyi ba dang / tshul bzhin du yid la bgyid pa'i byang chub sems dpa' sems dpa' chen po de ni bcom ldan 'das</text></item>
<item><p>184a.4</p><section></section><text>dge ba'i rtsa ba yongs su smin par 'tshal bar bgyi'o/ /bcom ldan 'das rigs kyi bu dang rigs kyi bu mo de dag ni sangs rgyas mang po la bsnyen bkur bar 'tshal bar bgyi ste/ bcom ldan 'das byang chub sems dpa' sems dpa' chen po des kyang 'di ltar bdag gis shes rab kyi pha rol tu</text></item>
<item><p>184a.5</p><section></section><text>phyin pa zab mo 'di blta ba dang / phyag bya ba dang / bsnyen bkur ba dang / mnyan du yod pa dang / ji skad du bstan pa'i shes rab kyi pha rol tu phyin pa la bsgrub par bya bar yod pa ni sngon gyi dge ba'i rtsa bas bla na med pa yang dag par rdzogs pa'i byang chub tu nye bar gyur to zhes bgyi bar 'tshal bar</text></item>
<item><p>184a.6</p><section></section><text>bgyi'o/ /de nas lha'i bu sngon sangs rgyas mthong ba ji snyed cig mchis pa de dag kyang byang chub sems dpa' sems dpa' chen po'i snga ltas de dag mthong nas sngon gyi byang chub sems dpa' sems dpa' chen po rnams lung bstan par gyur pa la snga ltas 'di dag byung gi byang chub sems dpa' sems</text></item>
<item><p>184a.7</p><section></section><text>dpa' chen po de yang ring por mi thogs par bla na med pa yang dag par rdzogs pa'i byang chub tu lung ston par 'gyur ro zhes rab tu dga' zhing spro la yid bde bar 'gyur ro zhes bya bar ni mngon par rdzogs par byang chub pa la nye ba'i sbyor ba yin no/ / bcom ldan 'das 'di lta ste dper na/ bud med sbrum ma ni ji lta ji</text></item>
<item><p>184b.1</p><section></section><text>ltar btsar nye bar gyur pa de lta de ltar lus 'gyur zhing lus la sdug bsngal drag pa dang / nyam chung bar 'gyur te/ mchi snying mi 'tshal bar 'gyur/ dran pa chung bar 'gyur/ kha zas chung ngu 'tshal bar 'gyur/ rmugs pa dang / gnyid kyang chung ngur 'gyur te/ tshor ba de dag gis smra ba nyung bar 'gyur/ </text></item>
<item><p>184b.2</p><section></section><text>mchis mi zug par 'gyur/ sngon tshul bzhin du ma lags pa yid la bgyis pa bsten pa dang / yid la bgyis pa dang / bsnyen pa des rnam pa de lta bu'i tshor ba myong bar 'gyur te/ de las gzhan pa'i bud med rnams kyis bud med de'i mtshan ma ji lta ji ltar mthong ba las bud med 'di ni ring por mi</text></item>
<item><p>184b.3</p><section></section><text>thogs par btsa' bar 'gyur ro zhes bgyi bar 'tshal lo/ /bcom ldan 'das de bzhin du byang chub sems dpa' sems dpa' chen po dge ba'i rtsa ba bskyed pa/ sangs rgyas mang po la bsnyen bkur ba/ legs pa'i spyod pa spyad pa/ dge ba'i bshes gnyen gyis yongs su bzung ba/ dge</text></item>
<item><p>184b.4</p><section></section><text>ba'i rtsa ba yongs su smin pa rnams la yang shes rab kyi pha rol tu phyin pa zab mo 'di 'thad par gyur te/ 'thad par gyur nas kyang 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la bgyid par 'gyur na/ bcom ldan 'das byang</text></item>
<item><p>184b.5</p><section></section><text>chub sems dpa' sems dpa' chen po de dag ring por mi thogs par bla na med pa yang dag par rdzogs pa'i byang chub tu lung bstan par 'gyur bar rig par bgyi'o/ /bcom ldan 'das kyis bka' stsal pa/ shA ri'i bu legs so legs so/ /shA ri'i bu khyod kyi spobs pa de ni sangs rgyas kyi</text></item>
<item><p>184b.6</p><section></section><text>mthus skyes so zhes bya ba ni myur du mngon par rdzogs par byang chub pa'i sbyor ba yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rnams kyis byang chub</text></item>
<item><p>184b.7</p><section></section><text>sems dpa' sems dpa' chen po de dag de ltar yongs su bzung ba ni ngo mtshar che'o/ /bcom ldan 'das kyis bka' stsal pa/ rab 'byor 'di ltar byang chub sems dpa' sems dpa' chen po de dag ni skye bo mang po la phan pa dang / skye bo mang po la bde ba'i phyir dang / 'jig rten la snying brtse ba dang / </text></item>
<item><p>185a.1</p><section></section><text>lha dang / mi'i skye bo'i tshogs phal po che'i don dang / phan pa dang bde ba'i phyir bla na med pa yang dag par rdzogs pa'i byang chub tu yang dag par zhugs te/ byang chub sems dpa'i spyad pa spyod pa'i tshe/ bsdu ba'i dngos po sbyin pa dang / snyan par smra ba dang / don spyod pa dang / </text></item>
<item><p>185a.2</p><section></section><text>don mthun pa bzhis sems can brgya phrag du ma dang / sems can stong phrag du ma dang / sems can bye ba khrag khrig brgya stong phrag du ma rjes su 'dzin par 'gyur te/ dge ba bcu'i las kyi lam la yang dag par len du 'jug go/ /bsam gtan bzhi rnams dang / tshad med pa bzhi rnams dang / </text></item>
<item><p>185a.3</p><section></section><text>gzugs med pa'i snyoms par 'jug pa bzhi rnams yang dag par len du 'jug go/ /bdag nyid kyang chos de rnams la gnas par 'gyur ro/ /bdag kyang sbyin pa'i pha rol tu phyin pa la spyod do/ /gzhan yang sbyin pa'i pha rol tu phyin pa la yang dag par 'god do/ /bdag kyang tshul khrims</text></item>
<item><p>185a.4</p><section></section><text>kyi pha rol tu phyin pa la yang dag par spyod cing gzhan yang tshul khrims kyi pha rol tu phyin pa rab tu 'god do/ /bdag kyang bzod pa'i pha rol tu phyin pa la spyod cing gzhan yang bzod pa'i pha rol tu phyin pa la rab tu 'god do/ /bdag kyang brtson 'grus kyi pha rol tu phyin pa la spyod cing gzhan yang</text></item>
<item><p>185a.5</p><section></section><text>brtson 'grus kyi pha rol tu phyin pa la rab tu 'god do/ /bdag kyang bsam gtan gyi pha rol tu phyin pa la spyod cing gzhan yang bsam gtan gyi pha rol tu phyin pa la rab tu 'god do/ /bdag kyang shes rab kyi pha rol tu phyin pa la spyod cing gzhan yang shes rab kyi pha rol tu phyin pa la rab tu 'god do/ /de</text></item>
<item><p>185a.6</p><section></section><text>dag shes rab kyi pha rol tu phyin pa la gnas shing thabs mkhas pas sems can rnams rgyun du zhugs pa'i 'bras bu la rab tu 'god kyang bdag nyid rgyun du zhugs pa'i 'bras bu mngon du mi byed do/ /de bzhin du sems can rnams lan cig phyir 'ong ba dang / phyir mi 'ong ba dang / dgra bcom pa la rab tu</text></item>
<item><p>185a.7</p><section></section><text>'god kyang bdag nyid dgra bcom pa'i bar mngon du mi byed do/ /sems can rnams rang sangs rgyas la rab tu 'god kyang bdag nyid rang byang chub mngon du mi byed do/ /bdag kyang phyir mi ldog pa'i sa gnon la/ gzhan yang phyir mi ldog pa'i sa la rab tu 'god do/ /bdag kyang sangs rgyas kyi zhing yongs su dag par</text></item>
<item><p>185b.1</p><section></section><text>byed cing byang chub sems dpa' gzhan rnams kyang sangs rgyas kyi zhing yongs su dag par bya ba la yang dag par bskul lo/ /bdag kyang sems can yongs su smin par byed la/ gzhan yang sems can yongs su smin par bya ba la yang dag par bskul lo/ /bdag kyang byang chub sems dpa'i mngon par</text></item>
<item><p>185b.2</p><section></section><text>shes pa bskyed la/ gzhan yang mngon par shes pa thob par bya ba la yang dag par bskul lo/ /bdag kyang gzungs kyi sgo yongs su sbyong la/ gzhan yang gzungs kyi sgo yongs su sbyong ba la yang dag par bskul lo/ /bdag kyang spobs pa phun sum tshogs pa thob par byed la/ gzhan yang</text></item>
<item><p>185b.3</p><section></section><text>spobs pa phun sum tshogs pa la yang dag par bskul lo/ /bdag kyang gzugs phun sum tshogs pa yongs su 'dzin la/ gzhan yang gzugs phun sum tshogs pa thob par bya ba la yang dag par bskul lo/ /bdag kyang mtshan phun sum tshogs pa yongs su 'dzin la/ gzhan yang mtshan phun sum</text></item>
<item><p>185b.4</p><section></section><text>tshogs pa thob par bya ba la yang dag par bskul lo/ /bdag kyang gzhon nu'i sa phun sum tshogs pa yongs su 'dzin la/ gzhan yang gzhon nu'i sa phun sum tshogs pa thob par bya ba la yang dag par bskul lo/ /bdag kyang byang chub kyi phyogs kyi chos yongs su rdzogs par byed la/ gzhan</text></item>
<item><p>185b.5</p><section></section><text>yang byang chub kyi phyogs kyi chos yongs su rdzogs par bya ba la yang dag par bskul lo/ /bdag kyang 'phags pa'i bden pa dang / rnam par thar pa dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / gzungs kyi sgo</text></item>
<item><p>185b.6</p><section></section><text>skyed par byed la/ gzhan dag kyang de rnams la 'god par byed do/ /bdag kyang de bzhin gshegs pa'i stobs bcu dang / mi 'jigs pa bzhi skyed par byed la/ gzhan yang mi 'jigs pa bzhi la yang dag par bskul lo/ /bdag kyang so so yang dag par rig pa bzhi skyed par byed la/ gzhan</text></item>
<item><p>185b.7</p><section></section><text>yang so so yang dag par rig pa bzhi thob pa la yang dag par bskul lo/ /bdag kyang byams pa chen po dang / snying rje chen po dang / btang snyoms chen po dang / dga' ba chen po sgom par byed la/ gzhan yang tshad med pa bzhi bsgom pa la yang dag par bskul lo/ /bdag kyang sangs rgyas kyi chos ma</text></item>
<item><p>186a.1</p><section></section><text>'dres pa bco brgyad sgrub la/ gzhan yang sangs rgyas kyi chos ma 'dres pa bco brgyad la yang dag par bskul lo/ /bdag kyang rnam pa thams cad mkhyen pa'i ye shes sgrub la/ gzhan yang rnam pa thams cad mkhyen pa'i ye shes la yang dag par bskul lo/ /bdag</text></item>
<item><p>186a.2</p><section></section><text>kyang bag chags kyi mtshams sbyor ba'i nyon mongs pa spong la/ gzhan yang bag chags kyi mtshams sbyor ba'i nyon mongs pa spong ba la yang dag par bskul lo/ /bdag kyang bla na med pa yang dag par rdzogs pa'i byang chub tu mngon par rdzogs par byang chub par byed la/ gzhan yang bla na med pa yang dag</text></item>
<item><p>186a.3</p><section></section><text>par rdzogs pa'i byang chub tu yang dag par bskul lo/ /bdag kyang chos kyi 'khor lo bskor la/ gzhan yang chos kyi 'khor lo bskor ba la yang dag par bskul lo zhes bya ba ni gzhan gyi don gyi sbyor ba yin no/ / de skad ces bka' stsal pa dang / tshe dang ldan pa rab 'byor gyis bcom ldan 'das</text></item>
<item><p>186a.4</p><section></section><text>la 'di skad ces gsol to/ /de ltar byang chub sems dpa' sems dpa' chen po rnams kyi yon tan mang po dang ldan pa de dag sems can thams cad kyi slad du shes rab kyi pha rol tu phyin pa la spyod cing bla na med pa yang dag par rdzogs pa'i byang chub tu mngon par rdzogs par 'tshang rgya ba ni bcom ldan</text></item>
<item><p>186a.5</p><section></section><text>'das ngo mtshar to/ /bde bar gshegs pa ngo mtshar to/ /bcom ldan 'das ji ltar na byang chub sems dpa' sems dpa' chen po rnams kyi shes rab kyi pha rol tu phyin pa bsgom pa yongs su rdzogs par 'gyur ba lags/ bcom ldan 'das kyis bka' stsal pa/ rab 'byor byang chub sems</text></item>
<item><p>186a.6</p><section></section><text>dpa' sems dpa' chen po shes rab kyi pha rol tu phyin pa la spyod pa'i tshe/ nam gzugs kyi 'phel ba yang dag par rjes su ma mthong ba dang / tshor ba dang / 'du shes dang / 'du byed rnams dang / rnam par shes pa'i 'phel ba yang dag par rjes su ma mthong ba de'i tshe/ byang chub sems dpa'</text></item>
<item><p>186a.7</p><section></section><text>sems dpa' chen po'i shes rab kyi pha rol tu phyin pa bsgom pa yongs su rdzogs par 'gyur ro/ / rab 'byor byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ khams dang / skye mched dang / rten cing 'brel bar 'byung ba'i yan lag rnams dang / pha rol tu phyin pa</text></item>
<item><p>186b.1</p><section></section><text>rnams dang / byang chub kyi phyogs kyi chos sum cu rtsa bdun rnams dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu rnams dang / </text></item>
<item><p>186b.2</p><section></section><text>stong pa nyid dang / mtshan ma med pa dang / smon pa med pa rnams dang / mngon par shes pa drug rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / de bzhin gshegs pa'i stobs bcu rnams dang / mi 'jigs pa bzhi rnams dang / so so</text></item>
<item><p>186b.3</p><section></section><text>yang dag par rig pa bzhi rnams dang / sangs rgyas kyi chos ma 'dres pa bco brgyad rnams kyi 'phel ba yang dag par rjes su ma mthong ba dang / rnam pa thams cad mkhyen pa nyid kyi 'phel ba yang dag par rjes su ma mthong ba de'i tshe/ byang chub sems dpa' sems dpa' chen po'i shes rab kyi</text></item>
<item><p>186b.4</p><section></section><text>pha rol tu phyin pa bsgom pa yongs su rdzogs par 'gyur ro/ /bcom ldan 'das kyis bka' stsal pa/ rab 'byor byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ nam gzugs kyi 'grib pa yang dag par rjes su ma mthong ba dang / tshor ba dang / 'du</text></item>
<item><p>186b.5</p><section></section><text>shes dang / 'du byed rnams dang / rnam par shes pa'i 'grib pa yongs su ma mthong ba de'i tshe/ byang chub sems dpa' sems dpa' chen po'i shes rab kyi pha rol tu phyin pa bsgom pa yongs su rdzogs par 'gyur ro/ /de bzhin du khams dang / skye mched dang / rten cing 'brel bar</text></item>
<item><p>186b.6</p><section></section><text>'byung ba dang / pha rol tu phyin pa rnams dang / byang chub kyi phyogs kyi chos rnams dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms</text></item>
<item><p>186b.7</p><section></section><text>par 'jug pa dgu rnams dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa bzhi dang / so so yang dag par rig pa dang / sangs rgyas kyi chos ma</text></item>
<item><p>187a.1</p><section></section><text>'dres pa bco brgyad rnams dang / rnam pa thams cad mkhyen pa nyid kyi 'grib pa yang dag par rjes su ma mthong ba de'i tshe/ byang chub sems dpa' sems dpa' chen po rnams shes rab kyi pha rol tu phyin pa bsgom pa yongs su rdzogs par 'gyur ro zhes bya ba ni 'phel</text></item>
<item><p>187a.2</p><section></section><text>'grib med pa'i sbyor ba yin no/ / rab 'byor gzhan yang byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ chos zhes bya bar yang dag par rjes su mi mthong / chos ma yin pa zhes bya bar yang dag par rjes su mi mthong / 'das zhes bya bar yang dag par</text></item>
<item><p>187a.3</p><section></section><text>rjes su mi mthong / ma 'ongs pa zhes bya bar yang dag par rjes su mi mthong / da ltar byung ba zhes bya bar yang dag par rjes su mi mthong / dge zhes bya ba dang / mi dge zhes bya ba dang / lung ston zhes bya ba dang / lung mi ston zhes bya bar yang dag par rjes su mi mthong / 'dus byas zhes bya bar</text></item>
<item><p>187a.4</p><section></section><text>yang dag par rjes su mi mthong / 'dus ma byas zhes bya bar yang dag par rjes su mi mthong / 'dod pa'i khams zhes bya bar yang dag par rjes su mi mthong / gzugs kyi khams zhes bya bar yang dag par rjes su mi mthong / gzugs med pa'i khams zhes bya bar yang dag par rjes su mi mthong / sbyin</text></item>
<item><p>187a.5</p><section></section><text>pa'i pha rol tu phyin pa zhes bya bar yang dag par rjes su mi mthong / tshul khrims kyi pha rol tu phyin pa zhes bya bar yang dag par rjes su mi mthong / bzod pa'i pha rol tu phyin pa zhes bya bar yang dag par rjes su mi mthong / brtson 'grus kyi pha rol tu phyin pa zhes bya bar yang dag par rjes su mi mthong / </text></item>
<item><p>187a.6</p><section></section><text>bsam gtan gyi pha rol tu phyin pa zhes bya bar yang dag par rjes su mi mthong / shes rab kyi pha rol tu phyin pa zhes bya bar yang dag par rjes su mi mthong / rnam pa thams cad mkhyen pa nyid kyi bar zhes bya bar yang dag par rjes su mi mthong ba de'i tshe/ byang chub sems dpa' sems dpa' chen po'i shes</text></item>
<item><p>187a.7</p><section></section><text>rab kyi pha rol tu phyin pa bsgom pa yongs su rdzogs par 'gyur ro/ /de ci'i phyir zhe na/ rab 'byor de ni 'di ltar chos rnams kyi chos kyi mtshan nyid ni phyir mi ldog pa med pa dang / gsog dang / gsob dang / snying po med pa dang / dbang du gyur pa med pa'i phyir ro zhes bya ba ni chos dang chos ma yin pa mi</text></item>
<item><p>187b.1</p><section></section><text>dmigs pa'i sbyor ba yin no/ / rab 'byor gyis gsol pa/ bcom ldan 'das kyis bsam gyis mi khyab pa bstan to/ /bcom ldan 'das kyis bka' stsal pa/ rab 'byor gzugs bsam gyis mi khyab pa'i phyir bsam gyis mi khyab pa bstan to/ /tshor ba dang / 'du shes dang / 'du byed</text></item>
<item><p>187b.2</p><section></section><text>rnams dang / rnam par shes pa bsam gyis mi khyab pa'i phyir bsam gyis mi khyab pa bstan to/ /rab 'byor sbyin pa'i pha rol tu phyin pa bsam gyis mi khyab pa'i phyir bsam gyis mi khyab pa bstan to/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson</text></item>
<item><p>187b.3</p><section></section><text>'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa bsam gyis mi khyab pa'i phyir bsam gyis mi khyab pa bstan to/ /de bzhin du byang chub kyi phyogs kyi chos sum cu rtsa bdun rnams dang / 'phags pa'i bden pa dang / tshad med pa dang / bsam</text></item>
<item><p>187b.4</p><section></section><text>gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stong pa nyid thams cad dang / ting nge 'dzin thams cad</text></item>
<item><p>187b.5</p><section></section><text>dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams dang / rnam pa thams cad mkhyen pa nyid bsam gyis mi khyab pa'i phyir bsam gyis mi khyab pa bstan to/ /rab 'byor byang chub</text></item>
<item><p>187b.6</p><section></section><text>sems dpa' sems dpa' chen po shes rab kyi pha rol tu phyin pa la spyod pa'i tshe/ gal te gzugs bsam gyis mi khyab ces bya bar 'du shes pa med pa dang / tshor ba dang / 'du shes dang / 'du byed rnams dang / rnam par shes pa bsam gyis mi khyab ces bya bar 'du shes pa med na/ shes rab</text></item>
<item><p>187b.7</p><section></section><text>kyi pha rol tu phyin pa yongs su rdzogs par byed par 'gyur ro/ /de bzhin du khams dang / skye mched dang / rten cing 'brel bar 'byung ba'i yan lag dang / pha rol tu phyin pa rnams dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi</text></item>
<item><p>188a.1</p><section></section><text>phyogs kyi chos rnams dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma</text></item>
<item><p>188a.2</p><section></section><text>med pa dang / smon pa med pa dang / mngon par shes pa rnams dang / stobs bcu rnams dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid bsam gyis mi khyab ces bya bar 'du shes pa med na/ shes</text></item>
<item><p>188a.3</p><section></section><text>rab kyi pha rol tu phyin pa yongs su rdzogs par byed par 'gyur ro zhes bya ba ni bsam gyis mi khyab pa'i rnam pa'i 'du shes 'gog pa'i sbyor ba yin no/ / rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di la mos par 'gyur ba su lags/ bcom ldan 'das</text></item>
<item><p>188a.4</p><section></section><text>kyis bka' stsal pa/ rab 'byor byang chub sems dpa' sems dpa' chen po gang sngon yang pha rol tu phyin pa drug la spyad par gyur pa / de bzhin gshegs pa la dge ba'i rtsa ba bskyed par gyur pa/ sangs rgyas mang po la bsnyen bkur ba/ dge ba'i bshes gnyen gyis yongs su bzung bar gyur</text></item>
<item><p>188a.5</p><section></section><text>pa de dag ni shes rab kyi pha rol tu phyin pa zab mo 'di la mos par 'gyur ro/ /rab 'byor gyis gsol pa/ bcom ldan 'das ji tsam gyis na byang chub sems dpa' sems dpa' chen po sngon yang pha rol tu phyin pa drug la spyad par gyur pa dang / de bzhin gshegs pa la dge ba'i rtsa ba</text></item>
<item><p>188a.6</p><section></section><text>bskyed par gyur pa dang / sangs rgyas mang po la bsnyen bkur ba dang / dge ba'i bshes gnyen gyis yongs su bzung bar gyur pa lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ </text></item>
<item><p>188a.7</p><section></section><text>gzugs mi rtog rnam par mi rtog go/ /gzugs kyi mtshan mar mi rtog rnam par mi rtog go/ /gzugs kyi rang bzhin du mi rtog rnam par mi rtog go/ /tshor ba dang / 'du shes dang / 'du byed rnams dang / rnam par shes par mi rtog rnam par mi rtog go/ /rnam par shes pa'i mtshan mar mi rtog rnam</text></item>
<item><p>188b.1</p><section></section><text>par mi rtog go/ /rnam par shes pa'i rang bzhin du mi rtog rnam par mi rtog go/ /de bzhin du khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag dang / 'dod pa'i khams dang / gzugs kyi khams dang / gzugs med pa'i khams dang / </text></item>
<item><p>188b.2</p><section></section><text>sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / nang stong pa nyid dang / phyi stong pa nyid dang / phyi nang stong pa nyid</text></item>
<item><p>188b.3</p><section></section><text>dang / dngos po med pa'i ngo bo nyid stong pa nyid kyi bar dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / 'phags pa'i bden pa dang / tshad med pa dang / bsam gtan dang / </text></item>
<item><p>188b.4</p><section></section><text>gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin thams cad dang / gzungs kyi sgo thams cad</text></item>
<item><p>188b.5</p><section></section><text>dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid du mi rtog rnam par mi rtog go/ /rnam pa thams cad mkhyen pa nyid kyi mtshan mar mi rtog rnam par mi rtog go/ /rnam pa thams cad</text></item>
<item><p>188b.6</p><section></section><text>mkhyen pa nyid kyi rang bzhin du mi rtog rnam par mi rtog go/ /de ci'i phyir zhe na/ rab 'byor de ni 'di ltar gzugs bsam gyis mi khyab pa'i phyir ro/ /tshor ba dang / 'du shes dang / 'du byed rnams dang / rnam par shes pa bsam gyis mi khyab pa'i phyir ro/ /de bzhin du khams dang / skye mched dang / </text></item>
<item><p>188b.7</p><section></section><text>rten cing 'brel bar 'byung ba dang / pha rol tu phyin pa dang / byang chub kyi phyogs kyi chos rnams dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug</text></item>
<item><p>189a.1</p><section></section><text>pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / </text></item>
<item><p>189a.2</p><section></section><text>sangs rgyas kyi chos ma 'dres pa rnams dang / rnam pa thams cad mkhyen pa nyid bsam gyis mi khyab pa'i phyir ro/ /rab 'byor de ltar na byang chub sems dpa' sems dpa' chen po sngon yang pha rol tu phyin pa drug la spyad par gyur pa dang / de bzhin gshegs pa la dge ba'i rtsa ba bskyed par gyur pa</text></item>
<item><p>189a.3</p><section></section><text>dang / sangs rgyas mang po la bsnyen bkur ba dang / dge ba'i bshes gnyen gyis yongs su bzung bar gyur pa yin no/ /rab 'byor gyis gsol pa/ bcom ldan 'das shes rab kyi pha rol tu phyin pa ni zab po/ /bcom ldan 'das kyis bka' stsal pa/ rab 'byor gzugs zab pa'i phyir</text></item>
<item><p>189a.4</p><section></section><text>shes rab kyi pha rol tu phyin pa zab po/ /tshor ba dang / 'du shes dang / 'du byed rnams dang / rnam par shes pa zab pa'i phyir shes rab kyi pha rol tu phyin pa zab po/ /de bzhin du khams dang / skye mched dang / rten cing 'brel bar 'byung ba dang / pha rol tu phyin pa rnams dang / byang chub</text></item>
<item><p>189a.5</p><section></section><text>kyi phyogs kyi chos rnams dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa</text></item>
<item><p>189a.6</p><section></section><text>med pa dang / mngon par shes pa dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams zab pa'i phyir shes rab kyi pha rol tu phyin pa</text></item>
<item><p>189a.7</p><section></section><text>zab po/ /rnam pa thams cad mkhyen pa nyid zab pa'i phyir shes rab kyi pha rol tu phyin pa zab po zhes bya ba ni rnam par mi rtog pa'i sbyor ba yin no/ / rab 'byor gyis gsol pa/ bcom ldan 'das shes rab kyi pha rol tu phyin pa ni rin po che'i phung po ste/ rgyun du zhugs pa'i 'bras bu dang / lan cig phyir</text></item>
<item><p>189b.1</p><section></section><text>'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub rin po che sbyin pa'i phyir ro/ /bcom ldan 'das shes rab kyi pha rol tu phyin pa ni chos kyi 'khor lo bskor ba'o zhes bya ba ni 'bras bu rin po che sbyin</text></item>
<item><p>189b.2</p><section></section><text>pa'i sbyor ba yin no/ / rab 'byor gyis gsol pa/ bcom ldan 'das shes rab kyi pha rol tu phyin pa ni chos thams cad rnam par dag pa'i phung po lags so/ /bcom ldan 'das kyis bka' stsal pa/ gzugs rnam par dag pa'i phyir ro/ /tshor ba dang / 'du shes dang / 'du byed rnams dang / </text></item>
<item><p>189b.3</p><section></section><text>rnam par shes pa rnam par dag pa'i phyir ro/ /de bzhin du khams dang / skye mched dang / rten cing 'brel bar 'byung ba dang / pha rol tu phyin pa dang / byang chub kyi phyogs kyi chos rnams dang / 'phags pa'i bden pa dang / tshad med pa dang / bsam gtan dang / gzugs med pa'i</text></item>
<item><p>189b.4</p><section></section><text>snyoms par 'jug pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas</text></item>
<item><p>189b.5</p><section></section><text>kyi chos ma 'dres pa rnams dang / rnam pa thams cad mkhyen pa nyid rnam par dag pa'i phyir ro zhes bya ba ni rnam par dag pa'i sbyor ba yin no/ / rab 'byor gyis gsol pa/ bcom ldan 'das shes rab kyi pha rol tu phyin pa ji tsam du zab pa 'di bstan pa'i tshe bar chad mang du 'byung ba ni ngo mtshar</text></item>
<item><p>189b.6</p><section></section><text>che'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor shes rab kyi pha rol tu phyin pa zab mo 'di ni bar chad mang ngo / /de bas na shes rab kyi pha rol tu phyin pa zab mo 'di bri bar bya ba dang / bstan pa dang / bcangs pa dang / bklags pa</text></item>
<item><p>189b.7</p><section></section><text>dang / kha ton du bya ba dang / tshul bzhin du yid la bya ba dang / bsgom par bya ba la bar chad med par gyur cig ces rigs kyi bu'am/ rigs kyi bu mos shes rab kyi pha rol tu phyin pa zab mo 'di bri na yang myur du bri bar bya'o/ /bstan pa dang / bcangs pa dang / bklags pa dang / kha ton du bya ba</text></item>
<item><p>190a.1</p><section></section><text>dang / tshul bzhin du yid la bya ba dang / sgom na yang myur du bsgom par bya'o/ /de ci'i phyir zhe na/ rab 'byor gal te rigs kyi bu'am/ rigs kyi bu mo gang gis shes rab kyi pha rol tu phyin pa zab mo 'di zla ba gcig gis bri bar bya na yang des bri bar byas par 'gyur ba yin pa'i phyir</text></item>
<item><p>190a.2</p><section></section><text>ro/ /gal te gnyis sam/ gsum mam/ bzhi'am/ lnga'am/ drug gam/ bdun nam/ brgyad dam/ lo'i bar gyis bri bar bya bar gyur na yang des bri bar bya ba nyid du 'gyur ba yin pa'i phyir ro/ /gal te zla ba gcig gis bstan par bya ba dang / bcang bar bya ba dang / bklag par bya ba dang / </text></item>
<item><p>190a.3</p><section></section><text>kha ton du bya ba dang / tshul bzhin du yid la bya ba dang / bsgom par bya na yang des de bzhin du bsgom par bya bar 'gyur ba yin pa'i phyir ro/ /lo'i bar gyis bsgom par bya na yang des de bsgom par bya bar 'gyur ba'i phyir ro/ /de ci'i phyir zhe na/ rab 'byor rin po che chen po la bar chad mang du</text></item>
<item><p>190a.4</p><section></section><text>'byung ba'i phyir ro/ /rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di ci nas kyang mi 'dri ba dang / mi bstan pa dang / mi bcang ba dang / mi klag pa dang / tshul bzhin du yid la mi bgyid ba dang / mi bsgom pa'i slad du bdud sdig to can dag bar chad byed</text></item>
<item><p>190a.5</p><section></section><text>pa'i sbyor ba la mi 'jug pa ngo mtshar che'o/ /bcom ldan 'das kyis bka' stsal pa/ rab 'byor shes rab kyi pha rol tu phyin pa zab mo 'di ci nas kyang mi bri bar bya ba nas mi bsgom par bya ba'i bar gyi phyir bdud sdig to can dag bar chad byed pa'i sbyor ba la mi 'jug pa ma yin mod kyi/ byang chub</text></item>
<item><p>190a.6</p><section></section><text>sems dpa' sems dpa' chen po shes rab kyi pha rol tu phyin pa zab mo 'di bri ba dang / ston pa dang / 'chang ba dang / klog pa dang / kha ton du bya ba dang / tshul bzhin du yid la byed pa dang / bsgom pa rnams la bar chad bya bar mi nus pa yin no zhes bya ba ni sa mtshams la sbyor ba yin te/ 'di</text></item>
<item><p>190a.7</p><section></section><text>dag gis sbyor ba gsungs pa yin no/ / de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das su'i mthus byang chub sems dpa' sems dpa' chen po rnams shes rab kyi pha rol tu phyin pa zab mo 'di 'dri ba dang / ston pa dang / 'chang ba dang / klog pa dang / </text></item>
<item><p>190b.1</p><section></section><text>kha ton du bgyid pa dang / tshul bzhin du yid la bgyid pa dang / bsgom pa la bdud sdig to can gyis bar chad bgyid par mi nus pa lags/ bcom ldan 'das kyis bka' stsal pa/ shA ri'i bu sangs rgyas kyi mthus byang chub sems dpa' sems dpa' chen po shes rab kyi pha rol tu phyin pa zab mo 'di</text></item>
<item><p>190b.2</p><section></section><text>'dri ba dang / ston pa dang / 'chang ba dang / klog pa dang / kha ton du byed pa dang / tshul bzhin du yid la byed pa dang / bsgom pa dag la bdud sdig can gyis bar chad bya bar mi nus pa yin no/ /shA ri'i bu phyogs bcu kun gyi sangs rgyas bcom ldan 'das gang ji snyed cig bzhugs shing 'tsho skyong</text></item>
<item><p>190b.3</p><section></section><text>ba'i sangs rgyas de snyed kyis byang chub sems dpa' sems dpa' chen po de dag la dgongs par 'gyur/ rjes su 'dzin par 'gyur la/ sangs rgyas bcom ldan 'das de dag gis rjes su bzung ba'i byang chub sems dpa' sems dpa' chen po rnams shes rab kyi pha rol tu phyin pa zab mo 'di 'dri ba dang / </text></item>
<item><p>190b.4</p><section></section><text>ston pa dang / 'chang ba dang / klog pa dang / kha ton du byed pa dang / tshul bzhin du yid la byed pa dang / bsgom pa rnams la sangs rgyas bcom ldan 'das de rnams kyi mthus bdud sdig to can gyis bar chad bya bar mi nus pa yin no/ /de ci'i phyir zhe na/ shA ri'i bu phyogs bcu kun gyi 'jig rten</text></item>
<item><p>190b.5</p><section></section><text>gyi khams tshad med grangs med pa dag na de bzhin gshegs pa dgra bcom pa yang dag par rdzogs pa'i sangs rgyas tshad med grangs med pa ji snyed cig bzhugs shing 'tsho skyong ba'i sangs rgyas bcom ldan 'das de snyed cig kyang byang chub sems dpa' sems dpa' chen po shes rab kyi pha rol tu phyin pa zab</text></item>
<item><p>190b.6</p><section></section><text>mo 'di 'dri ba dang / 'chang ba dang / klog pa dang / ston pa dang / kha ton byed pa dang / tshul bzhin du yid la byed pa dang / bsgom pa la dgongs pa mdzad pa 'di ni chos nyid yin no zhes bya ba ni bdud kyi mthu bcom pa'i yon tan yin no/ / shA ri'i bu rigs kyi bu'am/ rigs kyi bu mo shes rab kyi</text></item>
<item><p>190b.7</p><section></section><text>pha rol tu phyin pa zab mo 'di 'dri ba dang / 'chang ba dang / klog pa dang / ston pa dang / kha ton byed pa dang / tshul bzhin du yid la byed pa dang / bsgom pa des bdag ni sangs rgyas kyi mthus shes rab kyi pha rol tu phyin pa zab mo 'di 'dri'o/ /'chang ngo / /klog go/ /ston to/ /kha ton byed do/ /</text></item>
<item><p>191a.1</p><section></section><text>tshul bzhin du yid la byed do/ /sgom mo zhes bya ba khong du chud par bya'o/ /shA ri'i bus gsol pa/ bcom ldan 'das rigs kyi bu'am/ rigs kyi bu mo gang su yang rung ste/ shes rab kyi pha rol tu phyin pa zab mo 'di 'dri bar 'gyur/ 'chang bar 'gyur/ klog par 'gyur/ </text></item>
<item><p>191a.2</p><section></section><text>ston par 'gyur/ kha ton du bgyid par 'gyur/ tshul bzhin du yid la bgyid par 'gyur/ sgom par 'gyur ba thams cad kyang bcom ldan 'das sangs rgyas kyi mthu lags sam/ thams cad kyang sangs rgyas kyis gzung bar 'gyur ba lags sam/ bcom ldan 'das kyis bka' stsal pa/ </text></item>
<item><p>191a.3</p><section></section><text>shA ri'i bu de de bzhin no/ /de de bzhin te/ ji skad du smras pa de bzhin du rigs kyi bu'am/ rigs kyi bu mo gang su yang rung ste/ shes rab kyi pha rol tu phyin pa zab mo 'di 'dri bar 'gyur/ 'chang bar 'gyur/ klog par 'gyur/ ston par 'gyur/ kha ton bgyid par 'gyur/ tshul bzhin du</text></item>
<item><p>191a.4</p><section></section><text>yid la byed par 'gyur/ sgom par 'gyur ba de dag thams cad kyang sangs rgyas kyi mthu dang / sangs rgyas kyis gzung bar gyur par rig par bya'o zhes bya ba ni sangs rgyas kyis dgongs shing mkhyen pa'i yon tan yin no/ / shA ri'i bus gsol pa/ bcom ldan 'das byang chub sems dpa' sems</text></item>
<item><p>191a.5</p><section></section><text>dpa' chen po gang shes rab kyi pha rol tu phyin pa zab mo 'di 'dri bar 'gyur/ 'chang bar 'gyur/ klog par 'gyur/ ston par 'gyur/ kha ton du bgyid par 'gyur/ tshul bzhin du yid la bgyid par 'gyur/ sgom par 'gyur/ de kho na bzhin du sgrub par 'gyur ba'i rigs kyi bu'am/ rigs</text></item>
<item><p>191a.6</p><section></section><text>kyi bu mo de dag ni shar phyogs kyi cha nas phyogs bcu'i bar gyi 'jig rten gyi khams tshad ma mchis grangs ma mchis pa na/ de bzhin gshegs pa dgra bcom pa yang dag par rdzogs pa'i sangs rgyas tshad ma mchis grangs ma mchis pa bzhugs shing 'tsho skyong ba'i sangs rgyas bcom ldan 'das de</text></item>
<item><p>191a.7</p><section></section><text>dag gi ye shes kyis mkhyen to/ / bcom ldan 'das rigs kyi bu'am/ rigs kyi bu mo de dag ni sha'i spyan gyis gzigs so/ /bcom ldan 'das kyis bka' stsal pa/ shA ri'i bu de de bzhin no/ /de de bzhin te/ shA ri'i bu byang chub sems dpa' sems dpa' chen po gang shes rab kyi pha rol</text></item>
<item><p>191b.1</p><section></section><text>tu phyin pa zab mo 'di 'dri bar 'gyur/ 'chang bar 'gyur/ klog par 'gyur/ ston par 'gyur/ kha ton du bgyid par 'gyur/ sgom par 'gyur/ tshul bzhin du yid la byed par 'gyur/ de kho na bzhin du sgrub par 'gyur ba'i rigs kyi bu'am/ rigs kyi bu mo de dag ni shar phyogs nas phyogs</text></item>
<item><p>191b.2</p><section></section><text>bcu'i 'jig rten gyi khams tshad med grangs med pa na de bzhin gshegs pa dgra bcom pa yang dag par rdzogs pa'i sangs rgyas tshad med grangs med pa bzhugs shing 'tsho skyong ba'i sangs rgyas bcom ldan 'das de dag gi ye shes kyis mkhyen to/ /shA ri'i bu rigs kyi bu'am/ rigs kyi bu mo de</text></item>
<item><p>191b.3</p><section></section><text>dag ni sha'i spyan gyis gzigs so zhes bya ba ni sangs rgyas rnams kyis mngon du mdzad pa'i yon tan yin no// //bam po bzhi bcu gnyis pa/ theg pa chen po pa'i rigs kyi bu'am/ rigs kyi bu mo de dag gis yang bla na med pa yang dag par rdzogs pa'i byang chub tu nye bar gyur to</text></item>
<item><p>191b.4</p><section></section><text>zhes bya bar rig par bya'o zhes bya ba ni yang dag par rdzogs pa'i byang chub dang nye ba'i yon tan yin no/ / shA ri'i bu rigs kyi bu'am/ rigs kyi bu mo gang shes rab kyi pha rol tu phyin pa zab mo 'di bris shing glegs bam du byas te 'chang bar 'gyur ba'i byang chub sems dpa'i theg pa pa'i</text></item>
<item><p>191b.5</p><section></section><text>rigs kyi bu'am/ rigs kyi bu mo de dag yang shA ri'i bu shes rab kyi pha rol tu phyin pa zab mo 'di la mos pa mang bar 'gyur ro/ /gang yang shes rab kyi pha rol tu phyin pa zab mo 'di la me tog dang / spos dang / dri dang / phreng ba dang / byug pa dang / phye ma dang / na bza' dang / gdugs</text></item>
<item><p>191b.6</p><section></section><text>dang / rgyal mtshan dang / ba dan mang pos rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur ba'i byang chub sems dpa'i theg pa pa'i rigs kyi bu'am/ rigs kyi bu mo de dag kyang sangs rgyas bcom ldan 'das kyis mkhyen cing</text></item>
<item><p>191b.7</p><section></section><text>gzigs par 'gyur la/ de bzhin gshegs pa'i sangs rgyas kyi spyan gyis gzigs te/ rigs kyi bu'am/ rigs kyi bu mo gang shes rab kyi pha rol tu phyin pa zab mo 'di bris shing 'chang bar 'gyur ba de dag kyang don che ba dang / phan yon che ba dang / 'bras bu che ba dang / rnam par smin pa che bar</text></item>
<item><p>192a.1</p><section></section><text>'gyur ro/ /de dag ni dge ba'i rtsa ba des sangs rgyas bcom ldan 'das rnams dang 'bral bar mi 'gyur te/ de ngan song du skye bar mi 'gyur bar lha dang mi rnams su skye bar 'gyur te/ sangs rgyas dang byang chub sems dpa' rnams dang 'bral bar mi 'gyur zhing phyir mi ldog</text></item>
<item><p>192a.2</p><section></section><text>pa'i sa non par 'gyur ro/ /byang chub sems dpa'i theg pa pa'i rigs kyi bu'am/ rigs kyi bu mo de dag dge ba'i rtsa ba de nyid kyis pha rol tu phyin pa drug dang / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar dang 'bral</text></item>
<item><p>192a.3</p><section></section><text>bar mi 'gyur ro/ /dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug</text></item>
<item><p>192a.4</p><section></section><text>pa rnams dang 'bral bar mi 'gyur ro/ /rnam par thar pa'i sgo stong pa nyid dang / mtshan ma med pa dang / smon pa med pa rnams dang 'bral bar mi 'gyur ro/ /rnam par thar pa brgyad dang / mthar gyis gnas pa'i snyoms par 'jug pa dgu rnams dang nam yang 'bral bar mi 'gyur ro/ /mngon</text></item>
<item><p>192a.5</p><section></section><text>par shes pa dang / ting nge 'dzin dang / gzungs kyi sgo rnams dang 'bral bar mi 'gyur ro/ /de bzhin gshegs pa'i stobs bcu rnams dang / mi 'jigs pa bzhi rnams dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad dang 'bral bar mi 'gyur ro/ /</text></item>
<item><p>192a.6</p><section></section><text>rnam pa thams cad mkhyen pa nyid dang 'bral bar mi 'gyur ro zhes bya ba ni don chen po nyid la sogs pa'i yon tan yin no/ / shA ri'i bu shes rab kyi pha rol tu phyin pa 'di de bzhin gshegs pa mya ngan las 'das nas lho phyogs kyi rgyud du dar bar 'gyur te/ de na dge slong dang / dge slong ma dang / dge bsnyen</text></item>
<item><p>192a.7</p><section></section><text>dang / dge bsnyen ma dag shes rab kyi pha rol tu phyin pa zab mo 'di 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur te/ de dag dge ba'i rtsa ba des ngan song log par ltung bar 'gro bar mi 'gyur bar de</text></item>
<item><p>192b.1</p><section></section><text>dag gis lha dang mi'i phun sum tshogs pa myong zhing pha rol tu phyin pa drug gis mngon par 'phags par 'gyur te/ sangs rgyas bcom ldan 'das rnams la rim gro dang / bla ma dang / bsti stang dang / mchod par byed cing theg pa gsum gyis rim gyis mya ngan las 'da' bar 'gyur ba ni 'di lta ste/ nyan</text></item>
<item><p>192b.2</p><section></section><text>thos kyi theg pa'am/ rang sangs rgyas kyi theg pa'am/ theg pa chen po'o/ /shA ri'i bu de nas yang shes rab kyi pha rol tu phyin pa zab mo 'di lho phyogs kyi rgyud nas bar ta nir dar bar gyur to/ /der yang dge slong dang / dge slong ma dang / dge bsnyen dang / dge bsnyen ma dag shes rab kyi pha</text></item>
<item><p>192b.3</p><section></section><text>rol tu phyin pa zab mo 'di 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur zhing / me tog dang / spos dang / dri dang / phreng ba dang / byug pa dang / bye ma dang / na bza' dang / gdugs dang / rgyal mtshan</text></item>
<item><p>192b.4</p><section></section><text>dang / ba dan mang pos rim gror byed/ bla mar byed/ bsti stang du byed/ mchod par byed par 'gyur te/ de dag dge ba'i rtsa ba des ngan song log par ltung bar 'gro bar mi 'gyur bar de dag gis lha dang mi'i phun sum tshogs pa myong zhing pha rol tu phyin pa drug gis mngon par 'phags par 'gyur te/ sangs</text></item>
<item><p>192b.5</p><section></section><text>rgyas bcom ldan 'das rnams la rim gro dang / bkur sti dang / bsti stang dang / mchod par byed cing theg pa gsum gyis rim gyis mya ngan las 'da' ba ni 'di lta ste/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /shA ri'i bu de nas yang shes rab kyi pha</text></item>
<item><p>192b.6</p><section></section><text>rol tu phyin pa zab mo 'di bar ta ni nas byang phyogs kyi rgyud du dar bar 'gyur te/ der yang dge slong dang / dge slong ma dang / dge bsnyen dang / dge bsnyen ma dag shes rab kyi pha rol tu phyin pa zab mo 'di 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed</text></item>
<item><p>192b.7</p><section></section><text>par 'gyur/ tshul bzhin du yid la byed par 'gyur te/ de dag dge ba'i rtsa ba des ngan song log par ltung bar 'gro bar mi 'gyur bar de dag gis lha dang mi'i phun sum tshogs pa myong zhing pha rol tu phyin pa drug gis mngon par 'phags par 'gyur te/ sangs rgyas bcom ldan 'das rnams la rim gro dang / </text></item>
<item><p>193a.1</p><section></section><text>bla ma dang / bsti stang dang / mchod par byed cing theg pa gsum gyis rim gyis mya ngan las 'da' bar 'gyur ba ni 'di lta ste/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /shA ri'i bu de ltar shes rab kyi pha rol tu phyin pa zab mo 'dis sangs</text></item>
<item><p>193a.2</p><section></section><text>rgyas kyi bya ba byed par 'gyur ro/ /de ci'i phyir zhe na/ shA ri'i bu chos dang 'dul ba dar la bab pa'i tshe dam pa'i chos nub par mi 'gyur ba'i phyir ro/ /shA ri'i bu rigs kyi bu'am/ rigs kyi bu mo gang shes rab kyi pha rol tu phyin pa zab mo 'di 'dzin par 'gyur/ 'chang bar 'gyur/ klog par</text></item>
<item><p>193a.3</p><section></section><text>'gyur/ kun chub par byed par 'gyur/ tshul bzhin du yid la byed par 'gyur/ de bzhin nyid du bsgrub par 'gyur ba de dag la ni ngas dgongs so/ /shA ri'i bu rigs kyi bu'am/ rigs kyi bu mo gang shes rab kyi pha rol tu phyin pa zab mo 'di 'dri bar 'gyur zhing bris nas kyang me tog dang / </text></item>
<item><p>193a.4</p><section></section><text>spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan mang pos rim gror byed par 'gyur/ bla mar byed par 'gyur/ bsti stang du byed par 'gyur/ mchod par byed par 'gyur ba'i rigs kyi bu'am/ rigs kyi bu mo de dag ni dge</text></item>
<item><p>193a.5</p><section></section><text>ba'i rtsa ba des ngan song log par ltung bar 'gro bar mi 'gyur bar de dag lha dang mi'i phun sum tshogs pa myong zhing pha rol tu phyin pa drug gis mngon par 'phags par 'gyur ro/ /mngon par 'phags par gyur nas sangs rgyas bcom ldan 'das rnams la rim gror byed pa dang / bla mar byed pa dang / bsti</text></item>
<item><p>193a.6</p><section></section><text>stang du byed pa dang / mchod par byed cing theg pa gsum gyis rim gyis mya ngan las 'da' bar 'gyur ba ni 'di lta ste/ nyan thos kyi theg pa'am/ rang sangs rgyas kyi theg pa'am/ theg pa chen po'o/ /de ci'i phyir zhe na/ shA ri'i bu rigs kyi bu'am/ rigs kyi bu mo de dag ni de bzhin gshegs pas</text></item>
<item><p>193a.7</p><section></section><text>sangs rgyas kyi spyan gyis gzigs pa'i phyir ro/ / rigs kyi bu'am/ rigs kyi bu mo de dag ni de bzhin gshegs pas bstod pa'i phyir ro/ /de dag ni de bzhin gshegs pas bsngags pa'i phyir ro/ /rigs kyi bu'am rigs kyi bu mo de dag phyogs bcu kun gyi 'jig rten gyi khams kyi sangs rgyas</text></item>
<item><p>193b.1</p><section></section><text>bcom ldan 'das bzhugs shing 'tshol gzhes pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang sangs rgyas kyi spyan gyis gzigs pa'i phyir ro/ /rigs kyi bu'am/ rigs kyi bu mo de dag ni bstod pa'i phyir ro/ /rigs kyi bu'am rigs kyi bu mo de dag</text></item>
<item><p>193b.2</p><section></section><text>ni bsngags pa'i phyir ro/ /shA ri'i bus gsol pa/ bcom ldan 'das shes rab kyi pha rol tu phyin pa zab mo 'di slad ma'i dus slad ma'i tshe na/ byang phyogs su rgyas par 'gyur ba lags so/ /bcom ldan 'das kyis bka' stsal pa/ shA ri'i bu de de bzhin no/ /de de bzhin te/ shA ri'i bu shes</text></item>
<item><p>193b.3</p><section></section><text>rab kyi pha rol tu phyin pa zab mo 'di phyi ma'i dus phyi ma'i tshe na byang phyogs su rgyas par 'gyur te/ der shA ri'i bu phyi ma'i dus phyi ma'i tshe na/ rigs kyi bu'am rigs kyi bu mo de dag shes rab kyi pha rol tu phyin pa zab mo 'di nyan par 'gyur te/ thos nas kyang 'dri bar 'gyur/ 'dzin par 'gyur/ </text></item>
<item><p>193b.4</p><section></section><text>'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur/ de bzhin nyid du sgrub par 'gyur ro/ /de dag ni yun ring po nas theg pa la yang dag par zhugs pa dang / sangs rgyas mang po la bsnyen bkur ba'o/ /shA ri'i bu rigs kyi bu'am/ </text></item>
<item><p>193b.5</p><section></section><text>rigs kyi bu mo gang shes rab kyi pha rol tu phyin pa zab mo 'di nyan par 'gyur zhing thos nas kyang 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur/ de bzhin du sgrub par 'gyur ba de dag ni yun ring po</text></item>
<item><p>193b.6</p><section></section><text>nas theg pa la yang dag par zhugs pa dang / sangs rgyas mang po la bsnyen bkur ba dang / de bzhin gshegs pa la dge ba'i rtsa ba bskyed pa yin no/ /shA ri'i bus gsol pa/ bcom ldan 'das slad ma'i dus slad ma'i tshe na byang phyogs kyi cha der rigs kyi bu'am / rigs kyi bu mo gang</text></item>
<item><p>193b.7</p><section></section><text>shes rab kyi pha rol tu phyin pa zab mo 'di thos nas 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par bgyid par 'gyur/ tshul bzhin du yid la byed par 'gyur/ de bzhin nyid du sgrub par 'gyur ba ji snyed cig 'byung bar 'gyur lags/ bcom ldan</text></item>
<item><p>194a.1</p><section></section><text>'das kyis bka' stsal pa/ shA ri'i bu phyi ma'i dus phyi ma'i tshe na byang gi phyogs kyi cha der byang chub sems dpa' sems dpa' chen po mang du 'byung mod kyi/ shA ri'i bu 'on kyang byang chub sems dpa' sems dpa' chen po'i rigs kyi bu'am/ rigs kyi bu mo gang</text></item>
<item><p>194a.2</p><section></section><text>shes rab kyi pha rol tu phyin pa zab mo 'di thos nas 'dri bar 'gyur/ 'dzin par 'gyur/ 'chang bar 'gyur/ klog par 'gyur/ kun chub par byed par 'gyur/ tshul bzhin du yid la byed par 'gyur/ de bzhin nyid du sgrub par 'gyur ba ni nyung bar 'gyur ro zhes bya ba ni yul spyad pa'i yon tan</text></item>
<item><p>194a.3</p><section></section><text>no/ /shA ri'i bu byang chub sems dpa' sems dpa' chen po'i rigs kyi bu dang rigs kyi bu mo gang yin pa de dag kyang shes rab kyi pha rol tu phyin pa zab mo 'di bstan pa'i tshe/ thos nas dngang bar mi 'gyur/ kun tu skrag par mi 'gyur/ kun tu skrag pas zin par mi 'gyur te / de ci'i phyir</text></item>
<item><p>194a.4</p><section></section><text>zhe na/ rigs kyi bu dang rigs kyi bu mo de dag gis de bzhin gshegs pa dgra bcom pa yang dag par rdzogs pa'i sangs rgyas dang rjes su 'brel bar yongs su zhus/ yongs su 'dri ba'i phyir ro/ /de ci'i phyir zhe na/ rigs kyi bu dang rigs kyi bu mo de dag ni shes rab kyi pha rol tu phyin pa yongs su</text></item>
<item><p>194a.5</p><section></section><text>rdzogs par 'gyur ba'i phyir ro/ /de bzhin du rigs kyi bu dang / rigs kyi bu mo de dag ni bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yongs su rdzogs par</text></item>
<item><p>194a.6</p><section></section><text>'gyur ro/ /rigs kyi bu dang rigs kyi bu mo de dag ni nang stong pa nyid yongs su rdzogs par 'gyur ro/ /rigs kyi bu dang rigs kyi bu mo de dag ni phyi stong pa nyid yongs su rdzogs par 'gyur ro/ /rigs kyi bu dang rigs kyi bu mo de dag ni phyi nang stong pa nyid yongs su rdzogs par 'gyur ro/ /rigs kyi bu</text></item>
<item><p>194a.7</p><section></section><text>dang rigs kyi bu mo de dag ni dngos po med pa'i ngo bo nyid stong pa nyid kyi bar du yongs su rdzogs par 'gyur ro/ /de bzhin du rigs kyi bu dang rigs kyi bu mo de dag ni dran pa nye bar gzhag pa yongs su rdzogs par 'gyur ro/ /de bzhin du rigs kyi bu dang rigs kyi bu mo de dag ni yang dag par spong ba dang / rdzu 'phrul</text></item>
<item><p>194b.1</p><section></section><text>gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa yongs su rdzogs par 'gyur ro/ /rigs kyi bu dang rigs kyi bu mo de dag ni tshad med pa dang / bsam gtan dang / gzugs med pa'i snyoms par 'jug pa yongs su rdzogs par 'gyur</text></item>
<item><p>194b.2</p><section></section><text>ro/ /rigs kyi bu dang rigs kyi bu mo de dag ni 'phags pa'i bden pa yongs su rdzogs par 'gyur ro/ /rigs kyi bu dang rigs kyi bu mo de dag ni rnam par thar pa brgyad dang / mthar gyis gnas pa'i snyoms par 'jug pa dgu yongs su rdzogs par 'gyur ro/ /rigs kyi bu dang rigs kyi bu mo de dag ni</text></item>
<item><p>194b.3</p><section></section><text>stong pa nyid dang / mtshan ma med pa dang / smon pa med pa dang / mngon par shes pa yongs su rdzogs par 'gyur ro/ /rigs kyi bu dang rigs kyi bu mo de dag ni ting nge 'dzin dang gzungs kyi sgo yongs su rdzogs par 'gyur ro/ /rigs kyi bu dang rigs kyi bu mo de dag ni stobs bcu dang mi 'jigs pa dang / </text></item>
<item><p>194b.4</p><section></section><text>so so yang dag par rig pa dang / sangs rgyas kyi chos ma 'dres pa bco brgyad yongs su rdzogs par 'gyur ro/ /shA ri'i bu rigs kyi bu dang rigs kyi bu mo de dag ni dge ba'i rtsa ba mang po dang ldan par 'gyur te/ bla na med pa yang dag par rdzogs pa'i byang chub las brtsams te/ skye bo mang po'i don byed</text></item>
<item><p>194b.5</p><section></section><text>par 'gyur ba'i phyir ro zhes bya ba ni zag pa med pa'i chos thams cad yongs su rdzogs par byed pa'i yon tan no/ / de ci'i phyir zhe na/ de ni 'di ltar rigs kyi bu dang rigs kyi bu mo de dag la ni ngas rnam pa thams cad mkhyen pa nyid dang ldan pa'i gtam brjod pa'i phyir ro/ /'das pa'i de bzhin gshegs pa</text></item>
<item><p>194b.6</p><section></section><text>dgra bcom pa yang dag par rdzogs pa'i sangs rgyas gang ji snyed cig byung ba'i sangs rgyas bcom ldan 'das de dag gis kyang rigs kyi bu dang / rigs kyi bu mo de dag la rnam pa thams cad mkhyen pa nyid dang ldan pa'i gtam brjod pa'i phyir te/ de dag tshe 'das nas kyang de nyid bla na med pa yang dag par</text></item>
<item><p>194b.7</p><section></section><text>rdzogs pa'i byang chub las brtsams nas spyod par 'gyur la/ de dag gzhan la yang bla na med pa yang dag par rdzogs pa'i byang chub las brtsams te/ de lta bu nyid brjod par 'gyur ro zhes bya ba ni smra ba'i skyes bu'i yon tan no/ / shA ri'i bu rigs kyi bu dang rigs kyi bu mo de dag ni mnyam par gzhag par </text></item>
<item><p>195a.1</p><section></section><text>'gyur te/ de dag ni bdud dam bdud kyi ris kyi lha rnams kyis bla na med pa yang dag par rdzogs pa'i byang chub las phyir ldog par mi nus na/ sdig to la mos pa dang / sdig to'i spyod pa can shes rab kyi pha rol tu phyin pa zab mo 'di spong ba gzhan gyis lta ci smos zhes bya ba ni mi</text></item>
<item><p>195a.2</p><section></section><text>phyed pa'i yon tan no/ / shA ri'i bu byang chub sems dpa'i theg pa pa'i rigs kyi bu dang / rigs kyi bu mo de dag ni shes rab kyi pha rol tu phyin pa zab mo 'di thos nas dga' ba dang / dang ba dang / rab tu mgu ba rgya chen po skye bar 'gyur ro/ /de yang bla na med pa yang dag par rdzogs pa'i byang chub</text></item>
<item><p>195a.3</p><section></section><text>las brtsams pa'i dge ba'i chos la skye bo mang po 'god par 'gyur ro zhes bya ba ni dge ba'i rtsa ba thun mong ma yin pa bskyed pa'i yon tan no/ / rigs kyi bu dang rigs kyi bu mo de dag gis ni nga'i mdun du 'di skad du bcom ldan 'das bdag cag gis bla na med pa yang dag par rdzogs pa'i byang chub las</text></item>
<item><p>195a.4</p><section></section><text>brtsams pa'i dge ba'i rtsa ba la srog chags brgya phrag mang po dang / srog chags stong phrag mang po dang / srog chags brgya stong phrag mang po dang / srog chags bye ba khrag khrig brgya stong mang po byang chub la rab tu 'god par bgyi'o/ /yang dag par bstan par bgyi'o/ /yang dag par len du gzhug</text></item>
<item><p>195a.5</p><section></section><text>par bgyi'o/ /yang dag par gzengs bstod par bgyi'o/ /yang dag par rab tu dga' bar bgyi'o/ /phyir mi ldog par lung bstan par bgyi'o zhes bya ba'i tshig smras so/ /de ci'i phyir zhe na/ byang chub sems dpa'i theg pa pa'i rigs kyi bu dang / rigs kyi bu mo de dag gi tshig smras pa ni</text></item>
<item><p>195a.6</p><section></section><text>sems la sems kyis rnam par bltas te ngas rjes su dgyes pa mdzad do/ /'das pa'i de bzhin gshegs pa dgra bcom pa yang dag par rdzogs pa'i sangs rgyas rnams kyi spyan sngar yang rigs kyi bu dang / rigs kyi bu mo de dag gis 'di skad du bdag cag byang chub sems dpa'i spyad pa spyod pa'i</text></item>
<item><p>195a.7</p><section></section><text>tshe/ srog chags brgya phrag mang po dang / srog chags stong phrag mang po dang / srog chags brgya stong phrag mang po dang / srog chags bye ba khrag khrig brgya stong phrag mang po byang chub la 'god par bgyi'o/ /yang dag par len du gzhug par bgyi'o/ /yang dag par gzengs bstod par bgyi'o/ /</text></item>
<item><p>195b.1</p><section></section><text>yang dag par rab tu dga' bar bgyi'o/ /phyir mi ldog par lung bstan par bgyi'o zhes bya ba'i tshig smras so/ /de ci'i phyir zhe na/ 'das pa'i de bzhin gshegs pa dgra bcom pa yang dag par rdzogs pa'i sangs rgyas de dag gis kyang byang chub sems dpa'i theg pa pa'i rigs kyi bu dang / rigs</text></item>
<item><p>195b.2</p><section></section><text>kyi bu mo de dag gi tshig smras pa ni sems la thugs kyis rnam par gzigs te rjes su dgyes par mdzad do/ /shA ri'i bu byang chub sems dpa'i theg pa pa'i rigs kyi bu dang / rigs kyi bu mo de dag byang chub tu spyod pa'i tshe/ srog chags brgya phrag mang po dang / srog chags stong phrag mang po</text></item>
<item><p>195b.3</p><section></section><text>dang / srog chags brgya stong phrag mang po dang / srog chags bye ba khrag khrig brgya stong phrag mang po bla na med pa yang dag par rdzogs pa'i byang chub tu rab tu 'god par 'gyur/ yang dag par ston par 'gyur/ yang dag par len du 'jug par 'gyur/ yang dag par gzengs bstod par</text></item>
<item><p>195b.4</p><section></section><text>'gyur/ yang dag par rab tu dga' bar byed par 'gyur/ phyir mi ldog par lung ston par 'gyur ba de dag la ngas rjes su yi rang bar mdzad do zhes bya ba ni dam bcas pa ji lta ba bzhin du sgrub pa'i yon tan yin no/ / shA ri'i bu des na rigs kyi bu dang / rigs kyi bu mo gzugs dang / sgra dang / </text></item>
<item><p>195b.5</p><section></section><text>dri dang / ro dang / reg dang / chos la mos pa rlabs po cher 'gyur ro/ /de dag sbyin pa rlabs po che gtong bar 'gyur ro/ /sbyin pa rlabs po che gtong zhing dge ba'i rtsa ba rlabs po che mngon par 'du byed par 'gyur ro/ /de dag dge ba'i rtsa ba rlabs po che mngon par 'du byas nas rnam par smin pa</text></item>
<item><p>195b.6</p><section></section><text>rlabs po che yongs su 'dzin par 'gyur ro zhes bya ba ni 'bras bu rgya chen po yongs su 'dzin pa'i yon tan yin no/ / de ltar phyi'am nang gi dngos po thams cad sems can de dag nyid la yongs su gtong bar 'gyur ro/ /de dag dge ba'i rtsa ba de nyid kyis sangs rgyas kyi zhing gzhan gang dag na/ de bzhin</text></item>
<item><p>195b.7</p><section></section><text>gshegs pa dgra bcom pa yang dag par rdzogs pa'i sangs rgyas chos ston pa mngon du gyur par brten par 'gyur te/ der shes rab kyi pha rol tu phyin pa zab mo 'di thos nas sangs rgyas kyi zhing de dag tu yang srog chags brgya phrag mang po dang / srog chags stong phrag mang po dang / srog chags brgya</text></item>
<item><p>196a.1</p><section></section><text>stong phrag mang po dang / srog chags bye ba brgya stong mang po bla na med pa yang dag par rdzogs pa'i byang chub tu yang dag par 'god par 'gyur ro/ /yang dag par len du 'jug par 'gyur ro/ /yang dag par gzengs bstod par 'gyur ro/ /yang dag par rab tu dga' bar byed</text></item>
<item><p>196a.2</p><section></section><text>par 'gyur ro/ /shA ri'i bus gsol pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis chos gang thugs su ma chud pa de lta bu gang yang ma mchis la/ de bzhin nyid dang chos nyid gang thugs su ma chud pa de lta bu gang yang ma mchis shing / </text></item>
<item><p>196a.3</p><section></section><text>sems can rnams kyi spyod pa thugs su ma chud pa de lta bu gang yang ma mchis pa ngo mtshar che ste/ 'di ltar 'das pa'i de bzhin gshegs pa rnams kyi byang chub sems dpa' rnams dang / sangs rgyas kyi zhing rnams dang / nyan thos rnams kyang yongs su mkhyen to/ /ma byon pa'i de bzhin</text></item>
<item><p>196a.4</p><section></section><text>gshegs pa rnams kyis byang chub sems dpa' rnams dang / sangs rgyas kyi zhing rnams dang / nyan thos rnams kyang yongs su mkhyen to/ /de ltar byung ba'i de bzhin gshegs pa rnams kyis byang chub sems dpa' rnams dang / sangs rgyas kyi zhing dang / nyan thos rnams kyang yongs su</text></item>
<item><p>196a.5</p><section></section><text>mkhyen to/ /phyogs bcu'i 'jig rten gyi khams na de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho la gzhes pa dang / chos ston pa'i de bzhin gshegs pa dgra bcom pa yang dag par rdzogs pa'i sangs rgyas de dag gi byang chub</text></item>
<item><p>196a.6</p><section></section><text>sems dpa' rnams dang / sangs rgyas kyi zhing rnams dang / nyan thos rnams kyang yongs su mkhyen to zhes bya ba ni sems can gyi don sgrub pa'i yon tan yin no/ / bcom ldan 'das gang yang byang chub sems dpa' sems dpa' chen po pha rol tu phyin pa drug po 'di dag gi slad du brtson</text></item>
<item><p>196a.7</p><section></section><text>par bgyid pa de dag kyang pha rol tu phyin pa drug po 'di dag tshol bar 'gyur ba dang / yongs su tshol bar 'gyur ba'i tshe/ rigs kyi bu dang rigs kyi bu mo de dag pha rol tu phyin pa drug po 'di dag tshol ba dang yongs su tshol bar 'gyur ba las kyang pha rol tu phyin pa drug po 'di dag la las rnyed par</text></item>
<item><p>196b.1</p><section></section><text>'gyur/ la las rnyed par mi 'gyur ba lags/ bcom ldan 'das kyis bka' stsal pa/ shA ri'i bu rigs kyi bu dang / rigs kyi bu mo de dag phal cher gyis pha rol tu phyin pa drug po 'di dag thams cad rnyed par 'gyur ro/ /de ci'i phyir zhe na/ shA ri'i bu de ni 'di ltar rigs kyi bu dang / rigs</text></item>
<item><p>196b.2</p><section></section><text>kyi bu mo de dag pha rol tu phyin pa drug po 'di dag gi don du brtson par byed pa'i phyir ro/ /shA ri'i bus gsol pa/ ci lags bcom ldan 'das rigs kyi bu dang / rigs kyi bu mo de dag gis mdo sde zab mo zab mo pha rol tu phyin pa drug dang ldan pa 'di dag rnyed par 'gyur ba lags sam/ </text></item>
<item><p>196b.3</p><section></section><text>bcom ldan 'das kyis bka' stsal pa/ shA ri'i bu rigs kyi bu dang / rigs kyi bu mo de dag gis mdo sde zab mo zab mo pha rol tu phyin pa drug dang ldan pa 'di dag rnyed par 'gyur ba yin no/ /shA ri'i bus gsol pa/ bcom ldan 'das rigs kyi bu dang / rigs kyi bu mo gang dag gis</text></item>
<item><p>196b.4</p><section></section><text>rnyed par 'gyur ba lags/ bcom ldan 'das kyis bka' stsal pa/ shA ri'i bu byang chub sems dpa'i theg pa pa'i rigs kyi bu dang / rigs kyi bu mo gang dag pha rol tu phyin pa drug po 'di'i phyir lus dang / srog la mi ltos par dang ba'i dad pa drag pos brtson pa la 'jug par 'gyur ba de</text></item>
<item><p>196b.5</p><section></section><text>dag gis rnyed par 'gyur ro/ /de ci'i phyir zhe na/ shA ri'i bu sems can rnams bla na med pa yang dag par rdzogs pa'i byang chub tu rab tu 'god cing yang dag par ston pa dang / yang dag par len du 'jug pa dang / yang dag par gzengs bstod pa dang / yang dag par dga' bar byed pa</text></item>
<item><p>196b.6</p><section></section><text>dang / nges par 'jug pas de 'di ltar 'gyur ba yin no/ /shA ri'i bu rigs kyi bu dang / rigs kyi bu mo de dag skye ba brjes nas kyang pha rol tu phyin pa drug po 'di dag rnyed par 'gyur ro/ /de dag sangs rgyas kyi zhing yongs su dag par ma byas/ sems can yongs su smin par ma byas/ </text></item>
<item><p>196b.7</p><section></section><text>bla na med pa yang dag par rdzogs pa'i byang chub tu mngon par rdzogs par sangs rgyas par ma gyur gyi bar/ de srid ji skad du bstan pa'i pha rol tu phyin pa drug po rnams la 'jug pa las brtson 'grus nyams par mi 'gyur ro zhes bya ba ni shes rab kyi pha rol tu phyin pa ma rnyed pa dang / ma tshang ba rnyed pa</text></item>
<item><p>197a.1</p><section></section><text>las bzlog pa tshang ba rnyed pa'i yon tan yin te/ 'di dag gis ni yon tan gsungs so/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das rigs kyi bu dang / rigs kyi bu mo gang bla na med pa yang dag par</text></item>
<item><p>197a.2</p><section></section><text>rdzogs pa'i byang chub la yang dag par gnas pa dang / pha rol tu phyin pa drug la legs par spyod par 'gyur ba dang / sems can yongs su smin par byed par 'gyur ba dang / sangs rgyas kyi zhing yongs su sbyong bar byed par 'gyur ba de dag gi yon tan yongs su brjod pa ni 'di dag lags</text></item>
<item><p>197a.3</p><section></section><text>na/ bcom ldan 'das rigs kyi bu dang / rigs kyi bu mo de dag la bar du gcod pa'i rnam pa ji lta bu zhig 'byung bar 'gyur ba lags/ bcom ldan 'das kyis bka' stsal pa/ rab 'byor spobs pa ha cang 'phyi ste skye na/ rab 'byor de ni byang chub sems dpa' sems dpa' chen pos</text></item>
<item><p>197a.4</p><section></section><text>bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du spobs pa ha cang 'phyi ste skye bar 'gyur te byang chub sems dpa' sems dpa' chen pos bdud kyi las su rig par bgyi/ bcom ldan 'das kyis bka' stsal pa/ rab 'byor byang chub sems dpa'</text></item>
<item><p>197a.5</p><section></section><text>sems dpa' chen po shes rab kyi pha rol tu phyin pa la spyod pa'i tshe/ tshegs chen pos shes rab kyi pha rol tu phyin pa yongs su rdzogs par byed/ tshegs chen pos bsam gtan gyi pha rol tu phyin pa yongs su rdzogs par byed/ tshegs chen pos brtson 'grus kyi pha rol tu phyin pa yongs su rdzogs par</text></item>
<item><p>197a.6</p><section></section><text>byed/ tshegs chen pos bzod pa'i pha rol tu phyin pa yongs su rdzogs par byed/ tshegs chen pos tshul khrims kyi pha rol tu phyin pa yongs su rdzogs par byed/ tshegs chen pos sbyin pa'i pha rol tu phyin pa yongs su rdzogs par byed pa ste/ rab 'byor rnam grangs des na spobs pa ha cang 'phyi ste skye</text></item>
<item><p>197a.7</p><section></section><text>bar 'gyur ba yin te/ rab 'byor 'di ni byang chub sems dpa' sems dpa' chen pos bdud kyi las su rig par bya'o zhes bya ba ni tshegs chen pos 'thob pa yin no/ / rab 'byor gzhan yang shin tu myur bar spobs pa skye bar 'gyur la/ des kyang nga rgyal du byed na 'di yang byang chub sems dpa'</text></item>
<item><p>197b.1</p><section></section><text>sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du shin tu myur bar spobs pa skye bar 'gyur ba bdud kyi las su 'gyur ba lags/ bcom ldan 'das kyis bka' stsal pa/ rab 'byor 'di la byang chub sems dpa' sems dpa'</text></item>
<item><p>197b.2</p><section></section><text>chen po sbyin pa'i pha rol tu phyin pa la spyod pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa la spyod pa'i tshe/ thabs mi mkhas pas ha cang myur bar spobs pa skye la des kyang rlom sems su byed na/ rab 'byor rnam grangs des</text></item>
<item><p>197b.3</p><section></section><text>spobs pa ha cang myur bar skye ba ste/ byang chub sems dpa' sems dpa' chen pos bdud kyi las su rig par bya'o zhes bya ba ni spobs pa ha cang myur ches pa yin no/ / rab 'byor gzhan yang glal zhing shes rab kyi pha rol tu phyin pa 'di 'dri bar gyur na/ rab 'byor 'di yang byang chub sems dpa'</text></item>
<item><p>197b.4</p><section></section><text>sems dpa' chen pos bdud kyi las su rig par bya'o/ /rab 'byor gzhan yang shes rab kyi pha rol tu phyin pa 'di dgod cing 'dri bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang shes rab kyi pha rol tu</text></item>
<item><p>197b.5</p><section></section><text>phyin pa 'di phan tshun steg cing 'dri bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni lus kyi rnam par 'gyur ba'i gnas ngan len rnam pa gsum yin no/ / rab 'byor gzhan yang sems g.yengs zhing 'dri bar gyur na/ rab</text></item>
<item><p>197b.6</p><section></section><text>'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang phan tshun rnam par shes pa chags shing 'dri bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor</text></item>
<item><p>197b.7</p><section></section><text>gzhan yang byang chub sems dpa' sems dpa' chen po 'di ltar bdag gis 'di'i ro ma rnyed do zhes zer zhing stan las langs nas 'gro na/ rab 'byor de yang byang chub sems dpa' sems dpa' chen pos bdud kyi las su rig par bya'o zhes bya ba ni sems kyi gnas ngan len gsum yin no/ / </text></item>
<item><p>198a.1</p><section></section><text>rab 'byor gzhan yang glal zhing stan las langs nas 'gro bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /glal zhing kha ton byed par 'gyur/ 'dzin par 'gyur/ 'chang bar 'gyur/ klog par 'gyur/ ston</text></item>
<item><p>198a.2</p><section></section><text>par 'gyur/ glal zhing tshul bzhin du yid la byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang phan tshun dgod cing 'dzin par 'gyur/ 'chang bar 'gyur/ klog par 'gyur/ kun chub par byed</text></item>
<item><p>198a.3</p><section></section><text>par 'gyur/ phan tshun dgod cing tshul bzhin du yid la byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang phan tshun steg cing 'dzin par 'gyur/ 'chang bar 'gyur/ klog par 'gyur/ kun</text></item>
<item><p>198a.4</p><section></section><text>chub par byed par 'gyur/ tshul bzhin du yid la byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang sems rnam par g.yeng bas 'dzin par 'gyur/ 'chang bar 'gyur/ klog par 'gyur/ kun chub</text></item>
<item><p>198a.5</p><section></section><text>par byed par 'gyur/ tshul bzhin du yid la byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang yi ge gzhan dang gzhan la chags shing 'dzin par 'gyur/ 'chang bar 'gyur/ klog par 'gyur/ </text></item>
<item><p>198a.6</p><section></section><text>kun chub par byed par 'gyur/ tshul bzhin du yid la byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni rigs pa ma yin pas bskyed pa'i kha ton la sogs pa yin no/ / de skad ces bka' stsal pa dang / tshe dang</text></item>
<item><p>198a.7</p><section></section><text>ldan pa rab 'byor gyis bcom ldan 'das la 'di skad ces gsol to/ /bcom ldan 'das kyis gang 'di skad du bdag gis 'di'i ro ma rnyed do zhes zer zhing stan las langs te 'gro bar 'gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o</text></item>
<item><p>198b.1</p><section></section><text>zhes bka' stsal na/ bcom ldan 'das ci'i slad du 'di'i ro ma rnyed par 'gyur ba lags/ bcom ldan 'das kyis bka' stsal pa/ rab 'byor 'di ltar sngon yang shes rab kyi pha rol tu phyin pa dang / bsam gtan gyi pha rol tu phyin pa dang / brtson 'grus kyi pha rol tu phyin pa dang / </text></item>
<item><p>198b.2</p><section></section><text>bzod pa'i pha rol tu phyin pa dang / tshul khrims kyi pha rol tu phyin pa la ma spyad la/ rab 'byor 'di ltar sngon yang sbyin pa'i pha rol tu phyin pa la ma spyad de/ rab 'byor de'i phyir shes rab kyi pha rol tu phyin pa 'di bstan pa'i tshe/ ro ma rnyed de stan las langs nas 'gro bar 'gyur ro/ /rab 'byor</text></item>
<item><p>198b.3</p><section></section><text>gzhan yang byang chub sems dpa' sems dpa' chen po 'di snyam du bdag shes rab kyi pha rol tu phyin pa 'dir lung ma bstan to snyam du sems par 'gyur zhing / ma dad pa'i sems kyis stan las langs nas 'gro bar gyur na/ rab 'byor 'di yang byang chub sems dpa' sems</text></item>
<item><p>198b.4</p><section></section><text>dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du shes rab kyi pha rol tu phyin pa las lung ma bstan par stan las langs shing mchi bar 'gyur/ bcom ldan 'das kyis bka' stsal pa/ rab 'byor byang chub sems dpa'</text></item>
<item><p>198b.5</p><section></section><text>sems dpa' chen po skyon med par ma chud pa ni/ bla na med pa yang dag par rdzogs pa'i byang chub tu lung mi ston pas shes rab kyi pha rol tu phyin pa 'dir bdag gis ming yang yongs su ma brjod do zhes dad pas rnyed par ma gyur na/ rab 'byor 'di yang byang chub sems dpa' sems dpa' chen</text></item>
<item><p>198b.6</p><section></section><text>pos bdud kyi las su rig par bya'o/ /rab 'byor gyis gsol pa/ bcom ldan 'das ci'i slad du shes rab kyi pha rol tu phyin pa 'di las/ byang chub sems dpa' sems dpa' chen po'i ming yongs su ma brjod pa lags/ bcom ldan 'das kyis bka' stsal pa/ rab 'byor byang chub</text></item>
<item><p>198b.7</p><section></section><text>sems dpa' sems dpa' chen po lung ma bstan pa rnams kyi ming yongs su ma brjod pas 'di las bdag gang du skyes pa'i grong ngam/ grong khyer ram/ grong rdal lam/ rgyal po'i pho brang 'khor ram/ yul 'khor gyi ming yang ma brjod do zhes te shes rab kyi pha rol tu phyin pa mnyan par mi bya'o</text></item>
<item><p>199a.1</p><section></section><text>snyam du sems shing / de 'khor de nas 'gro bar bya bar sems na/ ji lta ji ltar 'gro bar bya bar sems par gyur pa de lta de ltar sangs rgyas dang / chos dang / dge 'dun las ring du 'gyur la/ ji srid 'gro bar sems bskyed pa log par ma gyur na de nyid kyi bskal pa</text></item>
<item><p>199a.2</p><section></section><text>yongs su 'dzin par 'gyur te/ de dag la gzod brtson par bya dgos so zhes bya ba ni phyir phyogs pa'i rgyu mtshan 'dzin pa yin no/ / thams cad mkhyen pa nyid kyi ye shes yongs su sgrub pa'i shes rab kyi pha rol tu phyin pa bor zhing mdo sde gang dag rnam pa thams cad mkhyen pa nyid kyi ye shes</text></item>
<item><p>199a.3</p><section></section><text>yongs su mi sgrub pa de dag btsal bar bya bar sems shing de dag kun chub par bya bar sems par gyur te/ de ltar byang chub sems dpa'i theg pa pa'i rigs kyi bu dang / rigs kyi bu mo de dag rnam pa thams cad mkhyen pa nyid kyi ye shes kyi rtogs pa'i rtsa ba spangs te/ yal ga dang / 'dab ma</text></item>
<item><p>199a.4</p><section></section><text>dang / lo ma gzung bar bya bar sems par 'gyur te/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gyis gsol pa/ bcom ldan 'das gang rnam pa thams cad mkhyen pa nyid kyi ye shes yongs su sgrub par mi 'gyur ba'i</text></item>
<item><p>199a.5</p><section></section><text>mdo sde kun chub par bgyi bar sems pa de gang lags/ bcom ldan 'das kyis bka' stsal pa/ mdo sde gang nyan thos dang / rang sangs rgyas kyi theg pa dang ldan pa dag ste 'di ltar dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs</text></item>
<item><p>199a.6</p><section></section><text>dang / byang chub kyi yan lag dang / lam rnams dang / rnam par thar pa'i sgo stong pa nyid dang / mtshan ma med pa dang / smon pa med pa ste/ de la gnas shing rigs kyi bu dang / rigs kyi bu mos rgyun du zhugs pa'i 'bras bu 'thob po/ /lan cig phyir 'ong ba'i 'bras bu dang / phyir mi 'ong ba'i</text></item>
<item><p>199a.7</p><section></section><text>'bras bu dang / dgra bcom pa nyid dang / rang byang chub thob par 'gyur ro/ /rab 'byor shes rab kyi pha rol tu phyin pa gang thams cad mkhyen pa nyid sgrub pa de la mi 'jug par bor nas/ kun chub par bya bar sems pa'i mdo sde nyan thos dang / rang sangs rgyas kyi sa dang ldan pa ni de dag go/ /</text></item>
<item><p>199b.1</p><section></section><text>de ci'i phyir zhe na/ rab 'byor byang chub sems dpa' sems dpa' chen po shes rab kyi pha rol tu phyin pa las byung ba ni 'jig rten pa dang 'jig rten las 'das pa las byung ba'i chos kyi mthar thug par 'gyur ba'i phyir te/ rab 'byor shes rab kyi pha rol tu phyin pa la slob pa'i byang chub sems dpa' sems</text></item>
<item><p>199b.2</p><section></section><text>dpa' chen po rnams ni 'jig rten pa dang 'jig rten las 'das pa'i chos rnams la slob par 'gyur ba yin no zhes bya ba ni rgyu las nyams pa yin no/ / rab 'byor 'di lta ste dper na/ khyi jo bo las zan nar ma bor te las mi las zan btsal bar sems pa dang 'dra bar de bzhin du rab 'byor ma</text></item>
<item><p>199b.3</p><section></section><text>'ongs pa'i dus na theg pa chen po pa'i rigs kyi bu dang / rigs kyi bu mo shes rab kyi pha rol tu phyin pa zab mo sangs rgyas kyi chos thams cad kyi rtsa bar gyur pa 'di bor te yal ga dang / lo ma dang / 'dab ma lta bu'i mdo sde nyan thos kyi theg pa dang ldan pa dang / rang sangs rgyas kyi theg pa</text></item>
<item><p>199b.4</p><section></section><text>dang ldan pa dag kun chub par bya bar sems pa 'byung ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang ma 'ongs pa'i dus na byang chub sems dpa'i theg pa pa'i rigs kyi bu dang / rigs kyi bu mo gang shes rab</text></item>
<item><p>199b.5</p><section></section><text>kyi pha rol tu phyin pa zab mo 'di bor nas khe dang bkur sti'i phyir nyan thos dang / rang sangs rgyas kyi sa dang ldan pa'i mdo sde rnams kun chub par bya bar sems pa 'byung ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni gya nom</text></item>
<item><p>199b.6</p><section></section><text>pa'i ro myang ba las nyams pa yin no/ / rab 'byor 'di lta ste dper na/ mi la la zhig glang po che don du gnyer bar 'gyur ba des glang po che rnyed nas glang po che'i rjes btsal bar bya bar sems par gyur na/ rab 'byor de ji snyam du sems/ skyes bu de mkhas pa'i rigs su gyur pa yin nam/ rab</text></item>
<item><p>199b.7</p><section></section><text>'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du byang chub sems dpa'i theg pa pa'i gang zag shes rab kyi pha rol tu phyin pa 'di bor zhing mdo sde gang nyan thos kyi theg pa dang ldan pa dang / rang sangs rgyas kyi theg pa</text></item>
<item><p>200a.1</p><section></section><text>dang ldan pa de dag kun chub par bya bar sems pa de dag kyang de ltar rig par bya ste/ rab 'byor de ji snyam du sems/ byang chub sems dpa'i theg pa pa'i rigs kyi bu dang / rigs kyi bu mo de ci mkhas pa'i rigs su yin nam/ rab 'byor gyis gsol pa/ bcom ldan</text></item>
<item><p>200a.2</p><section></section><text>'das de ni ma lags so/ /bcom ldan 'das kyis bka' stsal pa/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni theg pa mchog las nyams pa yin no/ / rab 'byor 'di lta ste dper na/ mi zhig rgya mtsho chen po blta bar</text></item>
<item><p>200a.3</p><section></section><text>'dod par gyur te/ rgya mtsho chen po mthong nas ba lang gi rjes btsal bar bya bar sems shing / des ba lang gi rjes mthong nas kyang 'di snyam du rgya mtsho chen po'i tshad 'di tsam mo snyam du gyur na/ rab 'byor de ji snyam du sems/ skyes bu de mkhas pa'i rigs su gyur pa yin nam/ rab</text></item>
<item><p>200a.4</p><section></section><text>'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du theg pa chen po pa'i rigs kyi bu dang / rigs kyi bu mo gang gis shes rab kyi pha rol tu phyin pa thos sam/ rnyed kyang de spangs te nyan thos dang / rang sangs rgyas</text></item>
<item><p>200a.5</p><section></section><text>dang ldan pa'i mdo sde dag gzung ba dang / kun chub par bya bar sems pa de dag kyang rnam pa de ltar rig par bya ste/ rab 'byor de ji snyam du sems/ theg pa chen po pa'i rigs kyi bu dang rigs kyi bu mo de mkhas pa'i rigs yin nam/ rab 'byor gyis gsol pa/ bcom ldan 'das de ni ma</text></item>
<item><p>200a.6</p><section></section><text>lags so/ /bcom ldan 'das kyis bka' stsal pa/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni ched du bya ba las nyams pa yin no/ / rab 'byor 'di lta ste dper na/ phywa mkhan nam/ phywa mkhan gyi slob mas rnam par</text></item>
<item><p>200a.7</p><section></section><text>rgyal ba'i khang bzangs kyi tshad du khang bzangs shig bya bar 'dod par gyur te/ de nyi ma dang zla ba'i gzhal med khang las tshad gzung bar bya bar sems par gyur na/ rab 'byor de ji snyam du sems/ rnam par rgyal ba'i khang bzangs tshol zhing rnam par rgyal ba'i khang bzangs dang mnyam pa zhig bya bar</text></item>
<item><p>200b.1</p><section></section><text>'dod pas / nyi ma dang zla ba'i gzhal med khang las tshad 'dzin pa'i skyes bu de mkhas pa'i rigs yin nam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du ma 'ongs pa'i dus na byang chub sems dpa'i</text></item>
<item><p>200b.2</p><section></section><text>theg pa pa'i rigs kyi bu dang / rigs kyi bu mo la la shes rab kyi pha rol tu phyin pa zab mo 'di thos shing rnyed nas kyang bor zhing spangs te/ nyan thos dang / rang sangs rgyas dang ldan pa'i mdo sde dag las rnam pa thams cad mkhyen pa nyid yongs su btsal bar sems pa byung na/ rab</text></item>
<item><p>200b.3</p><section></section><text>'byor de ji snyam du sems/ byang chub sems dpa'i theg pa pa'i rigs kyi bu dang / rigs kyi bu mo de mkhas pa'i rigs su gyur pa yin nam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di yang</text></item>
<item><p>200b.4</p><section></section><text>byang chub sems dpa' sems dpa' chen pos bdud kyi las su rig par bya'o zhes bya ba ni rgyu dang 'bras bu 'brel pa las nyams pa yin no/ / rab 'byor gzhan yang 'di lta ste dper na/ skyes bu la la zhig gis khams kyi rgyal phran mthong nas 'di snyam du kha dog dang dbyibs kyis</text></item>
<item><p>200b.5</p><section></section><text>'khor los sgyur ba'i rgyal po yang khams kyi rgyal phran 'di ci 'dra ba de 'dra'o snyam du sems te/ khams kyi rgyal phran gyi kha dog dang dbyibs kyi mtshan ma dang / rtags bzung nas 'di skad du 'khor los sgyur ba'i rgyal po'i kha dog dang dbyibs kyang 'di 'dra ste khyad par med do zhes snyoms par byed</text></item>
<item><p>200b.6</p><section></section><text>na/ rab 'byor de ji snyam du sems/ skyes bu de mkhas pa'i rigs yin nam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor de bzhin du ma 'ongs pa'i dus na theg pa chen po pa'i rigs kyi bu'am/ rigs kyi</text></item>
<item><p>200b.7</p><section></section><text>bu mo la las shes rab kyi pha rol tu phyin pa zab mo 'di thos shing rnyed kyang de bor zhing spangs te/ nyan thos dang / rang sangs rgyas dang ldan pa'i mdo sde las rnam pa thams cad mkhyen pa nyid yongs su btsal bar sems pa byung na/ rab 'byor de ji snyam du sems/ byang chub sems dpa'i theg pa</text></item>
<item><p>201a.1</p><section></section><text>pa'i rigs kyi bu dang / rigs kyi bu mo de dag mkhas pa'i rigs yin nam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor 'di yang byang chub sems dpa' sems dpa' chen pos</text></item>
<item><p>201a.2</p><section></section><text>bdud kyi las su rig par bya'o zhes bya ba ni gong na med pa'i gnas las nyams pa'o/ / rab 'byor gzhan yang rigs kyi bu dang / rigs kyi bu mo de dag shes rab kyi pha rol tu phyin pa zab mo 'di 'dri ba de'i tshe/ spobs pa mang po 'byung bar 'gyur te/ gang gis shes rab kyi pha rol tu phyin pa</text></item>
<item><p>201a.3</p><section></section><text>zab mo 'di 'dri ba'i tshe rnam par g.yeng bar 'gyur ba ni 'di lta ste/ gzugs kyi spobs pa dang / sgra dang / dri dang / ro dang / reg dang / chos kyi spobs pa dang / sbyin pa'i pha rol tu phyin pa'i spobs pa dang / tshul khrims dang / bzod pa dang / brtson 'grus dang / bsam gtan dang / shes</text></item>
<item><p>201a.4</p><section></section><text>rab kyi pha rol tu phyin pa'i spobs pa dang / 'dod pa'i khams kyi spobs pa dang / gzugs kyi khams kyi spobs pa dang / gzugs med pa'i khams kyi spobs pa dang / lung 'bogs pa dang / kha ton bya ba'i spobs pa dang / rim gro bya ba'i spobs pa dang / dran pa nye bar gzhag pa'i spobs</text></item>
<item><p>201a.5</p><section></section><text>pa dang / yang dag par spong ba rnams kyi spobs pa dang / rdzu 'phrul gyi rkang pa rnams kyi spobs pa dang / dbang po dang / stobs dang / byang chub kyi yan lag dang / lam rnams kyi spobs pa dang / bsam gtan dang / rnam par thar pa dang / ting nge 'dzin dang / snyoms par 'jug pa dang / </text></item>
<item><p>201a.6</p><section></section><text>gzungs kyi sgo thams cad kyi spobs pa dang / nang stong pa nyid kyi spobs pa dang / phyi stong pa nyid kyi spobs pa dang / phyi nang stong pa nyid kyi spobs pa dang / stong pa nyid stong pa nyid kyi spobs pa dang / chen po stong pa nyid kyi spobs pa dang / don dam pa stong pa nyid kyi spobs pa dang / 'dus byas stong</text></item>
<item><p>201a.7</p><section></section><text>pa nyid kyi spobs pa dang / 'dus ma byas stong pa nyid kyi spobs pa dang / mtha' las 'das pa stong pa nyid kyi spobs pa dang / dngos po med pa'i ngo bo nyid stong pa nyid kyi bar gyi spobs pa dang / stobs rnams kyi spobs pa dang / mi 'jigs pa rnams kyi spobs pa dang / so so yang dag par rig</text></item>
<item><p>201b.1</p><section></section><text>pa rnams kyi spobs pa dang / sangs rgyas kyi chos ma 'dres pa bco brgyad rnams kyi spobs pa dang / bla na med pa yang dag par rdzogs pa'i byang chub kyi bar gyi spobs pa'o/ /de ci'i phyir zhe na/ rab 'byor shes rab kyi pha rol tu phyin pa ni spobs pa med pa'i phyir ro/ /rab 'byor shes rab kyi pha</text></item>
<item><p>201b.2</p><section></section><text>rol tu phyin pa ni bsam gyis mi khyab pa'i phyir ro/ /rab 'byor shes rab kyi pha rol tu phyin pa ni sems med cing bsam pa dang bral ba'i phyir ro/ /rab 'byor shes rab kyi pha rol tu phyin pa ni skye ba med cing 'gag pa med pa'i phyir ro/ /rab 'byor shes rab kyi pha rol tu phyin pa ni kun nas nyon</text></item>
<item><p>201b.3</p><section></section><text>mongs pa med cing rnam par byang ba med pa'i phyir ro/ /rab 'byor shes rab kyi pha rol tu phyin pa ni 'khrug pa med pa'i phyir ro/ /rab 'byor shes rab kyi pha rol tu phyin pa ni brjod du med pa'i phyir ro/ /rab 'byor shes rab kyi pha rol tu phyin pa ni rnam par byang ba med pa'i phyir ro/ / rab 'byor shes</text></item>
<item><p>201b.4</p><section></section><text>rab kyi pha rol tu phyin pa ni dmigs pa med pa'i phyir ro/ /de ci'i phyir zhe na/ rab 'byor chos de dag ni shes rab kyi pha rol tu phyin pa zab mo 'di la med cing mi dmigs pa'i phyir ro/ /rab 'byor gal te byang chub sems dpa'i theg pa pa'i rigs kyi bu'am/ rigs kyi bu mo shes rab kyi pha rol</text></item>
<item><p>201b.5</p><section></section><text>tu phyin pa zab mo 'di thos nas/ 'dri ba'i tshe chos de dag gis rnam par g.yeng bar gyur na/ rab 'byor 'di yang byang chub sems dpa'i theg pa pa'i rigs kyi bu dang / rigs kyi bu mos bdud kyi las su rig par bya'o zhes bya ba ni yul rnam pa mang po la rnam par rtog pa'i spobs pa 'byung ba</text></item>
<item><p>201b.6</p><section></section><text>yin no/ / rab 'byor gyis gsol pa/ bcom ldan 'das shes rab kyi pha rol tu phyin pa bri bar nus pa lags sam/ /bcom ldan 'das kyis bka' stsal pa/ rab 'byor de lta ma yin no/ /rab 'byor de ci'i phyir zhe na/ shes rab kyi pha rol tu phyin pa'i ngo bo nyid yod pa ma yin pa'i phyir ro/ /</text></item>
<item><p>201b.7</p><section></section><text>bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa'i ngo bo nyid yod pa ma yin pa'i phyir ro/ /stong pa nyid thams cad dang / byang chub kyi phyogs kyi chos sum cu rtsa</text></item>
<item><p>202a.1</p><section></section><text>bdun dang / 'phags pa'i bden pa rnams kyi ngo bo nyid yod pa ma yin pa'i phyir ro/ /tshad med pa dang / bsam gtan dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / rnam par thar pa</text></item>
<item><p>202a.2</p><section></section><text>brgyad rnams dang / mthar gyis gnas pa'i snyoms par 'jug pa dgu rnams dang / mngon par shes pa rnams kyi ngo bo nyid yod pa ma yin pa'i phyir ro/ /ting nge 'dzin rnams dang / gzungs kyi sgo rnams kyi ngo bo nyid yod pa ma yin pa'i phyir ro/ /stobs bcu rnams dang / mi 'jigs pa</text></item>
<item><p>202a.3</p><section></section><text>rnams dang / so so yang dag par rig pa rnams dang / sangs rgyas kyi chos ma 'dres pa bco brgyad rnams kyi ngo bo nyid yod pa ma yin pa'i phyir ro/ / rnam pa thams cad mkhyen pa nyid kyi ngo bo nyid yod pa ma yin pa'i phyir ro/ /ngo bo nyid mi dmigs pa gang yin pa de ni dngos po med pa'o/ /</text></item>
<item><p>202a.4</p><section></section><text>dngos po med pa gang yin pa de ni shes rab kyi pha rol tu phyin pa ste/ dngos po med pas dngos po med pa bri bar mi nus so zhes bya ba ni yi ger 'dri ba la mngon par zhen pa yin no/ / rab 'byor gal te theg pa chen po pa'i rigs kyi bu dang / rigs kyi bu mos shes rab kyi pha rol tu phyin pa</text></item>
<item><p>202a.5</p><section></section><text>'di dngos po med ces bya bar 'du shes na 'di yang de dag gis bdud kyi las su rig par bya'o zhes bya ba ni dngos po med pa la mngon par zhen pa yin no/ / rab 'byor gyis gsol pa/ bcom ldan 'das theg pa chen po pa'i rigs kyi bu'am/ rigs kyi bu mo gang la las shes rab</text></item>
<item><p>202a.6</p><section></section><text>kyi pha rol tu phyin pa zab mo 'di yi ger bris shing bris nas/ shes rab kyi pha rol tu phyin pa zab mo 'di bdag gis bris so zhes mchi na/ de ni shes rab kyi pha rol tu phyin pa zab mo 'di bris pa'i yi ge la mngon par zhen pa lags te/ bcom ldan 'das 'di yang de dag gis bdud kyi</text></item>
<item><p>202a.7</p><section></section><text>las su rig par bya'o zhes bya ba ni bris pa'i yi ge la shes rab kyi pha rol tu phyin par mngon par zhen pa yin no/ / de ci'i phyir zhe na/ bcom ldan 'das shes rab kyi pha rol tu phyin pa 'di ni yi ge ma mchis pa'i phyir ro/ /bsam gtan gyi pha rol tu phyin pa 'di ni yi ge ma mchis pa'i phyir</text></item>
<item><p>202b.1</p><section></section><text>ro/ /brtson 'grus kyi pha rol tu phyin pa ni yi ge ma mchis pa'i phyir ro/ /bzod pa'i pha rol tu phyin pa ni yi ge ma mchis pa'i phyir ro/ /tshul khrims kyi pha rol tu phyin pa ni yi ge ma mchis pa'i phyir ro/ /sbyin pa'i pha rol tu phyin pa ni yi ge ma mchis pa'i phyir ro/ /bcom ldan 'das</text></item>
<item><p>202b.2</p><section></section><text>gzugs dang / tshor ba dang / 'du shes dang / 'du byed rnams ni yi ge ma mchis pa'i phyir ro/ /bcom ldan 'das rnam par shes pa ni yi ge ma mchis pa'i phyir ro/ /skye mched rnams ni yi ge ma mchis pa'i phyir ro/ /bcom ldan 'das rten cing 'brel bar 'byung ba'i yan lag</text></item>
<item><p>202b.3</p><section></section><text>ni yi ge ma mchis pa'i phyir ro/ /byang chub kyi phyogs kyi chos sum cu rtsa bdun ni yi ge ma mchis pa'i phyir ro/ /stong pa nyid thams cad ni yi ge ma mchis pa'i phyir ro/ /ting nge 'dzin thams cad ni yi ge ma mchis pa'i phyir ro/ /gzungs kyi sgo thams cad ni yi ge ma mchis pa'i phyir</text></item>
<item><p>202b.4</p><section></section><text>ro/ /stong pa nyid dang / mtshan ma med pa dang / smon pa med pa ni yi ge ma mchis pa'i phyir ro/ /'phags pa'i bden pa rnams ni yi ge ma mchis pa'i phyir ro/ /tshad med pa dang / bsam gtan dang / gzugs med pa'i snyoms par 'jug pa thams cad ni yi ge ma mchis pa'i phyir ro/ /</text></item>
<item><p>202b.5</p><section></section><text>rnam par thar pa brgyad ni yi ge ma mchis pa'i phyir ro/ /mthar gyis gnas pa'i snyoms par 'jug pa dgu ni yi ge ma mchis pa'i phyir ro/ /mngon par shes pa rnams ni yi ge ma mchis pa'i phyir ro/ /de bzhin gshegs pa'i stobs rnams ni yi ge ma mchis pa'i phyir ro/ /mi 'jigs pa</text></item>
<item><p>202b.6</p><section></section><text>rnams ni yi ge ma mchis pa'i phyir ro/ /so so yang dag par rig pa rnams ni yi ge ma mchis pa'i phyir ro/ /sangs rgyas kyi chos ma 'dres pa bco brgyad ni yi ge ma mchis pa'i phyir ro/ /bcom ldan 'das rnam pa thams cad mkhyen pa nyid ni yi ge ma mchis pa'i phyir ro/ /bcom ldan 'das</text></item>
<item><p>202b.7</p><section></section><text>gal te theg pa chen po pa'i rigs kyi bu'am/ rigs kyi bu mo yi ge ma mchis pa'i shes rab kyi pha rol tu phyin pa la mngon par zhen par bgyid la/ de bzhin du yi ge ma mchis pa'i bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa</text></item>
<item><p>203a.1</p><section></section><text>dang / tshul khrims kyi pha rol tu phyin pa dang / sbyin pa'i pha rol tu phyin pa la mngon par zhen par bgyid/ yi ge ma mchis pa'i gzugs la mngon par zhen par bgyid/ yi ge ma mchis pa'i tshor ba dang / 'du shes dang / 'du byed rnams dang / rnam par shes pa la mngon</text></item>
<item><p>203a.2</p><section></section><text>par zhen par bgyid/ de bzhin du yi ge ma mchis pa'i phung po dang / khams dang / skye mched dang / rten cing 'brel bar 'byung ba dang / byang chub kyi phyogs kyi chos sum cu rtsa bdun dang / rnam par thar pa'i sgo dang / 'phags pa'i bden pa dang / tshad med pa dang / bsam gtan dang / </text></item>
<item><p>203a.3</p><section></section><text>gzugs med pa'i snyoms par 'jug pa dang / stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la mngon par zhen par bgyid/ yi ge ma mchis pa'i rnam pa thams cad mkhyen pa nyid kyi bar la mngon par zhen par bgyid na/ bcom</text></item>
<item><p>203a.4</p><section></section><text>ldan 'das 'di yang byang chub sems dpa' sems dpa' chen po rnams kyis bdud kyi las su rig par bya'o zhes bya ba ni shes rab kyi pha rol tu phyin pa'i yi ge med pa la mngon par zhen pa yin no/ / rab 'byor gzhan yang rigs kyi bu'am/ rigs kyi bu mo de dag shes rab kyi pha rol tu phyin pa zab mo 'di</text></item>
<item><p>203a.5</p><section></section><text>'dri ba'i tshe/ yul yid la byed na/ rab 'byor 'di yang byang chub sems dpa' sems dpa' chen po rnams kyis bdud kyi las su rig par bya'o// //bam po bzhi bcu gsum pa/ rab 'byor gzhan yang byang chub sems dpa'i theg pa chen po pa'i rigs kyi bu'am/ rigs kyi bu mo de dag</text></item>
<item><p>203a.6</p><section></section><text>shes rab kyi pha rol tu phyin pa zab mo 'di 'dri ba'i tshe/ grong yid la byed pa dang / grong khyer yid la byed pa dang / grong rdal yid la byed pa dang / khams yid la byed pa dang / rgyal po'i pho brang 'khor yid la byed pa dang / lha yid la byed pa dang / bla ma yid la byed pa dang / mkhan po yid la byed pa</text></item>
<item><p>203a.7</p><section></section><text>dang / pha ma dang / spun zla dang / sring mo dang / gnyen bshes dang ldan pa'i yid la byed pa dang / rkun po yid la byed pa dang / gdol pa dang ldan pa yid la byed pa dang / 'dod pa'i rnam par rtog pa dang ldan pa yid la byed pa dang / smad 'tshong ma dang ldan pa yid la byed pa dang / yid la bya ba gzhan</text></item>
<item><p>203b.1</p><section></section><text>mang po skye na/ rab 'byor shes rab kyi pha rol tu phyin pa zab mo 'di 'dri ba dang / ston pa dang / kha ton bya ba dang / tshul bzhin du yid la byed pa'i tshe/ bar chad bya ba'i phyir bdud sdig to can rnam par g.yeng bar 'gyur bar nye bar sbyor te/ de dag byang chub sems dpa' sems dpa' chen pos bdud kyi</text></item>
<item><p>203b.2</p><section></section><text>las su rig par bya'o zhes bya ba ni yul la sogs pa yid la byed pa yin no/ / rab 'byor gzhan yang byang chub sems dpa'i theg pa pa'i rigs kyi bu'am/ rigs kyi bu mo shes rab kyi pha rol tu phyin pa zab mo 'di 'dri ba dang / ston pa dang / kha ton byed pa dang / tshul bzhin du yid la byed pa'i tshe/ </text></item>
<item><p>203b.3</p><section></section><text>khe dang / bkur sti dang / tshigs su bcad pa dang / chos gos dang / bsod snyoms dang / mal stan dang / nad kyi rkyen rtsi dang / yo byad mang po byung la/ byang chub sems dpa'i theg pa pa'i rigs kyi bu'am/ rigs kyi bu mo shes rab kyi pha rol tu phyin pa zab mo 'di 'dri bar 'gyur ba dang / </text></item>
<item><p>203b.4</p><section></section><text>lung 'bogs par 'gyur ba dang / kha ton byed par 'gyur ba dang / tshul bzhin du yid la byed par 'gyur ba'i tshe/ de dag gi ro myong bar byed na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni rnyed pa dang / bkur sti dang / tshigs su</text></item>
<item><p>203b.5</p><section></section><text>bcad pa'i ro myong ba yin no/ / rab 'byor gzhan yang byang chub sems dpa' sems dpa' chen po de rnams shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i tshe/ bdud sdig to can dag mdo sde zab mo dag nye bar</text></item>
<item><p>203b.6</p><section></section><text>bsnyen par byed de/ de la byang chub sems dpa'i thabs mkhas pas bdud kyis bsnyen pa'i mdo sde zab mo de dag la 'dod pa mi bskyed do/ /rab 'byor de ci'i phyir zhe na/ mdo sde de dag ni rnam pa thams cad mkhyen pa nyid thob par byed pa ma yin pa'i phyir ro/ /rab 'byor de la byang chub sems dpa'</text></item>
<item><p>203b.7</p><section></section><text>sems dpa' chen po thabs mkhas pa dag ni shes rab kyi pha rol tu phyin pa zab mo 'di thos nas spang bar sems pa'i byang chub sems dpa' sems dpa' chen po de rnams la yang thabs mkhas pa yang rgya cher bstan la/ shes rab kyi pha rol tu phyin pa zab mo 'di las kyang thabs mkhas pa rgya cher btsal bar</text></item>
<item><p>204a.1</p><section></section><text>bya'o/ /rab 'byor de ltar theg pa chen po pa'i rigs kyi bu'am/ rigs kyi bu mo shes rab kyi pha rol tu phyin pa zab mo 'di bor zhing nyan thos dang / rang sangs rgyas dang ldan pa'i mdo sde de dag las thabs mkhas pa btsal bar bya bar sems pa yod na/ rab 'byor 'di yang</text></item>
<item><p>204a.2</p><section></section><text>byang chub sems dpa' sems dpa' chen pos bdud kyi las su rig par bya'o zhes bya ba ni lam ma yin pas thabs mkhas pa tshol ba yin no/ / rab 'byor gzhan yang chos nyan pa ni shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton du bya bar 'dun par gyur la/ </text></item>
<item><p>204a.3</p><section></section><text>chos smra ba ni phyi bshol byed par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni 'dun pa dang snyom las kyis nyams pa yin no/ / rab 'byor gzhan yang chos smra ba ni shes rab kyi pha rol tu phyin pa zab mo 'di 'dri ba dang / lung</text></item>
<item><p>204a.4</p><section></section><text>'bogs pa dang / kha ton bya bar 'dun par gyur la/ chos nyan pa ni yul gzhan du 'gro bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ / rab 'byor gzhan yang chos nyan pa ni shes rab kyi pha rol tu phyin pa zab mo 'di</text></item>
<item><p>204a.5</p><section></section><text>'dri bar 'dod pa dang / gzung bar 'dod pa dang / lung 'bogs par 'dod pa dang / kha ton du bya bar 'dod par 'gyur la/ chos smra ba ni yul gzhan du 'gro bar gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni 'dun pa'i</text></item>
<item><p>204a.6</p><section></section><text>yul tha dad pas nyams pa yin no/ / rab 'byor gzhan yang chos smra ba ni rnyed pa dang / bkur sti dang / tshigs su bcad pa dang / bla ma lhur len pa dang / chos gos dang / bsod snyoms dang / mal cha dang / nad kyi rkyen rtsi dang / yo byad lhur len par gyur la/ chos nyan pa ni 'dod pa</text></item>
<item><p>204a.7</p><section></section><text>chung zhing chog shes la rab tu dben zhing brtson 'grus brtsams pa/ dran pa nye bar gzhag pa mi g.yeng ba dang / sems rtse gcig tu gnas pa/ shes rab dang ldan pa zhig tu gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton</text></item>
<item><p>204b.1</p><section></section><text>byed pa dang / tshul bzhin du yid la byed pa'i rgyu rkyen dang mi ldan pa ste/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni 'dod pa chung zhing chog shes la rab tu dben zhing brtson 'grus brtsams pa/ dran pa nye bar gzhag pa</text></item>
<item><p>204b.2</p><section></section><text>mi g.yeng ba / sems rtse gcig tu 'dus pa/ shes rab dang ldan pa zhig tu gyur la/ chos nyan pa ni 'dod pa che ba/ sdig pa 'dod pa/ rnyed pa dang / bkur sti dang / tshigs su bcad pa dang / bla ma lhur len pa dang / chos gos dang / zas dang / mal cha dang / nad kyi rkyen rtsi dang / yo</text></item>
<item><p>204b.3</p><section></section><text>byad lhur len par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton du byed pa dang / tshul bzhin du yid la byed pa'i rgyu rkyen dang mi ldan pa ste/ byang chub sems dpa' sems dpa' chen pos bdud kyi las su rig par bya'o zhes bya ba</text></item>
<item><p>204b.4</p><section></section><text>ni rnyed pa dang / bkur sti dang / 'dod pa che ba dang / 'dod pa chung ba nyid kyis tshogs pa dang mi ldan pa yin no/ / rab 'byor gzhan yang chos smra ba'i dgon pa pa/ bsod snyoms pa/ phyag dar khrod pa/ zas phyis mi len pa/ stan gcig pa/ ci thob pa'i bsod snyoms len pa/ dur khrod pa/ bla</text></item>
<item><p>204b.5</p><section></section><text>gab med pa/ shing drung pa/ cog bu pa/ gzhi ji bzhin pa/ chos gos gsum par gyur la/ chos nyan pa ni dgon pa pa ma yin/ bsod snyoms pa ma yin/ phyag dar khrod pa ma yin/ zas phyis mi len pa ma yin/ stan gcig pa ma yin/ ci thob pa'i bsod snyoms len pa ma yin/ dur</text></item>
<item><p>204b.6</p><section></section><text>khrod ba ma yin/ bla gab med pa ma yin/ shing drung pa ma yin/ cog bu pa ma yin/ gzhi ji bzhin pa ma yin/ chos gos gsum pa ma yin na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i</text></item>
<item><p>204b.7</p><section></section><text>rgyu rkyen dang mi ldan pa ste/ byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni dgon pa pa dang / chos gos gsum pa'i bar du gyur la/ chos smra ba ni dgon pa pa ma yin/ chos gos gsum pa'i bar du ma yin na/ rab 'byor 'di yang</text></item>
<item><p>205a.1</p><section></section><text>shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan pa ste/ byang chub sems dpa' sems dpa' chen pos bdud kyi las su rig par bya'o zhes bya ba ni sbyangs pa'i yon tan dang</text></item>
<item><p>205a.2</p><section></section><text>ldan pa dang mi ldan pas tshogs pa dang mi ldan pa yin no/ / rab 'byor gzhan yang chos nyan pa ni dad cing dge ba'i chos can te/ shes rab kyi pha rol tu phyin pa zab mo 'di 'dri bar 'dod/ lung 'bogs par 'dod/ kha ton byed par 'dod par gyur la/ chos smra ba ni dad pa med pa mi dge ba'i chos</text></item>
<item><p>205a.3</p><section></section><text>can te/ shes rab kyi pha rol tu phyin pa zab mo 'di 'dri bar mi 'dod/ lung 'bogs par mi 'dod/ kha ton bya bar mi 'dod par gyur na/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos smra ba ni dad cing dge</text></item>
<item><p>205a.4</p><section></section><text>ba'i chos can te/ shes rab kyi pha rol tu phyin pa zab mo 'di bri bar 'dod cing don du gnyer bas gzung bar 'dod par gyur la/ chos nyan pa ni dad pa med cing mi dge ba'i chos can te/ shes rab kyi pha rol tu phyin pa zab mo 'di bri bar mi 'dod cing don du gnyer bas gzung bar mi 'dod par gyur na/ </text></item>
<item><p>205a.5</p><section></section><text>rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni dge ba dang dge ba ma yin pa'i chos nyid kyis tshogs pa dang mi ldan pa yin no/ / rab 'byor gzhan yang chos smra ba ni bdog pa thams cad yongs su gtong bar gyur cing sems la chags pa med</text></item>
<item><p>205a.6</p><section></section><text>la chos nyan pa ni ser sna can 'dod pa che ba/ sdig pa la dga' ba/ rnyed pa dang / bkur sti dang / tshigs su bcad pa dang / chos gos dang / bsod snyoms dang / mal stan dang / nad kyi rkyen sman dang / yo byad kyis bla mar bya bar 'dod par gyur na/ rab 'byor 'di yang shes rab kyi pha</text></item>
<item><p>205a.7</p><section></section><text>rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni bdog pa thams cad yongs su gtong bar gyur</text></item>
<item><p>205b.1</p><section></section><text>cing sems la chags pa med la/ chos smra ba ni ser sna can 'jungs par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan pa ste/ 'di yang byang chub sems dpa' sems dpa' chen pos bdud kyi las</text></item>
<item><p>205b.2</p><section></section><text>su rig par bya'o zhes bya ba ni gtong ba dang ser sna byed pas tshogs pa dang mi ldan pa'o/ / rab 'byor gzhan yang chos nyan pa ni chos smra ba la chos gos dang / zas dang / mal cha dang / nad kyi rkyen rtsi dang / yo byad yongs su gtong 'dod par gyur la/ chos smra ba ni len par 'dod par mi 'gyur na/ </text></item>
<item><p>205b.3</p><section></section><text>rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor</text></item>
<item><p>205b.4</p><section></section><text>gzhan yang chos smra ba ni chos nyan pa las blang bar 'dod par gyur pa las chos nyan pa ni ster 'dod par ma gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton bya ba dang / tshul bzhin du yid la byed pa'i rgyu rkyen dang mi ldan pa ste/ rab</text></item>
<item><p>205b.5</p><section></section><text>'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni gtong ba dang mi len pas tshogs pa dang mi ldan pa yin no/ / rab 'byor gzhan yang chos smra ba ni mgo smos pas go la/ chos nyan pa ni rnam par spros pas go zhing tshig lhur len par gyur na/ rab</text></item>
<item><p>205b.6</p><section></section><text>'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni mgo smos pas</text></item>
<item><p>205b.7</p><section></section><text>go la / chos smra ba ni rnam par spros pas go zhing tshig lhur len par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste / rab 'byor 'di yang byang chub sems dpa' sems dpa' chen pos</text></item>
<item><p>206a.1</p><section></section><text>bdud kyi las su rig par bya'o zhes bya ba ni mgo smos pas go ba dang rnam par spros pas go bas tshogs pa dang mi ldan pa yin no/ / rab 'byor gzhan yang chos smra ba ni mdo dang / dbyangs kyis bsnyad pa dang / lung du bstan pa dang / tshigs su bcad pa dang / ched du brjod pa dang / gleng gzhi dang / 'di ltar 'das pa dang / </text></item>
<item><p>206a.2</p><section></section><text>skyes pa'i rabs dang / shin tu rgyas pa dang / chos rmad du byung ba dang / rtogs pa brjod pa dang / gtan la phab par bstan pa'i chos kyi khyad par shes la chos nyan pa ni mdo dang / dbyangs kyis bsnyad pa dang / lung du bstan pa dang / tshigs su bcad pa dang / ched du brjod pa dang / gleng gzhi dang / 'di ltar 'das pa dang / skyes pa'i rabs</text></item>
<item><p>206a.3</p><section></section><text>dang / shin tu rgyas pa dang / chos rmad du byung ba dang / rtogs pa brjod pa dang / gtan la phab par bstan pa'i chos kyi khyad par mi shes na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems</text></item>
<item><p>206a.4</p><section></section><text>dpa' chen pos bdud kyi las su rig par bya'o/ /rab 'byor gzhan yang chos nyan pa ni mdo dang dbyangs kyis bsnyad pa dang / lung bstan pa dang / gtan la phab par bstan pa'i bar gyi chos kyi khyad par shes par 'gyur la/ chos smra ba ni mdo dang dbyangs kyis bsnyad pa dang / lung bstan pa dang / gtan la phab par bstan pa'i bar gyi</text></item>
<item><p>206a.5</p><section></section><text>chos kyi khyad par mi shes par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni mdo</text></item>
<item><p>206a.6</p><section></section><text>la sogs pa'i chos shes pa dang mi shes pas tshogs pa dang mi ldan pa yin no/ / rab 'byor gzhan yang chos smra ba ni pha rol tu phyin pa drug dang ldan par gyur la chos nyan pa ni pha rol tu phyin pa drug dang ldan par ma gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / </text></item>
<item><p>206a.7</p><section></section><text>tshul bzhin du yid la byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni pha rol tu phyin pa drug dang ldan par gyur la chos smra ba ni pha rol tu phyin pa drug dang ldan par ma gyur na/ rab 'byor 'di yang shes rab kyi pha rol</text></item>
<item><p>206b.1</p><section></section><text>tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan par gyur te/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni pha rol tu phyin pa drug dang ldan pa dang mi ldan pas tshogs pa dang mi ldan</text></item>
<item><p>206b.2</p><section></section><text>pa yin no/ / rab 'byor gzhan yang chos smra ba ni pha rol tu phyin pa drug la thabs mkhas par gyur la/ chos nyan pa ni pha rol tu phyin pa drug la thabs mi mkhas par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang</text></item>
<item><p>206b.3</p><section></section><text>tshul bzhin du yid la byed pa'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni pha rol tu phyin pa drug la thabs mkhas par gyur la/ chos smra ba ni pha rol tu phyin pa drug la</text></item>
<item><p>206b.4</p><section></section><text>thabs mi mkhas par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi</text></item>
<item><p>206b.5</p><section></section><text>las su rig par bya'o zhes bya ba ni thabs la mkhas pa dang thabs la mi mkhas pas tshogs pa dang mi ldan pa yin no/ / rab 'byor gzhan yang chos smra ba ni gzungs thob par gyur la/ chos nyan pa ni gzungs ma thob par gyur na/ rab 'byor 'di yang shes rab kyi pha rol tu phyin pa zab mo 'di 'dri ba</text></item>
<item><p>206b.6</p><section></section><text>dang / lung 'bogs pa dang / kha ton byed pa dang / tshul bzhin du yid la byed pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni gzungs thob par gyur la/ </text></item>
<item><p>206b.7</p><section></section><text>chos smra ba ni gzungs ma thob par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen</text></item>
<item><p>207a.1</p><section></section><text>pos bdud kyi las su rig par bya'o zhes bya ba ni gzungs thob pa dang / gzungs ma thob pas tshogs pa dang mi ldan pa yin no/ / rab 'byor gzhan yang chos smra ba ni 'dri bar 'dod/ klag par 'dod/ kha ton bya bar 'dod/ tshul bzhin du yid la bya ba'i bar du 'dod par</text></item>
<item><p>207a.2</p><section></section><text>gyur la/ chos nyan pa ni bri bar mi 'dod pa nas tshul bzhin du yid la bya ba'i bar du mi 'dod par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / klog pa dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa'</text></item>
<item><p>207a.3</p><section></section><text>sems dpa' chen pos bdud kyi las su rig par bya'o/ /rab 'byor gzhan yang chos nyan pa ni bri bar 'dod pa nas tshul bzhin du yid la bya ba'i bar du 'dod par gyur la/ chos smra ba ni bri bar mi 'dod pa nas tshul bzhin du yid la byed pa'i bar du mi 'dod par gyur na/ rab 'byor 'di yang shes rab kyi</text></item>
<item><p>207a.4</p><section></section><text>pha rol tu phyin pa zab mo 'di 'dri ba dang / klog pa dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni yi ge bri bar 'dod pa dang / bri bar mi 'dod pas tshogs pa dang mi ldan</text></item>
<item><p>207a.5</p><section></section><text>pa yin no/ / rab 'byor gzhan yang chos smra ba ni 'dod pa'i sred pa dang / gnod sems dang / snyom pa dang / gnyid dang / rgod pa dang / 'gyod pa dang / the tshom dang bral bar gyur la/ chos nyan pa ni 'dod pa'i sred pa dang / gnod sems dang / snyom pa dang / gnyid dang / rgod pa dang / </text></item>
<item><p>207a.6</p><section></section><text>'gyod pa dang / the tshom dang bcas par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan</text></item>
<item><p>207a.7</p><section></section><text>yang chos nyan pa ni 'dod pa'i sred pa dang / gnod sems dang / snyom pa dang / gnyid dang / rgod pa dang / 'gyod pa dang / the tshom dang bral bar gyur la/ chos smra ba ni 'dod pa'i sred pa dang / gnod sems dang / snyom pa dang / gnyid dang / rgod pa dang / 'gyod pa dang / the tshom dang bcas</text></item>
<item><p>207b.1</p><section></section><text>par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni 'dod pa la 'dun pa la sogs pa dang</text></item>
<item><p>207b.2</p><section></section><text>bral ba dang ma bral bas tshogs pa dang mi ldan pa yin no/ / rab 'byor gzhan yang shes rab kyi pha rol tu phyin pa zab mo 'di 'dri ba dang / sgom pa'i bar gyi tshe la la zhig der 'ongs te/ sems can dmyal ba rnams kyi mi bsngags pa brjod par 'gyur/ byol song gi skye gnas dang / yi</text></item>
<item><p>207b.3</p><section></section><text>dgas rnams kyi mi bsngags pa brjod par 'gyur te/ sems can dmyal ba rnams ni 'di lta bur sdug bsngal/ byol song gi skye gnas pa rnams ni 'di ltar sdug bsngal/ yi dgas kyi yul pa rnams ni 'di lta bur sdug bsngal gyi khyod kyis sdug bsngal 'di nyid du mthar phyin par gyis</text></item>
<item><p>207b.4</p><section></section><text>shig /bla na med pa yang dag par rdzogs pa'i byang chub kyis khyod la ci zhig bya zhes zer na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni ngan 'gror 'gro ba la phyir phyogs pa yin no/ / rab 'byor gzhan yang shes rab kyi pha</text></item>
<item><p>207b.5</p><section></section><text>rol tu phyin pa zab mo 'di 'dri ba dang / tshul bzhin du yid la byed pa'i bar gyi tshe la la zhig der 'ongs te/ rgyal chen bzhi'i ris kyi lha rnams kyi legs pa brjod/ 'du shes med 'du shes med min gyi skye mched kyi bar gyi lha rnams kyi legs pa brjod cing / 'dod pa'i khams ni 'dod pa</text></item>
<item><p>207b.6</p><section></section><text>la longs spyod pas 'di ltar bde'o/ /gzugs kyi khams ni snyoms par 'jug pa rnams kyis 'di ltar bde'o/ /gzugs med pa'i khams ni zhi ba la snyoms par 'jug pa rnams kyis 'di ltar bde ste/ de dag thams cad kyang mi rtag pa/ sdug bsngal ba/ stong pa bdag med pa/ rnam</text></item>
<item><p>207b.7</p><section></section><text>par 'gyur ba'i chos can/ zad pa'i chos can/ 'jig pa'i chos can/ 'gag pa'i chos can yin gyi khyod kyis 'di nyid du rgyun du zhugs pa'i 'bras bu thob par gyis shig /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par gyis shig /</text></item>
<item><p>208a.1</p><section></section><text>'di nyid du rang byang chub thob par gyis shig /yun ring por 'khor bar mi 'khor bar gyis shig ces zer na/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni bde 'gror 'gro ba la legs par phyogs pa yin no/ / </text></item>
<item><p>208a.2</p><section></section><text>rab 'byor gzhan yang chos smra ba ni gcig pu ste zla med cing bdag gis byed par gyur pa yin la/ chos nyan pa ni 'khor gyi nang na gnas par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / klog pa dang / kha ton byed pa'i rgyu rkyen dang mi ldan par 'gyur ba ste/ rab</text></item>
<item><p>208a.3</p><section></section><text>'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni gcig pu ste zla med cing bdag gis byed par gyur pa yin la/ chos smra ba ni 'khor gyi nang na gnas par gyur na/ rab 'byor 'di yang shes rab kyi pha rol tu phyin pa zab</text></item>
<item><p>208a.4</p><section></section><text>mo 'di 'dri ba dang / klog pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni gcig pu nyid dang 'khor la dga' ba nyid kyis tshogs pa dang mi ldan pa yin no/ / rab 'byor</text></item>
<item><p>208a.5</p><section></section><text>gzhan yang chos smra ba ni 'di skad du su nga'i rjes su 'brel par 'gyur ba de la shes rab kyi pha rol tu phyin pa zab mo 'di 'dri ba dang / klog pa dang / lung 'bogs pa dang / kha ton bya ba dang / tshul bzhin du yid la bya ba dang / bsgom pa sbyin no zhes zer na/ chos nyan pa dang rjes su 'brel par mi</text></item>
<item><p>208a.6</p><section></section><text>'gyur na ni / rab 'byor 'di yang shes rab kyi pha rol tu phyin pa zab mo 'di 'dri ba dang / klog pa dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor</text></item>
<item><p>208a.7</p><section></section><text>gzhan yang chos nyan pa ni chos smra ba'i rjes su 'brel par 'dod la/ chos smra ba ni rjes su 'brel ba'i skabs mi 'byed na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang</text></item>
<item><p>208b.1</p><section></section><text>byang chub sems dpa' sems dpa' chen pos bdud kyi las su rig par bya'o zhes bya ba ni rjes su 'brel bar 'dod pa nyid dang go skabs mi 'byed pas tshogs pa dang mi ldan pa yin no/ / rab 'byor gzhan yang chos smra ba ni zang zing cung zad kyi phyir shes rab kyi pha rol tu phyin pa zab mo 'di 'dri ba dang / </text></item>
<item><p>208b.2</p><section></section><text>lung 'bogs pa dang / sgom pa'i bar du sbyin par 'dod par gyur la/ chos nyan pa ni zang zing cung zad kyi phyir drung du 'gro 'dod par mi 'gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di</text></item>
<item><p>208b.3</p><section></section><text>yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang chos nyan pa ni zang zing cung zad kyi phyir shes rab kyi pha rol tu phyin pa bri bar 'dod/ mnyan pa'i bar du 'dod la/ chos smra ba ni zang zing cung zad kyi phyir shes rab kyi pha rol tu phyin pa</text></item>
<item><p>208b.4</p><section></section><text>sbyin par mi 'dod de/ nyan par gzhug pa'i bar du mi 'dod na rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi</text></item>
<item><p>208b.5</p><section></section><text>las su rig par bya'o zhes bya ba ni zang zing cung zad 'dod pa dang de sbyin par mi 'dod pa nyid kyis tshogs pa dang mi ldan pa yin no/ / rab 'byor gzhan yang chos smra ba ni gang du srog gi bar chad du 'gyur ba'i phyogs der 'gro 'dod par gyur la/ chos nyan pa ni der 'gro mi 'dod par gyur na/ rab</text></item>
<item><p>208b.6</p><section></section><text>'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa dang / sgom pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par</text></item>
<item><p>208b.7</p><section></section><text>bya'o/ /rab 'byor gzhan yang chos nyan pa ni gang du srog gi bar chad du 'gro ba'i phyogs der 'gro 'dod par gyur la/ chos smra ba ni der 'gro mi 'dod par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa'i bar gyi rgyu rkyen dang mi ldan par 'gyur ba ste/ rab 'byor</text></item>
<item><p>209a.1</p><section></section><text>'di yang byang chub sems dpa' sems dpa' chen pos bdud kyi las su rig par bya'o zhes bya ba ni srog gi bar chad du 'gyur bar 'gro ba dang mi 'gro bas tshogs pa dang mi ldan pa yin no/ / rab 'byor gzhan yang chos smra ba ni gang na mu ge dang chu med pa'i phyogs der 'gro 'dod par gyur la/ </text></item>
<item><p>209a.2</p><section></section><text>chos nyan pa ni 'gro mi 'dod par gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par</text></item>
<item><p>209a.3</p><section></section><text>bya'o/ /rab 'byor gzhan yang chos smra ba ni gang na zas mod pa dang / chu mod pa'i phyogs der 'gro 'dod par gyur la/ chos nyan pa yang rjes su 'brang bar gyur na/ des de la 'di skad du rigs kyi bu khyod zang zing gi don du song ste ci ma rung / legs par bsam pa sems par gyis shig /</text></item>
<item><p>209a.4</p><section></section><text>zas thob pa dang / ma thob pa dang / gsod pa dang mi gsod pa dag gis 'gyod par gyur ta re zhes zer te / de ltar chos ston pa des kyang thabs phra mos chos nyan pa la spong ba byas par 'gyur te/ de yang mi dga' ba'i tshul can du 'gyur zhing 'di snyam du sems te/ 'di ni sbyin par 'dod pa'i</text></item>
<item><p>209a.5</p><section></section><text>mtshan ma ma yin gyi / 'di ni spong ba'i mtshan ma yin no snyam na/ rab 'byor de yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos</text></item>
<item><p>209a.6</p><section></section><text>bdud kyi las su rig par bya'o zhes bya ba ni mu ge byung ba dang / lo legs pa'i phyogs su 'gro ba dang mi 'gro bas tshogs pa dang mi ldan pa yin no/ / rab 'byor gzhan yang dge slong chos smra ba ni gang na rkun po las 'jigs pa dang / gdol pa las 'jigs pa dang / rngon pa las 'jigs pa dang / </text></item>
<item><p>209a.7</p><section></section><text>gcan gzan khro bo las 'jigs pa dang / sbrul las 'jigs pa dang / 'brog dgon pa las 'jigs pa dang / g.yang sa las 'jigs pa yod pa der 'gro bar gyur la/ chos nyan pa shes rab kyi pha rol tu phyin pa zab mo 'di nyan par 'dod pas chos smra ba'i rjes su 'brang bar gyur na/ dge</text></item>
<item><p>209b.1</p><section></section><text>slong chos smra bas chos nyan pa de dag la 'di skad ces smras te/ rigs kyi bu dag khyod gang na rkun po las 'jigs pa dang / gdol pa las 'jigs pa dang / rngon pa las 'jigs pa dang / gcan gzan khro bo las 'jigs pa dang / sbrul las 'jigs pa dang / 'brog dgon pa las</text></item>
<item><p>209b.2</p><section></section><text>'jigs pa dang / g.yang sa las 'jigs pa yod pa der song ste ci rung bar gyur zhes zer yang chos nyan pa shes rab kyi pha rol tu phyin pa zab mo 'di nyid nyan par 'dod pas chos smra ba'i rjes su 'brang bar 'gyur na/ dge slong chos smra ba des chos mi bstan pa'i phyir shes rab kyi pha rol tu</text></item>
<item><p>209b.3</p><section></section><text>phyin pa zab mo 'di 'chang bar mi 'dod/ 'drir 'jug par mi 'dod/ lung 'bogs par mi 'dod/ nyan du gzhug par mi 'dod par gyur la/ de dag gis dge slong chos smra ba'i tshig de dag thos nas mi dga' ba'i tshul can du gyur te/ dge slong chos smra ba gang du 'gro bar 'gyur ba der</text></item>
<item><p>209b.4</p><section></section><text>'gro bar mi 'gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni chom rkun la sogs pa'i rgyu mtshan gyis</text></item>
<item><p>209b.5</p><section></section><text>'gro ba dang mi 'gro bas tshogs pa dang mi ldan pa yin no/ / rab 'byor gzhan yang dge slong chos smra ba ni bsod snyoms gtong ba'i khyim gtso bor byed par 'gyur te/ de bsod snyoms gtong ba'i khyim gtso bor 'gyur bas bsod snyoms gtong ba'i khyim de dag blta bar sems shing / bsod</text></item>
<item><p>209b.6</p><section></section><text>snyoms gtong ba'i khyim de lta bas chos nyan pa'i phyir zlog ste/ tshe dang ldan pa dag nga ni bsod snyoms gtong ba'i khyim bltar 'gro dgos so zhes zer na/ des chos nyan pa de dag phyir bzlog pas phyir dong na/ rab 'byor 'di yang shes rab kyi pha rol tu phyin pa zab mo 'di 'dri ba dang / sgom pa dang / </text></item>
<item><p>209b.7</p><section></section><text>lung 'bogs pa dang / kha ton byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o zhes bya ba ni khyim la blta bas tshogs pa dang mi ldan pa yin no/ / rab 'byor gzhan yang bdud sdig to can de dag dge</text></item>
<item><p>210a.1</p><section></section><text>slong gi cha byad du byas shing ci nas kyang thabs gang dang gang gis shes rab kyi pha rol tu phyin pa zab mo 'di su yang 'dri bar mi 'gyur ba dang / 'dzin par mi 'gyur ba dang / kun chub par byed par mi 'gyur ba dang / 'chang bar mi 'gyur ba dang / klog par mi 'gyur ba dang / kha ton byed</text></item>
<item><p>210a.2</p><section></section><text>par mi 'gyur ba dang / tshul bzhin du yid la byed par mi 'gyur ba'i thabs de dang de la sbyor ro/ /de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das ci'i slad du bdud sdig to can dag dge slong gi cha byad du byas shing ci</text></item>
<item><p>210a.3</p><section></section><text>nas kyang thabs gang dang gang gis shes rab kyi pha rol tu phyin pa zab mo 'di su yang 'dri bar mi 'gyur ba dang / 'dzin par mi 'gyur ba dang / kun chub par mi 'gyur ba dang / 'chang bar mi 'gyur ba dang / kha ton bgyid par mi 'gyur ba dang / tshul bzhin du yid la bgyid par mi 'gyur ba'i thabs de</text></item>
<item><p>210a.4</p><section></section><text>dang de la sbyor ba lags/ bcom ldan 'das kyis bka' stsal pa/ shes rab kyi pha rol tu phyin pa las byung ba ni sems can thams cad kyi nyon mongs pa spangs pa ste/ de ltar na gang dang gang gis shes rab kyi pha rol tu phyin pa zab mo 'di su yang 'dri bar mi 'gyur ba dang / 'dzin par mi 'gyur</text></item>
<item><p>210a.5</p><section></section><text>ba dang / kun chub par byed par mi 'gyur ba dang / 'chang bar mi 'gyur ba dang / kha ton byed par mi 'gyur ba dang / tshul bzhin du yid la byed par mi 'gyur ba'i thabs de dang de la sbyor ba yin no/ /rab 'byor gzhan yang shes rab kyi pha rol tu phyin pa 'di 'dri ba dang / lung 'bogs pa dang / </text></item>
<item><p>210a.6</p><section></section><text>kun chub par byed pa dang / tshul bzhin du yid la byed pa dang / sgom par byed pa'i tshe bdud sdig to can dge slong gi cha byad du 'ongs nas bdag cag gi mdo sde nas ji ltar byung ba de ltar na shes rab kyi pha rol tu phyin pa 'di ma yin no zhes dbyen 'jug par byed cing 'byed par byed na/ rab 'byor 'di</text></item>
<item><p>210a.7</p><section></section><text>yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang bdud sdig to can dge slong gi cha byad du byas nas byang chub sems dpa' sems dpa' chen po rnams kyi drung du 'ongs shing 'di skad du byang chub sems dpa' sems dpa' chen po gang shes</text></item>
<item><p>210b.1</p><section></section><text>rab kyi pha rol tu phyin pa zab mo 'di la spyod pa de ni yang dag pa'i mtha' mngon du byed par 'gyur te/ rgyun du zhugs pa'i 'bras bu thob par 'gyur ro/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid thob par 'gyur ro/ /rang byang chub thob par 'gyur</text></item>
<item><p>210b.2</p><section></section><text>ro zhes zer la des tshig de thos nas shes rab kyi pha rol tu phyin pa la spyod par mi 'gyur na/ rab 'byor 'di yang shes rab kyi pha rol tu phyin pa zab mo 'di 'dri ba dang / 'chang ba dang / ston pa dang / klog pa dang / sgom pa'i bar gyi rgyu rkyen dang mi ldan par 'gyur ba ste/ rab 'byor 'di yang byang</text></item>
<item><p>210b.3</p><section></section><text>chub sems dpa' sems dpa' chen pos bdud kyi las su rig par bya'o zhes bya ba ni bdud sdig to can gyis 'byed pa'i sbyor ba yin no/ / rab 'byor gzhan yang shes rab kyi pha rol tu phyin pa zab mo 'di 'dri ba dang / sgom pa'i bar gyi tshe bar chad du 'gyur ba'i bdud kyi las mang du 'byung bar</text></item>
<item><p>210b.4</p><section></section><text>'gyur te/ bdud kyi las de dag byang chub sems dpa' sems dpa' chen pos rnam par spang bar bya'o/ /rab 'byor gyis gsol pa/ bcom ldan 'das gang byang chub sems dpa' sems dpa' chen pos rtogs par bgyis te/ rtogs par bgyis nas spang bar bgyi ba'i bdud kyi las de dag</text></item>
<item><p>210b.5</p><section></section><text>gang lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa'i gzugs brnyan gyi bdud kyi las 'byung bar 'gyur/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul</text></item>
<item><p>210b.6</p><section></section><text>khrims kyi pha rol tu phyin pa dang / sbyin pa'i pha rol tu phyin pa'i gzugs brnyan can gyi bdud kyi las 'byung bar 'gyur te/ de dag byang chub sems dpa' sems dpa' chen pos rtogs par bya zhing rtogs par byas nas rnam par spang bar bya'o/ /rab 'byor gzhan yang nang stong pa nyid kyi gzugs</text></item>
<item><p>210b.7</p><section></section><text>brnyan dang / dngos po med pa'i ngo bo nyid stong pa nyid kyi bar du gzugs brnyan can gyi bdud kyi las 'byung bar 'gyur/ nyan thos dang rang sangs rgyas dang ldan pa'i bdud kyi las 'byung bar 'gyur te/ de dag byang chub sems dpa' sems dpa' chen pos rtogs par bya zhing rtogs par byas nas rnam par</text></item>
<item><p>211a.1</p><section></section><text>spang bar bya ste/ 'di skad du khyod kyis dran pa nye bar gzhag pa bzhi bsgoms pa dang / yang dag par spong ba bzhi bsgoms pa dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams bsgoms pa dang / rnam par thar pa'i sgo</text></item>
<item><p>211a.2</p><section></section><text>stong pa nyid dang / rnam par thar pa'i sgo mtshan ma med pa dang / rnam par thar pa'i sgo smon pa med pa bsgoms pa dang / 'di dag ni khong du chud par bya ba yin no/ /'di dag khong du chud par byas na 'di nyid du rgyun du zhugs pa'i 'bras bu 'thob par 'gyur/ lan cig phyir 'ong ba'i 'bras bu dang / </text></item>
<item><p>211a.3</p><section></section><text>phyir mi 'ong ba'i 'bras bu dang / dgra bcom pa nyid 'thob par 'gyur gyi bla na med pa yang dag par rdzogs pa'i byang chub kyis ci zhig bya zhes zer na/ rab 'byor 'di yang shes rab kyi pha rol tu phyin pa zab mo 'di 'dri ba dang / 'dzin pa dang / ston pa dang / tshul bzhin du yid la byed pa dang / sgom</text></item>
<item><p>211a.4</p><section></section><text>par byed pa'i rgyu rkyen dang mi ldan par 'gyur ba yin no/ /de ltar bdud sdig can gyis bdud kyi las de lta bu nye bar sgrub par byed do zhes bya ba ni bcos ma nye bar sgrub pa yin no/ /rab 'byor gzhan yang bdud sdig to can dag sangs rgyas kyi cha byad du byas lus gser gyi kha dog dang 'od 'dom gang</text></item>
<item><p>211a.5</p><section></section><text>bar byas shing byang chub sems dpa'i drung du 'ongs te/ de mthong nas 'dod pa bskyed pas thams cad mkhyen pa nyid las yongs su nyams par 'gyur te/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / 'chad pa dang / </text></item>
<item><p>211a.6</p><section></section><text>tshul bzhin du yid la byed pa dang / bsgom par bya ba'i rgyu rkyen dang mi ldan pa ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang bdud sdig to can dag rigs kyi bu'am/ rigs kyi bu mo de dag gi mdun du sangs rgyas</text></item>
<item><p>211a.7</p><section></section><text>la sogs pa dge slong gi dge 'dun nye bar ston te/ de la des 'dod pa bskyed par 'gyur zhing bdag kyang ma 'ongs pa'i dus na de bzhin gshegs pa dgra bcom pa yang dag par rdzogs pa'i sangs rgyas 'di lta bur shog shig /ji ltar de bzhin gshegs pa 'dis dge slong gi tshogs yongs su</text></item>
<item><p>211b.1</p><section></section><text>bsdus nas chos ston par mdzad pa de bzhin du bdag gis kyang chos bstan par bya'o zhes de de la 'dod pa bskyed par 'gyur te/ 'dod pa bskyed pas rnam pa thams cad mkhyen pa nyid las yongs su nyams par 'gyur te/ rab 'byor 'di yang shes rab kyi pha rol tu phyin pa zab mo 'di 'dri ba dang / lung</text></item>
<item><p>211b.2</p><section></section><text>'bogs pa dang / kun chub par byed pa dang / 'chad par byed pa dang / tshul bzhin du yid la byed pa dang / sgom par byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa' chen pos bdud kyi las su rig par bya'o/ /rab 'byor gzhan yang</text></item>
<item><p>211b.3</p><section></section><text>bdud sdig to can dag byang chub sems dpa' brgya phrag mang po dang / byang chub sems dpa' stong phrag du ma sbyin pa'i pha rol tu phyin pa la spyod par 'gyur ba dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / </text></item>
<item><p>211b.4</p><section></section><text>bsam gtan gyi pha rol tu phyin pa dang / shes rab kyi pha rol tu phyin pa la spyod par 'gyur ba de lta bu dag nye bar ston te/ byang chub sems dpa' de yang bdud kyi sprul pa de dag la 'dod pa bskyed par 'gyur ro/ /de dag la 'dod pa bskyed nas rnam pa thams cad mkhyen pa nyid las yongs su</text></item>
<item><p>211b.5</p><section></section><text>nyams par 'gyur te/ rab 'byor 'di yang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / sgom pa dang / tshul bzhin du yid la byed pa'i rgyu rkyen dang mi ldan par 'gyur ba ste/ rab 'byor 'di yang byang chub sems dpa' sems dpa'</text></item>
<item><p>211b.6</p><section></section><text>chen pos bdud kyi las su rig par bya'o/ /de ci'i phyir zhe na/ rab 'byor shes rab kyi pha rol tu phyin pa zab mo 'di la gzugs med pa'i phyir ro/ /tshor ba dang / 'du shes dang / 'du byed rnams dang / rnam par shes pa med pa'i phyir ro/ /phung po dang / khams dang / skye mched dang / rten</text></item>
<item><p>211b.7</p><section></section><text>cing 'brel bar 'byung ba dang / rten cing 'brel bar 'byung ba'i yan lag rnams med pa'i phyir ro/ /pha rol tu phyin pa rnams dang / byang chub kyi phyogs kyi chos rnams dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams</text></item>
<item><p>212a.1</p><section></section><text>dang / rnam par thar pa brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / stong pa nyid thams cad dang / ting nge 'dzin thams cad dang / gzungs kyi sgo</text></item>
<item><p>212a.2</p><section></section><text>rnams med pa'i phyir ro/ /de bzhin gshegs pa'i stobs dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam par thar pa'i sgo rnams dang / byang chub med pa'i phyir ro/ /rab 'byor gang la gzugs med/ tshor ba dang / 'du shes</text></item>
<item><p>212a.3</p><section></section><text>dang / 'du byed rnams dang / rnam par shes pa med/ phung po dang / khams dang / skye mched dang / rten cing 'brel bar 'byung ba dang / rten cing 'byung ba'i yan lag rnams dang / pha rol tu phyin pa rnams dang / byang chub kyi phyogs kyi chos rnams dang / 'phags pa'i bden</text></item>
<item><p>212a.4</p><section></section><text>pa rnams dang / bsam gtan rnams dang / tshad med pa rnams dang / gzugs med pa'i snyoms par 'jug pa rnams dang / rnam par thar pa brgyad rnams dang / mthar gyis gnas pa'i snyoms par 'jug pa dgu rnams dang / rnam par thar pa'i sgo stong pa nyid dang / mtshan ma med pa dang / </text></item>
<item><p>212a.5</p><section></section><text>smon pa med pa rnams dang / mngon par shes pa rnams dang / stong pa nyid thams cad dang / ting nge 'dzin rnams dang / gzungs kyi sgo rnams dang / de bzhin gshegs pa'i stobs rnams dang / mi 'jigs pa rnams dang / so so yang dag par rig pa rnams dang / sangs rgyas kyi chos</text></item>
<item><p>212a.6</p><section></section><text>ma 'dres pa rnams dang / rnam par thar pa'i sgo rnams dang / byang chub med de gang la byang chub med pa de la sangs rgyas dang byang chub sems dpa' dang nyan thos kyi dge 'dun rnams med do/ /de ci'i phyir zhe na/ rab 'byor chos thams cad ni rang bzhin gyis stong pa'i phyir ro zhes bya ba ni</text></item>
<item><p>212a.7</p><section></section><text>yul ji lta ba bzhin ma yin pa la sogs pa la dga' ba bskyed pa yin no/ / rab 'byor gzhan yang shes rab kyi pha rol tu phyin pa 'di la bar chad mang du 'byung ste/ rigs kyi bu'am rigs kyi bu mos shes rab kyi pha rol tu phyin pa zab mo 'di 'dzin pa dang / 'chang ba dang / klog pa dang / lung</text></item>
<item><p>212b.1</p><section></section><text>'bogs pa dang / kha ton byed pa dang / tshul bzhin du yid la byed pa de dag la yang bar chad mang du 'byung ngo / /rab 'byor 'di lta ste dper na/ 'dzam bu'i gling 'di'i rin po che 'di lta ste/ gser dang / nor bu dang / mu tig dang / baiDUr+ya dang / dung dang / man shel dang / byi ru dang / dngul</text></item>
<item><p>212b.2</p><section></section><text>la sogs pa gang ji snyed yod pa de dag ni bar chad mang du 'byung zhing phyir rgol ba mang bar 'gyur ro/ /rab 'byor de bzhin du rigs kyi bu'am/ rigs kyi bu mo de shes rab kyi pha rol tu phyin pa zab mo 'di 'dri ba dang / lung 'bogs pa dang / kun chub par byed pa dang / kha ton byed pa dang / </text></item>
<item><p>212b.3</p><section></section><text>ston pa dang / tshul bzhin du yid la byed pa dang / sgom par byed pa de dag la yang bar chad mang po 'byung bar 'gyur ro/ /phyir rgol ba mang po 'byung bar 'gyur ro/ /rab 'byor gyis gsol pa/ bcom ldan 'das de de bzhin no/ /bde bar gshegs pa de de bzhin te/ shes rab kyi pha</text></item>
<item><p>212b.4</p><section></section><text>rol tu phyin pa dang mtshungs par ldan pa'i mdo sde la yang slar rgol ba mang du 'byung bar 'gyur ro/ /gang shes rab kyi pha rol tu phyin pa zab mo 'di 'dri ba dang / lung 'bogs pa dang / klog pa dang / kha ton bgyid pa dang / sgom pa la bar chad bgyid par 'gyur ba'i skyes bu glen pa de dag ni</text></item>
<item><p>212b.5</p><section></section><text>bdud kyis byin gyis brlabs par 'gyur ba lags so/ /bcom ldan 'das gang shes rab kyi pha rol tu phyin pa zab mo 'di 'dri ba dang / bsgom par bgyid pa'i bar la bar chad bgyid par 'gyur ba'i skyes bu glen pa de dag ni blo chung ba dang blo zhan par 'gyur ba lags so/ /gang shes rab kyi pha</text></item>
<item><p>212b.6</p><section></section><text>rol tu phyin pa zab mo 'di 'dri ba na 'dri bar mi 'gyur bar bar chad bgyid par 'gyur ba nas/ sgom par bgyid pa na/ sgom par mi 'gyur bar bar chad bgyid par 'gyur ba de dag ni chos rgya chen po la blo mi 'jug par 'gyur ba lags so/ /bcom ldan 'das kyis bka' stsal pa/ rab 'byor</text></item>
<item><p>212b.7</p><section></section><text>de de bzhin no/ /de de bzhin te/ rigs kyi bu'am/ rigs kyi bu mo gang shes rab kyi pha rol tu phyin pa zab mo 'di 'dri bar mi 'gyur/ klog par mi 'gyur/ lung 'bogs par mi 'gyur/ kha ton byed par mi 'gyur/ tshul bzhin du yid la byed par mi 'gyur bar bar chad byed par 'gyur ba de dag</text></item>
<item><p>213a.1</p><section></section><text>ni bdud kyis byin gyis brlabs pa/ theg pa la gsar du zhugs pa/ dge ba'i rtsa ba ma bskyed pa/ dge ba'i rtsa ba shin tu chung ba/ sngon gyi rgyal ba la lhag par ma byas pa/ dge ba'i bshes gnyen gyis yongs su ma bzung bar 'gyur ba yin no/ /rigs kyi bu dang / rigs kyi bu</text></item>
<item><p>213a.2</p><section></section><text>mo gang shes rab kyi pha rol tu phyin pa zab mo 'di 'dri bar mi 'gyur/ klog par mi 'gyur/ lung 'bogs par mi 'gyur/ kha ton byed par mi 'gyur/ tshul bzhin du yid la byed par mi 'gyur/ sgom pa'i bar du mi 'gyur zhing gzhan 'dri ba dang / sgom pa'i bar la bar chad byed pa de ni blo chung ba/ </text></item>
<item><p>213a.3</p><section></section><text>blo zhen pa/ blo rgya shin tu chung bar 'gyur te/ de dag ni chos rgya chen po rlabs chen po de dag la sems 'jug par mi 'gyur ro/ /rab 'byor shes rab kyi pha rol tu phyin pa zab mo 'di 'dri ba dang / sgom pa'i bar la bdud kyi las 'di dag 'byung bar 'gyur mod kyi/ rab 'byor rigs kyi bu dang / </text></item>
<item><p>213a.4</p><section></section><text>rigs kyi bu mo dag gang shes rab kyi pha rol tu phyin pa zab mo 'di 'dri ba dang / lung 'bogs pa dang / kha ton byed pa dang / tshul bzhin du yid la byed pa dang / sgom pa la bdud kyi las 'byung bar 'gyur ba de lta na yang gong nas gong du bsam gtan gyi pha rol tu phyin pa yongs su rdzogs</text></item>
<item><p>213a.5</p><section></section><text>par byed par 'gyur/ brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yongs su rdzogs par byed par 'gyur/ stong pa nyid thams cad dang / byang chub kyi phyogs kyi chos sum cu rtsa bdun yongs</text></item>
<item><p>213a.6</p><section></section><text>su rdzogs par byed par 'gyur/ ting nge 'dzin thams cad dang / gzungs kyi sgo thams cad dang / tshad med pa dang / bsam gtan dang / gzugs med pa'i snyoms par 'jug pa rnams dang / mngon par shes pa lnga rnams dang / byang chub sems dpa'i sa bcu dang / stobs rnams dang / mi</text></item>
<item><p>213a.7</p><section></section><text>'jigs pa rnams dang / so so yang dag par rig pa rnams dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar du yongs su rdzogs par 'gyur ba 'di ni rab 'byor sangs rgyas kyi mthu yin par rig par bya ste/ gang gis rigs kyi bu dang / rigs kyi bu</text></item>
<item><p>213b.1</p><section></section><text>mo de dag shes rab kyi pha rol tu phyin pa zab mo 'di 'dri ba dang / klog pa dang / lung 'bogs pa dang / kha ton byed pa dang / tshul bzhin du yid la byed pa la bar du gcod pa mi 'byung bar gong nas gong du pha rol tu phyin pa thams cad yongs su rdzogs par 'gyur/ stong pa nyid thams cad dang / </text></item>
<item><p>213b.2</p><section></section><text>byang chub kyi phyogs kyi chos thams cad dang / ting nge 'dzin thams cad dang / gzungs kyi sgo thams cad dang / rnam par thar pa'i sgo thams cad yongs su rdzogs par 'gyur/ bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / mngon par</text></item>
<item><p>213b.3</p><section></section><text>shes pa lnga yongs su rdzogs par 'gyur/ byang chub sems dpa'i sa bcu yongs su rdzogs par 'gyur/ de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yongs su rdzogs par</text></item>
<item><p>213b.4</p><section></section><text>'gyur/ rnam pa thams cad mkhyen pa nyid yongs su rdzogs par 'gyur/ phyogs bcu'i sangs rgyas bcom ldan 'das gang ji snyed cig bzhugs shing 'tsho skyong la chos ston pa de dag kyang rigs kyi bu dang / rigs kyi bu mo shes rab kyi pha rol tu phyin pa zab mo 'di 'dri ba dang / klog pa dang / </text></item>
<item><p>213b.5</p><section></section><text>lung 'bogs pa dang / kha ton byed pa dang / tshul bzhin du yid la byed pa de dag gi don du brtson par mdzad par 'gyur ro/ /phyogs bcu'i byang chub sems dpa' sems dpa' chen po phyir mi ldog pa gang ji snyed pa de dag kyang rigs kyi bu dang / rigs kyi bu mo shes rab kyi pha rol tu phyin pa</text></item>
<item><p>213b.6</p><section></section><text>zab mo 'di 'dri ba dang / klog pa dang / lung 'bogs pa dang / kha ton byed pa dang / tshul bzhin du yid la byed pa dang / sgom pa de dag gi don du brtson par byed par 'gyur zhing yongs su 'dzin par 'gyur ro// //bam po bzhi bcu bzhi pa/ rab 'byor 'di lta ste dper na/ </text></item>
<item><p>213b.7</p><section></section><text>bud med la la zhig la bu mang bar gyur te/ lnga'am/ bcu'am/ nyi shu'am/ sum cu'am/ bzhi bcu'am/ lnga bcu'am/ brgya'am/ brgya phrag stong zhig yod la de dag gi ma de na bar gyur na/ thams cad kyang bdag cag gi ma 'di la ji ltar na bar chad du mi 'gyur/ bdag</text></item>
<item><p>214a.1</p><section></section><text>cag gi ma 'di ji ltar na ring du 'tsho bar 'gyur/ bdag cag gi ma 'di'i lus la mi bde ba'i nyams med par bya na ji ltar bya/ 'di ni bdag cag gi skyed byed de lus kyi sbyin bdag go zhes brtson par byed cing de dag ma de la rim gro legs par byas pas rim gror byed do/ /de</text></item>
<item><p>214a.2</p><section></section><text>dag gis 'di'i lus la srog gi bar chad dam/ nyam chung ba'am/ sha sbrang ngam / sbrul lam/ dus ma yin pa'i 'chi ba'am/ tsha ba'am/ grang ba'am/ bkres pa'am/ skom pa la sogs pa'am/ mi bde ba 'byung bar ma gyur cig ces bsti stang legs par byas nas bsti stang du byed</text></item>
<item><p>214a.3</p><section></section><text>do/ /de lta bu de dag ma de la 'di ni bdag cag la 'jig rten 'di ston ston pa'o zhes bde ba'i yo byad thams cad kyis rgyun du rim gror byed bsti stang dang bkur sti cher byed do/ /rab 'byor de bzhin du de bzhin gshegs pa dgra bcom pa yang dag par rdzogs pa'i sangs rgyas rnams kyang shes</text></item>
<item><p>214a.4</p><section></section><text>rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi 'chad par dgongs so/ /de ci'i phyir zhe na/ shes rab kyi pha rol tu phyin pa 'dis ni bdag sangs rgyas thams cad kyi chos rnams bskyed pa'i phyir ro/ /'jig rten ston pa'i phyir ro zhes rgyun du dgongs so/ /phyogs</text></item>
<item><p>214a.5</p><section></section><text>bcu'i 'jig rten gyi khams gang gA'i klung gi bye ma snyed de dag na de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bzhugs shing 'tsho skyong ba de dag kyang shes rab kyi pha rol tu phyin pa zab mo 'di la sangs rgyas kyi spyan gyis rtag tu rgyun mi 'chad par dgongs</text></item>
<item><p>214a.6</p><section></section><text>so/ /de ci'i phyir zhe na/ shes rab kyi pha rol tu phyin pa zab mo 'di ni de bzhin gshegs pa rnams bskyed cing skyed par byed pa'i phyir ro/ /rnam pa thams cad mkhyen pa nyid kyi ye shes 'di yang ston par byed pa'i phyir ro/ /de bas na de bzhin gshegs pa rnams byas pa shes pa'i phyir</text></item>
<item><p>214a.7</p><section></section><text>shes rab kyi pha rol tu phyin pa zab mo 'di ni sangs rgyas kyi spyan gyis rtag tu rgyun mi 'chad par dgongs so/ /de ci'i phyir zhe na/ 'di las byung ba ni de bzhin gshegs pa rnams kyi bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa</text></item>
<item><p>214b.1</p><section></section><text>yin pa'i phyir ro/ /'di las byung ba ni de bzhin gshegs pa rnams kyi nang stong pa nyid dang / dngos po med pa'i ngo bo nyid stong pa nyid kyi bar yin pa'i phyir ro/ /'di las byung ba ni dran pa nye bar gzhag pa bzhi rnams dang / yang dag par spong ba bzhi rnams dang / rdzu 'phrul gyi rkang pa bzhi rnams</text></item>
<item><p>214b.2</p><section></section><text>dang / dbang po lnga rnams dang / stobs lnga rnams dang / byang chub kyi yan lag bdun rnams dang / 'phags pa'i lam yan lag brgyad pa rnams yin pa'i phyir ro/ /'di las byung ba ni rnam par thar pa'i sgo gsum rnams yin pa'i phyir ro/ /'di las byung ba ni 'phags pa'i bden pa bzhi</text></item>
<item><p>214b.3</p><section></section><text>rnams yin pa'i phyir ro/ /'di las byung ba ni bsam gtan bzhi rnams dang / tshad med pa bzhi rnams dang / gzugs med pa'i snyoms par 'jug pa bzhi rnams yin pa'i phyir ro/ /'di las byung ba ni rnam par thar pa brgyad rnams dang / mthar gyis gnas pa'i snyoms par 'jug pa</text></item>
<item><p>214b.4</p><section></section><text>dgu rnams yin pa'i phyir ro/ /'di las byung ba ni ting nge 'dzin thams cad dang / gzungs kyi sgo thams cad yin pa'i phyir ro/ /'di las byung ba ni de bzhin gshegs pa'i stobs bcu rnams dang / mi 'jigs pa bzhi rnams dang / so so yang dag par rig pa bzhi rnams dang / sangs rgyas</text></item>
<item><p>214b.5</p><section></section><text>kyi chos ma 'dres pa bco brgyad rnams yin pa'i phyir ro/ /'di las byung ba ni mngon par shes pa drug yin pa'i phyir ro/ /'di las byung ba ni sangs rgyas thams cad kyi rnam pa thams cad mkhyen pa'i ye shes yin pa'i phyir ro/ /'di las byung ba ni sangs rgyas kyi chos tshad med grangs med pa</text></item>
<item><p>214b.6</p><section></section><text>rnams yin pa'i phyir ro/ /'di las byung ba ni rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams yin pa'i phyir ro/ /'di las byung ba ni dgra bcom pa rnams dang / rang sangs rgyas rnams yin pa'i phyir ro/ /'di las byung ba ni de bzhin gshegs pa dgra bcom pa</text></item>
<item><p>214b.7</p><section></section><text>yang dag par rdzogs pa'i sangs rgyas rnams yin pa'i phyir ro/ /rab 'byor de bzhin gshegs pa dgra bcom pa yang dag par rdzogs pa'i sangs rgyas gang ji snyed cig bla na med pa yang dag par rdzogs pa'i byang chub tu mngon par rdzogs par sangs rgyas pa dang / mngon par rdzogs par 'tshang rgya ba dang / </text></item>
<item><p>215a.1</p><section></section><text>mngon par rdzogs par 'tshang rgya bar 'gyur ba de dag thams cad shes rab kyi pha rol tu phyin pa zab mo 'di la brten te/ bla na med pa yang dag par rdzogs pa'i byang chub tu mngon par rdzogs par sangs rgyas so/ /mngon par rdzogs par 'tshang rgya'o/ /mngon par rdzogs par</text></item>
<item><p>215a.2</p><section></section><text>'tshang rgya bar 'gyur ro/ /rab 'byor theg pa chen po la yang dag par zhugs pa'i rigs kyi bu'am/ rigs kyi bu mo gang shes rab kyi pha rol tu phyin pa zab mo 'di 'dri bar 'gyur/ 'chang bar 'gyur/ klog par 'gyur/ lung 'bogs par 'gyur/ kha ton byed par 'gyur/ tshul bzhin du</text></item>
<item><p>215a.3</p><section></section><text>yid la byed par 'gyur ba de dag thams cad de bzhin gshegs pa dgra bcom pa yang dag par rdzogs pa'i sangs rgyas kyi spyan gyis rtag tu rgyun mi 'chad par dgongs so/ /rab 'byor byang chub sems dpa'i theg pa pa'i rigs kyi bu'am/ rigs kyi bu mo de dag la ni de bzhin gshegs pa dgra</text></item>
<item><p>215a.4</p><section></section><text>bcom pa yang dag par rdzogs pa'i sangs rgyas rnams ci nas kyang bla na med pa yang dag par rdzogs pa'i byang chub las yongs su nyams par mi 'gyur bar rtag tu rgyun mi 'chad par bsrung ba dang / bskyab pa dang / sba ba mdzad par 'gyur ro zhes bya ba ni 'dzam bu'i gling gi rin po che chen po'i dpes</text></item>
<item><p>215a.5</p><section></section><text>mthu chen po nyid bstan te/ 'di dag gis ni bar chad rnams gsungs so/ / rab 'byor gyis gsol pa/ bcom ldan 'das kyis gang 'di skad du shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas rnams skyed par byed pa'o/ / 'jig</text></item>
<item><p>215a.6</p><section></section><text>rten 'di ston par byed pa'o zhes bka' stsal na/ bcom ldan 'das ji ltar na shes rab kyi pha rol tu phyin pa de bzhin gshegs pa dgra bcom pa yang dag par rdzogs pa'i sangs rgyas rnams skyed par bgyid pa lags/ bcom ldan 'das ji ltar na shes rab kyi pha rol tu phyin pa 'jig rten 'di</text></item>
<item><p>215a.7</p><section></section><text>ston par bgyid pa lags/ bcom ldan 'das ji ltar na shes rab kyi pha rol tu phyin pas de bzhin gshegs pa bskyed pa la 'jig rten ni de bzhin gshegs pas ji tsam la gsungs/ bcom ldan 'das kyis bka' stsal pa/ rab 'byor shes rab kyi pha rol tu phyin pa zab mo 'dis de bzhin</text></item>
<item><p>215b.1</p><section></section><text>gshegs pa'i stobs bcu bskyed do/ /mi 'jigs pa bzhi dang / so so yang dag par rig pa bzhi dang / byams pa chen po dang / snying rje chen po dang / dga' ba chen po dang / btang snyoms chen po dang / sangs rgyas kyi chos ma 'dres pa bco brgyad dang / rnam pa thams cad mkhyen pa</text></item>
<item><p>215b.2</p><section></section><text>nyid kyi bar du bskyed do/ /rab 'byor de dag gis ni de bzhin gshegs pa de bzhin gshegs pa zhes brjod do / /rab 'byor de bas na shes rab kyi pha rol tu phyin pa zab mo 'dis de bzhin gshegs pa bskyed do zhes bya ba ni de bzhin gshegs pa 'byung ba shes pa yin no/ / rab</text></item>
<item><p>215b.3</p><section></section><text>'byor gyis gsol pa/ bcom ldan 'das de bzhin gshegs pas gsungs pa'i 'jig rten gang lags/ bcom ldan 'das kyis bka' stsal pa/ rab 'byor phung po lnga ni de bzhin gshegs pas 'jig rten du gsungs so/ /rab 'byor gyis gsol pa/ bcom ldan 'das shes</text></item>
<item><p>215b.4</p><section></section><text>rab kyi pha rol tu phyin pas phung po lnga ni ji ltar bstan pa lags/ bcom ldan 'das kyis bka' stsal pa/ rab 'byor shes rab kyi pha rol tu phyin pa ni phung po lnga po 'di dag 'jig par ston pa ma yin/ rab tu 'jig par ston pa ma yin/ skye bar ston pa ma yin/ 'gag par ston pa ma</text></item>
<item><p>215b.5</p><section></section><text>yin/ kun nas nyon mongs par ma yin/ rnam par byang bar ston pa ma yin/ 'phel bar ma yin/ 'grib par ma yin/ blang bar ma yin/ dor bar ston pa ma yin/ 'das par ma yin/ ma 'ongs par ma yin/ da ltar byung bar ston pa ma yin no/ /de ci'i phyir zhe na/ stong pa nyid ni 'jig</text></item>
<item><p>215b.6</p><section></section><text>pa'am rab tu 'jig pa med pas so/ /mtshan ma med pa ni 'jig pa'am rab tu 'jig pa med pas so/ /smon pa med pa ni 'jig pa'am rab tu 'jig pa med pas so/ /mngon par 'du bya ba med pa dang / skye ba med pa dang / 'gag pa med pa dang / dngos po med pa dang / rang bzhin med pa</text></item>
<item><p>215b.7</p><section></section><text>ni 'jig pa'am rab tu 'jig pa med pas so/ /rab 'byor de ltar na de bzhin gshegs pas shes rab kyi pha rol tu phyin pa 'jig rten gyi ston byed du gsungs te zhes bya ba ni 'jig rten 'jig pa med pa shes pa yin no/ / rab 'byor sems can tshad med/ sems can grangs med/ sems can</text></item>
<item><p>216a.1</p><section></section><text>gzhal du med pa'i sems dang spyod pa rab tu mkhyen pa dang / sems can pha rol po tshad med pa'i sems mkhyen pa de dag kyang shes rab kyi pha rol tu phyin pa 'di nyid la brten cing rab tu mkhyen kyang / rab 'byor yang shes rab kyi pha rol tu phyin pa zab mo 'di la ni sems can</text></item>
<item><p>216a.2</p><section></section><text>med do/ /sems can du gdags pa dmigs su med do/ /gzugs med do/ /gzugs su gdags pa dmigs su med do/ /tshor ba med do/ /'du shes med do/ /'du byed rnams med do/ /rnam par shes pa med do/ /rnam par shes par gdags pa dmigs su med</text></item>
<item><p>216a.3</p><section></section><text>do/ /mig dang gzugs med do/ /mig gi rnam par shes pa med do/ /mig gi 'dus te reg pa med do/ /mig gi 'dus te reg pa'i rkyen gyis tshor ba dmigs su med do/ /mig dang gzugs su gdags pa dmigs su med do/ /mig gi rnam par shes par gdags pa</text></item>
<item><p>216a.4</p><section></section><text>dmigs su med do/ /mig gi 'dus te reg par gdags pa dmigs su med do/ /mig gi 'dus te reg pa'i rkyen gyis tshor bar gdags pa dmigs su med do/ /de bzhin du rna ba med do/ /sgra med do/ /sna med do/ /dri med do/ /lce med do/ /ro med do/ /lus med do/ /</text></item>
<item><p>216a.5</p><section></section><text>reg med do/ /yid med do/ /chos med do/ /yid kyi rnam par shes pa med do/ /yid kyi 'dus te reg pa med do/ /yid kyi 'dus te reg pa'i rkyen gyis tshor bar gdags pa dmigs su med do/ /pha rol tu phyin pa rnams med do/ /byang chub kyi phyogs kyi chos rnams med do/ /rnam par</text></item>
<item><p>216a.6</p><section></section><text>thar pa'i sgo rnams med do/ /stobs rnams dang / mi 'jigs pa rnams med do/ /so so yang dag par rig pa rnams dang / sangs rgyas kyi chos ma 'dres pa rnams med do/ /rnam pa thams cad mkhyen pa nyid kyi bar du dmigs su med do/ /rab 'byor de ltar na shes rab kyi pha rol tu phyin pa</text></item>
<item><p>216a.7</p><section></section><text>zab mo 'di ni de bzhin gshegs pa rnams 'jig rten gyi ston byed yin kyang shes rab kyi pha rol tu phyin pa zab mo 'di ni gzugs kyi ston byed ma yin no/ /rnam pa thams cad mkhyen pa nyid kyi bar du ston byed ma yin no/ /de ci'i phyir zhe na/ rab 'byor shes rab kyi pha rol tu phyin 'di nyid kyang shes rab kyi</text></item>
<item><p>216b.1</p><section></section><text>pha rol tu phyin pa zab mo 'di nyid la med cing mi dmigs na gzugs dmigs par lta ga la 'gyur/ tshor ba dang / 'du shes dang / 'du byed rnams dang / rnam par shes pa dmigs par lta ga la 'gyur/ rnam pa thams cad mkhyen pa'i bar du dmigs par lta ga la 'gyur zhes bya ba ni sems</text></item>
<item><p>216b.2</p><section></section><text>can gyi sems kyi spyod pa thams cad shes pa yin no/ / rab 'byor gzhan yang sems can du gdags pas gdags par 'gyur ba gzugs yod pa'am/ gzugs med pa'am/ 'du shes yod pa'am/ 'du shes med pa'am/ 'du shes yod pa yang ma yin/ 'du shes med pa'ang</text></item>
<item><p>216b.3</p><section></section><text>ma yin pa'i sems can ji snyed pa dang / 'jig rten gyi khams 'di dang phyogs bcu kun gyi 'jig rten gyi khams gzhan dag gi yang rung ste/ sems can ji snyed yod pa de dag gi sems bsdus pa dang sems rnam par g.yengs pa de dag thams cad kyi sems bsdus pa dang / sems rnam par</text></item>
<item><p>216b.4</p><section></section><text>g.yengs par yang dag pa ji lta ba bzhin du rab tu mkhyen to / /rab 'byor ji ltar na de bzhin gshegs pas sems can de dag gi sems bsdus pa dang / rnam par g.yengs pa yang dag pa ji lta ba bzhin du rab tu mkhyen ce na/ rab 'byor de bzhin gshegs pas sems can de dag gi sems</text></item>
<item><p>216b.5</p><section></section><text>bsdus pa dang sems rnam par g.yengs pa ni chos nyid kyis yang dag pa ji lta ba bzhin du rab tu mkhyen to/ /rab 'byor gyis gsol pa/ bcom ldan 'das de bzhin gshegs pas sems can de dag gi sems bsdus pa dang / sems rnam par g.yengs pa chos nyid gang gis yang dag pa </text></item>
<item><p>216b.6</p><section></section><text>ji lta ba bzhin du rab tu mkhyen ce na / bcom ldan 'das kyis bka' stsal pa/ rab 'byor de ni chos nyid gang la chos nyid kyang mi dmigs na/ sems bsdus pa dang sems rnam par g.yengs pa lta smos su med pa'i chos nyid des de bzhin gshegs pas sems can de dag gi sems bsdus</text></item>
<item><p>216b.7</p><section></section><text>pa dang / sems rnam par g.yengs pa yang dag pa ji lta ba bzhin du rab tu mkhyen to zhes bya ba ni sems bsdus pa dang rnam par g.yengs pa shes pa yin no/ / rab 'byor gzhan yang de bzhin gshegs pa dgra bcom pa yang dag par rdzogs pa'i sangs rgyas kyis sems can de dag gi sems</text></item>
<item><p>217a.1</p><section></section><text>bsdus pa dang / sems rnam par g.yengs pa mi zad pa nyid du yang dag pa ji lta ba bzhin du rab tu mkhyen to/ /rab 'byor ji ltar na de bzhin gshegs pas sems can de dag gi sems bsdus pa dang / sems rnam par g.yengs pa mi zad pa'i rnam par yang dag pa ji lta ba</text></item>
<item><p>217a.2</p><section></section><text>bzhin du mkhyen ce na/ rab 'byor de bzhin gshegs pas sems can de dag gi sems 'dod chags dang bral ba dang 'gog pa dang rnam par spong ba'i rnam par yang dag pa ji lta ba bzhin du rab tu mkhyen to/ /de bzhin gshegs pa dgra bcom pa yang dag par rdzogs pa'i sangs rgyas</text></item>
<item><p>217a.3</p><section></section><text>kyis sems can de dag gi sems bsdus pa dang / sems rnam par g.yengs pa zhi ba dang med pa dang dben pa'i rnam par yang dag pa ji lta ba bzhin du rab tu mkhyen to zhes bya ba ni sems mi zad pa'i rnam par shes pa yin no/ / rab 'byor gzhan yang de bzhin gshegs pas sems can de dag</text></item>
<item><p>217a.4</p><section></section><text>gi sems 'dod chags dang bcas pa la 'dod chags dang bcas pa'i sems zhes bya bar yang dag pa ji lta ba bzhin du rab tu mkhyen to/ /'dod chags dang bral ba'i sems la 'dod chags dang bral ba'i sems zhes bya bar yang dag pa ji lta ba bzhin du rab tu mkhyen to/ /zhe sdang dang</text></item>
<item><p>217a.5</p><section></section><text>bcas pa'i sems la zhe sdang dang bcas pa'i sems zhes bya bar yang dag pa ji lta ba bzhin du rab tu mkhyen to/ /zhe sdang dang bral ba'i sems la zhe sdang dang bral ba'i sems zhes bya bar yang dag pa ji lta ba bzhin du rab tu mkhyen to/ /gti mug dang bcas pa'i sems la gti mug dang</text></item>
<item><p>217a.6</p><section></section><text>bcas pa'i sems zhes bya bar yang dag pa ji lta ba bzhin du rab tu mkhyen to/ /gti mug dang bral ba'i sems la gti mug dang bral ba'i sems zhes bya bar yang dag pa ji lta ba bzhin du rab tu mkhyen to/ /rab 'byor gyis gsol pa/ bcom ldan 'das ji ltar na de bzhin gshegs pa dgra bcom</text></item>
<item><p>217a.7</p><section></section><text>pa yang dag par rdzogs pa'i sangs rgyas kyis sems can de dag gi sems 'dod chags dang bcas pa la 'dod chags dang bcas pa'i sems zhes bgyi bar yang dag pa ji lta ba bzhin du rab tu mkhyen pa lags/ ji ltar zhe sdang dang bcas pa'i sems la zhe sdang dang bcas pa'i sems zhes bgyi</text></item>
<item><p>217b.1</p><section></section><text>bar yang dag pa ji lta ba bzhin du rab tu mkhyen pa lags/ ji ltar na gti mug dang bcas pa'i sems la gti mug dang bcas pa'i sems zhes bgyi bar yang dag pa ji lta ba bzhin du rab tu mkhyen pa lags/ bcom ldan 'das kyis bka' stsal pa/ rab 'byor sems kyi 'dod chags dang zhe sdang</text></item>
<item><p>217b.2</p><section></section><text>dang gti mug dang bcas pa gang yin pa de ni sems kyi yang dag pa ji lta ba bzhin ma yin no/ /de ci'i phyir zhe na/ rab 'byor yang dag pa ji lta ba bzhin du gyur pa'i sems ni dmigs su med cing sems las byung ba'i chos rnams kyang dmigs su med na/ 'dod chags dang bcas pa'am/ </text></item>
<item><p>217b.3</p><section></section><text>zhe sdang dang bcas pa'am/ gti mug dang bcas pa'i sems dmigs pa lta ci zhig smos/ rab 'byor de ltar na de bzhin gshegs pas shes rab kyi pha rol tu phyin pa 'di la brten te/ sems can de dag gi sems 'dod chags dang bcas pa la 'dod chags dang bcas pa'i sems zhes</text></item>
<item><p>217b.4</p><section></section><text>bya bar yang dag pa ji lta ba bzhin du rab tu mkhyen to/ /zhe sdang dang bcas pa'i sems la zhe sdang dang bcas pa'i sems zhes bya bar yang dag pa ji lta ba bzhin du rab tu mkhyen to/ /gti mug dang bcas pa'i sems la gti mug dang bcas pa'i sems zhes bya bar yang dag pa ji lta ba</text></item>
<item><p>217b.5</p><section></section><text>bzhin du rab tu mkhyen to/ /rab 'byor ji ltar na de ltar de bzhin gshegs pas sems can de dag gi sems 'dod chags dang bral ba la 'dod chags dang bral ba'i sems zhes bya bar yang dag pa ji lta ba bzhin du rab tu mkhyen/ zhe sdang dang bral ba'i sems la zhe sdang dang bral ba'i sems</text></item>
<item><p>217b.6</p><section></section><text>zhes bya bar yang dag pa ji lta ba bzhin du rab tu mkhyen/ gti mug dang bral ba'i sems la gti mug dang bral ba'i sems zhes bya bar yang dag pa ji lta ba bzhin du rab tu mkhyen ce na/ rab 'byor sems kyi 'dod chags dang bral ba gang yin pa de ni sems kyi 'dod chags dang bcas pa nyid</text></item>
<item><p>217b.7</p><section></section><text>ma yin no/ /de ci'i phyir zhe na/ sems gnyis 'grogs shing phrad pa med pas so/ /rab 'byor de ltar na sems kyi zhe sdang dang bral ba gang yin pa de ni sems kyi zhe sdang dang bcas pa ma yin/ rab 'byor sems kyi gti mug dang bral ba gang yin pa de ni sems kyi gti mug dang bcas pa ma</text></item>
<item><p>218a.1</p><section></section><text>yin no/ /de ci'i phyir zhe na/ sems gnyis 'grogs shing phrad pa med pas so/ /rab 'byor de ltar na de bzhin gshegs pas sems can de dag gi sems 'dod chags dang bral ba la 'dod chags dang bral ba'i sems zhes bya bar yang dag pa ji lta ba bzhin du rab tu</text></item>
<item><p>218a.2</p><section></section><text>mkhyen to/ /sems zhe sdang dang bral ba la sems zhe sdang dang bral ba'i sems zhes bya bar yang dag pa ji lta ba bzhin du rab tu mkhyen to/ /sems gti mug dang bral ba la gti mug dang bral ba'i sems zhes bya bar yang dag pa ji lta ba bzhin du rab tu mkhyen to zhes bya ba ni 'dod chags dang</text></item>
<item><p>218a.3</p><section></section><text>bcas pa la sogs pa shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa zab mo 'di la brten te/ sems can pha rol po rnams dang gang zag pha rol po rnams kyi sems rgya che ba la sems rgya che ba zhes bya bar yang dag pa ji lta ba bzhin du rab tu</text></item>
<item><p>218a.4</p><section></section><text>mkhyen to/ /rab 'byor ji ltar de bzhin gshegs pas shes rab kyi pha rol tu phyin pa la brten nas/ sems can pha rol po rnams dang gang zag pha rol po rnams kyi sems rgya che ba la sems rgya che ba zhes bya bar yang dag pa ji lta ba bzhin du rab tu mkhyen ce na/ rab 'byor 'di la de bzhin</text></item>
<item><p>218a.5</p><section></section><text>gshegs pas shes rab kyi pha rol tu phyin pa zab mo 'di la brten te/ sems can pha rol po rnams dang gang zag pha rol po rnams kyi sems rgya che ba ma yin/ sems rgya chung ba ma yin/ sems 'phel ba ma yin/ sems 'grib pa ma yin/ sems 'ong ba ma yin/ sems 'gro ba ma yin zhes</text></item>
<item><p>218a.6</p><section></section><text>bya bar yang dag pa ji lta ba bzhin du rab tu mkhyen to/ /de ci'i phyir zhe na/ rab 'byor de ni 'di ltar sems rgya chen po nas 'ong ba'am / 'gro ba ma yin pa'i bar gyi ngo bo nyid med pa'i phyir ro/ /rab 'byor de ltar na de bzhin gshegs pas shes rab kyi pha rol tu phyin pa 'di la brten te/ sems</text></item>
<item><p>218a.7</p><section></section><text>can pha rol po rnams dang / gang zag pha rol po rnams kyi sems rgya che ba la sems rgya che ba zhes bya bar yang dag pa ji lta ba bzhin du rab tu mkhyen to zhes bya ba ni sems rgya chen po shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa la brten te/ sems</text></item>
<item><p>218b.1</p><section></section><text>can pha rol po rnams dang / gang zag pha rol po rnams kyi sems rgya chen por gyur pa la sems rgya chen por gyur ces bya bar yang dag pa ji lta ba bzhin du rab tu mkhyen to/ /rab 'byor ji ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / </text></item>
<item><p>218b.2</p><section></section><text>gang zag pha rol po rnams kyi sems rgya chen por gyur pa la sems rgya chen por gyur ces bya bar yang dag pa ji lta ba bzhin du rab tu mkhyen ce na/ rab 'byor 'di la de bzhin gshegs pas sems can pha rol po rnams dang / gang zag pha rol po rnams kyi sems de dag la 'ong ba dang / 'gro ba</text></item>
<item><p>218b.3</p><section></section><text>dang / skye ba dang / 'gag pa dang / gnas pa dang / gzhan du gyur pa yang dag par rjes su mi gzigs so/ /de ci'i phyir zhe na/ rab 'byor sems de dag la gang 'ong bar 'gyur ba'am/ 'gro bar 'gyur ba'am/ skye bar 'gyur ba'am/ 'gag par 'gyur ba'am/ gnas par 'gyur ba'am/ </text></item>
<item><p>218b.4</p><section></section><text>gzhan du 'gyur ba'i ngo bo nyid med pa'i phyir ro/ /rab 'byor de ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems chen por gyur pa la chen por 'gyur ba zhes bya bar yang dag pa ji lta ba bzhin du</text></item>
<item><p>218b.5</p><section></section><text>rab tu mkhyen to zhes bya ba ni sems chen por gyur pa shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems tshad med pa la sems tshad med ces bya bar yang</text></item>
<item><p>218b.6</p><section></section><text>dag pa ji lta ba bzhin du rab tu mkhyen to/ /rab 'byor ji ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems tshad med pa la sems tshad med ces bya bar yang dag pa ji lta ba bzhin du rab tu mkhyen ce na/ </text></item>
<item><p>218b.7</p><section></section><text>rab 'byor 'di la de bzhin gshegs pas sems can pha rol po rnams dang / gang zag pha rol po rnams kyi sems kun nas gnas pa dang / kun nas mi gnas pa dang / rnam par gnas pa dang / rnam par mi gnas par yang dag par rjes su mi gzigs so/ /de ci'i phyir zhe na/ rab 'byor</text></item>
<item><p>219a.1</p><section></section><text>sems kyi rgyun ni rten med cing tshad med pa ste gang la gnas par 'gyur ba de dag ni rten med pa'i phyir ro/ /rab 'byor de ltar de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems tshad</text></item>
<item><p>219a.2</p><section></section><text>med pa la sems tshad med ces bya bar yang dag pa ji lta ba bzhin du rab tu mkhyen to zhes bya ba ni sems tshad med pa shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po</text></item>
<item><p>219a.3</p><section></section><text>rnams kyi sems bstan du med pa la sems bstan du med ces bya bar yang dag pa ji lta ba bzhin du rab tu mkhyen to/ /rab 'byor ji ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems bstan</text></item>
<item><p>219a.4</p><section></section><text>du med pa la sems bstan du med ces bya bar yang dag pa ji lta ba bzhin du rab tu mkhyen ce na/ rab 'byor 'di la de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi rang gi mtshan nyid kyis stong pa'i phyir mtshan nyid</text></item>
<item><p>219a.5</p><section></section><text>med pa'i sems dang / rang bzhin dang bral ba'i sems zhes bya bar yang dag pa ji lta ba bzhin du rab tu mkhyen to/ /rab 'byor de ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems bstan du</text></item>
<item><p>219a.6</p><section></section><text>med pa la bstan du med pa'i sems zhes bya bar yang dag pa ji lta ba bzhin du rab tu mkhyen to zhes bya ba ni sems bstan du med pa shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa 'di la brten te/ sems can pha rol tu rnams dang / gang zag pha rol po</text></item>
<item><p>219a.7</p><section></section><text>rnams kyi sems bltar med pa la bltar med pa'i sems zhes bya bar yang dag pa ji lta ba bzhin du rab tu mkhyen to/ / rab 'byor ji ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems bltar med pa la</text></item>
<item><p>219b.1</p><section></section><text>bltar med pa'i sems zhes bya bar yang dag pa ji lta ba bzhin du rab tu mkhyen ce na/ rab 'byor 'di la de bzhin gshegs pa dgra bcom pa yang dag par rdzogs pa'i sangs rgyas kyi spyan lnga la pha rol po rnams kyi sems de dag snang bar ma gyur to/ /rab 'byor de ltar na de bzhin gshegs pa dgra</text></item>
<item><p>219b.2</p><section></section><text>bcom pa yang dag par rdzogs pa'i sangs rgyas kyi shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems bltar med pa la bltar med pa'i sems zhes bya bar yang dag pa ci lta ba bzhin du rab tu mkhyen to zhes bya ba ni sems</text></item>
<item><p>219b.3</p><section></section><text>bltar med pa shes pa yin no/ / rab 'byor gzhan yang de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems g.yo ba dang / 'du ba dang / bkram pa dang / bcum pa yang dag pa ji lta ba bzhin</text></item>
<item><p>219b.4</p><section></section><text>du rab tu mkhyen to/ /rab 'byor ji ltar na de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems g.yo ba dang / 'du ba dang / bkram pa dang / bcum pa yang dag pa ji lta ba bzhin du rab tu mkhyen ce na/ </text></item>
<item><p>219b.5</p><section></section><text>rab 'byor 'di la de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams kyi sems g.yo ba dang / 'du ba dang / bkram pa dang / bcum pa de dag kyang 'di ltar rab tu mkhyen to/ /sems can rnams kyi sems 'phro</text></item>
<item><p>219b.6</p><section></section><text>ba'am/ 'du ba'am/ bkram pa'am/ bcum pa gang ji snyed pa skye zhing 'byung ba de dag thams cad gzugs la brten/ tshor ba dang / 'du shes dang / 'du byed rnams dang / rnam par shes pa la brten nas skye zhing 'byung bar 'gyur ro zhes bya bar rab tu mkhyen to/ /rab 'byor de ltar na de</text></item>
<item><p>219b.7</p><section></section><text>bzhin gshegs pas shes rab kyi pha rol tu phyin pa zab mo 'di la brten te/ sems can de dag gi sems g.yeng ba dang / 'du ba dang / bkram pa dang / bcum pa yang dag pa ji lta ba bzhin du rab tu mkhyen to/ /de bzhin gshegs pa grongs nas 'byung zhes bya ba 'di ni gzugs la brten pa'o/ /</text></item>
<item><p>220a.1</p><section></section><text>de bzhin gshegs pa grongs nas mi 'byung zhes bya ba dang / 'byung ba yang ma yin/ mi 'byung ba yang ma yin zhes bya ba dang / 'byung ba yang ma yin/ mi 'byung ba yang ma yin zhes bya ba 'di ni gzugs la brten pa'o/ /de bzhin gshegs pa grongs nas 'byung</text></item>
<item><p>220a.2</p><section></section><text>zhes bya ba ni/ tshor ba dang / 'du shes dang / 'du byed rnams dang rnam par shes pa la brten pa'o/ /de bzhin gshegs pa grongs nas mi 'byung zhes bya ba dang / 'byung ba yang yin/ mi 'byung ba yang yin zhes bya ba dang / 'byung ba yang ma yin/ mi 'byung ba yang ma yin zhes</text></item>
<item><p>220a.3</p><section></section><text>bya ba 'di ni rnam par shes pa la brten pa'o/ /bdag dang 'jig rten rtag ces bya ba de nyid bden gyi/ gzhan ni gti mug go zhes bya ba 'di ni gzugs la brten pa'o/ /bdag dang 'jig rten mi rtag ces bya ba dang / rtag pa yang yin mi rtag pa yang yin zhes bya ba dang / </text></item>
<item><p>220a.4</p><section></section><text>rtag pa yang ma yin mi rtag pa yang ma yin zhes pa 'di nyid bden gyi/ gzhan ni gti mug go zhes bya ba 'di ni gzugs la brten pa'o/ /bdag dang 'jig rten rtag ces bya ba 'di nyid ni bden gyi/ gzhan ni gti mug go zhes bya ba de ni tshor ba dang / 'du shes dang / 'du byed</text></item>
<item><p>220a.5</p><section></section><text>rnams dang / rnam par shes pa la brten pa'o/ /bdag dang 'jig rten mi rtag ces bya ba dang / rtag pa yang yin mi rtag pa yang yin zhes bya ba dang / rtag pa yang ma yin mi rtag pa yang ma yin zhes bya ba 'di nyid bden gyi/ gzhan ni gti mug go zhes bya ba de ni rnam par shes pa la</text></item>
<item><p>220a.6</p><section></section><text>brten pa'o/ /de bzhin du bdag dang 'jig rten ni mtha' dang ldan pa zhes bya ba de nyid bden gyi/ gzhan ni gti mug go zhes bya ba de ni gzugs la brten pa'o/ / de bzhin du bdag dang 'jig rten mtha' dang ldan pa zhes bya ba de nyid bden gyi/ gzhan ni gti mug go zhes bya ba de ni tshor ba</text></item>
<item><p>220a.7</p><section></section><text>dang / 'du shes dang / 'du byed rnams dang / rnam par shes pa la brten pa'o/ /bdag dang 'jig rten mtha' med ces bya ba de nyid bden gyi/ gzhan ni gti mug go zhes bya ba de ni gzugs la brten pa'o/ /de bzhin du bdag dang 'jig rten mtha' med ces bya ba 'di nyid bden gyi/ gzhan ni</text></item>
<item><p>220b.1</p><section></section><text>gti mug go zhes bya ba de ni gzugs la brten pa'o/ /de bzhin du bdag dang 'jig rten mtha' dang ldan pa yang yin mtha' med pa yang yin zhes bya ba 'di nyid bden gyi/ gzhan ni gti mug go zhes bya ba de ni/ tshor ba dang / 'du shes dang / 'du byed rnams dang / rnam par shes pa la brten pa'o/ /</text></item>
<item><p>220b.2</p><section></section><text>bdag dang 'jig rten mtha' dang ldan pa yang ma yin/ mtha' med pa yang ma yin zhes bya ba 'di nyid bden gyi/ gzhan ni gti mug go zhes bya ba de ni gzugs la brten pa'o/ /de bzhin du bdag dang 'jig rten mtha' dang ldan pa yang ma yin/ mtha' med pa yang ma yin zhes bya ba 'di nyid bden</text></item>
<item><p>220b.3</p><section></section><text>gyi/ gzhan ni gti mug go zhes bya ba de ni/ tshor ba dang / 'du shes dang / 'du byed rnams dang / rnam par shes pa la brten pa'o/ /srog gang yin pa de nyid lus so zhes bya ba dang / srog kyang gzhan la lus kyang gzhan no zhes bya ba 'di nyid bden gyi/ gzhan ni gti mug go zhes bya ba</text></item>
<item><p>220b.4</p><section></section><text>de ni gzugs la brten pa'o/ /srog gang yin pa de ni lus so zhes bya ba dang / srog kyang gzhan la lus kyang gzhan no zhes bya ba de nyid bden gyi/ gzhan ni gti mug go zhes bya ba 'di ni tshor ba dang / 'du shes dang / 'du byed rnams dang / rnam par shes pa la brten pa'o/ /rab 'byor de</text></item>
<item><p>220b.5</p><section></section><text>ltar na de bzhin gshegs pas sems can pha rol po rnams dang / gang zag pha rol po rnams kyi sems g.yo ba dang / 'du ba dang / bkram pa dang / bcum pa yang dag pa ji lta ba bzhin du rab tu mkhyen to zhes bya ba ni sems g.yo ba la sogs pa shes pa yin no/ / rab 'byor gzhan yang</text></item>
<item><p>220b.6</p><section></section><text>de bzhin gshegs pas shes rab kyi pha rol tu phyin pa 'di la brten te gzugs mkhyen to/ /gzugs ji ltar mkhyen ce na de bzhin nyid dang / ma nor ba de bzhin nyid dang / 'gyur ba med pa dang / rnam par rtog pa med pa dang / mtshan ma med pa dang / 'bad pa med pa dang / spros pa med pa dang / </text></item>
<item><p>220b.7</p><section></section><text>dmigs su med pa ji lta ba de ltar mkhyen to/ /tshor ba dang / 'du shes dang / 'du byed rnams dang / rnam par shes pa mkhyen to/ /rnam par shes pa ji ltar mkhyen ce na/ de bzhin nyid dang / ma nor ba de bzhin nyid dang / 'gyur ba med pa dang / rnam par rtog pa med pa dang / mtshan</text></item>
<item><p>221a.1</p><section></section><text>ma med pa dang / 'bad pa med pa dang / spros pa med pa dang / dmigs su med pa ji lta ba de ltar mkhyen to/ /rab 'byor de ltar de bzhin gshegs pas shes rab kyi pha rol tu phyin pa 'di la brten te/ sems can pha rol po rnams dang / gang zag pha rol po rnams</text></item>
<item><p>221a.2</p><section></section><text>kyi sems g.yo ba dang / 'du ba dang / bkram pa dang / bcum pa rnams kyang de bzhin nyid dang / ma nor ba de bzhin nyid dang / 'gyur ba med pa dang / rnam par rtog pa med pa dang / mtshan ma med pa dang / 'bad pa med pa dang / spros pa med pa dang / dmigs pa med pa ji lta ba de ltar</text></item>
<item><p>221a.3</p><section></section><text>mkhyen to zhes bya ba ni de bzhin nyid kyi rnam par shes pa yin no/ / rab 'byor de ltar na g.yo ba dang / 'du ba dang / bkram pa dang / bcum pa'i de bzhin nyid gang yin pa de ni phung po dang / khams dang / skye mched dang / rten cing 'brel bar 'byung ba'i de bzhin nyid do/ /phung po dang / </text></item>
<item><p>221a.4</p><section></section><text>khams dang / skye mched dang / rten cing 'brel bar 'byung ba'i de bzhin nyid gang yin pa de ni chos thams cad kyi de bzhin nyid do/ /chos thams cad kyi de bzhin nyid gang yin pa de ni pha rol tu phyin pa drug gi de bzhin nyid do/ /pha rol tu phyin pa drug gi de bzhin nyid gang yin pa de ni byang chub kyi</text></item>
<item><p>221a.5</p><section></section><text>phyogs kyi chos sum cu rtsa bdun gyi de bzhin nyid do/ /byang chub kyi phyogs kyi chos sum cu rtsa bdun gyi de bzhin nyid gang yin pa de ni stong pa nyid thams cad kyi de bzhin nyid do/ /stong pa nyid thams cad kyi de bzhin nyid gang yin pa de ni rnam par thar pa brgyad rnams dang / mthar gyis gnas</text></item>
<item><p>221a.6</p><section></section><text>pa'i snyoms par 'jug pa dgu rnams kyi de bzhin nyid do/ /rnam par thar pa brgyad rnams dang / mthar gyis gnas pa'i snyoms par 'jug pa dgu rnams kyi de bzhin nyid gang yin pa de ni tshad med pa dang / bsam gtan dang / gzugs med pa'i snyoms par 'jug pa rnams kyi de bzhin</text></item>
<item><p>221a.7</p><section></section><text>nyid do/ /tshad med pa dang / bsam gtan dang / gzugs med pa'i snyoms par 'jug pa rnams kyi de bzhin nyid gang yin pa de ni 'phags pa'i bden pa bzhi'i de bzhin nyid do/ /'phags pa'i bden pa bzhi'i de bzhin nyid gang yin pa de ni rnam par thar pa'i sgo stong pa nyid dang / mtshan</text></item>
<item><p>221b.1</p><section></section><text>ma med pa dang / smon pa med pa'i de bzhin nyid do/ /rnam par thar pa'i sgo stong pa nyid dang / mtshan ma med pa dang / smon pa med pa'i de bzhin nyid gang yin pa de ni mngon par shes pa drug gi de bzhin nyid do/ /mngon par shes pa drug gi de bzhin nyid gang yin pa de ni ting nge 'dzin thams cad</text></item>
<item><p>221b.2</p><section></section><text>kyi de bzhin nyid do/ /ting nge 'dzin thams cad kyi de bzhin nyid gang yin pa de ni gzungs kyi sgo thams cad kyi de bzhin nyid do/ /gzungs kyi sgo thams cad kyi de bzhin nyid gang yin pa de ni de bzhin gshegs pa'i stobs bcu'i de bzhin nyid do/ /de bzhin gshegs pa'i stobs bcu'i de bzhin</text></item>
<item><p>221b.3</p><section></section><text>nyid gang yin pa de ni mi 'jigs pa bzhi'i de bzhin nyid do/ /mi 'jigs pa bzhi'i de bzhin nyid gang yin pa de ni so so yang dag par rig pa bzhi'i de bzhin nyid do/ /so so yang dag par rig pa bzhi'i de bzhin nyid gang yin pa de ni byams pa chen po dang snying rje chen po'i de bzhin nyid do/ /byams</text></item>
<item><p>221b.4</p><section></section><text>pa chen po dang snying rje chen po'i de bzhin nyid gang yin pa de ni sangs rgyas kyi chos ma 'dres pa bco brgyad kyi de bzhin nyid do/ /sangs rgyas kyi chos ma 'dres pa bco brgyad kyi de bzhin nyid gang yin pa de ni rnam pa thams cad mkhyen pa nyid kyi de bzhin nyid do/ /rnam pa thams cad mkhyen pa nyid kyi de</text></item>
<item><p>221b.5</p><section></section><text>bzhin nyid gang yin pa de ni dge ba dang mi dge ba'i chos rnams kyi de bzhin nyid do/ /dge ba dang mi dge ba'i chos rnams kyi de bzhin nyid gang yin pa de ni 'jig rten pa dang / 'jig rten las 'das pa'i chos dang / zag pa dang bcas pa dang / zag pa med pa rnams dang / kha na ma tho ba dang bcas pa</text></item>
<item><p>221b.6</p><section></section><text>dang / kha na ma tho ba med pa dang / kun nas nyon mongs pa dang / kun nas nyon mongs pa med pa dang / rnam par byang ba rnams dang / 'dus byas dang / 'dus ma byas kyi chos rnams kyi de bzhin nyid do/ /'dus byas dang / 'dus ma byas kyi chos rnams kyi de bzhin nyid gang yin pa de ni 'das pa dang / </text></item>
<item><p>221b.7</p><section></section><text>ma 'ongs pa dang / da ltar byung ba'i chos rnams kyi de bzhin nyid do/ /'das pa dang / ma 'ongs pa dang / da ltar byung ba'i chos rnams kyi de bzhin nyid gang yin pa de ni rgyun du zhugs pa'i de bzhin nyid do/ /rgyun du zhugs pa'i de bzhin nyid gang yin pa de ni rgyun du zhugs pa'i 'bras bu'i de bzhin</text></item>
<item><p>222a.1</p><section></section><text>nyid do/ /rgyun du zhugs pa'i 'bras bu'i de bzhin nyid gang yin pa de ni lan cig phyir 'ong ba'i 'bras bu'i de bzhin nyid do/ /lan cig phyir 'ong ba'i 'bras bu'i de bzhin nyid gang yin pa de ni phyir mi 'ong ba'i 'bras bu'i de bzhin nyid do/ /phyir mi 'ong ba'i 'bras bu'i de bzhin</text></item>
<item><p>222a.2</p><section></section><text>nyid gang yin pa de ni dgra bcom pa nyid kyi de bzhin nyid do/ /dgra bcom pa nyid kyi de bzhin nyid gang yin pa de ni dgra bcom pa'i 'bras bu'i de bzhin nyid do/ /dgra bcom pa'i 'bras bu'i de bzhin nyid gang yin pa de ni rang sangs rgyas kyi de bzhin nyid do/ /rang sangs rgyas kyi de bzhin nyid</text></item>
<item><p>222a.3</p><section></section><text>gang yin pa de ni rang byang chub kyi de bzhin nyid do/ /rang byang chub kyi de bzhin nyid gang yin pa de ni bla na med pa yang dag par rdzogs pa'i byang chub kyi de bzhin nyid do/ /bla na med pa yang dag par rdzogs pa'i byang chub kyi de bzhin nyid gang yin pa de ni de bzhin gshegs pa'i de bzhin nyid do/ /de</text></item>
<item><p>222a.4</p><section></section><text>bzhin gshegs pa'i de bzhin nyid gang yin pa de ni sems can thams cad kyi de bzhin nyid do/ /de ltar na de bzhin gshegs pa'i de bzhin nyid gang yin pa dang / sems can thams cad kyi de bzhin nyid gang yin pa de ni de bzhin nyid gcig pa nyid de/ de ni lhun gyis grub pa'i de bzhin nyid</text></item>
<item><p>222a.5</p><section></section><text>do/ /lhun gyis grub pa'i de bzhin nyid gang yin pa de ni mi zad pa'o/ /mi zad pa de ni mi zad pa nyid kyis gnyis su med de gnyis su byar med do/ /rab 'byor chos thams cad kyi de bzhin nyid gang yin pa de de bzhin gshegs pas shes rab kyi pha rol tu phyin pa 'di la brten te mngon par shes </text></item>
<item><p>222a.6</p><section></section><text>par sangs rgyas so/ /rab 'byor de lta bas na shes rab kyi pha rol tu phyin pa 'di ni de bzhin gshegs pa rnams skyed par byed pa'o/ /rab 'byor de ltar shes rab kyi pha rol tu phyin pa 'di ni 'jig rten gyi ston par byed pa'o/ /rab 'byor de ltar na de bzhin gshegs pa dgra bcom pa yang</text></item>
<item><p>222a.7</p><section></section><text>dag par rdzogs pa'i sangs rgyas kyis chos thams cad kyi de bzhin nyid thugs su chud do/ /ma nor ba de bzhin nyid dang / gzhan ma yin pa de bzhin nyid thugs su chud de/ de bzhin nyid gang gis de bzhin gshegs pa dgra bcom pa yang dag par rdzogs pa'i sangs rgyas zhes brjod do/ /</text></item>
<item><p>222b.1</p><section></section><text>rab 'byor gyis gsol pa/ bcom ldan 'das 'di lta ste/ chos thams cad kyi de bzhin nyid dang / ma nor ba de bzhin nyid dang / gzhan ma yin pa de bzhin nyid 'di ni zab ste/ bcom ldan 'das de bzhin nyid 'dis ni sangs rgyas bcom ldan 'das rnams kyi byang chub bstan to/ /bcom</text></item>
<item><p>222b.2</p><section></section><text>ldan 'das 'dir slar mi ldog pa'i byang chub sems dpa' sems dpa' chen po rnams dang / gang zag lta ba phun sum tshogs pa rnams dang / dgra bcom pa zag pa zad pa rnams ma gtogs par gzhan su zhig mos par 'gyur/ bcom ldan 'das de bzhin gshegs pas chos 'di</text></item>
<item><p>222b.3</p><section></section><text>mngon par sangs rgyas nas gsungs pa'i bar ni shin tu zab po/ /bcom ldan 'das kyis bka' stsal pa/ rab 'byor 'di ltar de bzhin nyid ni mi zad pa ste/ ci'i phyir mi zad ce na/ chos thams cad mi zad pa'i phyir mi zad pa'i de bzhin nyid de/ rab 'byor de bzhin nyid ni de bzhin</text></item>
<item><p>222b.4</p><section></section><text>gshegs pas bla na med pa yang dag par rdzogs pa'i byang chub tu mngon par rdzogs par sangs rgyas nas gsungs te/ 'di lta ste/ chos thams cad kyi de bzhin nyid do zhes bya ba ni yang dag par rdzogs pa'i sangs rgyas kyi de bzhin nyid thugs su chud pa de mchog tu yang dag par gsungs shing</text></item>
<item><p>222b.5</p><section></section><text>btags pa zhes bya ba yin no/ / de nas stong gsum gyi stong chen po'i 'jig rten gyi khams 'di na 'dod pa na spyod pa dang / gzugs na spyod pa'i lha'i bu gang ji snyed pa de dag thams cad lha rdzas kyi tsan+dan gyi phye ma yongs su bzung nas/ bcom ldan 'das ga la ba der song ste phyin nas/ </text></item>
<item><p>222b.6</p><section></section><text>bcom ldan 'das kyi zhabs gnyis la spyi bos phyag 'tshal te phyogs gcig tu 'khod do/ /phyogs gcig tu 'khod nas 'dod pa na spyod pa dang / gzugs na spyod pa'i lha'i bu de dag gis bcom ldan 'das la 'di skad ces gsol te / bcom ldan 'das shes rab kyi pha rol tu phyin pa zab</text></item>
<item><p>222b.7</p><section></section><text>mo 'di bshad na/ bcom ldan 'das shes rab kyi pha rol tu phyin pa'i mtshan nyid ji lta bu lags/ bcom ldan 'das kyis bka' stsal pa/ lha'i bu dag shes rab kyi pha rol tu phyin pa zab mo 'di'i mtshan nyid ni stong pa nyid do/ /lha'i bu dag shes rab kyi pha rol tu phyin pa zab mo 'di'i</text></item>
<item><p>223a.1</p><section></section><text>mtshan nyid ni mtshan ma med pa'o/ /lha'i bu dag shes rab kyi pha rol tu phyin pa zab mo 'di'i mtshan nyid ni smon pa med pa'o zhes bya ba ni stong pa nyid dang mtshan ma med pa dang smon pa med pa shes pa yin no/ / lha'i bu dag shes rab kyi pha rol tu phyin pa zab mo 'di'i mtshan nyid</text></item>
<item><p>223a.2</p><section></section><text>ni skye ba med pa'o/ /mtshan nyid 'gag pa med pa'o/ /mtshan nyid kun nas nyon mongs pa med pa'o/ /mtshan nyid rnam par byang ba med pa'o/ /mtshan nyid dngos po med pa'o/ /mtshan nyid rang bzhin med pa'i mtshan nyid rten pa med pa'o/ /mtshan nyid nam mkha'o/ /mtshan nyid</text></item>
<item><p>223a.3</p><section></section><text>rtag pa med pa'o/ /mtshan nyid chad pa med pa'o/ /mtshan nyid mngon par 'du byed pa med pa'o/ /mtshan nyid don gcig pa ma yin pa'o/ /mtshan nyid sna tshogs pa ma yin pa'o/ /mtshan nyid 'gro ba med pa ste mtshan nyid med pa'o/ /lha'i bu dag shes rab kyi pha rol tu phyin pa zab mo</text></item>
<item><p>223a.4</p><section></section><text>'di'i mtshan nyid de lta bu yin yang de bzhin gshegs pas 'jig rten gyi brdar tha snyad du mdzad de/ don dam par ni ma yin no zhes bya ba ni skye ba dang 'gag pa med pa la sogs pa shes pa yin no/ / lha'i bu dag mtshan nyid de dag ni lha dang mi dang lha ma yin du bcas pa'i 'jig rten gyis dkrugs</text></item>
<item><p>223a.5</p><section></section><text>par nus pa med do/ /de ci'i phyir zhe na/ lha dang mi dang lha ma yin du bcas pa'i 'jig rten pa yang mtshan nyid de nyid de lha'i bu dag mtshan nyid 'khrugs par byed pa med pa de mtshan nyid med pa'i mtshan nyid shes par mi byed do/ /de ltar mtshan nyid dang mtshan nyid med pa dang / mtshan nyid yod pa</text></item>
<item><p>223a.6</p><section></section><text>dang / mtshan nyid med pa de gnyis ka la yang gang gis shes par bya ba'am/ gang shes par bya ba mi srid do zhes bya ba ni chos nyid rnam par 'khrug pa med pa shes pa yin no/ / lha'i bu dag mtshan nyid de dag ni gzugs kyis 'dus byas pa ma yin no/ /de bzhin du tshor ba dang / 'du shes dang / </text></item>
<item><p>223a.7</p><section></section><text>'du byed rnams dang / rnam par shes pas 'dus byas pa ma yin no/ /khams kyis 'dus byas pa ma yin no/ /skye mched kyis 'dus byas pa ma yin no/ /rten cing 'brel bar 'byung bas 'dus byas pa ma yin no/ /sbyin pa'i pha rol tu phyin pas 'dus byas pa ma yin no/ /tshul khrims kyi</text></item>
<item><p>223b.1</p><section></section><text>pha rol tu phyin pas 'dus byas pa ma yin no/ /bzod pa'i pha rol tu phyin pas 'dus byas pa ma yin no/ /brtson 'grus kyi pha rol tu phyin pas 'dus byas pa ma yin no/ /bsam gtan gyi pha rol tu phyin pas 'dus byas pa ma yin no/ /shes rab kyi pha rol tu phyin pas 'dus byas pa ma</text></item>
<item><p>223b.2</p><section></section><text>yin no/ /stong pa nyid thams cad kyis 'dus byas pa ma yin no/ /byang chub kyi phyogs kyi chos rnams kyis 'dus byas pa ma yin no/ /'phags pa'i bden pa rnams kyis 'dus byas pa ma yin no/ /tshad med pa dang / bsam gtan dang / gzugs med pa'i snyoms par 'jug pa dang / </text></item>
<item><p>223b.3</p><section></section><text>rnam par thar pa brgyad dang / mthar gyis gnas pa'i snyoms par 'jug pa dgus 'dus byas pa ma yin no/ /stong pa nyid dang / mtshan ma med pa dang / smon pa med pas 'dus byas pa ma yin no/ /mngon par shes pas 'dus byas pa ma yin no/ /ting nge 'dzin thams cad kyis 'dus</text></item>
<item><p>223b.4</p><section></section><text>byas pa ma yin no/ /gzungs kyi sgo thams cad kyis 'dus byas pa ma yin no/ /de bzhin gshegs pa'i stobs rnams kyis 'dus byas pa ma yin no/ /mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad kyis 'dus byas pa ma yin no/ /</text></item>
<item><p>223b.5</p><section></section><text>rnam pa thams cad mkhyen pa nyid kyis 'dus byas pa ma yin no zhes bya ba ni mngon par 'du mi byed pa shes pa yin no/ / lha'i bu dag mtshan nyid de dag ni mi'am/ mi ma yin pa'am/ zag pa dang bcas pa'am/ zag pa med pa'am/ 'jig rten pa'am/ 'jig rten las 'das pa'am/ </text></item>
<item><p>223b.6</p><section></section><text>'dus byas pa'am/ 'dus ma byas kyi ma yin no/ /de nas bcom ldan 'das kyis 'dod pa na spyod pa dang / gzugs na spyod pa'i lha'i bu de dag la bka' stsal pa/ lha'i bu dag gal te la la zhig nam mkha'i mtshan nyid gang yin pa zhes zer na/ ci de yang dag par smra bas smra ba yin nam/ </text></item>
<item><p>223b.7</p><section></section><text>lha'i bu dag gis gsol pa/ bcom ldan 'das yang dag par smra bas smra ba ma lags so/ /de ci'i slad du zhe na/ bcom ldan 'das kyis nam mkha'i khams 'dus ma bgyis pa'i slad du nam mkha' la mtshan nyid cung zad kyang ma mchis so zhes bya ba ni rnam par mi rtog pa shes pa'o/ / </text></item>
<item><p>224a.1</p><section></section><text>bcom ldan 'das kyis bka' stsal pa/ lha'i bu dag de bzhin gshegs pa rnams byung yang rung / de bzhin gshegs pa rnams ma byung yang rung ste/ chos kyi dbyings 'di gnas pa nyid de/ de ltar mtshan nyid gnas pa de yang dag pa ji lta ba bzhin du gnas pa de ltar de</text></item>
<item><p>224a.2</p><section></section><text>bzhin gshegs pas mngon par rdzogs par sangs rgyas te / de'i phyir de bzhin gshegs pa de bzhin gshegs pa zhes brjod do/ /lha'i bu dag gis gsol pa/ bcom ldan 'das mtshan nyid zab mo 'di de bzhin gshegs pas mngon par rdzogs par sangs rgyas te/ mtshan nyid gang rnams</text></item>
<item><p>224a.3</p><section></section><text>mngon par rdzogs par sangs rgyas pa'i slad du de bzhin gshegs pa chags pa mi mnga' ba'i ye shes can no/ /mtshan nyid gang dag la bzhugs nas de bzhin gshegs pas mtshan nyid thams cad yang dag par rab tu bstan to/ /bcom ldan 'das shes rab kyi pha rol tu phyin pa yang dag par rab</text></item>
<item><p>224a.4</p><section></section><text>tu bstan pas/ mtshan nyid de dag yang dag par rab tu bstan to/ /bcom ldan 'das ji tsam du shes rab kyi pha rol tu phyin pa zab pa de tsam du de bzhin gshegs pa dgra bcom pa yang dag par rdzogs pa'i sangs rgyas rnams kyi spyod yul du 'gyur te/ gang la spyad pas de bzhin gshegs pa dgra bcom pa</text></item>
<item><p>224a.5</p><section></section><text>yang dag par rdzogs pa'i sangs rgyas kyis bla na med pa yang dag par rdzogs pa'i byang chub tu mngon par rdzogs par sangs rgyas te bla na med pa yang dag par rdzogs pa'i byang chub tu mngon par rdzogs par sangs rgyas nas kyang mtshan nyid thams cad rab tu dbye ba mdzad de/ gzugs kyi mtshan nyid dang / tshor ba'i mtshan nyid</text></item>
<item><p>224a.6</p><section></section><text>dang / 'du shes kyi mtshan nyid dang / 'du byed rnams kyi mtshan nyid dang / rnam par shes pa'i mtshan nyid dang / de bzhin du phung po'i mtshan nyid dang / khams kyi mtshan nyid dang / skye mched kyi mtshan nyid dang / rten cing 'brel bar 'byung ba'i mtshan nyid rab tu dbye bar mdzad pa dang / rnam pa thams</text></item>
<item><p>224a.7</p><section></section><text>cad mkhyen pa nyid kyi bar gyi mtshan nyid rab tu dbye bar mdzad pa ngo mtshar che'o zhes bya ba ni rab tu dbye ba shes pa yin no/ / de nas bcom ldan 'das kyis 'dod pa na spyod pa dang / gzugs na spyod pa'i lha'i bu rnams la bka' stsal pa/ lha'i bu dag gzugs kyi mtshan nyid ni gzugs su rung ba ste/ </text></item>
<item><p>224b.1</p><section></section><text>de de bzhin gshegs pas mtshan nyid med par mngon par rdzogs par sangs rgyas so/ /tshor ba'i mtshan nyid ni nyams su myong ba'o/ /'du shes kyi mtshan nyid ni mtshan mar 'dzin pa'o/ /'du byed rnams kyi mtshan nyid ni mngon par 'du byed pa'o/ /rnam par shes pa'i mtshan nyid ni so so'i</text></item>
<item><p>224b.2</p><section></section><text>rang bzhin shes pa ste/ de ni de bzhin gshegs pas mtshan nyid med par mngon par rdzogs par sangs rgyas so/ /phung po rnams kyi mtshan nyid ni spungs pa'o/ /khams rnams kyi mtshan nyid ni rigs so/ /skye mched rnams kyi mtshan nyid ni skye ba'i sgo'o/ /rten cing 'brel bar</text></item>
<item><p>224b.3</p><section></section><text>'byung ba'i mtshan nyid ni tshogs pa ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /sbyin pa'i pha rol tu phyin pa'i mtshan nyid ni yongs su gtong ba ste/ de bzhin gshegs pas mtshan nyid med par mngon par rdzogs par sangs rgyas so/ /</text></item>
<item><p>224b.4</p><section></section><text>tshul khrims kyi pha rol tu phyin pa'i mtshan nyid ni gdung ba med pa'o/ /bzod pa'i pha rol tu phyin pa'i mtshan nyid ni 'khrug pa med pa'o/ /brtson 'grus kyi pha rol tu phyin pa'i mtshan nyid ni brdzi ba med pa'o/ /bsam gtan gyi pha rol tu phyin pa'i mtshan nyid ni rjes su 'dzin pa'o/ /shes rab</text></item>
<item><p>224b.5</p><section></section><text>kyi pha rol tu phyin pa'i mtshan nyid ni chags pa med pa ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi rnams kyi mtshan nyid ni mi 'khrug pa ste/ </text></item>
<item><p>224b.6</p><section></section><text>de dag ni de bzhin gshegs pas mtshan nyid med par mngon par rdzogs par sangs rgyas so/ /byang chub kyi phyogs kyi chos sum cu rtsa bdun gyi mtshan nyid ni nges par 'byin pa ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /stong pa nyid kyi mtshan nyid</text></item>
<item><p>224b.7</p><section></section><text>ni dben pa'o/ /mtshan ma med pa'i mtshan nyid ni zhi ba'o/ /smon pa med pa'i mtshan nyid ni 'bad rtsol med pa ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /rnam par thar pa rnams kyi mtshan nyid ni grol ba ste/ de dag ni de bzhin gshegs pas mtshan</text></item>
<item><p>225a.1</p><section></section><text>nyid med par mngon par rdzogs par sangs rgyas so/ /stobs rnams kyi mtshan nyid ni shin tu rnam par gdon mi za ba'o/ /mi 'jigs pa rnams kyi mtshan nyid ni shin tu brtan pa'o/ so so yang dag par rig pa rnams kyi mtshan nyid ni yongs su mi chod pa'o/ /byams pa chen</text></item>
<item><p>225a.2</p><section></section><text>po'i mtshan nyid ni phan pa bsgrub pa'o/ /snying rje chen po'i mtshan nyid ni skyob pa'o/ /dga' ba'i mtshan nyid ni sangs rgyas kyi chos rnams la dang zhing rab tu dga' ba'o/ /btang snyoms kyi mtshan nyid ni bde ba dang / sdug bsngal ba dang / rnyed pa dang / ma rnyed pa dang / grags pa dang / grags pa</text></item>
<item><p>225a.3</p><section></section><text>med pa dang / bstod pa dang / smad pa ste/ skyon thams cad snyoms pa'o/ /sangs rgyas kyi chos ma 'dres pa bco brgyad rnams kyi mtshan nyid ni mi 'phrogs pa ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /rnam pa thams cad mkhyen</text></item>
<item><p>225a.4</p><section></section><text>pa nyid kyi ye shes kyi mtshan nyid ni mngon sum ste/ de dag ni de bzhin gshegs pas mtshan nyid med par mngon par rdzogs par sangs rgyas so/ /lha'i bu dag de ltar de bzhin gshegs pas chos thams cad mtshan nyid med par mngon par rdzogs par sangs rgyas te/ des na de bzhin gshegs</text></item>
<item><p>225a.5</p><section></section><text>pa chags pa mi mnga' ba'i ye shes can zhes brjod do zhes bya ba ni mtshan nyid med par shes pa yin no/ / de nas bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor shes rab kyi pha rol tu phyin pa 'di ni de bzhin gshegs pa dgra bcom pa yang dag par</text></item>
<item><p>225a.6</p><section></section><text>rdzogs pa'i sangs rgyas kyi skyed par byed pa'o/ /'jig rten 'di ston par byed pa'o/ /de'i phyir de bzhin gshegs pa rnams shes rab kyi pha rol tu phyin pa'i chos 'di la brten cing gnas so zhes bya ba ni nyid kyi chos la brten nas gnas pa shes pa yin no/ / de ltar chos la rim gror mdzad/ </text></item>
<item><p>225a.7</p><section></section><text>bla mar mdzad/ bsti stang du mdzad/ mchod par mdzad/ rjed par mdzad/ bkur stir mdzad de/ rab 'byor chos nyid 'di ni shes rab kyi pha rol tu phyin pa'o/ /des na shes rab kyi pha rol tu phyin pa 'di la de bzhin gshegs pas rim gror mdzad pa dang / bla mar mdzad pa dang / bsti stang du mdzad pa</text></item>
<item><p>225b.1</p><section></section><text>dang / mchod par mdzad pa dang / rjed par mdzad pa dang / bkur stir mdzad do/ /de ci'i phyir zhe na/ rab 'byor sangs rgyas bcom ldan 'das rnams ni shes rab kyi pha rol tu phyin pa las byung ba'i phyir te/ rab 'byor de bzhin gshegs pa ni byas pa mkhyen pa'o/ /rab 'byor gang la la zhig</text></item>
<item><p>225b.2</p><section></section><text>yang dag par smra bas byas pa shes shing byas pa tshor ba'o zhes smra na/ de de bzhin gshegs pa la byas pa mkhyen cing byas pa tshor ba'o zhes yang dag par smra bas yang dag par smra ba'o/ /rab 'byor ji ltar na de bzhin gshegs pa byas pa mkhyen cing byas pa tshor bar 'gyur ba yin zhe na/ rab 'byor</text></item>
<item><p>225b.3</p><section></section><text>de bzhin gshegs pa theg pa gang gis byon pa dang lam gang gis bla na med pa yang dag par rdzogs pa'i byang chub tu mngon par rdzogs par sangs rgyas par 'gyur ba'i theg pa de nyid dang / lam de nyid la de bzhin gshegs pa rim gror mdzad pa dang / bla mar mdzad pa dang / bsti stang du mdzad pa dang / </text></item>
<item><p>225b.4</p><section></section><text>mchod par mdzad pa dang / rjed par mdzad pa dang / bkur stir mdzad pa dang / rjes su 'dzin par mdzad pa dang / yongs su bsrung bar mdzad pa'i phyir ro/ / rab 'byor de bzhin gshegs pas byas pa mkhyen pa dang byas pa rig par blta bar bya'o zhes bya ba ni gus par bya ba la sogs pas shes pa yin</text></item>
<item><p>225b.5</p><section></section><text>no/ / rab 'byor gzhan yang de bzhin gshegs pas byed pa po med pa'i phyir/ chos thams cad ma byas zhes bya bar mngon par rdzogs par sangs rgyas so/ /lus med pa'i phyir ma byas zhes bya bar mngon par rdzogs par sangs rgyas so/ /rab 'byor 'di yang de bzhin gshegs pa'i byas pa</text></item>
<item><p>225b.6</p><section></section><text>mkhyen pa dang / byas pa rig par blta bar bya'o zhes bya ba ni byed pa med pa can shes pa yin no/ / rab 'byor gzhan yang shes rab kyi pha rol tu phyin pa la brten te/ de bzhin gshegs pa'i byed pa med pa can shes pa chos thams cad la 'jug pa med pa'i brdas 'jug ste/ rab 'byor rnam grangs</text></item>
<item><p>225b.7</p><section></section><text>des na shes rab kyi pha rol tu phyin pa ni de bzhin gshegs pa skyed par byed pa'o/ /'jig rten 'di ston par byed pa'o zhes bya ba ni thams cad du 'gro ba shes pa yin no/ / rab 'byor gyis gsol pa/ bcom ldan 'das gang gi tshe chos thams cad shes pa po ma mchis shing mthong ba po ma mchis pa</text></item>
<item><p>226a.1</p><section></section><text>de'i tshe ji ltar na shes rab kyi pha rol tu phyin pa de bzhin gshegs pa skyed par byed pa lags/ bcom ldan 'das kyis bka' stsal pa/ rab 'byor de de bzhin no/ /de de bzhin te/ chos thams cad ni shes pa po med cing mthong ba po med pa'o/ /rab 'byor ji ltar na chos</text></item>
<item><p>226a.2</p><section></section><text>thams cad shes pa po med cing mthong ba po med pa yin zhe na/ rab 'byor chos thams cad ni stong pa gsog gsob snying po med pa ste/ rab 'byor rnam grangs des na chos thams cad ni shes pa po med cing mthong ba po med pa'o/ /rab 'byor gzhan yang chos thams cad ni shes pa po med cing</text></item>
<item><p>226a.3</p><section></section><text>mthong ba po med pa ste/ rab 'byor ji ltar na chos thams cad shes pa po med cing mthong ba po med pa yin zhe na/ rab 'byor chos thams cad ni mi rten cing khongs su chud pa ma yin pa ste/ rab 'byor rnam grangs des na chos thams cad shes pa po med cing mthong ba po med pa'o/ /rab 'byor de ltar</text></item>
<item><p>226a.4</p><section></section><text>na shes rab kyi pha rol tu phyin pa ni de bzhin gshegs pa skyed par byed pa'o/ /'jig rten 'di ston par byed pa'o/ /de yang gzugs kyi mthong ba med pa'i phyir ston par byed pa'o/ /de bzhin du tshor ba dang / 'du shes dang / 'du byed rnams dang / rnam par shes pa'i mthong ba po med pa'i</text></item>
<item><p>226a.5</p><section></section><text>phyir ston par byed pa'o/ /phung po dang / khams dang skye mched dang / rten cing 'brel bar 'byung ba'i mthong ba med pa'i phyir ston par byed pa'o/ /de bzhin du rnam pa thams cad mkhyen pa nyid kyi bar gyi mthong ba med pa'i phyir ston par byed pa'o/ /rab 'byor de ltar na shes rab kyi pha rol tu phyin</text></item>
<item><p>226a.6</p><section></section><text>pa ni de bzhin gshegs pa skyed par byed pa'o/ /'jig rten 'di ston par byed pa'o/ /rab 'byor gyis gsol pa/ bcom ldan 'das ji ltar na gzugs kyi mthong ba ma mchis pa'i slad du ston par bgyid pa lags/ ji ltar na tshor ba dang / 'du shes dang / 'du byed rnams dang / ji ltar na</text></item>
<item><p>226a.7</p><section></section><text>rnam par shes pa'i mthong ba po ma mchis pa'i slad du ston par bgyid par 'gyur ba lags/ ji ltar na phung po dang / khams dang / skye mched dang / rten cing 'brel bar 'byung ba'i mthong ba ma mchis pa'i slad du ston par bgyid pa lags/ ji ltar na rnam pa thams cad mkhyen pa nyid kyi bar gyi mthong</text></item>
<item><p>226b.1</p><section></section><text>ba ma mchis pa'i slad du ston par bgyid pa lags// //bam po bzhi bcu lnga pa/ bcom ldan 'das kyis bka' stsal pa/ rab 'byor gang gi tshe gzugs la dmigs pa'i rnam par shes pa mi 'byung ba de'i tshe gzugs kyi mthong ba med pa'i phyir ston par byed pa'o/ /de</text></item>
<item><p>226b.2</p><section></section><text>bzhin du gang gi tshe tshor ba dang / 'du shes dang / 'du byed rnams dang / gang gi tshe rnam par shes pa la dmigs pa'i rnam par shes pa mi 'byung ba de'i tshe rnam par shes pa mthong ba med pa'i phyir ston par byed pa'o/ /gang gi tshe phung po dang / khams dang / skye mched dang / rten cing 'brel</text></item>
<item><p>226b.3</p><section></section><text>bar 'byung ba la dmigs pa'i rnam par shes pa mi 'byung ba de'i tshe/ rten cing 'brel bar 'byung ba'i mthong ba med pa'i phyir ston par byed pa'o/ /gang gi tshe pha rol tu phyin pa rnams la dmigs pa'i rnam par shes pa mi 'byung ba de'i tshe pha rol tu phyin pa rnams kyi mthong ba med pa'i phyir ston</text></item>
<item><p>226b.4</p><section></section><text>par byed pa'o/ /gang gi tshe stong pa nyid rnams dang / byang chub kyi phyogs kyi chos sum cu rtsa bdun rnams dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad rnams dang / mthar</text></item>
<item><p>226b.5</p><section></section><text>gyis gnas pa'i snyoms par 'jug pa dgu rnams dang / rnam par thar pa'i sgo stong pa nyid dang / mtshan ma med pa dang / smon pa med pa rnams dang / mngon par shes pa lnga rnams dang / gzugs kyi sgo rnams dang / de bzhin gshegs pa'i stobs bcu rnams dang / mi 'jigs pa rnams</text></item>
<item><p>226b.6</p><section></section><text>dang / so so yang dag par rig pa rnams dang / gang gi tshe sangs rgyas kyi chos ma 'dres pa rnams la dmigs pa'i rnam par shes pa mi 'byung ba de'i tshe sangs rgyas kyi chos ma 'dres pa rnams kyi mthong ba med pa'i phyir ston par byed pa'o/ /rab 'byor gang gi tshe rnam pa thams cad mkhyen pa nyid</text></item>
<item><p>226b.7</p><section></section><text>la dmigs pa'i rnam par shes pa mi 'byung ba de'i tshe rnam pa thams cad mkhyen pa nyid kyi mthong ba med pa'i phyir ston par byed pa'o/ /rab 'byor de ltar na shes rab kyi pha rol tu phyin pa zab mo 'di ni de bzhin gshegs pa'i skyed par byed pa'o/ /'jig rten 'di ston par byed pa'o zhes bya ba ni ma mthong</text></item>
<item><p>227a.1</p><section></section><text>ba'i don ston pa shes pa yin no/ / rab 'byor gzhan yang ji ltar na shes rab kyi pha rol tu phyin pa zab mo 'di ni de bzhin gshegs pa'i skyed par byed pa dang / 'jig rten 'di ston par byed pa yin zhe na/ rab 'byor 'di la shes rab kyi pha rol tu phyin pa ni 'jig rten stong ngo zhes brjod </text></item>
<item><p>227a.2</p><section></section><text>par mdzad do/ /ji ltar 'jig rten stong ngo zhes brjod par mdzad ce na/ phung po lnga'i 'jig rten stong ngo zhes bya bar brjod par mdzad do/ /skye mched bcu gnyis kyi 'jig rten stong ngo zhes bya bar brjod par mdzad do/ /khams bco brgyad kyi 'jig rten stong ngo zhes bya bar brjod par mdzad do/ /dge ba</text></item>
<item><p>227a.3</p><section></section><text>bcu'i las kyi lam gyi 'jig rten stong ngo zhes bya bar brjod par mdzad do/ /bsam gtan bzhi dang / tshad med pa bzhi dang / gzugs med pa'i snyoms par 'jug pa rnams kyi 'jig rten stong ngo zhes bya bar brjod par mdzad do/ /ma rig pa'i rkyen gyis rten cing 'brel bar 'byung ba'i yan lag bcu gnyis</text></item>
<item><p>227a.4</p><section></section><text>kyi 'jig rten stong ngo zhes bya bar brjod par mdzad do/ /'jig tshogs la lta ba sngon du 'gro ba can gyi lta bas byas pa drug cu rtsa gnyis kyi 'jig rten stong ngo zhes bya bar brjod par mdzad do/ /byang chub kyi phyogs kyi chos sum cu rtsa bdun gyi 'jig rten stong ngo zhes bya bar brjod par mdzad do/ /pha rol tu phyin pa</text></item>
<item><p>227a.5</p><section></section><text>drug gi 'jig rten stong ngo zhes bya bar brjod par mdzad do/ /nang stong pa nyid dang / phyi stong pa nyid dang / phyi nang stong pa nyid dang / stong pa nyid stong pa nyid dang / dngos po med pa'i ngo bo nyid stong pa nyid kyi bar gyi 'jig rten stong ngo zhes bya bar brjod par mdzad do/ /stobs bcu dang / mi 'jigs pa rnams</text></item>
<item><p>227a.6</p><section></section><text>dang / so so yang dag par rig pa rnams dang / sangs rgyas kyi chos ma 'dres pa rnams kyi 'jig rten stong ngo zhes bya bar brjod par mdzad do/ /rnam pa thams cad mkhyen pa nyid kyi bar gyi 'jig rten stong ngo zhes bya bar brjod par mdzad do/ /rab 'byor de ltar na shes rab kyi pha rol tu phyin pa 'di de bzhin</text></item>
<item><p>227a.7</p><section></section><text>gshegs pa skyed par byed pa'o/ /'jig rten 'di ston par byed pa'o/ /rab 'byor gzhan yang shes rab kyi pha rol tu phyin pa ni 'jig rten stong ngo zhes bya bar shes par mdzad do/ /ji ltar na 'jig rten stong zhes bya bar shes par mdzad ce na/ phung po dang / khams dang / skye mched dang / rten cing 'brel bar</text></item>
<item><p>227b.1</p><section></section><text>'byung ba dang / dge ba bcu'i las kyi lam dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / 'jig tshogs la lta ba sngon du 'gro ba can lta bas byas pa drug cu rtsa gnyis dang / pha rol tu phyin pa drug dang / byang chub kyi phyogs kyi chos sum cu rtsa</text></item>
<item><p>227b.2</p><section></section><text>bdun dang / stong pa nyid thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams dang / rnam pa thams cad mkhyen pa nyid kyi bar gyi 'jig rten stong ngo zhes bya bar shes par mdzad do/ /rab 'byor de ltar na shes</text></item>
<item><p>227b.3</p><section></section><text>rab kyi pha rol tu phyin pa ni de bzhin gshegs pa'i skyed par byed pa'o/ /'jig rten ston par byed pa'o/ /rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten stong ngo zhes bya bar ston par mdzad do/ /ji ltar 'jig rten stong ngo zhes bya bar ston par mdzad ce na/ </text></item>
<item><p>227b.4</p><section></section><text>phung po dang / khams dang / skye mched dang / rten cing 'brel bar 'byung ba dang / dge ba bcu'i las kyi lam dang / bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / 'jig tshogs la lta ba sngon du 'gro ba can lta bas byas pa drug cu</text></item>
<item><p>227b.5</p><section></section><text>rtsa gnyis dang / pha rol tu phyin pa drug dang / byang chub kyi phyogs kyi chos sum cu rtsa bdun dang / stong pa nyid thams cad dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams dang / rnam pa thams cad mkhyen pa</text></item>
<item><p>227b.6</p><section></section><text>nyid kyi bar gyi 'jig rten stong ngo zhes bya bar ston par mdzad do/ /rab 'byor de ltar na shes rab kyi pha rol tu phyin pa ni de bzhin gshegs pa'i skyed par byed pa'o/ /'jig rten 'di ston par mdzad pa'o zhes bya ba ni stong pa nyid kyi rnam par brjod par mdzad pa dang / shes par mdzad pa dang / ston par</text></item>
<item><p>227b.7</p><section></section><text>mdzad pa shes pa yin no/ / rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten bsam gyis mi khyab ces bya bar ston te/ ji ltar 'jig rten bsam gyis mi khyab ces bya bar ston zhe na/ phung po lnga dang / khams dang / skye mched dang / rten cing 'brel bar</text></item>
<item><p>228a.1</p><section></section><text>'byung ba dang / rnam pa thams cad mkhyen pa nyid kyi bar gyi 'jig rten bsam gyis mi khyab ces bya bar ston to/ /de bzhin du rnam par dben zhes bya ba dang / shin tu stong zhes bya ba dang / rang bzhin stong zhes bya bar ston to/ /rab 'byor gzhan yang shes rab kyi pha rol tu</text></item>
<item><p>228a.2</p><section></section><text>phyin pa zab mo 'di ni de bzhin gshegs pa la 'jig rten zhi zhes bya bar ston to/ /phung po lnga'i 'jig rten zhi zhes bya bar ston to/ /de bzhin du khams dang / skye mched dang / rten cing 'brel bar 'byung ba dang / rnam pa thams cad mkhyen pa nyid kyi bar gyi 'jig rten zhi zhes bya bar ston to/ /</text></item>
<item><p>228a.3</p><section></section><text>rab 'byor de ltar na shes rab kyi pha rol tu phyin pa ni de bzhin gshegs pa skyed par byed pa'o/ /'jig rten 'di ston par byed pa'o zhes bya ba ni bsam gyis mi khyab pa dang zhi ba nyid shes pa yin no/ / rab 'byor gzhan yang shes rab kyi pha rol tu phyin pa ni de bzhin gshegs pa la 'jig rten</text></item>
<item><p>228a.4</p><section></section><text>stong pa nyid ces bya bar ston te/ phung po lnga'i 'jig rten stong pa nyid ces bya bar ston to/ /de bzhin du khams dang / skye mched kyi 'jig rten stong pa nyid ces bya bar ston to/ /rten cing 'brel bar 'byung ba dang / rten cing 'brel bar 'byung ba'i yan lag gi 'jig rten stong pa nyid ces bya bar ston</text></item>
<item><p>228a.5</p><section></section><text>to/ /de bzhin du rnam pa thams cad mkhyen pa nyid kyi bar gyi 'jig rten stong pa nyid ces bya bar ston to/ /rab 'byor de ltar na shes rab kyi pha rol tu phyin pa de bzhin gshegs pa skyed par byed pa'o/ /'jig rten 'di ston par byed pa'o/ /rab 'byor shes rab kyi pha rol tu phyin pa zab mo 'di yang de bzhin</text></item>
<item><p>228a.6</p><section></section><text>gshegs pa la 'jig rten 'di'i 'du shes dang / 'jig rten pha rol gyi 'du shes su yang mi 'gyur ba de ltar 'jig rten ston to/ /de ci'i phyir zhe na/ de ni 'di ltar gang gis 'jig rten 'di'i 'du shes dang / 'jig rten pha rol gyi 'du shes su 'gyur ba'i chos de lta bu med do zhes bya ba ni 'jig rten 'du shes</text></item>
<item><p>228a.7</p><section></section><text>'gog pa shes pa yin te shes pa'i mtshan nyid yin no/ / rab 'byor gyis gsol pa/ bcom ldan 'das shes rab kyi pha rol tu phyin pa 'di ni bya ba chen pos nye bar gnas so/ /bcom ldan 'das shes rab kyi pha rol tu phyin pa 'di ni bsam gyis mi khyab pa'i bya bas dang / mnyam pa ma mchis pa'i bya bas dang / </text></item>
<item><p>228b.1</p><section></section><text>gzhal du ma mchis pa'i bya bas dang / grangs ma mchis pa'i bya bas dang / mi mnyam pa dang mnyam pa'i bya bas nye bar gnas so/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ shes rab kyi pha rol tu phyin pa 'di ni de bzhin gshegs pa rnams la bya ba</text></item>
<item><p>228b.2</p><section></section><text>chen pos nye bar gnas so/ /rab 'byor ji ltar na shes rab kyi pha rol tu phyin pa 'di bya ba chen pos nye bar gnas pa yin zhe na/ 'di ltar sems can thams cad kyi skyabs dang gnas dang yongs su mi gtong ba'i don gyis so/ /rab 'byor ji ltar na shes rab kyi pha rol tu phyin pa 'di bsam gyis mi khyab</text></item>
<item><p>228b.3</p><section></section><text>pa'i bya bas nye bar gnas pa yin zhe na/ rab 'byor sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid ni bsam gyis mi khyab pa ste/ rab 'byor rnam grangs des na shes rab kyi pha rol tu phyin pa de bzhin gshegs pa dgra bcom pa yang dag par rdzogs</text></item>
<item><p>228b.4</p><section></section><text>pa'i sangs rgyas rnams la bsam gyis mi khyab pa'i bya bas nye bar gnas so/ /rab 'byor ji ltar na shes rab kyi pha rol tu phyin pa 'di mi mnyam pa'i bya bas nye bar gnas pa yin zhe na/ rab 'byor sems can gyi ris na de bzhin gshegs pa dgra bcom pa yang dag par rdzogs pa'i sangs rgyas dang rim gror</text></item>
<item><p>228b.5</p><section></section><text>bya ba mnyam pa'i sems can ni 'ga' yang med do/ /rab 'byor rnam grangs des na shes rab kyi pha rol tu phyin pa ni de bzhin gshegs pa dgra bcom pa yang dag par rdzogs pa'i sangs rgyas rnams la mnyam pa med pa'i bya bas nye bar gnas so / /rab 'byor ji ltar na shes rab kyi pha rol tu phyin pa 'di ni de</text></item>
<item><p>228b.6</p><section></section><text>bzhin gshegs pa dgra bcom pa yang dag par rdzogs pa'i sangs rgyas rnams la gzhal du med pa'i bya bas nye bar gnas pa gang yin zhe na/ rab 'byor sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid ni sus kyang tshad bya bar mi nus pas gzhal du</text></item>
<item><p>228b.7</p><section></section><text>med pa ste/ rab 'byor rnam grangs des na shes rab kyi pha rol tu phyin pa ni de bzhin gshegs pa rnams la gzhal du med pa'i bya bas nye bar gnas so/ /rab 'byor ji ltar na shes rab kyi pha rol tu phyin pa 'di de bzhin gshegs pa dgra bcom pa yang dag par rdzogs pa'i sangs rgyas rnams la grangs med pa'i</text></item>
<item><p>229a.1</p><section></section><text>bya bas nye bar gnas she na/ rab 'byor sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid ni sus kyang bgrang bar mi nus pas grangs med pa ste/ rab 'byor rnam grangs des na shes rab kyi pha rol tu phyin pa ni de bzhin gshegs pa</text></item>
<item><p>229a.2</p><section></section><text>rnams la grangs med pa'i bya bas nye bar gnas so/ /rab 'byor ji ltar na shes rab kyi pha rol tu phyin pa mi mnyam pa dang mnyam pa'i bya bas nye bar gnas pa yin zhe na/ rab 'byor de bzhin gshegs pa rnams dang / mnyam pa yang med na lhag pa lta ci smos te/ rab 'byor rnam grangs des na shes rab kyi pha rol tu</text></item>
<item><p>229a.3</p><section></section><text>phyin pa ni de bzhin gshegs pa rnams la mi mnyam pa dang mnyam pa'i bya bas nye bar gnas so/ /rab 'byor gyis gsol pa/ bcom ldan 'das ci yang sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid bsam gyis mi khyab pa dang / mnyam pa</text></item>
<item><p>229a.4</p><section></section><text>ma mchis pa dang / gzhal du ma mchis pa dang / grangs ma mchis pa dang / mi mnyam pa dang mnyam pa lags sam/ bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor sangs rgyas nyid dang / de bzhin gshegs pa nyid dang / rang byung nyid dang / </text></item>
<item><p>229a.5</p><section></section><text>thams cad mkhyen pa nyid ni bsam gyis mi khyab pa'o/ /rab 'byor sangs rgyas nyid dang / de bzhin gshegs pa nyid dang / rang byung nyid dang / thams cad mkhyen pa nyid ni mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /rab 'byor gzugs</text></item>
<item><p>229a.6</p><section></section><text>kyang bsam gyis mi khyab pa dang / mi mnyam pa dang gzhal du med pa dang / grangs med pa dang / mi mnyam pa dang mnyam pa'o/ /rab 'byor tshor ba dang / 'du shes dang / 'du byed rnams dang / rnam par shes pa yang bsam gyis mi khyab pa dang / mi mnyam pa dang / gzhal du med pa dang / </text></item>
<item><p>229a.7</p><section></section><text>grangs med pa dang / mi mnyam pa dang mnyam pa'o/ /khams dang / skye mched dang / rten cing 'brel bar 'byung ba rnams kyang bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /de bzhin du rnam pa thams cad mkhyen pa</text></item>
<item><p>229b.1</p><section></section><text>nyid kyi bar yang bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /rab 'byor chos thams cad kyang bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam</text></item>
<item><p>229b.2</p><section></section><text>pa'o/ /rab 'byor chos thams cad kyi chos nyid gang yin pa de la ni sems sam sems las byung ba rnams kyang dmigs par mi 'gyur ro/ /de ci'i phyir zhe na/ rab 'byor gzugs bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa shes</text></item>
<item><p>229b.3</p><section></section><text>su med pa'i phyir ro/ /rab 'byor tshor ba dang / 'du shes dang / 'du byed rnams dang / rnam par shes pa bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa shes su med pa'i phyir ro/ /de bzhin du khams dang / skye mched dang / </text></item>
<item><p>229b.4</p><section></section><text>rten cing 'brel bar 'byung ba bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa shes su med pa'i phyir ro/ /rab 'byor rnam pa thams cad mkhyen pa nyid kyi bar du bsam gyis mi khyab pa dang / mi mnyam pa dang / gzhal du med</text></item>
<item><p>229b.5</p><section></section><text>pa dang / grangs med pa dang / mi mnyam pa dang mnyam pa shes su med pa'i phyir ro/ /rab 'byor gyis gsol pa/ bcom ldan 'das ci'i slad du gzugs bsam gyis mi khyab pa dang / mi mnyam pa dang / gzhal du ma mchis pa dang / grangs ma mchis pa dang / mi mnyam pa dang mnyam pa</text></item>
<item><p>229b.6</p><section></section><text>shes su ma mchis pa lags/ tshor ba dang / 'du shes dang / 'du byed rnams dang / rnam par shes pa bsam gyis mi khyab pa dang / mi mnyam pa dang / gzhal du ma mchis pa dang / grangs ma mchis pa dang / mi mnyam pa dang mnyam pa shes su ma mchis pa lags/ de bzhin du khams dang / </text></item>
<item><p>229b.7</p><section></section><text>skye mched dang / rten cing 'brel bar 'byung ba rnams bsam gyis mi khyab pa dang / mi mnyam pa dang / gzhal du ma mchis pa dang / grangs ma mchis pa dang / mi mnyam pa dang mnyam pa shes su ma mchis pa lags/ de bzhin du rnam pa thams cad mkhyen pa nyid kyi bar gyi bsam gyis mi khyab pa dang / </text></item>
<item><p>230a.1</p><section></section><text>mi mnyam pa dang / gzhal du ma mchis pa dang / grangs ma mchis pa dang / mi mnyam pa dang mnyam pa shes su ma mchis pa lags/ bcom ldan 'das kyis bka' stsal pa/ rab 'byor gzugs la yang bsam pa dang / mnyam pa dang / tshad dang / grangs dang / mi mnyam</text></item>
<item><p>230a.2</p><section></section><text>pa dang mnyam pa shes su med do/ /de bzhin du rnam pa thams cad mkhyen pa nyid kyi bar la yang bsam pa dang / mnyam pa dang / tshad dang / grangs dang / mi mnyam pa dang mnyam pa shes su med do/ /rab 'byor gyis gsol pa/ bcom ldan 'das ci'i slad du gzugs nas rnam pa thams cad</text></item>
<item><p>230a.3</p><section></section><text>mkhyen pa nyid kyi bar gyi bsam pa dang / mnyam pa dang / tshad dang / grangs dang / mi mnyam pa dang mnyam pa shes su ma mchis pa lags/ bcom ldan 'das kyis bka' stsal pa/ rab 'byor gzugs kyi ngo bo nyid ni bsam gyis mi khyab pa dang / mnyam pa med pa dang / gzhal du med pa dang / </text></item>
<item><p>230a.4</p><section></section><text>grangs med pa dang / mi mnyam pa dang mnyam pa ste/ rang bzhin med pa'i phyir ro/ /rab 'byor tshor ba dang / 'du shes dang / 'du byed rnams dang / rnam par shes pa'i ngo bo nyid ni bsam gyis mi khyab pa dang / mnyam pa med pa dang / gzhal du med pa dang / grangs med pa dang / mi mnyam</text></item>
<item><p>230a.5</p><section></section><text>pa dang mnyam pa ste/ rang bzhin med pa'i phyir ro/ /de bzhin du khams dang / skye mched dang / rten cing 'brel bar 'byung ba'i ngo bo nyid ni bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa ste/ rang bzhin med pa'i phyir ro/ /</text></item>
<item><p>230a.6</p><section></section><text>de bzhin du rnam pa thams cad mkhyen pa nyid kyi bar gyi ngo bo nyid ni bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa ste/ rang bzhin med pa'i phyir ro/ /rab 'byor de ji snyam du sems/ gzugs gang bsam gyis mi khyab pa dang / </text></item>
<item><p>230a.7</p><section></section><text>mi mnyam pa dang / gzhal du med pa dang / grangs med pa dang / mi mnyam pa dang mnyam pa de la gzugs dmigs su yod dam/ tshor ba dang / 'du shes dang / 'du byed rnams dang / rnam par shes pa gang bsam gyis mi khyab pa dang / mi mnyam pa dang / gzhal du med pa dang / grangs med pa dang / </text></item>
<item><p>230b.1</p><section></section><text>mi mnyam pa dang mnyam pa med pa de la tshor ba dang / 'du shes dang / 'du byed rnams dang / rnam par shes pa dmigs su yod dam/ khams dang / skye mched dang / rten cing 'brel bar 'byung ba gang bsam gyis mi khyab pa dang / mi mnyam pa dang / gzhal du med pa dang / grangs med pa dang / </text></item>
<item><p>230b.2</p><section></section><text>mi mnyam pa dang mnyam pa de la rten cing 'brel bar 'byung ba dmigs su yod dam/ rnam pa thams cad mkhyen pa nyid kyi bar du gang bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa de la rnam pa thams cad mkhyen pa nyid dmigs</text></item>
<item><p>230b.3</p><section></section><text>su yod dam/ rab 'byor gyis gsol pa/ bcom ldan 'das ma mchis so/ /bcom ldan 'das kyis bka' stsal pa/ rab 'byor rnam grangs des na chos thams cad bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /rab</text></item>
<item><p>230b.4</p><section></section><text>'byor de bzhin gshegs pa'i chos 'di dag ni bsam pa dang bral ba'i phyir bsam gyis mi khyab pa'o/ /mnyam pa dang bral ba'i phyir mi mnyam pa'o/ /tshad dang bral ba'i phyir gzhal du med pa'o/ /bgrang ba dang bral ba'i phyir grangs med pa'o/ /mnyam pa dang mi mnyam pa dang bral ba'i phyir mi mnyam</text></item>
<item><p>230b.5</p><section></section><text>pa dang mnyam pa ste/ rab 'byor rnam grangs des na chos thams cad bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /rab 'byor de bzhin gshegs pa'i chos de dag ni bsam pa las yongs su 'das pas na bsam gyis mi khyab</text></item>
<item><p>230b.6</p><section></section><text>pa'o/ /mnyam pa las yongs su 'das pas na mi mnyam pa'o/ /tshad ma las yongs su 'das pas na gzhal du med pa'o/ /bgrang ba las yongs su 'das pas na grangs med pa'o/ /mnyam pa dang mi mnyam pa las yongs su 'das pas na mi mnyam pa dang mnyam pa'o/ /rab 'byor bsam</text></item>
<item><p>230b.7</p><section></section><text>gyis mi khyab ces bya ba ni bsam du med pa'i tshig bla dgas so/ /rab 'byor mi mnyam pa zhes bya ba ni dpag tu mi rung ba'i tshig bla dgas so/ /rab 'byor gzhal du med pa zhes bya ba ni tshad med pa'i tshig bla dgas so/ /rab 'byor grangs med pa zhes bya ba ni bgrang du med pa'i tshig bla dgas so/ /rab</text></item>
<item><p>231a.1</p><section></section><text>'byor mi mnyam pa dang mnyam pa zhes bya ba ni mnyam pa dang mi mnyam pa med pa'i tshig bla dgas te/ rab 'byor de bzhin gshegs pa'i chos 'di dag ni bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa'o/ /</text></item>
<item><p>231a.2</p><section></section><text>rab 'byor bsam gyis mi khyab ces bya ba ni nam mkha' bsam gyis mi khyab pa'i phyir ro/ /de bzhin du mi mnyam pa zhes bya ba dang / gzhal du med ces bya ba dang / grangs med ces bya ba dang / mi mnyam pa dang mnyam pa zhes bya ba ni nam mkha' mi mnyam pa dang mnyam pa'i phyir te/ rab 'byor de</text></item>
<item><p>231a.3</p><section></section><text>bzhin gshegs pa'i chos de dag ni bsam gyis mi khyab pa dang / mi mnyam pa dang / gzhal du med pa dang / grangs med pa dang / mi mnyam pa dang mnyam pa ste/ de dag ni nyan thos dang / rang sangs rgyas thams cad dang / lha dang bcas pa'i 'jig rten gyi bsam pa'am/ mnyam par ram/ </text></item>
<item><p>231a.4</p><section></section><text>tshad mar ram/ grangs su'am mnyam pa dang / mi mnyam par bya bar mi nus te/ de ltar na sangs rgyas gzhal du med do/ /sangs rgyas kyi chos rnams gzhal du med do/ /de ltar bcom ldan 'das kyis bsam gyis mi khyab pa dang / mi mnyam pa dang / gzhal du med pa dang / grangs med pa dang mi</text></item>
<item><p>231a.5</p><section></section><text>mnyam pa dang mnyam pa'i le'u 'di bstan pa'i tshe/ dge slong lnga brgya nye bar len pa med par zag pa rnams las sems rnam par grol lo/ /dge slong ma brgya phrag nyi shu nye bar len pa med par zag pa rnams las sems rnam par grol lo/ /dge bsnyen stong phrag drug cu dang / dge bsnyen ma stong phrag nyi shu</text></item>
<item><p>231a.6</p><section></section><text>ni chos rnams la rdul dang bral zhing dri ma dang bral ba'i chos kyi mig rnam par dag go/ / byang chub sems dpa' stong phrag nyi shus ni mi skye ba'i chos la bzod pa thob par gyur te/ de dag bcom ldan 'das kyis bskal pa bzang po 'di la sangs rgyas su 'gyur ro zhes lung bstan to zhes bya ba ni bsam gyis mi khyab pa</text></item>
<item><p>231a.7</p><section></section><text>la sogs pa'i sdug bsngal gyi skad cig ma bzhi yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa 'di ni zab ste/ bcom ldan 'das shes rab kyi pha rol tu phyin pa 'di ni bya ba chen pos nye bar gnas pa'o/ /</text></item>
<item><p>231b.1</p><section></section><text>bcom ldan 'das shes rab kyi pha rol tu phyin pa 'di ni bya ba tshad ma mchis pa dang / bya ba mi mnyam pa dang / bya ba gzhal du ma mchis pa dang / bya ba grangs med pa dang / bya ba mi mnyam pa dang mnyam pa'i slad du nye bar gnas pa'o/ /de skad ces gsol pa dang / bcom ldan 'das kyis tshe dang</text></item>
<item><p>231b.2</p><section></section><text>ldan pa rab 'byor la bka' stsal pa/ rab 'byor de de bzhin no/ /de de bzhin te/ rab 'byor shes rab kyi pha rol tu phyin pa 'di ni bya ba chen pos nye bar gnas pa'o/ /rab 'byor shes rab kyi pha rol tu phyin pa 'di ni bya ba tshad med pa dang / bya ba mi mnyam pa dang / bya ba gzhal du med pa dang / bya ba</text></item>
<item><p>231b.3</p><section></section><text>grangs med pa dang / bya ba mi mnyam pa dang mnyam pas nye bar gnas pa'o/ /de ci'i phyir zhe na/ rab 'byor shes rab kyi pha rol tu phyin pa zab mo 'di ni pha rol tu phyin pa lnga dang yang dag par ldan pa'o/ /rab 'byor shes rab kyi pha rol tu phyin pa 'di ni nang stong pa nyid dang yang dag par ldan pa'o/ /</text></item>
<item><p>231b.4</p><section></section><text>dngos po med pa'i ngo bo nyid stong pa nyid kyi bar dang yang dag par ldan pa'o/ /dran pa nye bar gzhag pa bzhi rnams dang / yang dag par spong ba bzhi rnams dang / rdzu 'phrul gyi rkang pa bzhi rnams dang / dbang po lnga rnams dang / stobs lnga rnams dang / byang chub kyi yan lag bdun rnams dang / 'phags pa'i</text></item>
<item><p>231b.5</p><section></section><text>lam yan lag brgyad pa rnams dang yang dag par ldan pa'o/ /rab 'byor shes rab kyi pha rol tu phyin pa zab mo 'di ni bsam gtan bzhi rnams dang / tshad med pa bzhi rnams dang / gzugs med pa'i snyoms par 'jug pa bzhi rnams dang / 'phags pa'i bden pa bzhi rnams dang / rnam par thar pa</text></item>
<item><p>231b.6</p><section></section><text>brgyad rnams dang / mthar gyis gnas pa'i snyoms par 'jug pa dgu rnams dang / stong pa nyid dang / mtshan med pa dang / smon pa med pa rnams dang / mngon par shes pa drug rnams dang / ting nge 'dzin rnams dang / gzungs kyi sgo rnams dang yang dag par ldan pa'o/ /rab 'byor shes rab kyi pha</text></item>
<item><p>231b.7</p><section></section><text>rol tu phyin pa 'di ni de bzhin gshegs pa'i stobs bcu dang yang dag par ldan pa'o/ /mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad rnams dang yang dag par ldan pa'o/ /rab 'byor shes rab kyi pha rol tu phyin pa 'di ni sangs rgyas kyi chos</text></item>
<item><p>232a.1</p><section></section><text>dang yang dag par ldan pa'o/ /rnam pa thams cad mkhyen pa nyid kyi bar dang yang dag par ldan pa'o/ /rab 'byor 'di lta ste dper na/ rgyal po rgyal rigs spyi bo nas dbang bskur ba yul 'khor thob pa'i rgyal po'i bya bar gyur pa gang dang gang yin pa de dag thams cad blon po dang</text></item>
<item><p>232a.2</p><section></section><text>ldan na rgyal po'i bya ba'am/ yul 'khor gyi bya ba la rgyal po snying las chung zhing khur bor bar gyur pa yin no/ /rab 'byor de bzhin du nyan thos kyi chos sam/ rang sangs rgyas kyi chos sam/ byang chub sems dpa'i chos sam/ sangs rgyas kyi chos gang ci yang rung ste/ de dag thams cad shes rab kyi</text></item>
<item><p>232a.3</p><section></section><text>pha rol tu phyin pa dang yang dag par ldan na shes rab kyi pha rol tu phyin pa ni de dag gi bya ba byed do/ /rab 'byor de bas na shes rab kyi pha rol tu phyin pa 'di ni bya ba chen pos nye bar gnas pa'o / /shes rab kyi pha rol tu phyin pa 'di ni bya ba bsam gyis mi khyab pas dang / bya ba mi mnyam pas dang / bya ba</text></item>
<item><p>232a.4</p><section></section><text>gzhal du med pas dang / bya ba grangs med pas dang / bya ba mi mnyam pa dang mnyam pas nye bar gnas pa'o/ /de ci'i phyir zhe na/ rab 'byor de ni 'di ltar shes rab kyi pha rol tu phyin pa zab mo 'di ni gzugs kyi yongs su ma bzung ba dang / mngon par ma zhen pas nye bar gnas pa'o/ /tshor</text></item>
<item><p>232a.5</p><section></section><text>ba dang / 'du shes dang / 'du byed rnams dang / rnam par shes pa'i yongs su ma bzung ba dang / mngon par ma zhen pas nye bar gnas pa'o/ /sangs rgyas kyi chos ma 'dres pa bco brgyad kyi bar gyi yongs su ma bzung ba dang / mngon par ma zhen pas nye bar gnas pa'o/ /rgyun du zhugs pa'i</text></item>
<item><p>232a.6</p><section></section><text>'bras bu'i yongs su ma bzung ba dang / mngon par ma zhen pas nye bar gnas pa'o/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / bla na med pa yang dag par rdzogs pa'i byang chub kyi bar gyi yongs su ma bzung ba dang / </text></item>
<item><p>232a.7</p><section></section><text>mngon par ma zhen pas nye bar gnas so/ / rab 'byor gyis gsol pa/ bcom ldan 'das ji ltar na shes rab kyi pha rol tu phyin pa 'di gzugs kyi yongs su ma bzung ba dang / mngon par ma zhen pas nye bar gnas pa lags/ bcom ldan 'das ji ltar na tshor ba dang / 'du shes dang / 'du byed rnams</text></item>
<item><p>232b.1</p><section></section><text>dang / rnam par shes pa'i yongs su ma bzung ba dang / mngon par ma zhen pas nye bar gnas pa lags/ bcom ldan 'das ji ltar na bla na med pa yang dag par rdzogs pa'i byang chub kyi bar gyi yongs su ma bzung ba dang / mngon par ma zhen pas nye bar gnas pa lags/ bcom ldan 'das kyis</text></item>
<item><p>232b.2</p><section></section><text>bka' stsal pa/ rab 'byor khyod kyis gzugs gang yongs su gzung bar bya ba'am/ mngon par zhen par bya ba de lta bu yang dag par rjes su mthong ngam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor khyod kyis tshor ba dang / </text></item>
<item><p>232b.3</p><section></section><text>'du shes dang / 'du byed rnams dang / rnam par shes pa yongs su gzung bar bya ba'am/ mngon par zhen par bya ba de lta bu yang dag par rjes su mthong ngam/ rab 'byor khyod kyis bla na med pa yang dag par rdzogs pa'i byang chub kyi bar gang yongs su gzung bar bya ba'am/ mngon par zhen par bya ba de</text></item>
<item><p>232b.4</p><section></section><text>lta bu yang dag par rjes su gzung ngam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis bka' stsal pa/ rab 'byor legs so legs so/ /rab 'byor ngas kyang gang yongs su gzung bar bya ba'am/ mngon par zhen par bya ba'i gzugs de lta bu yang</text></item>
<item><p>232b.5</p><section></section><text>dag par rjes su ma mthong / rab 'byor ngas kyang gang yongs su gzung bar bya ba'am/ mngon par zhen par bya ba'i tshor ba dang / 'du shes dang / 'du byed rnams dang / rnam par shes pa yang dag par rjes su ma mthong / rab 'byor ngas kyang bla na med pa yang dag par rdzogs pa'i byang chub yang dag par</text></item>
<item><p>232b.6</p><section></section><text>rjes su ma mthong / yang dag par rjes su ma mthong bas yongs su ma bzung / yongs su ma bzung bas mngon par ma zhen to/ /rab 'byor ngas kyang sangs rgyas nyid dang / thams cad shes pa nyid dang / rnam pa thams cad mkhyen pa nyid dang / de bzhin gshegs pa nyid yang dag par rjes su ma</text></item>
<item><p>232b.7</p><section></section><text>mthong / yang dag par rjes su ma mthong bas yongs su ma bzung / yongs su ma bzung bas mngon par ma zhen to/ /rab 'byor de lta bas na byang chub sems dpa' sems dpa' chen pos gzugs yongs su gzung bar mi bya/ mngon par zhen par mi bya'o/ /rab 'byor byang chub sems dpa' sems dpa'</text></item>
<item><p>233a.1</p><section></section><text>chen pos tshor ba dang / 'du shes dang / 'du byed rnams dang / rnam par shes pa yongs su gzung bar mi bya/ mngon par zhen par mi bya'o/ /de bzhin du phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag</text></item>
<item><p>233a.2</p><section></section><text>rnams yongs su gzung bar mi bya/ mngon par zhen par mi bya'o/ /de bzhin du pha rol tu phyin pa thams cad dang / stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa rnams dang / </text></item>
<item><p>233a.3</p><section></section><text>bsam gtan rnams dang / gzugs med pa'i snyoms par 'jug pa rnams dang / rnam par thar pa brgyad dang / mthar gyis gnas pa'i snyoms par 'jug pa dgu rnams dang / stong pa nyid dang / mtshan ma med pa dang / smon pa med pa rnams dang / mngon par shes pa rnams dang / de bzhin gshegs</text></item>
<item><p>233a.4</p><section></section><text>pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad rnams yongs su gzung bar mi bya/ mngon par zhen par mi bya'o/ /bla na med pa yang dag par rdzogs pa'i byang chub kyi bar yongs su gzung bar mi bya/ mngon par zhen</text></item>
<item><p>233a.5</p><section></section><text>par mi bya'o/ /de bzhin du sangs rgyas nyid dang / thams cad shes pa nyid dang / rnam pa thams cad mkhyen pa nyid dang / de bzhin gshegs pa nyid yongs su gzung bar mi bya/ mngon par zhen par mi bya'o zhes bya ba ni 'phags pa'i gang zag thams cad sdud pa'i khyad par kun 'byung gi skad cig ma</text></item>
<item><p>233a.6</p><section></section><text>dang po yin no/ /de nas 'dod pa na spyod pa dang / gzugs na spyod pa'i lha'i bu de dag gis bcom ldan 'das la 'di skad ces gsol to/ /bcom ldan 'das shes rab kyi pha rol tu phyin pa zab cing blta dka' la rtogs par dka' ba brtag tu ma mchis pa rtog ge'i spyod yul ma lags pa ste/ bcom</text></item>
<item><p>233a.7</p><section></section><text>ldan 'das shes rab kyi pha rol tu phyin pa ni zhi ba/ phra ba/ mdzangs pa/ mkhas pa/ rnam par shes pas rig par bgyi ba ste/ bcom ldan 'das byang chub sems dpa' gang shes rab kyi pha rol tu phyin pa zab mo 'di la mos par 'gyur ba de dag ni nges par sngon gyi rgyal ba la bgyi ba bgyis pa lags/ </text></item>
<item><p>233b.1</p><section></section><text>bcom ldan 'das byang chub sems dpa' shes rab kyi pha rol tu phyin pa zab mo 'di la mos par 'gyur ba 'di dag ni nges par dge ba'i bshes gnyen gyis yongs su bzung ba'o/ /dge ba'i rtsa ba bskyed pa'o zhes bya ba ni skyes bu mkhas pas rig par bya ba nyid kyi khyad par kun 'byung gi skad cig ma gnyis pa</text></item>
<item><p>233b.2</p><section></section><text>yin no/ / bcom ldan 'das gal te stong gsum gyi stong chen po'i 'jig rten gyi khams kyi sems can gang ji snyed pa de dag thams cad dad pa'i rjes su 'brang bar 'gyur/ chos kyi rjes su 'brang ba dang / brgyad pa dang / rgyun du zhugs pa dang / lan cig phyir 'ong ba dang / phyir mi 'ong ba dang / </text></item>
<item><p>233b.3</p><section></section><text>dgra bcom par 'gyur / rang sangs rgyas su 'gyur te/ de dag thams cad kyi shes pa dang spangs pa gang ji snyed pa dang / shes rab kyi pha rol tu phyin pa zab mo 'di la gdugs gcig tu bzod cing mos pa dang / bsam pa dang / gzhal ba dang / nye bar bstan pa dang / bgrang ba'i tshul de ltar shes</text></item>
<item><p>233b.4</p><section></section><text>rab kyi pha rol tu phyin pa la bzod cing mos na 'di nyid de dag las mchog dang gtso bor khums lags so/ /de ci'i slad du zhe na/ de ni 'di ltar dad pa'i rjes su 'brang ba dang / chos kyi rjes su 'brang ba dang / brgyad pa dang / rgyun du zhugs pa rnams dang / lan cig phyir 'ong ba rnams dang / phyir mi 'ong ba rnams dang / dgra bcom pa nyid</text></item>
<item><p>233b.5</p><section></section><text>dang / rang sangs rgyas kyi shes pa dang / spong ba gang yin pa de ni byang chub sems dpa' sems dpa' chen po mi skye ba'i chos la bzod pa thob pa'i bzod pa'o/ /de nas bcom ldan 'das kyis lha'i bu de dag la bka' stsal pa/ lha'i bu dag de de bzhin no/ /de de bzhin te/ rang sangs rgyas</text></item>
<item><p>233b.6</p><section></section><text>kyi bar gyi shes pa dang / spangs pa gang yin pa de ni byang chub sems dpa' mi skye ba'i chos la bzod pa thob pa'i bzod pa'o zhes bya ba ni thun mong ma yin pa'i khyad par te kun 'byung gi skad cig ma gsum pa yin no/ / lha'i bu dag rigs kyi bu'am/ rigs kyi bu mo gang la las shes rab kyi pha</text></item>
<item><p>233b.7</p><section></section><text>rol tu phyin pa zab mo 'di nyan cing thos nas bri ba dang / bris nas lung 'bogs pa dang / tshul bzhin du yid la byed pa'i rigs kyi bu'am/ rigs kyi bu mo de dag ni shin tu myur bar mya ngan las 'da' bar 'dod par bya'i/ nyan thos kyi theg pa rnams dang / rang sangs rgyas kyi theg pa rnams dang / </text></item>
<item><p>234a.1</p><section></section><text>shes rab kyi pha rol tu phyin pa dang bral ba'i mdo sde gzhan la spyod pa dag ni ma yin no/ /de ci'i phyir zhe na/ de ni 'di ltar shes rab kyi pha rol tu phyin pa zab mo 'di las phul du byung ba'i chos gang la dad pa'i rjes su 'brang ba dang / chos kyi rjes su 'brang ba dang / brgyad</text></item>
<item><p>234a.2</p><section></section><text>pas bslab par bya ba dang / gang la rgyun du zhugs pa dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas rnams kyis bslab par bya ba dang / gang la byang chub sems dpa' sems dpa' chen po theg pa chen po la yang dag par zhugs pa rnams kyis bslab par</text></item>
<item><p>234a.3</p><section></section><text>bya ba dang / ji ltar de bzhin gshegs pa dgra bcom pa yang dag par rdzogs pa'i sangs rgyas rnams kyis bslabs te/ bla na med pa yang dag par rdzogs pa'i byang chub tu mngon par rdzogs par sangs rgyas par gyur pa de dag rgya cher bstan pa'i phyir ro zhes bya ba ni mngon par shes pa myur ba'i khyad par kun</text></item>
<item><p>234a.4</p><section></section><text>'byung gi skad cig ma bzhi pa yin no/ / de nas 'dod pa na spyod pa dang / gzugs na spyod pa'i lha'i bu de dag gis ched du brjod pa ched du brjod de/ bcom ldan 'das 'di lta ste/ shes rab kyi pha rol tu phyin pa 'di ni pha rol tu phyin pa chen po ste/ bcom ldan 'das 'di lta ste/ shes rab kyi pha rol</text></item>
<item><p>234a.5</p><section></section><text>tu phyin pa 'di ni bsam gyis mi khyab pa'i pha rol tu phyin pa'o/ /mi mnyam pa'i pha rol tu phyin pa'o/ /tshad ma mchis pa'i pha rol tu phyin pa'o/ /gzhal du ma mchis pa'i pha rol tu phyin pa'o/ /grangs ma mchis pa'i pha rol tu phyin pa'o/ /mi mnyam pa dang mnyam pa'i pha rol tu phyin pa ste/ bcom</text></item>
<item><p>234a.6</p><section></section><text>ldan 'das shes rab kyi pha rol tu phyin pa zab mo gang la bslabs shing dad pa'i rjes su 'brang ba rnams 'byung bar 'gyur/ chos kyi rjes su 'brang ba rnams dang / brgyad pa dang / rgyun du zhugs pa rnams dang / lan cig phyir 'ong ba dang / phyir mi 'ong ba dang / dgra bcom pa dang / rang sangs rgyas</text></item>
<item><p>234a.7</p><section></section><text>rnams 'byung bar 'gyur/ gang la bslabs shing byang chub sems dpa' sems dpa' chen po rnams bla na med pa yang dag par rdzogs pa'i byang chub mngon par rdzogs par sangs rgyas/ mngon par rdzogs par 'tshang rgya mngon par rdzogs par 'tshang rgya bar 'gyur yang shes rab kyi pha rol tu phyin pa zab mo</text></item>
<item><p>234b.1</p><section></section><text>'di 'grib pa'am/ 'phel bar yang 'tshal bar mi gda'o zhes bya ba ni 'grib pa dang 'phel ba med pa'i khyad par te/ 'gog pa'i skad cig ma dang po yin no/ / de nas 'dod pa na spyod pa dang / gzugs na spyod pa'i lha'i bu de dag gis bcom ldan 'das kyi zhabs gnyis la spyi bos phyag 'tshal te/ </text></item>
<item><p>234b.2</p><section></section><text>bcom ldan 'das la lan gsum du g.yas phyogs su bskor nas/ bcom ldan 'das kyi spyan snga nas dong ste/ de nas shin tu yang mi ring ba zhig tu phyin nas 'dod pa na spyod pa'i lha'i bu gang yin pa de dag ni 'dod pa'i khams su 'khod do/ /gzugs na spyod pa'i lha'i bu gang yin pa de dag ni</text></item>
<item><p>234b.3</p><section></section><text>gzugs kyi khams su 'khod do/ /de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di thos ma thag tu mos par 'gyur ba de dag gang nas shi 'phos</text></item>
<item><p>234b.4</p><section></section><text>nas 'dir skyes par gyur pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di thos nas thos ma thag tu mos par 'gyur/ zhum par mi 'gyur/ yongs su zhum par mi 'gyur/ rmongs par mi 'gyur/ </text></item>
<item><p>234b.5</p><section></section><text>the tshom za bar mi 'gyur/ nem nur du mi 'gyur la shes rab kyi pha rol tu phyin pa zab mo 'di nyan par mngon par brtson par 'gyur zhing / shes rab kyi pha rol tu phyin pa zab mo 'di thos nas kyang yid la byed pa de dag dang 'bral bar mi 'gyur bar yid la bya ba de dag 'gro'am 'ong ngam 'greng ngam 'dug gam nyal</text></item>
<item><p>234b.6</p><section></section><text>yang rung ste/ rtag tu rgyun mi 'chad par 'jig par mi byed cing chos smra ba'i gang zag de la yang rtag tu rgyun mi 'chad par rjes su 'brang bar 'gyur te/ rab 'byor 'di lta ste dper na/ ba drus ma be'u gzhon nu mi 'dor ba ltar rab 'byor byang chub sems dpa' sems dpa' chen pos shes rab kyi pha rol tu phyin</text></item>
<item><p>234b.7</p><section></section><text>pa zab mo 'di'i don du ji srid shes rab kyi pha rol tu phyin pa zab mo 'di ni khong du chud par bya ba dang / 'chang ba dang / klog pa dang / yongs su bsams pa dang / yid kyis rtogs par bya ba dang / lta bas legs par rab tu rtogs par ma byas pa de srid du chos smra ba de stong par mi 'gyur na/ rab 'byor theg pa</text></item>
<item><p>235a.1</p><section></section><text>la gsar du zhugs pa'i gang zag byang chub sems dpa' sems dpa' chen po de ni mi'i nang nyid nas shi 'phos nas mi'i nang du skyes pa'o/ /de ci'i phyir zhe na/ de ni 'di ltar theg pa la gsar du zhugs pa'i byang chub sems dpa' sems dpa' chen po des sngon yang shes rab kyi pha</text></item>
<item><p>235a.2</p><section></section><text>rol tu phyin pa 'di bris shing glegs bam du byas te/ me tog dang / spos dang / dri dang / phreng ba dang / byug pa dang / phye ma dang / na bza' dang / gdugs dang / rgyal mtshan dang / ba dan dang / khor yug tu mar me'i phreng ba mang pos rim gror byas/ bla mar byas/ bsti stang du byas/ </text></item>
<item><p>235a.3</p><section></section><text>mchod par byas/ rjed par byas/ bkur stir byas te/ de dag dge ba'i rtsa ba des mi'i nang nas shi 'phos nas mi'i nang du skyes te/ shes rab kyi pha rol tu phyin pa zab mo 'di thos ma thag tu mos par 'gyur ro zhes bya ba ni drag tu 'grub pa'i khyad par te/ 'gog pa'i skad cig ma gnyis pa</text></item>
<item><p>235a.4</p><section></section><text>yin no/ / rab 'byor gyis gsol pa/ bcom ldan 'das byang chub sems dpa' sems dpa' chen po sangs rgyas kyi zhing gzhan dag tu sangs rgyas bcom ldan 'das gzhan dag la bsnyen bkur bgyis shing 'phos te 'dir skye ba gang shes rab kyi pha rol tu phyin pa zab mo 'di thos ma thag tu mos shing</text></item>
<item><p>235a.5</p><section></section><text>mos par gyur nas kyang 'dri bar 'gyur ba dang / bris nas kyang 'dzin par 'gyur ba dang / lung 'bogs par 'gyur ba dang / kha ton bgyid par 'gyur zhing / tshul bzhin du yid la bgyid par 'gyur ba'i yon tan 'di dag nyid dang ldan pa'i rnam grangs de lta bu dag mchis sam/ bcom ldan 'das kyis</text></item>
<item><p>235a.6</p><section></section><text>bka' stsal pa/ rab 'byor de de bzhin no/ /de de bzhin te/ rab 'byor byang chub sems dpa' sems dpa' chen po sangs rgyas bcom ldan 'das gzhan dag la bsnyen bkur byas shing / de nas shi 'phos nas 'dir skyes pa gang shes rab kyi pha rol tu phyin pa zab mo 'di thos ma thag tu mos par</text></item>
<item><p>235a.7</p><section></section><text>'gyur/ mos par gyur nas kyang 'dri bar 'gyur/ bris nas kyang 'dzin par 'gyur/ lung 'bogs par 'gyur/ kha ton byed par 'gyur/ tshul bzhin du yid la byed par 'gyur ba'i yon tan 'di dag nyid dang ldan pa'i rnam grangs de lta bu dag yod do/ /de ci'i phyir zhe na/ de ni 'di ltar byang chub</text></item>
<item><p>235b.1</p><section></section><text>sems dpa' sems dpa' chen po des sangs rgyas bcom ldan 'das de dag las shes rab kyi pha rol tu phyin pa zab mo 'di thos so/ /thos nas kyang bzung ngo / /bcangs so/ /bklags so/ /kha ton byas so/ /tshul bzhin du yid la byas so/ /de ni dge ba'i rtsa ba de nyid dang yid la byed pa</text></item>
<item><p>235b.2</p><section></section><text>de dag gis 'dir skye ba'o/ /rab 'byor gzhan yang byang chub sems dpa' sems dpa' chen po dga' ldan gyi lha rnams nas shi 'phos nas 'dir mi rnams dang skal ba mnyam par skye ba gang yin pa de yang yon tan 'di nyid dang ldan par rig par bya'o/ /de ci'i phyir zhe na/ rab 'byor de ni 'di ltar</text></item>
<item><p>235b.3</p><section></section><text>byang chub sems dpa' sems dpa' chen po byams pa la shes rab kyi pha rol tu phyin pa zab mo 'di yongs su dris pa ste/ de dag dge ba'i rtsa ba des 'dir skye'o/ /rab 'byor gzhan yang byang chub sems dpa' sems dpa' chen po gang gis sngon gyi mthar yang shes rab kyi pha rol tu phyin pa zab mo 'di</text></item>
<item><p>235b.4</p><section></section><text>ma thos la/ thos nas kyang yongs su dri ba ma byas par mi'i 'jig rten du skye bar 'gyur ba de ni nem nur du 'gyur/ rmongs par 'gyur/ sems zhum par 'gyur te/ rab 'byor gzhan yang byang chub sems dpa' sems dpa' chen po des sngon gyi mthar yang shes rab kyi pha rol tu phyin pa zab mo 'di ma</text></item>
<item><p>235b.5</p><section></section><text>thos la/ thos nas kyang yongs su dri bar ma byas pa de ni shes rab kyi pha rol tu phyin pa zab mo 'di bshad pa'i tshe the tshom du 'gyur/ rmongs par 'gyur/ sems zhum par 'gyur ro/ /rab 'byor gzhan yang de bzhin du byang chub sems dpa' sems dpa' chen po gang gis sngon gyi mthar yang bsam</text></item>
<item><p>235b.6</p><section></section><text>gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ma thos yongs su dri ba ma byas pa de ni sbyin pa'i pha rol tu phyin pa 'di bstan pa'i tshe/ nem nur du 'gyur/ rmongs par 'gyur/ </text></item>
<item><p>235b.7</p><section></section><text>sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mthar yang nang stong pa nyid dang / dngos po med pa'i ngo bo nyid stong pa nyid kyi bar du ma thos yongs su dri ba ma byas pa de ni shes rab kyi pha rol tu phyin pa zab mo 'di bstan pa'i tshe/ thos nas</text></item>
<item><p>236a.1</p><section></section><text>nem nur du 'gyur/ rmongs par 'gyur/ sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mthar yang dran pa nye bar gzhag pa bzhi yongs su dri bar ma byas pa'am/ ma thos pa de ni shes rab kyi pha rol tu phyin pa</text></item>
<item><p>236a.2</p><section></section><text>zab mo 'di bstan pa'i tshe/ thos nas kyang nem nur du 'gyur/ rmongs par 'gyur/ sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mthar yang yang dag par spong ba bzhi dang / rdzu 'phrul gyi rkang pa bzhi dang / dbang po lnga dang / </text></item>
<item><p>236a.3</p><section></section><text>stobs lnga dang / byang chub kyi yan lag bdun dang / 'phags pa'i lam yan lag brgyad pa ma thos la/ thos nas kyang yongs su dri bar ma byas pa de ni shes rab kyi pha rol tu phyin pa zab mo 'di bstan pa'i tshe/ thos nas nem nur du 'gyur/ rmongs par 'gyur/ sems zhum par 'gyur/ sems</text></item>
<item><p>236a.4</p><section></section><text>kyi rnam pa gzhan du 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mthar yang bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi dang / 'phags pa'i bden pa bzhi dang / mngon par shes pa lnga dang / </text></item>
<item><p>236a.5</p><section></section><text>stong pa nyid dang / mtshan ma med pa dang / smon pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu dang / ting nge 'dzin thams cad dang / gzungs kyi sgo thams cad dang / byang chub sems dpa'i sa bcu dang / de bzhin gshegs pa'i stobs bcu dang / </text></item>
<item><p>236a.6</p><section></section><text>mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad ma thos la/ thos nas kyang yongs su dri bar ma byas pa de ni shes rab kyi pha rol tu phyin pa zab mo 'di bstan pa'i tshe/ thos nas nem nur du 'gyur/ rmongs par 'gyur/ sems zhum par</text></item>
<item><p>236a.7</p><section></section><text>'gyur/ sems kyi rnam pa gzhan du 'gyur ro/ /rab 'byor gzhan yang gang zag byang chub sems dpa' sems dpa' chen po gang gis sngon gyi mthar yang bla na med pa yang dag par rdzogs pa'i byang chub ma thos yongs su dri bar ma byas pa de ni shes rab kyi pha rol tu phyin pa zab mo 'di bstan pa'i tshe/ </text></item>
<item><p>236b.1</p><section></section><text>nem nur du 'gyur/ rmongs par 'gyur/ sems zhum par 'gyur ro/ /rab 'byor gzhan yang byang chub sems dpa' sems dpa' chen po gang gis sngon gyi mthar yang shes rab kyi pha rol tu phyin pa zab mo 'di nyi ma gcig gam/ nyi ma gnyis sam/ nyi ma gsum mam/ nyi ma bzhi'am/ lnga'am/ </text></item>
<item><p>236b.2</p><section></section><text>drug gam/ nyi ma bcu las ma thos yongs su dri bar ma byas ma bsgoms mang du ma byas/ tshul bzhin du yid la ma byas pa de ni shes rab kyi pha rol tu phyin pa zab mo 'di 'phrog par 'gyur/ shes rab kyi pha rol tu phyin pa dang bral bar 'gyur ro/ /de ci'i phyir zhe na/ rab 'byor de ni 'di ltar</text></item>
<item><p>236b.3</p><section></section><text>'gyur te/ byang chub sems dpa' sems dpa' chen po gang gis sngon gyi mthar yang shes rab kyi pha rol tu phyin pa zab mo 'di ma thos/ yongs su ma dris/ yongs su ma bsgoms/ mang du ma byas/ tshul bzhin du yid la ma byas pa de ni shes rab kyi pha rol tu phyin pa zab mo la bar bar mos par</text></item>
<item><p>236b.4</p><section></section><text>'gyur/ bar bar mos pa med par 'gyur te/ de yang ldam ldem gyis blo phrogs shing shing bal gyi zegs ma bzhin du 'gyur ro/ /rab 'byor gang zag byang chub sems dpa' sems dpa' chen po de ni yun ring po nas theg pa chen po la zhugs pa ma yin/ dge ba'i bshes gnyen gyis yongs su</text></item>
<item><p>236b.5</p><section></section><text>bzung ba ma yin/ yang dag par rdzogs pa'i sangs rgyas la bsnyen bkur byas pa ma yin par rig par bya'o/ /rab 'byor byang chub sems dpa' sems dpa' chen po des ni shes rab kyi pha rol tu phyin pa zab mo 'di'i lung ma mnos/ kha ton ma byas la / tshul bzhin du yid la ma byas/ </text></item>
<item><p>236b.6</p><section></section><text>shes rab kyi pha rol tu phyin pa la ma bslabs so/ /bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la ma bslabs so/ /nang stong pa nyid la ma bslabs so/ /</text></item>
<item><p>236b.7</p><section></section><text>dngos po med pa'i ngo bo nyid stong pa nyid kyi bar la ma bslabs so/ /dran pa nye bar gzhag pa rnams la ma bslabs so/ /yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / 'phags pa'i lam yan lag</text></item>
<item><p>237a.1</p><section></section><text>brgyad pa la ma bslabs so/ /mngon par shes pa lnga dang / tshad med pa dang / bsam gtan dang / gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa brgyad la ma bslabs/ mthar gyis gnas pa'i snyoms par</text></item>
<item><p>237a.2</p><section></section><text>'jug pa dgu dang / stong pa nyid dang / mtshan ma med pa rnams la ma bslabs/ mngon par shes pa la ma bslabs/ ting nge 'dzin rnams dang / gzungs kyi sgo rnams la ma bslabs/ de bzhin gshegs pa'i stobs rnams dang / mi 'jigs pa rnams dang / so so yang dag par rig pa</text></item>
<item><p>237a.3</p><section></section><text>rnams dang / sangs rgyas kyi chos ma 'dres pa bco brgyad la ma bslabs so/ /rnam pa thams cad mkhyen pa nyid la ma bslabs so// //bam po bzhi bcu drug pa/ rab 'byor gang zag byang chub sems dpa' sems dpa' chen po de ni theg pa la gsar du zhugs par rig</text></item>
<item><p>237a.4</p><section></section><text>par bya ste/ de ni chos 'dir dad pa tsam dang / dga' ba tsam dang ldan par zad de/ shes rab kyi pha rol tu phyin pa zab mo 'di bri ba'am/ klog pa'am/ lung 'bogs pa'am/ kha ton bya ba'am/ tshul bzhin du yid la byed par mi nus so/ /rab 'byor byang chub sems dpa'i theg pa</text></item>
<item><p>237a.5</p><section></section><text>pa'i rigs kyi bu'am/ rigs kyi bu mo shes rab kyi pha rol tu phyin pa zab mo 'di 'dri bar mi 'gyur/ lung 'bogs par mi 'gyur/ kha ton byed par mi 'gyur/ tshul bzhin du yid la byed par mi 'gyur la/ shes rab kyi pha rol tu phyin pa zab mo 'dis gzhan la phan 'dogs par mi 'gyur/ </text></item>
<item><p>237a.6</p><section></section><text>de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / rnam pa thams cad mkhyen pa nyid kyi bar gyis gzhan la phan 'dogs par mi 'gyur/ shes</text></item>
<item><p>237a.7</p><section></section><text>rab kyi pha rol tu phyin pa zab mo 'di dang mthun par spyod par mi 'gyur/ de bzhin du bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang / rnam pa thams cad mkhyen</text></item>
<item><p>237b.1</p><section></section><text>pa nyid kyi bar dang mthun par spyod par mi 'gyur na/ de rnams ni sa gzhan gnyis po las sa gcig 'dod par bya ste/ 'di lta ste/ nyan thos kyi sa'am/ rang sangs rgyas kyi sa'o/ /de ci'i phyir zhe na/ de ni 'di ltar rigs kyi bu'am/ rigs kyi bu mo de dag gis sngon gyi mthar yang shes rab kyi</text></item>
<item><p>237b.2</p><section></section><text>pha rol tu phyin pa zab mo 'di ma bris/ ma bstan/ kha ton du ma byas/ tshul bzhin du yid la ma byas la/ shes rab kyi pha rol tu phyin pa 'dis gang su la yang phan ma btags/ byang chub sems dpa' sems dpa' chen po des shes rab kyi pha rol tu phyin pa zab mo 'di dang yang</text></item>
<item><p>237b.3</p><section></section><text>mthun par ma spyad de/ de'i phyir rigs kyi bu'am/ rigs kyi bu mo de rnams kyis sa gnyis rab tu 'dod par bya'o zhes bya ba ni yang dag par 'grub pa'i khyad par 'gog pa'i skad cig ma gsum pa yin no/ / rab 'byor 'di lta ste dper na gang gi tshe rgya mtshor gru zhig par gyur pa de'i tshe</text></item>
<item><p>237b.4</p><section></section><text>der skyes bu gang shing ngam rkyal pa'am/ ro la mi 'ju mi 'dzin na/ rab 'byor skyes bu de dag ni rgya mtsho chen po'i pha rol tu ma phyin par dus byed par 'gyur bar rig par bya'o/ /rab 'byor gang rgya mtsho'i dbus su gru zhig pa ni/ shing ngam rkyal pa'am/ ro la 'ju zhing 'dzin pa'i skyes bu</text></item>
<item><p>237b.5</p><section></section><text>de dag ni rgya mtshor dus byed par mi 'gyur te/ bde zhing nyams nyes med par rgya mtsho chen po nas pha rol gyi 'gram du phyin par 'gyur te/ ma smas ma nyams par thang la phyin par 'gyur ro/ /rab 'byor de bzhin du byang chub sems dpa'i theg pa pa'i rigs kyi bu'am rigs kyi bu mo dad pa</text></item>
<item><p>237b.6</p><section></section><text>tsam dang rab tu dad pa tsam dang / dga' ba tsam dang / ldan pa gang shes rab kyi pha rol tu phyin pa zab mo 'di 'dri bar mi 'gyur/ ston par mi 'gyur/ kha ton du byed par mi 'gyur/ tshul bzhin du yid la byed par mi 'gyur/ rten par mi 'gyur na/ rab 'byor byang chub sems dpa'i theg pa pa'i rigs kyi</text></item>
<item><p>237b.7</p><section></section><text>bu'am/ rigs kyi bu mo de dag ni bar ma dor byang chub las nyams par 'gyur bar rig par bya ste/ rnam pa thams cad mkhyen pa nyid ma thob par nyan thos kyi sa'am/ rang sangs rgyas kyi sa mngon du byed par 'gyur ro/ /bsam gtan gyi pha rol tu phyin pa dang / brtson 'grus kyi pha rol tu phyin</text></item>
<item><p>238a.1</p><section></section><text>pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa 'di 'dri bar mi 'gyur/ ston par mi 'gyur/ kha ton byed par mi 'gyur/ tshul bzhin du yid la byed par mi 'gyur/ rten par mi 'gyur ba'i bar dang / de bzhin</text></item>
<item><p>238a.2</p><section></section><text>du byang chub kyi phyogs kyi chos sum cu rtsa bdun dang / 'phags pa'i bden pa bzhi dang / tshad med pa dang / bsam gtan dang / gzugs med pa'i snyoms par 'jug pa rnams dang / nang stong pa nyid dang / dngos po med pa'i ngo bo nyid stong pa nyid kyi bar dang / rnam par thar pa brgyad dang / </text></item>
<item><p>238a.3</p><section></section><text>mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa rnams dang / mngon par shes pa rnams dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa bzhi dang / so so</text></item>
<item><p>238a.4</p><section></section><text>yang dag par rig pa bzhi dang / sangs rgyas kyi chos ma 'dres pa bco brgyad dang / rnam pa thams cad mkhyen pa nyid kyi bar dang / mtshungs par ldan pa'i mdo sde 'dri bar mi 'gyur/ ston par mi 'gyur/ kha ton byed par mi 'gyur/ tshul bzhin du yid la byed par mi 'gyur / rten par mi 'gyur na/ </text></item>
<item><p>238a.5</p><section></section><text>rab 'byor byang chub sems dpa'i theg pa pa'i rigs kyi bu'am/ rigs kyi bu mo de dag ni bar ma dor byang chub las nyams par 'gyur bar rig par bya ste/ rnam pa thams cad mkhyen pa nyid ma thob par nyan thos kyi sa'am/ rang sangs rgyas kyi sa mngon du byed par 'gyur ro/ /rab 'byor gang</text></item>
<item><p>238a.6</p><section></section><text>zag byang chub sems dpa'i theg pa pa gang bla na med pa yang dag par rdzogs pa'i byang chub tu mngon par rdzogs par 'tshang rgya ba'i don du dad pa yod/ bzod pa yod/ dga' ba yod/ lhag pa'i bsam pa yod/ 'dod pa yod/ mos pa yod/ 'dun pa yod/ mi gtong ba yod/ brtson 'grus</text></item>
<item><p>238a.7</p><section></section><text>mi gtong ba yod la/ de dag shes rab kyi pha rol tu phyin pa 'di 'dri bar 'gyur/ lung 'bogs par 'gyur/ kha ton byed par 'gyur/ tshul bzhin du yid la byed par 'gyur/ rten par 'gyur te/ rab 'byor rigs kyi bu'am/ rigs kyi bu mo gang bla na med pa yang dag par rdzogs pa'i byang</text></item>
<item><p>238b.1</p><section></section><text>chub tu dad pa dang / bzod pa dang / rab tu dang ba dang / lhag pa'i bsam pa dang / 'dod pa dang / mos pa dang / 'dun pa dang / mi gtong ba dang / brtson 'grus mi 'dor ba yod pa des shes rab kyi pha rol tu phyin pa yongs su bzung ba yin/ bsam gtan gyi pha rol tu phyin pa dang / </text></item>
<item><p>238b.2</p><section></section><text>brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa yongs su bzung ba yin/ des nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar</text></item>
<item><p>238b.3</p><section></section><text>dang / byang chub kyi phyogs kyi chos sum cu rtsa bdun dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa yongs su bzung ba yin/ des rnam par thar pa brgyad dang / mthar gyis gnas pa'i snyoms par 'jug pa</text></item>
<item><p>238b.4</p><section></section><text>dgu dang / stong pa nyid dang / mtshan ma med pa dang / smon pa med pa yongs su bzung ba yin/ des stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad yongs su bzung ba yin/ des ting nge 'dzin rnams dang / </text></item>
<item><p>238b.5</p><section></section><text>gzungs kyi sgo rnams dang / mngon par shes pa rnams yongs su bzung ba yin/ des rnam pa thams cad mkhyen pa nyid kyi bar yongs su bzung ba yin te/ de ni bar ma dor byang chub las nyams par mi 'gyur te/ de dag ni nyan thos kyi sa dang / rang sangs rgyas kyi sa las 'das te/ </text></item>
<item><p>238b.6</p><section></section><text>sems can yongs su smin par byas nas sangs rgyas kyi zhing yongs su dag par byas te / bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bya ba ni dmigs pa'i khyad par 'gog pa'i skad cig ma bzhi pa yin no/ / rab 'byor 'di lta ste</text></item>
<item><p>238b.7</p><section></section><text>dper na/ bud med dam skyes pa la la zhig bum pa so ma btang bas chu gzung bar bya bar sems na/ rab 'byor bum pa de ni ring por mi gnas te myur du 'gyes shing 'jig par 'gyur bar rig par bya'o/ /de ci'i phyir zhe na/ bum pa de so ma btang ba'i phyir te/ de ni tha mar sa nyid du 'gyur ro/ /rab</text></item>
<item><p>239a.1</p><section></section><text>'byor de bzhin du byang chub sems dpa'i theg pa pa'i rigs kyi bu'am/ rigs kyi bu mo bla na med pa yang dag par rdzogs pa'i byang chub tu mngon par rdzogs par 'tshang rgya ba'i phyir dad pa yang yod/ bzod pa yang yod/ dga' ba yang yod/ lhag pa'i bsam pa yang</text></item>
<item><p>239a.2</p><section></section><text>yod/ 'dod pa yang yod/ mos pa yang yod/ 'dun pa yang yod/ mi gtong ba yang yod/ brtson 'grus mi 'dor ba yang yod mod kyi/ de dag shes rab kyi pha rol tu phyin pas yongs su ma bzung / thabs mkhas pas yongs su ma bzung / bsam gtan gyi pha</text></item>
<item><p>239a.3</p><section></section><text>rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su ma bzung / nang stong pa nyid dang / phyi stong pa nyid dang / phyi nang stong pa nyid dang / dngos po</text></item>
<item><p>239a.4</p><section></section><text>med pa'i ngo bo nyid stong pa nyid kyi bar gyis yongs su ma bzung / dran pa nye bar gzhag pas yongs su ma bzung / yang dag par spong bas yongs su ma bzung / rdzu 'phrul gyi rkang pas yongs su ma bzung / dbang pos yongs su ma bzung / stobs kyis yongs su ma bzung / </text></item>
<item><p>239a.5</p><section></section><text>byang chub kyi yan lag gis yongs su ma bzung / 'phags pa'i lam yan lag brgyad kyis yongs su ma bzung / mngon par shes pa lngas yongs su ma bzung / 'phags pa'i bden pa dang / bsam gtan bzhi dang / tshad med pa bzhis yongs su ma bzung / gzugs med pa'i</text></item>
<item><p>239a.6</p><section></section><text>snyoms par 'jug pa bzhis yongs su ma bzung / rnam par thar pa brgyad kyis yongs su ma bzung / mthar gyis gnas pa'i snyoms par 'jug pa dgus yongs su ma bzung / rnam par thar pa'i sgo stong pa nyid dang / mtshan ma med pa dang / smon pa med pas yongs su ma bzung / </text></item>
<item><p>239a.7</p><section></section><text>de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi dang / sangs rgyas kyi chos ma 'dres pa bco brgyad kyis yongs su ma bzung / rnam pa thams cad mkhyen pa nyid kyi bar gyis yongs su ma bzung na byang chub sems dpa'i theg pa pa'i</text></item>
<item><p>239b.1</p><section></section><text>rigs kyi bu'am/ rigs kyi bu mo de dag ni bar ma dor nye zhor 'gyur bar rig par bya'o/ /rab 'byor byang chub sems dpa'i theg pa pa'i rigs kyi bu'am/ rigs kyi bu mo de dag gi bar ma dor nye zhor 'gyur ba gang zhe na/ 'di lta ste/ nyan thos kyi sa'am/ rang sangs rgyas kyi sa'o/ /rab</text></item>
<item><p>239b.2</p><section></section><text>'byor 'di lta ste dper na/ skyes pa'am bud med la la zhig bum pa so legs par btang bas chu klung ngam/ mtsho'am / mtshe'u'am / khron pa nas chu 'chu na/ rab 'byor chu 'chu ba de'i bum pa de ni bde bar khyim du phyin par rig par bya'o/ /de bzhin du byang chub sems dpa' sems dpa'</text></item>
<item><p>239b.3</p><section></section><text>chen po gang bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ rab tu dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ 'dun pa yang yod/ mi gtong ba yang yod/ brtson 'grus mi 'dor ba yang yod</text></item>
<item><p>239b.4</p><section></section><text>la/ de yang shes rab kyi pha rol tu phyin pas yongs su bzung / thabs mkhas pas yongs su bzung / bsam gtan gyi pha rol tu phyin pas yongs su bzung / brtson 'grus kyi pha rol tu phyin pas yongs su bzung / bzod pa'i pha rol tu phyin pas yongs su bzung / tshul khrims kyi pha rol</text></item>
<item><p>239b.5</p><section></section><text>tu phyin pas yongs su bzung / sbyin pa'i pha rol tu phyin pas yongs su bzung / de bzhin du rnam pa thams cad mkhyen pa nyid kyi bar gyis yongs su bzung na/ rab 'byor byang chub sems dpa' sems dpa' chen po de ni 'di lta ste/ nyan thos kyi sa'am/ rang sangs rgyas kyi sar bar ma dor nye</text></item>
<item><p>239b.6</p><section></section><text>zhor mi 'gyur te/ ma smas ma nyams par bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro zhes bya ba ni rten gyi khyad par lam gyi skad cig ma dang po yin no/ / rab 'byor 'di lta ste dper na/ rgya mtsho'i gru ma bsdams shing zags lhan ma byas</text></item>
<item><p>239b.7</p><section></section><text>par rdzas bcug ste chu la btang na/ rab 'byor gru de ni bar du zhig par 'gyur te/ gru yang logs shig /rdzas kyang logs shig tu 'gyur bar rig par bya ste/ de ltar tshong pa de thabs mi mkhas pas gnod pa chen po dang ldan par 'gyur zhing rin po che chen po las yongs su nyams par 'gyur</text></item>
<item><p>240a.1</p><section></section><text>bar rig par bya'o/ /rab 'byor de bzhin du byang chub sems dpa' yang bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ dga' ba yang yod/ lhag pa'i bsam pa yang yod/ 'dod pa yang yod/ mos pa yang yod/ </text></item>
<item><p>240a.2</p><section></section><text>'dun pa yang yod/ mi gtong ba yang yod/ brtson 'grus mi 'dor ba yod mod kyi/ de dag shes rab kyi pha rol tu phyin pas yongs su ma bzung / thabs mkhas pas yongs su ma bzung / bsam gtan gyi pha rol tu phyin pas yongs su ma bzung / brtson 'grus kyi pha rol tu phyin pas</text></item>
<item><p>240a.3</p><section></section><text>yongs su ma bzung / bzod pa'i pha rol tu phyin pas yongs su ma bzung / tshul khrims kyi pha rol tu phyin pas yongs su ma bzung / sbyin pa'i pha rol tu phyin pas yongs su ma bzung / stong pa nyid thams cad kyis yongs su ma bzung / byang chub kyi phyogs kyi chos sum cu rtsa bdun gyis</text></item>
<item><p>240a.4</p><section></section><text>yongs su ma bzung / tshad med pa dang / bsam gtan dang / gzugs med pa'i snyoms par 'jug pa rnams kyis yongs su ma bzung / 'phags pa'i bden pa rnams kyis yongs su ma bzung / rnam par thar pa brgyad kyis yongs su ma bzung / mthar gyis gnas pa'i snyoms</text></item>
<item><p>240a.5</p><section></section><text>par 'jug pa dgus yongs su ma bzung / stong pa nyid dang / mtshan ma med pa dang / smon pa med pas yongs su ma bzung / ting nge 'dzin thams cad dang / gzungs kyi sgo rnams dang / mngon par shes pa rnams kyis yongs su ma bzung / de bzhin gshegs pa'i stobs bcus</text></item>
<item><p>240a.6</p><section></section><text>yongs su ma bzung / mi 'jigs pa bzhi rnams kyis yongs su ma bzung / so so yang dag par rig pa rnams dang / sangs rgyas kyi chos ma 'dres pa bco brgyad rnams kyis yongs su ma bzung / rnam pa thams cad mkhyen pa nyid kyi bar gyis yongs su ma bzung na/ rab 'byor byang chub</text></item>
<item><p>240a.7</p><section></section><text>sems dpa' de ni bar ma dor nye zhor 'gyur te/ 'di ltar thams cad mkhyen pa nyid kyi rin po che'i phung po'i don chen po las yongs su nyams par 'gyur bar rig par bya'o/ /rab 'byor byang chub sems dpa' sems dpa' chen po rnams kyi bar ma do'i nye zho gang zhe na/ 'di lta ste nyan thos kyi</text></item>
<item><p>240b.1</p><section></section><text>sa'am/ rang sangs rgyas kyi sa'o/ /rab 'byor 'di lta ste dper na/ skyes bu mkhas pa'i ngang tshul can la la zhig rgya mtsho chen po'i gru shin tu bsdams shing shin tu bstar bar rdzas bcug nas mthun pa'i rlung dang bstun te chu la gtong na/ rab 'byor rgya mtsho'i gru de ni bar ma dor</text></item>
<item><p>240b.2</p><section></section><text>zhig par mi 'gyur te/ gru de ni phyogs gang du bgrod pa der phyin par 'gyur bar rig par bya'o/ /rab 'byor de bzhin du byang chub sems dpa' sems dpa' chen po gang bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ dga' ba yang yod/ </text></item>
<item><p>240b.3</p><section></section><text>rab tu dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ 'dun pa yang yod/ mi gtong ba yang yod/ brtson 'grus mi 'dor ba yang yod la/ de yang shes rab kyi pha rol tu phyin pas yongs su bzung / thabs mkhas pas yongs su bzung / </text></item>
<item><p>240b.4</p><section></section><text>bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su bzung / stong pa nyid thams cad dang / byang chub kyi phyogs kyi chos rnams dang / ting nge</text></item>
<item><p>240b.5</p><section></section><text>'dzin rnams dang / gzungs kyi sgo thams cad dang / tshad med pa dang / bsam gtan dang / gzugs med pa'i snyoms par 'jug pa rnams kyis yongs su bzung / 'phags pa'i bden pa rnams kyis yongs su bzung / rnam par thar pa brgyad dang / mthar gyis gnas pa'i snyoms</text></item>
<item><p>240b.6</p><section></section><text>par 'jug pa dgus yongs su bzung / stong pa nyid dang / mtshan ma med pa dang / smon pa med pa rnams kyis yongs su bzung / mngon par shes pa rnams kyis yongs su bzung / de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi</text></item>
<item><p>240b.7</p><section></section><text>dang / sangs rgyas kyi chos ma 'dres pa bco brgyad kyis yongs su bzung / rnam pa thams cad mkhyen pa nyid kyi bar gyis yongs su bzung na/ rab 'byor byang chub sems dpa' sems dpa' chen po de ni bla na med pa yang dag par rdzogs pa'i byang chub tu bar ma dor nye zhor mi 'gyur bar rig</text></item>
<item><p>241a.1</p><section></section><text>par bya'o/ /de ci'i phyir zhe na/ rab 'byor de ni 'di ltar yang 'gyur te/ byang chub sems dpa' sems dpa' chen po gang bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ dga' ba yang yod/ rab tu dang ba yang yod/ lhag</text></item>
<item><p>241a.2</p><section></section><text>pa'i bsam pa yang yod/ 'dod pa yang yod/ mos pa yang yod/ 'dun pa yang yod/ mi gtong ba yang yod/ brtson 'grus mi 'dor ba yang yod la/ de yang shes rab kyi pha rol tu phyin pas yongs su zin par 'gyur/ thabs mkhas pas yongs su zin par 'gyur/ bsam gtan</text></item>
<item><p>241a.3</p><section></section><text>gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su zin par 'gyur/ de bzhin du rnam pa thams cad mkhyen pa nyid kyi bar gyis yongs su zin par 'gyur na/ </text></item>
<item><p>241a.4</p><section></section><text>byang chub sems dpa' sems dpa' chen po de ni nyan thos kyi sa dang / rang sangs rgyas kyi sar mi ltung ngo zhes bya ba ni ma tshang ba med pa'i khyad par lam gyi skad cig ma gnyis pa yin no/ / rab 'byor 'di lta ste dper na/ skyes bu lo brgya nyi shu lon pa gya ba rgas pa 'chal ba zhig yod la/ </text></item>
<item><p>241a.5</p><section></section><text>de'i lus la rlung ngam/ mkhris pa'am/ bad kan nam/ 'dus pa'i nad 'ga' zhig gis btab na/ rab 'byor de la ji snyam du sems/ skyes bu de ma brtan par rang nyid kyis 'gro nus sam/ rab 'byor gyis gsol pa/ bcom ldan 'das de ni ma lags so/ /bcom ldan 'das kyis</text></item>
<item><p>241a.6</p><section></section><text>bka' stsal pa/ rab 'byor skyes bu de yang khri las cung zad ldang bar nus sam/ rab 'byor gyis gsol pa/ bcom ldan 'das de ni khri las ldang nus su lags kyang rgyang grags gcig gi bar du mchi bar mi nus te/ de rgas pa de dang bro 'tshal bas nyams dmas pa'i slad du khri de las ldang</text></item>
<item><p>241a.7</p><section></section><text>nus su lags kyang des mchi mi nus so/ /bcom ldan 'das kyis bka' stsal pa/ rab 'byor de bzhin du byang chub sems dpa' sems dpa' chen po la bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ dga' ba yang yod/ rab tu dang ba yang yod/ </text></item>
<item><p>241b.1</p><section></section><text>lhag pa'i bsam pa yang yod/ 'dod pa yang yod/ mos pa yang yod/ 'dun pa yang yod/ mi gtong ba yang yod/ brtson 'grus mi 'dor ba yang yod mod kyi/ de yang shes rab kyi pha rol tu phyin pas yongs su ma bzung / thabs mkhas pas yongs su ma bzung / bsam gtan gyi</text></item>
<item><p>241b.2</p><section></section><text>pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pas yongs su ma bzung / nang stong pa nyid dang / dngos po med pa'i ngo bo nyid stong pa nyid kyi bar gyis yongs su ma bzung / dran</text></item>
<item><p>241b.3</p><section></section><text>pa nye bar gzhag pas yongs su ma bzung / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam gyis yongs su ma bzung / tshad med pa dang / bsam gtan dang / gzugs med pa'i snyoms par 'jug pa dang / 'phags</text></item>
<item><p>241b.4</p><section></section><text>pa'i bden pa rnams kyis yongs su ma bzung / stong pa nyid dang / mtshan ma med pa dang / smon pa med pa rnams kyis yongs su ma bzung / stobs bcu dang / mi 'jigs pa dang / sangs rgyas kyi chos ma 'dres pa rnams kyis yongs su ma bzung na/ rab 'byor byang chub sems dpa' de ni bar</text></item>
<item><p>241b.5</p><section></section><text>ma dor nyan thos kyi sa'am/ rang sangs rgyas kyi sar ltung bar 'gyur bar rig par bya'o/ /de ci'i phyir zhe na/ de ni 'di ltar shes rab kyi pha rol tu phyin pas yongs su ma bzung ba dang / thabs mkhas pas yongs su ma bzung ba dang / de rnam pa thams cad mkhyen pa nyid kyi bar gyis yongs su</text></item>
<item><p>241b.6</p><section></section><text>ma bzung ba'i phyir ro/ /rab 'byor 'di lta ste dper na/ mi na tshod kyis lo brgya nyi shu lon pa gya ba rgas pa 'cha' ba de rlung ngam/ mkhris pa'am/ bad kan nam/ 'dus pa'i nad kyis btab par gyur la/ de khri las ldang bar 'dod na/ de la skyes bu stobs dang ldan pa gnyis kyis glo</text></item>
<item><p>241b.7</p><section></section><text>g.yas g.yon nas bzung ste brten nas 'di skad du/ kye skyes bu khyod ci dga' ba'i don du gar 'dod par 'dong ngo / /khyod ni bdag cag gis gzung gi gnas der ma phyin gyi bar du lam der bar ma dor rdeg 'cha' bas 'jigs par mi 'gyur ro zhes bsgo ba de bzhin du/ rab 'byor byang chub sems</text></item>
<item><p>242a.1</p><section></section><text>dpa' sems dpa' chen po gang la bla na med pa yang dag par rdzogs pa'i byang chub kyi phyir dad pa yang yod/ bzod pa yang yod/ dga' ba yang yod/ rab tu dang ba yang yod/ lhag pa'i bsam pa yang yod/ 'dod pa yang yod/ mos pa yang yod/ 'dun pa</text></item>
<item><p>242a.2</p><section></section><text>yang yod/ mi gtong ba yang yod/ brtson 'grus mi 'dor ba yang yod la/ de yang shes rab kyi pha rol tu phyin pas yongs su bzung / thabs mkhas pas yongs su bzung / bsam gtan gyi pha rol tu phyin pas yongs su bzung / brtson 'grus kyi pha rol tu phyin pas yongs su bzung / </text></item>
<item><p>242a.3</p><section></section><text>bzod pa'i pha rol tu phyin pas yongs su bzung / tshul khrims kyi pha rol tu phyin pas yongs su bzung / sbyin pa'i pha rol tu phyin pas yongs su bzung / nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar gyis yongs su bzung na/ </text></item>
<item><p>242a.4</p><section></section><text>rab 'byor byang chub sems dpa' sems dpa' chen po de ni bar ma dor nye zhor mi 'gyur te/ byang chub sems dpa' sems dpa' chen po des ni 'di lta ste/ bla na med pa yang dag par rdzogs pa'i byang chub kyi gnas der phyin par nus so/ /de ci'i phyir zhe na/ de ltar shes rab kyi pha rol tu phyin pa</text></item>
<item><p>242a.5</p><section></section><text>dang / thabs mkhas pa dang ma bral ba'i phyir ro/ /rab 'byor gyis gsol pa/ bcom ldan 'das ji ltar na byang chub sems dpa'i theg pa pa'i rigs kyi bu dang / rigs kyi bu mo de shes rab kyi pha rol tu phyin pas yongs su ma bzung / thabs mkhas pas yongs su ma bzung na/ nyan thos kyi</text></item>
<item><p>242a.6</p><section></section><text>sa 'am/ rang sangs rgyas kyi sar ltung ba lags/ bcom ldan 'das kyis bka' stsal pa/ rab 'byor khyod de ltar de bzhin gshegs pa dgra bcom pa yang dag par rdzogs pa'i sangs rgyas la don de 'dri bar sems pa legs so legs so/ /rab 'byor 'di la byang chub sems dpa' sems</text></item>
<item><p>242a.7</p><section></section><text>dpa' chen po thog mar sbyin pa gang gtong ba de yang bdag dang bdag gir ltung ba'i sems kyis gtong / tshul khrims gang srung ba dang / bzod pa gang sgom pa dang / brtson 'grus gang rtsom pa dang / bsam gtan gang la snyoms par 'jug pa dang / shes rab gang sgom par byed pa de yang bdag</text></item>
<item><p>242b.1</p><section></section><text>dang bdag gir ltung ba'i sems kyis sgom par byed do/ /de sbyin pa yongs su gtong ba'i tshe 'di snyam du sems te/ bdag ni sbyin pa yongs su gtong ngo / /sbyin pa ni 'di lta bu zhig yongs su gtong ngo / /'di dag la sbyin pa sbyin par byed pa'o/ /bdag ni tshul khrims yongs su srung ngo / /</text></item>
<item><p>242b.2</p><section></section><text>tshul khrims ni 'di lta bu zhig srung ngo / /bdag ni tshul khrims dang ldan pa'o / /bdag ni bzod pa sgom pa'o/ /bdag ni bzod pa yongs su rdzogs par byed pa'o/ /bdag ni bzod pa dang ldan pa'o/ /bdag ni brtson 'grus rtsom mo/ /brtson 'grus ni 'di lta bu zhig rtsom mo/ /bdag</text></item>
<item><p>242b.3</p><section></section><text>ni brtson 'grus dang ldan pa'o/ /bdag ni bsam gtan dag la snyoms par 'jug pa'o/ /bdag ni bsam gtan pa'o/ /bdag ni bsam gtan dang ldan pa'o/ /bdag ni shes rab sgom mo/ /shes rab ni 'di lta bu zhig sgom mo/ /bdag ni shes rab dang ldan pa'o snyam nas/ de sbyin pa</text></item>
<item><p>242b.4</p><section></section><text>des rlom sems su byed do/ /sbyin pa rlom sems su byed/ bdag ni sbyin pa byed pa'o zhes rlom sems su byed/ de bzhin du tshul khrims dang / bzod pa dang / brtson 'grus dang / bsam gtan rnams dang / shes rab des rlom sems su byed de/ /shes rab rlom sems su byed/ </text></item>
<item><p>242b.5</p><section></section><text>bdag ni shes rab dang ldan pa'o zhes rlom sems su byed do/ /de ci'i phyir zhe na/ sbyin pa'i pha rol tu phyin pa la rtog pa de dag med de/ ring du song ba ni sbyin pa'i pha rol tu phyin pa yin pa'i phyir ro/ /de bzhin du tshul khrims kyi pha rol tu phyin pa la med/ bzod pa'i pha rol tu phyin pa la med/ </text></item>
<item><p>242b.6</p><section></section><text>brtson 'grus kyi pha rol tu phyin pa la med/ bsam gtan gyi pha rol tu phyin pa la med/ shes rab kyi pha rol tu phyin pa la rtog pa de dag med de/ de ci'i phyir zhe na/ ring du song ba ni shes rab kyi pha rol tu phyin pa yin pa'i phyir ro/ /de ltar yin yang gang zag byang chub sems dpa'i theg pa pa des tshu </text></item>
<item><p>242b.7</p><section></section><text>rol yang mi shes/ pha rol yang mi shes te/ de sbyin pa'i pha rol tu phyin pas yongs su ma bzung / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pas</text></item>
<item><p>243a.1</p><section></section><text>yongs su ma bzung / rnam pa thams cad mkhyen pa nyid kyi bar gyis yongs su ma bzung bas/ nyan thos kyi sa'am/ rang sangs rgyas kyi sar ltung ste/ rnam pa thams cad mkhyen pa nyid du mi 'byung ngo / /rab 'byor ji ltar na byang chub sems dpa'i thabs mi mkhas par 'gyur</text></item>
<item><p>243a.2</p><section></section><text>ba yin zhe na/ rab 'byor 'di la byang chub sems dpa'i theg pa pa'i rigs kyi bu'am/ rigs kyi bu mo gang thog mar thabs med par sbyin pa yongs su gtong ngo / /thabs med par tshul khrims srung / thabs med par bzod pa sgom / thabs med par brtson 'grus rtsom / thabs med par</text></item>
<item><p>243a.3</p><section></section><text>bsam gtan la snyoms par 'jug /thabs med par shes rab sgom zhing de 'di snyam du sems te/ bdag ni sbyin pa yongs su gtong ngo / /sbyin pa ni 'di yongs su gtong ngo / /bdag ni tshul khrims srung ngo / /tshul khrims ni 'di srung ngo / /bdag ni bzod pa sgom mo/ /bzod pa ni 'di</text></item>
<item><p>243a.4</p><section></section><text>sgom mo/ /bdag ni brtson 'grus rtsom mo/ /brtson 'grus ni 'di rtsom mo/ /bdag ni bsam gtan la snyoms par 'jug go/ /bsam gtan ni 'di dag la snyoms par 'jug go/ /bdag ni shes rab sgom mo/ /shes rab ni 'di sgom mo zhes de sbyin pa rlom sems su byed de / sbyin pas</text></item>
<item><p>243a.5</p><section></section><text>rlom sems su byed/ bdag ni sbyin pa byed pa'o zhes rlom sems su byed/ tshul khrims rlom sems su byed/ tshul khrims kyis rlom sems su byed/ bdag ni tshul khrims dang ldan pa'o zhes rlom sems su byed/ bzod pa rlom sems su byed/ bzod pas rlom sems su byed/ bdag ni</text></item>
<item><p>243a.6</p><section></section><text>bzod pa dang ldan pa'o zhes rlom sems su byed/ brtson 'grus rlom sems su byed/ brtson 'grus kyis rlom sems su byed/ bdag ni brtson 'grus dang ldan pa'o zhes rlom sems su byed/ bsam gtan rlom sems su byed/ bsam gtan gyis rlom sems su byed/ bdag ni bsam</text></item>
<item><p>243a.7</p><section></section><text>gtan dang ldan pa'o zhes rlom sems su byed/ shes rab rlom sems su byed/ shes rab kyis rlom sems su byed/ bdag ni shes rab dang ldan pa'o zhes rlom sems su byed pa ste/ de ci'i phyir zhe na/ 'dis ji ltar rnam par brtags pa'i rnam par rtog pa ni sbyin pa'i pha rol tu phyin pa la med pa'i phyir</text></item>
<item><p>243b.1</p><section></section><text>ro/ /de ci'i phyir zhe na/ de ni 'di lta ste/ sbyin pa'i pha rol tu phyin pa 'di ni ring du song ba'i phyir ro/ /'di lta ste/ tshul khrims kyi pha rol tu phyin pa 'di ni ring du song ba'i phyir ro/ /'di lta ste/ bzod pa'i pha rol tu phyin pa 'di ni ring du song ba'i phyir ro/ /'di lta ste/ brtson 'grus kyi pha</text></item>
<item><p>243b.2</p><section></section><text>rol tu phyin pa 'di ni ring du song ba'i phyir ro/ /'di lta ste/ bsam gtan gyi pha rol tu phyin pa 'di ni ring du song ba'i phyir ro/ /'dis ji ltar rnam par brtags pa'i rnam par rtog pa ni shes rab kyi pha rol tu phyin pa la med pa'i phyir ro/ /de ci'i phyir zhe na/ de ni 'di lta ste/ shes rab kyi pha</text></item>
<item><p>243b.3</p><section></section><text>rol tu phyin pa 'di ni ring du song ba'i phyir ro/ /de lta yin yang byang chub sems dpa'i theg pa pa'i rigs kyi bu des tshu rol mi shes/ pha rol yang mi shes te / de sbyin pa'i pha rol tu phyin pas yongs su ma bzung / tshul khrims kyi pha rol tu phyin pas yongs su ma bzung / bzod pa'i pha</text></item>
<item><p>243b.4</p><section></section><text>rol tu phyin pas yongs su ma bzung / brtson 'grus kyi pha rol tu phyin pas yongs su ma bzung / bsam gtan gyi pha rol tu phyin pas yongs su ma bzung / shes rab kyi pha rol tu phyin pas yongs su ma bzung / de bzhin du rnam pa thams cad mkhyen pa nyid kyi bar gyis yongs su ma</text></item>
<item><p>243b.5</p><section></section><text>bzung bas nyan thos kyi sa'am/ rang sangs rgyas kyi sar ltung ste/ de rnam pa thams cad mkhyen pa nyid du mi 'byung ngo / /rab 'byor de ltar na byang chub sems dpa' sems dpa' chen po shes rab kyi pha rol tu phyin pa dang thabs mkhas pas yongs su ma bzung na nyan thos dang rang sangs</text></item>
<item><p>243b.6</p><section></section><text>rgyas kyi sar ltung ngo / /rab 'byor ji ltar na byang chub sems dpa' sems dpa' chen po shes rab kyi pha rol tu phyin pa dang thabs mkhas pas yongs su bzung na / nyan thos kyi sa'am/ rang sangs rgyas kyi sar mi ltung zhing bla na med pa yang dag par rdzogs pa'i byang chub 'grub par</text></item>
<item><p>243b.7</p><section></section><text>'gyur ba yin zhe na/ rab 'byor 'di la byang chub sems dpa' sems dpa' chen po thog mar sbyin pa yongs su gtong ba na bdag dang bdag gir bya bar ma ltung ba'i sems kyis sbyin pa yongs su gtong ngo / /bdag dang bdag gir bya bar ma ltung ba'i sems kyis tshul khrims srung ngo / /bdag dang</text></item>
<item><p>244a.1</p><section></section><text>bdag gir bya bar ma ltung ba'i sems kyis bzod pa sgom mo/ /bdag dang bdag gir bya bar ma ltung ba'i sems kyis brtson 'grus rtsom mo/ /bdag dang bdag gir bya bar ma ltung ba'i sems kyis bsam gtan sgom mo/ /bdag dang bdag gir bya bar ma ltung ba'i</text></item>
<item><p>244a.2</p><section></section><text>sems kyis shes rab sgom ste/ de 'di snyam du bdag ni sbyin pa yongs su gtong ngo / /sbyin pa ni 'di gtong ngo / /'di la sbyin pa gtong ngo zhes bya bar mi sems so/ /bdag ni tshul khrims srung ngo / /tshul khrims ni 'di srung ngo / /'di dag la tshul khrims srung ngo / /bdag ni bzod pa</text></item>
<item><p>244a.3</p><section></section><text>sgom mo/ /bzod pa ni 'di sgom mo/ /'di dag la bzod pa sgom mo/ /bdag ni brtson 'grus rtsom mo/ /brtson 'grus ni 'di rtsom mo/ /'di dag la brtson 'grus rtsom mo/ /bdag ni bsam gtan rnams la snyoms par 'jug go/ /bsam gtan ni 'di dag la snyoms par 'jug go/ /</text></item>
<item><p>244a.4</p><section></section><text>'di rnams la bsam gtan la snyoms par 'jug go/ /bdag ni shes rab sgom mo/ /shes rab ni 'di sgom mo/ /'di'i don du shes rab sgom mo zhes bya bar mi sems te sbyin pa rlom sems su mi byed/ sbyin pas rlom sems su mi byed/ bdag ni sbyin pa byed pa zhes bya bar rlom sems su mi</text></item>
<item><p>244a.5</p><section></section><text>byed/ tshul khrims rlom sems su mi byed/ tshul khrims kyis rlom sems su mi byed/ bdag ni tshul khrims dang ldan pa'o zhes bya bar rlom sems su mi byed do/ /bzod pa rlom sems su mi byed/ bzod pas rlom sems su mi byed/ bdag ni bzod pa dang ldan pa'o zhes rlom sems</text></item>
<item><p>244a.6</p><section></section><text>su mi byed do/ /brtson 'grus rlom sems su mi byed/ brtson 'grus kyis rlom sems su mi byed/ bdag ni brtson 'grus dang ldan pa'o zhes rlom sems su mi byed do/ /bsam gtan rlom sems su mi byed/ bsam gtan gyis rlom sems su mi byed/ bdag ni bsam gtan dang ldan</text></item>
<item><p>244a.7</p><section></section><text>pa'o zhes rlom sems su mi byed do/ /shes rab rlom sems su mi byed/ shes rab kyis rlom sems su mi byed/ bdag ni shes rab dang ldan pa'o zhes bya bar rlom sems su mi byed do/ /de ci'i phyir zhe na/ de ni 'di ltar gang gis rlom sems su byed pa'i rnam par rtog pa de dag ni sbyin pa'i pha rol</text></item>
<item><p>244b.1</p><section></section><text>tu phyin pa la med pa'i phyir ro/ /de bzhin du gang gis rlom sems su byed pa'i rnam par rtog pa de dag ni tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la med pa'i phyir ro/ /'di ltar gang gis</text></item>
<item><p>244b.2</p><section></section><text>rlom sems su 'gyur ba'i rnam par rtog pa de dag ni shes rab kyi pha rol tu phyin pa la med pa'i phyir ro/ /de ci'i phyir zhe na/ 'di lta ste/ shes rab kyi pha rol tu phyin pa ni ring du song ba yin pa'i phyir ro/ /de ltar yin pas byang chub sems dpa' sems dpa' chen po de yang tshu rol dang pha rol gyis</text></item>
<item><p>244b.3</p><section></section><text>kyang rlom sems su mi byed na/ de sbyin pa'i pha rol tu phyin pas yongs su bzung / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pas yongs su bzung ba</text></item>
<item><p>244b.4</p><section></section><text>dang / rnam pa thams cad mkhyen pa nyid kyi bar gyis yongs su bzung bas nyan thos kyi sa'am/ rang sangs rgyas kyi sar mi ltung ste/ rnam pa thams cad mkhyen pa nyid kyang 'grub par 'gyur/ rab 'byor de ltar na gang zag byang chub sems dpa'i theg pa pa'i shes rab kyi pha rol tu phyin pas</text></item>
<item><p>244b.5</p><section></section><text>yongs su bzung / thabs mkhas pas yongs su bzung bas nyan thos kyi sa'am/ rang sangs rgyas kyi sar mi ltung gi de ltar thabs mkhas pas yongs su bzung bas bla na med pa yang dag par rdzogs pa'i byang chub 'grub par 'gyur ro zhes bya ba ni yongs su bzung ba'i khyad par lam gyi skad cig ma gsum</text></item>
<item><p>244b.6</p><section></section><text>pa yin no/ / de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das las dang po pa'i byang chub sems dpa' sems dpa' chen pos ji ltar shes rab kyi pha rol tu phyin pa la bslab par bgyi/ ji ltar bsam gtan</text></item>
<item><p>244b.7</p><section></section><text>gyi pha rol tu phyin pa la bslab par bgyi/ ji ltar brtson 'grus kyi pha rol tu phyin pa la bslab par bgyi/ ji ltar bzod pa'i pha rol tu phyin pa la bslab par bgyi/ ji ltar tshul khrims kyi pha rol tu phyin pa la bslab par bgyi/ ji ltar sbyin pa'i pha rol tu phyin pa la bslab par bgyi/ ji ltar sangs</text></item>
<item><p>245a.1</p><section></section><text>rgyas kyi chos ma 'dres pa'i bar la bslab par bgyi/ bcom ldan 'das kyis bka' stsal pa/ rab 'byor 'di la las dang po pa'i byang chub sems dpa' sems dpa' chen po shes rab kyi pha rol tu phyin pa la bslab par 'dod pa dang / bsam gtan gyi pha rol tu phyin pa dang / </text></item>
<item><p>245a.2</p><section></section><text>brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la bslab par 'dod pa dang / rnam pa thams cad mkhyen pa nyid kyi bar la bslab par 'dod pas dge ba'i bshes gnyen gang shes rab kyi pha rol tu phyin</text></item>
<item><p>245a.3</p><section></section><text>pa ston pa/ bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa ston pa de dag la brten par bya'o/ /bsnyen bkur bar bya'o/ /de dag la shes rab kyi pha</text></item>
<item><p>245a.4</p><section></section><text>rol tu phyin pa 'di ltar ston te/ tshur rigs kyi bu sbyin pa gang dang gang sbyin pa de thams cad bla na med pa yang dag par rdzogs pa'i byang chub tu yongs su sngos shig /tshur rigs kyi bu tshul khrims gang dang gang srung ba dang / bzod pa sgrub pa dang / brtson 'grus rtsom pa dang / bsam</text></item>
<item><p>245a.5</p><section></section><text>gtan la snyoms par 'jug pa dang / shes rab sgom pa de dag thams cad bla na med pa yang dag par rdzogs pa'i byang chub tu yongs su sngos shig /rigs kyi bu khyod bla na med pa yang dag par rdzogs pa'i byang chub gzugs kyi sgo nas tshol bar ma byed cig /tshor ba las ma byed/ 'du</text></item>
<item><p>245a.6</p><section></section><text>shes las ma byed/ 'du byed rnams las ma byed/ rnam par shes pa'i sgo nas tshol bar ma byed cig /rigs kyi bu khyod bla na med pa yang dag par rdzogs pa'i byang chub sbyin pa'i pha rol tu phyin pa'i sgo nas tshol bar ma byed cig /tshul khrims kyi pha rol tu phyin pa dang / bzod pa'i pha rol</text></item>
<item><p>245a.7</p><section></section><text>tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa rnams kyi sgo nas tshol bar ma byed cig /nang stong pa nyid las ma byed cig /phyi stong pa nyid las ma byed cig /phyi nang stong pa nyid las ma byed cig /dngos po</text></item>
<item><p>245b.1</p><section></section><text>med pa'i ngo bo nyid stong pa nyid kyi bar las ma byed cig /dran pa nye bar gzhag pa rnams las ma byed cig /yang dag par spong ba rnams kyi sgo nas tshol bar ma byed cig /rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams kyi sgo nas tshol bar ma</text></item>
<item><p>245b.2</p><section></section><text>byed cig /mngon par shes pa lnga dang / tshad med pa dang / bsam gtan dang / gzugs med pa'i snyoms par 'jug pa rnams las ma byed cig /'phags pa'i bden pa rnams las ma byed cig /rnam par thar pa brgyad rnams las ma byed cig /mthar gyis gnas pa'i snyoms par</text></item>
<item><p>245b.3</p><section></section><text>'jug pa dgu rnams las ma byed cig /stong pa nyid dang / mtshan ma med pa dang / smon pa med pa rnams kyi sgo nas tshol bar ma byed cig /ting nge 'dzin rnams las tshol bar ma byed cig /gzungs kyi sgo rnams las ma byed cig /de bzhin gshegs pa'i stobs bcu rnams las ma</text></item>
<item><p>245b.4</p><section></section><text>byed cig /mi 'jigs pa bzhi rnams las ma byed cig /so so yang dag par rig pa bzhi rnams las ma byed cig /sangs rgyas kyi chos ma 'dres pa bco brgyad rnams kyi sgo nas tshol bar ma byed cig /rigs kyi bu khyod bla na med pa yang dag par rdzogs pa'i byang chub rnam pa thams cad</text></item>
<item><p>245b.5</p><section></section><text>mkhyen pa nyid kyi bar gyi sgo nas tshol bar ma byed cig /de ci'i phyir zhe na/ gzugs su mngon par zhen pa med pas ni bla na med pa yang dag par rdzogs pa'i byang chub thob par 'gyur ba'i phyir ro/ /tshor ba dang / 'du shes dang / 'du byed rnams su mngon par zhen pa med pa dang / rnam par shes par</text></item>
<item><p>245b.6</p><section></section><text>mngon par zhen pa med pas ni bla na med pa yang dag par rdzogs pa'i byang chub thob bar 'gyur ba'i phyir ro/ /sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa la</text></item>
<item><p>245b.7</p><section></section><text>mchog tu 'dzin pa med pa dang / shes rab kyi pha rol tu phyin pa la mchog tu 'dzin pa med pa dang / nang stong pa nyid dang / dngos po med pa'i ngo bo nyid stong pa nyid kyi bar du mngon par zhen pa med pa dang / dran pa nye bar gzhag pa rnams su mngon par zhen pa med pa dang / yang dag par spong ba rnams dang / </text></item>
<item><p>246a.1</p><section></section><text>rdzu 'phrul gyi rkang pa rnams dang / dbang po rnams dang / stobs rnams dang / byang chub kyi yan lag rnams dang / lam rnams su mngon par zhen pa med pa dang / mngon par shes pa rnams su mngon par zhen pa med pa dang / tshad med pa dang / bsam gtan dang / gzugs med</text></item>
<item><p>246a.2</p><section></section><text>pa'i snyoms par 'jug pa rnams su mngon par zhen pa med pa dang / 'phags pa'i bden pa rnams su mngon par zhen pa med pa dang / rnam par thar pa brgyad dang / mthar gyis gnas pa'i snyoms par 'jug pa dgu rnams su mngon par zhen pa med pa dang / stong pa nyid dang / mtshan ma med pa dang / </text></item>
<item><p>246a.3</p><section></section><text>smon pa med pa rnams su mngon par zhen pa med pa dang / ting nge 'dzin dang / gzungs kyi sgo rnams su mngon par zhen pa med pa dang / de bzhin gshegs pa'i stobs bcu dang / mi 'jigs pa bzhi rnams su mngon par zhen pa med pa dang / so so yang dag par rig pa bzhi dang / sangs rgyas kyi</text></item>
<item><p>246a.4</p><section></section><text>chos ma 'dres pa bco brgyad dang / rnam pa thams cad mkhyen pa nyid kyi bar du mngon par zhen pa med pas ni bla na med pa yang dag par rdzogs pa'i byang chub thob par 'gyur ba'i phyir ro/ /rigs kyi bu khyod shes rab kyi pha rol tu phyin pa la spyod pa'i tshe/ gzugs la 'dod pa ma bskyed cig /de ci'i</text></item>
<item><p>246a.5</p><section></section><text>phyir zhe na/ rigs kyi bu 'dod pa med pa ni gzugs yin pa'i phyir ro/ /tshor ba dang / 'du shes dang / 'du byed rnams dang / rnam par shes pa la 'dod pa ma bskyed cig /de ci'i phyir zhe na/ rigs kyi bu 'dod pa med pa ni rnam par shes pa yin pa'i phyir ro/ /rigs kyi bu khyod sbyin pa'i</text></item>
<item><p>246a.6</p><section></section><text>pha rol tu phyin pa la 'dod pa ma bskyed cig /tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la 'dod pa ma bskyed cig /nang stong pa nyid la 'dod pa ma</text></item>
<item><p>246a.7</p><section></section><text>bskyed cig /dngos po med pa'i ngo bo nyid stong pa nyid kyi bar la 'dod pa ma bskyed cig /dran pa nye bar gzhag pa rnams la 'dod pa ma bskyed cig /yang dag par spong ba rnams dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams la 'dod</text></item>
<item><p>246b.1</p><section></section><text>pa ma bskyed cig /tshad med pa dang / bsam gtan dang / gzugs med pa'i snyoms par 'jug pa rnams dang / 'phags pa'i bden pa rnams la 'dod pa ma bskyed cig /rnam par thar pa brgyad dang / mthar gyis gnas pa'i snyoms par 'jug pa dgu la 'dod pa ma bskyed cig /stong pa nyid</text></item>
<item><p>246b.2</p><section></section><text>dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la 'dod pa ma bskyed cig /ting nge 'dzin thams cad dang / gzungs kyi sgo rnams la 'dod pa ma</text></item>
<item><p>246b.3</p><section></section><text>bskyed cig /rigs kyi bu khyod rnam pa thams cad mkhyen pa nyid la 'dod pa ma bskyed cig /de ci'i phyir zhe na/ rigs kyi bu 'dod pa med pa ni rnam pa thams cad mkhyen pa nyid yin pa'i phyir ro/ /rigs kyi bu khyod rgyun du zhugs pa'i 'bras bu la 'dod pa ma bskyed cig /lan cig phyir 'ong</text></item>
<item><p>246b.4</p><section></section><text>ba dang / phyir mi 'ong ba dang / dgra bcom pa nyid dang / rang byang chub la 'dod pa ma bskyed cig /byang chub sems dpa'i skyon med pa la 'dod pa ma bskyed cig /bla na med pa yang dag par rdzogs pa'i byang chub la 'dod pa ma bskyed cig /de ci'i phyir zhe na/ rigs kyi bu chos thams cad ni</text></item>
<item><p>246b.5</p><section></section><text>ngo bo nyid kyis stong pa'i phyir ro zhes bya ba ni ro myang ba med pa'i khyad par gyi lam gyi skad cig ma bzhi pa yin no/ /'di dag ni khyad par gyi mtshan nyid yin no/ / rab 'byor gyis gsol pa/ bcom ldan 'das chos thams cad rang gi mtshan nyid kyis stong pa la byang chub sems dpa' sems dpa'</text></item>
<item><p>246b.6</p><section></section><text>chen po gang bla na med pa yang dag par rdzogs pa'i byang chub don du gnyer zhing / bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal ba ni dka' ba bgyid pa'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab</text></item>
<item><p>246b.7</p><section></section><text>'byor chos thams cad rang gi mtshan nyid kyis stong pa la byang chub sems dpa' sems dpa' chen po gang rnams bla na med pa yang dag par rdzogs pa'i byang chub don du gnyer zhing bla na med pa yang dag par rdzogs pa'i byang chub 'dod pa ni dka' ba byed pa'o/ /rab 'byor 'on kyang byang chub sems dpa'</text></item>
<item><p>247a.1</p><section></section><text>sems dpa' chen po rnams ni 'jig rten gyis phan pa'i phyir yang dag par zhugs pa'o/ /rab 'byor byang chub sems dpa' sems dpa' chen po rnams ni 'jig rten gyi bde ba'i phyir yang dag par zhugs pa'o/ /'jig rten gyi skyob par 'gyur bar bya'o zhes bla na med pa yang dag</text></item>
<item><p>247a.2</p><section></section><text>par rdzogs pa'i byang chub tu yang dag par zhugs pa'o/ /'jig rten gyi skyabs su 'gyur bar bya ba dang / 'jig rten gyi gnas dang / 'jig rten gyi dpung gnyen dang / 'jig rten gyi gling dang / 'jig rten gyi yongs su 'dren pa dang / thugs brtse ba dang / mgon po dang / 'jig rten gyi</text></item>
<item><p>247a.3</p><section></section><text>rten du 'gyur bar bya'o zhes bla na med pa yang dag par rdzogs pa'i byang chub tu yang dag par zhugs so/ /rab 'byor ji ltar na byang chub sems dpa' sems dpa' chen po 'jig rten gyi phan pa'i phyir yang dag par zhugs pa yin zhe na/ rab 'byor 'di la byang chub sems dpa' sems dpa' chen po</text></item>
<item><p>247a.4</p><section></section><text>sems can rnams 'gro ba rgyud lnga nas yongs su bkrol zhing mi 'jigs pa'i thang bde ba mya ngan las 'das pa la 'god do/ /rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod cing 'jig rten la phan</text></item>
<item><p>247a.5</p><section></section><text>pa'i phyir yang dag par zhugs pa yin no zhes bya ba ni phan pa'i byed pa yin no/ / rab 'byor ji ltar na byang chub sems dpa' sems dpa' chen po 'jig rten la bde ba'i phyir yang dag par zhugs pa yin zhe na/ rab 'byor 'di la byang chub sems dpa' sems dpa' chen po bla na med pa yang dag par</text></item>
<item><p>247a.6</p><section></section><text>rdzogs pa'i byang chub tu mngon par rdzogs par 'tshang rgya bar 'dod pas sems can rnams sdug bsngal ba dang / yid mi bde ba dang / 'khrug pa rnams las yongs su bkrol zhing mi 'jigs pa'i thang bde ba mya ngan las 'das pa la rab tu 'god do/ /rab 'byor de ltar na byang chub sems dpa' sems</text></item>
<item><p>247a.7</p><section></section><text>dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod cing 'jig rten la bde ba'i phyir yang dag par zhugs pa yin no zhes bya ba ni bde ba'i byed pa yin no/ / rab 'byor ji ltar na byang chub sems dpa' sems dpa' chen po bla na med pa yang dag par rdzogs</text></item>
<item><p>247b.1</p><section></section><text>pa'i byang chub tu mngon par rdzogs par 'tshang rgya bar 'dod cing 'jig rten gyi skyob pa'i byed pa yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas 'khor ba na spyod pa'i sdug bsngal gang ci yang rung ste de dag</text></item>
<item><p>247b.2</p><section></section><text>las yang sems can rnams yongs su skyob cing de dag spang ba'i phyir chos ston te/ de dag gis kyang chos de thos nas rim gyis theg pa gsum gyis yongs su mya ngan las 'da' bar 'gyur te/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu</text></item>
<item><p>247b.3</p><section></section><text>mngon par rdzogs par sangs rgyas nas 'jig rten gyi skyob par byed pa yin no zhes bya ba ni skyob pa'i byed pa yin no// //bam po bzhi bcu bdun pa/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang</text></item>
<item><p>247b.4</p><section></section><text>rgya bar 'dod pa 'jig rten gyi skyabs su 'gyur ba yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can skye ba dang / rga ba dang / na ba dang / 'chi ba dang / mya ngan dang / smre sngags</text></item>
<item><p>247b.5</p><section></section><text>'don pa dang / sdug bsngal ba dang / yid mi bde ba dang / 'khrug pa'i chos can rnams skye ba dang / rga ba dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa las yongs su bkrol zhing phung po ma lus pa'i mya ngan las 'das</text></item>
<item><p>247b.6</p><section></section><text>pa'i dbyings su yongs su mya ngan las 'das pa la rab tu 'god do/ /rab 'byor de ltar na byang chub sems dpa' sems dpa' chen po 'jig rten gyi skyabs byed pa yin no zhes bya ba ni skyabs kyi byed pa yin no/ / rab 'byor ji ltar na byang chub sems dpa' sems dpa' chen po sems can rnams kyi</text></item>
<item><p>247b.7</p><section></section><text>gnas su 'gyur ba yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams la chos thams cad 'dre ba med par ston to/ /rab 'byor de ltar na byang chub sems dpa' sems dpa'</text></item>
<item><p>248a.1</p><section></section><text>chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi gnas su 'gyur ba yin no/ /rab 'byor gyis gsol pa/ bcom ldan 'das ji ltar na chos thams cad 'dre ba ma mchis pa lags/ bcom ldan 'das kyis</text></item>
<item><p>248a.2</p><section></section><text>bka' stsal pa/ rab 'byor gzugs kyi 'dre ba med pa gang yin pa de ni gzugs kyi 'brel pa med pa'o/ /gzugs kyi 'brel pa med pa gang yin pa de ni gzugs kyi skye ba med pa'o/ /gzugs kyi skye ba med pa gang yin pa de ni gzugs kyi 'gag pa med pa'o/ /gzugs kyi 'gag pa med pa</text></item>
<item><p>248a.3</p><section></section><text>gang yin pa de ni gzugs kyi 'dre ba med pa'o/ /tshor ba dang / 'du shes dang / 'du byed rnams dang / rnam par shes pa'i 'dre ba med pa gang yin pa de ni rnam par shes pa'i 'brel pa med pa'o/ /rnam par shes pa'i 'brel pa med pa gang yin pa de ni rnam par shes pa'i skye ba med pa'o/ /rnam</text></item>
<item><p>248a.4</p><section></section><text>par shes pa'i skye ba med pa gang yin pa de ni rnam par shes pa'i 'gag pa med pa'o/ /rnam par shes pa'i 'gag pa med pa gang yin pa de ni rnam par shes pa'i 'dre ba med pa'o/ /de bzhin du phung po dang / khams dang / skye mched dang / rten cing 'brel bar 'byung ba'i yan lag rnams dang / </text></item>
<item><p>248a.5</p><section></section><text>pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams dang / rnam par thar pa brgyad rnams dang / mthar</text></item>
<item><p>248a.6</p><section></section><text>gyis gnas pa'i snyoms par 'jug pa dgu rnams dang / stong pa nyid dang / mtshan ma med pa dang / smon pa med pa dang / mngon par shes pa rnams dang / ting nge 'dzin thams cad dang / gzungs kyi sgo thams cad dang / stobs bcu dang / mi 'jigs pa bzhi dang / so so yang dag par rig pa</text></item>
<item><p>248a.7</p><section></section><text>bzhi dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi 'dre ba med pa gang yin pa de ni rnam pa thams cad mkhyen pa nyid kyi 'brel pa med pa'o/ /rnam pa thams cad mkhyen pa nyid kyi 'brel pa med pa gang yin pa de ni rnam pa thams cad mkhyen pa nyid kyi skye ba med</text></item>
<item><p>248b.1</p><section></section><text>pa'o/ /rnam pa thams cad mkhyen pa nyid kyi skye ba med pa gang yin pa de ni rnam pa thams cad mkhyen pa nyid kyi 'gag pa med pa'o/ /rnam pa thams cad mkhyen pa nyid kyi 'gag pa med pa gang yin pa de ni rnam pa thams cad mkhyen pa nyid kyi 'dre ba med pa'o/ /rab 'byor de ltar na byang chub sems dpa'</text></item>
<item><p>248b.2</p><section></section><text>sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams la chos thams cad 'dre ba med par chos ston to zhes bya ba ni gnas kyi byed pa yin no/ / rab 'byor ji ltar na byang chub sems dpa' sems dpa' chen po bla na med pa</text></item>
<item><p>248b.3</p><section></section><text>yang dag par rdzogs pa'i byang chub tu mngon par rdzogs par 'tshang rgya bar 'dod pa 'jig rten gyi dpung gnyen du 'gyur ba yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can</text></item>
<item><p>248b.4</p><section></section><text>rnams la chos 'di ltar ston te/ gzugs kyi pha rol gang yin pa de ni gzugs ma yin no/ /tshor ba dang / 'du shes dang / 'du byed rnams dang / rnam par shes pa'i pha rol gang yin pa de ni rnam par shes pa ma yin no/ /phung po dang / khams dang / skye mched dang / rten cing 'brel par</text></item>
<item><p>248b.5</p><section></section><text>'byung ba'i pha rol gang yin pa de ni phung po dang / khams dang / skye mched dang / rten cing 'brel bar 'byung ba ma yin no/ /pha rol tu phyin pa thams cad kyi pha rol gang yin pa [(]da [,]de [)]ni pha rol tu phyin pa ma yin no/ /stong pa nyid thams cad kyi pha rol gang yin pa de ni stong pa nyid ma yin no/ /byang</text></item>
<item><p>248b.6</p><section></section><text>chub kyi phyogs kyi chos rnams kyi pha rol gang yin pa de ni byang chub kyi phyogs kyi chos rnams ma yin no/ /de bzhin du 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa brgyad dang / mthar gyis gnas</text></item>
<item><p>248b.7</p><section></section><text>pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi pha rol gang yin pa de ni sangs rgyas kyi chos ma</text></item>
<item><p>249a.1</p><section></section><text>'dres pa rnams ma yin no/ /rnam pa thams cad mkhyen pa nyid kyi bar gyi pha rol gang yin pa de ni rnam pa thams cad mkhyen pa nyid ma yin no/ / rab 'byor gzugs ji lta bar chos thams cad kyang de bzhin no/ /rnam pa thams cad mkhyen pa nyid kyi bar yang de bzhin no/ /</text></item>
<item><p>249a.2</p><section></section><text>rab 'byor gyis gsol pa/ bcom ldan 'das gal te gzugs ji lta bar chos thams cad kyang de bzhin lags na/ 'o na byang chub sems dpa' sems dpa' chen po rnam pa thams cad mkhyen pa nyid du mngon par rdzogs par sangs rgyas pa nyid do/ /de ci'i phyir zhe na/ bcom ldan 'das gzugs</text></item>
<item><p>249a.3</p><section></section><text>kyi pha rol na rnam par rtog pa gang yang ma mchis pa'i phyir ro/ /tshor ba dang / 'du shes dang / 'du byed rnams dang / rnam par shes pa'i pha rol na rnam par rtog pa gang yang ma mchis pa'i phyir ro/ /mngon par shes pa rnams dang / stobs bcu dang / mi 'jigs pa rnams dang / so so yang dag</text></item>
<item><p>249a.4</p><section></section><text>par rig pa dang / sangs rgyas kyi chos ma 'dres pa rnams kyi pha rol na rnam par rtog pa gang yang ma mchis pa'i phyir ro/ /rnam pa thams cad mkhyen pa nyid kyi bar gyi pha rol na rnam par rtog pa gang yang ma mchis pa'i phyir te/ 'di ni gzugs so/ /'di ni tshor ba'o/ /'di ni 'du shes so/ /'di ni 'du byed rnams so/ /</text></item>
<item><p>249a.5</p><section></section><text>'di ni rnam par shes pa'o/ /'di ni phung po rnams so/ /'di ni khams rnams so/ /'di ni skye mched rnams so/ /'di ni rten cing 'brel bar 'byung ba rnams so/ /'di ni rten cing 'brel bar 'byung ba'i yan lag rnams so/ /'di ni pha rol tu phyin pa rnams so/ /'di ni stong pa nyid rnams so/ /'di ni byang chub kyi phyogs</text></item>
<item><p>249a.6</p><section></section><text>kyi chos rnams so/ /'di ni 'phags pa'i bden pa rnams so/ /'di ni mngon par shes pa rnams so/ /'di ni tshad med pa dang / bsam gtan dang / gzugs med pa'i snyoms par 'jug pa rnams so/ /'di ni rnam par thar pa dang / ting nge 'dzin dang / gzungs kyi sgo rnams so/ /'di ni stong pa nyid</text></item>
<item><p>249a.7</p><section></section><text>dang / mtshan ma med pa dang / smon pa med pa rnams so/ /'di ni stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams so/ /'di ni rnam pa thams cad mkhyen pa nyid do zhes bya ba'i rnam par rtog pa gang yang ma mchis pa'i phyir ro/ /bcom</text></item>
<item><p>249b.1</p><section></section><text>ldan 'das kyis bka' stsal pa/ rab 'byor de de bzhin no/ /de de bzhin te/ gzugs kyi pha rol na rnam par rtog pa gang yang med do/ /tshor ba dang / 'du shes dang / 'du byed rnams dang / rnam par shes pa'i pha rol na rnam par rtog pa gang yang med do/ /de bzhin du phung po dang / khams dang / skye mched</text></item>
<item><p>249b.2</p><section></section><text>dang / rten cing 'brel bar 'byung ba dang / rten cing 'brel bar 'byung ba'i yan lag rnams kyi pha rol na rnam par rtog pa gang yang med do/ /pha rol tu phyin pa rnams dang / stong pa nyid thams cad dang / byang chub kyi phyogs kyi chos rnams dang / tshad med pa rnams dang / bsam gtan rnams dang / gzugs</text></item>
<item><p>249b.3</p><section></section><text>med pa'i snyoms par 'jug pa rnams kyi pha rol na rnam par rtog pa gang yang med do/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi pha rol na rnam par rtog pa gang yang med do/ /rnam pa thams cad mkhyen pa nyid kyi bar gyi pha rol na</text></item>
<item><p>249b.4</p><section></section><text>rnam par rtog pa gang yang med de/ de ltar na yang rab 'byor byang chub sems dpa' sems dpa' chen po rnams de lta bu'i chos 'di la rtog pa med la zhum par mi byed pas bdag gis 'di ltar chos de dag mngon par rdzogs par sangs rgyas par bya'o/ /bla na med pa yang dag par rdzogs pa'i byang chub 'di ltar</text></item>
<item><p>249b.5</p><section></section><text>mngon par rdzogs par sangs rgyas nas chos de ltar zhi ba dang / de ltar bzang ba de dag bshad par bya'o snyam du sems pa ni dka' ba byed pa ste/ rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas</text></item>
<item><p>249b.6</p><section></section><text>'jig rten pa rnams kyi dpung gnyen byed pa yin no zhes bya ba ni dpung gnyen gyi byed pa yin no/ / rab 'byor ji ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas 'jig rten gyi gling yin zhe na/ rab 'byor 'di lta ste dper na/ </text></item>
<item><p>249b.7</p><section></section><text>chu klung chen po rnams sam/ rgya mtsho chen po rnams sam / chus yongs su chad pa'i gnas gang yin pa de dag ni gling zhes brjod do/ /rab 'byor de bzhin du gzugs ni sngon gyi mtha' dang / phyi ma'i mtha' yongs su chad pa'o/ /rab 'byor de bzhin du/ tshor ba dang / 'du shes dang / 'du byed rnams</text></item>
<item><p>250a.1</p><section></section><text>dang / rnam par shes pa ni sngon gyi mtha' dang / phyi ma'i mtha' yongs su chad pa'o/ /de bzhin du phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag rnams kyi sngon gyi mtha' dang / phyi ma'i mtha' yongs</text></item>
<item><p>250a.2</p><section></section><text>su chad pa'o/ /de bzhin du sbyin pa'i pha rol tu phyin pa ni sngon gyi mtha' dang / phyi ma'i mtha' yongs su chad pa'o/ /de bzhin du tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa ni sngon gyi mtha' dang / phyi ma'i mtha' yongs su chad pa'o/ /</text></item>
<item><p>250a.3</p><section></section><text>nang stong pa nyid ni sngon gyi mtha' dang / phyi ma'i mtha' yongs su chad pa'o/ /phyi stong pa nyid ni sngon gyi mtha' dang / phyi ma'i mtha' yongs su chad pa'o/ /phyi nang stong pa nyid ni sngon gyi mtha' dang / phyi ma'i mtha' yongs su chad pa'o/ /dngos po med pa'i ngo bo nyid stong pa nyid kyi bar ni sngon gyi mtha'</text></item>
<item><p>250a.4</p><section></section><text>dang / phyi ma'i mtha' yongs su chad pa'o/ /byang chub kyi phyogs kyi chos sum cu rtsa bdun rnams ni sngon gyi mtha' dang / phyi ma'i mtha' yongs su chad pa'o/ /tshad med pa dang / bsam gtan dang / gzugs med pa'i snyoms par 'jug pa rnams ni sngon gyi mtha' dang / phyi ma'i mtha'</text></item>
<item><p>250a.5</p><section></section><text>yongs su chad pa'o/ /'phags pa'i bden pa rnams ni sngon gyi mtha' dang / phyi ma'i mtha' yongs su chad pa'o/ /rnam par thar pa dang / ting nge 'dzin dang / snyoms par 'jug pa dang / gzungs kyi sgo rnams ni sngon gyi mtha' dang / phyi ma'i mtha' yongs su chad pa'o/ /stong pa nyid dang / </text></item>
<item><p>250a.6</p><section></section><text>mtshan ma med pa dang / smon pa med pa dang / mngon par shes pa rnams ni sngon gyi mtha' dang / phyi ma'i mtha' yongs su chad pa'o/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams ni sngon gyi mtha' dang / phyi ma'i mtha' yongs</text></item>
<item><p>250a.7</p><section></section><text>su chad pa'o/ /rnam pa thams cad mkhyen pa nyid kyi bar ni sngon gyi mtha' dang / phyi ma'i mtha' yongs su chad pa'o/ /rab 'byor sngon gyi mtha' dang / phyi ma'i mtha' yongs su chad pa des ni chos thams cad yongs su chad pa ste/ rab 'byor chos thams cad kyi sngon gyi mtha' dang / phyi ma'i mtha'</text></item>
<item><p>250b.1</p><section></section><text>yongs su chad pa gang yin pa de ni zhi ba'o/ /de ni bzang ba'o / /de ni yang dag pa'o/ / 'di lta ste stong pa nyid dang / dmigs su med pa dang / lam gyi rgyun chad pa dang / sred pa zad pa dang / 'dod chags dang bral ba dang / 'gog pa dang / mya ngan las 'das pa ste/ rab 'byor de ltar na byang chub</text></item>
<item><p>250b.2</p><section></section><text>sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas chos thams cad kyi sngon gyi mtha' dang / phyi ma'i mtha' yongs su chad pa ston pas 'jig rten pa rnams kyi gling gi byed pa yin no/ /rab 'byor ji ltar na byang chub sems dpa' sems</text></item>
<item><p>250b.3</p><section></section><text>dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas 'jig rten pa rnams kyi snang ba byed pa yin zhe na/ rab 'byor 'di la byang chub sems dpa' sems dpa' chen po yun ring du ma rig pa'i sgo nga'i sbubs kyis kun nas g.yogs shing mun pas zil gyis</text></item>
<item><p>250b.4</p><section></section><text>gnon pa'i sems can rnams la shes rab kyi snang bas ma rig pa'i mun pa mun nag sel bar byed cing rab rib med par byed do/ /rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas 'jig rten gyi snang ba</text></item>
<item><p>250b.5</p><section></section><text>byed pa yin no/ /rab 'byor ji ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi sgron ma 'dzin cing 'od 'byin pa yin zhe na/ rab 'byor 'di la byang chub sems dpa' sems dpa' chen po bla na med pa</text></item>
<item><p>250b.6</p><section></section><text>yang dag par rdzogs pa'i byang chub tu mngon par rdzogs par sangs rgyas nas mdo sde gang pha rol tu phyin pa drug dang ldan pa bsdu ba'i dngos po bzhi dang ldan pa de dag gi don ma nor bar sems can rnams la yang dag par ston te sems can rnams kyang de la yang dag par bskul zhing sbyor ba la rab tu 'god de/ rab</text></item>
<item><p>250b.7</p><section></section><text>'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi sgron ma 'dzin cing 'od 'byin pa yin no/ /rab 'byor ji ltar na byang chub sems dpa' sems dpa' chen po bla na med pa yang dag par rdzogs</text></item>
<item><p>251a.1</p><section></section><text>pa'i byang chub tu mngon par rdzogs par sangs rgyas nas sems can rnams kyi ded dpon byed pa yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can lam ngan par zhugs</text></item>
<item><p>251a.2</p><section></section><text>pa'i 'gro ba bzhi po rnams la sems can rnam par dag par bya ba'i don du mya ngan dang gnod pa las yang dag par bzla ba dang / sdug bsngal ba dang / yid mi bde ba nub par bya ba dang / 'phags pa'i chos rtogs par bya ba dang / mya ngan las 'das pa mngon du bya ba'i phyir theg pa chen po gcig pa'i lam ston te/ </text></item>
<item><p>251a.3</p><section></section><text>rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi ded dpon byed pa yin no zhes bya ba ni gling gi byed pa yin no/ / rab 'byor ji ltar na byang chub sems dpa' sems dpa' chen po bla na</text></item>
<item><p>251a.4</p><section></section><text>med pa yang dag par rdzogs pa'i byang chub tu mngon par rdzogs par sangs rgyas nas 'jig rten pa rnams kyi yongs su 'dren pa byed pa yin zhe na/ rab 'byor 'di la byang chub sems dpa' sems dpa' chen po sems can gyi ris la thugs rje chen po bskyed de bla na med pa yang dag par rdzogs pa'i byang chub tu</text></item>
<item><p>251a.5</p><section></section><text>mngon par rdzogs par sangs rgyas nas sems can rnams la gzugs kyi skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /tshor ba dang / 'du shes dang / 'du byed rnams dang / rnam par</text></item>
<item><p>251a.6</p><section></section><text>shes pa skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /de bzhin du sbyin pa dang / tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin</text></item>
<item><p>251a.7</p><section></section><text>pa skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /thabs kyi pha rol tu phyin pa dang / smon lam gyi pha rol tu phyin pa dang / stobs kyi pha rol tu phyin pa dang / ye shes kyi pha rol tu phyin pa skye ba med pa dang / </text></item>
<item><p>251b.1</p><section></section><text>'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /nang stong pa nyid dang / phyi stong pa nyid dang / phyi nang stong pa nyid dang / dngos po med pa'i ngo bo nyid stong pa nyid kyi bar du skye ba med pa dang / 'gag pa</text></item>
<item><p>251b.2</p><section></section><text>med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /byang chub kyi phyogs kyi chos sum cu rtsa bdun rnams dang / 'phags pa'i bden pa rnams dang / tshad med pa rnams dang / bsam gtan dang / gzugs med</text></item>
<item><p>251b.3</p><section></section><text>pa'i snyoms par 'jug pa rnams dang / mngon par shes pa rnams kyi skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /rnam par thar pa brgyad dang / mthar gyis gnas pa'i snyoms</text></item>
<item><p>251b.4</p><section></section><text>par 'jug pa dgu dang / stong pa nyid dang / mtshan ma med pa dang / smon pa med pa rnams kyi skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /de bzhin du ting nge 'dzin thams</text></item>
<item><p>251b.5</p><section></section><text>cad dang / gzungs kyi sgo thams cad dang / stobs bcu rnams dang / mi 'jigs pa bzhi dang / so so yang dag par rig pa bzhi rnams dang / sangs rgyas kyi chos ma 'dres pa bco brgyad rnams skye ba med pa dang / 'gag pa med pa dang / kun nas nyon mongs pa med pa dang / rnam par byang ba med</text></item>
<item><p>251b.6</p><section></section><text>pa'i phyir chos ston te/ yang dag par rab tu gsal bar byed do/ /rnam pa thams cad mkhyen pa nyid skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /rang byang chub skye ba med pa</text></item>
<item><p>251b.7</p><section></section><text>dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ yang dag par rab tu gsal bar byed do/ /rgyun du zhugs pa'i 'bras bu skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir</text></item>
<item><p>252a.1</p><section></section><text>chos ston te/ yang dag par rab tu gsal bar byed do/ /de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid skye ba med pa dang / 'gag pa med pa dang / kun nas nyon mongs pa med pa dang / rnam par byang ba med pa'i phyir chos ston te/ </text></item>
<item><p>252a.2</p><section></section><text>yang dag par rab tu gsal bar byed do/ /rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi yongs su 'dren pa byed pa yin no zhes bya ba ni yongs su 'dren pa byed pa yin no/ / </text></item>
<item><p>252a.3</p><section></section><text>rab 'byor ji ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi rten byed pa yin zhe na/ rab 'byor 'di la byang chub sems dpa' sems dpa' chen po bla na med pa yang dag par rdzogs pa'i</text></item>
<item><p>252a.4</p><section></section><text>byang chub tu mngon par rdzogs par sangs rgyas nas sems can rmongs pa rten med pa rnams kyi rten byed pa yin te/ gzugs ni nam mkha'i ngang tshul can no zhes bya bar sems can rnams la chos ston te / tshor ba dang / 'du shes dang / 'du byed rnams dang / rnam par shes pa ni nam mkha'i ngang tshul can zhes</text></item>
<item><p>252a.5</p><section></section><text>bya bar sems can rnams la chos ston te / phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag rnams ni nam mkha'i ngang tshul can zhes bya bar sems can rnams la chos ston to/ /de bzhin du pha rol tu phyin pa thams cad dang / </text></item>
<item><p>252a.6</p><section></section><text>stong pa nyid thams cad dang / ting nge 'dzin thams cad dang / gzungs kyi sgo thams cad dang / byang chub kyi phyogs kyi chos sum cu rtsa bdun dang / tshad med pa dang / bsam gtan dang / gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa</text></item>
<item><p>252a.7</p><section></section><text>brgyad dang / mthar gyis gnas pa'i snyoms par 'jug pa dgu dang / stong pa nyid dang / mtshan ma med pa dang / smon pa med pa dang / mngon par shes pa rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams ni nam mkha'i ngang tshul</text></item>
<item><p>252b.1</p><section></section><text>can zhes bya bar sems can rnams la chos ston to/ /rnam pa thams cad mkhyen pa nyid ni nam mkha'i ngang tshul can zhes bya bar sems can rnams la chos ston to/ /gzugs kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /tshor</text></item>
<item><p>252b.2</p><section></section><text>ba dang / 'du shes dang / 'du byed rnams dang / rnam par shes pa'i stong pa nyid ni 'ong ba med pa'i ngang tshul can te de dag ni mi 'ong mi 'gro zhes bya bar sems can rnams la chos ston to/ /de bzhin du phung po dang / khams dang / skye mched dang / rten cing 'brel bar 'byung ba dang / rten cing 'brel</text></item>
<item><p>252b.3</p><section></section><text>bar 'byung ba'i yan lag rnams kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /de bzhin du pha rol tu phyin pa thams cad dang / stong pa nyid thams cad dang / rnam par thar pa thams cad dang / ting nge 'dzin dang / snyoms par 'jug</text></item>
<item><p>252b.4</p><section></section><text>pa dang / gzungs kyi sgo rnams kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /dran pa nye bar gzhag pa rnams dang / yang dag par spong ba rnams dang / rdzu 'phrul gyi rkang pa rnams dang / dbang po rnams dang / stobs</text></item>
<item><p>252b.5</p><section></section><text>rnams dang / byang chub kyi yan lag rnams dang / 'phags pa'i lam rnams kyi stong pa nyid 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /tshad med pa dang / bsam gtan dang / gzugs med pa'i snyoms par 'jug pa rnams kyi stong pa nyid</text></item>
<item><p>252b.6</p><section></section><text>ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /stong pa nyid dang / mtshan ma med pa dang / smon pa med pa dang / mngon par shes pa rnams kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams</text></item>
<item><p>252b.7</p><section></section><text>la chos ston to/ /de bzhin gshegs pa'i stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /rnam pa thams cad mkhyen</text></item>
<item><p>253a.1</p><section></section><text>pa nyid kyi stong pa nyid ni 'ong ba med pa'i ngang tshul can te/ de ni mi 'ong mi 'gro zhes bya bar sems can rnams la chos ston to/ /rab 'byor de ltar na byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par sangs rgyas</text></item>
<item><p>253a.2</p><section></section><text>nas sems can rnams kyi rten byed pa yin no/ /de ci'i phyir zhe na/ rab 'byor chos thams cad ni stong pa nyid kyi ngang tshul can te/ de dag ni ngang tshul de las mi 'da' ba'o/ /de ci'i phyir zhe na/ rab 'byor stong pa nyid la 'ong ba'am 'gro ba mi dmigs pa'i phyir ro/ /rab 'byor chos thams cad ni mtshan</text></item>
<item><p>253a.3</p><section></section><text>ma med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor mtshan ma med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni smon pa med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab</text></item>
<item><p>253a.4</p><section></section><text>'byor smon pa med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni mngon par 'du bya ba med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor mngon par 'du bya ba med pa la 'ong ba'am 'gro ba mi dmigs pa'i phyir ro zhes</text></item>
<item><p>253a.5</p><section></section><text>bya ba ni lhun gyis grub pa'i byed pa yin no/ / rab 'byor chos thams cad ni skye ba med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor skye ba med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni 'gag pa med</text></item>
<item><p>253a.6</p><section></section><text>pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor 'gag pa med pa la ni 'ong ba'am 'gro ba mi dmigs pa'i phyir ro/ /rab 'byor chos thams cad ni kun nas nyon mongs pa med pa dang / rnam par byang ba med pa'i ngang tshul can te/ de dag ni ngang tshul</text></item>
<item><p>253a.7</p><section></section><text>de las mi 'da'o/ /de ci'i phyir zhe na/ rab 'byor kun nas nyon mongs pa med pa dang / rnam par byang ba med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni skye ba med pa dang / dngos po med pa'i ngang tshul can te/ de dag ni ngang tshul de las mi 'da'o/ /</text></item>
<item><p>253b.1</p><section></section><text>de ci'i phyir zhe na/ rab 'byor skye ba med pa dang / dngos po med pa la ni 'ong ba'am 'gro ba mi dmigs pa'i phyir ro/ /rab 'byor chos thams cad ni rmi lam gyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor rmi lam la 'ong ba'am 'gro ba mi dmigs pa'i</text></item>
<item><p>253b.2</p><section></section><text>phyir ro/ /rab 'byor chos thams cad ni sgyu ma'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor sgyu ma la 'ong ba'am 'gro ba mi dmigs pa'i phyir ro/ /rab 'byor chos thams cad ni sgra brnyan gyi ngang tshul can te/ de dag ni ngang tshul de las mi 'da'o/ /de ci'i</text></item>
<item><p>253b.3</p><section></section><text>phyir zhe na/ rab 'byor sgra brnyan la 'ong ba'am 'gro ba mi dmigs pa'i phyir ro/ /rab 'byor chos thams cad ni mig yor gyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor mig yor la 'ong ba'am 'gro ba mi dmigs pa'i phyir ro/ /rab 'byor chos thams</text></item>
<item><p>253b.4</p><section></section><text>cad ni sprul pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor sprul pa la 'ong ba'am 'gro ba mi dmigs pa'i phyir ro/ /rab 'byor chos thams cad ni smig rgyu'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor smig</text></item>
<item><p>253b.5</p><section></section><text>rgyu la 'ong ba'am 'gro ba mi dmigs pa'i phyir ro/ /rab 'byor chos thams cad ni dri za'i grong khyer gyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor dri za'i grong khyer la 'ong ba'am 'gro ba mi dmigs pa'i phyir ro/ /rab 'byor chos thams cad ni mtha' yas</text></item>
<item><p>253b.6</p><section></section><text>kun tu mtha' yas pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor mtha' yas kun tu mtha' yas pa la 'ong ba'am 'gro ba mi dmigs pa'i phyir ro/ /rab 'byor chos thams cad ni dbyung ba dang mi dbyung ba med pa'i ngang tshul can te/ de dag ni ngang</text></item>
<item><p>253b.7</p><section></section><text>tshul de las mi 'da'o/ /de ci'i phyir zhe na/ rab 'byor dbyung ba dang mi dbyung ba med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni dbri ba dang bsnan pa med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor dbri ba dang</text></item>
<item><p>254a.1</p><section></section><text>bsnan pa med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni phrad pa med pa dang / 'bral ba med pa dang / 'dre ba med pa dang / mi 'dre ba med pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor phrad pa</text></item>
<item><p>254a.2</p><section></section><text>med pa dang / 'bral ba med pa dang / 'dre ba med pa dang mi 'dre ba med pa la 'ong ba'am 'gro ba mi dmigs pa'i phyir ro/ /rab 'byor chos thams cad ni bdag gi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor bdag la 'ong ba'am 'gro ba mi dmigs pa'i</text></item>
<item><p>254a.3</p><section></section><text>phyir ro/ /rab 'byor chos thams cad ni sems can dang / srog dang / 'gro ba dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po dang / slong ba po dang // yongs su slong ba po'i ngang tshul can te/ </text></item>
<item><p>254a.4</p><section></section><text>de dag ni ngang tshul de las mi 'da'o/ /de ci'i phyir zhe na/ rab 'byor sems can dang / srog dang / 'gro ba dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po dang / slong ba po dang / yongs su slong ba</text></item>
<item><p>254a.5</p><section></section><text>po nyid kyang shin tu med pa / de la 'ong ba'am 'gro ba lta dmigs su ga la yod/ rab 'byor chos thams cad ni mi rtag pa'i ngang tshul can te/ de dag ni ngang tshul de las mi 'da'o/ /rab 'byor chos thams cad ni bde ba'i ngang tshul can te/ de dag ni ngang tshul de las mi 'da'o/ /rab 'byor chos</text></item>
<item><p>254a.6</p><section></section><text>thams cad ni bdag gi ngang tshul can te/ de dag ni ngang tshul de las mi 'da'o/ /rab 'byor chos thams cad ni sdug pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor rtag pa dang / bde ba dang / bdag dang / sdug pa nyid kyang shin tu med na/ </text></item>
<item><p>254a.7</p><section></section><text>de dag la 'ong ba'am 'gro ba lta dmigs su ga la yod/ rab 'byor chos thams cad ni mi rtag pa'i ngang tshul can te/ de dag ni ngang tshul de las mi 'da'o/ /rab 'byor chos thams cad ni sdug bsngal ba'i ngang tshul can te/ de dag ni ngang tshul de las mi 'da'o/ /rab 'byor chos thams cad ni bdag med pa'i ngang tshul</text></item>
<item><p>254b.1</p><section></section><text>can te/ de dag ni ngang tshul de las mi 'da'o/ /rab 'byor chos thams cad ni mi sdug pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor mi rtag pa dang / sdug bsngal ba dang / bdag med pa dang / mi sdug pa nyid kyang shin tu med na de la 'ong ba'am</text></item>
<item><p>254b.2</p><section></section><text>'gro ba lta dmigs su ga la yod/ rab 'byor chos thams cad ni 'dod chags kyi ngang tshul can te/ de dag ni ngang tshul de las mi 'da'o/ /rab 'byor chos thams cad ni zhe sdang gi ngang tshul can te/ de dag ni ngang tshul de las mi 'da'o/ /rab 'byor chos thams cad ni gti mug</text></item>
<item><p>254b.3</p><section></section><text>gi ngang tshul can te/ de dag ni ngang tshul de las mi 'da'o/ /rab 'byor chos thams cad ni lta ba'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor lta bas byas pa'i dngos po nyid kyang shin tu med na/ de dag la 'ong ba'am 'gro ba lta dmigs su ga la</text></item>
<item><p>254b.4</p><section></section><text>yod/ rab 'byor chos thams cad ni de bzhin nyid kyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor de bzhin nyid la 'ong ba'am 'gro ba mi dmigs pa'i phyir ro/ /rab 'byor chos thams cad ni chos kyi dbyings kyi ngang tshul can te/ de dag ni ngang</text></item>
<item><p>254b.5</p><section></section><text>tshul de las mi 'da'o/ /rab 'byor chos thams cad ni yang dag pa'i mtha'i ngang tshul can te/ de dag ni ngang tshul de las mi 'da'o/ /rab 'byor chos thams cad ni mnyam pa nyid kyi ngang tshul can te/ de dag ni ngang tshul de las mi 'da'o/ /rab 'byor chos thams cad ni bsam gyis mi khyab pa'i</text></item>
<item><p>254b.6</p><section></section><text>dbyings kyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor chos kyi dbyings dang / yang dag pa'i mtha' dang / mnyam pa nyid dang / bsam gyis mi khyab pa'i dbyings la 'ong ba'am 'gro ba mi dmigs pa'i phyir ro/ /rab 'byor chos thams cad ni mi g.yo</text></item>
<item><p>254b.7</p><section></section><text>ba'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor g.yo ba med pa'i chos la 'ong ba'am 'gro ba mi dmigs pa'i phyir ro zhes bya ba ni theg pa gsum gyis nges par 'byung ba'i 'bras bu mngon sum du mi byed pa'i byed pa yin no/ / rab 'byor chos thams cad ni gzugs</text></item>
<item><p>255a.1</p><section></section><text>kyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor gzugs nyid kyang shin tu med na/ de la 'ong ba'am 'gro ba lta ga la 'gyur/ rab 'byor chos thams cad ni tshor ba dang / 'du shes dang / 'du bye rnams dang / rnam par shes pa'i ngang tshul can</text></item>
<item><p>255a.2</p><section></section><text>te/ de dag ni ngang tshul de las mi 'da'o/ /de ci'i phyir zhe na/ rab 'byor rnam par shes pa nyid kyang shin tu med na/ de la 'ong ba'am 'gro ba lta ga la 'gyur/ rab 'byor de bzhin du chos thams cad ni phung po dang / khams dang / skye mched dang / rten cing 'brel bar 'byung ba dang / rten cing 'brel</text></item>
<item><p>255a.3</p><section></section><text>bar 'byung ba'i yan lag gi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag rnams nyid kyang shin tu med na/ de la 'ong ba'am 'gro ba lta ga</text></item>
<item><p>255a.4</p><section></section><text>la 'gyur/ rab 'byor chos thams cad ni sbyin pa'i pha rol tu phyin pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor sbyin pa'i pha rol tu phyin pa nyid kyang shin tu med na/ de la 'ong ba'am 'gro ba lta ga la 'gyur/ rab 'byor de bzhin du chos thams cad ni</text></item>
<item><p>255a.5</p><section></section><text>tshul khrims kyi pha rol tu phyin pa'i ngang tshul can te/ de dag ni ngang tshul de las mi 'da'o/ /rab 'byor chos thams cad ni bzod pa'i pha rol tu phyin pa'i ngang tshul can te/ de dag ni ngang tshul de las mi 'da'o/ /rab 'byor chos thams cad ni brtson 'grus kyi pha rol tu phyin pa'i ngang tshul can te/ de dag ni</text></item>
<item><p>255a.6</p><section></section><text>ngang tshul de las mi 'da'o/ /rab 'byor chos thams cad ni bsam gtan gyi pha rol tu phyin pa'i ngang tshul can te/ de dag ni ngang tshul de las mi 'da'o/ /rab 'byor chos thams cad ni shes rab kyi pha rol tu phyin pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor</text></item>
<item><p>255a.7</p><section></section><text>tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa nyid kyang shin tu med na/ de la 'ong ba'am 'gro ba lta ga la 'gyur/ rab 'byor chos thams cad ni nang stong pa nyid kyi ngang tshul can te/ de dag ni ngang tshul de las mi 'da'o/ /rab 'byor chos</text></item>
<item><p>255b.1</p><section></section><text>thams cad ni dngos po med pa'i ngo bo nyid stong pa nyid kyi bar gyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor nang stong pa nyid dang / dngos po med pa'i ngo bo nyid stong pa nyid kyi bar dag kyang shin tu mi dmigs na/ de la 'ong ba'am 'gro ba lta ga la 'gyur/ rab</text></item>
<item><p>255b.2</p><section></section><text>'byor chos thams cad ni dran pa nye bar gzhag pa'i ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor dran pa nye bar gzhag pa rnams nyid kyang shin tu mi dmigs na/ de la 'ong ba'am 'gro ba lta ga la 'gyur/ rab 'byor de bzhin du chos thams cad ni yang dag par</text></item>
<item><p>255b.3</p><section></section><text>spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam gyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag</text></item>
<item><p>255b.4</p><section></section><text>dang / lam rnams kyang shin tu mi dmigs na/ de la 'ong ba'am 'gro ba lta ga la 'gyur/ rab 'byor chos thams cad ni tshad med pa dang / bsam gtan dang / stong pa nyid dang / mtshan ma med pa dang / smon pa med pa dang / gzugs med pa'i snyoms par 'jug pa'i ngang tshul can te/ de</text></item>
<item><p>255b.5</p><section></section><text>dag ni ngang tshul de las mi 'da'o/ /'phags pa'i bden pa dang / rnam par thar pa dang / ting nge 'dzin dang / snyoms par 'jug pa dang / gzungs kyi sgo'i ngang tshul can te/ de dag ni ngang tshul de las mi 'da'o/ /mngon par shes pa dang / stobs bcu dang / mi 'jigs pa dang / so so</text></item>
<item><p>255b.6</p><section></section><text>yang dag par rig pa dang / stong pa nyid dang / mtshan ma med pa dang / smon pa med pa dang / sangs rgyas kyi chos ma 'dres pa bco brgyad kyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor chos de dag thams cad kyang shin tu mi dmigs na/ de la 'ong ba'am</text></item>
<item><p>255b.7</p><section></section><text>'gro ba lta ga la 'gyur/ rab 'byor chos thams cad ni rgyun du zhugs pa'i 'bras bu'i ngang tshul can te/ de dag ni ngang tshul de las mi 'da'o/ /rab 'byor chos thams cad ni lan cig phyir 'ong ba'i 'bras bu'i ngang tshul can te/ de dag ni ngang tshul de las mi 'da'o/ /rab 'byor chos thams cad ni</text></item>
<item><p>256a.1</p><section></section><text>phyir mi 'ong ba'i 'bras bu'i ngang tshul can te/ de dag ni ngang tshul de las mi 'da'o/ /rab 'byor chos thams cad ni dgra bcom pa nyid dang / rang byang chub kyi ngang tshul can te/ de dag ni ngang tshul de las mi 'da'o/ /de ci'i phyir zhe na/ rab 'byor de rgyun du zhugs pa dang / </text></item>
<item><p>256a.2</p><section></section><text>lan cig phyir 'ong ba dang / phyir mi 'ong ba dang / dgra bcom pa nyid dang / rang byang chub nyid kyang shin tu med na/ de la 'ong ba'am 'gro ba lta ga la 'gyur/ rab 'byor chos thams cad ni bla na med pa yang dag par rdzogs pa'i byang chub kyi ngang tshul can te/ de dag ni ngang tshul de las mi 'da'o/ /de ci'i</text></item>
<item><p>256a.3</p><section></section><text>phyir zhe na/ rab 'byor bla na med pa yang dag par rdzogs pa'i byang chub nyid kyang shin tu med na/ de la 'ong ba'am 'gro ba lta ga la 'gyur/ rab 'byor gyis gsol pa/ bcom ldan 'das shes rab kyi pha rol tu phyin pa zab mo 'di la su zhig mos par 'gyur/ bcom ldan 'das kyis bka'</text></item>
<item><p>256a.4</p><section></section><text>stsal pa/ rab 'byor byang chub sems dpa' sems dpa' chen po gang bla na med pa yang dag par rdzogs pa'i byang chub tu sngon gyi rgyal ba rnams kyi dbang du byas nas sngon spyad par gyur pa/ sngon gyi rgyal ba la dge ba'i rtsa ba yongs su smin par gyur pa/ sangs rgyas bye ba khrag khrig brgya stong phrag mang po</text></item>
<item><p>256a.5</p><section></section><text>la bsnyen bkur bar gyur pa/ dge ba'i bshes gnyen gyis yongs su bzung ba de dag shes rab kyi pha rol tu phyin pa zab mo 'di la mos par 'gyur ro zhes bya ba ni rten gyi mdzad pa ste/ 'di dag gis ni byed pa'i mtshan nyid yin no/ / rab 'byor gyis gsol pa/ bcom ldan 'das byang chub sems dpa'</text></item>
<item><p>256a.6</p><section></section><text>sems dpa' chen po gang shes rab kyi pha rol tu phyin pa zab mo 'di 'tshal bar 'gyur ba de dag gi rtags dang rnam pa dang mtshan ma dang rang bzhin ji lta bu zhig tu 'gyur/ de skad ces gsol pa dang / bcom ldan 'das kyis tshe dang ldan pa rab 'byor la bka' stsal pa/ rab 'byor byang chub sems dpa'</text></item>
<item><p>256a.7</p><section></section><text>sems dpa' chen po de dag ni 'dod chags rnam par gsal bas dben pa'i rang bzhin du 'gyur ro/ /byang chub sems dpa' sems dpa' chen po de dag ni zhe sdang dang gti mug rnam par gsal bas dben pa'i rang bzhin du 'gyur ro zhes bya ba ni nyon mongs pa las dben pa'i ngo bo nyid yin no/ / rab 'byor</text></item>
<item><p>256b.1</p><section></section><text>byang chub sems dpa' sems dpa' chen po de dag ni 'dod chags kyi rtags kyis dben pa'i rang bzhin du 'gyur ro/ /rab 'byor byang chub sems dpa' sems dpa' chen po de dag ni zhe sdang dang gti mug gi rtags kyis dben pa'i rang bzhin du 'gyur ro zhes bya ba ni de'i rtags kyis dben pa'i ngo bo nyid yin no/ / </text></item>
<item><p>256b.2</p><section></section><text>rab 'byor byang chub sems dpa' sems dpa' chen po de dag ni 'dod chags kyi mtshan mas dben pa'i rang bzhin du 'gyur ro/ /byang chub sems dpa' sems dpa' chen po de dag ni zhe sdang dang gti mug gi mtshan mas dben pa'i rang bzhin du 'gyur ro zhes bya ba ni de'i mtshan mas dben pa'i ngo bo nyid yin no/ / </text></item>
<item><p>256b.3</p><section></section><text>rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di la mos par 'gyur ba de dag ni 'dod chags dang 'dod chags med pas rnam par dben pa'i rang bzhin du 'gyur ro/ /rab 'byor byang chub sems dpa' sems dpa' chen po de dag ni zhe sdang dang zhe sdang med pa</text></item>
<item><p>256b.4</p><section></section><text>dang gti mug dang gti mug med pas rnam par dben pa'i rang bzhin du 'gyur ro/ /rab 'byor gyis gsol pa/ bcom ldan 'das byang chub sems dpa' sems dpa' chen po gang gis shes rab kyi pha rol tu phyin pa zab mo 'di yongs su 'tshal bar 'gyur ba de dag gi ngang tshul ji lta bur 'gyur/ bcom ldan</text></item>
<item><p>256b.5</p><section></section><text>'das kyis bka' stsal pa/ rab 'byor byang chub sems dpa' sems dpa' chen po gang shes rab kyi pha rol tu phyin pa zab mo 'di yongs su shes par 'gyur ba de dag ni rnam pa thams cad mkhyen pa nyid kyi ngang tshul can du 'gyur ro / /rab 'byor gyis gsol pa/ bcom ldan 'das byang chub sems dpa'</text></item>
<item><p>256b.6</p><section></section><text>sems dpa' chen po rnam pa thams cad mkhyen pa nyid kyi ngang tshul can de dag sems can thams cad kyi rten bgyid pa lags sam/ bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems dpa' chen po rnam pa thams cad mkhyen pa nyid kyi ngang tshul</text></item>
<item><p>256b.7</p><section></section><text>can gang shes rab kyi pha rol tu phyin pa zab mo 'di la mos par 'gyur ba de dag ni sems can thams cad kyi rten du 'gyur ba yin no zhes bya ba ni mi mthun pa dang gnyen po'i phyogs dag gis dben pa'i ngo bo nyid do/ / rab 'byor gyis gsol pa/ bcom ldan 'das byang chub sems dpa' sems dpa' chen po</text></item>
<item><p>257a.1</p><section></section><text>gang gis sems can thams cad yongs su mya ngan las bzla bar bya'o zhes go cha 'di 'tshal yang de la sems can dang sems can du gdags pa mi dmigs pa de dag ni dka' ba bgyid par 'gyur ro/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ </text></item>
<item><p>257a.2</p><section></section><text>byang chub sems dpa' sems dpa' chen po gang gis sems can thams cad yongs su mya ngan las 'da' bar bya'o zhes go cha 'di bgos pa de dag ni dka' ba byed par 'gyur ba'o/ /rab 'byor byang chub sems dpa' sems dpa' chen po'i go cha de ni gzugs dang 'brel ba ma yin te/ de ci'i phyir zhe na/ rab</text></item>
<item><p>257a.3</p><section></section><text>'byor gzugs kyang shin tu med la/ byang chub sems dpa' yang med/ byang chub sems dpa'i go cha yang med pas/ rab 'byor de'i phyir go cha de ni gzugs dang 'brel pa ma yin zhes bya'o/ /rab 'byor byang chub sems dpa' sems dpa' chen po'i go cha de ni tshor ba dang / 'du shes dang / 'du byed</text></item>
<item><p>257a.4</p><section></section><text>rnams dang / rnam par shes pa dang 'brel pa ma yin te/ de ci'i phyir zhe na/ rab 'byor rnam par shes pa yang shin tu med la/ byang chub sems dpa' yang med/ byang chub sems dpa'i go cha yang med pas/ rab 'byor de'i phyir go cha de ni rnam par shes pa dang 'brel pa ma yin zhes bya'o/ /rab</text></item>
<item><p>257a.5</p><section></section><text>'byor byang chub sems dpa' sems dpa' chen po'i go cha de ni phung po dang / khams dang / skye mched dang / rten cing 'brel bar 'byung ba'am/ rten cing 'brel bar 'byung ba'i yan lag dang 'brel pa ma yin te/ de ci'i phyir zhe na/ rab 'byor phung po dang / khams dang / skye mched dang / rten cing 'brel par</text></item>
<item><p>257a.6</p><section></section><text>'byung ba'am / rten cing 'brel bar 'byung ba'i yan lag kyang shin tu med la/ byang chub sems dpa' yang med/ byang chub sems dpa'i go cha yang med pas/ rab 'byor de'i phyir go cha de ni rten cing 'brel bar 'byung ba dang 'brel pa ma yin te / rten cing 'brel bar 'byung ba'i yan lag dang 'brel pa ma</text></item>
<item><p>257a.7</p><section></section><text>yin no zhes bya'o/ /rab 'byor de bzhin du go cha de ni bdag dang / sems can dang / srog dang / skye ba dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po dang / 'brel pa ma yin pa nas rgyas par rab 'byor</text></item>
<item><p>257b.1</p><section></section><text>go cha de ni rnam pa thams cad mkhyen pa nyid kyi bar dang 'brel pa ma yin te/ de ci'i phyir zhe na/ rab 'byor rnam pa thams cad mkhyen pa nyid kyang shin tu med la/ byang chub sems dpa' yang med/ byang chub sems dpa'i go cha yang med pas/ rab 'byor de'i phyir byang chub sems dpa' sems dpa'</text></item>
<item><p>257b.2</p><section></section><text>chen po'i go cha de ni rnam pa thams cad mkhyen pa nyid kyi bar dang 'brel pa ma yin zhes bya'o/ /rab 'byor byang chub sems dpa' sems dpa' chen po shes rab kyi pha rol tu phyin pa zab mo 'di la spyod pa gang gis sems can thams cad bdag gis yongs su mya ngan las bzla bar bya'o zhes de ltar go cha</text></item>
<item><p>257b.3</p><section></section><text>bgos pa de dag gi go cha ni chos thams cad dang 'brel pa ma yin no zhes bya ba ni dka' ba nyid kyi ngo bo nyid yin no/ / rab 'byor gyis gsol pa/ bcom ldan 'das byang chub sems dpa' sems dpa' chen po sems can thams cad yongs su mya ngan las bzla bar bya'o zhes go cha 'tshal ba des nyan</text></item>
<item><p>257b.4</p><section></section><text>thos kyi sa 'am/ rang sangs rgyas kyi sa'i mtshan nyid du dogs par mi bgyi ste/ bcom ldan 'das gang sems can thams cad yongs su mya ngan las bzla bar bya'o zhes de ltar go cha 'tshal ba'i byang chub sems dpa' sems dpa' chen po de nyan thos kyi sa'am/ rang sangs rgyas kyi sar ltung ba'i gnas</text></item>
<item><p>257b.5</p><section></section><text>dang skabs ma mchis te/ de ni gnas ma mchis so/ /de ci'i slad du zhe na/ bcom ldan 'das byang chub sems dpa' sems dpa' chen pos sa mtshams bcad de sems can rnams kyi don du go cha 'tshal ba ma lags pa'i phyir ro zhes bya ba ni mtha' gcig tu nges pa'i ngo bo nyid yin no/ / de skad ces</text></item>
<item><p>257b.6</p><section></section><text>gsol pa dang / bcom ldan 'das kyis tshe dang ldan pa rab 'byor la bka' stsal pa/ rab 'byor khyod kyis don gyi dbang gang zhig mthong nas de skad du byang chub sems dpa' sems dpa' chen po go cha chen po bgos shing shes rab kyi pha rol tu phyin pa zab mo 'di la spyod pa des nyan thos kyi sa'am/ rang</text></item>
<item><p>257b.7</p><section></section><text>sangs rgyas kyi sa'i gnas gzhan gnyis su dogs par mi bya'o zhes smras/ rab 'byor gyis gsol pa/ bcom ldan 'das 'di ltar byang chub sems dpa' sems dpa' chen pos sems can nyung zad nyi tshe zhig gi slad du go cha 'tshal ba ma lags te/ bcom ldan 'das byang chub sems dpa' sems</text></item>
<item><p>258a.1</p><section></section><text>dpa' chen pos ni sems can thams cad yongs su mya ngan las 'da' ba dang / rnam pa thams cad mkhyen pa nyid kyi ye shes kyi slad du go cha 'tshal to/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ byang chub sems dpa' sems</text></item>
<item><p>258a.2</p><section></section><text>dpa' chen pos sems can nyung zad nyi tshe'i don du go cha chen po bgos pa ma yin no/ /rab 'byor byang chub sems dpa' sems dpa' chen pos ni sems can thams cad yongs su mya ngan las 'da' ba dang / rnam pa thams cad mkhyen pa nyid kyi ye shes kyi don du go cha bgos so zhes bya ba ni ched du</text></item>
<item><p>258a.3</p><section></section><text>bya ba'i ngo bo nyid yin no/ / rab 'byor gyis gsol pa/ bcom ldan 'das shes rab kyi pha rol tu phyin pa zab pa yin te / de ni sus kyang bsgom par mi bgyi ci yang bsgom par mi bgyi/ ji ltar yang bsgom par mi bgyi'o/ /de ci'i slad du zhe na/ bcom ldan 'das kyis shes rab kyi pha rol tu</text></item>
<item><p>258a.4</p><section></section><text>phyin pa zab mo 'di la gang bsgom par bgyi ba'am bsgom pa gang lags pa'am gang gis bsgom par bgyi ba'i chos gang yang yongs su grub par dmigs su ma mchis te/ bcom ldan 'das 'di lta ste/ shes rab kyi pha rol tu phyin pa bsgom pa 'di ni nam mkha' bsgom pa'o/ /bcom ldan 'das</text></item>
<item><p>258a.5</p><section></section><text>'di lta ste/ shes rab kyi pha rol tu phyin pa bsgom pa 'di ni chos thams cad bsgom pa'o/ /bcom ldan 'das 'di lta ste/ shes rab kyi pha rol tu phyin pa bsgom pa 'di ni ma mchis pa bsgom pa'o/ /bcom ldan 'das 'di lta ste/ shes rab kyi pha rol tu phyin pa bsgom pa 'di ni yongs su 'dzin pa ma</text></item>
<item><p>258a.6</p><section></section><text>mchis pa bsgom pa'o/ /bcom ldan 'das 'di lta ste/ shes rab kyi pha rol tu phyin pa bsgom pa 'di ni bsgom pa rnam par mi bsgom pa bsgom pa'o/ /bcom ldan 'das kyis bka' stsal pa/ rab 'byor 'di lta ste/ shes rab kyi pha rol tu phyin pa bsgom pa 'di ni gang bsgom pa rnam par mi bsgom pa yin/ </text></item>
<item><p>258a.7</p><section></section><text>rab 'byor gyis gsol pa/ bcom ldan 'das 'di lta ste/ shes rab kyi pha rol tu phyin pa bsgom pa 'di ni gzugs bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni tshor ba dang / 'du shes dang / 'du byed rnams dang / rnam par shes pa bsgom pa rnam par</text></item>
<item><p>258b.1</p><section></section><text>mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni bdag bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni sems can dang / srog dang / 'gro ba dang / gso ba dang / skyes bu dang / gang zag dang / shed can dang / shed bdag dang / </text></item>
<item><p>258b.2</p><section></section><text>byed pa po dang / tshor ba po dang / shes pa po dang / mthong ba po bsgom pa rnam par mi bsgom pa'o/ /bcom ldan 'das 'di lta ste/ shes rab kyi pha rol tu phyin pa bsgom pa 'di ni sbyin pa'i pha rol tu phyin pa bsgom pa rnam par mi bsgom pa'o/ /bcom ldan 'das 'di lta ste/ shes rab kyi pha rol tu</text></item>
<item><p>258b.3</p><section></section><text>phyin pa bsgom pa 'di ni tshul khrims kyi pha rol tu phyin pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni bzod pa'i pha rol tu phyin pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni brtson 'grus kyi pha</text></item>
<item><p>258b.4</p><section></section><text>rol tu phyin pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni bsam gtan gyi pha rol tu phyin pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni shes rab kyi pha rol tu phyin pa bsgom pa rnam par mi bsgom</text></item>
<item><p>258b.5</p><section></section><text>pa'o/ /'di lta ste/ shes rab kyi pha rol tu phyin pa bsgom pa 'di ni nang stong pa nyid bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni dngos po med pa'i ngo bo nyid stong pa nyid kyi bar du bsgom pa rnam par mi bsgom pa'o/ /'di lta ste/ shes rab kyi pha rol tu</text></item>
<item><p>258b.6</p><section></section><text>phyin pa bsgom pa 'di ni dran pa nye bar gzhag pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams bsgom pa rnam par mi bsgom</text></item>
<item><p>258b.7</p><section></section><text>pa'o/ /'di lta ste/ shes rab kyi pha rol tu phyin pa bsgom pa 'di ni tshad med pa dang / bsam gtan dang / gzugs med pa'i snyoms par 'jug pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni stong pa nyid dang / mtshan ma med pa dang / smon pa med</text></item>
<item><p>259a.1</p><section></section><text>pa dang / mngon par shes pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rnam par thar pa dang / ting nge 'dzin dang / gzungs kyi sgo rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom</text></item>
<item><p>259a.2</p><section></section><text>pa 'di ni 'phags pa'i bden pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni stobs bcu bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni mi 'jigs pa dang / so so yang dag par rig pa dang / </text></item>
<item><p>259a.3</p><section></section><text>sangs rgyas kyi chos ma 'dres pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rgyun du zhugs pa'i 'bras bu bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni lan cig phyir 'ong ba'i 'bras bu bsgom</text></item>
<item><p>259a.4</p><section></section><text>pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni phyir mi 'ong ba'i 'bras bu bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni dgra bcom pa nyid bsgom pa rnam par mi bsgom pa'o/ /'di lta ste/ shes rab kyi pha rol</text></item>
<item><p>259a.5</p><section></section><text>tu phyin pa bsgom pa 'di ni rang byang chub bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni byang chub sems dpa'i sa bsgom pa rnam par mi bsgom pa'o/ /bcom ldan 'das 'di lta ste/ shes rab kyi pha rol tu phyin pa bsgom pa 'di ni rnam pa thams cad</text></item>
<item><p>259a.6</p><section></section><text>mkhyen pa nyid kyi bar bsgom pa rnam par mi bsgom pa'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor 'di lta ste/ shes rab kyi pha rol tu phyin pa bsgom pa 'di ni gzugs bsgom pa rnam par mi bsgom pa'o/ /'di lta ste/ shes rab kyi pha rol tu</text></item>
<item><p>259a.7</p><section></section><text>phyin pa bsgom pa 'di ni tshor ba dang / 'du shes dang / 'du byed rnams dang / rnam par shes pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni phung po bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni khams</text></item>
<item><p>259b.1</p><section></section><text>bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni skye mched bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rten cing 'brel bar 'byung ba bsgom pa rnam par mi bsgom pa'o/ /'di lta ste/ shes rab kyi</text></item>
<item><p>259b.2</p><section></section><text>pha rol tu phyin pa bsgom pa 'di ni rten cing 'brel bar 'byung ba'i yan lag bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni mig dang / gzugs dang / mig gi rnam par shes pa dang / mig gi 'dus te reg pa dang / mig gi 'dus te reg pa'i rkyen gyis</text></item>
<item><p>259b.3</p><section></section><text>tshor ba bsgom pa rnam par mi bsgom pa'o/ /de bzhin du 'di lta ste/ shes rab kyi pha rol tu phyin pa bsgom pa 'di ni rna ba dang / sna dang / lce dang / lus dang / yid dang / chos dang / yid kyi rnam par shes pa dang / yid kyi 'dus te reg pa dang / yid kyi 'dus te reg pa'i rkyen gyis tshor ba bsgom pa</text></item>
<item><p>259b.4</p><section></section><text>rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni sa'i khams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni chu'i khams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa</text></item>
<item><p>259b.5</p><section></section><text>bsgom pa 'di ni me'i khams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rlung gi khams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni nam mkha'i khams bsgom pa rnam par mi bsgom pa'o/ /'di</text></item>
<item><p>259b.6</p><section></section><text>lta ste/ shes rab kyi pha rol tu phyin pa bsgom pa 'di ni rnam par shes pa'i khams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni ma rig pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni 'du byed bsgom</text></item>
<item><p>259b.7</p><section></section><text>pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rnam par shes pa bsgom pa rnam par mi bsgom pa'o/ /'di ni ming dang / gzugs bsgom pa rnam par mi bsgom pa'o/ /'di ni skye mched drug bsgom pa rnam par mi bsgom pa'o/ /'di ni reg pa bsgom pa rnam par mi</text></item>
<item><p>260a.1</p><section></section><text>bsgom pa'o/ /'di ni tshor ba bsgom pa rnam par mi bsgom pa'o/ /'di ni sred pa bsgom pa rnam par mi bsgom pa'o/ /'di ni len pa bsgom pa rnam par mi bsgom pa'o/ /'di ni srid pa bsgom pa rnam par mi bsgom pa'o/ /'di ni skye ba bsgom pa rnam par mi bsgom pa'o/ /</text></item>
<item><p>260a.2</p><section></section><text>'di lta ste rgas pa dang / na ba dang / 'chi ba dang / mya ngan dang / smre sngags 'don pa dang / sdug bsngal ba dang / yid mi bde ba dang / 'khrug pa bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni pha rol tu phyin pa thams cad bsgom pa rnam par mi</text></item>
<item><p>260a.3</p><section></section><text>bsgom pa'o/ /'di lta ste/ shes rab kyi pha rol tu phyin pa bsgom pa 'di ni stong pa nyid thams cad bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni byang chub kyi phyogs kyi chos rnams bsgom pa rnam par mi bsgom pa'o/ /'di lta ste/ shes rab kyi pha rol tu</text></item>
<item><p>260a.4</p><section></section><text>phyin pa bsgom pa 'di ni tshad med pa dang / bsam gtan dang / gzugs med pa'i snyoms par 'jug pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni 'phags pa'i bden pa dang / mngon par shes pa dang / stong pa nyid dang / mtshan ma med pa dang / smon</text></item>
<item><p>260a.5</p><section></section><text>pa med pa dang / rnam par thar pa dang / ting nge 'dzin dang / snyoms par 'jug pa dang / gzungs kyi sgo rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres</text></item>
<item><p>260a.6</p><section></section><text>pa rnams bsgom pa rnam par mi bsgom pa'o/ /'di lta ste/ shes rab kyi pha rol tu phyin pa bsgom pa 'di ni rnam pa thams cad mkhyen pa nyid kyi bar du bsgom pa rnam par mi bsgom pa'o zhes bya ba ni mi dmigs pa'i ngo bo nyid yin no/ / rab 'byor shes rab kyi pha rol tu phyin pa zab mo 'di phyir mi ldog pa'i byang chub sems</text></item>
<item><p>260a.7</p><section></section><text>dpa' sems dpa' chen pos yongs su brtag par bya ste/ byang chub sems dpa' sems dpa' chen po 'ga' zhig gis gang shes rab kyi pha rol tu phyin pa zab mo 'di la mngon par zhen par mi byed pa de ni phyir mi ldog pa'i byang chub sems dpa' sems dpa' chen por yongs su brtag par bya'o/ /de bzhin du byang</text></item>
<item><p>260b.1</p><section></section><text>chub sems dpa' sems dpa' chen po gang bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa la mngon par zhen par mi byed pa de ni phyir mi ldog pa'i byang chub sems dpa' sems</text></item>
<item><p>260b.2</p><section></section><text>dpa' chen por yongs su brtag par bya'o/ /de bzhin du byang chub sems dpa' sems dpa' chen po gang zhig gis gang nang stong pa nyid dang / dngos po med pa'i ngo bo nyid stong pa nyid kyi bar la mngon par zhen par mi byed pa dang / de bzhin du byang chub kyi phyogs kyi chos rnams la mngon par zhen par</text></item>
<item><p>260b.3</p><section></section><text>mi byed pa dang / 'phags pa'i bden pa rnams dang / tshad med pa dang / bsam gtan dang / gzugs med pa'i snyoms par 'jug pa rnams la mngon par zhen par mi byed pa dang / rnam par thar pa brgyad rnams dang / mthar gyis gnas pa'i snyoms par 'jug pa rnams dang / stong pa nyid dang / </text></item>
<item><p>260b.4</p><section></section><text>mtshan ma med pa dang / smon pa med pa la mngon par zhen par mi byed pa dang / ting nge 'dzin dang / gzungs kyi sgo dang / mngon par shes pa rnams la mngon par zhen par mi byed pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la</text></item>
<item><p>260b.5</p><section></section><text>mngon par zhen par mi byed pa dang / rnam pa thams cad mkhyen pa nyid kyi bar la mngon par zhen par mi byed pa de ni phyir mi ldog pa'i byang chub sems dpa' sems dpa' chen po'o/ /byang chub sems dpa' sems dpa' chen po gang zhig gis gang shes rab kyi pha rol tu phyin pa zab mo 'di la spyod pa'i tshe/ pha</text></item>
<item><p>260b.6</p><section></section><text>rol gyis smras pa dang / pha rol gyis bstan pa la snying po dang / mchog tu mi lta ba de ni phyir mi ldog pa'i byang chub sems dpa' sems dpa' chen po'o/ /byang chub sems dpa' sems dpa' chen po gang zhig gis gang shes rab kyi pha rol tu phyin pa zab mo 'di la spyod pa'i tshe/ pha rol gyi dad pas mi 'gro na</text></item>
<item><p>260b.7</p><section></section><text>de ni phyir mi ldog pa'i byang chub sems dpa' sems dpa' chen po'o/ /byang chub sems dpa' sems dpa' chen po gang zhig gis gang shes rab kyi pha rol tu phyin pa zab mo 'di la spyod pa'i tshe/ 'dod chags dang bcas pa'i sems bskyed pas 'phrog pa ma yin/ zhe sdang dang gti mug dang bcas pa'i</text></item>
<item><p>261a.1</p><section></section><text>sems bskyed pas 'phrog pa ma yin na/ de ni phyir mi ldog pa'i byang chub sems dpa' sems dpa' chen po'o zhes yongs su brtag par bya ste/ phyir mi ldog pa'i byang chub sems dpa' sems dpa' chen po 'ga' zhig gang shes rab kyi pha rol tu phyin pa zab mo 'di 'chad pa'i tshe/ mi dngang kun</text></item>
<item><p>261a.2</p><section></section><text>tu mi skrag kun du skrag pas zin par mi 'gyur la/ zhum par mi 'gyur/ yongs su zhum par mi 'gyur zhing / de'i yid phyir phyogs par mi byed/ shes rab kyi pha rol tu phyin pa dang 'bral bar mi byed par shes rab kyi pha rol tu phyin pa nyan par dga' la thos nas kyang 'dzin pa dang / 'chang ba dang / klog pa dang / </text></item>
<item><p>261a.3</p><section></section><text>kun chub par byed pa dang / tshul bzhin du yid la byed pa dang / de bzhin du nan tan byed na/ rab 'byor phyir mi ldog pa'i byang chub sems dpa' sems dpa' chen po des ni sngon gyi mthar yang shes rab kyi pha rol tu phyin pa zab mo 'di thos la/ thos nas bzung / bcangs/ kun chub par byas/ bklags / </text></item>
<item><p>261a.4</p><section></section><text>tshul bzhin du yid la byas/ de bzhin nyid du nan tan du byas par rig par bya'o/ /de ci'i phyir zhe na/ de ni 'di ltar phyir mi ldog pa'i byang chub sems dpa' sems dpa' chen po de shes rab kyi pha rol tu phyin pa zab mo 'di 'chad pa'i tshe/ mi dngang kun du mi skrag /kun du skrag pas zin par mi 'gyur la zhum</text></item>
<item><p>261a.5</p><section></section><text>par mi 'gyur zhing de'i yid phyir phyogs par mi byed cing slar ldog par mi 'gyur bar thos nas kyang gong nas gong du 'dzin pa dang / 'chang ba dang / klog pa dang / kun chub par byed pa dang / tshul bzhin du yid la byed pa dang / de bzhin nyid du sgrub par byed pa'i phyir ro zhes bya ba ni mngon par zhen pa med pa'i</text></item>
<item><p>261a.6</p><section></section><text>ngo bo nyid yin no/ / rab 'byor gyis gsol pa/ bcom ldan 'das byang chub sems dpa' sems dpa' chen po gang shes rab kyi pha rol tu phyin pa zab mo 'di bstan pa'i tshe/ mi dngang kun du mi skrag /kun du skrag pas zin par mi 'gyur zhing zhum par mi 'gyur/ yongs su zhum par mi 'gyur/ de'i</text></item>
<item><p>261a.7</p><section></section><text>yid phyir phyogs par mi 'gyur na/ bcom ldan 'das byang chub sems dpa' sems dpa' chen po des shes rab kyi pha rol tu phyin pa zab mo 'di la ji ltar brtag par bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po des rnam pa thams cad mkhyen pa nyid</text></item>
<item><p>261b.1</p><section></section><text>la gzhol ba'i bsam pas shes rab kyi pha rol tu phyin pa zab mo 'di la brtag par bya'o/ /rab 'byor gyis gsol pa/ bcom ldan 'das ji ltar na rnam pa thams cad mkhyen pa nyid la gzhol ba'i bsam pas byang chub sems dpa' sems dpa' chen po shes rab kyi pha rol tu phyin pa zab mo 'di la rtog</text></item>
<item><p>261b.2</p><section></section><text>pa lags/ bcom ldan 'das kyis bka' stsal pa/ rab 'byor stong pa nyid la gzhol ba dang / stong pa nyid la 'bab pa dang / stong pa nyid la nus pa'i bsam pas byang chub sems dpa' sems dpa' chen pos shes rab kyi pha rol tu phyin pa zab mo 'di la rtog pa yin/ rab 'byor mtshan ma med pa la</text></item>
<item><p>261b.3</p><section></section><text>gzhol ba dang / mtshan ma med pa la 'bab pa dang / mtshan ma med pa la nus pa'i bsam pa dang / rab 'byor smon pa med pa la gzhol ba dang / smon pa med pa la 'bab pa dang / smon pa med pa la nus pa'i bsam pa dang / rab 'byor nam mkha' la gzhol ba dang / nam mkha' la 'bab pa dang / </text></item>
<item><p>261b.4</p><section></section><text>nam mkha' la nus pa'i bsam pa dang / rab 'byor yang dag pa'i mtha'i bar la gzhol ba dang / yang dag pa'i mtha' la 'bab pa dang / yang dag pa'i mtha' la nus pa'i bsam pa dang / rab 'byor mngon par 'du bya ba med pa la gzhol ba dang / mngon par 'du bya ba med pa la 'bab</text></item>
<item><p>261b.5</p><section></section><text>pa dang / mngon par 'du bya ba med pa la nus pa'i bsam pas shes rab kyi pha rol tu phyin pa zab mo 'di la rtog pa yin/ rab 'byor rmi lam la gzhol ba'i bsam pa dang / sprul pa la gzhol ba'i bsam pa dang / sgyu ma la gzhol ba'i bsam pa dang / smig rgyu la gzhol ba'i bsam pa dang / sgra brnyan la</text></item>
<item><p>261b.6</p><section></section><text>gzhol ba'i bsam pa dang / mig yor la gzhol ba'i bsam pa dang / gzugs brnyan la gzhol ba'i bsam pa dang / dri za'i grong khyer la gzhol ba'i bsam pas shes rab kyi pha rol tu phyin pa zab mo 'di la rtog pa yin no// //bam po bzhi bcu brgyad pa/ rab 'byor gyis</text></item>
<item><p>261b.7</p><section></section><text>gsol pa/ bcom ldan 'das de ltar stong pa nyid la gzhol ba dang / stong pa nyid la 'bab pa dang / stong pa nyid la nus pa'i bsam pas byang chub sems dpa' sems dpa' chen po shes rab kyi pha rol tu phyin pa zab mo 'di la rtog par 'gyur zhing de bzhin du mtshan ma ma mchis pa dang / smon pa</text></item>
<item><p>262a.1</p><section></section><text>ma mchis pa dang / nam mkha' dang / skye ba ma mchis pa dang / 'gag pa ma mchis pa dang / kun nas nyon mongs pa ma mchis pa dang / rnam par byang ba ma mchis pa dang / de bzhin nyid dang / chos kyi dbyings dang / chos kyi gnas nyid dang / chos skyon med pa</text></item>
<item><p>262a.2</p><section></section><text>nyid dang / bsam gyis mi khyab pa dang / yang dag pa'i mtha' dang / mngon par 'du bgyi ba ma mchis pa dang / rmi lam dang / sprul pa dang / sgyu ma dang / smig rgyu dang / sgra brnyan dang / mig yor dang / gzugs brnyan dang / dri za'i grong khyer la gzhol ba dang / 'bab pa dang / nus pa'i bsam</text></item>
<item><p>262a.3</p><section></section><text>pas shes rab kyi pha rol tu phyin pa zab mo 'di la rtog par 'gyur na/ bcom ldan 'das byang chub sems dpa' sems dpa' chen po gzugs la yang rtog pa lags sam/ tshor ba dang / 'du shes dang / 'du byed rnams dang / rnam par shes pa la rtog pa lags sam/ de bzhin du phung po dang / </text></item>
<item><p>262a.4</p><section></section><text>khams dang / skye mched dang / rten cing 'brel bar 'byung ba'i yan lag rnams la rtog pa lags sam/ pha rol tu phyin pa thams cad dang / stong pa nyid thams cad dang / rnam par thar pa rnams dang / ting nge 'dzin rnams dang / gzungs kyi sgo rnams la rtog pa lags sam/ byang chub kyi phyogs kyi</text></item>
<item><p>262a.5</p><section></section><text>chos rnams la rtog pa lags sam/ tshad med pa dang / bsam gtan dang / gzugs med pa'i snyoms par 'jug pa rnams dang / stong pa nyid dang / mtshan ma med pa dang / smon pa med pa dang / mngon par shes pa rnams la rtog pa lags sam/ stobs dang / mi 'jigs pa dang / so so yang</text></item>
<item><p>262a.6</p><section></section><text>dag par rig pa dang / sangs rgyas kyi chos ma 'dres pa rnams la rtog pa lags sam/ ci yang bcom ldan 'das rnam pa thams cad mkhyen pa nyid kyi bar la rtog pa lags sam/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni gzugs la rtog pa ma</text></item>
<item><p>262a.7</p><section></section><text>yin no/ / tshor ba dang / 'du shes dang / 'du byed rnams dang / rnam par shes pa la rtog pa ma yin no/ /phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag la rtog pa ma yin no/ /pha rol tu phyin pa thams cad dang / stong pa nyid</text></item>
<item><p>262b.1</p><section></section><text>thams cad la rtog pa ma yin no/ /byang chub kyi phyogs kyi chos rnams la rtog pa ma yin no/ /tshad med pa dang / bsam gtan dang / gzugs med pa'i snyoms par 'jug pa rnams dang / 'phags pa'i bden pa rnams la rtog pa ma yin no/ /rnam par thar pa dang / snyoms par 'jug pa dang / </text></item>
<item><p>262b.2</p><section></section><text>gzungs kyi sgo rnams la rtog pa ma yin no/ /stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la rtog pa ma yin no/ /rab 'byor byang chub sems dpa' sems dpa' chen po rnam pa thams cad mkhyen pa nyid kyi bar la rtog pa ma yin no/ /</text></item>
<item><p>262b.3</p><section></section><text>de ci'i phyir zhe na/ rab 'byor 'di ni 'di ltar rnam pa thams cad mkhyen pa nyid gang yin pa de ni sus kyang ma byas/ gang nas kyang ma 'ongs/ gang du yang ma song / gang na yang mi gnas/ yul na yang mi gnas/ phyogs na yang mi gnas te/ de la grangs mi dmigs so/ /'gro ba dang 'ong ba mi</text></item>
<item><p>262b.4</p><section></section><text>dmigs so/ /gang la grangs mi dmigs shing / 'gro ba dang 'ong ba mi dmigs pa de ni gang gis kyang mngon par rdzogs par 'tshang rgya bar mi nus te/ gzugs kyis ma yin/ tshor bas ma yin/ 'du shes kyis ma yin/ 'du byed rnams kyis ma yin/ rnam par shes pas ma yin/ phung pos</text></item>
<item><p>262b.5</p><section></section><text>ma yin/ khams kyis ma yin/ skye mched rnams kyis ma yin/ rten cing 'brel bar 'byung bas ma yin/ rten cing 'brel bar 'byung ba'i yan lag gis ma yin no/ /sbyin pas ma yin/ tshul khrims kyis ma yin/ bzod pas ma yin/ brtson 'grus kyis ma yin/ bsam gtan gyis ma</text></item>
<item><p>262b.6</p><section></section><text>yin/ shes rab kyis ma yin/ rnam pa thams cad mkhyen pa nyid kyi ye shes kyi bar gyis mngon par rdzogs par sangs rgyas pa ma yin no/ /de ci'i phyir zhe na/ gzugs nyid kyang rnam pa thams cad mkhyen pa nyid dang / tshor ba dang 'du shes dang / 'du byed rnams nyid dang / rnam par shes pa</text></item>
<item><p>262b.7</p><section></section><text>nyid kyang rnam pa thams cad mkhyen pa nyid do/ /sangs rgyas kyi chos ma 'dres pa bco brgyad kyi bar yang rnam pa thams cad mkhyen pa nyid do/ /de ci'i phyir zhe na/ de ni 'di ltar gzugs kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa dang / sangs</text></item>
<item><p>263a.1</p><section></section><text>rgyas kyi chos ma 'dres pa rnams kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /tshor ba dang / 'du shes dang / 'du byed rnams dang / rnam par shes pa'i de bzhin nyid gang yin pa dang / rnam pa thams cad mkhyen pa nyid</text></item>
<item><p>263a.2</p><section></section><text>kyi de bzhin nyid gang yin pa dang / sangs rgyas kyi chos rnams kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /phung po dang / khams dang / skye mched pa dang / rten cing 'brel bar 'byung ba dang / rten cing 'brel bar 'byung ba'i yan lag rnams</text></item>
<item><p>263a.3</p><section></section><text>kyi bar gyi de bzhin nyid gang yin pa dang / 'phags pa'i bden pa rnams kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa dang / sangs rgyas kyi chos rnams kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su</text></item>
<item><p>263a.4</p><section></section><text>byar med do/ /de bzhin du pha rol tu phyin pa rnams kyi de bzhin nyid gang yin pa dang / stong pa nyid rnams kyi de bzhin nyid gang yin pa dang / byang chub kyi phyogs kyi chos rnams kyi de bzhin nyid gang yin pa dang / tshad med pa dang / bsam gtan dang / gzugs med pa'i snyoms par 'jug pa rnams dang / </text></item>
<item><p>263a.5</p><section></section><text>ting nge 'dzin dang / snyoms par 'jug pa'i de bzhin nyid gang yin pa dang / gzungs kyi sgo'i de bzhin nyid gang yin pa dang / rnam par thar pa'i de bzhin nyid gang yin pa dang / mngon par shes pa'i de bzhin nyid gang yin pa dang / stobs bcu dang / mi 'jigs pa bzhi dang / so so yang dag par</text></item>
<item><p>263a.6</p><section></section><text>rig pa'i de bzhin nyid gang yin pa dang / sangs rgyas kyi chos ma 'dres pa'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa dang / sangs rgyas kyi chos rnams kyi de bzhin nyid gang yin pa de ni de bzhin nyid gcig pa ste/ gnyis su med cing</text></item>
<item><p>263a.7</p><section></section><text>gnyis su byar med do/ /de nas 'dod pa na spyod pa dang gzugs na spyod pa'i lha'i bu rnams kyis lha rdzas kyi tsan dan gyi phye ma dang / lha rdzas kyi me tog ut+pal dang / ku mu da dang / puN+Da rI ka dang / sau gan+d+hi ka dang / man dA ra ba dang / man dA ra ba chen po mang po thogs te bcom ldan 'das ga la </text></item>
<item><p>263b.1</p><section></section><text>ba der gtor to/ /gtor nas bcom ldan 'das gang na ba der dong ste/ bcom ldan 'das kyi zhabs gnyis la spyi bos phyag 'tshal nas phyogs gcig tu 'khod do/ /'khod nas 'dod pa na spyod pa dang / gzugs na spyod pa'i lha'i bu de dag gis bcom ldan 'das la 'di skad ces gsol to/ /</text></item>
<item><p>263b.2</p><section></section><text>bcom ldan 'das shes rab kyi pha rol tu phyin pa zab cing blta dka' ba/ rtogs par dka' ba/ brtag tu ma mchis pa/ rtog ge'i spyod yul ma lags pa/ zhi ba/ phra ba/ mdzangs pa/ mkhas pa/ rnam par shes pas rig par bgyi ba/ 'jig rten thams cad dang mi mthun pa 'di lta ste/ de</text></item>
<item><p>263b.3</p><section></section><text>bzhin gshegs pa rnams kyi byang chub ces bgyi ba gang du de bzhin gshegs pa dgra bcom pa yang dag par rdzogs pa'i sangs rgyas rnams kyis shes rab kyi pha rol tu phyin pa 'di ltar zab pa/ 'di ltar phra ba bstan pa ni gzugs nyid rnam pa thams cad mkhyen pa ste/ rnam pa thams cad mkhyen pa</text></item>
<item><p>263b.4</p><section></section><text>nyid kyang gzugs so/ /tshor ba dang / 'du shes dang / 'du byed rnams dang / rnam par shes pa nyid rnam pa thams cad mkhyen pa ste/ rnam pa thams cad mkhyen pa nyid kyang rnam par shes pa'o/ /de ci'i phyir zhe na/ gzugs kyi de bzhin nyid gang yin pa dang / rnam pa thams cad mkhyen pa</text></item>
<item><p>263b.5</p><section></section><text>nyid kyi de bzhin nyid gang yin pa de ni de bzhin nyid gcig pa ste/ gnyis su ma mchis shing gnyis su bgyir ma mchis so/ /tshor ba'i de bzhin nyid gang yin pa dang / 'du shes kyi de bzhin nyid gang yin pa dang / 'du byed rnams kyi de bzhin nyid gang yin pa dang / rnam par shes pa'i de bzhin nyid</text></item>
<item><p>263b.6</p><section></section><text>gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su ma mchis shing gnyis su bgyir ma mchis so/ /de bzhin du phung po dang / khams dang / skye mched dang / rten cing 'brel bar 'byung ba nyid rnam pa thams cad mkhyen pa ste/ rnam</text></item>
<item><p>263b.7</p><section></section><text>pa thams cad mkhyen pa nyid kyang rten cing 'brel bar 'byung ba'o/ /de ci'i phyir zhe na/ phung po dang / khams dang / skye mched dang / rten cing 'brel bar 'byung ba'i de bzhin nyid gang yin pa dang / rnam pa thams cad mkhyen pa'i de bzhin nyid gang yin pa de ni de bzhin nyid gcig pa ste/ gnyis su ma</text></item>
<item><p>264a.1</p><section></section><text>mchis shing gnyis su bgyir ma mchis so/ /sangs rgyas bcom ldan 'das rnams kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su ma mchis shing gnyis su bgyir ma mchis so zhes</text></item>
<item><p>264a.2</p><section></section><text>bgyi ba'o/ /de nas bcom ldan 'das kyis 'dod pa na spyod pa dang / gzugs na spyod pa'i lha'i bu de dag la 'di skad ces bka' stsal to/ /lha'i bu dag de de bzhin no/ /de de bzhin te/ lha'i bu dag gzugs nyid rnam pa thams cad mkhyen pa nyid de / lha'i bu dag rnam pa thams cad mkhyen pa</text></item>
<item><p>264a.3</p><section></section><text>nyid kyang gzugs so/ /lha'i bu dag tshor ba dang / 'du shes dang / 'du byed rnams dang / rnam par shes pa nyid rnam pa thams cad mkhyen pa nyid de lha'i bu dag rnam pa thams cad mkhyen pa nyid kyang rnam par shes pa'o/ /de ci'i phyir zhe na/ gzugs kyi de bzhin nyid gang yin pa dang rnam pa</text></item>
<item><p>264a.4</p><section></section><text>thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /tshor ba'i de bzhin nyid gang yin pa dang / 'du shes kyi de bzhin nyid gang yin pa dang / 'du byed rnams kyi de bzhin nyid gang yin pa dang / rnam par shes pa'i de bzhin</text></item>
<item><p>264a.5</p><section></section><text>nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /de bzhin du phung po dang / khams dang / skye mched dang / rten cing 'brel bar 'byung ba nyid rnam pa thams cad mkhyen pa ste/ rnam pa</text></item>
<item><p>264a.6</p><section></section><text>thams cad mkhyen pa nyid kyang phung po dang / khams dang / skye mched dang / rten cing 'brel bar 'byung ba'o/ /de ci'i phyir zhe na/ phung po dang / khams dang / skye mched dang / rten cing 'brel bar 'byung ba'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang</text></item>
<item><p>264a.7</p><section></section><text>yin pa de ni de bzhin nyid gcig pa ste/ gnyis su med cing gnyis su byar med do/ /lha'i bu dag sbyin pa'i pha rol tu phyin pa nyid rnam pa thams cad mkhyen pa ste/ rnam pa thams cad mkhyen pa nyid kyang sbyin pa'i pha rol tu phyin pa'o/ /de bzhin du tshul khrims kyi pha rol tu phyin pa dang / bzod pa'i</text></item>
<item><p>264b.1</p><section></section><text>pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa nyid rnam pa thams cad mkhyen pa ste/ lha'i bu dag rnam pa thams cad mkhyen pa nyid kyang shes rab kyi pha rol tu phyin pa'o/ /de ci'i phyir zhe na/ sbyin pa'i</text></item>
<item><p>264b.2</p><section></section><text>pha rol tu phyin pa'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson</text></item>
<item><p>264b.3</p><section></section><text>'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /nang stong</text></item>
<item><p>264b.4</p><section></section><text>pa nyid rnam pa thams cad mkhyen pa ste/ rnam pa thams cad mkhyen pa nyid kyang nang stong pa nyid do/ /de bzhin du dngos po med pa'i ngo bo nyid stong pa nyid kyi bar du rnam pa thams cad mkhyen pa ste/ rnam pa thams cad mkhyen pa nyid kyang dngos po med pa'i ngo bo nyid stong pa nyid do/ /de ci'i phyir</text></item>
<item><p>264b.5</p><section></section><text>zhe na/ dngos po med pa'i ngo bo nyid stong pa nyid kyi bar gang yin pa dang / rnam pa thams cad mkhyen pa nyid kyi bar gyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /dran pa nye bar gzhag pa nyid rnam pa thams cad mkhyen pa ste/ rnam pa thams</text></item>
<item><p>264b.6</p><section></section><text>cad mkhyen pa nyid kyang dran pa nye bar gzhag pa'o/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam nyid rnam pa thams cad mkhyen pa ste/ rnam pa thams cad mkhyen pa nyid kyang yang dag par spong ba</text></item>
<item><p>264b.7</p><section></section><text>dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam mo/ /de ci'i phyir zhe na/ dran pa nye bar gzhag pa'i de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing</text></item>
<item><p>265a.1</p><section></section><text>gnyis su byar med do/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam gyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid</text></item>
<item><p>265a.2</p><section></section><text>gcig pa ste/ gnyis su med cing gnyis su byar med do/ /tshad med pa dang / bsam gtan dang / gzugs med pa'i snyoms par 'jug pa nyid rnam pa thams cad mkhyen pa ste/ rnam pa thams cad mkhyen pa nyid kyang tshad med pa dang / bsam gtan dang / gzugs med pa'i snyoms</text></item>
<item><p>265a.3</p><section></section><text>par 'jug pa'o/ /de ci'i phyir zhe na/ tshad med pa dang / bsam gtan dang / gzugs med pa'i snyoms par 'jug pa rnams kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar</text></item>
<item><p>265a.4</p><section></section><text>med do/ /de bzhin du 'phags pa'i bden pa dang / stong pa nyid dang / mtshan ma med pa dang / smon pa med pa dang / mngon par shes pa dang / rnam par thar pa dang / ting nge 'dzin dang / snyoms par 'jug pa dang / gzungs kyi sgo dang / stobs bcu dang / mi 'jigs pa dang / so so yang</text></item>
<item><p>265a.5</p><section></section><text>dag par rig pa dang / sangs rgyas kyi chos ma 'dres pa rnams nyid rnam pa thams cad mkhyen pa ste/ rnam pa thams cad mkhyen pa nyid kyang sangs rgyas kyi chos ma 'dres pa rnams so/ /de ci'i phyir zhe na/ sangs rgyas kyi chos ma 'dres pa rnams kyi de bzhin nyid gang yin pa dang / rnam pa</text></item>
<item><p>265a.6</p><section></section><text>thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ gnyis su med cing gnyis su byar med do/ /de bzhin du rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang sangs rgyas</text></item>
<item><p>265a.7</p><section></section><text>dang / sangs rgyas nyid rnam pa thams cad mkhyen pa ste/ rnam pa thams cad mkhyen pa nyid kyang sangs rgyas so/ /de ci'i phyir zhe na/ sangs rgyas bcom ldan 'das rnams kyi de bzhin nyid gang yin pa dang / rnam pa thams cad mkhyen pa nyid kyi de bzhin nyid gang yin pa de ni de bzhin nyid gcig pa ste/ </text></item>
<item><p>265b.1</p><section></section><text>gnyis su med cing gnyis su byar med do/ /lha'i bu dag don gyi dbang 'di gzigs pas de bzhin gshegs pa thugs las chung ba la gzhol ba ste/ chos bstan pa la gzhol ba ma yin no/ /de ci'i phyir zhe na/ 'di lta ste/ de bzhin gshegs pa rnams kyi chos byang chub 'di ni zab cing blta</text></item>
<item><p>265b.2</p><section></section><text>dka' la khong du chud par dka' zhing brtag tu med la rtog ge'i spyod yul ma yin te/ zhi ba/ phra ba/ mkhas pa rnam par shes pas rig par bya ba 'jig rten thams cad dang mi mthun pa ste/ de ni sus kyang mngon par sangs ma rgyas/ nam yang mngon par sangs ma rgyas/ gang yang mngon par</text></item>
<item><p>265b.3</p><section></section><text>sangs ma rgyas pa ste/ gang la gnyis su kun nas spyod pa yang med la gnyis su med par kun nas spyod pa yang med pa de ni chos rnams kyi de bzhin nyid zab pa nyid do zhes bya ba 'di ni dmigs pa'i ngo bo nyid yin no/ /lha'i bu dag nam mkha' zab pa'i phyir chos 'di zab po/ /lha'i bu dag</text></item>
<item><p>265b.4</p><section></section><text>de bzhin nyid zab pa'i phyir chos 'di zab po/ /chos kyi dbyings zab pa'i phyir dang / yang dag pa'i mtha' zab pa'i phyir dang / bsam gyis mi khyab pa'i dbyings zab pa'i phyir chos 'di zab po/ /lha'i bu dag nam mkha' mtha' yas mu med pa'i phyir dang / 'ong ba dang 'gro ba med pa'i</text></item>
<item><p>265b.5</p><section></section><text>phyir dang / mi skye mi 'gag par mnyam pa nyid kyi phyir dang / kun nas nyon mongs pa med pa dang / rnam par byang ba med par mnyam pa nyid kyi phyir dang / mngon par 'du byed pa med par mnyam pa nyid kyi phyir dang / bdag zab pa'i phyir dang / sems can dang / srog dang / 'gro ba dang / gso ba dang / </text></item>
<item><p>265b.6</p><section></section><text>skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po zab pa'i phyir chos 'di zab po/ /lha'i bu dag gzugs zab pa'i phyir chos 'di zab po/ /tshor ba dang / 'du shes dang / 'du byed rnams dang / rnam par shes pa</text></item>
<item><p>265b.7</p><section></section><text>zab pa'i phyir chos 'di zab po/ /lha'i bu dag phung po dang / khams dang / skye mched zab pa'i phyir chos 'di zab po/ /rten cing 'brel bar 'byung ba zab pa'i phyir chos 'di zab po/ /lha'i bu dag sbyin pa'i pha rol tu phyin pa zab pa'i phyir chos 'di zab po/ /tshul khrims kyi pha rol tu phyin pa zab</text></item>
<item><p>266a.1</p><section></section><text>pa'i phyir chos 'di zab po/ /bzod pa'i pha rol tu phyin pa zab pa'i phyir chos 'di zab po/ /brtson 'grus kyi pha rol tu phyin pa zab pa'i phyir chos 'di zab po/ /bsam gtan gyi pha rol tu phyin pa zab pa'i phyir chos 'di zab po/ /shes rab kyi pha rol tu phyin pa zab pa'i phyir chos 'di</text></item>
<item><p>266a.2</p><section></section><text>zab po/ /lha'i bu dag nang stong pa nyid zab pa'i phyir chos 'di zab po/ /dngos po med pa'i ngo bo nyid stong pa nyid kyi bar du zab pa'i phyir chos 'di zab po/ /lha'i bu dag dran pa nye bar gzhag pa zab pa'i phyir chos 'di zab po/ /yang dag par spong ba dang / rdzu 'phrul gyi rkang pa dang / dbang po dang / </text></item>
<item><p>266a.3</p><section></section><text>stobs dang / byang chub kyi yan lag dang / lam rnams zab pa'i phyir chos 'di zab po/ /lha'i bu dag tshad med pa dang / bsam gtan dang / gzugs med pa'i snyoms par 'jug pa rnams zab pa'i phyir chos 'di zab po/ /lha'i bu dag 'phags pa'i bden pa zab pa'i phyir chos 'di zab po/ /</text></item>
<item><p>266a.4</p><section></section><text>stong pa nyid dang / mtshan ma med pa dang / smon pa med pa rnams zab pa'i phyir dang / mngon par shes pa rnams zab pa'i phyir dang / rnam par thar pa thams cad dang / ting nge 'dzin dang / gzungs kyi sgo rnams zab pa'i phyir dang / stobs bcu dang / mi 'jigs pa dang / so so yang dag par rig pa</text></item>
<item><p>266a.5</p><section></section><text>rnams zab pa'i phyir dang / sangs rgyas kyi chos ma 'dres pa bco brgyad zab pa'i phyir dang / lha'i bu dag rnam pa thams cad mkhyen pa nyid kyi bar du zab pa'i phyir chos 'di zab po/ /de skad ces bka' stsal pa dang / lha'i bu rnams kyis bcom ldan 'das la 'di skad ces gsol to/ /bcom</text></item>
<item><p>266a.6</p><section></section><text>ldan 'das chos bstan pa 'di ni 'jig rten thams cad dang mi mthun pa'o/ /de ci'i slad du zhe na/ bcom ldan 'das chos de ni gzugs gzung ba'am mi gzung ba'i slad du chos bstan pa ma lags/ tshor ba dang / 'du shes dang / 'du byed rnams dang / rnam par shes pa gzung ba'am mi gzung </text></item>
<item><p>266a.7</p><section></section><text>ba'i slad du chos bstan pa ma lags/ phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag gzung ba'am mi gzung ba'i slad du chos bstan pa ma lags/ de bzhin du stong pa nyid thams cad dang / byang chub kyi phyogs kyi chos</text></item>
<item><p>266b.1</p><section></section><text>sum cu rtsa bdun rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa bco brgyad rnams gzung ba'am mi gzung ba'i slad du bstan pa ma lags/ chos thams cad gzung ba'am mi gzung ba'i slad du bstan pa ma lags/ bcom ldan</text></item>
<item><p>266b.2</p><section></section><text>'das chos 'di ni rgyun du zhugs pa'i 'bras bu gzung ba'am mi gzung ba'i slad du bstan pa ma lags/ de bzhin du lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar du gzung ba'am</text></item>
<item><p>266b.3</p><section></section><text>mi gzung ba'i slad du bstan pa ma lags/ bcom ldan 'das 'jig rten ni bdag gi gzugs so/ /bdag gi tshor ba'o/ /bdag gi 'du shes so/ /bdag gi 'du byed rnams so/ /bdag gi rnam par shes pa'o/ /bdag gi phung po rnams so/ /bdag gi khams rnams so / /bdag</text></item>
<item><p>266b.4</p><section></section><text>gi skye mched rnams so/ /bdag gi rten cing 'brel bar 'byung ba'o/ /bdag gi rten cing 'brel bar 'byung ba'i yan lag go/ /bdag gi sbyin pa'o/ /bdag ni sbyin bdag go/ /bdag gi tshul khrims rnams so/ /bdag ni tshul khrims dang ldan pa'o/ /bdag gi bzod pa'o/ /bdag ni</text></item>
<item><p>266b.5</p><section></section><text>bzod pa dang ldan pa'o/ /bdag gi brtson 'grus so/ /bdag ni brtson 'grus dang ldan pa'o/ /bdag gi bsam gtan no/ /bdag ni bsam gtan dang ldan pa'o/ /bdag gi shes rab po/ /bdag ni shes rab dang ldan pa'o/ /bdag gi nang stong pa nyid do/ /bdag ni nang stong pa nyid</text></item>
<item><p>266b.6</p><section></section><text>sgom pa'o/ /bdag gi dngos po med pa'i ngo bo nyid stong pa nyid kyi bar ro/ /bdag ni dngos po med pa'i ngo bo nyid stong pa nyid kyi bar sgom pa'o/ /bdag gi dran pa nye bar gzhag pa rnams so/ /bdag gi yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi</text></item>
<item><p>266b.7</p><section></section><text>yan lag dang / lam rnams so/ /bdag gi tshad med pa dang / bsam gtan dang / gzugs med pa'i snyoms par 'jug pa rnams dang / bdag gi 'phags pa'i bden pa rnams dang / bdag gi mngon par shes pa rnams dang / bdag gi rnam par thar pa dang / ting nge 'dzin dang / snyoms par 'jug pa</text></item>
<item><p>267a.1</p><section></section><text>dang / gzungs kyi sgo rnams dang / bdag gi stong pa nyid dang / mtshan ma med pa dang / smon pa med pa rnams so/ /bdag ni stong pa nyid dang / mtshan ma med pa dang / smon pa med pa rnams dang ldan pa'o/ /bdag gi stobs bcu dang / mi 'jigs pa dang / so so yang dag par rig</text></item>
<item><p>267a.2</p><section></section><text>pa rnams so/ /bdag gi sangs rgyas kyi chos ma 'dres pa bco brgyad dang / bdag gi rgyun du zhugs pa'i 'bras bu'o/ /bdag ni rgyun du zhugs pa'o/ /bdag gi lan cig phyir 'ong ba'i 'bras bu'o/ /bdag ni lan cig phyir 'ong ba'o/ /bdag gi phyir mi 'ong ba'i 'bras bu'o/ /bdag ni phyir</text></item>
<item><p>267a.3</p><section></section><text>mi 'ong ba'o/ /bdag gi dgra bcom pa nyid do/ / bdag ni dgra bcom pa'o/ /bdag gi rang byang chub po/ /bdag ni rang sangs rgyas so/ /bdag gi rnam pa thams cad mkhyen pa nyid do/ /bdag ni rnam pa thams cad mkhyen pa nyid dang ldan pa'o zhes bya bar 'dzin pa la spyod do/ /bcom ldan</text></item>
<item><p>267a.4</p><section></section><text>'das kyis bka' stsal pa/ lha'i bu dag de de bzhin no/ /de de bzhin te/ lha'i bu dag chos 'di ni gzugs gzung ba'i phyir bstan pa ma yin/ mi gzung ba'i phyir bstan pa ma yin/ tshor ba dang / 'du shes dang / 'du byed rnams dang / rnam par shes pa gzung ba'i phyir ma yin/ mi</text></item>
<item><p>267a.5</p><section></section><text>gzung ba'i phyir ma yin te/ lha'i bu dag gang yang gzugs gzung ba'i phyir spyod pa dang / tshor ba dang / 'du shes dang / 'du byed rnams dang / gang rnam par shes pa gzung ba'i phyir spyod pa de dag ni shes rab kyi pha rol tu phyin pa bsgom pa'i skal ba dang ldan ba ma yin no/ /gang phung po dang / </text></item>
<item><p>267a.6</p><section></section><text>khams dang / skye mched dang / rten cing 'brel bar 'byung ba gzung ba'i phyir bstan pa ma yin/ mi gzung ba'i phyir ma yin/ pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun gzung ba'i phyir bstan pa ma yin/ mi gzung ba'i phyir ma</text></item>
<item><p>267a.7</p><section></section><text>yin/ 'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa gzung ba'i phyir bstan pa ma yin/ </text></item>
<item><p>267b.1</p><section></section><text>mi gzung ba'i phyir ma yin/ mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs bcu dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa gzung ba'i phyir bstan pa ma</text></item>
<item><p>267b.2</p><section></section><text>yin/ mi gzung ba'i phyir ma yin/ rnam pa thams cad mkhyen pa nyid kyi bar du gzung ba'i phyir bstan pa ma yin/ mi gzung ba'i phyir ma yin no/ /lha'i bu dag gang yang gzugs gzung ba'i phyir ram/ mi gzung ba'i phyir spyod pa dang / tshor ba dang / 'du shes dang / 'du byed rnams dang / </text></item>
<item><p>267b.3</p><section></section><text>rnam par shes pa gzung ba'i phyir ram/ mi gzung ba'i phyir spyod pa dang / skye mched dang / khams dang / rten cing 'brel bar 'byung ba gzung ba'i phyir ram/ mi gzung ba'i phyir spyod pa dang / gang pha rol tu phyin pa thams cad dang / stong pa nyid thams cad dang / ting nge 'dzin dang / snyoms par</text></item>
<item><p>267b.4</p><section></section><text>'jug pa dang / gzungs kyi sgo rnams gzung ba'i phyir ram/ mi gzung ba'i phyir spyod pa dang / tshad med pa dang / bsam gtan dang / gzugs med pa'i snyoms par 'jug pa dang / 'phags pa'i bden pa dang / stong pa nyid dang / mtshan ma med pa dang / smon pa med pa dang / mngon par</text></item>
<item><p>267b.5</p><section></section><text>shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams gzung ba'i phyir ram/ mi gzung ba'i phyir spyod pa dang / gang rnam pa thams cad mkhyen pa nyid gzung ba'i phyir ram/ mi gzung ba'i phyir spyod pa de dag ni shes rab kyi pha</text></item>
<item><p>267b.6</p><section></section><text>rol tu phyin pa bsgom pa'i skal ba dang ldan pa ma yin no/ /bsam gtan dang / brtson 'grus dang / bzod pa dang / tshul khrims dang / sbyin pa'i pha rol tu phyin pa bsgom par mi nus so/ /rnam pa thams cad mkhyen pa nyid kyi bar du bsgom par mi nus so zhes bya ba ni 'jig rten</text></item>
<item><p>267b.7</p><section></section><text>thams cad dang mi mthun pa'i ngo bo nyid yin no/ /rab 'byor gyis gsol pa/ bcom ldan 'das chos 'di ni chos gzhan thams cad dang rjes su mthun te/ bcom ldan 'das chos gzhan gang rnams dang rjes su mthun pa lags she na/ bcom ldan 'das chos 'di ni shes rab kyi</text></item>
<item><p>268a.1</p><section></section><text>pha rol tu phyin pa dang rjes su mthun pa'o/ /bcom ldan 'das chos 'di ni bsam gtan gyi pha rol tu phyin pa dang / brtson 'grus kyi pha rol tu phyin pa dang / bzod pa'i pha rol tu phyin pa dang / tshul khrims kyi pha rol tu phyin pa dang / sbyin pa'i pha rol tu phyin pa dang rjes</text></item>
<item><p>268a.2</p><section></section><text>su mthun pa'o/ /chos 'di ni nang stong pa nyid dang rjes su mthun pa'o/ /bcom ldan 'das chos 'di ni dngos po med pa'i ngo bo nyid stong pa nyid kyi bar dang rjes su mthun pa'o/ /bcom ldan 'das chos 'di ni dran pa nye bar gzhag pa rnams dang rjes su mthun pa'o/ /bcom ldan 'das chos 'di ni</text></item>
<item><p>268a.3</p><section></section><text>yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams dang rjes su mthun pa'o/ /bcom ldan 'das chos 'di ni 'phags pa'i bden pa rnams dang rjes su mthun pa'o/ /bcom ldan 'das chos 'di ni tshad med pa dang / bsam</text></item>
<item><p>268a.4</p><section></section><text>gtan dang / gzugs med pa'i snyoms par 'jug pa rnams dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams dang rjes su mthun pa'o/ /bcom ldan 'das chos 'di ni stong pa nyid dang / mtshan ma med pa dang / smon pa med pa dang / </text></item>
<item><p>268a.5</p><section></section><text>mngon par shes pa rnams dang rjes su mthun pa'o/ /bcom ldan 'das chos 'di ni stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang rjes su mthun pa'o/ /bcom ldan 'das chos 'di ni rnam pa thams cad mkhyen pa nyid dang rjes</text></item>
<item><p>268a.6</p><section></section><text>su mthun pa'o/ /chos 'di ni gang la yang thogs pa ma mchis te/ gzugs la thogs pa ma mchis so/ /tshor ba dang / 'du shes dang / 'du byed rnams dang / rnam par shes pa la thogs pa ma mchis so/ /phung po dang / khams dang / skye mched dang / rten cing 'brel bar 'byung ba dang / </text></item>
<item><p>268a.7</p><section></section><text>rten cing 'brel bar 'byung ba'i yan lag rnams la thogs pa ma mchis so/ /pha rol tu phyin pa thams cad dang / stong pa nyid thams cad la thogs pa ma mchis so/ /byang chub kyi phyogs kyi chos sum cu rtsa bdun rnams la thogs pa ma mchis so/ /'phags pa'i bden pa rnams dang / tshad med</text></item>
<item><p>268b.1</p><section></section><text>pa dang / bsam gtan dang / gzugs med pa'i snyoms par 'jug pa rnams dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams la thogs pa ma mchis so/ /stong pa nyid dang / mtshan ma med pa dang / smon pa med pa rnams dang / mngon</text></item>
<item><p>268b.2</p><section></section><text>par shes pa rnams dang / stobs bcu dang / mi 'jigs pa dang / so so yang dag par rig pa rnams dang / sangs rgyas kyi chos ma 'dres pa rnams la thogs pa ma mchis so/ /rnam pa thams cad mkhyen pa nyid la thogs pa ma mchis so/ /chos 'di ni nam mkha' dang mnyam pa nyid kyi slad dang / </text></item>
<item><p>268b.3</p><section></section><text>de bzhin nyid dang mnyam pa nyid kyi slad dang / chos kyi dbyings gnas pa nyid kyi slad dang / yang dag pa'i mtha' dang mnyam pa nyid kyi slad dang / bsam gyis mi khyab pa'i dbyings dang mnyam pa nyid kyi slad dang / stong pa nyid dang / mtshan ma med pa dang / smon pa med pa dang / mnyam pa nyid</text></item>
<item><p>268b.4</p><section></section><text>kyi slad dang / skye ba ma mchis pa dang / 'gag pa ma mchis pa dang / mnyam pa nyid kyi slad dang / kun nas nyon mongs pa ma mchis pa dang / rnam par byang ba ma mchis pa dang mnyam pa nyid kyi slad du thogs pa ma mchis pa'i mtshan nyid do/ / chos 'di ni gzugs kyi skye ba dang / 'gag pa ma</text></item>
<item><p>268b.5</p><section></section><text>mchis pa'i slad dang / tshor ba dang / 'du shes dang / 'du byed rnams dang / rnam par shes pa skye ba dang 'gag pa ma mchis pa'i slad dang / phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag gi skye ba dang 'gag pa ma</text></item>
<item><p>268b.6</p><section></section><text>mchis pa'i slad dang / pha rol tu phyin pa rnams dang / stong pa nyid thams cad kyi skye ba dang 'gag pa ma mchis pa'i slad dang / byang chub kyi phyogs kyi chos sum cu rtsa bdun dang / tshad med pa dang / bsam gtan dang / gzugs med pa'i snyoms par 'jug pa dang / 'phags pa'i bden pa dang / </text></item>
<item><p>268b.7</p><section></section><text>mngon par shes pa dang / stong pa nyid dang / mtshan ma med pa dang / smon pa med pa dang / rnam par thar pa thams cad dang / ting nge 'dzin dang / gzungs kyi sgo rnams kyi skye ba dang 'gag pa ma mchis pa'i slad dang / stobs bcu dang / mi 'jigs pa dang / so so yang dag par rig pa dang / sangs</text></item>
<item><p>269a.1</p><section></section><text>rgyas kyi chos ma 'dres pa rnams kyi skye ba dang 'gag pa ma mchis pa'i slad du skye ba ma mchis pa'o zhes bya ba ni thogs pa med pa'i ngo bo nyid yin no/ /chos 'di ni gzhi ma mchis pa dang ldan pa ste/ gzugs kyi gzhi mi dmigs pa'i slad du dang / tshor ba dang / 'du shes dang / </text></item>
<item><p>269a.2</p><section></section><text>'du byed rnams dang / rnam par shes pa'i gzhi mi dmigs pa'i slad dang / phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag gi gzhi mi dmigs pa'i slad dang / rnam par thar pa thams cad dang / ting nge 'dzin dang / </text></item>
<item><p>269a.3</p><section></section><text>gzungs kyi sgo rnams kyi gzhi mi dmigs pa'i slad dang / pha rol tu phyin pa thams cad dang / stong pa nyid thams cad dang / byang chub kyi phyogs kyi chos rnams kyi gzhi mi dmigs pa'i slad dang / tshad med pa dang / bsam gtan dang / gzugs med pa'i snyoms par 'jug pa dang / stong</text></item>
<item><p>269a.4</p><section></section><text>pa nyid dang / mtshan ma med pa dang / smon pa med pa'i gzhi mi dmigs pa'i slad dang / 'phags pa'i bden pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi gzhi mi dmigs pa'i slad</text></item>
<item><p>269a.5</p><section></section><text>dang / rnam pa thams cad mkhyen pa nyid kyi gzhi mi dmigs pa'i slad du chos 'di ni gzhi ma mchis pa'o zhes bya ba ni gzhi med pa'i ngo bo nyid yin no/ /de nas 'dod pa na spyod pa dang / gzugs na spyod pa'i lha'i bu dag gis bcom ldan 'das la 'di skad ces gsol to/ /bcom ldan 'das gnas brtan</text></item>
<item><p>269a.6</p><section></section><text>rab 'byor 'di ni bcom ldan 'das kyi rjes su skyes so/ /de ci'i slad du zhe na/ de ni 'di ltar gnas brtan rab 'byor ni ci dang ci ston pa de dang de thams cad stong pa nyid dang / mtshan ma ma mchis pa dang / smon pa ma mchis pa las brtsams shing ston pa'i phyir ro/ /de nas tshe dang ldan pa rab 'byor</text></item>
<item><p>269a.7</p><section></section><text>gyis 'dod pa na spyod pa dang / gzugs na spyod pa'i lha'i bu de rnams la 'di skad ces smras so/ /lha'i bu dag gang 'di skad du bcom ldan 'das gnas brtan rab 'byor 'di ni bcom ldan 'das kyi rjes su skyes so zhes zer ba ni ji ltar rjes su skyes pas gnas brtan rab 'byor de bzhin gshegs pa'i</text></item>
<item><p>269b.1</p><section></section><text>rjes su skyes pa yin zhe na/ ji ltar de bzhin gshegs pa'i de bzhin nyid ma 'ongs ma song ba de bzhin du gnas brtan rab 'byor gyi de bzhin nyid kyang ma 'ongs ma song ba ste/ de ltar gnas brtan rab 'byor de bzhin gshegs pa'i rjes su skyes so/ /de bzhin gshegs pa'i de bzhin nyid gang</text></item>
<item><p>269b.2</p><section></section><text>yin pa de ni chos thams cad kyi de bzhin nyid do/ /chos thams cad kyi de bzhin nyid gang yin pa de ni de bzhin gshegs pa'i de bzhin nyid dang / ma nor ba'i de bzhin nyid dang / gzhan ma yin pa'i de bzhin nyid de/ de ltar na gnas brtan rab 'byor ni de bzhin gshegs pa'i rjes su skyes so/ /</text></item>
<item><p>269b.3</p><section></section><text>de bzhin gshegs pa'i de bzhin nyid gang yin pa de ni gnas pa'i de bzhin nyid do/ /gnas pa'i de bzhin nyid gang yin pa de ni de bzhin gshegs pa'i de bzhin nyid de/ de ltar na gnas brtan rab 'byor de bzhin gshegs pa'i rjes su skyes so/ /ji ltar de bzhin gshegs pa'i de bzhin nyid</text></item>
<item><p>269b.4</p><section></section><text>mi 'gyur rnam par mi 'gyur ba de bzhin du gnas brtan rab 'byor gyi de bzhin nyid kyang mi 'gyur rnam par mi 'gyur la/ ji ltar de bzhin gshegs pa'i de bzhin nyid ci la yang thogs pa med pa de bzhin du chos thams cad kyi de bzhin nyid ci la yang thogs pa med de / de bzhin gshegs pa'i de bzhin nyid</text></item>
<item><p>269b.5</p><section></section><text>gang yin pa dang / chos thams cad kyi de bzhin nyid gang yin pa de ni de bzhin nyid gcig cing gnyis su med de/ gnyis su byar med pa de ni nam yang de bzhin nyid ma yin te/ gang gis de nam yang de bzhin nyid ma yin pa des de bzhin nyid de ni gnyis su med cing gnyis su byar med de/ de ltar na gnas</text></item>
<item><p>269b.6</p><section></section><text>brtan rab 'byor ni de bzhin gshegs pa'i rjes su skyes so/ /gnyis su med pa'i de bzhin gshegs pa'i de bzhin nyid gang yin pa de ni thams cad du rtog pa med cing rnam par rtog pa med pa ste/ de bzhin du gnas brtan rab 'byor gyi de bzhin nyid kyang thams cad du rtog pa med cing rnam par rtog pa med</text></item>
<item><p>269b.7</p><section></section><text>la/ ji ltar de bzhin gshegs pa'i de bzhin nyid tha mi dad cing de bzhin nyid dbyer med pa dmigs su med pa de bzhin du gnas brtan rab 'byor gyi de bzhin nyid kyang tha mi dad cing de bzhin nyid dbyer med pa dmigs su med pa ste/ de ltar na gnas brtan rab 'byor ni de bzhin gshegs pa'i rjes su skyes so/ /</text></item>
<item><p>270a.1</p><section></section><text>ji ltar na de bzhin gshegs pa'i de bzhin nyid de chos thams cad kyi de bzhin nyid kyis gzhan ma yin pa'i de bzhin nyid de ni nam yang de bzhin nyid ma yin pa ma yin zhing / de rtag tu de bzhin nyid yin pa de bzhin du gnas brtan rab 'byor yang rnam pa gzhan ma yin pa'i de bzhin nyid</text></item>
<item><p>270a.2</p><section></section><text>kyis de bzhin gshegs pa'i rjes su skyes shing gang gi yang rjes su ma skyes so/ /de ltar na gnas brtan rab 'byor ni de bzhin gshegs pa'i rjes su skyes so/ /ji ltar de bzhin gshegs pa'i de bzhin nyid 'das pa yang ma yin/ ma 'ongs pa yang ma yin/ da ltar byung ba yang ma yin pa de bzhin du</text></item>
<item><p>270a.3</p><section></section><text>chos thams cad kyi de bzhin nyid kyang 'das pa yang ma yin/ ma 'ongs pa yang ma yin/ da ltar byung ba yang ma yin no/ /de bzhin du gnas brtan rab 'byor gyi de bzhin nyid kyang 'das pa yang ma yin/ ma 'ongs pa yang ma yin/ da ltar byung ba yang ma yin no/ /de ltar na gnas brtan rab 'byor ni de</text></item>
<item><p>270a.4</p><section></section><text>bzhin gshegs pa'i rjes su skyes so zhes bya ba ste/ 'das pa'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/ /de bzhin gshegs pa'i de bzhin nyid mnyam pa nyid kyis 'das pa'i de bzhin nyid mnyam pa nyid do/ /ma 'ongs pa'i de bzhin nyid mnyam pa nyid</text></item>
<item><p>270a.5</p><section></section><text>kyis de bzhin gshegs pa'i de bzhin nyid mnyam pa nyid do/ /de bzhin gshegs pa'i de bzhin nyid mnyam pa nyid kyis ma 'ongs pa'i de bzhin nyid mnyam pa nyid do/ /da ltar byung ba'i de bzhin nyid mnyam pa nyid kyis de bzhin gshegs pa'i de bzhin nyid mnyam pa nyid do/ /de bzhin gshegs pa'i</text></item>
<item><p>270a.6</p><section></section><text>de bzhin nyid mnyam pa nyid kyis da ltar byung ba'i de bzhin nyid mnyam pa nyid do/ /de ltar na 'das pa dang / ma 'ongs pa dang / da ltar byung ba'i de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /gzugs kyi de bzhin nyid kyis de bzhin gshegs</text></item>
<item><p>270a.7</p><section></section><text>pa'i de bzhin nyid do/ /de bzhin gshegs pa'i de bzhin nyid kyis gzugs kyi de bzhin nyid do/ /tshor ba dang / 'du shes dang / 'du byed rnams dang / rnam par shes pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis rnam par shes pa'i de</text></item>
<item><p>270b.1</p><section></section><text>bzhin nyid de/ de ltar na de bzhin gshegs pa'i de bzhin nyid dang / gzugs dang / tshor ba dang / 'du shes dang / 'du byed rnams dang / rnam par shes pa'i de bzhin nyid de la gnyis su med de gnyis su byar med do/ /phung po'i de bzhin nyid kyis de bzhin gshegs pa'i de bzhin nyid do/ /de bzhin</text></item>
<item><p>270b.2</p><section></section><text>gshegs pa'i de bzhin nyid kyis phung po'i de bzhin nyid do/ /khams kyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis khams kyi de bzhin nyid do/ /skye mched kyi de bzhin nyid kyis de bzhin gshegs pa'i de bzhin nyid do/ /de bzhin</text></item>
<item><p>270b.3</p><section></section><text>gshegs pa'i de bzhin nyid kyis skye mched kyi de bzhin nyid do/ /rten cing 'brel bar 'byung ba'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis rten cing 'brel bar 'byung ba'i de bzhin nyid do/ /rten cing 'brel bar 'byung ba'i yan</text></item>
<item><p>270b.4</p><section></section><text>lag gi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis rten cing 'brel bar 'byung ba'i yan lag gi de bzhin nyid do/ /de ltar na phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung</text></item>
<item><p>270b.5</p><section></section><text>ba'i yan lag gi de bzhin nyid dang / de bzhin gshegs pa'i de bzhin nyid de la gnyis su med cing gnyis su byar med do/ /gzhan ma yin pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis gzhan ma yin pa'i de bzhin nyid do/ /de</text></item>
<item><p>270b.6</p><section></section><text>bzhin du sems can dang / srog dang / 'gro ba dang / gso ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po'i de bzhin nyid dang / de bzhin gshegs pa'i de bzhin nyid de la gnyis su med cing gnyis su byar</text></item>
<item><p>270b.7</p><section></section><text>med do/ /sbyin pa'i pha rol tu phyin pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis sbyin pa'i pha rol tu phyin pa'i de bzhin nyid do/ /de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha</text></item>
<item><p>271a.1</p><section></section><text>rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis shes rab kyi pha rol tu phyin pa'i de bzhin nyid de / /de ltar na sbyin pa dang / </text></item>
<item><p>271a.2</p><section></section><text>tshul khrims dang / bzod pa dang / brtson 'grus dang / bsam gtan dang / shes rab kyi pha rol tu phyin pa'i de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /nang stong pa nyid kyi de bzhin nyid kyis de bzhin gshegs pa'i de bzhin nyid do/ /</text></item>
<item><p>271a.3</p><section></section><text>de bzhin gshegs pa'i de bzhin nyid kyis nang stong pa nyid kyi de bzhin nyid do/ /de bzhin du dngos po med pa'i ngo bo nyid stong pa nyid kyi bar gyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis dngos po med pa'i ngo bo nyid stong pa nyid kyi bar gyi de</text></item>
<item><p>271a.4</p><section></section><text>bzhin nyid de de ltar na nang stong pa nyid kyi de bzhin nyid dang / de bzhin gshegs pa'i de bzhin nyid dang / dngos po med pa'i ngo bo nyid stong pa nyid kyi bar gyi de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /dran pa nye bar gzhag pa rnams kyi de</text></item>
<item><p>271a.5</p><section></section><text>bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis dran pa nye bar gzhag pa rnams kyi de bzhin nyid do/ /de bzhin du yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam</text></item>
<item><p>271a.6</p><section></section><text>rnams kyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis lam rnams kyi de bzhin nyid de/ de ltar na dran pa nye bar gzhag pa'i de bzhin nyid dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang</text></item>
<item><p>271a.7</p><section></section><text>chub kyi yan lag dang / lam rnams kyi de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /tshad med pa dang / bsam gtan dang / gzugs med pa'i snyoms par 'jug pa rnams kyi de bzhin nyid kyis de bzhin gshegs pa'i de bzhin nyid do/ /</text></item>
<item><p>271b.1</p><section></section><text>de bzhin gshegs pa'i de bzhin nyid kyis tshad med pa dang / bsam gtan dang / gzugs med pa'i snyoms par 'jug pa'i de bzhin nyid do/ /mngon par shes pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo'i de bzhin nyid kyis de bzhin</text></item>
<item><p>271b.2</p><section></section><text>gshegs pa'i de bzhin nyid do/ /de bzhin gshegs pa'i de bzhin nyid kyis mngon par shes pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo'i de bzhin nyid do/ / de ltar na tshad med pa dang / bsam gtan dang / gzugs med pa'i</text></item>
<item><p>271b.3</p><section></section><text>snyoms par 'jug pa'i de bzhin nyid dang / mngon par shes pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo'i de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /stong pa nyid</text></item>
<item><p>271b.4</p><section></section><text>dang / mtshan ma med pa dang / smon pa med pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis stong pa nyid dang / mtshan ma med pa dang / smon pa med pa'i de bzhin nyid do/ /'phags pa'i bden pa'i de bzhin nyid kyis de bzhin</text></item>
<item><p>271b.5</p><section></section><text>gshegs pa'i de bzhin nyid do/ /de bzhin gshegs pa'i de bzhin nyid kyis 'phags pa'i bden pa'i de bzhin nyid do/ /mngon par shes pa'i de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis mngon par shes pa rnams kyi de</text></item>
<item><p>271b.6</p><section></section><text>bzhin nyid de/ de ltar na stong pa nyid dang / mtshan ma med pa dang / smon pa med pa'i de bzhin nyid dang / 'phags pa'i bden pa'i de bzhin nyid dang / mngon par shes pa rnams kyi de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /</text></item>
<item><p>271b.7</p><section></section><text>stobs bcu dang / mi 'jigs pa dang / so so yang dag par rig pa rnams kyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis stobs dang / mi 'jigs pa dang / so so yang dag par rig pa rnams kyi de bzhin nyid do/ /sangs</text></item>
<item><p>272a.1</p><section></section><text>rgyas kyi chos ma 'dres pa rnams kyi de bzhin nyid kyis de bzhin gshegs pa'i de bzhin nyid do/ /de bzhin gshegs pa'i de bzhin nyid kyis sangs rgyas kyi chos ma 'dres pa rnams kyi de bzhin nyid de/ de ltar na stobs bcu dang / mi 'jigs pa dang / so so yang dag par</text></item>
<item><p>272a.2</p><section></section><text>rig pa rnams kyi de bzhin nyid dang / sangs rgyas kyi chos ma 'dres pa rnams kyi de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /rnam pa thams cad mkhyen pa nyid kyi de bzhin nyid kyis de bzhin gshegs pa'i de bzhin nyid do/ /de bzhin</text></item>
<item><p>272a.3</p><section></section><text>gshegs pa'i de bzhin nyid kyis rnam pa thams cad mkhyen pa nyid kyi de bzhin nyid de/ de ltar na rnam pa thams cad mkhyen pa nyid kyi de bzhin nyid dang / de bzhin gshegs pa'i de bzhin nyid de la gnyis su med de gnyis su byar med do/ /'di ni rab 'byor dang de bzhin gshegs pa'i de bzhin nyid</text></item>
<item><p>272a.4</p><section></section><text>de/ de bzhin gshegs pas yang dag pa'i de bzhin nyid 'di la brten te/ bla na med pa yang dag par rdzogs pa'i byang chub tu mngon par rdzogs par sangs rgyas shing de bzhin gshegs pa zhes bya ba'i ming 'thob po/ /de bzhin nyid kyi le'u 'di bshad pa'i tshe/ stong gsum gyi stong chen po'i 'jig rten gyi khams</text></item>
<item><p>272a.5</p><section></section><text>'di rnam par 'gyur ba drug dang ltas chen po bco brgyad du g.yos te/ g.yos rab tu g.yos/ kun du rab tu g.yos so/ /'gul lo/ /rab tu 'gul lo/ /kun du rab tu 'gul lo/ /ldeg go/ rab tu ldeg go/ /kun du rab tu ldeg go/ /chem chem/ rab tu chem chem/ kun du rab tu chem chem mo/ /</text></item>
<item><p>272a.6</p><section></section><text>'ur 'ur/ rab tu 'ur 'ur/ kun du rab tu 'ur 'ur ro/ /'khrugs/ rab tu 'khrugs/ kun du rab tu 'khrugs so/ /shar phyogs mtho na ni nub phyogs dma'/ nub phyogs mtho na ni shar phyogs dma'/ byang phyogs mtho na ni lho phyogs dma'/ lho phyogs mtho na ni byang phyogs dma'/ mtha'</text></item>
<item><p>272a.7</p><section></section><text>mtho na ni dbus dma'/ dbus mtho na ni mtha' dma' bar gyur to/ /de nas 'dod pa na spyod pa dang / gzugs na spyod pa'i lha'i bu de dag gis bcom ldan 'das dang gnas brtan rab 'byor la lha rdzas kyi tsan dan gyi phye mas mngon par gtor nas 'di skad du bcom ldan 'das de ltar gnas brtan rab 'byor 'di</text></item>
<item><p>272b.1</p><section></section><text>de bzhin gshegs pa'i de bzhin nyid kyis de bzhin gshegs pa'i rjes su skyes pa ngo mtshar to zhes tshig tu brjod do zhes bya ba ni 'gro ba med pa'i ngo bo nyid yin no/ / de nas gnas brtan rab 'byor gyis lha'i bu de dag gi gtam gyi rjes su 'brel bar byas te/ de ltar lha'i bu dag gnas brtan rab 'byor ni</text></item>
<item><p>272b.2</p><section></section><text>gzugs kyi rjes su ma skyes/ gzugs kyi de bzhin nyid kyi rjes su ma skyes/ gzugs kyi de bzhin nyid las gzhan gyi rjes su ma skyes so/ /tshor ba dang / 'du shes dang / 'du byed rnams dang / rnam par shes pa'i rjes su ma skyes/ rnam par shes pa'i de bzhin nyid kyi rjes su ma skyes/ rnam par</text></item>
<item><p>272b.3</p><section></section><text>shes pa'i de bzhin nyid las gzhan gyi rjes su ma skyes so/ /phung po dang / khams dang / skye mched kyi rjes su ma skyes/ phung po dang / khams dang / skye mched kyi de bzhin nyid kyi rjes su ma skyes/ phung po dang / khams dang / skye mched kyi de bzhin nyid las gzhan gyi rjes su ma skyes so/ /rten cing</text></item>
<item><p>272b.4</p><section></section><text>'brel bar 'byung ba'i rjes su ma skyes/ rten cing 'brel bar 'byung ba'i de bzhin nyid kyi rjes su ma skyes/ rten cing 'brel bar 'byung ba'i de bzhin nyid las gzhan gyi rjes su ma skyes so/ /pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun</text></item>
<item><p>272b.5</p><section></section><text>dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo dang / stong pa nyid dang / mtshan ma med pa dang / smon pa med pa dang / </text></item>
<item><p>272b.6</p><section></section><text>mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid kyi rjes su ma skyes/ rnam pa thams cad mkhyen pa nyid kyi de bzhin nyid kyi rjes su ma skyes/ rnam pa thams cad</text></item>
<item><p>272b.7</p><section></section><text>mkhyen pa nyid kyi de bzhin nyid las gzhan gyi rjes su ma skyes so/ /'dus byas kyi rjes su ma skyes/ 'dus ma byas kyi de bzhin nyid kyi rjes su ma skyes/ 'dus byas kyi de bzhin nyid las gzhan gyi rjes su ma skyes so/ /de ci'i phyir zhe na/ de ni 'di ltar gang rjes su skyes pa dang / gang gis rjes su skyes pa</text></item>
<item><p>273a.1</p><section></section><text>dang / gang rjes su skyed pa dang / gang rjes su skye bar 'gyur ba'am/ gang gi rjes su skye bar 'gyur ba'i chos de dag thams cad med cing mi dmigs pa'i phyir ro zhes bya ba ni skye ba med pa'i ngo bo nyid yin no/ / de nas tshe dang ldan pa shA ri'i bus bcom ldan 'das la 'di skad ces</text></item>
<item><p>273a.2</p><section></section><text>gsol to/ /bcom ldan 'das de bzhin nyid dang / ma nor ba de bzhin nyid dang / gzhan ma yin pa de bzhin nyid dang / chos nyid dang / chos kyi dbyings dang / chos kyi gnas nyid dang / chos nges pa nyid dang / yang dag pa'i mtha'i de bzhin nyid 'di ni zab pa ste/ de la gzugs dang gzugs</text></item>
<item><p>273a.3</p><section></section><text>kyi de bzhin nyid mi dmigs te/ gang gi tshe gzugs nyid mi dmigs pa de'i tshe gzugs kyi de bzhin nyid lta dmigs par ga la 'gyur/ de la tshor ba dang / 'du shes dang / 'du byed rnams dang / rnam par shes pa dang / rnam par shes pa'i de bzhin nyid mi dmigs te/ gang gi tshe rnam</text></item>
<item><p>273a.4</p><section></section><text>par shes pa nyid mi dmigs pa de'i tshe rnam par shes pa'i de bzhin nyid lta dmigs par ga la 'gyur/ de la phung po dang / khams dang / skye mched kyi de bzhin nyid mi dmigs te/ gang gi tshe phung po dang / khams dang / skye mched nyid mi dmigs pa de'i tshe phung po dang / khams dang / </text></item>
<item><p>273a.5</p><section></section><text>skye mched kyi de bzhin nyid lta dmigs par ga la 'gyur/ de la rten cing 'brel bar 'byung ba dang / rten cing 'brel bar 'byung ba'i yan lag dang / rten cing 'brel bar 'byung ba'i de bzhin nyid dang / rten cing 'brel bar 'byung ba'i yan lag gi de bzhin nyid mi dmigs te/ gang gi tshe rten</text></item>
<item><p>273a.6</p><section></section><text>cing 'brel bar 'byung ba dang / rten cing 'brel bar 'byung ba'i yan lag nyid mi dmigs pa de'i tshe/ rten cing 'brel bar 'byung ba'i de bzhin nyid dang / rten cing 'brel bar 'byung ba'i yan lag gi de bzhin nyid lta dmigs par ga la 'gyur/ de bzhin du pha rol tu phyin pa thams cad dang / stong</text></item>
<item><p>273a.7</p><section></section><text>pa nyid thams cad dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo dang / byang chub kyi phyogs kyi chos sum cu rtsa bdun dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa</text></item>
<item><p>273b.1</p><section></section><text>rnams dang / stong pa nyid dang / mtshan ma med pa dang / smon pa med pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid dang / rnam pa thams cad mkhyen pa nyid kyi</text></item>
<item><p>273b.2</p><section></section><text>de bzhin nyid mi dmigs te/ gang gi tshe rnam pa thams cad mkhyen pa nyid mi dmigs pa de'i tshe rnam pa thams cad mkhyen pa nyid kyi de bzhin nyid lta dmigs par ga la 'gyur/ bcom ldan 'das kyis bka' stsal pa/ shA ri'i bu de de bzhin no/ /de de bzhin te/ de bzhin nyid 'di ni zab pa ste/ de la</text></item>
<item><p>273b.3</p><section></section><text>gzugs mi dmigs/ gzugs kyi de bzhin nyid mi dmigs te/ gzugs kyi de bzhin nyid mi dmigs na gzugs kyi de bzhin nyid lta dmigs par ga la 'gyur/ de la tshor ba dang / 'du shes dang / 'du byed rnams dang / rnam par shes pa mi dmigs/ rnam par shes pa'i de bzhin nyid mi</text></item>
<item><p>273b.4</p><section></section><text>dmigs te/ rnam par shes pa nyid mi dmigs na rnam par shes pa'i de bzhin nyid lta dmigs par ga la 'gyur/ de la phung po dang / khams dang / skye mched dang / rten cing 'brel bar 'byung ba mi dmigs/ phung po dang / khams dang / skye mched dang / rten cing 'brel bar 'byung ba'i de</text></item>
<item><p>273b.5</p><section></section><text>bzhin nyid mi dmigs te / phung po dang / khams dang / skye mched dang / rten cing 'brel bar 'byung ba nyid mi dmigs na/ phung po dang / khams dang / skye mched dang / rten cing 'brel bar 'byung ba'i de bzhin nyid lta dmigs par ga la 'gyur/ de bzhin du rnam pa thams cad mkhyen pa nyid</text></item>
<item><p>273b.6</p><section></section><text>kyi bar du mi dmigs/ rnam pa thams cad mkhyen pa nyid kyi de bzhin nyid mi dmigs te/ rnam pa thams cad mkhyen pa nyid kyang mi dmigs na rnam pa thams cad mkhyen pa nyid kyi de bzhin nyid lta dmigs par ga la 'gyur/ shA ri'i bu de bzhin nyid dang / ma nor ba de bzhin nyid dang / gzhan</text></item>
<item><p>273b.7</p><section></section><text>ma yin pa de bzhin nyid kyi le'u 'di bshad pa'i tshe/ dge slong nyis brgya nye bar len pa med par zag pa las sems rnam par grol lo/ /dge slong ma lnga brgya ni chos rnams la chos kyi mig rdul med cing dri ma dang bral ba rnam par dag go/ /byang chub sems dpa' lnga stong gis mi skye ba'i chos la bzod pa rab</text></item>
<item><p>274a.1</p><section></section><text>tu thob po/ /byang chub sems dpa' yongs su mi nyams pa'i chos can drug cu ni nye bar len pa med par zag pa las sems rnam par grol lo/ /de nas tshe dang ldan pa shA ri'i bus byang chub sems dpa' sems dpa' chen po de rnams nye bar len pa med par zag pa las sems</text></item>
<item><p>274a.2</p><section></section><text>rnam par grol bar shes nas bcom ldan 'das la 'di skad ces gsol to/ /bcom ldan 'das ci'i rgyu ci'i rkyen gyis byang chub sems dpa' de dag zag pa rnams las sems rnam par grol bar 'gyur/ bcom ldan 'das kyis bka' stsal pa/ shA ri'i bu byang chub sems dpa' sems dpa'</text></item>
<item><p>274a.3</p><section></section><text>chen po de dag gis sangs rgyas lnga brgya la bsnyen bkur te/ thams cad du yang sbyin pa byin/ tshul khrims bsrungs/ bzod pa bsgoms/ brtson 'grus brtsams/ bsam gtan bsgrubs/ shes rab bsgoms kyang de dag shes rab kyi pha rol tu phyin pa dang bral ba dang / thabs mkhas pas</text></item>
<item><p>274a.4</p><section></section><text>yongs su ma bzung bas bdag ni sbyin pa gtong ba'o/ /bdag ni tshul khrims srung ba'o/ /bdag ni bzod pa sgom pa'o/ /bdag ni brtson 'grus rtsom pa'o / /bdag ni bsam gtan la snyoms par gzhog pa'o/ /bdag ni shes rab sgom pa'o zhes de ltar spyod pas de dag shes rab kyi pha rol</text></item>
<item><p>274a.5</p><section></section><text>tu phyin pa dang bral zhing thabs mi mkhas pas sbyin pa dang / tshul khrims dang / bzod pa dang / brtson 'grus dang / bsam gtan dang / shes rab goms par byed cing de dag 'du shes sna tshogs kyi spyod pas tha mi dad pas mi dmigs pa'i phyir byang chub sems dpa'i skyon med par ma zhugs so/ /</text></item>
<item><p>274a.6</p><section></section><text>de dag byang chub sems dpa'i skyon med par ma zhugs pas rgyun du zhugs pa'i 'bras bu thob po/ /dgra bcom pa nyid kyi bar du thob po/ /shA ri'i bu byang chub sems dpa' sems dpa' chen po rnams kyi lam stong pa nyid dang / mtshan ma med pa dang / smon pa med pa yod mod kyi de dag shes</text></item>
<item><p>274a.7</p><section></section><text>rab kyi pha rol tu phyin pa dang bral zhing thabs mkhas pas yongs su ma bzung na yang dag pa'i mtha' mngon du byas nas nyan thos su gyur to/ /shA ri'i bus gsol pa/ bcom ldan 'das ci'i slad du stong pa nyid dang / mtshan ma ma mchis pa dang / smon pa ma mchis pa'i chos de dag nyid la bsgom du</text></item>
<item><p>274b.1</p><section></section><text>'dra yang shes rab kyi pha rol tu phyin pa dang bral zhing thabs mkhas pa dang bral ba rnams ni yang dag pa'i mtha' mngon du bgyis shing nyan thos su yang 'gyur la byang chub sems dpa' shes rab kyi pha rol tu phyin pa dang / thabs mkhas pa la brten nas stong pa nyid dang / mtshan ma ma mchis pa</text></item>
<item><p>274b.2</p><section></section><text>dang / smon pa ma mchis pa de dag nyid bsgom pas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur/ bcom ldan 'das kyis bka' stsal pa/ shA ri'i bu 'di la kha cig rnam pa thams cad mkhyen pa'i sems dang bral ba stong pa nyid dang / mtshan</text></item>
<item><p>274b.3</p><section></section><text>ma med pa dang / smon pa med pa'i chos 'ba' zhig bsgom pa ni thabs mkhas pa lam brten pas nyan thos su 'gyur ro/ /shA ri'i bu 'di la byang chub sems dpa' sems dpa' chen po rnam pa thams cad mkhyen pa nyid kyi sems dang ma bral ba rnams ni stong pa nyid dang / mtshan ma med pa</text></item>
<item><p>274b.4</p><section></section><text>dang / smon pa med pa'i chos rnams la bsgom zhing thabs mkhas pas byang chub sems dpa'i skyon med par 'jug cing bla na med pa yang dag par rdzogs pa'i byang chub tu mngon par rdzogs par 'tshang rgya'o/ /shA ri'i bu 'di lta ste dper na/ 'dab chags bya zhig la lus dpag tshad brgya</text></item>
<item><p>274b.5</p><section></section><text>pa'am/ dpag tshad nyis brgya pa'am/ dpag tshad sum brgya pa'am/ dpag tshad bzhi brgya pa'am/ dpag tshad lnga brgya pa zhig yod la de sum cu rtsa gsum gyi lha'i ris nas 'dzam bu'i gling du 'gro bar bya bar sems par 'gyur la/ 'dab chags bya de yang 'dab ma med pa zhig ste/ de 'dzam</text></item>
<item><p>274b.6</p><section></section><text>bu'i gling du 'gro bar bya'o snyam nas sum cu rtsa gsum gyi lha'i ris nas bdag nyid mchongs te/ gal te 'dab chags bya des lam bar du kye ma ma la bdag gis phyir sum cu rtsa gsum gyi lha'i ris su gnas par bya'o snyam du bsams na/ shA ri'i bu de la ji snyam du sems/ 'dab chags bya de phyir</text></item>
<item><p>274b.7</p><section></section><text>sum cu rtsa gsum gyi lha'i ris su gnas par nus sam/ shA ri'i bus gsol pa/ bcom ldan 'das de ni ma lags so/ /bcom ldan 'das kyis bka' stsal pa/ gal te lam bar nas 'di snyam du kye ma ma la bdag gis ci nas kyang ma smas ma snad par 'dzam bu'i gling du 'dug par bya'o snyam na/ </text></item>
<item><p>275a.1</p><section></section><text>shA ri'i bu de la ji snyam du sems/ 'dab chags bya de 'dzam bu'i gling du ma smas ma snad par 'dug par 'gyur ram/ shA ri'i bus gsol pa/ bcom ldan 'das de ni ma lags so/ /bcom ldan 'das de ni 'dzam bu'i gling du lhung nas smas pa'am/ snad par yang 'gyur</text></item>
<item><p>275a.2</p><section></section><text>bar mchi'o/ /de ci'i slad du zhe na/ bcom ldan 'das de ltar lus che la 'dab ma ma skyes pa dang / thag ring po nas mchongs pas de ni 'di ltar 'gyur du gdon mi 'tshal lo/ /bcom ldan 'das kyis bka' stsal pa/ shA ri'i bu de bzhin du byang chub sems dpa' bskal pa gang gA'i klung</text></item>
<item><p>275a.3</p><section></section><text>gi bye ma snyed du sbyin pa gtong zhing tshul khrims srung / bzod pa sgom / brtson 'grus rtsom/ bsam gtan la mnyam par gzhog cing bla na med pa yang dag par rdzogs pa'i byang chub tu mngon par rdzogs par 'tshang rgya bar bya ba'i phyir de'i 'jug pa yang che/ de'i sems bskyed pa yang che/ </text></item>
<item><p>275a.4</p><section></section><text>yongs su 'dzin pa tshad med du zin kyang de shes rab kyi pha rol tu phyin pa dang thabs mkhas pa dang bral na nyan thos kyi sa'am rang sangs rgyas kyi sar ltung ngo / /de ci'i phyir zhe na/ de ni 'di ltar byang chub sems dpa' des rnam pa thams cad mkhyen pa nyid kyi sems dang mi ldan par sbyin pa byin/ </text></item>
<item><p>275a.5</p><section></section><text>tshul khrims bsrungs/ bzod pa bsgoms/ brtson 'grus brtsams/ bsam gtan bsgrubs kyang byang chub sems dpa' de shes rab kyi pha rol tu phyin pa dang / thabs mkhas pa dang bral bar gyur pas nyan thos kyi sa'am rang sangs rgyas kyi sar ltung ngo / /shA ri'i bu byang chub sems dpa' 'das</text></item>
<item><p>275a.6</p><section></section><text>pa dang / ma 'ongs pa dang / da ltar byung ba'i de bzhin gshegs pa rnams kyi tshul khrims dang / ting nge 'dzin dang / shes rab dang / rnam par grol ba dang / rnam par grol ba'i ye shes gzigs pa de sems shing mtshan mar 'dzin la mtshan mar byed kyang de bzhin gshegs pa rnams kyi tshul khrims mi</text></item>
<item><p>275a.7</p><section></section><text>shes/ ting nge 'dzin mi shes/ shes rab mi shes/ rnam par grol pa mi shes/ rnam par grol ba'i ye shes gzigs pa mi shes na/ de mi shes khong du ma chud pas stong pa nyid dang / mtshan ma med pa dang / smon pa med pa zhi bar thos nas de ni de dag la zhi bar mtshan mar 'dzin te/ de dag la mtshan</text></item>
<item><p>275b.1</p><section></section><text>mar gzung zhing bla na med pa yang dag par rdzogs pa'i byang chub tu bsngo'o/ /de ltar yongs su bsngo ba'i byang chub sems dpa' ni nyan thos kyi sa'am rang sangs rgyas kyi sa la gnas par 'gyur ro/ /shA ri'i bu de ci'i phyir zhe na/ de ltar shes rab kyi pha rol tu phyin pa dang thabs mkhas pa dang bral bas dge</text></item>
<item><p>275b.2</p><section></section><text>ba'i rtsa ba bla na med pa yang dag par rdzogs pa'i byang chub tu yongs su bsngos pa ma yin te/ de ni nyan thos kyi sa'am rang sangs rgyas kyi sar lhung ngo zhes bya ba ni de bzhin nyid mi dmigs pa'i ngo bo nyid yin te 'di dag gis ni ngo bo nyid kyi mtshan nyid gsungs so/ / shA ri'i bu 'di la byang chub sems dpa'</text></item>
<item><p>275b.3</p><section></section><text>sems dpa' chen po thog ma sems bskyed pa nas nye bar bzung ste/ rnam pa thams cad mkhyen pa'i sems dang ma bral bar sbyin pa gtong ba dang / tshul khrims srung ba dang / bzod pa sgom pa dang / brtson 'grus rtsom pa dang / bsam gtan la snyoms par 'jog cing mtshan mar mi byed/ dran</text></item>
<item><p>275b.4</p><section></section><text>pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams sgom zhing mtshan mar mi byed/ rnam pa thams cad mkhyen pa nyid kyi bar du sgom zhing mtshan mar mi byed ces bya ba ni thar pa'i cha dang mthun pa spyir</text></item>
<item><p>275b.5</p><section></section><text>bstan pa'o/ /de yang shes rab kyi pha rol tu phyin pa dang thabs la mkhas pa dang ma bral bar dus gsum gyi sangs rgyas rnams dang / 'das pa dang / ma byon pa dang / da ltar byung ba'i sangs rgyas bcom ldan 'das de rnams kyi tshul khrims kyi phung po dang / ting nge 'dzin gyi phung po dang / shes rab kyi</text></item>
<item><p>275b.6</p><section></section><text>phung po dang / rnam par grol ba'i phung po dang / rnam par grol ba'i ye shes gzigs pa'i phung po de dag thams cad yid la sems kyang mtshan mar mi byed/ stong pa nyid kyi ting nge 'dzin la mtshan mar mi byed / mtshan ma med pa'i ting nge 'dzin dang / smon pa med pa'i ting nge 'dzin la mtshan mar mi </text></item>
<item><p>275b.7</p><section></section><text>byed na/ shA ri'i bu byang chub sems dpa' sems dpa' chen po de ni nyan thos kyi sa'am/ rang sangs rgyas kyi sa la gnas par mi 'gyur zhing de ni ma smas ma nyams par bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur bar rig par bya'o zhes bya ba</text></item>
<item><p>276a.1</p><section></section><text>ni dad pa'i bdag nyid can gyi thar pa'i cha dang mthun pa'o/ /de ci'i phyir zhe na/ de ni 'di ltar byang chub sems dpa' sems dpa' chen po des/ thog mar sems bskyed pa nas nye bar bzung ste/ sbyin pa byin yang mtshan mar mi byed/ tshul khrims bsrungs/ </text></item>
<item><p>276a.2</p><section></section><text>bzod pa bsgoms/ brtson 'grus brtsams/ bsam gtan la mnyam par bzhag /shes rab bsgoms kyang mtshan mar mi byed/ 'das pa dang / ma byon pa dang / da ltar byung ba'i sangs rgyas bcom ldan 'das rnams kyi tshul khrims dang / ting nge 'dzin dang / shes rab dang / rnam par</text></item>
<item><p>276a.3</p><section></section><text>grol ba dang / rnam par grol ba'i ye shes gzigs pa rnams la mtshan mar mi byed de/ shA ri'i bu mtshan ma dang bral ba'i sems kyis sbyin pa gtong ba dang / tshul khrims srung ba dang / bzod pa sgrub pa dang / brtson 'grus rtsom pa dang / bsam gtan la mnyam par gzhog pa dang / </text></item>
<item><p>276a.4</p><section></section><text>shes rab sgom pa dang / dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams sgom pa dang / 'phags pa'i bden pa dang / tshad med pa dang / bsam gtan dang / gzugs med pa'i</text></item>
<item><p>276a.5</p><section></section><text>snyoms par 'jug pa sgom pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams la snyoms par 'jug pa dang / stong pa nyid dang / mtshan ma med pa dang / smon pa med pa rnams sgom zhing mtshan mar mi byed/ stobs dang / mi</text></item>
<item><p>276a.6</p><section></section><text>'jigs pa dang / so so yang dag par rig pa dang / sangs rgyas kyi chos ma 'dres pa rnams sgom pa dang / rnam pa thams cad mkhyen pa nyid kyi bar du spyod pa 'di ni byang chub sems dpa' sems dpa' chen po'i thabs la mkhas pa'o zhes bya ba ni brtson 'grus kyi bdag nyid thar pa'i cha dang</text></item>
<item><p>276a.7</p><section></section><text>mthun pa'o// // bam po bzhi bcu dgu pa/ shA ri'i bus gsol pa/ bcom ldan 'das bdag gis bcom ldan 'das kyis gsungs pa'i don 'tshal ba ltar na/ bcom ldan 'das byang chub sems dpa' sems dpa' chen po shes rab kyi pha rol tu phyin pa dang / thabs</text></item>
<item><p>276b.1</p><section></section><text>mkhas pa dang ma bral ba'i bsam pa can gang yin pa de ni bla na med pa yang dag par rdzogs pa'i byang chub ni the tshom ma mchis so zhes bya ba ni dran pa'i bdag nyid can gyi thar pa'i cha dang mthun pa'o/ / de ci'i slad du zhe na/ bcom ldan 'das de ni 'di ltar byang chub sems dpa' sems dpa' chen</text></item>
<item><p>276b.2</p><section></section><text>po des sems dang po bskyed pa nas nye bar bzung ste gang mngon par rdzogs par 'tshang rgya ba dang / gang gis mngon par rdzogs par 'tshang rgya ba dang / gang du mngon par rdzogs par 'tshang rgya bar bgyi ba'i gzugs sam/ tshor ba'am/ 'du shes sam/ 'du byed rnams sam / rnam par shes pa'am/ </text></item>
<item><p>276b.3</p><section></section><text>de bzhin du phung po dang / khams dang / skye mched dang / rten cing 'brel bar 'byung ba'am / rten cing 'brel bar 'byung ba'i yan lag gam/ pha rol tu phyin pa thams cad dam/ stong pa nyid thams cad dam/ byang chub kyi phyogs kyi chos sum cu rtsa bdun rnams sam/ 'phags pa'i bden pa</text></item>
<item><p>276b.4</p><section></section><text>rnams sam/ tshad med pa dang / bsam gtan dang / gzugs med pa'i snyoms par 'jug pa rnams sam/ rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams sam/ stong pa nyid dang / mtshan ma med pa dang / smon pa med pa rnams</text></item>
<item><p>276b.5</p><section></section><text>sam/ mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa dang / rnam pa thams cad mkhyen pa nyid dam/ chos gang yang dmigs pa ma mchis so/ /bcom ldan 'das byang chub sems dpa'i theg pa pa'i</text></item>
<item><p>276b.6</p><section></section><text>rigs kyi bu'am/ rigs kyi bu mo gang shes rab kyi pha rol tu phyin pa dang bral la/ thabs mkhas pa dang bral ba de dag gis bla na med pa yang dag par rdzogs pa'i byang chub ni the tshom ma mchis pa lags te/ de ci'i slad du zhe na/ bcom ldan 'das de ni 'di ltar byang chub sems dpa'i theg pa pa'i</text></item>
<item><p>276b.7</p><section></section><text>rigs kyi bu'am/ rigs kyi bu mo de dag shes rab kyi pha rol tu phyin pa dang thabs mkhas pa dang bral bas sbyin pa ji ltar btang ba de thams cad kyang mtshan mar bzung ste btang / de bzhin du tshul khrims gang bsrungs pa dang / bzod pa gang bsgrubs pa dang / brtson 'grus gang brtsams pa dang / </text></item>
<item><p>277a.1</p><section></section><text>bsam gtan la mnyam par gzhag pa dang / shes rab gang dang gang la rnam par dpyad pa de dag thams cad mtshan mar bzung ste rnam par dpyad pas de'i slad du byang chub sems dpa'i theg pa pa'i rigs kyi bu'am/ rigs kyi bu mo de dag gis bla na med pa yang dag par</text></item>
<item><p>277a.2</p><section></section><text>rdzogs pa'i byang chub ni the tshom ma mchis lags so/ /bcom ldan 'das de'i slad du byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'tshal bas shes rab kyi pha rol tu phyin pa dang thabs mkhas pa dang ma bral bar</text></item>
<item><p>277a.3</p><section></section><text>bsgom par bgyi'o/ /shes rab kyi pha rol tu phyin pa dang thabs mkhas pa la gnas te mi dmigs pa'i tshul gyis mtshan ma med pa dang ldan pa'i sems kyis sbyin pa yongs su gtang bar bgyi'o/ /tshul khrims bsrung bar bgyi'o/ /bzod pa bsgrub par bgyi'o/ /brtson 'grus brtsam par</text></item>
<item><p>277a.4</p><section></section><text>bgyi'o/ /bsam gtan la mnyam par gzhag par bgyi'o/ /shes rab bsgom par bgyi'o/ /mtshan ma med pa dang ldan pa'i sems kyis nang stong pa nyid bsgom par bgyi'o/ /dngos po med pa'i ngo bo nyid stong pa nyid kyi bar bsgom par bgyi'o/ /mtshan ma med pa dang ldan pa'i sems kyis dran pa</text></item>
<item><p>277a.5</p><section></section><text>nye bar gzhag pa rnams bsgom par bgyi'o/ /de bzhin du mtshan ma med pa dang ldan pa'i sems kyis yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa bsgom par bgyi'o/ /mtshan ma med pa</text></item>
<item><p>277a.6</p><section></section><text>dang ldan pa'i sems kyis tshad med pa dang / bsam gtan dang / gzugs med pa'i snyoms par 'jug pa la snyoms par 'jug par bgyi'o/ /mtshan ma med pa dang ldan pa'i sems kyis 'phags pa'i bden pa rnams bsgom par bgyi'o/ /mtshan ma med pa dang ldan pa'i sems kyis rnam par thar</text></item>
<item><p>277a.7</p><section></section><text>pa thams cad dang / ting nge 'dzin dang / snyoms par 'jug pa dang / gzungs kyi sgo rnams bsgom par bgyi'o/ /mtshan ma med pa dang ldan pa'i sems kyis mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa</text></item>
<item><p>277b.1</p><section></section><text>rnams bsgom par bgyi'o/ /mtshan ma med pa dang ldan pa'i sems kyis rnam pa thams cad mkhyen pa nyid la spyad par bgyi'o zhes bya ba ni ting nge 'dzin gyi bdag nyid can gyi thar pa'i cha dang mthun pa'o/ /de nas 'dod pa na spyod pa dang / gzugs na spyod pa'i lha'i bu de dag gis bcom ldan 'das la</text></item>
<item><p>277b.2</p><section></section><text>'di skad ces gsol to/ /bcom ldan 'das gang du byang chub sems dpa' sems dpa' chen po chos thams cad rnam pa thams cad du mngon par rdzogs par 'tshang rgya bar yang bgyi la/ chos de dag kyang ma mchis shing mi dmigs pas bla na med pa yang dag par rdzogs pa'i byang chub ni 'byung bar</text></item>
<item><p>277b.3</p><section></section><text>dka'o/ /bcom ldan 'das mos par dka'o/ /bcom ldan 'das kyis bka' stsal pa/ lha'i bu dag de de bzhin no/ /de de bzhin te/ lha'i bu dag bla na med pa yang dag par rdzogs pa'i byang chub ni 'byung bar dka'o/ /lha'i bu dag mos par dka'o/ /lha'i bu dag ngas kyang chos thams cad</text></item>
<item><p>277b.4</p><section></section><text>rnam pa thams cad du mngon par rdzogs par sangs rgyas te/ ngas gang mngon par rdzogs par 'tshang rgya ba'am/ gang gis mngon par rdzogs par 'tshang rgya ba'am/ gang zhig mngon par rdzogs par 'tshang rgya bar bya ba'i chos gang yang mi dmigs so/ /de ci'i phyir zhe na/ lha'i bu dag chos</text></item>
<item><p>277b.5</p><section></section><text>thams cad ni shin tu rnam par dag pa'i phyir ro zhes bya ba ni shes rab kyi bdag nyid can gyi thar pa'i cha dang mthun pa'o/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das kyis gang 'di skad du bla na med pa yang dag par rdzogs pa'i byang</text></item>
<item><p>277b.6</p><section></section><text>chub ni 'byung bar dka'o zhes gsungs pa bcom ldan 'das kyis ji ltar gsungs pa'i don bdag gis 'tshal ba dang bdag sems pa ltar na/ bcom ldan 'das bla na med pa yang dag par rdzogs pa'i byang chub ni mngon par rdzogs par 'tshang rgya bar bgyi bar mi dka'o/ /de ci'i slad du zhe na/ </text></item>
<item><p>277b.7</p><section></section><text>bcom ldan 'das de ni 'di ltar gang yang mngon par rdzogs par 'tshang rgya bar ma mchis/ gang gis mngon par rdzogs par 'tshang rgya bar ma mchis/ gang yang mngon par rdzogs par 'tshang rgya bar bgyi ba ma mchis pa ste/ bcom ldan 'das chos thams cad ni stong pa'o/ /chos thams cad stong pa</text></item>
<item><p>278a.1</p><section></section><text>la ni gang mngon par rdzogs par 'tshang rgya ba dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya bar bgyi ba'i chos de lta bu ma mchis so/ /de ci'i slad du zhe na/ bcom ldan 'das de ni 'di ltar chos thams cad ni stong pa ste/ chos gang</text></item>
<item><p>278a.2</p><section></section><text>yang 'phel ba'am/ yongs su 'grib par bgyi ba'i slad du sbyin pa yongs su gtang ba'am/ tshul khrims bsrung ba'am/ bzod pa bsgom pa'am/ brtson 'grus brtsam pa'am/ bsam gtan la mnyam par gzhag pa'am/ de bzhin du rnam pa thams cad mkhyen pa nyid kyi bar la bslab</text></item>
<item><p>278a.3</p><section></section><text>par bgyi ba'i chos de dag kyang ma mchis shing mi dmigs te/ gang mngon par rdzogs par 'tshang rgya ba'am/ gang gis mngon par rdzogs par 'tshang rgya ba'am/ gang mngon par rdzogs par 'tshang rgya bar bgyi ba'i chos de dag kyang stong pa ste/ bcom ldan 'das rnam grangs des na byang chub</text></item>
<item><p>278a.4</p><section></section><text>sems dpa' sems dpa' chen pos bla na med pa yang dag par rdzogs pa'i byang chub tu mngon par rdzogs par 'tshang rgya bar sla'o/ /de ci'i slad du zhe na/ de ni 'di ltar gzugs ni gzugs kyi rang bzhin gyis stong ngo / /tshor ba dang / 'du shes dang / 'du byed rnams dang / rnam par shes pa</text></item>
<item><p>278a.5</p><section></section><text>ni rnam par shes pa'i rang bzhin gyis stong ngo / /de bzhin du phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag ni rten cing 'brel bar 'byung ba'i yan lag gi rang bzhin gyis stong ngo / /pha rol tu phyin pa thams cad dang / </text></item>
<item><p>278a.6</p><section></section><text>stong pa nyid thams cad dang / byang chub kyi phyogs kyi chos thams cad dang / tshad med pa dang / bsam gtan dang / gzugs med pa'i snyoms par 'jug pa rnams dang / 'phags pa'i bden pa rnams dang / stong pa nyid dang / mtshan ma med pa dang / smon pa med pa rnams dang / rnam par thar</text></item>
<item><p>278a.7</p><section></section><text>pa thams cad dang / ting nge 'dzin dang / snyoms par 'jug pa dang / gzungs kyi sgo rnams dang / stobs bcu dang / mi 'jigs pa dang so so yang dag par rig pa dang / sangs rgyas kyi chos ma 'dres pa rnams ni sangs rgyas kyi chos ma 'dres pa rnams kyi rang bzhin gyis stong ngo / /rnam pa</text></item>
<item><p>278b.1</p><section></section><text>thams cad mkhyen pa nyid ni rnam pa thams cad mkhyen pa nyid kyi rang bzhin gyis stong ngo zhes bya ba ni thar pa'i cha dang mthun pa chen po yin no/ /de nas tshe dang ldan pa shA ri'i bus tshe dang ldan pa rab 'byor la 'di skad ces smras so/ /tshe dang ldan pa rab 'byor rnam grangs des na bla na med pa yang dag par rdzogs</text></item>
<item><p>278b.2</p><section></section><text>pa'i byang chub tu mngon par rdzogs par 'tshang rgya bar dka' ste/ de ci'i phyir zhe na/ tshe dang ldan pa rab 'byor de ni 'di ltar nam mkha' ni 'di snyam du bdag ni bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro snyam du mi sems so/ /tshe dang ldan pa rab</text></item>
<item><p>278b.3</p><section></section><text>'byor de bzhin du byang chub sems dpa' sems dpa' chen po yang 'di snyam du bdag gis bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur ro snyam du mi sems so/ /de ci'i phyir zhe na/ rab 'byor chos thams cad nam mkha' dang mnyam pa'i phyir te/ 'on</text></item>
<item><p>278b.4</p><section></section><text>kyang byang chub sems dpa' sems dpa' chen po ni chos thams cad nam mkha' dang mnyam par mos nas bla na med pa yang dag par rdzogs pa'i byang chub tu mngon par rdzogs par 'tshang rgya'o/ /gal te byang chub sems dpa' sems dpa' chen po chos thams cad nam mkha' lta bur mos par byed</text></item>
<item><p>278b.5</p><section></section><text>kyang bla na med pa yang dag par rdzogs pa'i byang chub tu mngon par rdzogs par 'tshang rgya bar sla ste/ mngon par rdzogs par 'tshang rgya bar dka' ba med na ni byang chub sems dpa' gang gA'i klung gi bye ma snyed bla na med pa yang dag par rdzogs pa'i byang chub las yang phyir mi ldog par mi 'gyur ro/ /tshe</text></item>
<item><p>278b.6</p><section></section><text>dang ldan pa rab 'byor rnam grangs des na/ bla na med pa yang dag par rdzogs pa'i byang chub tu mngon par rdzogs par 'tshang rgya ba ni dka' ste/ mngon par rdzogs par 'tshang rgya ba sla ba yin par shes so zhes bya ba ni thar pa'i cha dang mthun pa chung ngu yin no/ / de nas tshe dang ldan pa rab 'byor gyis tshe</text></item>
<item><p>278b.7</p><section></section><text>dang ldan pa shA ri'i bu la smras pa/ tshe dang ldan pa shA ri'i bu de ji snyam du sems/ gzugs bla na med pa yang dag par rdzogs pa'i byang chub las ldog gam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ shA ri'i bu de ji snyam du sems/ tshor ba dang / </text></item>
<item><p>279a.1</p><section></section><text>'du shes dang / 'du byed rnams dang / rnam par shes pa bla na med pa yang dag par rdzogs pa'i byang chub las ldog gam/ shA ri'i bus smras pa/ tshe dang ldan pa rab 'byor de ni ma yin no/ /de bzhin du rgyas par phung po dang / khams dang / skye mched dang / rten cing 'brel</text></item>
<item><p>279a.2</p><section></section><text>bar 'byung ba dang / rten cing 'brel bar 'byung ba'i yan lag dang / pha rol tu phyin pa thams cad dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo dang / byang chub kyi phyogs kyi chos rnams dang / tshad med pa dang / bsam gtan dang / </text></item>
<item><p>279a.3</p><section></section><text>gzugs med pa'i snyoms par 'jug pa rnams dang / 'phags pa'i bden pa rnams dang / rnam par thar pa'i sgo rnams dang / mngon par shes pa rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa</text></item>
<item><p>279a.4</p><section></section><text>thams cad mkhyen pa nyid kyi bar du bla na med pa yang dag par rdzogs pa'i byang chub las ldog gam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu de ji snyam du sems/ gzugs las gud na yang bla na med pa yang dag</text></item>
<item><p>279a.5</p><section></section><text>par rdzogs pa'i byang chub las ldog pa'i chos de lta bu dmigs sam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ shA ri'i bu de ji snyam du sems/ tshor ba dang / 'du shes dang / 'du byed rnams dang / rnam par shes pa las gud na yang</text></item>
<item><p>279a.6</p><section></section><text>bla na med pa yang dag par rdzogs pa'i byang chub las ldog pa'i chos de lta bu dmigs sam/ shA ri'i bus smras pa/ tshe dang ldan pa rab 'byor de ni ma yin no/ /de bzhin du phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan</text></item>
<item><p>279a.7</p><section></section><text>lag dang / pha rol tu phyin pa thams cad dang / stong pa nyid thams cad dang / byang chub kyi phyogs kyi chos thams cad dang / tshad med pa dang / bsam gtan dang / gzugs med pa'i snyoms par 'jug pa rnams dang / stobs bcu dang / mi 'jigs pa dang / so so yang dag par rig pa dang / </text></item>
<item><p>279b.1</p><section></section><text>sangs rgyas kyi chos ma 'dres pa rnams dang / rnam pa thams cad mkhyen pa nyid kyi bar las gud na yang bla na med pa yang dag par rdzogs pa'i byang chub las ldog pa'i chos de lta bu dmigs sam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang</text></item>
<item><p>279b.2</p><section></section><text>ldan pa shA ri'i bu de ji snyam du sems/ gzugs kyi de bzhin nyid gang yin pa de bla na med pa yang dag par rdzogs pa'i byang chub las ldog gam/ tshor ba dang / 'du shes dang / 'du byed rnams dang / rnam par shes pa'i de bzhin nyid gang yin pa de ni bla na med pa yang dag par rdzogs pa'i byang chub</text></item>
<item><p>279b.3</p><section></section><text>las ldog gam/ de bzhin du rgyas par phung po dang / khams dang / skye mched dang / rten cing 'brel bar 'byung ba dang / rten cing 'brel bar 'byung ba'i yan lag rnams kyi de bzhin nyid gang yin pa de bla na med pa yang dag par rdzogs pa'i byang chub las ldog gam/ pha rol tu phyin pa thams cad dang / </text></item>
<item><p>279b.4</p><section></section><text>stong pa nyid thams cad dang / byang chub kyi phyogs kyi chos sum cu rtsa bdun dang / tshad med pa dang / bsam gtan dang / gzugs med pa'i snyoms par 'jug pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo dang / stong pa nyid dang / </text></item>
<item><p>279b.5</p><section></section><text>mtshan ma med pa dang / smon pa med pa dang / 'phags pa'i bden pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams kyi de bzhin nyid gang yin pa de bla na med pa yang dag par rdzogs pa'i byang chub</text></item>
<item><p>279b.6</p><section></section><text>las ldog gam/ rnam pa thams cad mkhyen pa nyid kyi bar gyi de bzhin nyid gang yin pa de bla na med pa yang dag par rdzogs pa'i byang chub las ldog gam/ smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu de ji snyam du sems/ gzugs kyi</text></item>
<item><p>279b.7</p><section></section><text>de bzhin nyid las gud na gang bla na med pa yang dag par rdzogs pa'i byang chub las ldog pa'i chos de lta bu yod dam/ shA ri'i bu de ji snyam du sems/ tshor ba'i de bzhin nyid dang / 'du shes kyi de bzhin nyid dang / 'du byed rnams kyi de bzhin nyid dang / rnam par shes pa'i de bzhin nyid las gud na gang</text></item>
<item><p>280a.1</p><section></section><text>bla na med pa yang dag par rdzogs pa'i byang chub las ldog pa'i chos de lta bu yod dam/ de bzhin du rgyas par phung po dang / khams dang / skye mched dang / rten cing 'brel bar 'byung ba'i de bzhin nyid las gzhan dang / rten cing 'brel bar 'byung ba'i yan lag gi de bzhin nyid</text></item>
<item><p>280a.2</p><section></section><text>las gud na dang / pha rol tu phyin pa thams cad dang / stong pa nyid thams cad dang / rnam par thar pa thams cad dang / ting nge 'dzin dang / snyoms par 'jug pa thams cad dang / gzungs kyi sgo'i de bzhin nyid las gud na dang / byang chub kyi phyogs kyi chos sum cu rtsa bdun dang / tshad med pa dang / </text></item>
<item><p>280a.3</p><section></section><text>bsam gtan dang / gzugs med pa'i snyoms par 'jug pa rnams kyi de bzhin nyid las gud na dang / stong pa nyid dang / mtshan ma med pa dang / smon pa med pa dang / mngon par shes pa dang / 'phags pa'i bden pa dang / stobs bcu dang / mi 'jigs pa dang / so so yang dag par rig pa</text></item>
<item><p>280a.4</p><section></section><text>rnams kyi de bzhin nyid las gud na dang / sangs rgyas kyi chos ma 'dres pa rnams kyi de bzhin nyid las gud na dang / rnam pa thams cad mkhyen pa nyid kyi de bzhin nyid las gud na gang bla na med pa yang dag par rdzogs pa'i byang chub las ldog pa'i chos de lta bu yod dam/ shA ri'i bus smras pa/ tshe</text></item>
<item><p>280a.5</p><section></section><text>dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu de ji snyam du sems/ de bzhin nyid bla na med pa yang dag par rdzogs pa'i byang chub las ldog gam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ de</text></item>
<item><p>280a.6</p><section></section><text>bzhin du tshe dang ldan pa shA ri'i bu de ji snyam du sems/ chos nyid dang / chos kyi dbyings dang / chos kyi gnas nyid dang / chos nges pa nyid dang / yang dag pa'i mtha' dang / bsam gyis mi khyab pa'i dbyings bla na med pa yang dag par rdzogs pa'i byang chub las ldog gam/ shA ri'i bus smras pa/ </text></item>
<item><p>280a.7</p><section></section><text>tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu de ji snyam du sems/ de bzhin nyid las gud na gang bla na med pa yang dag par rdzogs pa'i byang chub las ldog pa'i chos de lta bu yod dam/ de bzhin du chos nyid dang / chos kyi dbyings dang / chos kyi gnas nyid dang / </text></item>
<item><p>280b.1</p><section></section><text>chos nges pa nyid dang / yang dag pa'i mtha' dang / bsam gyis mi khyab pa'i dbyings las gud na gang bla na med pa yang dag par rdzogs pa'i byang chub las ldog pa'i chos de lta bu yod dam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ </text></item>
<item><p>280b.2</p><section></section><text>de ltar chos rnams bden pa dang / gnas pas chos de dag mi dmigs na/ gang bla na med pa yang dag par rdzogs pa'i byang chub las ldog pa'i chos de lta bu gang zhig yod/ de skad ces smras pa dang / tshe dang ldan pa shA ri'i bus tshe dang ldan pa rab 'byor la smras pa/ gnas brtan rab 'byor</text></item>
<item><p>280b.3</p><section></section><text>gyis chos gang tshul dang rnam pa des bstan pa ltar na byang chub sems dpa' gang yang bla na med pa yang dag par rdzogs pa'i byang chub las ldog pa med do/ /de ltar na gang zag byang chub sems dpa'i theg pa pa gsum de bzhin gshegs pas bstan pa'i byang chub sems dpa'i theg pa pa'i</text></item>
<item><p>280b.4</p><section></section><text>gang zag gsum po 'di dag gis rnam par gzhag par yang mi 'gyur te/ tshe dang ldan pa rab 'byor gyis ji ltar byang chub sems dpa'i theg pa pa bstan pa ltar na 'di lta ste/ byang chub sems dpa' sems dpa' chen po ni gcig kho nar 'gyur ro/ /de nas tshe dang ldan pa byams ma'i bu gang pos</text></item>
<item><p>280b.5</p><section></section><text>tshe dang ldan pa shA ri'i bu la 'di skad ces smras so/ /tshe dang ldan pa shA ri'i bu ci yang gnas brtan rab 'byor byang chub sems dpa' sems dpa' chen po gcig tu 'dod dam re zhig gnas brtan rab 'byor la dri bar bya'o/ /de skad ces smras pa dang / tshe dang ldan pa shA ri'i bus tshe dang ldan pa rab 'byor</text></item>
<item><p>280b.6</p><section></section><text>la 'di skad ces smras so/ /tshe dang ldan pa rab 'byor ci yang byang chub sems dpa'i theg pa pa'i byang chub sems dpa' gcig 'dod dam/ de skad ces smras pa dang / tshe dang ldan pa rab 'byor gyis tshe dang ldan pa shA ri'i bu la smras pa/ tshe dang ldan pa shA ri'i bu ci yang de bzhin nyid la byang chub sems</text></item>
<item><p>280b.7</p><section></section><text>dpa'i nyan thos kyi theg pa pa'am/ byang chub sems dpa'i [(]dang [,]rang [)]sangs rgyas kyi theg pa pa'am/ byang chub sems dpa' byang chub sems dpa'i theg pa pa gsum du 'dod dam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu ci yang</text></item>
<item><p>281a.1</p><section></section><text>de bzhin nyid la byang chub sems dpa' gsum du dmigs sam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu ci yang de bzhin nyid rnam pa gcig gam/ gnyis sam/ gsum du dmigs sam/ shA ri'i</text></item>
<item><p>281a.2</p><section></section><text>bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ tshe dang ldan pa shA ri'i bu ci yang de bzhin nyid la byang chub sems dpa' gcig tu dmigs sam/ shA ri'i bus smras pa/ tshe dang ldan pa rab 'byor de ni ma yin no/ /rab 'byor gyis smras pa/ de ltar bden pa dang</text></item>
<item><p>281a.3</p><section></section><text>gnas pas chos de dag mi dmigs na ci lags / tshe dang ldan pa shA ri'i bu 'di snyam du byang chub sems dpa' 'di ni nyan thos kyi theg pa pa'o/ /byang chub sems dpa' 'di ni rang sangs rgyas kyi theg pa pa'o/ /byang chub sems dpa' 'di ni sangs rgyas kyi theg pa pa'o zhes bya bar sems par gyur/ </text></item>
<item><p>281a.4</p><section></section><text>de ltar byang chub sems dpa' sems dpa' chen po chos thams cad kyi de bzhin nyid la rab tu sems pa na/ byang chub sems dpa' sems dpa' chen po gang gi sems mi zhum mi 'gong yid la 'gyod pa med cing mi dngang kun du mi skrag kun du skrag pas zin par mi 'gyur na/ byang chub sems dpa'</text></item>
<item><p>281a.5</p><section></section><text>sems dpa' chen po de ni bla na med pa yang dag par rdzogs pa'i byang chub las 'byung bar 'gyur ro/ /de nas bcom ldan 'das kyis tshe dang ldan pa rab 'byor la bka' stsal pa/ rab 'byor legs so legs so/ /rab 'byor 'di ni 'di ltar sangs rgyas kyi mthus spobs so/ /rab 'byor de ltar byang</text></item>
<item><p>281a.6</p><section></section><text>chub sems dpa' sems dpa' chen po chos thams cad kyi de bzhin nyid la rab tu sems pa na/ byang chub sems dpa' sems dpa' chen po gang gi sems mi zhum mi 'gong yid la 'gyod pa med cing mi dngang kun du mi skrag kun du skrag pas zin par mi 'gyur na/ byang chub sems dpa' sems dpa' chen</text></item>
<item><p>281a.7</p><section></section><text>po bla na med pa yang dag par rdzogs pa'i byang chub tu 'byung bar 'gyur ro/ /de nas tshe dang ldan pa shA ri'i bus bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po byang chub ni ji tsam zhig tu nges par 'byung bar 'gyur / bcom ldan 'das kyis</text></item>
<item><p>281b.1</p><section></section><text>bka' stsal pa/ rab 'byor byang chub sems dpa' sems dpa' chen po de ni bla na med pa yang dag par rdzogs pa'i byang chub tu nges par 'byung bar 'gyur ro zhes bya ba ni thar pa'i cha dang mthun pa 'bring yin te/ 'di dag gis ni thar pa'i cha dang mthun pa gsungs pa yin no/ /de nas tshe dang ldan pa rab</text></item>
<item><p>281b.2</p><section></section><text>'byor gyis bcom ldan 'das la 'di skad ces gsol to/ /bcom ldan 'das byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'tshal bas ji ltar gnas par bgyi/ bcom ldan 'das kyis bka' stsal pa/ rab 'byor 'di</text></item>
<item><p>281b.3</p><section></section><text>la byang chub sems dpa' sems dpa' chen po bla na med pa yang dag par rdzogs pa'i byang chub tu mngon par rdzogs par 'tshang rgya bar 'dod pas sems can rnams kyi drung du sems mnyam pa nyid du gnas par bya/ sems can thams cad kyi drung du mnyam pa'i sems bskyed par bya'i mi mnyam pa'i</text></item>
<item><p>281b.4</p><section></section><text>sems bskyed par mi bya/ sems can thams cad la mnyam pa'i sems kyis dmigs par bya/ sems can thams cad kyi drung du byams pa chen po bskyed par bya/ sems can thams cad la snying rje chen po bskyed par bya/ sems can thams cad la byams pa'i sems kyis dmigs par</text></item>
<item><p>281b.5</p><section></section><text>bya/ sems can thams cad la snying rje chen po'i sems kyis dmigs par bya'i/ brlang ba'i sems kyis dmigs par mi bya'o/ /sems can rnams kyi drung du nga rgyal bcom pa'i sems bskyed par bya/ sems can thams cad la g.yo ba med par dmigs par bya'o zhes bya ba ni drod du gtogs</text></item>
<item><p>281b.6</p><section></section><text>pa chung ngu yin no/ / sems can thams cad kyi drung du phan pa'i sems bskyed par bya'i/ gnod pa'i sems bskyed par mi bya'o/ /sems can rnams la phan pa'i sems kyis dmigs par bya'i/ gnod pa'i sems kyis dmigs par mi bya'o/ /sems can thams cad kyi drung du khong khro ba</text></item>
<item><p>281b.7</p><section></section><text>med pa'i sems bskyed par bya'o/ /sems can thams cad la khong khro ba med pa'i sems kyis dmigs par bya'o/ /sems can thams cad kyi drung du mi 'tshe ba'i sems bskyed par bya'o/ /sems can thams cad la mi 'tshe ba'i sems kyis dmigs par bya'o zhes bya ba ni drod du gtogs pa</text></item>
<item><p>282a.1</p><section></section><text>'bring yin no/ / byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas sems can thams cad kyi drung du ma'i sems bskyed par bya'o/ /pha'i sems bskyed par bya'o/ /spun zla'i sems bskyed</text></item>
<item><p>282a.2</p><section></section><text>par bya'o/ /sring mo'i sems bskyed par bya'o/ /bu'i sems bskyed par bya'o/ /bu mo'i sems bskyed par bya'o/ /grogs po dang yid brtan pa dang gnyen dang snag gi gnyen mtshams kyi sems bskyed par bya'o/ /sems can thams cad la ma'i sems dang pha'i sems kyis dmigs</text></item>
<item><p>282a.3</p><section></section><text>par bya/ spun zla'i sems dang sring mo'i sems kyis dmigs par bya/ bu'i sems dang bu mo'i sems kyis dmigs par bya/ grogs dang yid brtan pa dang gnyen dang snag gi gnyen mtshams kyi sems kyis dmigs par bya'o zhes bya ba ni drod du gtogs pa chen po yin no/ / bdag nyid kyang</text></item>
<item><p>282a.4</p><section></section><text>srog gcod pa las ldog par bya/ gzhan yang srog gcod pa las ldog pa la yang dag par bskul bar bya/ srog gcod pa las ldog pa'i legs pa brjod par bya/ gzhan gang dag srog gcod pa las ldog pa de dag gi legs pa brjod cing mthun pas dga' bar bya ste/ de ltar byang chub</text></item>
<item><p>282a.5</p><section></section><text>sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas mi dmigs pa'i tshul gyis gnas par bya'o/ /bdag nyid kyang ma byin par len pa las ldog par bya/ gzhan yang ma byin par len pa las ldog pa la yang dag par bskul bar</text></item>
<item><p>282a.6</p><section></section><text>bya/ ma byin par len pa las ldog pa'i legs pa brjod par bya/ gzhan gang dag ma byin par len pa las ldog pa de dag gi legs pa brjod cing mthun pas dga' bar bya'o/ /bdag nyid kyang 'dod pas log par g.yem pa las ldog par bya/ gzhan yang 'dod pas log par g.yem pa</text></item>
<item><p>282a.7</p><section></section><text>las ldog pa la yang dag par bskul bar bya/ 'dod pas log par g.yem pa las ldog pa'i legs pa brjod par bya/ gzhan gang dag 'dod pas log par g.yem pa las ldog pa de dag gi legs pa brjod cing mthun pas dga' bar bya'o/ /de bzhin du bdag nyid kyang brdzun gyi tshig smra ba dang / </text></item>
<item><p>282b.1</p><section></section><text>phra ma'i tshig dang / zhe gcod pa'i tshig dang / tshig kyal pa dang / brnab sems dang / gnod sems dang / log par lta ba las ldog par bya/ gzhan yang log par lta ba las ldog pa la yang dag par bskul bar bya/ log par lta ba las ldog pa'i legs pa brjod par bya/ gzhan gang dag log</text></item>
<item><p>282b.2</p><section></section><text>par lta ba las ldog pa de dag gi legs pa brjod cing mthun pas dga' bar bya'o/ /bdag nyid kyang bsam gtan dang po la mnyam par gzhag par bya/ gzhan yang bsam gtan dang po la yang dag par bskul bar bya/ bsam gtan dang po la snyoms par 'jug pa'i legs pa brjod par bya/ </text></item>
<item><p>282b.3</p><section></section><text>gzhan gang bsam gtan dang po la snyoms par 'jug pa de dag gi legs pa brjod cing mthun pas dga' bar bya'o/ /de bzhin du bdag nyid kyang bsam gtan gnyis pa la snyoms par 'jug par bya/ de bzhin du bsam gtan gsum pa la snyoms par 'jug par bya/ de bzhin du bsam gtan</text></item>
<item><p>282b.4</p><section></section><text>bzhi pa la snyoms par 'jug par bya/ gzhan yang bsam gtan bzhi pa la yang dag par bskul bar bya/ bsam gtan bzhi pa la snyoms par 'jug pa'i legs pa brjod par bya/ gzhan gang bsam gtan bzhi pa la snyoms par 'jug pa de dag gi legs pa brjod cing mthun pas dga' bar</text></item>
<item><p>282b.5</p><section></section><text>bya'o/ /bdag nyid kyang byams pa bsgom par bya/ gzhan yang byams pa bsgom pa la yang dag par bskul bar bya/ byams pa bsgom pa'i legs pa brjod par bya/ gzhan gang byams pa la gnas pa de dag gi legs pa brjod cing mthun pas dga' bar bya'o/ /de bzhin du snying rje dang</text></item>
<item><p>282b.6</p><section></section><text>dga' ba la yang bya'o/ /de bzhin du bdag nyid kyang btang snyoms la gnas par bya / gzhan yang btang snyoms la yang dag par bskul bar bya/ btang snyoms la gnas pa'i legs pa brjod par bya/ gzhan gang btang snyoms la gnas pa de dag gi legs pa brjod cing mthun pas dga' bar</text></item>
<item><p>282b.7</p><section></section><text>bya'o/ /bdag nyid kyang nam mkha' mtha' yas skye mched kyi snyoms par 'jug pa la mnyam par gzhag par bya/ gzhan yang nam mkha' mtha' yas skye mched kyi snyoms par 'jug pa la yang dag par bskul bar bya/ nam mkha' mtha' yas skye mched kyi snyoms par 'jug pa'i legs pa brjod</text></item>
<item><p>283a.1</p><section></section><text>par bya/ gzhan gang nam mkha' mtha' yas skye mched kyi snyoms par 'jug pa la snyoms par 'jug pa de dag gi legs pa brjod cing mthun pas dga' bar bya'o/ /de bzhin du bdag nyid kyang rnam shes mtha' yas skye mched kyi snyoms par 'jug pa dang / ci yang med pa'i</text></item>
<item><p>283a.2</p><section></section><text>skye mched dang / 'du shes med 'du shes med min skye mched kyi snyoms par 'jug pa la mnyam par gzhag par bya/ gzhan yang 'du shes med 'du shes med min skye mched kyi snyoms par 'jug pa la yang dag par bskul bar bya/ 'du shes med 'du shes med min skye mched la snyoms par</text></item>
<item><p>283a.3</p><section></section><text>'jug pa'i legs pa brjod par bya / gzhan gang 'du shes med 'du shes med min skye mched la snyoms par 'jug pa de dag gi legs pa brjod cing mthun pas dga' bar bya'o zhes bya ba ni rtse mor gtogs pa chung ngu yin no/ / bdag nyid kyang sbyin pa'i pha rol tu phyin pa yongs su rdzogs par bya/ </text></item>
<item><p>283a.4</p><section></section><text>gzhan yang sbyin pa'i pha rol tu phyin pa la yang dag par bskul bar bya/ sbyin pa'i pha rol tu phyin pa'i legs pa brjod par bya/ gzhan gang sbyin pa'i pha rol tu phyin pa yongs su rdzogs par byed pa de dag gi legs pa brjod cing mthun pas dga' bar byed do / /de bzhin du bdag nyid kyang tshul khrims</text></item>
<item><p>283a.5</p><section></section><text>kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa yongs su rdzogs par bya/ gzhan yang shes rab kyi pha rol tu phyin pa la yang dag par bskul bar bya/ shes rab kyi pha rol</text></item>
<item><p>283a.6</p><section></section><text>tu phyin pa'i legs pa brjod par bya/ gzhan gang shes rab kyi pha rol tu phyin pa yongs su rdzogs par byed pa de dag gi legs pa brjod cing mthun pas dga' bar bya'o zhes bya ba ni rtse mor gtogs pa 'bring yin no/ / bdag nyid kyang nang stong pa nyid bsgom par bya/ gzhan yang nang stong pa nyid bsgom</text></item>
<item><p>283a.7</p><section></section><text>pa la yang dag par bskul bar bya/ nang stong pa nyid bsgom pa'i legs pa brjod par bya/ sems can gzhan gang nang stong pa nyid bsgom pa de dag gi legs pa brjod cing mthun pas dga' bar bya'o/ /de bzhin du bdag kyang phyi stong pa nyid dang / phyi nang stong pa nyid dang / dngos po med pa'i ngo bo nyid</text></item>
<item><p>283b.1</p><section></section><text>stong pa nyid kyi bar bsgom par bya/ gzhan yang dngos po med pa'i ngo bo nyid stong pa nyid la yang dag par bskul bar bya/ dngos po med pa'i ngo bo nyid stong pa nyid kyi legs pa brjod par bya/ sems can gzhan gang dngos po med pa'i ngo bo nyid stong pa nyid bsgom pa de dag gi legs pa brjod cing mthun</text></item>
<item><p>283b.2</p><section></section><text>pas dga' bar bya'o/ /bdag nyid kyang dran pa nye bar gzhag pa bzhi bsgom par bya'o/ /gzhan yang dran pa nye bar gzhag pa bzhi la yang dag par bskul bar bya/ dran pa nye bar gzhag pa bzhi'i legs pa brjod par bya/ sems can gzhan gang dran pa nye bar gzhag pa bzhi bsgom pa de</text></item>
<item><p>283b.3</p><section></section><text>dag gi legs pa brjod cing mthun pas dga' bar bya'o/ /de bzhin du bdag nyid kyang yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa bsgom par bya/ gzhan yang 'phags</text></item>
<item><p>283b.4</p><section></section><text>pa'i lam yan lag brgyad pa la yang dag par bskul bar bya/ 'phags pa'i lam yan lag brgyad pa'i legs pa brjod par bya/ sems can gzhan gang 'phags pa'i lam yan lag brgyad pa bsgom pa de dag gi legs pa brjod cing mthun pas dga' bar bya'o/ /bdag nyid kyang</text></item>
<item><p>283b.5</p><section></section><text>stong pa nyid dang / mtshan ma med pa dang / smon pa med pa'i ting nge 'dzin bsgom par bya/ gzhan yang stong pa nyid dang / mtshan ma med pa dang / smon pa med pa'i ting nge 'dzin la yang dag par bskul bar bya/ stong pa nyid dang / mtshan ma med pa dang / smon pa med pa'i ting nge 'dzin gyi</text></item>
<item><p>283b.6</p><section></section><text>legs pa brjod par bya/ sems can gzhan gang stong pa nyid dang / mtshan ma med pa dang / smon pa med pa'i ting nge 'dzin bsgom pa de dag gi legs pa brjod cing mthun pas dga' bar bya'o/ /bdag nyid kyang 'phags pa'i bden pa bzhi bsgom par bya/ gzhan yang 'phags pa'i bden pa</text></item>
<item><p>283b.7</p><section></section><text>bzhi bsgom pa la yang dag par bskul bar bya/ 'phags pa'i bden pa'i legs pa brjod par bya/ sems can gzhan gang 'phags pa'i bden pa bzhi bsgom pa de dag gi legs pa brjod cing mthun pas dga' bar bya'o/ /bdag nyid kyang rnam par thar pa brgyad bsgom par bya/ gzhan yang</text></item>
<item><p>284a.1</p><section></section><text>rnam par thar pa brgyad bsgom pa la yang dag par bskul bar bya/ rnam par thar pa brgyad kyi legs pa brjod par bya/ gzhan gang rnam par thar pa brgyad la snyoms par 'jug pa de dag gi legs pa brjod cing mthun pas dga' bar bya'o/ /bdag nyid kyang mthar gyis</text></item>
<item><p>284a.2</p><section></section><text>gnas pa'i snyoms par 'jug pa dgu bsgom par bya/ gzhan yang mthar gyis gnas pa'i snyoms par 'jug pa dgu la yang dag par bskul bar bya/ mthar gyis gnas pa'i snyoms par 'jug pa dgu'i legs pa brjod par bya/ sems can gzhan gang mthar gyis gnas pa'i snyoms par</text></item>
<item><p>284a.3</p><section></section><text>'jug pa dgu bsgom pa de dag gi legs pa brjod cing mthun pas dga' bar bya'o/ /bdag nyid kyang mngon par shes pa rnams yongs su rdzogs par bya/ gzhan yang mngon par shes pa rnams thob pa la yang dag par bskul bar bya/ mngon par shes pa rnams kyi legs pa brjod par bya/ </text></item>
<item><p>284a.4</p><section></section><text>sems can gzhan gang mngon par shes pa rnams thob pa de dag gi legs pa brjod cing mthun pas dga' bar bya'o/ /bdag nyid kyang de bzhin gshegs pa'i stobs bcu yongs su rdzogs par bya/ gzhan yang de bzhin gshegs pa'i stobs bcu la yang dag par bskul bar bya/ de</text></item>
<item><p>284a.5</p><section></section><text>bzhin gshegs pa'i stobs bcu'i legs pa brjod par bya/ sems can gzhan gang de bzhin gshegs pa'i stobs bcu yongs su rdzogs par byed pa de dag gi legs pa brjod cing mthun pas dga' bar bya'o/ /de bzhin du bdag nyid kyang mi 'jigs pa bzhi dang / so so yang dag par</text></item>
<item><p>284a.6</p><section></section><text>rig pa bzhi dang / sangs rgyas kyi chos ma 'dres pa bco brgyad yongs su rdzogs par bya/ gzhan yang sangs rgyas kyi chos ma 'dres pa bco brgyad la rab tu 'god par bya'o/ /sangs rgyas kyi chos ma 'dres pa bco brgyad kyi legs pa brjod par bya/ gzhan gang sangs rgyas kyi chos ma 'dres</text></item>
<item><p>284a.7</p><section></section><text>pa bco brgyad yongs su rdzogs par byed pa de dag gi legs pa brjod cing mthun pas dga' bar bya'o/ /bdag nyid kyang byams pa chen po dang / snying rje chen po yongs su rdzogs par bya/ gzhan yang byams pa chen po dang / snying rje chen po la yang dag par bskul bar bya/ byams pa chen po</text></item>
<item><p>284b.1</p><section></section><text>dang / snying rje chen po'i legs pa brjod par bya/ sems can gzhan gang byams pa chen po dang / snying rje chen po yongs su rdzogs par byed pa de dag gi legs pa brjod cing mthun pas dga' bar bya'o/ /bdag nyid kyang rten cing 'brel bar 'byung ba lugs dang lugs ma yin pa la mnyam par</text></item>
<item><p>284b.2</p><section></section><text>gzhag par bya/ gzhan yang rten cing 'brel bar 'byung ba lugs dang lugs ma yin pa'i snyoms par 'jug pa la yang dag par bskul bar bya/ rten cing 'brel bar 'byung ba lugs dang lugs ma yin pa la snyoms par 'jug pa'i legs pa brjod par bya/ sems can gzhan gang rten cing</text></item>
<item><p>284b.3</p><section></section><text>'brel bar 'byung ba lugs dang lugs ma yin pa la snyoms par 'jug pa de dag gi legs pa brjod cing mthun pas dga' bar bya ste/ rab 'byor de ltar byang chub sems dpa' sems dpa' chen po bla na med pa yang dag par rdzogs pa'i byang chub tu nges par 'byung bar 'dod pas mi dmigs</text></item>
<item><p>284b.4</p><section></section><text>pa'i tshul gyis gnas par bya'o zhes bya ba ni rtse mor gtogs pa chen po yin no/ / bdag nyid kyang sdug bsngal yongs su shes par bya/ kun 'byung rab tu spang bar bya/ 'gog pa mngon du bya/ lam bsgom par bya/ gzhan yang sdug bsngal yongs su shes par bya ba dang / kun 'byung rab</text></item>
<item><p>284b.5</p><section></section><text>tu spong ba dang / 'gog pa mngon du bya ba dang / lam bsgom pa la yang dag par bskul bar bya/ sdug bsngal yongs su shes pa dang / kun 'byung rab tu spong ba dang / 'gog pa mngon du byed pa dang / lam bsgom pa'i legs pa brjod par bya/ sems can gzhan gang sdug bsngal yongs</text></item>
<item><p>284b.6</p><section></section><text>su shes par byed pa dang / kun 'byung rab tu spong ba dang / 'gog pa mngon du byed pa dang / lam bsgom pa de dag gi legs pa brjod cing mthun pas dga' bar bya'o zhes bya ba ni bzod par gtogs pa chung ngu yin no/ / bdag nyid kyang rgyun du zhugs pa'i 'bras bu shes pa mngon du bya ba'i phyir</text></item>
<item><p>284b.7</p><section></section><text>shes pa bskyed de yang dag pa'i mtha' mngon du mi bya/ gzhan yang rgyun du zhugs pa'i 'bras bu shes pa mngon du bya ba la yang dag par bskul bar bya/ rgyun du zhugs pa'i 'bras bu shes pa mngon du bya ba'i legs pa brjod par bya/ sems can gzhan gang rgyun du zhugs pa'i 'bras bu shes pa</text></item>
<item><p>285a.1</p><section></section><text>mngon du byed pa de dag gi legs pa brjod cing mthun par dga' bar bya'o/ /de bzhin du bdag nyid kyang lan cig phyir 'ong ba'i 'bras bu shes pa mngon du bya ba'i phyir shes pa bskyed de/ yang dag pa'i mtha' mngon du mi bya/ bdag nyid kyang phyir mi 'ong ba'i 'bras bu shes pa</text></item>
<item><p>285a.2</p><section></section><text>mngon du bya ba'i phyir shes pa bskyed de yang dag pa'i mtha' mngon du mi bya/ bdag nyid kyang dgra bcom pa'i 'bras bu shes pa mngon du bya ba'i phyir shes pa bskyed de yang dag pa'i mtha' mngon du mi bya/ gzhan yang dgra bcom pa'i 'bras bu shes pa mngon du bya ba la rab tu dgod par bya/ dgra bcom</text></item>
<item><p>285a.3</p><section></section><text>pa'i 'bras bu shes pa mngon du bya ba'i legs pa brjod par bya/ sems can gzhan gang dgra bcom pa'i 'bras bu mngon du bya ba'i phyir shes pa bskyed pa de dag gi legs pa brjod cing mthun pas dga' bar bya'o/ /bdag nyid kyang rang byang chub kyi 'bras bu mngon du bya ba'i phyir shes pa bskyed de/ </text></item>
<item><p>285a.4</p><section></section><text>rang byang chub kyi 'bras bu mngon du bya bas yang dag pa'i mtha' mngon du mi bya/ gzhan yang rang byang chub kyi 'bras bu shes pa mngon du bya ba la rab tu 'god par bya/ rang byang chub kyi 'bras bu shes pa mngon du bya ba'i legs pa brjod par bya/ sems can gzhan gang rang byang chub kyi 'bras bu mngon</text></item>
<item><p>285a.5</p><section></section><text>du bya ba'i phyir shes pa bskyed pa de dag gi legs pa brjod cing mthun pas dga' bar bya'o zhes bya ba ni bzod par gtogs pa 'bring yin no/ / bdag nyid kyang byang chub sems dpa'i skyon med par 'jug par bya/ gzhan yang byang chub sems dpa'i skyon med par 'jug pa la yang dag par bskul</text></item>
<item><p>285a.6</p><section></section><text>bar bya/ byang chub sems dpa'i skyon med par 'jug pa'i legs pa brjod par bya/ sems can gzhan gang byang chub sems dpa'i skyon med par 'jug pa de dag gi legs pa brjod cing mthun pas dga' bar bya ste/ rab 'byor de ltar na byang chub sems dpa' sems dpa' chen po bla na med pa yang</text></item>
<item><p>285a.7</p><section></section><text>dag par rdzogs pa'i byang chub tu nges par 'byung bar 'dod pas mi dmigs pa'i tshul gyis gnas par bya'o zhes bya ba ni bzod par gtogs pa chen po yin no/ / bdag nyid kyang sems can rnams yongs su smin par bya/ gzhan yang sems can yongs su smin par bya ba la yang dag par bskul bar bya/ </text></item>
<item><p>285b.1</p><section></section><text>sems can yongs su smin par bya ba'i legs pa brjod par bya/ sems can gzhan gang sems can yongs su smin par bya ba de dag gi legs pa brjod cing mthun pas dga' bar bya'o/ /bdag nyid kyang sangs rgyas kyi zhing yongs su sbyang bar bya/ gzhan yang sangs rgyas kyi zhing yongs su sbyong ba la</text></item>
<item><p>285b.2</p><section></section><text>yang dag par bskul bar bya/ sangs rgyas kyi zhing yongs su sbyong ba'i legs pa brjod par bya/ sems can gzhan gang sangs rgyas kyi zhing yongs su sbyong ba la rab tu gnas pa de dag gi legs pa brjod cing mthun pas dga' bar bya'o zhes bya ba ni chos kyi mchog chung ngu yin no/ / bdag nyid kyang</text></item>
<item><p>285b.3</p><section></section><text>byang chub sems dpa'i mngon par shes pa bskyed par bya/ gzhan yang byang chub sems dpa'i mngon par shes pa bskyed pa la yang dag par bskul bar bya/ mngon par shes pa bskyed pa'i legs pa brjod par bya/ sems can gzhan gang byang chub sems dpa'i mngon par shes pa bskyed pa</text></item>
<item><p>285b.4</p><section></section><text>de dag gi legs pa brjod cing mthun pas dga' bar bya'o zhes bya ba ni chos kyi mchog 'bring yin no/ / bdag nyid kyang rnam pa thams cad mkhyen pa nyid kyi ye shes bskyed par bya/ gzhan yang rnam pa thams cad mkhyen pa nyid kyi ye shes la yang dag par bskul bar bya/ rnam pa thams cad mkhyen</text></item>
<item><p>285b.5</p><section></section><text>pa nyid kyi ye shes kyi legs pa brjod par bya/ sems can gzhan gang rnam pa thams cad mkhyen pa nyid kyi ye shes bskyed pa de dag gi legs pa brjod cing mthun pas dga' bar bya'o/ /bdag nyid kyang bag chags kyi mtshams sbyor ba'i nyon mongs pa thams cad spang bar bya/ gzhan yang bag</text></item>
<item><p>285b.6</p><section></section><text>chags kyi mtshams sbyor ba'i nyon mongs pa thams cad spong ba la yang dag par bskul bar bya/ bag chags kyi mtshams sbyor ba'i nyon mongs pa thams cad spong ba'i legs pa brjod par bya/ sems can gzhan gang bag chags kyi mtshams sbyor ba'i nyon mongs pa spong ba de dag gi legs pa brjod cing</text></item>
<item><p>285b.7</p><section></section><text>mthun pas dga' bar bya'o/ /bdag nyid kyang tshe phun sum tshogs pa yongs su gzung bar bya/ gzhan yang tshe phun sum tshogs pa la yang dag par bskul bar bya/ tshe phun sum tshogs pa'i legs pa brjod par bya/ sems can gzhan gang skyes bu chen po'i tshe phun sum tshogs pa la gnas pa de dag gi</text></item>
<item><p>286a.1</p><section></section><text>legs pa brjod cing mthun pas dga' bar bya'o/ /bdag nyid kyang dam pa'i chos yongs su gnas pa gzung bar bya/ gzhan yang dam pa'i chos gnas pa la yang dag par bskul bar bya/ dam pa'i chos la gnas pa'i legs pa brjod par bya/ sems can gzhan gang dam</text></item>
<item><p>286a.2</p><section></section><text>pa'i chos gnas pa yongs su 'dzin pa skyes bu khyu mchog de dag gi legs pa brjod cing mthun pas dga' bar bya ste/ rab 'byor de ltar byang chub sems dpa' sems dpa' chen po bla na med pa yang dag par rdzogs pa'i byang chub tu 'byung bar 'dod pas mi dmigs pa'i tshul gyis gnas par</text></item>
<item><p>286a.3</p><section></section><text>bya'o/ /rab 'byor de ltar byang chub sems dpa' sems dpa' chen pos shes rab kyi pha rol tu phyin pa dang thabs mkhas pa la gnas par bya'o/ /de ltar slob cing de ltar gnas pas de'i gzugs sgrib pa med par 'gyur ro/ /tshor ba sgrib pa med pa dang / 'du shes sgrib pa med pa dang / </text></item>
<item><p>286a.4</p><section></section><text>'du byed rnams sgrib pa med pa dang / rnam par shes pa sgrib pa med par 'gyur ro/ /de bzhin du rgyas par dam pa'i chos gnas pa'i bar du sgrib pa med par 'gyur ro/ /de ci'i phyir zhe na/ de ni 'di ltar byang chub sems dpa' sems dpa' chen po des sngon gyi mtha' nas gzugs yongs</text></item>
<item><p>286a.5</p><section></section><text>su ma bzung / tshor ba dang / 'du shes dang / 'du byed rnams dang / rnam par shes pa yongs su ma bzung / de bzhin du rnam pa thams cad mkhyen pa nyid kyi bar du yongs su ma bzung ba'i phyir ro/ /de ci'i phyir zhe na/ rab 'byor de ni 'di ltar gzugs yongs su gzung du med pa gang yin pa</text></item>
<item><p>286a.6</p><section></section><text>de ni gzugs ma yin no/ /'di ltar tshor ba dang / 'du shes dang / 'du byed rnams dang / rnam par shes pa yongs su gzung du med pa gang yin pa de ni rnam par shes pa ma yin/ de bzhin du rnam pa thams cad mkhyen pa nyid kyi bar du yongs su gzung du med pa gang yin pa de ni rnam pa thams</text></item>
<item><p>286a.7</p><section></section><text>cad mkhyen pa nyid ma yin pa'i phyir ro/ /byang chub sems dpa'i gnas pa 'di bshad pa'i tshe byang chub sems dpa' nyis stong gis mi skye ba'i chos la bzod pa thob par gyur to zhes bya ba ni chos kyi mchog chen po ste 'di dag gis nges par 'byed pa'i cha dang mthun pa gsungs so/ / de skad ces bka'</text></item>
<item><p>286b.1</p><section></section><text>stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das phyir mi ldog pa'i byang chub sems dpa' sems dpa' chen po'i rnam pa ni gang lags/ rtags ni gang lags/ mtshan ma ni gang lags/ bcom ldan 'das ji ltar bdag cag</text></item>
<item><p>286b.2</p><section></section><text>gis byang chub sems dpa' sems dpa' chen po 'di ni phyir mi ldog pa'o zhes bgyi bar 'tshal bar bgyi/ de skad ces gsol pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor 'di la so so'i skye bo'i sa dang / nyan thos kyi sa dang / rang sangs</text></item>
<item><p>286b.3</p><section></section><text>rgyas kyi sa dang / byang chub sems dpa'i sa dang / de bzhin gshegs pa'i sar bshad pa de dag thams cad kyang de bzhin nyid las 'gyur ba med cing rnam par rtog pa med la gnyis su byar med de/ de ni de bzhin nyid rnam par rtog pa med pa ji lta ba de ltar rnam par rtog par mi byed cing rnam par rtog par</text></item>
<item><p>286b.4</p><section></section><text>mi byed pas de ltar 'jug go/ /de ltar zhugs te de bzhin nyid ji lta ba de bzhin du thos nas de las 'das te de bzhin nyid de la re rer med/ gnyis su med/ gnyis su ma yin pa yang med de cung zhig kyang rnam par rtog par mi byed do/ /de ni cung zad tsam yang byung rgyal du smra ba ma yin te/ don dang ldan</text></item>
<item><p>286b.5</p><section></section><text>pa'i tshig smra'i/ don dang mi ldan pa'i tshig smra ba ma yin/ gzhan gyis byas pa dang ma byas pa la mi blta zhing legs pa brjod pa tshol ba yin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig</text></item>
<item><p>286b.6</p><section></section><text>par bya'o zhes bya ba ni phyir mi ldog pa spyir bstan pa yin no/ / rab 'byor gyis gsol pa/ bcom ldan 'das rnam pa ji tsam dang / rtags ji tsam dang mtshan ma ji tsam gyis byang chub sems dpa' sems dpa' chen po phyir mi ldog par rig par bgyi/ bcom ldan 'das kyis bka' stsal pa/ rab 'byor</text></item>
<item><p>286b.7</p><section></section><text>chos thams cad ni rnam pa med pa rtags med pa mtshan ma med pa'o/ /de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das gal te chos thams cad rnam pa ma mchis/ rtags ma mchis/ mtshan ma ma mchis pa lags na</text></item>
<item><p>287a.1</p><section></section><text>chos ji lta bu zhig dang ldan pa'i slad du byang chub sems dpa' sems dpa' chen po phyir mi ldog pa zhes bgyi bar bstan pa lags/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang gzugs las phyir ldog pa dang / tshor ba</text></item>
<item><p>287a.2</p><section></section><text>las phyir ldog pa dang / 'du shes las phyir ldog pa dang / 'du byed rnams las phyir ldog pa dang / rnam par shes pa las phyir ldog pa de ni byang chub sems dpa' sems dpa' chen po de ni phyir mi ldog par rig par bya'o/ /rab 'byor byang chub sems dpa' sems dpa' chen po gang phung</text></item>
<item><p>287a.3</p><section></section><text>po rnams las phyir ldog pa dang / khams rnams las phyir ldog pa dang / skye mched rnams las phyir ldog pa dang / rten cing 'brel bar 'byung ba las phyir ldog pa dang / rten cing 'brel bar 'byung ba'i yan lag las phyir ldog pa de ni rab 'byor byang chub sems dpa' sems dpa' chen po</text></item>
<item><p>287a.4</p><section></section><text>phyir mi ldog par rig par bya'o/ /rab 'byor byang chub sems dpa' sems dpa' chen po sbyin pa'i pha rol tu phyin pa las phyir ldog pa dang / de bzhin du tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin</text></item>
<item><p>287a.5</p><section></section><text>pa dang / shes rab kyi pha rol tu phyin pa las phyir ldog pa dang / nang stong pa nyid dang / dngos po med pa'i ngo bo nyid stong pa nyid kyi bar las phyir ldog pa dang / dran pa nye bar gzhag pa rnams las phyir ldog pa dang / de bzhin du yang dag par spong ba dang / rdzu 'phrul gyi rkang pa dang / dbang po dang / stobs</text></item>
<item><p>287a.6</p><section></section><text>dang / byang chub kyi yan lag dang / lam rnams las phyir ldog pa dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa rnams las phyir ldog pa dang / rnam par thar pa thams cad dang / ting nge 'dzin dang / snyoms par 'jug pa</text></item>
<item><p>287a.7</p><section></section><text>dang / gzungs kyi sgo rnams las phyir ldog pa dang / mngon par shes pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams las phyir ldog pa dang / nyan thos dang / rang sangs rgyas kyi sa las phyir ldog pa dang / bla na med pa</text></item>
<item><p>287b.1</p><section></section><text>yang dag par rdzogs pa'i byang chub las phyir ldog pa de ni rab 'byor byang chub sems dpa' sems dpa' chen po phyir mi ldog par rig par bya'o/ /de ci'i phyir zhe na/ rab 'byor de ni 'di ltar gang la byang chub sems dpa' sems dpa' chen po gnas par 'gyur ba'i gzugs kyi ngo bo nyid med do/ /</text></item>
<item><p>287b.2</p><section></section><text>de bzhin du tshor ba dang / 'du shes dang / 'du byed rnams dang / rnam par shes pa'i ngo bo nyid med do/ /de bzhin du gang la byang chub sems dpa' sems dpa' chen po gnas par 'gyur ba'i phung po dang / khams dang / skye mched dang / rten cing 'brel bar 'byung ba dang / rten cing 'brel</text></item>
<item><p>287b.3</p><section></section><text>bar 'byung ba'i yan lag gi ngo bo nyid med do/ /de bzhin du gang la byang chub sems dpa' sems dpa' chen po gnas par 'gyur ba'i bla na med pa yang dag par rdzogs pa'i byang chub kyi bar gyi ngo bo nyid med do zhes bya ba ni nges par 'byed pa'i yan lag la gnas pa'i phyir mi ldog pa'i rtags</text></item>
<item><p>287b.4</p><section></section><text>dang po yin no/ / rab 'byor gzhan yang byang chub sems dpa' sems dpa' chen po ni dge sbyong dang bram ze 'di dag ni shes par bya ba shes pa'o/ /blta bar bya ba mthong ba'o/ /yang dag ba'i lta ba rab tu shes par byed pa'o zhes 'di las phyir ldog pa'i dge sbyong dang bram ze gzhan dag</text></item>
<item><p>287b.5</p><section></section><text>gi dor mi blta ste/ de ni gnas med cing the tshom mi za'o/ /tshul khrims dang brtul zhugs mchog tu mi 'dzin/ lta ba ngan par mi ltung ngo / /ngo mtshar gyi bkra shis kyis yang dag par mi rtsi ste/ lha gzhan la phyag mi 'tshal zhing me tog gam/ dri'am/ spos sam/ byug pa'am/ </text></item>
<item><p>287b.6</p><section></section><text>phye ma'am/ gos sam/ gdugs sam/ rgyal mtshan nam/ ba dan nam/ gzhan dag de la sbyin par bya ba'am/ bya bar mi sems te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig</text></item>
<item><p>287b.7</p><section></section><text>par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags gnyis pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po ni log par lta bar mi 'gyur/ sems can dmyal bar mi skye/ gshin rje'i 'jig rten du mi skye/ </text></item>
<item><p>288a.1</p><section></section><text>lha ma yin gyi lus su mi skye/ yul mtha' 'khob tu mi skye/ glen zhing lkugs par mi 'gyur la/ lha tshe ring po rnams kyi nang du mi skye/ dud 'gro'i skye gnas su mi skye zhing bud med kyi dngos po yongs su mi 'dzin te/ rab 'byor rnam pa de dag dang / rtags de dag</text></item>
<item><p>288a.2</p><section></section><text>dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags gsum pa yin no/ / rab 'byor gzhan yang phyir mi ldog pa'i byang chub sems dpa'</text></item>
<item><p>288a.3</p><section></section><text>sems dpa' chen po dge ba bcu'i las kyi lam la yang dag par bskul zhing spyod pa de bdag nyid kyang srog gcod pa las ldog/ /gzhan yang srog gcod pa las ldog pa la yang dag par bskul ba yin/ srog gcod pa las ldog pa'i legs pa brjod pa yin/ gzhan gang </text></item>
<item><p>288a.4</p><section></section><text>srog gcod pa las ldog pa de dag gi legs pa brjod cing mthun pas dga' ba yin/ de bzhin du bdag nyid kyang ma byin par len pa dang / 'dod pa log par spyod pa dang / brdzun du smra ba dang / phra ma dang / zhe gcod pa dang / tshig kyal pa dang / brnab sems dang / gnod sems dang / </text></item>
<item><p>288a.5</p><section></section><text>log par lta ba las ldog /gzhan yang log par lta ba las ldog pa la yang dag par bskul ba yin/ log par lta ba las ldog pa'i legs pa brjod pa yin/ gzhan gang log par lta ba las log pa de dag gi legs pa brjod cing mthun pas dga' ba yin te/ rab 'byor rnam pa de dag</text></item>
<item><p>288a.6</p><section></section><text>dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po'i rmi lam gyi nang na yang dge ba bcu'i las kyi lam rmi na/ rab 'byor</text></item>
<item><p>288a.7</p><section></section><text>rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po de dag ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bzhi pa yin no/ / rab 'byor gzhan yang phyir mi ldog pa'i byang</text></item>
<item><p>288b.1</p><section></section><text>chub sems dpa' sems dpa' chen po ni gang gi tshe sbyin pa'i pha rol tu phyin pa la gnas pa dang / tshul khrims kyi pha rol tu phyin pa la gnas pa dang / bzod pa'i pha rol tu phyin pa la gnas pa dang / brtson 'grus kyi pha rol tu phyin pa la gnas pa dang / bsam gtan gyi pha rol tu phyin pa la gnas</text></item>
<item><p>288b.2</p><section></section><text>pa dang / gang gi tshe shes rab kyi pha rol tu phyin pa la gnas pa de'i tshe sems can thams cad kyi don du sbyin pa yongs su gtang ngo / / de bzhin du tshul khrims bsrung ngo / /bzod pa bsgom mo/ /brtson 'grus brtsam mo/ /bsam gtan la mnyam par gzhag go/ /sems can thams cad kyi</text></item>
<item><p>288b.3</p><section></section><text>don du shes rab bsgom mo/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni mdo</text></item>
<item><p>288b.4</p><section></section><text>dang / dbyangs kyis bsnyad pa dang / lung bstan pa dang / de lta bu byung ba dang / gtan la phab par bstan pa'i bar byi chos gang yin pa de dag chos kyi sbyin pa sbyin par bya ba'i don du kun chub par byas nas de chos kyi sbyin pa de yongs su gtong ba'i tshe 'di snyam du chos kyi sbyin pa 'dis sems</text></item>
<item><p>288b.5</p><section></section><text>can thams cad kyi chos de dang ldan pa'i bsam pa yongs su rdzogs par gyur cig ces bsams nas de chos kyi sbyin pa de sems can thams cad dang thun mong du byas nas bla na med pa yang dag par rdzogs pa'i byang chub tu yongs su bsngo ste/ rab 'byor rnam pa de dag dang / rtags de dag dang / </text></item>
<item><p>288b.6</p><section></section><text>mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags lnga pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po</text></item>
<item><p>288b.7</p><section></section><text>ni chos zab mo la dogs pa dang / yid gnyis dang the tshom med do/ /rab 'byor gyis gsol pa/ bcom ldan 'das ci'i slad du phyir mi ldog pa'i byang chub sems dpa' sems dpa' chen po chos zab mo la nem nur ma mchis/ the tshom ma mchis yid gnyis ma mchis pa lags/ bcom</text></item>
<item><p>289a.1</p><section></section><text>ldan 'das kyis bka' stsal pa/ rab 'byor de ni 'di ltar phyir mi ldog pa'i byang chub sems dpa' sems dpa' chen po chos gang yang yang dag par rjes su mi mthong ste/ gang la nem nur ram/ yid gnyis sam/ the tshom du 'gyur ba'i gzugs sam/ tshor ba'am/ 'du</text></item>
<item><p>289a.2</p><section></section><text>shes sam/ 'du byed rnams sam/ rnam par shes pa'am/ phung po'am/ khams sam/ skye mched dam/ rten cing 'brel bar 'byung ba'am/ rten cing 'brel bar 'byung ba'i yan lag rnams yang dag par rjes su mi mthong ngo / /pha rol tu phyin pa'am/ stong pa nyid dam/ rnam par</text></item>
<item><p>289a.3</p><section></section><text>thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams sam/ byang chub kyi phyogs kyi chos sum cu rtsa bdun dang / tshad med pa dang / bsam gtan dang / gzugs med pa'i snyoms par 'jug pa'am/ 'phags pa'i bden pa'am/ stong pa nyid</text></item>
<item><p>289a.4</p><section></section><text>dang / mtshan ma med pa dang / smon pa med pa'am/ de bzhin gshegs pa'i stobs bcu'am/ mi 'jigs pa'am/ so so yang dag par rig pa'am/ sangs rgyas kyi chos ma 'dres pa rnams yang dag par rjes su mi mthong ngo / /bla na med pa yang dag par rdzogs pa'i byang chub yang dag</text></item>
<item><p>289a.5</p><section></section><text>par rjes su mi mthong ngo / /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags drug pa yin no/ / </text></item>
<item><p>289a.6</p><section></section><text>rab 'byor gzhan yang phyir mi ldog pa'i byang chub sems dpa' sems dpa' chen po ni lus kyi las 'jam pa dang ldan pa yin/ ngag gi las 'jam pa dang ldan pa yin/ yid kyi las 'jam pa dang ldan pa yin te/ rab 'byor rnam pa de dag dang / rtags de dag dang / mtshan ma de dag dang</text></item>
<item><p>289a.7</p><section></section><text>ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang byang chub sems dpa' sems dpa' chen po ni byams pa'i lus kyi las dang / ngag gi las dang / byams pa'i yid kyi las dang ldan pa yin te/ rab 'byor rnam pa de dag dang / </text></item>
<item><p>289b.1</p><section></section><text>rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bdun pa yin no/ / rab 'byor gzhan yang phyir mi ldog pa'i byang chub sems dpa'</text></item>
<item><p>289b.2</p><section></section><text>sems dpa' chen po ni 'di lta ste/ 'dod pa la 'dun pa dang / gdod sems dang / rmugs pa dang / gnyid dang / rgod pa dang / 'gyod pa dang / the tshom gyi sgrib pa lnga po 'di dag dang lhan cig tu mi gnas te/ rab 'byor rnam pa de dag dang / rtags de dag dang / mtshan ma de dag dang ldan pa'i</text></item>
<item><p>289b.3</p><section></section><text>byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags brgyad pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po ni bag la nyal ba thams</text></item>
<item><p>289b.4</p><section></section><text>cad du thams cad med de/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags dgu pa yin</text></item>
<item><p>289b.5</p><section></section><text>no/ / rab 'byor gzhan yang phyir mi ldog pa'i byang chub sems dpa' sems dpa' chen po ni 'gro zhing 'ong yang 'khrul pa'i sems kyis mi 'gro mi 'ong ste/ de 'gro ba'am 'ong na yang dran pa nye bar gzhag cing 'ong ste dran bzhin du 'gro 'chag sdod 'dug nyal te/ de 'phral la sa la</text></item>
<item><p>289b.6</p><section></section><text>rkang pa mi 'jog 'phral la las la rkang pa mi 'degs te/ dran bzhin du rkang pa 'degs 'jog cing sa de'i phyogs mthong bzhin du 'gro ste/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig</text></item>
<item><p>289b.7</p><section></section><text>par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bcu pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po ni chos gos longs spyod pa la sro ma med pas slad du med pa yin te/ rab 'byor phyir mi ldog pa'i byang</text></item>
<item><p>290a.1</p><section></section><text>chub sems dpa' sems dpa' chen po gtsang sbra kun du spyod pa dang ldan pa ste/ kun du spyod pas gtsang ba dang / nad nyung ba yin no/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni</text></item>
<item><p>290a.2</p><section></section><text>phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bcu gcig pa yin no/ / rab 'byor gzhan yang byang chub sems dpa' sems dpa' chen po gang gi lus la srin bu'i rigs stong phrag brgyad cu gnas shing lus la za ba yod pa de</text></item>
<item><p>290a.3</p><section></section><text>dag kyang phyir mi ldog pa'i byang chub sems dpa' sems dpa' chen po'i lus thams cad nas thams cad du med do/ /de ci'i phyir zhe na/ rab 'byor de ni 'di ltar byang chub sems dpa' sems dpa' chen po'i dge ba'i rtsa ba de dag 'jig rten thams cad las mngon par 'phags pa ste/ de'i phyir byang</text></item>
<item><p>290a.4</p><section></section><text>chub sems dpa' sems dpa' chen po de'i lus la srin bu'i rigs stong phrag brgyad cu po de dag med de/ rab 'byor ji lta ji ltar byang chub sems dpa' sems dpa' chen po'i dge ba'i rtsa ba de dag rnam par 'phel ba de lta de ltar byang chub sems dpa' sems dpa' chen po'i lus yongs su dag pa</text></item>
<item><p>290a.5</p><section></section><text>dang / ngag yongs su dag pa dang / sems yongs su dag pa 'dzin to/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir</text></item>
<item><p>290a.6</p><section></section><text>mi ldog pa'i rtags bcu gnyis pa yin no/ / de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das ji ltar na byang chub sems dpa' sems dpa' chen po'i lus yongs su dag pa lags/ ngag yongs su dag pa</text></item>
<item><p>290a.7</p><section></section><text>lags/ sems yongs su dag pa lags/ bcom ldan 'das kyis bka' stsal pa/ rab 'byor ji lta ji ltar byang chub sems dpa' sems dpa' chen po'i dge ba'i rtsa ba de dag rnam par 'phel ba de lta de ltar dge ba'i rtsa ba de dag gis lus mi drang ba nyid dang / ngag mi drang ba nyid dang / sems mi drang</text></item>
<item><p>290b.1</p><section></section><text>ba nyid de lus dang ngag dang sems kyi gya gyu yongs su sbyong bar byed do/ /rab 'byor 'di ni byang chub sems dpa' sems dpa' chen po'i lus yongs su dag pa dang / ngag yongs su dag pa dang / sems yongs su dag pa'o/ /de lus yongs su dag pa dang / ngag yongs su dag pa dang / sems yongs su</text></item>
<item><p>290b.2</p><section></section><text>dag pa des nyan thos kyi sa dang / rang sangs rgyas kyi sa las 'da'o/ /rab 'byor 'di yang byang chub sems dpa' sems dpa' chen po'i lus yongs su dag pa dang / ngag yongs su dag pa dang / sems yongs su dag pa ste/ rab 'byor rnam pa de dag dang / rtags de dag dang / mtshan ma de dag</text></item>
<item><p>290b.3</p><section></section><text>dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bcu gsum pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po ni khe dang bkur</text></item>
<item><p>290b.4</p><section></section><text>sti lhur len pa ma yin no/ / chos gos gsum pa'i bar du lhur len pa ma yin zhing de sbyangs pa'i yon tan bcu gnyis kyang yang dag par blangs te spyod do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi</text></item>
<item><p>290b.5</p><section></section><text>ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bcu bzhi pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po la ser sna'i sems skye ba med do/ /tshul khrims ngan pa'i sems skye ba med do/ /</text></item>
<item><p>290b.6</p><section></section><text>'khrug pa'i sems skye ba med do/ /le lo'i sems skye ba med do/ /mnyam par ma bzhag pa'i sems skye ba med do/ /shes rab 'chal ba'i sems skye ba med do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen</text></item>
<item><p>290b.7</p><section></section><text>po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bco lnga pa yin no/ / rab 'byor gzhan yang byang chub sems dpa' sems dpa' chen po phyir mi ldog pa ni blo brtan pa yin/ gus pas gzhan la chos nyan pa yin/ gzhan las chos</text></item>
<item><p>291a.1</p><section></section><text>gang thos pa de dag thams cad kyang shes rab kyi pha rol tu phyin pa dang yang dag par sbyor ba yin/ 'jig rten pa'i bya ba gang ji snyed pa de dag thams cad kyang shes rab kyi pha rol tu phyin pa la brten nas chos nyid dang yang dag par sbyor bar byed de/ chos gang chos kyi dbyings dang mi</text></item>
<item><p>291a.2</p><section></section><text>sbyor ba de lta bu gang yang yang dag par rjes su mi mthong ste/ thams cad kyang shes rab kyi pha rol tu phyin pa dang sbyor bar yang dag par rjes su mthong ba yin no/ /rab 'byor de dag ni phyir mi ldog pa'i byang chub sems dpa' sems dpa' chen po'i phyir mi ldog pa'i mtshan nyid du rig par bya'o zhes bya ba ni</text></item>
<item><p>291a.3</p><section></section><text>nges par 'byed pa'i yan lag la gnas pa'i phyir mi ldog pa'i rtags bcu drug pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po'i mdun du bdud sdig to can gyis sems can dmyal ba chen po brgyad mngon par sprul nas sems can dmyal ba chen po</text></item>
<item><p>291a.4</p><section></section><text>de re rer yang byang chub sems dpa' brgya phrag mang po dang / byang chub sems dpa' stong phrag mang po dang / byang chub sems dpa' brgya stong phrag mang po dang / byang chub sems dpa' bye ba khrag khrig brgya stong phrag mang po sreg cing btso ba dang / sdug bsngal mi bzad pa dang / rtsub pa dang / </text></item>
<item><p>291a.5</p><section></section><text>tsha ba'i tshor ba myong bar mngon par sprul nas bstan te/ 'di skad du byang chub sems dpa' sems dpa' chen po 'di dag ni phyir mi ldog par de bzhin gshegs pas lung bstan pa yin te/ de dag sems can dmyal ba chen po 'dir skyes so/ /khyod kyang de bzhin gshegs pa dgra bcom pa yang</text></item>
<item><p>291a.6</p><section></section><text>dag par rdzogs pa'i sangs rgyas rnams kyis phyir mi ldog par lung bstan pa ni sems can dmyal bar lung bstan te/ da dung yang khyod kyis byang chub kyi sems 'di [(]thong zhig [,]thongs shig [)]dang khyod sems can dmyal bar skye bar mi 'gyur te/ de ltar byas na khyod mtho ris su 'gro bar 'gyur ro zhes zer yang / </text></item>
<item><p>291a.7</p><section></section><text>rab 'byor gal te byang chub sems dpa' sems dpa' chen po sems mi 'khrug cing dogs pa med the tshom med na/ byang chub sems dpa' sems dpa' chen po de ni sngon gyi de bzhin gshegs pa dgra bcom pa yang dag par rdzogs pa'i sangs rgyas de dag gis lung bstan par rig par bya'o/ / </text></item>
<item><p>291b.1</p><section></section><text>byang chub sems dpa' sems dpa' chen po de dag ni nges pa yin te/ phyir mi ldog pa'i khams su gnas pa'o/ /rab 'byor 'di ni gnas ma yin zhing skabs med pa ste/ phyir mi ldog pa'i byang chub sems dpa' sems dpa' chen po sems can dmyal ba pa'am/ byol song gi skye</text></item>
<item><p>291b.2</p><section></section><text>gnas sam/ gshin rje'i 'jig rten nam/ lha ma yin du skye bar 'gyur ba de ni gnas med do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni rtse mor</text></item>
<item><p>291b.3</p><section></section><text>gtogs pa'i gnas skabs las phyir mi ldog pa'i rtags bcu bdun pa yin no/ / rab 'byor gzhan yang gal te byang chub sems dpa' sems dpa' chen po'i drung du bdud sdig to can dge sbyong gi cha byad du 'ongs te/ 'di skad du gang khyod kyis sngon 'di ltar bdag gis sbyin pa'i pha</text></item>
<item><p>291b.4</p><section></section><text>rol tu phyin pa yongs su sbyang bar bya'o/ /'di ltar bdag gis tshul khrims kyi pha rol tu phyin pa yongs su sbyang bar bya'o/ /'di ltar bdag gis bzod pa'i pha rol tu phyin pa yongs su sbyang bar bya'o/ /'di ltar bdag gis brtson 'grus kyi pha rol tu phyin pa yongs su sbyang bar bya'o/ /</text></item>
<item><p>291b.5</p><section></section><text>'di ltar bdag gis bsam gtan gyi pha rol tu phyin pa yongs su sbyang bar bya'o/ /'di ltar bdag gis shes rab kyi pha rol tu phyin pa yongs su sbyang bar bya'o/ /'di ltar bdag gis bla na med pa yang dag par rdzogs pa'i byang chub kyi bar du mngon par rdzogs par 'tshang rgya bar bya'o zhes bya</text></item>
<item><p>291b.6</p><section></section><text>ba de dag thams cad shogs shig /gang khyod kyis 'das pa dang / ma byon pa dang / de ltar byung ba'i de bzhin gshegs pa dgra bcom pa yang dag par rdzogs pa'i sangs rgyas nyan thos dang bcas pa rnams kyi thugs dang po bskyed pa nas nye bar bzung ste/ dam pa'i chos gnas pa'i bar</text></item>
<item><p>291b.7</p><section></section><text>gyi dge ba'i rtsa ba gang ji snyed pa de dag thams cad la rjes su yi rang ba de dag so sor shogs shig [(]thong [,]thongs [)]shig /gang khyod kyis thos pa de ni sangs rgyas kyi bka' ma yin/ yang dag par rdzogs pa'i sangs rgyas kyis gsungs pa ma yin te/ de ni rang bzor byas pa'o/ /gang ngas bshad pa</text></item>
<item><p>292a.1</p><section></section><text>ni sangs rgyas kyi bka' ste/ de bzhin gshegs pas gsungs pa'o zhes zer la/ gal te byang chub sems dpa' sems dpa' chen po 'khrug cing dogs par byed dam/ the tshom za na byang chub sems dpa' sems dpa' chen po de ni sngon gyi de bzhin gshegs pa dgra</text></item>
<item><p>292a.2</p><section></section><text>bcom pa yang dag par rdzogs pa'i sangs rgyas de dag gis lung ma bstan par rig par bya'o/ /byang chub sems dpa' de ni ma nges pa yin te/ byang chub sems dpa' de ni phyir mi ldog pa'i khams su gnas pa ma yin/ gal te byang chub sems dpa' sems dpa' chen po ni mi 'khrug cing</text></item>
<item><p>292a.3</p><section></section><text>dogs par mi byed the tshom mi za la chos nyid la brten cing mngon par 'dus ma byas pa dang ma skyes pa la brten te/ gzhan la yid ches pas mi 'gro la gzhan gyi dring mi 'jog cing sbyin pa'i pha rol tu phyin pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson</text></item>
<item><p>292a.4</p><section></section><text>'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa dang / bla na med pa yang dag par rdzogs pa'i byang chub kyi bar la gzhan gyi dring mi 'jog cing 'di lta ste dper na dgra bcom pa zag pa zad pas gzhan la yid ches pas mi 'gro zhing chos nyid</text></item>
<item><p>292a.5</p><section></section><text>mngon sum du 'gyur bas bdud sdig to can gyis mi 'phrogs pa de bzhin du/ rab 'byor byang chub sems dpa' sems dpa' chen po nyan thos kyi theg pa pa rnams dang / rang sangs rgyas kyi theg pa pa rnams kyis mi brdzi zhing nyan thos kyi theg pa pa'am/ rang sangs rgyas kyi theg pa pa'am/ </text></item>
<item><p>292a.6</p><section></section><text>sangs rgyas kyi theg pa pas bla na med pa yang dag par rdzogs pa'i byang chub kyi chos las phyir mi ldog na byang chub sems dpa' sems dpa' chen po de ni nges pa yin te/ phyir mi ldog pa'i khams su gnas shing gzhan gyi dring mi 'jog pa yin no/ /de ni de bzhin gshegs pa dgra bcom pa</text></item>
<item><p>292a.7</p><section></section><text>yang dag par rdzogs pa'i sangs rgyas la yid ches pas kyang mi 'gro na/ nyan thos kyi theg pa pa'am/ rang sangs rgyas kyi theg pa pa'am/ sangs rgyas kyi theg pa pa'am/ bdud sdig can nam/ mu stegs can nam/ kun du rgyu ba gzhan dag la yid ches pas 'gro bar 'gyur ba lta ci smos te/ </text></item>
<item><p>292b.1</p><section></section><text>de ni gnas med do/ /de ci'i phyir zhe na/ rab 'byor 'di ltar byang chub sems dpa' sems dpa' chen po des gang la yid ches pas 'gro ba'i chos gang yang yang dag par rjes su mi mthong ba'i phyir te/ gzugs sam/ tshor ba'am / 'du shes sam/ 'du byed rnams sam/ rnam par shes</text></item>
<item><p>292b.2</p><section></section><text>pa'am/ gzugs kyi de bzhin nyid dam/ tshor ba'i de bzhin nyid dam/ 'du shes kyi de bzhin nyid dam/ 'du byed rnams kyi de bzhin nyid dam/ rnam par shes pa'i de bzhin nyid dam/ de bzhin du phung po dang / khams dang / skye mched dang / rten cing 'brel bar 'byung ba dang / rten cing</text></item>
<item><p>292b.3</p><section></section><text>'brel bar 'byung ba'i yan lag dang / pha rol tu phyin pa thams cad dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams dang / byang chub kyi phyogs kyi chos rnams dang / tshad med pa dang / bsam gtan dang / gzugs med pa'i</text></item>
<item><p>292b.4</p><section></section><text>snyoms par 'jug pa rnams dang / 'phags pa'i bden pa rnams dang / mngon par shes pa rnams dang / stong pa nyid dang / mtshan ma med pa dang / smon pa med pa rnams dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma</text></item>
<item><p>292b.5</p><section></section><text>'dres pa rnams dang / bla na med pa yang dag par rdzogs pa'i byang chub yang dag par rjes su mi mthong ngo / /bla na med pa yang dag par rdzogs pa'i byang chub kyi bar gyi de bzhin nyid yang dag par rjes su mi mthong ba'i phyir te/ rab 'byor rnam pa de dag dang / rtags de dag dang / mtshan ma de dag</text></item>
<item><p>292b.6</p><section></section><text>dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni nges par 'byed pa'i yan lag la gnas pa'i phyir mi ldog pa'i rtags bco brgyad pa yin no// //bam po lnga bcu pa/ rab 'byor gzhan yang byang chub sems dpa' sems dpa'</text></item>
<item><p>292b.7</p><section></section><text>chen po'i drung du bdud sdig to can dge sbyong gi cha byad du 'ongs nas 'di skad du rnam pa thams cad mkhyen pa nyid la spyod pa 'di ni 'khor bar spyod pa yin gyi/ 'di nyid du khyod kyis sdug bsngal mthar phyin par gyis shig ces zer zhing bdud sdig to can de byang chub sems dpa' sems dpa' chen po la lam</text></item>
<item><p>293a.1</p><section></section><text>gyi gzugs brnyan ston te/ gang 'khor bar spyod pa'i 'jig rten pa'i rnam pas lam gyi gzugs brnyan yang na rus par 'du shes pa dang / yang na bsam gtan dang po dang / 'du shes med 'du shes med min skye mched kyi bar ston cing / tshe dang ldan pa lam gang dang</text></item>
<item><p>293a.2</p><section></section><text>nan tan gang gis rgyun du zhugs pa'i 'bras bu thob par 'gyur ba'am/ lan cig phyir 'ong ba'i 'bras bu'am/ phyir mi 'ong ba'i 'bras bu dang / lam gang gis dgra bcom pa nyid 'thob par 'gyur ba'i lam 'di dag dang nan tan 'dis 'di nyid du khyod kyis sdug bsngal gyi mthar [(]phyung [,]phyungs [)]shig</text></item>
<item><p>293a.3</p><section></section><text>dang / phyin chad khyod kyis 'khor ba na spyod pa'i sdug bsngal de dag myong bar mi 'gyur ro/ /kye ma bdag gi lus 'di nyid du mngon par ma grub na khyod lus gzhan yang ji ltar yongs su gzung bar sems zhes zer yang / rab 'byor gal te byang chub sems dpa' sems dpa' chen po'i</text></item>
<item><p>293a.4</p><section></section><text>sems mi 'khrugs mi g.yo zhing gong du yang 'di snyam du sems te/ 'di ltar bdag la lam gyi gzugs brnyan ston pa ni dge slong 'di ni bdag la phan 'dogs par ston pa ste/ lam gyi gzugs brnyan des rgyun du zhugs pa'i 'bras bu mngon du byed par yang mi 'gyur/ lan cig</text></item>
<item><p>293a.5</p><section></section><text>phyir 'ong ba'i 'bras bu mngon du byed par yang mi 'gyur/ phyir mi 'ong ba'i 'bras bu mngon du byed par yang mi 'gyur/ dgra bcom pa nyid mngon du byed par yang mi 'gyur/ rang byang chub mngon du byed par yang mi 'gyur/ bla na med pa yang dag par rdzogs pa'i byang chub mngon du byed par yang</text></item>
<item><p>293a.6</p><section></section><text>mi 'gyur ro snyam ste/ de las kyang gong du gang bdag la yan lag 'di dag ston pa'i dge slong 'di ni bdag la phan 'dogs pa yin gyi / bdag gis de dag shes par bya ste theg pa gsum po kun la bslab par bya'o zhes dga' ba bskyed la/ bdud sdig to can des kyang byang chub sems dpa'</text></item>
<item><p>293a.7</p><section></section><text>sems dpa' chen po de dga' bar gyur par shes pas de la 'di skad du rigs kyi bu byang chub sems dpa' sems dpa' chen po sangs rgyas bcom ldan 'das gang gA'i klung gi bye ma snyed la na bza' dang / bsod snyoms dang / gzims cha dang / snyun gyi rkyen sman dang / yo byad kyis rim gror</text></item>
<item><p>293b.1</p><section></section><text>byas pa dang / gang gA'i klung gi bye ma snyed kyi de bzhin gshegs pa dgra bcom pa yang dag par rdzogs pa'i sangs rgyas kyi drung du gang gis sbyin pa'i pha rol tu phyin pa yongs su rdzogs par byas pa dang / tshul khrims kyi pha rol tu phyin pa yongs su rdzogs par byas pa dang / bzod pa'i pha rol tu</text></item>
<item><p>293b.2</p><section></section><text>phyin pa yongs su rdzogs par byas pa dang / brtson 'grus kyi pha rol tu phyin pa yongs su rdzogs par byas pa dang / bsam gtan gyi pha rol tu phyin pa yongs su rdzogs par byas pa dang / shes rab kyi pha rol tu phyin pa yongs su rdzogs par byas pa dang / sangs rgyas bcom ldan 'das</text></item>
<item><p>293b.3</p><section></section><text>gang gA'i klung gi bye ma snyed la bsnyen bkur byas te/ ji ltar byang chub sems dpa' sems dpa' chen pos sbyin pa'i pha rol tu phyin pa la spyod pa dang / tshul khrims kyi pha rol tu phyin pa la spyod pa dang / bzod pa'i pha rol tu phyin pa la spyod pa dang / brtson 'grus kyi pha rol tu phyin pa</text></item>
<item><p>293b.4</p><section></section><text>la spyod pa dang / bsam gtan gyi pha rol tu phyin pa la spyod pa dang / shes rab kyi pha rol tu phyin pa la spyod pa'i tshe gnas par bgyi ba dang / de bzhin du dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan</text></item>
<item><p>293b.5</p><section></section><text>lag rnams dang / lam rnams dang / stong pa nyid thams cad dang / ting nge 'dzin thams cad dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams dang / tshad med pa dang / bsam gtan dang / gzugs med pa'i snyoms par</text></item>
<item><p>293b.6</p><section></section><text>'jug pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / byams pa chen po dang / snying rje chen po'i bar la spyod pa'i tshe gnas par bgyi'o zhes byang chub sems dpa'i theg pa pa 'di nyid kyi don du kun dris</text></item>
<item><p>293b.7</p><section></section><text>shing yongs su zhus pa'i byang chub sems dpa' sems dpa' chen po rnams la lta bar 'dod dam/ ji ltar sangs rgyas bcom ldan 'das de dag gis bshad pa la de ltar gnas/ de ltar spyod de ltar brtson par byas kyang byang chub sems dpa' sems dpa' chen po de lta bu dag gis bla na med pa</text></item>
<item><p>294a.1</p><section></section><text>yang dag par rdzogs pa'i byang chub tu mngon par rdzogs par sangs ma rgyas te/ de ltar gdams pa dang / de ltar yongs su bstan pa dang / de ltar gnas pa dang / de ltar slob pa rnams kyis kyang rnam pa thams cad mkhyen pa nyid ma thob na/ khyod kyis bla na med pa yang</text></item>
<item><p>294a.2</p><section></section><text>dag par rdzogs pa'i sangs rgyas thob par 'gyur re skan zhes brjod de/ gal te byang chub sems dpa' sems dpa' chen po de phyir bzlog tu zin kyang de'i sems gzhan du mi 'gyur la mi dngang / kun du mi skrag /kun du skrag pas zin par mi 'gyur zhing gang du yang dge slong 'di ni de ltar bdag</text></item>
<item><p>294a.3</p><section></section><text>la chags pa gang gis rgyun du zhugs pa'i 'bras bu dang / lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid dang / rang byang chub dang / rnam pa thams cad mkhyen pa nyid kyi bar du thob par mi 'gyur ba'i chags pa ston pa ni bdag la phan 'dogs pa'o zhes</text></item>
<item><p>294a.4</p><section></section><text>dga' ba skyed pas bdud sdig to can gyis byang chub sems dpa' sems dpa' chen po de'i sems la zhum pa med par rig nas sa'i phyogs de nyid du dge slong mang po mngon par sprul nas 'di skad du dgra bcom pa zag pa zad pa 'di dag kyang bla na med pa yang dag par rdzogs pa'i byang chub tu</text></item>
<item><p>294a.5</p><section></section><text>'jug 'jug pa sha stag ste/ de dag kyang dgra bcom pa nyid la gnas par 'gyur na/ khyod ltas bla na med pa yang dag par rdzogs pa'i byang chub tu mngon par rdzogs par 'tshang rgya bar 'gyur re skan zhes zer yang gal te byang chub sems dpa' sems dpa' chen po de 'di snyam ste/ 'di ni bdud</text></item>
<item><p>294a.6</p><section></section><text>sdig to can te lam gyi gzugs brnyan ston pa'o zhes byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ bla na med pa yang dag par rdzogs pa'i byang chub las phyir mi ldog cing nyan thos kyi sa dang / rang sangs rgyas kyi sar yang mi ltung la de las kyang gong du 'di</text></item>
<item><p>294a.7</p><section></section><text>snyam ste/ byang chub sems dpa' sems dpa' chen po sbyin pa'i pha rol tu phyin pa la spyod pa dang / tshul khrims kyi pha rol tu phyin pa dang / bzod pa'i pha rol tu phyin pa dang / brtson 'grus kyi pha rol tu phyin pa dang / bsam gtan gyi pha rol tu phyin pa dang / shes rab kyi pha rol tu phyin pa la spyod</text></item>
<item><p>294b.1</p><section></section><text>pa dang / nang stong pa nyid la spyod pa dang / phyi stong pa nyid la spyod pa dang / phyi nang stong pa nyid la spyod pa dang / dngos po med pa'i ngo bo nyid stong pa nyid kyi bar la spyod pa dang / dran pa nye bar gzhag pa rnams la spyod pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / </text></item>
<item><p>294b.2</p><section></section><text>byang chub kyi yan lag dang / lam rnams la spyod pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams la spyod pa dang / tshad med pa dang / bsam gtan dang / gzugs med pa'i snyoms par 'jug pa rnams la spyod pa dang / 'phags</text></item>
<item><p>294b.3</p><section></section><text>pa'i bden pa dang / mngon par shes pa rnams la spyod pa dang / stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams la spyod pa dang / rnam pa thams cad mkhyen pa nyid bsgoms pas ni bla na med pa yang dag par rdzogs pa'i byang</text></item>
<item><p>294b.4</p><section></section><text>chub tu mngon par rdzogs par 'tshang rgya bar mi 'gyur ba de ni gnas ma yin no zhes bya ba ni bzod par gtogs pa'i gnas skabs te phyir mi ldog pa'i rtags bcu dgu pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la</text></item>
<item><p>294b.5</p><section></section><text>spyod pa'i tshe/ 'di snyam du gal te de bzhin gshegs pas ji skad du bstan pa de ltar bslab pa la spyod pa de dang ma bral zhing shes rab kyi pha rol tu phyin pa dang ldan pa'i yid la byed pa de dag gis spyod pa de ni sbyin pa'i pha rol tu phyin pa las yongs su mi nyams/ tshul khrims kyi pha rol tu phyin pa las</text></item>
<item><p>294b.6</p><section></section><text>yongs su mi nyams/ bzod pa'i pha rol tu phyin pa las yongs su mi nyams/ brtson 'grus kyi pha rol tu phyin pa las yongs su mi nyams/ bsam gtan gyi pha rol tu phyin pa las yongs su mi nyams/ shes rab kyi pha rol tu phyin pa las yongs su mi nyams/ nang stong pa nyid dang / phyi</text></item>
<item><p>294b.7</p><section></section><text>stong pa nyid dang / dngos po med pa'i ngo bo nyid stong pa nyid kyi bar las yongs su mi nyams/ dran pa nye bar gzhag pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams las yongs su mi nyams/ tshad med pa dang / </text></item>
<item><p>295a.1</p><section></section><text>bsam gtan dang / gzugs med pa'i snyoms par 'jug pa las yongs su mi nyams/ stong pa nyid dang / mtshan ma med pa dang / smon pa med pa dang / mngon par shes pa rnams las yongs su mi nyams/ rnam par thar pa thams cad dang / ting nge 'dzin dang / </text></item>
<item><p>295a.2</p><section></section><text>snyoms par 'jug pa dang / gzungs kyi sgo rnams las yongs su mi nyams/ stobs bcu dang / mi 'jigs pa dang / so so yang dag par rig pa dang / sangs rgyas kyi chos ma 'dres pa rnams dang / rnam pa thams cad mkhyen pa nyid las yongs su mi nyams so snyam la/ rab 'byor</text></item>
<item><p>295a.3</p><section></section><text>gzhan yang byang chub sems dpa' sems dpa' chen po 'di snyam du sus bdud kyi las su rig pa de ni bla na med pa yang dag par rdzogs pa'i byang chub las yongs su mi nyams so snyam na/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems</text></item>
<item><p>295a.4</p><section></section><text>dpa' sems dpa' chen po ni phyir mi ldog par rig par bya'o zhes bya ba ni chos kyi mchog tu gtogs pa'i gnas skabs te phyir mi ldog pa'i rtags nyi shu pa yin no/ / de skad ces bka' stsal pa dang / tshe dang ldan pa rab 'byor gyis bcom ldan 'das la 'di skad ces gsol to/ /bcom</text></item>
<item><p>295a.5</p><section></section><text>ldan 'das phyir mi ldog pa'i byang chub sems dpa' sems dpa' chen po ci las slar mi ldog pa'i slad du phyir mi ldog pa zhes bgyi ba lags/ bcom ldan 'das kyis bka' stsal pa/ rab 'byor de ni gzugs kyi 'du shes las phyir ldog go/ /tshor ba'i 'du shes dang / 'du shes kyi</text></item>
<item><p>295a.6</p><section></section><text>'du shes dang / 'du byed rnams kyi 'du shes dang / rnam par shes pa'i 'du shes las phyir ldog go/ /khams kyi 'du shes dang / skye mched kyi 'du shes dang / rten cing 'brel bar 'byung ba'i 'du shes dang / rten cing 'brel bar 'byung ba'i yan lag gi 'du shes dang / 'dod chags kyi</text></item>
<item><p>295a.7</p><section></section><text>'du shes dang / zhe sdang gi 'du shes dang / gti mug gi 'du shes dang / lta ba'i 'du shes dang / sbyin pa'i pha rol tu phyin pa'i 'du shes dang / tshul khrims kyi pha rol tu phyin pa'i 'du shes dang / bzod pa'i pha rol tu phyin pa'i 'du shes dang / brtson 'grus kyi pha rol tu phyin pa'i 'du shes dang / </text></item>
<item><p>295b.1</p><section></section><text>bsam gtan gyi pha rol tu phyin pa'i 'du shes dang / shes rab kyi pha rol tu phyin pa'i 'du shes las phyir ldog go/ /nang stong pa nyid dang / dngos po med pa'i ngo bo nyid stong pa nyid kyi bar gyi 'du shes dang / dran pa nye bar gzhag pa'i 'du shes dang / yang dag par spong ba dang / rdzu 'phrul gyi rkang pa</text></item>
<item><p>295b.2</p><section></section><text>dang / dbang po dang / stobs dang / byang chub kyi yan lag dang / lam gyi 'du shes dang / tshad med pa dang / bsam gtan dang / gzugs med pa'i snyoms par 'jug pa'i 'du shes las phyir ldog go/ /rnam par thar pa thams cad dang / ting nge 'dzin dang / snyoms par 'jug pa dang / </text></item>
<item><p>295b.3</p><section></section><text>gzungs kyi sgo'i 'du shes dang / stong pa nyid dang / mtshan ma med pa dang / smon pa med pa'i 'du shes dang / mngon par shes pa'i 'du shes las phyir ldog go/ /stobs bcu dang / mi 'jigs pa'i 'du shes dang / so so yang dag par rig pa'i 'du shes dang / sangs rgyas kyi chos ma</text></item>
<item><p>295b.4</p><section></section><text>'dres pa'i 'du shes las phyir ldog go/ /rnam pa thams cad mkhyen pa'i 'du shes las phyir ldog go/ /nyan thos dang rang sangs rgyas kyi 'du shes las phyir ldog go/ /byang chub sems dpa'i 'du shes las phyir ldog go/ /sangs rgyas kyi bar gyi 'du shes las phyir ldog go/ /</text></item>
<item><p>295b.5</p><section></section><text>de ci'i phyir zhe na/ rab 'byor de ni 'di ltar phyir mi ldog pa'i byang chub sems dpa' sems dpa' chen po chos thams cad rang gi mtshan nyid kyis stong pas byang chub sems dpa'i skyon med par 'jug ste/ des rdul tsam yang dmigs pa med do/ /dmigs pa med pas mngon par 'du mi byed do/ /</text></item>
<item><p>295b.6</p><section></section><text>mngon par 'du mi byed pas skye ba med de/ de ni phyir mi ldog pa'i byang chub sems dpa' mi skye ba la bzod pa zhes bya ste/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya</text></item>
<item><p>295b.7</p><section></section><text>ba ni mthong ba'i lam gyi sdug bsngal la chos shes pa'i bzod pa yin no/ / rab 'byor gzhan yang byang chub sems dpa' sems dpa' chen po'i drung du bdud sdig to can nye bar 'ongs te/ mos pa bzlog cing rnam pa thams cad mkhyen pa nyid 'di ni rnam mkha' dang mtshungs pa dngos po med pa'i</text></item>
<item><p>296a.1</p><section></section><text>ngo bo nyid rang gi mtshan nyid kyis stong pa'o/ /chos 'di dag kyang nam mkha' dang mtshungs pa dngos po med pa'i ngo bo nyid de rang gi mtshan nyid kyis stong pa'o/ /de ltar chos thams cad nam mkha' dang mtshungs pa dngos po med pa'i ngo bo nyid kyis stong pa la gang mngon</text></item>
<item><p>296a.2</p><section></section><text>par rdzogs par 'tshang rgya ba dang / gang gis mngon par rdzogs par 'tshang rgya ba dang / gang mngon par rdzogs par 'tshang rgya bar bya ba'i chos de dag gang yang mi dmigs te/ chos 'di dag thams cad nam mkha' dang mtshungs pa dngos po med pa'i ngo bo nyid de rang gi mtshan nyid kyis stong pas</text></item>
<item><p>296a.3</p><section></section><text>'di lta ste/ bla na med pa yang dag par rdzogs pa'i byang chub tu mngon par rdzogs par 'tshang rgya bar bya'o snyam pa 'di ni khyod nyon mongs pa don med par 'gyur ba ste/ 'di ni bdud kyis bstan pa'o/ /'di ni yang dag par rdzogs pa'i sangs rgyas kyis bshad pa ma yin no/ /des na rigs</text></item>
<item><p>296a.4</p><section></section><text>kyi bu yid la byed pa de dag [(]thong [,]thongs [)]la khyod yun ring por gnod pa med pa dang don med par ma spyod cig /sdug bsngal dang log par ltung ngo zhes zer na/ de la byang chub sems dpa'i theg pa pa'i rigs kyi bu dang rigs kyi bu mo des tshig de dag thos nas 'di snyam du brtag par bya ste/ de ltar bdag</text></item>
<item><p>296a.5</p><section></section><text>bla na med pa yang dag par rdzogs pa'i byang chub las zlog pa de ni bdud kyi las te/ chos thams cad ni nam mkha' dang mtshungs pa dngos po med pa'i ngo bo nyid de rang gi mtshan nyid kyis stong mod kyi/ de dag sems can rnams kyis ma shes ma mthong khong du ma chud kyi de'i phyir bdag gis</text></item>
<item><p>296a.6</p><section></section><text>nam mkha' dang mtshungs pa dngos po med pa'i ngo bo nyid rang gi mtshan nyid kyis stong pa'i go cha bgos te/ rnam pa thams cad mkhyen pa nyid du mngon par rdzogs par sangs rgyas par byas la sems can thams cad la chos bstan to/ /sems can tshad med pa rnams rgyun du zhugs pa'i 'bras bu la</text></item>
<item><p>296a.7</p><section></section><text>rab tu dgod par bya'o/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid la rab tu dgod par bya'o/ /rang byang chub la rab tu dgod par bya'o/ /bla na med pa yang dag par rdzogs pa'i byang chub la rab tu dgod par bya'o/ /de la byang chub sems dpa'</text></item>
<item><p>296b.1</p><section></section><text>sems dpa' chen po des sems dang po bskyed pa nas nye bar bzung ste/ chos de dag thos nas sems brtan par bya'o/ /sems mi g.yo bar bya'o/ /sems mi 'phrogs par bya'o/ /sems brtan pa dang / sems mi g.yo ba dang / sems mi 'phrogs pa dang ldan pas pha rol tu phyin pa la</text></item>
<item><p>296b.2</p><section></section><text>spyod na byang chub sems dpa'i skyon med par 'jug par 'gyur ro zhes bya ba ni sdug bsngal la chos shes pa yin no/ / de nas tshe dang ldan pa rab 'byor gyis bcom ldan 'das la 'di skad ces gsol to/ /bcom ldan 'das slar mi ldog pa'i byang chub sems dpa' sems dpa' chen po la phyir mi ldog pa zhes</text></item>
<item><p>296b.3</p><section></section><text>bgyi ba'am/ 'on tam slar ldog pa'i byang chub sems dpa' sems dpa' chen po la phyir mi ldog pa'o zhes bgyi/ bcom ldan 'das kyis bka' stsal pa/ rab 'byor phyir mi ldog pa'i byang chub sems dpa' sems dpa' chen po ni phyir mi ldog pa zhes bya'o/ /rab 'byor gyis gsol pa/ </text></item>
<item><p>296b.4</p><section></section><text>bcom ldan 'das ci'i slad du slar mi ldog pa'i byang chub sems dpa' sems dpa' chen po la phyir mi ldog pa zhes bgyi/ bcom ldan 'das kyis bka' stsal pa/ rab 'byor byang chub sems dpa' sems dpa' chen po gang nyan thos kyi sa'am rang sangs rgyas kyi sa las phyir phyogs pa de ni/ rab</text></item>
<item><p>296b.5</p><section></section><text>'byor slar mi ldog pa'i byang chub sems dpa' sems dpa' chen po yin te phyir mi ldog pa'i byang chub sems dpa' sems dpa' chen po zhes bya'o/ /rab 'byor byang chub sems dpa' sems dpa' chen po gang nyan thos kyi sa'am/ rang sangs rgyas kyi sa las phyir phyogs pa de ni/ rab</text></item>
<item><p>296b.6</p><section></section><text>'byor byang chub sems dpa' sems dpa' chen po phyir ldog pa zhes bya'o/ /rab 'byor rnam pa de dag dang / rtags de dag dang / mtshan ma de dag gis byang chub sems dpa' sems dpa' chen po phyir mi ldog pa'i mtshan nyid du rig par bya'o / /rab 'byor rnam pa de dag dang / rtags de dag dang / </text></item>
<item><p>296b.7</p><section></section><text>mtshan ma de dag dang ldan pa'i byang chub sems dpa' sems dpa' chen po ni bdud sdig to can gyis bla na med pa yang dag par rdzogs pa'i byang chub las ldog par mi nus so zhes bya ba ni sdug bsngal la rjes su shes pa'i bzod pa yin no/ / rab 'byor gzhan yang phyir mi ldog pa'i byang chub sems</text></item>
<item><p>297a.1</p><section></section><text>dpa' sems dpa' chen po ni 'dod na bsam gtan dang po la snyoms par 'jug go/ /bsam gtan bzhi pa'i bar la snyoms par 'jug go/ /'gog pa'i bar la snyoms par 'jug go/ /phyir mi ldog pa'i byang chub sems dpa' sems dpa' chen po ni 'dod na dran pa nye</text></item>
<item><p>297a.2</p><section></section><text>bar gzhag pa bzhi la snyoms par 'jug go/ /yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams la snyoms par 'jug go/ /stong pa nyid dang / mtshan ma med pa dang / smon pa med pa'i ting nge 'dzin gyi bar la snyoms</text></item>
<item><p>297a.3</p><section></section><text>par 'jug go/ /mngon par shes pa lnga'i bar mngon par bsgrub po/ /de bsam gtan bzhi dang / tshad med pa bzhi dang / gzugs med pa'i snyoms par 'jug pa bzhi po rnams la 'dris par byed/ dran pa nye bar gzhag pa rnams goms par byed/ yang dag par spong ba dang / rdzu 'phrul gyi rkang</text></item>
<item><p>297a.4</p><section></section><text>pa dang / dbang po dang / stobs dang / byang chub kyi yan lag dang / 'phags pa'i lam yan lag brgyad pa rnams dang / stong pa nyid dang / mtshan ma med pa dang / smon pa med pa'i ting nge 'dzin la snyoms par 'jug go/ / bsam gtan gyi 'bras bu yongs su mi 'dzin to/ /'gog pa'i</text></item>
<item><p>297a.5</p><section></section><text>bar gyi snyoms par 'jug pa'i 'bras bu yongs su mi 'dzin to/ /rgyun du zhugs pa'i 'bras bu yongs su mi 'dzin to/ /lan cig phyir 'ong ba'i 'bras bu dang / phyir mi 'ong ba'i 'bras bu dang / dgra bcom pa nyid yongs su mi 'dzin to/ /rang byang chub yongs su 'dzin par mi byed do/ /de 'dod</text></item>
<item><p>297a.6</p><section></section><text>na ched du bsams shing lus yongs su 'dzin te/ lus gang gis sems can rnams kyi don bya bar 'gyur ba de lta bu'i lus yongs su 'dzin to/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog</text></item>
<item><p>297a.7</p><section></section><text>par rig par bya'o zhes bya ba ni sdug bsngal la rjes su shes pa yin no/ / rab 'byor gzhan yang phyir mi ldog pa'i byang chub sems dpa' sems dpa' chen po ni byang chub yid la byed pa dang ldan te/ byang chub kyi sems dang mi 'bral zhing gzugs lhur len pa ma yin/ mtshan nyid lhur len pa ma</text></item>
<item><p>297b.1</p><section></section><text>yin/ lus lhur len pa ma yin/ sbyin pa lhur len pa ma yin/ tshul khrims lhur len pa ma yin/ bzod pa lhur len pa ma yin/ brtson 'grus lhur len pa ma yin/ bsam gtan lhur len pa ma yin/ shes rab lhur len pa ma yin/ tshad med pa lhur len pa ma yin/ gzugs</text></item>
<item><p>297b.2</p><section></section><text>med pa'i snyoms par 'jug pa lhur len pa ma yin no/ /mngon par shes pa lhur len pa ma yin/ byang chub kyi phyogs kyi chos sum cu rtsa bdun rnams lhur len pa ma yin/ rnam par thar pa thams cad dang / ting nge 'dzin dang / snyoms par 'jug pa rnams lhur len pa ma yin/ stong pa</text></item>
<item><p>297b.3</p><section></section><text>nyid dang / mtshan ma med pa dang / smon pa med pa rnams lhur len pa ma yin/ 'phags pa'i bden pa rnams lhur len pa ma yin/ de bzhin gshegs pa'i stobs bcu lhur len pa ma yin/ mi 'jigs pa lhur len pa ma yin/ so so yang dag par rig pa lhur len pa ma yin/ </text></item>
<item><p>297b.4</p><section></section><text>sangs rgyas kyi chos ma 'dres pa rnams lhur len pa ma yin/ yang dag par rdzogs pa'i byang chub lhur len pa ma yin/ sangs rgyas kyi zhing yongs su dag par bya ba lhur len pa ma yin/ sems can yongs su smin par bya ba lhur len pa ma yin/ sangs rgyas blta ba lhur len pa ma yin/ </text></item>
<item><p>297b.5</p><section></section><text>dge ba'i rtsa ba bskyed pa lhur len pa ma yin no/ / de ci'i phyir zhe na/ de ni 'di ltar chos thams cad nam mkha' dang mtshungs pa dngos po med pa'i ngo bo nyid de rang gi mtshan nyid kyis stong pa'i phyir ro/ /rab 'byor phyir mi ldog pa'i byang chub sems dpa' sems dpa' chen po de yid la byed pa</text></item>
<item><p>297b.6</p><section></section><text>de dang ldan pas spyod lam bzhir 'gro ba'am 'ong na yang nor ba'i sems kyis mi 'gro/ nor ba'i sems kyis mi 'ong / nor ba'i sems kyis mi sdod/ nor ba'i sems kyis mi 'chag mi 'dug mi nyal te/ dran bzhin du 'gro'o/ /'ong ngo / /'chag go/ /sdod do/ /'dug go/ /</text></item>
<item><p>297b.7</p><section></section><text>nyal lo/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni kun 'byung la chos shes pa'i bzod pa yin no/ / rab 'byor gzhan yang gal te phyir mi ldog pa'i byang</text></item>
<item><p>298a.1</p><section></section><text>chub sems dpa' sems dpa' chen po ni khyim gyi nang na gnas kyang thabs mkhas pas sems can yongs su smin par bya ba'i phyir 'dod pa'i yon tan lnga la gnas nas sems can rnams la sbyin pa yongs su gtong ste/ zas 'dod pa la zas/ skom 'dod pa la skom nas mi'i</text></item>
<item><p>298a.2</p><section></section><text>yo byad gzhan dang gzhan dag gi bar du yang yongs su gtong ste/ de bdag kyang sbyin pa'i pha rol tu phyin pa la spyod la gzhan yang sbyin pa'i pha rol tu phyin pa la yang dag par bskul lo/ /sbyin pa'i pha rol tu phyin pa'i legs pa brjod do/ /gzhan gang sbyin pa'i pha rol tu phyin pa la spyod pa de dag gi</text></item>
<item><p>298a.3</p><section></section><text>yang legs pa brjod cing mthun pas dga' bar byed do/ /de bzhin du bdag kyang tshul khrims kyi pha rol tu phyin pa dang / bzod pa dang / brtson 'grus dang / bsam gtan dang / shes rab kyi pha rol tu phyin pa la spyod de / gzhan yang shes rab kyi pha rol tu phyin pa la yang dag par bskul</text></item>
<item><p>298a.4</p><section></section><text>lo/ /shes rab kyi pha rol tu phyin pa'i legs pa brjod do/ /gzhan gang shes rab kyi pha rol tu phyin pa la spyod pa de dag gi yang legs pa brjod cing mthun pas dga' bar byed do zhes bya ba ni kun 'byung la chos shes pa yin no/ / rab 'byor gzhan yang phyir mi ldog pa'i byang chub sems</text></item>
<item><p>298a.5</p><section></section><text>dpa' sems dpa' chen po de ni khyim gyi nang na gnas nas 'dzam bu'i gling rin po che sna bdun gyis bkang zhing sbyin pa yongs su gtong ngo / /de bzhin du gling bzhi pa'i 'jig rten gyi khams dang / stong gi 'jig rten gyi khams dang / stong gnyis kyi 'jig rten gyi khams dang / stong gsum gyi</text></item>
<item><p>298a.6</p><section></section><text>stong chen po'i 'jig rten gyi khams ji snyed yod pa rin po che sna bdun gyis yongs su bkang zhing sbyin pa yongs su gtong yang 'dod pa'i yon tan lnga la yongs su mi spyod do/ /de rtag tu rgyun mi chad par tshangs par spyod cing gnod pa gang gis gzhan mi dga' bar 'gyur ba'i gnod pa de lta bu gang yang</text></item>
<item><p>298a.7</p><section></section><text>mi bskyed do/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po'i phyi bzhin du byang chub</text></item>
<item><p>298b.1</p><section></section><text>sems dpa' sems dpa' chen po 'di ni ring po mi thogs par bla na med pa yang dag par rdzogs pa'i byang chub tu mngon par rdzogs par 'tshang rgya ste/ bla na med pa yang dag par rdzogs pa'i byang chub tu mngon par rdzogs par sangs rgyas nas kyang bdag gis rtag tu rgyun mi 'chad par rjes</text></item>
<item><p>298b.2</p><section></section><text>su 'brang bar bya'o zhes gnod sbyin lag na rdo rje rtag tu rgyun mi 'chad par rjes su 'brang bar 'gyur ro/ /ji tsam du lag na rdo rje rigs lnga rnams rtag tu rgyun mi 'chad par rjes su 'brang bar 'gyur ba de tsam du de la mi'am mi ma yin pa dag gis gnod par mi nus te/ de la 'jig rten na lha'am/ </text></item>
<item><p>298b.3</p><section></section><text>bdud dam/ lha ma yin nam/ tshangs pa'am/ gang sus kyang chos dang mthun par rdzi ba med do zhes bya ba ni kun 'byung la rjes su shes pa'i bzod pa yin no/ / de'i sems byang chub yid la byed pa nas bla na med pa yang dag par rdzogs pa'i byang chub tu mngon par rdzogs par sangs rgyas kyi bar du</text></item>
<item><p>298b.4</p><section></section><text>rnam par g.yeng bar mi byed de/ byang chub sems dpa' sems dpa' chen po de'i dbang po 'di dag ste/ dad pa'i dbang po dang / brtson 'grus kyi dbang po dang / dran pa'i dbang po dang / ting nge 'dzin gyi dbang po dang / shes rab kyi dbang po dag ma tshang bar mi 'gyur ro/ /de ni skyes bu dam</text></item>
<item><p>298b.5</p><section></section><text>par 'gyur te/ skyes bu dma' ba ma yin no/ /rab 'byor gyis gsol pa/ bcom ldan 'das ji tsam gyis na byang chub sems dpa' sems dpa' chen po skyes bu dam pa lags shing skyes bu dma' ba ma lags/ bcom ldan 'das kyis bka' stsal pa/ rab 'byor gang gi tshe byang chub</text></item>
<item><p>298b.6</p><section></section><text>sems dpa' sems dpa' chen po byang chub kyi sems mi brjed pa de'i tshe/ rab 'byor byang chub sems dpa' sems dpa' chen po skyes bu dam par 'gyur ba yin gyi/ skyes bu dma' ba ma yin no/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub</text></item>
<item><p>298b.7</p><section></section><text>sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po de ni byang chub yid la bya ba dang ldan zhing bud med dbang du bya ba'i sngags dang rig pa dang sman dang rtsi la sogs pa thams cad rnam pa</text></item>
<item><p>299a.1</p><section></section><text>thams cad kyi thams cad du mi sbyor sbyor du mi 'jug ste/ bud med dang skyes pa ze slong ba'i bag gzhan dang gzhan dag kyang mi byed do/ /bud med dam skyes pa gang yang rung ste/ de dag la bu btsa' bar 'gyur ro zhe'am/ bu mo btsa' bar 'gyur ro zhe'am/ rigs kyi lha lta bu</text></item>
<item><p>299a.2</p><section></section><text>yod par 'gyur ro zhe'am/ tshe ring bar 'gyur ro zhes yongs su ston pa'i cho 'phrul mi byed do/ /de ci'i phyir zhe na/ rab 'byor de ni 'di ltar byang chub sems dpa' sems dpa' chen po rang gi mtshan nyid kyis stong pa'i chos rnams la mtshan ma yang dag par rjes su ma mthong ba'i phyir te/ des mtshan ma</text></item>
<item><p>299a.3</p><section></section><text>yang dag par rjes su ma mthong bas 'tsho ba yongs su dag pas gnas pa yin te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o zhes bya ba ni kun 'byung la rjes su shes pa yin no/ / </text></item>
<item><p>299a.4</p><section></section><text>rab 'byor gzhan yang phyir mi ldog pa'i byang chub sems dpa' sems dpa' chen po phyir mi ldog par rig par bya ba'i rnam pa de dag dang / rtags de dag dang / mtshan ma de dag bstan gyi shin tu legs par nyon la yid la [(]zung [,]zungs [)]shig dang ngas bshad do/ /bcom ldan 'das de ltar bgyi'o zhes</text></item>
<item><p>299a.5</p><section></section><text>gsol nas tshe dang ldan pa rab 'byor bcom ldan 'das la phyir nyan to/ /bcom ldan 'das kyis de la 'di skad ces bka' stsal to/ /rab 'byor 'di la byang chub sems dpa' sems dpa' chen po shes rab kyi pha rol tu phyin pa la spyod pa'i tshe/ byang chub yid la byed pa dang mi 'bral ba yin te/ </text></item>
<item><p>299a.6</p><section></section><text>phung po'i sbyor ba dang rjes su sbyor bar mi gnas/ phung po dang / khams dang / skye mched kyi sbyor ba dang rjes su sbyor bar mi gnas/ rten cing 'brel bar 'byung ba'i yan lag gi sbyor ba dang rjes su sbyor bar mi gnas so/ /de ci'i phyir zhe na/ de ni 'di ltar stong pa nyid la gnas nas chos gang yang</text></item>
<item><p>299a.7</p><section></section><text>dman pa'am mchog tu yang dag par rjes su mi mthong ba'i phyir ro zhes bya ba ni 'gog pa la chos shes pa'i bzod pa yin no/ / rkun po'i gtam gyi sbyor ba dang rjes su sbyor bar mi gnas te/ de ci'i phyir zhe na/ de ni 'di ltar byang chub sems dpa' sems dpa' chen po des rang bzhin gyis</text></item>
<item><p>299b.1</p><section></section><text>stong pa'i chos rnams la chos gang yang 'phrogs pa'am mi 'phrogs pa yang rjes su mi mthong ba'i phyir ro zhes bya ba ni 'gog pa la chos shes pa yin no/ / dmag gi gtam gyi sbyor ba dang rjes su sbyor bar mi gnas te/ de ci'i phyir zhe na/ de ni 'di ltar de rang bzhin stong pa nyid la gnas pas chos</text></item>
<item><p>299b.2</p><section></section><text>gang yang nyung ngu'am mang por yang dag par rjes su mi mthong ba'i phyir ro zhes bya ba ni 'gog pa la rjes su shes pa'i bzod pa yin no/ / g.yul gyi gtam gyi sbyor ba dang rjes su sbyor bar mi gnas te/ de ci'i phyir zhe na/ de ni 'di ltar chos nyid la gnas pas chos gang yang rjes su chags</text></item>
<item><p>299b.3</p><section></section><text>pa'am khong khro bar yang dag par rjes su mi mthong ba'i phyir ro/ /grong gi gtam gyi sbyor ba dang rjes su sbyor ba la mi gnas te/ de ci'i phyir zhe na/ de ni 'di ltar chos thams cad stong pa nyid la gnas pas chos gang yang tshogs sam tshogs ma yin par yang dag par rjes su mi mthong ba'i phyir</text></item>
<item><p>299b.4</p><section></section><text>ro/ /grong khyer gyi gtam gyi sbyor ba dang rjes su sbyor ba la mi gnas te/ de ci'i phyir zhe na/ de ni 'di ltar de nam mkha' stong pa nyid la gnas pas chos gang yang bsdu ba'am mi bsdu bar yang dag par rjes su mi mthong ba'i phyir ro/ /grong rdal gyi gtam gyi sbyor ba dang rjes su sbyor ba la mi gnas te/ </text></item>
<item><p>299b.5</p><section></section><text>de ci'i phyir zhe na/ de ni 'di ltar yang dag pa'i mtha' la gnas pas chos gang yang 'phel ba'am 'grib pa yang dag par rjes su mi mthong ba'i phyir ro/ /de bdag gi gtam gyi sbyor ba dang rjes su sbyor ba la brtson par mi gnas te/ de bzhin du sems can dang / srog dang / 'gro ba dang / gso </text></item>
<item><p>299b.6</p><section></section><text>ba dang / skyes bu dang / gang zag dang / shed can dang / shed bdag dang / byed pa po dang / tshor ba po dang / shes pa po dang / mthong ba po'i gtam gyi sbyor ba dang rjes su sbyor ba la mi gnas te/ de ci'i phyir zhe na/ chos thams cad shin tu rnam par dag pa'i phyir gzhan du na shes rab</text></item>
<item><p>299b.7</p><section></section><text>kyi pha rol tu phyin pa'i gtam gyi sbyor ba dang rjes su sbyor bar gnas pa rnam pa thams cad mkhyen pa nyid dang ldan pa'i yid la bya ba dang ma bral ba yin no zhes bya ba ni 'gog pa la rjes su shes pa yin no/ / de sbyin pa'i pha rol tu phyin pa la spyod cing ser sna'i gtam gyi sbyor ba dang rjes su sbyor ba la mi</text></item>
<item><p>300a.1</p><section></section><text>gnas so/ /tshul khrims kyi pha rol tu phyin pa la spyod cing tshul khrims ngan pa'i gtam gyi sbyor ba dang rjes su sbyor ba la mi gnas so/ /bzod pa'i pha rol tu phyin pa la spyod cing 'khrug pa'i gtam gyi sbyor ba dang rjes su sbyor bar mi gnas so/ /brtson 'grus kyi pha</text></item>
<item><p>300a.2</p><section></section><text>rol tu phyin pa la spyod cing le lo'i gtam gyi sbyor ba dang rjes su sbyor bar mi gnas so/ /bsam gtan gyi pha rol tu phyin pa la spyod cing g.yeng ba'i gtam gyi sbyor ba dang rjes su sbyor bar mi gnas so/ /shes rab kyi pha rol tu phyin pa la spyod cing shes rab 'chal ba'i gtam gyi sbyor ba dang rjes su</text></item>
<item><p>300a.3</p><section></section><text>sbyor bar mi gnas so/ /de chos thams cad stong pa nyid la spyod cing chos 'dod pa yin gyi chos mi 'dod pa ma yin pa dang / de chos kyi dbyings la spyod cing chos tha mi dad pa'i legs pa brjod pa dang de bshes gnyen 'dod pa yin te/ sangs rgyas bcom ldan 'das rnams dang byang chub</text></item>
<item><p>300a.4</p><section></section><text>sems dpa' sems dpa' chen po rnams kyi tha dad du gshes gnyen 'dod pa dang / nyan thos dang rang sangs rgyas kyi theg pa pa'i rigs kyi bu gang ji snyed pa de dag kyang bla na med pa yang dag par rdzogs pa'i byang chub tu yang dag par bskul ba dang / des par 'jug pa dang rab tu 'god de/ </text></item>
<item><p>300a.5</p><section></section><text>de 'dod na de bzhin gshegs pa dgra bcom pa yang dag par rdzogs pa'i sangs rgyas rnams blta ba'i phyir 'jig rten gyi khams gang na bzhugs shing 'tsho skyong zhing gzhes pa der skye bar 'gyur zhing sangs rgyas yid la bya bas nyin mtshan du rnam par gnas so/ /de ci'i phyir zhe na/ rab 'byor de</text></item>
<item><p>300a.6</p><section></section><text>ni 'di ltar phyir mi ldog pa'i byang chub sems dpa' sems dpa' chen po de dag ni phal cher 'dod pa'i khams dang ldan pa'i yid la byed pa skyed cing dge ba bcu'i las kyi lam la gnas nas gang na de bzhin gshegs pa dgra bcom pa yang dag par rdzogs pa'i sangs rgyas mngon du gyur par</text></item>
<item><p>300a.7</p><section></section><text>bzhugs shing 'tsho skyong ba'i sangs rgyas kyi zhing de dag tu skye bar 'gyur ba'i phyir ro/ /de bsam gtan dang po bskyed 'du shes med 'du shes med min skye mched la snyoms par 'jug pa'i bar du bskyed cing gang na de bzhin gshegs pa dgra bcom pa yang dag par rdzogs pa'i sangs rgyas mngon</text></item>
<item><p>300b.1</p><section></section><text>du gyur par bzhugs shing 'tsho skyong ba der skye bar 'gyur te/ rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po de dag ni phyir mi ldog par rig par bya'o zhes bya ba ni lam la chos shes pa'i bzod pa yin no/ / rab 'byor</text></item>
<item><p>300b.2</p><section></section><text>gzhan yang phyir mi ldog pa'i byang chub sems dpa' sems dpa' chen po shes rab kyi pha rol tu phyin pa la spyod pa na nang stong pa nyid la gnas pa dang / dngos po med pa'i ngo bo nyid stong pa nyid kyi bar la gnas pa dang / dran pa nye bar gzhag pa rnams la gnas pa dang / yang dag par spong ba</text></item>
<item><p>300b.3</p><section></section><text>dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams la gnas pa dang / tshad med pa dang / bsam gtan dang / gzugs med pa'i snyoms par 'jug pa rnams la gnas pa dang / 'phags pa'i bden pa la gnas pa dang / </text></item>
<item><p>300b.4</p><section></section><text>rnam par thar pa'i sgo stong pa nyid dang / mtshan ma med pa dang / smon pa med pa rnams la gnas pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams la gnas pa dang / mngon par shes pa dang / stobs bcu dang / mi 'jigs pa dang / so so yang dag par rig</text></item>
<item><p>300b.5</p><section></section><text>pa dang / sangs rgyas kyi chos ma 'dres pa rnams la gnas pa ni 'di snyam du bdag ni phyir ldog pa'am/ phyir ldog pa ma yin no snyam yang mi byed de the tshom mi skye zhing rang gi sa la dogs pa med do/ /de ci'i phyir zhe na/ de ni 'di ltar des phyir ldog pa dang / phyir ldog pa ma yin pa'i chos rdul tsam yang yang</text></item>
<item><p>300b.6</p><section></section><text>dag par rjes su mi mthong ba'i phyir ro/ /rab 'byor 'di lta ste dper na/ rgyun du zhugs pa'i 'bras bu rgyun du zhugs pa'i 'bras bu'i sa la gnas pa ni rang gi sa la nem nur med cing the tshom mi za'o/ /de bzhin du lan cig phyir 'ong ba dang / phyir mi 'ong ba dang / dgra bcom pa'i sa la gnas pa dang / rang</text></item>
<item><p>300b.7</p><section></section><text>sangs rgyas kyi sa la gnas pa ni rang gi sa la nem nur med cing the tshom mi za'o/ / rab 'byor de bzhin du byang chub sems dpa' sems dpa' chen po yang rang gi sa la nem nur med cing the tshom mi za'o/ /de phyir mi ldog pa'i sa la gnas te sangs rgyas kyi zhing yongs su sbyong ngo / /sems can rnams kyang yongs</text></item>
<item><p>301a.1</p><section></section><text>su smin par byed do/ /bdud kyi las skyes shing byung ba rnams kyang shes te bdud kyi las kyi dbang du yang mi 'gro/ /bdud kyi las de dag thams cad kyang shes te shes nas kyang rnam par 'joms shing srab mor byed do/ /rab 'byor 'di lta ste dper na/ mtshams med pa'i las byed pa'i skyes bu ni 'chi ka'i</text></item>
<item><p>301a.2</p><section></section><text>bar du yang mtshams med pa'i sems dang mi bral zhing mtshams med pa'i sems de'i rjes su 'brang ngo / /mtshams med pa'i sems de thabs mkhas pas thams cad kyis kyang rnam par gzhil bar mi nus so/ /kun nas ldang ba de 'chi ka'i bar du yang rjes su 'brang ngo / /rab 'byor de bzhin du phyir mi</text></item>
<item><p>301a.3</p><section></section><text>ldog pa'i byang chub sems dpa' sems dpa' chen po gang gis phyir mi ldog pa'i sems de dag kyang phyir mi ldog pa'i sa la gnas te/ sems de mi sgul bas de ni lha dang mi dang lha ma yin du bcas pa'i 'jig rten gyis phyir ldog par mi nus so/ /de ci'i phyir zhe na/ de ni 'di ltar phyir mi ldog pa'i</text></item>
<item><p>301a.4</p><section></section><text>sems des lha dang mi dang lha ma yin du bcas pa'i 'jig rten las 'das te/ yang dag pa'i skyon med par zhugs pa'i phyir ro/ /de rang gi sa la gnas shing mngon par shes pa rnams la pha rol tu phyin pa'i mchog thob pas sangs rgyas kyi zhing yongs su dag par byed do/ /sems can rnams kyang</text></item>
<item><p>301a.5</p><section></section><text>yongs su smin par byed cing sangs rgyas kyi zhing nas sangs rgyas kyi zhing du yang 'gro/ sangs rgyas kyi zhing de dag gi sangs rgyas bcom ldan 'das rnams la dge ba'i rtsa ba mang po bskyed cing sangs rgyas bcom ldan 'das de dag la kun 'dri zhing yongs su zhu ba byed bsnyen bkur byed do/ /rab 'byor byang chub</text></item>
<item><p>301a.6</p><section></section><text>sems dpa' sems dpa' chen po de de ltar gnas pas bdud kyi las skyes shing byung ba rnams khong du chud de bdud kyi las skyes shing byung ba de dag gi dbang du yang mi 'gro'o/ /bdud kyi las de dag kyang thabs mkhas pas yang dag pa'i mtha' la sbyor bar byed cing de rang gi sa la nem nur med cing the tshom mi</text></item>
<item><p>301a.7</p><section></section><text>za'o/ /de ci'i phyir zhe na/ de ni 'di ltar de yang dag pa'i mtha' la nem nur med pas yang dag pa'i mtha' la gcig gam gnyis su rnam par rtog par mi byed de/ tshe 'phos nas kyang nyan thos dang rang sangs rgyas kyi sems mi skye'o/ /de ci'i phyir zhe na/ de ni 'di ltar byang chub sems dpa' sems dpa' chen po ni chos</text></item>
<item><p>301b.1</p><section></section><text>thams cad rang gi mtshan nyid kyis stong pa la chos gang yang skye ba'am/ 'gag pa'am/ kun nas nyon mongs pa'am/ rnam par byang bar yang dag par rjes su mi mthong ba'i phyir ro zhes bya ba ni lam la chos shes pa yin no/ / rab 'byor chos thams cad rang gi mtshan nyid kyis stong pa la chos gang yang skye ba'am/ </text></item>
<item><p>301b.2</p><section></section><text>'gag pa'am/ kun nas nyon mongs pa'am/ rnam par byang bar yang dag par rjes su mi mthong ba'i byang chub sems dpa' sems dpa' chen po de tshe 'phos nas kyang 'di snyam du bdag ni bla na med pa yang dag par rdzogs pa'i byang chub tu mngon par rdzogs par sangs rgyas par mi 'gyur ro snyam du mi byed de/ </text></item>
<item><p>301b.3</p><section></section><text>bdag ni gdon mi za bar bla na med pa yang dag par rdzogs pa'i byang chub tu mngon par rdzogs par sangs rgya bar 'gyur ro snyam du sems so/ /de ci'i phyir zhe na/ rab 'byor de ni 'di ltar bla na med pa yang dag par rdzogs pa'i byang chub ni rang gi mtshan nyid kyis stong pa'i phyir ro/ /rab 'byor byang chub sems</text></item>
<item><p>301b.4</p><section></section><text>dpa' sems dpa' chen po de ni rang gi sa la gnas pa dang / rang gi sa la gzhan gyi kha na ma tho ba las 'das pa dang / rang gi sa la rdzi ba med pa yin no/ /de ci'i phyir zhe na/ rab 'byor de ni 'di ltar phyir mi ldog pa'i byang chub sems dpa' sems dpa' chen po de ltar gnas pa ni mi 'phrogs pa'i ye shes dang</text></item>
<item><p>301b.5</p><section></section><text>ldan pa yin pa'i phyir ro/ /rab 'byor gal te phyir mi ldog pa'i byang chub sems dpa' sems dpa' chen po'i drung du bdud sdig to can sangs rgyas kyi cha byad du nye bar 'ongs nas 'di skad du khyod kyis 'di nyid du dgra bcom pa nyid thob par gyis shig /khyod ni bla na med pa yang dag par rdzogs pa'i byang</text></item>
<item><p>301b.6</p><section></section><text>chub tu lung ma bstan te/ de bzhin gshegs pa dgra bcom pa yang dag par rdzogs pa'i sangs rgyas de dag gis gang gis khyod bla na med pa yang dag par rdzogs pa'i byang chub tu lung bstan par 'gyur ba'i mi skye ba'i chos la bzod pa khyod kyis ma thob po/ /rnam pa gang dag dang / rtags gang dag dang / </text></item>
<item><p>301b.7</p><section></section><text>mtshan ma gang dag dang ldan pa'i byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan pa'i rnam pa de dag dang / rtags de dag dang / mtshan ma de dag kyang khyod la med do zhes zer yang rab 'byor gal te byang chub sems dpa' sems dpa' chen pos sgra de</text></item>
<item><p>302a.1</p><section></section><text>thos nas mi 'dzum mi dngang kun du mi skrag kun du skrag pas zin par mi 'gyur/ de'i sems gzhan du mi 'gyur na/ rab 'byor byang chub sems dpa' sems dpa' chen pos bdag ni de bzhin gshegs pa dgra bcom pa yang dag par rdzogs pa'i sangs rgyas de dag gis bla na med pa yang</text></item>
<item><p>302a.2</p><section></section><text>dag par rdzogs pa'i byang chub tu lung bstan to/ /de ci'i phyir zhe na/ de ni 'di ltar chos gang dang ldan pas byang chub sems dpa' sems dpa' chen po bla na med pa yang dag par rdzogs pa'i byang chub tu lung bstan par 'gyur ba'i chos de dag bdag la yod pa'i phyir ro zhes bya bar rig par bya'o zhes bya ba ni lam</text></item>
<item><p>302a.3</p><section></section><text>la rjes su shes pa'i bzod pa yin no/ / rab 'byor gal te bdud sdig to can nam bdud kyis byin gyis brlabs pa'i skyes bu zhig byang chub sems dpa' sems dpa' chen po'i drung du sangs rgyas kyi cha byad du nye bar 'ongs nas 'di skad du rigs kyi bu khyod nyan thos nyid du lung bstan gyi khyod bla na med pa</text></item>
<item><p>302a.4</p><section></section><text>yang dag par rdzogs pa'i byang chub tu ni ma yin na / bla na med pa'i byang chub kyis ci zhig bya zhes zer yang / rab 'byor gal te byang chub sems dpa' sems dpa' chen po 'di snyam du de bzhin gshegs pa dgra bcom pa yang dag par rdzogs pa'i sangs rgyas rnams ni byang chub sems dpa' sems</text></item>
<item><p>302a.5</p><section></section><text>dpa' chen po nyan thos kyi sa'am/ rang sangs rgyas kyi sa la yang dag par bskul bar mi mdzad de/ kye ma 'di ni bdud sdig to can gyis byin gyis brlabs pa'i skyes bu zhig sangs rgyas kyi cha byad du nye bar 'ongs so snyam du sems pa dang / gal te rab 'byor byang chub sems dpa' sems dpa' chen po'i drung</text></item>
<item><p>302a.6</p><section></section><text>du bdud sdig to can gyis sangs rgyas kyi cha byad du nye bar 'ongs nas de la 'di skad du gang la khyod spyod pa'i mdo sde 'di dag ni bdud kyis bshad pa ste/ 'di dag ni sangs rgyas bcom ldan 'das rnams dang nyan thos rnams kyis bshad pa ma yin no zhes zer na/ rab 'byor de la byang chub sems dpa' sems dpa'</text></item>
<item><p>302a.7</p><section></section><text>chen pos kye ma gang bdag bla na med pa yang dag par rdzogs pa'i byang chub dang 'bral bar byed pa 'di ni bdud sdig to can nam bdud kyis byin gyis brlabs pa'i skyes bu'o zhes bya bar rig par byed na/ rab 'byor byang chub sems dpa' sems dpa' chen po de ni sngon gyi de bzhin gshegs pa dgra bcom pa yang</text></item>
<item><p>302b.1</p><section></section><text>dag par rdzogs pa'i sangs rgyas kyis bla na med pa yang dag par rdzogs pa'i byang chub tu lung bstan pa yin te/ byang chub sems dpa' sems dpa' chen po de ni phyir mi ldog pa'i sa la gnas par rig par bya'o/ /de ci'i phyir zhe na/ gang phyir mi ldog pa'i byang chub sems dpa' sems dpa'</text></item>
<item><p>302b.2</p><section></section><text>chen po rnams kyi rnam pa de dag dang / rtags de dag dang / mtshan ma de dag ni de la yod pa'i phyir ro/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang</text></item>
<item><p>302b.3</p><section></section><text>phyir mi ldog pa'i byang chub sems dpa' sems dpa' chen po ni shes rab kyi pha rol tu phyin pa la spyod pa'i tshe/ dam pa'i chos yongs su gzung ba'i phyir bdag yongs su gtong bar byed/ srog yongs su gtong bar yang byed do/ /rab 'byor byang chub sems dpa' sems dpa' chen po de ni</text></item>
<item><p>302b.4</p><section></section><text>dam pa'i chos yongs su gzung ba'i phyir 'di ltar brtson par byed do/ 'das pa dang / ma byon pa dang / da ltar byung ba'i sangs rgyas bcom ldan 'das kyi dam pa'i chos yongs su 'dzin par byed do/ /de la chos gang gi don du byang chub sems dpa' sems dpa' chen po bdag yongs su gtong bar yang</text></item>
<item><p>302b.5</p><section></section><text>byed/ srog yongs su gtong bar yang byed ce na/ rab 'byor 'di la de bzhin gshegs pa dgra bcom pa yang dag par rdzogs pa'i sangs rgyas kyis chos thams cad stong ngo zhes bstan to/ /de la skyes bu blun pa la las 'di ni chos ma yin/ 'di ni 'dul ba ma yin/ 'di ni ston pas bstan pa ma yin no</text></item>
<item><p>302b.6</p><section></section><text>zhes phyir rgol zhing ngan du brjod do/ /rab 'byor chos de'i phyir byang chub sems dpa' sems dpa' chen po bdag yongs su gtong bar yang byed srog yongs su gtong bar yang byed do/ /rab 'byor de la byang chub sems dpa' sems dpa' chen pos 'di ltar brtag par bya ste/ gang de bzhin</text></item>
<item><p>302b.7</p><section></section><text>gshegs pa dgra bcom pa yang dag par rdzogs pa'i sangs rgyas kyi chos 'byung bar 'gyur ba der bdag kyang 'grang ngo bdag kyang der lung bstan te/ chos gang gi phyir bdag yongs su gtong bar yang byed pa dang / srog yongs su gtong bar yang byed pa de yang bdag gis chos so zhes yongs su brtag</text></item>
<item><p>303a.1</p><section></section><text>par bya'o/ /rab 'byor byang chub sems dpa' sems dpa' chen pos don gyi dbang 'di mthong nas dam pa'i chos yongs su gzung ba'i phyir bdag yongs su gtong bar byed/ srog yongs su gtong bar yang byed do/ /rab 'byor rnam pa de dag dang / rtags de dag dang / </text></item>
<item><p>303a.2</p><section></section><text>mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /rab 'byor gzhan yang phyir mi ldog pa'i byang chub sems dpa' sems dpa' chen po ni de bzhin gshegs pa dgra bcom pa yang dag par rdzogs pa'i sangs rgyas chos ston pa la nem nur med/ </text></item>
<item><p>303a.3</p><section></section><text>the tshom mi za zhing gang sangs rgyas bcom ldan 'das de dag [(]gsung [,]gsungs [)]pa de thams cad yongs su 'dzin to/ /'di ltar bzung nas kyang chud za bar mi byed do/ /de ci'i phyir zhe na/ de ni 'di ltar gzungs rab tu thob pa'i phyir ro/ /de nas tshe dang ldan pa rab 'byor gyis bcom ldan 'das la 'di skad ces gsol</text></item>
<item><p>303a.4</p><section></section><text>to/ /bcom ldan 'das gzungs gang thob pas byang chub sems dpa' sems dpa' chen po'i de bzhin gshegs pas gsungs pa'i mdo rnams 'chab mi 'tshal ba lags/ bcom ldan 'das kyis bka' stsal pa/ rab 'byor de bzhin gshegs pas gsungs pa'i mdo rnams 'dzin pa'i byang</text></item>
<item><p>303a.5</p><section></section><text>chub sems dpa' sems dpa' chen po'i gzungs rab tu thob pas chud mi za'o/ /rab 'byor gyis gsol pa/ bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis gsungs pa 'ba' zhig gis 'chab mi 'tshal du bas kyi nyan thos kyis bshad pa ma</text></item>
<item><p>303a.6</p><section></section><text>lags sam/ lhas bshad pa ma lags sam/ klus bshad pa ma lags sam/ gnod sbyin gyis bshad pa ma lags sam/ dri zas bshad pa ma lags sam/ lha ma yin gyis bshad pa ma lags sam/ nam mkha' lding gis bshad pa ma lags sam/ mi'am cis bshad pa ma</text></item>
<item><p>303a.7</p><section></section><text>lags sam/ lto 'phye chen pos bshad pa ma lags sam/ bcom ldan 'das kyis bka' stsal pa/ rab 'byor byang chub sems dpa' sems dpa' chen po ni skad dang brda dang sgra gang yang rung ste/ de dag thams cad la nem nur med cing the tshom mi za'o/ /de ci'i phyir zhe na/ de ltar de 'dzin pa'i</text></item>
<item><p>303b.1</p><section></section><text>gzungs zhes bya ba rab tu thob pa'i phyir ro/ /rab 'byor rnam pa de dag dang / rtags de dag dang / mtshan ma de dag dang ldan pa'i byang chub sems dpa' sems dpa' chen po ni phyir mi ldog par rig par bya'o/ /de skad ces bka' stsal pa dang / tshe dang ldan pa rab 'byor gyis bcom ldan 'das la</text></item>
<item><p>303b.2</p><section></section><text>'di skad ces gsol to/ /bcom ldan 'das phyir mi ldog pa'i byang chub sems dpa' sems dpa' chen po 'di ni yon tan chen po dang ldan pa'o/ /bcom ldan 'das phyir mi ldog pa'i byang chub sems dpa' sems dpa' chen po ni yon tan gzhal du ma mchis pa dang ldan pa'o/ /bcom ldan</text></item>
<item><p>303b.3</p><section></section><text>'das phyir mi ldog pa'i byang chub sems dpa' sems dpa' chen po 'di ni yon tan dpag tu ma mchis pa dang ldan pa'o/ /bcom ldan 'das kyis bka' stsal pa/ rab 'byor de de bzhin no/ /de de bzhin te/ rab 'byor phyir mi ldog pa'i byang chub sems dpa' sems dpa' chen po ni yon</text></item>
<item><p>303b.4</p><section></section><text>tan chen po dang ldan pa'o/ /rab 'byor phyir mi ldog pa'i byang chub sems dpa' sems dpa' chen po ni yon tan gzhal du ma mchis pa dang ldan pa'o/ /rab 'byor phyir mi ldog pa'i byang chub sems dpa' sems dpa' chen po ni yon tan dpag tu med pa dang ldan pa'o/ /de ci'i phyir zhe na/ de ni</text></item>
<item><p>303b.5</p><section></section><text>'di ltar des nyan thos dang rang sangs rgyas thams cad dang / thun mong ma yin pa'i ye shes mtha' yas mu med pa rab tu 'thob pa'i phyir ro/ /ye shes de la gnas shing phyir mi ldog pa'i byang chub sems dpa' sems dpa' chen po so so yang dag par rig pa mngon par bsgrub pa gang gis lha dang mi dang</text></item>
<item><p>303b.6</p><section></section><text>lha ma yin du bcas pa'i 'jig rten gyis dris kyang lan zad par mi 'gyur ba'i so so yang dag par rig pa mngon par bsgrub po zhes bya ba ni lam la rjes su shes pa yin no/ / 'di dag gis ni mthong ba'i lam la gnas pa'i phyir mi ldog pa'i rtags bstan pa yin no/ / de nas tshe dang ldan pa rab</text></item>
<item><p>303b.7</p><section></section><text>'byor gyis bcom ldan 'das la 'di skad ces gsol to/ /bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis rnam pa gang dag dang / rtags gang dag dang / mtshan ma gang gis phyir mi ldog pa'i byang chub sems dpa' sems dpa' chen po rab tu</text></item>
<item><p>304a.1</p><section></section><text>dbye bar bgyi ba phyir mi ldog pa'i byang chub sems dpa' sems dpa' chen po'i rnam pa dang / rtags dang / mtshan ma rnams bskal pa gang gA'i klung gi bye ma snyed du ston par spyod lags na/ bcom ldan 'das byang chub sems dpa' sems dpa' chen po pha rol tu phyin pa drug</text></item>
<item><p>304a.2</p><section></section><text>la spyod pa'i tshe/ gang la gnas shing dran pa nye bar gzhag pa bzhi yongs su rdzogs par bgyid pa dang / yang dag par spong ba dang / rdzu 'phrul gyi rkang pa dang / dbang po dang / stobs dang / byang chub kyi yan lag dang / lam rnams yongs su rdzogs par bgyid pa dang / nang stong pa nyid</text></item>
<item><p>304a.3</p><section></section><text>dang / dngos po med pa'i ngo bo nyid stong pa nyid kyi bar du yongs su rdzogs par bgyid pa dang / 'phags pa'i bden pa dang / tshad med pa dang / bsam gtan dang / gzugs med pa'i snyoms par 'jug pa yongs su rdzogs par bgyid pa dang / stong pa nyid dang / mtshan ma med pa dang / </text></item>
<item><p>304a.4</p><section></section><text>smon pa med pa dang / mngon par shes pa yongs su rdzogs par bgyid pa dang / rnam par thar pa thams cad dang / ting nge 'dzin dang / snyoms par 'jug pa dang / gzungs kyi sgo rnams yongs su rdzogs par bgyid pa dang / stobs bcu dang / mi 'jigs pa dang / so so yang dag par rig pa</text></item>
<item><p>304a.5</p><section></section><text>dang / sangs rgyas kyi chos ma 'dres pa rnams yongs su rdzogs par bgyid pa dang / rnam pa thams cad mkhyen pa nyid yongs su rdzogs par bgyid pa'i gnas zab mo zab mo rnams legs par bstan du gsol zhes bya ba ni bsgom pa'i lam zab pa yin no/ / bcom ldan 'das kyis bka' stsal pa/ </text></item>
<item><p>304a.6</p><section></section><text>rab 'byor de ltar khyod phyir mi ldog pa'i byang chub sems dpa' sems dpa' chen po rnams kyi don du de bzhin gshegs pa la gnas zab mo zab mo rnams zhu bar sems pa legs so/ /legs so/ /rab 'byor zab mo zab mo zhes bya ba 'di ni stong pa nyid kyi tshig bla dgas so/ /'di ni</text></item>
<item><p>304a.7</p><section></section><text>mtshan ma med pa dang / smon pa med pa dang / mngon par 'du bya ba med pa dang / skye ba med pa dang / 'dod chags dang bral ba dang / 'gag pa dang / mya ngan las 'das pa dang / zhi ba dang / de bzhin nyid dang / chos kyi dbyings dang / yang dag pa'i mtha'i tshig bla dgas so/ /rab 'byor gnas zab</text></item>
<item><p>304b.1</p><section></section><text>mo zab mo gang dag yin pa 'di dag ni mya ngan las 'das pa'i tshig bla dgas so/ /rab 'byor gyis gsol pa/ bcom ldan 'das ci zab mo zhes bgyi ba 'di mya ngan las 'das pa 'ba' zhig gi tshig bla dgas lags sam/ 'on te chos thams cad kyi yang lags/ bcom ldan 'das kyis</text></item>
<item><p>304b.2</p><section></section><text>bka' stsal pa/ rab 'byor zab mo zhes bya ba ni chos thams cad kyi tshig bla dgas kyang yin no/ /de ci'i phyir zhe na/ rab 'byor gzugs zab po/ /tshor ba dang / 'du shes dang / 'du byed rnams dang / rnam par shes pa zab po/ /rab 'byor mig zab po/ /rab 'byor de bzhin du rna</text></item>
<item><p>304b.3</p><section></section><text>ba dang / sna dang / lce dang / lus dang / yid zab po/ /rab 'byor gzugs zab po/ /sgra dang / dri dang / ro dang / reg dang / chos zab po/ /rab 'byor mig gi rnam par shes pa zab po/ /rab 'byor mig gi 'dus te reg pa dang / rab 'byor mig gi 'dus te reg pa'i rkyen gyis tshor ba zab po/ /</text></item>
<item><p>304b.4</p><section></section><text>rab 'byor de bzhin du rna ba dang / sna dang / lce dang / lus dang / yid kyi rnam par shes pa zab po/ /yid kyi 'dus te reg pa zab po/ /rab 'byor yid kyi 'dus te reg pa'i rkyen gyis tshor ba zab po/ /rab 'byor sa'i khams zab po/ /chu'i khams dang / me'i khams dang / rlung gi khams dang / nam</text></item>
<item><p>304b.5</p><section></section><text>mkha'i khams dang / rnam par shes pa'i khams zab po/ /rab 'byor rten cing 'brel bar 'byung ba zab po/ /rab 'byor ma rig pa zab po/ /rab 'byor de bzhin du 'du byed dang / rnam par shes pa dang / ming dang gzugs dang / skye mched drug dang / reg pa dang / tshor ba dang / srid pa dang / len pa dang / </text></item>
<item><p>304b.6</p><section></section><text>srid pa dang / skye ba dang / rga shi zab po/ /rab 'byor pha rol tu phyin pa thams cad dang / stong pa nyid thams cad dang / byang chub kyi phyogs kyi chos sum cu rtsa bdun zab po/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar</text></item>
<item><p>304b.7</p><section></section><text>pa thams cad dang / mthar gyis gnas pa'i snyoms par 'jug pa dang / stong pa nyid dang / tshan ma med pa dang / smon pa med pa dang / mngon par shes pa dang / ting nge 'dzin dang / gzungs kyi sgo zab po/ /de bzhin gshegs pa'i stobs bcu dang / mi 'jigs pa bzhi dang / so so yang dag par rig pa bzhi</text></item>
<item><p>305a.1</p><section></section><text>dang / byams pa chen po dang / snying rje chen po dang / sangs rgyas kyi chos ma 'dres pa bco brgyad zab po/ /rab 'byor rnam pa thams cad mkhyen pa nyid kyi bar du zab po/ /rab 'byor ji ltar na gzugs zab/ ji ltar na tshor ba dang / 'du shes dang / 'du byed rnams dang / rnam par shes pa zab/ ji ltar</text></item>
<item><p>305a.2</p><section></section><text>na sangs rgyas kyi chos ma 'dres pa bco brgyad kyi bar du zab/ ji ltar na rnam pa thams cad mkhyen pa nyid kyi bar du zab ce na/ gzugs kyi de bzhin nyid ji lta ba de bzhin du gzugs zab po/ /tshor ba dang / 'du shes dang / 'du byed rnams dang / rnam par shes pa'i de bzhin nyid ji lta ba bzhin du rnam par shes pa zab</text></item>
<item><p>305a.3</p><section></section><text>po/ /skye mched dang / khams dang / rten cing 'brel bar 'byung ba'i de bzhin nyid ji lta ba de bzhin du rten cing 'brel bar 'byung ba zab po/ /pha rol tu phyin pa thams cad dang / stong pa nyid thams cad dang / byang chub kyi phyogs kyi chos rnams kyi de bzhin nyid ji lta ba de bzhin du byang chub kyi phyogs kyi chos</text></item>
<item><p>305a.4</p><section></section><text>rnams zab po/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa dang / rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa dang / mngon par shes pa dang / ting nge 'dzin</text></item>
<item><p>305a.5</p><section></section><text>dang / gzungs kyi sgo rnams kyi de bzhin nyid ji lta ba de bzhin du gzungs kyi sgo zab po/ /de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / sangs rgyas kyi chos ma 'dres pa rnams kyi de bzhin nyid ji lta ba de bzhin du sangs rgyas kyi chos</text></item>
<item><p>305a.6</p><section></section><text>ma 'dres pa rnams zab po/ /rnam pa thams cad mkhyen pa nyid kyi bar gyi de bzhin nyid ji lta ba de bzhin du rnam pa thams cad mkhyen pa nyid zab po zhes bya ba ni bsgom pa'i lam gyi zab pa nyid yin no/ / gsol pa/ bcom ldan 'das gzugs kyi de bzhin nyid ni ji lta bu lags/ bcom ldan 'das tshor ba dang / </text></item>
<item><p>305a.7</p><section></section><text>'du shes dang / 'du byed rnams dang / rnam par shes pa'i de bzhin nyid ni ji lta bu lags/ bcom ldan 'das skye mched dang / khams dang / rten cing 'brel bar 'byung ba'i de bzhin nyid ni ji lta bu lags/ bcom ldan 'das pha rol tu phyin pa thams cad dang / stong pa nyid thams cad dang / byang chub kyi phyogs kyi chos</text></item>
<item><p>305b.1</p><section></section><text>rnams kyi de bzhin nyid ni ji lta bu lags/ bcom ldan 'das sangs rgyas kyi chos ma 'dres pa bco brgyad kyi bar gyi de bzhin nyid ni ji lta bu lags/ bcom ldan 'das rnam pa thams cad mkhyen pa nyid kyi bar gyi de bzhin nyid ni ji lta bu lags/ bcom ldan 'das kyis bka' stsal pa/ rab 'byor gzugs kyi de</text></item>
<item><p>305b.2</p><section></section><text>bzhin nyid de la gzugs kyang med/ gzugs las gud na yang de bzhin nyid med de/ gzugs kyi de bzhin nyid ni de lta bu'o/ /rab 'byor tshor ba dang / 'du shes dang / 'du byed rnams dang / rnam par shes pa'i de bzhin nyid de la rnam par shes pa yang med/ rnam par shes pa las gud na yang de bzhin nyid med </text></item>
<item><p>305b.3</p><section></section><text>de/ rnam par shes pa'i de bzhin nyid ni de lta bu'o/ /rab 'byor skye mched dang / khams dang / rten cing 'brel bar 'byung ba'i de bzhin nyid de la rten cing 'brel bar 'byung ba yang med/ rten cing 'brel bar 'byung ba las gud na yang de bzhin nyid med de/ rten cing 'brel bar 'byung ba'i de bzhin nyid ni de lta bu'o/ /</text></item>
<item><p>305b.4</p><section></section><text>rab 'byor pha rol tu phyin pa thams cad dang / stong pa nyid thams cad dang / byang chub kyi phyogs kyi chos rnams kyi de bzhin nyid de la byang chub kyi phyogs kyi chos rnams kyang med/ byang chub kyi phyogs kyi chos rnams las gud na yang de bzhin nyid med de/ byang chub kyi phyogs kyi chos rnams kyi de bzhin nyid ni de</text></item>
<item><p>305b.5</p><section></section><text>lta bu'o/ /'phags pa'i bden pa dang / bsam gtan dang / tshad med pa dang / gzugs med pa'i snyoms par 'jug pa'i de bzhin nyid de la gzugs med pa'i snyoms par 'jug pa yang med/ gzugs med pa'i snyoms par 'jug pa las gud na yang de bzhin nyid med de/ gzugs med pa'i snyoms par 'jug</text></item>
<item><p>305b.6</p><section></section><text>pa'i de bzhin nyid ni de lta bu'o/ /rnam par thar pa dang / mthar gyis gnas pa'i snyoms par 'jug pa dang / stong pa nyid dang / mtshan ma med pa dang / smon pa med pa'i de bzhin nyid de la stong pa nyid dang / mtshan ma med pa dang / smon pa med pa yang med/ stong pa nyid dang / mtshan ma med pa dang / smon pa med pa las gud</text></item>
<item><p>305b.7</p><section></section><text>na yang de bzhin nyid med de/ stong pa nyid dang / mtshan ma med pa dang / smon pa med pa'i de bzhin nyid ni de lta bu'o/ /mngon par shes pa dang / ting nge 'dzin dang / gzungs kyi sgo dang / de bzhin gshegs pa'i stobs dang / mi 'jigs pa dang / so so yang dag par rig pa dang / byams pa chen po dang / snying rje chen po dang / </text></item>
<item><p>306a.1</p><section></section><text>sangs rgyas kyi chos ma 'dres pa'i de bzhin nyid de la sangs rgyas kyi chos ma 'dres pa rnams kyang med/ sangs rgyas kyi chos ma 'dres pa rnams las gud na yang de bzhin nyid med de/ sangs rgyas kyi chos ma 'dres pa rnams kyi de bzhin nyid ni de lta bu'o/ /rab 'byor rnam pa</text></item>
<item><p>306a.2</p><section></section><text>thams cad mkhyen pa nyid kyi bar gyi de bzhin nyid de la rnam pa thams cad mkhyen pa nyid kyang med/ rnam pa thams cad mkhyen pa nyid las gud na yang de bzhin nyid med de/ rnam pa thams cad mkhyen pa nyid kyi de bzhin nyid ni de lta bu'o/ /gsol pa/ bcom ldan 'das de ltar</text></item>
<item><p>306a.3</p><section></section><text>thabs phra bas phyir mi ldog pa'i byang chub sems dpa' sems dpa' chen po gzugs las kyang bzlog/ /mya ngan las 'das pa yang bstan/ tshor ba dang / 'du shes dang / 'du byed rnams dang / rnam par shes pa las kyang bzlog /mya ngan las 'das pa yang bstan/ </text></item>
<item><p>306a.4</p><section></section><text>skye mched dang / khams dang / rten cing 'brel bar 'byung ba las kyang bzlog /mya ngan las 'das pa yang bstan/ pha rol tu phyin pa rnams dang / stong pa nyid rnams dang / byang chub kyi phyogs kyi chos rnams las kyang bzlog /mya ngan las 'das pa yang bstan/ sangs rgyas kyi</text></item>
<item><p>306a.5</p><section></section><text>chos ma 'dres pa rnams kyi bar las kyang bzlog /mya ngan las 'das pa yang bstan/ rnam pa thams cad mkhyen pa nyid kyi bar las kyang bzlog /mya ngan las 'das pa yang bstan/ 'jig rten pa dang / 'jig rten las 'das pa dang / thun mong ba dang / thun mong ma yin pa dang / </text></item>
<item><p>306a.6</p><section></section><text>zag pa dang bcas pa dang / zag pa ma mchis pa'i 'dzin pa thams cad las kyang bzlog /mya ngan las 'das pa yang bstan pa de ni ngo mtshar che'o zhes bya ba ni bsgom pa'i lam gyi sgro 'dogs pa dang / skur pa 'debs pa'i mtha' las grol ba nyid yin no/ /de skad ces gsol</text></item>
<item><p>306a.7</p><section></section><text>pa dang / bcom ldan 'das kyis tshe dang ldan pa rab 'byor la 'di skad ces bka' stsal to/ /rab 'byor gang gi tshe byang chub sems dpa' sems dpa' chen po shes rab kyi pha rol tu phyin pa las ji ltar gsungs pa bzhin bdag gis 'di ltar gnas par bya'o/ /shes rab kyi pha rol tu</text></item>
<item><p>306b.1</p><section></section><text>phyin pa las ji ltar nye bar bstan pa bzhin bdag gis 'di ltar bslab par bya'o/ /shes rab kyi pha rol tu phyin pa las ji skad bshad pa bzhin bdag gis 'di ltar bsgrub par bya'o snyam pas shes rab kyi pha rol tu phyin pa dang ldan pa'i gnas zab mo zab mo 'di dag la sems par 'gyur 'jal bar 'gyur nges par</text></item>
<item><p>306b.2</p><section></section><text>rtogs par 'gyur na zhes bya ba ni bsgom pa'i lam gyi mtshan nyid do/ /de bzhin du sgrub par byed/ de bzhin du nges par rtog par byed/ de bzhin du nye bar rtog par byed/ de bzhin du tshor ba dang / de bzhin du sbyor ba dang / de bzhin du 'bad par byed pa na sems bskyed pa gcig gi dge ba'i rtsa ba grangs med</text></item>
<item><p>306b.3</p><section></section><text>gzhal du med tshad med pa yongs su 'dzin cing bskal pa tshad med par 'khor ba spong bar byed na/ shes rab kyi pha rol tu phyin pa la ma 'dres par spyod cing byang chub yid la bya ba dang ldan par rnam pa thams cad mkhyen pa nyid dang ldan pa'i yid la byed pas gnas pa lta ci smos zhes bya ba ni nges par 'byed</text></item>
<item><p>306b.4</p><section></section><text>pa'i cha dang mthun pa la sogs pa'i bsgom pa'i lam yin no/ /rab 'byor 'di lta ste dper na/ skyes bu 'dod chags la spyod cing rnam par rtog pa zhig gis bud med gzugs bzang zhing mdzes pa blta na sdug pa 'ga' zhig btus la/ bud med de gzhan gyi yongs su bzung ba zhig ste khyim nas phyir</text></item>
<item><p>306b.5</p><section></section><text>'byung bar ma nus na/ rab 'byor de ji snyam du sems/ skyes bu de la rnam par rtog pa ji lta bu dang ldan pa dag 'byung bar 'gyur/ gsol pa/ bcom ldan 'das skyes bu de la ni bud med dang ldan pa'i rnam par rtog pa nyid 'byung bar 'gyur te/ de 'ong bar 'gyur ro/ /'ongs nas kyang de dang lhan cig nyal bar bgyi'o/ /</text></item>
<item><p>306b.6</p><section></section><text>rtse bar bgyi'o/ /dga' bar bgyi'o/ /yongs su spyad par bgyi'o snyam mo/ /bcom ldan 'das kyis bka' stsal pa/ rab 'byor de ji snyam du sems/ nyin mtshan 'das pas skyes bu de'i rtog pa ji snyed cig 'byung bar 'gyur ro / /gsol pa/ bcom ldan 'das de ni mang ngo / /bde bar gshegs pa de ni mang ngo / /</text></item>
<item><p>306b.7</p><section></section><text>skyes bu de'i rnam par rtog pa de nyin mtshan 'das pas shin tu mang bar 'gyur ro/ /bcom ldan 'das kyis bka' stsal pa/ rab 'byor skyes bu de'i rnam par rtog pa nyin mtshan 'das pa ji snyed cig 'byung ba de snyed kyi bskal par byang chub sems dpa' sems dpa' chen po 'khor ba spong zhing rgyab kyis bltas pas</text></item>
<item><p>307a.1</p><section></section><text>mthar byed par 'gyur ro/ /gang shes rab kyi pha rol tu phyin pa zab mo 'di ji skad du bstan pa 'di la slob pa dang / nye bar rtog pa dang / sems pa dang / nyes pa gang gis byang chub sems dpa' sems dpa' chen po bla na med pa yang dag par rdzogs pa'i byang chub las phyir ldog par</text></item>
<item><p>307a.2</p><section></section><text>'gyur ba'i nyes pa de dag ci nas kyang spang bar 'gyur ba de ltar brtson par byed na/ rab 'byor de ltar brtson pas rjes su brtson pa'i byang chub sems dpa' sems dpa' chen po shes rab kyi pha rol tu phyin pa las ji skad bstan pa bzhin du gnas pa des nyin gcig la dge ba'i rtsa ba gang yongs su gzung ba</text></item>
<item><p>307a.3</p><section></section><text>des gang gA'i klung gi bye ma snyed kyi 'jig rten gyi khams rnams yongs su gang bar gyur kyang des ni dge ba'i rtsa ba de'i lhag ma las brgya'i char yang nye bar mi 'gro'o/ /stong gi cha dang / brgya stong gi cha dang / grangs dang / cha dang / bgrang ba dang / dpe dang / rgyu'i bar du yang nye bar mi 'gro'o zhes</text></item>
<item><p>307a.4</p><section></section><text>bya ba ni phan yon rnam pa gsum yin no/ / rab 'byor gzhan yang byang chub sems dpa' sems dpa' chen po shes rab kyi pha rol tu phyin pa dang bral bas bskal pa gang gA'i klung gi bye ma snyed kyi sangs rgyas dkon mchog dang / chos dkon mchog dang / dge 'dun dkon mchog dang / </text></item>
<item><p>307a.5</p><section></section><text>dkon mchog gsum la sbyin pa byin na / rab 'byor ji snyam du sems/ ci byang chub sems dpa' sems dpa' chen po de de'i rgyus bsod nams mang du 'phel lam/ gsol pa/ bcom ldan 'das mang ngo / /bde bar gshegs pa mang ste/ gzhal du ma mchis grangs ma mchis tshad ma mchis/ mtshungs</text></item>
<item><p>307a.6</p><section></section><text>pa ma mchis so zhes bya ba ni mi mthun pa'i phyogs chen po'i chen po yin no/ / bcom ldan 'das kyis bka' stsal pa/ rab 'byor de bas kyang byang chub sems dpa' sems dpa' chen po gang shes rab kyi pha rol tu phyin pa zab mo ji skad du bstan pa 'di la brtson par byed na/ de'i bsod nams ches</text></item>
<item><p>307a.7</p><section></section><text>mang du 'phel lo/ /de ci'i phyir zhe na/ theg pa gang gis bla na med pa yang dag par rdzogs pa'i byang chub tu mngon par rdzogs par 'tshang rgya ba'i byang chub sems dpa' sems dpa' chen po rnams kyi theg pa de ni 'di yin no zhes bya ba ni gnyen po'i phyogs chung ngu'i chung ngu yin no// //</text></item>
</text>
