<?xml version="1.0" encoding="UTF-8"?>
<text>
<item><p>1b.1</p><section></section><text>@##/ /rgya gar skad du/ shrI gu h+ya sa mA dza sA d+ha naM sid+d+hi saM b+ha ba ni d+hi nA ma/ bod skad du/ dpal gsang ba 'dus pa'i sgrub pa'i thabs dngos grub 'byung ba'i gter zhes bya ba/ </text></item>
<item><p>1b.2</p><section></section><text>dpal rdo rje sems dpa' la phyag 'tshal lo/ /zab gsal gnyis med dag pa'i bdag nyid kyis/ /bdag dang gzhan don phun sum tshogs pa'i sku/ /dpal ldan chos kyi dbyings kyi phyag rgya</text></item>
<item><p>1b.3</p><section></section><text>la/ /rgyal sras rgyu dang bcas pa rab 'byung zhing / /rtag sogs rgyu 'dras khams kun rab bkang nas/ /ji srid bar du don mdzad rgyun mi 'chad/ /khyab bdag rdo rje sems dpa' de dang ni/ /de yi</text></item>
<item><p>1b.4</p><section></section><text>sras rnams la yang phyag 'tshal lo/ /khams gsum rgyu dang mi rgyu kun khyab pa/ /snying ga'i dbus bsam de la brtan sogs skye/ /chos bdag khros pas kyang ni mi gnon pa/ /mi shigs thig le</text></item>
<item><p>1b.5</p><section></section><text>gang yin rtogs par mos/ /blo dang ldan pa rnams kyis pad+ma kha 'byed pa/ /rmongs pa sreg byed snying gi mun pa sel mdzad pa/ /yon tan dag pa'i mkha' la rgyu zhing 'jigs bral mdzad/ /bla</text></item>
<item><p>2a.1</p><section></section><text>ma dam pa rnams kyi zhal snga rgyal gyur cig /dpal ldan gsang 'dus mtsho chen las/ /bla ma'i brgyud rim gru gzings kyis/ /yid bzhin nor bu rnam pa gsum/ /sman pa'i zhabs kyis rnyed pa'o/ /</text></item>
<item><p>2a.2</p><section></section><text>de rnyed dpe mkhyud spangs byas te/ /'di ni thun mong cig shos kyi/ /dngos grub 'byung phyir gter 'dra ba/ /phan phyir bdag gis brtsam par bya/ /gzhung gzhan spangs te bla ma'i brgyud rim gyis/ /dpal dang ldan pa'i</text></item>
<item><p>2a.3</p><section></section><text>mnyam 'dus sgrub pa'i thabs/ /dam pas gsol ba btab phyir rab brod cing / /dad pas ci nus bdag gis bshad par bya/ /de la kha cig ni yang dag pa'i man ngag dang bral ba rnams ni dam pa ma yin par mkhas</text></item>
<item><p>2a.4</p><section></section><text>par grags pa rnams la bla ma nyid du khas blangs nas de'i lam la zhugs te/ dka' thub dang smyung ba dang / brtul zhugs la sogs pas don dam pa gcig po la dpyod cing / 'di snyam du bdag gi rgyu'i 'khrul 'khor</text></item>
<item><p>2a.5</p><section></section><text>la sogs pa dang lhan cig tu skyes kyang / de rnams kyis stong pa'i dngos po ni yod de/ de tsam zhig brtags pas mngon du byed kyang / dngos po la don dam par zhen pas stong pa nyid mi shes te grol ba dang rgyang ring du</text></item>
<item><p>2b.1</p><section></section><text>'gyur ro/ /ji skad du/ stong pa nyid ni ma shes pas/ /kun la 'das pa des mi shes/ /dngos dang dngos med rnam 'jigs pas/ /stong pa nyid ni shes par bya/ /zhes 'byung bas so/ /yang kha cig dge ba'i bshes gnyen dang phrad zin kyang / dam pa ma yin pas de'i lam</text></item>
<item><p>2b.2</p><section></section><text>la zhugs te/ bdag la sogs pa dang bral ba'i phung po dang skye mched dang / khams rnams mi rtag pa la sogs par 'jig cing / sdom pa'i snod la brten te/ zhugs pa la sogs pa'i lam gyi phung po la sogs pa la grol nas lhag ma dang bcas pa dang / lhag ma med pa'i mya ngan</text></item>
<item><p>2b.3</p><section></section><text>las 'das pa mngon du byed do/ /'di yang ma rig pa dang 'brel pa'i phyir 'bras bu phyir ldog pa can zhes bya ste/ de yang ji skad du/ rtsa ba'i rnam shes log gyur nas/ /lhag bcas lhag ma med gyur pa'i/ /rnam grol 'bras bu thob 'gyur yang / /mngon du rgyu ba med pa yi/ /ma rig</text></item>
<item><p>2b.4</p><section></section><text>bag chags dang 'brel phyir/ /rnam par snang mdzad gang chen mtshos/ /de la thugs rjes gzung ba'i phyir/ /dpal ldan go cha'i 'od zer dang / /phyag gis dbu la reg mdzad nas/ /de yi ro myong zlog mdzad de/ /yang dag lam la 'dzud par mdzad/ /ces gsang ba'i rim pa phye</text></item>
<item><p>2b.5</p><section></section><text>ba las gsungs so/ /yang kha cig ni dge ba'i bshes gnyen dam pa dang phrad du zin kyang / de rnams kyis brgyud rim mkhyud pas/ sbyin pa la sogs pa pha rol tu phyin pa bcu bskal ba mi nyung bar bsags nas/ sa'i de bzhin nyid du mngon du byed cing rim gyis sa bcu mngon du mthar thug</text></item>
<item><p>2b.6</p><section></section><text>par byed do/ /de'i sprul pa'i sbyor bas dga' ldan gyi gnas nyid du skye ba len pa dang / gling la sogs pa la gzigs par mdzad nas yum gyi lhums su 'jug pa dang / lhums nas bltam pa dang / gzhon nu rol pa mdzad pa dang / khab bzhes pa dang / btsun mo'i 'khor gyi nang nas byung</text></item>
<item><p>2b.7</p><section></section><text>ba dang / rab tu byung ba dang / dka' ba spyad pa ston pa dang / de'i tshe bde bar gshegs pa rnams kyis sngon rang nyid mngon par rdzogs par sangs rgyas pa'i man ngag rang rig chos kyi sku mngon du byed pa bstan pa'i phyir/ til gyi gong bu bzhin du ched du longs spyod rdzogs pa'i skur bstan te/ </text></item>
<item><p>3a.1</p><section></section><text>ye shes kyi phyag rgya gnang nas/ snyoms par 'jug pa'i cho gas rtsa ba'i ye shes dmigs pa dang bral ba/ sbyor ba gnyis kyi bdag nyid sngon dang phyis kyi sbyor ba mngon du byas te/ bdud btul chos kyi 'khor lo bskor ba la sogs pa mdzad do/ /don</text></item>
<item><p>3a.2</p><section></section><text>de lta bu'i snod dkon par gzigs nas/ sba bar mdzad de sangs rgyas pa'i tshul so sor mthong bar mdzad do/ /bla ma chen po'i zhal nas ji skad du/ ci'i phyir shAkya thub pa yis/ /grangs med par du tshogs bsags kyang / /'di don ma rtogs nai rany+dzar/ /ci yang ma yin</text></item>
<item><p>3a.3</p><section></section><text>ting 'dzin gnas/ /de tshe bde gshegs kun gyis kyang / /thal byung blo chags de bzlog ste/ /nam mkha'i dbyings ltar rnam dag pa'i/ /zab gsal gnyis med rab bstan te/ /nam phyed dus su rgyal ba ltar/ /de nyid bsgoms pas tho rangs su/ /skad cig gis ni yang</text></item>
<item><p>3a.4</p><section></section><text>dag rtogs/ /byang chub snying por zhugs byas nas/ /dpung chen bdud rnams rab bcom ste/ /sems can gzung bar bya ba'i phyir/ /chos kyi 'khor lo bskor ba'o/ /de nas bzung ste don mchog 'di/ /skal ba ldan pa 'ga' zhig la/ /zhal nas zhal dang snyan nas snyan/ /</text></item>
<item><p>3a.5</p><section></section><text>brgyud de nges pa'i don bstan pa'o/ /zhes gsungs so/ /de bas na sangs rgyas thams cad sangs rgyas pa'i tshul 'dis shes par bya'o/ /gal te lam gzhan gyis sangs rgyas pa srid na ni/ de'i bla ma dang bcas par 'gyur ro/ /de bas na 'bras bu sku gsum ni gcig kho na ste</text></item>
<item><p>3a.6</p><section></section><text>de'i lam ni sngags kyi spyod pa 'di'o/ /ji skad du rnam par snang mdzad byang chub pa'i rgyud las/ sangs rgyas dus gsum las byung ba/ /sku gsung thugs kyi rdo rje can/ /gzhal med ye shes thob pa ni/ /rdo rje sngags kyi don sgom yin/ /zhes 'byung bas so/ /sngags kyi spyod pa</text></item>
<item><p>3a.7</p><section></section><text>la mos pa de dag kyang bzhir shes par bya'o/ /kha cig ni phyi'i gtsang sbra la sogs pa dang / bdag gi de kho na nyid la sogs pas lhag pa'i lha mnyes par byas pas mngon par mtho ba'i dpal nyams su myong bar byas nas/ bsod nams dang ye shes kyi tshogs rdzogs par byas</text></item>
<item><p>3b.1</p><section></section><text>nas sangs rgyas kyi go 'phang thob par 'dod do/ /yang kha cig ni phyi'i gtsang sbra la sogs pa bya ba dang bya ba ma yin pa spangs nas/ mtshan ma dang bcas pa dang / mtshan ma med pa'i ting nge 'dzin gyis mngon par mtho ba'i dpal nyams su myong nas/ tshogs gnyis bsags</text></item>
<item><p>3b.2</p><section></section><text>nas sangs rgyas kyi go 'phang thob par 'dod do/ /yang kha cig ni gtsang sbra la sogs pa smad cing nang gi rnal 'byor dam tshig sems dpa' dang / phyi rol gyi ye shes sems dpa' phyag rgya bzhi dang ldan pa mnyes par bya ba la sogs pa'i rim pas rang gi lha mnyes par byas pas</text></item>
<item><p>3b.3</p><section></section><text>mngon par mtho ba'i dpal nyams su myong nas/ bsod nams dang ye shes kyi tshogs rdzogs par byas nas sangs rgyas kyi go 'phang thob par 'dod do/ /de dag kyang bcom ldan 'das kyis de lta bu la mos pa'i gdul bya gzung ba'i phyir thabs gsungs pa ste/ phyag rgya chen po'i lhan cig byed pa</text></item>
<item><p>3b.4</p><section></section><text>yin par shes par bya'o/ /phyag rgya chen po'i lhan cig byed pa ni 'di lta ste/ gang dag sems ji lta ba bzhin du brtag pa'i thabs la/ brtson 'grus 'bar ba dang ldan pa rnams kyis bskyed pa dang rdzogs pa'i rim pas skad cig re re la yang snod dang bcud dang lam dang 'bras</text></item>
<item><p>3b.5</p><section></section><text>bur bcas pa sbyong bar byed cing / rnal 'byor dang phyag rgya la brten nas tshe 'di nyid las rab dang rab kyi mthar phyin par 'gyur ba la som nyi med pas bla na med pa'o/ /de ston par byed pa'i gzhung ni dpal ldan 'dus pa ste/ ji lta bu zhe na/ chos phung brgyad khri bzhi stong dag /'dus phyir</text></item>
<item><p>3b.6</p><section></section><text>snod yang dam pa'o/ /rmongs pa'i mun nag [(]sal [,]sel [)]bas na/ /sgron ma'i mchog ni 'di yin no/ /rta rgod lta bu'i sems 'dul bas/ /'thad pa'i srab skyogs 'di yin no/ /rnam shes glang chen yan lta bu/ /'gugs phyir lcags kyu dam pa'o/ /rnal 'byor mchog tu nges</text></item>
<item><p>3b.7</p><section></section><text>pa yi/ /dam sdom can gyi tshong 'dus so/ /'khor ba'i rgya mtsho chen po las/ /sgrol byed gru ni chen po'o/ /mngon mtho nges legs khang bzang gi /steng du phyin byed them skas so/ /rnam rtog las byung nyon mongs kyi/ /grong khyer 'joms shing grol ba yi/ /'khor lo</text></item>
<item><p>4a.1</p><section></section><text>skyong phyir rgyal po'o/ /bcom ldan rdo rje 'chang chen pos/ /nye bar bstan pa'i mdo sde dang / /de 'dra'i tshul len rgyud 'di ni/ /kun gyi phyi ma gsungs pa ni/ /don rnams de ru gtan la phab/ /'di don sgom byed rnal 'byor pa/ /ma 'ongs rdo rje 'chang</text></item>
<item><p>4a.2</p><section></section><text>ba bas/ /dga' dang rtsod pa med pa dang / /srung ba dang ni dran pa dang / /bag yod pa yis brtson bya'o/ /de lta bu'i gzhung de la rtog pa mngon du gtong ba'i nyan pa po rnams khas len pa'i yan lag dang / gleng gzhi phun sum tshogs pa'i rnam par bshad pas/ gang zag</text></item>
<item><p>4a.3</p><section></section><text>gzhan yid brtan du rung bar bya ba ni bsdus pa'i don du bshad pas der zhes bya'o/ /ye shes las sprul pa'i 'khor de bzhin gshegs pa la sogs pa rnams la rgyud kyi don ji ltar bstan pa yang der shes par bya ste/ de'i phyis 'byung ba'i don rje btsun rnams kyis snod du rung bar</text></item>
<item><p>4a.4</p><section></section><text>byas pa'i gang zag la rgyud kyi don ji ltar bsdus te bstan pa de sgrub thabs kyi rim pa 'dir rgyas par bshad par bya'o/ /de la dang po snying rje'i stobs las skyes/ /byang chub sems ldan sbyin pa la sogs brgyan/ /dpal ldan 'dus pa'i 'khor lor cho ga bzhin/ /dbang</text></item>
<item><p>4a.5</p><section></section><text>bskur gnang ba thob pas rim 'di bya/ /gang zhig dgon pa chen po'i sa phyogs sogs/ /gang rung gnas su stegs bu grub bzhi pa/ /tsan+dan mchog sogs byugs nas bde ba'i stan/ /rdo rje skyi la mo krung 'dug bsam gtan bya/ /dang por tho rangs nyi dbus su/ /steng</text></item>
<item><p>4a.6</p><section></section><text>sogs kyis dag mthing ga'i hUM/ /'od zer gyis mthong yul dmigs te/ /snying rje la sogs bsgom par bya/ /'od zer gyis gsal sangs rgyas dang / /bla ma la sogs mdun du dmigs/ /gzugs rdo rje la sogs pa yi/ /mchod pa'i sprin spro phyag kyang 'tshal/ /gang</text></item>
<item><p>4a.7</p><section></section><text>zhig thogs med dus nas srid pa'i chu rgyun la/ /rtog pas rnam par bsgos pa'i sdig pa ma lus rnams/ /thugs rje cher ldan khyod kyi mdun du yang / /gsam du dmigs pa gsal te bshags par bgyi/ /sangs rgyas dang ni byang chub sems dpa' dang / /'phags pa gzhan</text></item>
<item><p>4b.1</p><section></section><text>rnams kyi yang dge ba gang / /ma lus bdag gis de dag yi rangs nas/ /bla med yang dag byang chub phyir bsngo'o/ /spros med thugs ni zla ba lta bu ste/ /mtha' yas don du thabs kyi sku chen po/ /rtag tu bdag gi yid dang dbyer med pa/ /bde bar gshegs pa rtag tu skyabs</text></item>
<item><p>4b.2</p><section></section><text>su mchi/ /rtog pa kun las nges par grol ba yi/ /dam pa ma lus kun gyi phun tshogs rten/ /dngos po kun gyi ngo bo gcig pa po/ /chos la bdag ni rtag tu skyabs su mchi/ /bcings pa ma lus rnam par spangs pa yi/ /dpal ldan snying rje mchog gis rab drangs</text></item>
<item><p>4b.3</p><section></section><text>pa/ /rab tu dga' la sogs pa rab gnas pa'i/ /'dul ba'i dbang po'i tshogs la phyag 'tshal lo/ /bsam pa dag pas rnam smin dag pa yis/ /sgrib pa'i bag chags ma lus kun bcom ste/ /mi 'phrog pa yis brgyan pa'i</text></item>
<item><p>4b.4</p><section></section><text>sems kyis kyang / /byang chub tu ni sems ni bskyed par bgyi/ /sras dang ldan pa'i bde bar gshegs pa yi/ /thun mong lam ste pha rol phyin pa bcu/ /rdzogs sangs rgyas kyi bdag nyid yid kyis ni/ /da ltar 'dir ni bdag gis bstan par bya/ /sdug bsngal</text></item>
<item><p>4b.5</p><section></section><text>la gnas sems can rnams/ /snying rjes yang ni dmigs byas te/ /byang chub sems ni dpag med pa/ /rin chen bdag gis bsam par bya/ /rang bzhin med phyir stong pa nyid/ /rgyu med pas na mtshan ma med/ /rjes su dpag pa dang bral bas/ /smon med nyid du nges</text></item>
<item><p>4b.6</p><section></section><text>pa'o/ /oM shU n+ya tA dz+nyA na badzra swa b+hA wa At+ma ko\u0f85 haM/ sngags des bdag gzhan dngos po kun/ /gcig byas de nyid gsum mtshan ma/ /dgyes mdzad yas mar sbrengs pa yi/ /mdun gyi mkha' la bsam par bya/ /stong las nyi dkyil hUM nag las/ /rdo rje zer 'phros phyi</text></item>
<item><p>4b.7</p><section></section><text>rol bcad/ /'og dang phyogs mtshams steng spros pas/ /sa gzhi ra ba bla rer bskyed/ /b+hU~M 'khor rtsibs bcu 'od zer drag /pad nyir khro bo 'khor lor bsgom/ /de dbus hUM mdzad rtag pa sogs/ /gnas 'gyur de las chos 'byung bskyed/ /gru gsum dkar po</text></item>
<item><p>5a.1</p><section></section><text>gyen la gnas/ /sna tshogs 'od zer phyogs bcur 'phro/ /nam mkha'i dkyil du pad+ma dang / /sna tshogs rdo rje bsam par bya/ /de dbus zla steng b+h+rUM las skyes/ /'khor lo b+h+rUM mtshan las byung ba/ /rig ma dang bcas snang mdzad las/ /gyur</text></item>
<item><p>5a.2</p><section></section><text>pa'i khang ba brtsegs pa bsgom/ /gru bzhi la sogs yon tan ldan/ /sna tshogs pad+ma bcu dgu'i steng / /nyi ma'i gdan ni bdun dag dang / /zla ba'i gdan ni bcu gnyis bskyed/ /de nyid gsum gnas sems pa pas pas/ /bde gshegs rnams kyis de la</text></item>
<item><p>5a.3</p><section></section><text>gzigs/ /rang gi khams su shes rab thabs/ /dbyangs yig bde ba'i yi ger 'gyur/ /dbu rtse las byon ye shes sems/ /'dres gyur rten babs zla gnyis gyur/ /'du zhing 'phro ba'i sbyor ba las/ /gcig tu gyur pa bsam pa'o/ /de las hUM dkar</text></item>
<item><p>5a.4</p><section></section><text>las byung ba/ /rdo rje rtse lnga me shel gzugs/ /phyogs kun 'od zer 'phro bsams nas/ /hUM bcas ldan pas nga rgyal bya/ /oM badzra At+ma ko\u0f85haM/ de las 'phros pa bde gshegs kyis/ /'gro ba sangs rgyas nyid du byas/ /slar 'dus thugs kyi rdo rje las/ /</text></item>
<item><p>5a.5</p><section></section><text>btsud nas bdag la nga rgyal bya/ /oM ya thA sarba ta thA ga ta sta thA a haM/ sa bon gsang gsum rdo rjer gyur/ /gcig gyur rdo rje sems dpa' mchog /'gro kun ro mnyam gcig pa po/ /kun du bzang po bsgom par bya/ /sku dang dbus zhal zla nor 'dra/ /g.yas gnag</text></item>
<item><p>5a.6</p><section></section><text>g.yon ni dmar po la/ /rin chen sna tshogs rgyan ldan pa'i/ /phyag gnyis rang snang shes rab 'khyud/ /g.yas gnyis rdo rje ral gri ste/ /g.yon gnyis rin chen pad+ma'o/ /mtshon byed mtshan ma dbu rgyan la/ /mi bskyod pa yis brgyan par bsgom/ /de nas 'dod</text></item>
<item><p>5a.7</p><section></section><text>chags chen po yis/ /'dus pa'i 'jig rten gzigs gyur nas/ /sbyor ba'i sgra yis rang lus la/ /rnam snang la sogs gzhug par bya/ /de ni spyan ma la sogs dang / /gzugs la sogs pa yul gyi bdag /rnam pa dgu ni spro byas nas/ /rang gi shes rab</text></item>
<item><p>5b.1</p><section></section><text>nyid la thim/ /shes rab de yi pad dkyil du/ /bde las sprul pa'i 'khor lo bskyed/ /gzigs gyur 'gro ba ma lus pa/ /snod du rung phyir gzhug par bya/ /rang gi sa bon 'od zer gyis/ /nam mkha' khyab pa'i bde gshegs rnams/ /zla ba lta bur zhu byas</text></item>
<item><p>5b.2</p><section></section><text>pas/ /de rnams dag phyir dbang bskur bya/ /de yi stobs kyis de dag rnams/ /bde dang yid bde thob pa dang / /tha mal phung sogs bshigs pa'i phyir/ /zla ba lta bur zhu ba'o/ /de la mig la sogs pa rnams/ /k+ShaM dzaM khaM gaM skaM saM gyur/ /de bzhin gzugs</text></item>
<item><p>5b.3</p><section></section><text>la sogs pa rnams/ /dzaHhUM baM hoHkhaM raM gyur/ /sa la sogs pa'i rang bzhin dag /laM maM paM taM du ni gyur/ /gzugs sogs phung po'i bdag nyid rnams/ /buM AM dzaM khaM hUM du gyur/ /de las mtshan ma de yis mtshan/ /de rnams sa snying la sogs par/ /khams kun</text></item>
<item><p>5b.4</p><section></section><text>'das par byas nas su/ /dris shing rtogs phul mi smra 'dug /de ni pad+ma'i gzhal yas nas/ /phyi rol phyung nas bstod nas ni/ /sna tshogs pa yi gzugs kyis so/ /rang rang khams su 'phros par bsam/ /de nas bar ma'i sems can rnams/ /skar ma lhung</text></item>
<item><p>5b.5</p><section></section><text>zhing zhal zhugs nas/ /rdo rjer phyung nas pad+mar gnas/ /shes rab chags pas de zhu byed/ /de yi 'od zer dmar 'phros pas/ /yab yum byang chub sems su zhu/ /de las byung ba'i spyan la sogs/ /glu yis bskul nas thim par byed/ /sems can khams na gnas kyi</text></item>
<item><p>5b.6</p><section></section><text>dbang phyug khyod ni rdo rje'i thugs/ /dga' ba'i yid 'ong don chen 'dod pa bdag la [(]bskab [,]bskyab [)]tu gsol/ /mgon po gal te de ring bdag ni gson par mchis bzhed na/ /sems can yab chen gnyen mchog bdag la dgyes par mdzad du gsol/ /rdo rje sku khyod</text></item>
<item><p>5b.7</p><section></section><text>bka' yi 'khor los sems can kun la phan/ /sangs rgyas don du byang chub mchog tu rab tu phan par gzigs/ /mgon po gal te bdag ni de ring gson par mchis bzhed na/ /spyod pa dri med kun du bzang pos bdag la dgyes par mdzod/ /khyod ni rdo rje gsung</text></item>
<item><p>6a.1</p><section></section><text>ste kun la phan zhing thugs brtse ba/ /'jig rten dag gi dgos pa'i don mdzad pa la rtag tu brtson/ /mgon po gal te bdag ni de ring gson par mchis bzhed na/ /spyod pa dri med kun du bzang pos bdag la dgyes par mdzod/ /khyod ni rdo rje</text></item>
<item><p>6a.2</p><section></section><text>'dod pa dam tshig mchog gi phan yon che/ /yang dag rdzogs sangs rgyas kyi gdung mchog mnyam pa nyid gzigs la/ /mgon po gal te bdag ni de ring gson par mchis bzhed na/ /yon tan rin chen mang po'i gter gyur bdag la dgyes par mdzod/ /klu 'di</text></item>
<item><p>6a.3</p><section></section><text>yis ni don byas nas/ /zhu ba phun sum tshogs bral ba/ /zla nyir gyur te yi ge hUM/ /rdo rje sngon po cung zad gdengs/ /des mtshan bshes gnyen zhu byas pas/ /sku dang zhal dbus mthing ka'i mdog /g.yas dkar g.yon ni dmar po la/ /dam pa dang</text></item>
<item><p>6a.4</p><section></section><text>po'i mtshan mar ldan/ /dam pa ma yin rnam rtog rnams/ /stong pa nyid du bsam byas te/ /mya ngan 'das pa zhen spang phyir/ /chos kyi dbyings su byin gyis brlabs/ /oM d+harma d+hA tu swA b+hA wa At+ma ko\u0f85haM/ sa snying rdo rje nam mkha' dang / /dbang phyug sgrib</text></item>
<item><p>6a.5</p><section></section><text>sel kun bzang rnams/ /k+ShiM la sogs pa'i rim pa yis/ /mig la sogs par dgod par bya/ /de bzhin snying mgrin mgo zla la/ /hUM AHoM las skyes pa yi/ /lte bar thugs rdo rje sogs bskyed/ /de rnams thugs ka nas byung ba'i/ /gzugs kyi</text></item>
<item><p>6a.6</p><section></section><text>rdo rje sogs 'od kyis/ /ma lus rdo rje bsam mchod nas/ /byin gyis brlab phyir gsol ba btab/ /dpal ldan thugs ni rdo rje 'chang / /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs can mdzad du gsol/ /phyogs</text></item>
<item><p>6a.7</p><section></section><text>bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs can mdzad du gsol/ /oM sarba ta thA ga ta tsit+ta badzra swA b+hA wa badzra At+ma ko\u0f85haM/ chos kyi gsung lam dpal dang ldan/ /rdo rje</text></item>
<item><p>6b.1</p><section></section><text>mi phyed gsum bsgoms pas/ /deng bdag byin gyis brlabs nas su/ /rdo rje gsung dang 'dra bar mdzod/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje gsung can mdzad du</text></item>
<item><p>6b.2</p><section></section><text>gsol/ /oM sarba ta thA ga ta wA ka badzra swA b+hA wa At+ma ko \u0f85haM/ dpal ldan sangs rgyas sku 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje sku dang ldan par mdzod/ /phyogs bcur bzhugs pa'i sangs rgyas rnams/ /</text></item>
<item><p>6b.3</p><section></section><text>rdo rje mi phyed gsum bsgoms pas/ /deng bdag byin gyis brlabs nas su/ /rdo rje sku can mdzad du gsol/ /oM sarba ta thA ga ta kA ya badzra swA b+hA wa At+ma ko\u0f85 haM/ ye shes sems dpa'i sa bon gyi/ /'od kyis phyogs bcu'i mgon po bskul/ /de yi 'od zer las</text></item>
<item><p>6b.4</p><section></section><text>byung ba'i/ /spyan la sogs pa mchog rnams kyi/ /bdud rtsi lnga yis chus gang ba'i/ /bum pas dbang bskur bkra shis sgra/ /rnga dung dril sogs rol mo'i sgra/ /dbu rgyan rdo rje 'chang ldan bya/ /de bzhin zla ba gnyis la sogs/ /'gro ba'i dbang bskur ma</text></item>
<item><p>6b.5</p><section></section><text>gtogs pa/ /thams cad sngon bzhin bshes gnyen dang / /gzugs kyi khyad par shes byas nas/ /byin gyis brlab cing mig la sogs/ /sa snying sogs bkod rdo rje gsum/ /gnas gsum mtshan las dbu rgyan la/ /rdo rje 'dzin pas mtshan pa'o/ /mgo</text></item>
<item><p>6b.6</p><section></section><text>snying lte ba gsang rkang par/ /oM hUM swA a hA rnams sam/ /cha shas ngo bo nyid kyis ni/ /sangs rgyas lnga yis dgang bar bya/ /hUM las rdo rje chu skyes ni/ /rtse lnga 'dab brgyad bsam par bya/ /oM las nor bu ge sar bskyed/ /phaT kyis gnyis kyi lam 'gogs pa'o/ /</text></item>
<item><p>6b.7</p><section></section><text>mtshan nyid lnga dang ldan bsams nas/ /bde mchog myong bar bya ba'i phyir/ /rang gi shes rab la zhugs nas/ /dbang po gnyis sbyar rjes chags byas/ /oM sarba ta thA ga ta a nu rA ga badzra swa b+hA ba At+ma ko\u0f85haM/ sbyor ba dang po'i ting 'dzin no/ /thugs ka'i sa bon 'od lcags</text></item>
<item><p>7a.1</p><section></section><text>kyus/ /sangs rgyas 'khor lo mkha' khyab pa/ /zhal zhugs zhu gyur rdo rjer phyung / /bad gnas zla ba lta bu'i gzugs/ /de las sa bon hUM bcu dgu/ /mi bskyod pa yi 'khor lo mchog /gsal bar bsams nas 'gro ba kun/ /phan</text></item>
<item><p>7a.2</p><section></section><text>phyir rim gyis dbyung bar bya/ /badzra d+h+r-ika gis rab bskul la/ /gong ma lta bu'i mi bskyod pa/ /sangs rgyas mdzad pa byas nas su/ /'dus nas bdag la zhugs par bsam/ /dzi ni dzika gis rnam snang dbyung / /dkar nag dmar po phyag drug pa/ /'khor lo</text></item>
<item><p>7a.3</p><section></section><text>ral gri rin chen pad/ /'dus nas shar gyi zla bar bsam/ /rat+na d+h+r-ika gis rin chen dbyung / /ser nag dkar po phyag drug pa/ /rin chen ral gri 'khor lo pad/ /'dus nas lho yi nyi mar bsam/ /A ro l-ika gis 'od dpag med/ /dmar nag dkar po</text></item>
<item><p>7a.4</p><section></section><text>phyag drug pa/ /pad+ma ral gri rin chen 'khor/ /slar 'dus nub kyi nyi mar bsam/ /pradz+nyA d+h+r-ika gis don yod grub/ /ljang nag dkar po phyag drug pa/ /ral gri 'khor lo rin chen pad/ /'dus nas byang gi nyi mar bsam/ /dang po rang gi rig ma 'khyud/ /rgyan</text></item>
<item><p>7a.5</p><section></section><text>kun brgyan pa'i na bza' dang / /rin chen sna tshogs dbu rgyan can/ /gdan ltar 'od kyi dkyil 'khor lo/ /mo ha ra tis spyan ma dbyung / /sku yi rdo rje dang 'dra ba/ /'khor lo ral gri rin chen pad/ /slar 'dus shar lhor zla bar bsam/ /dwe Sha ra tis mA ma kI/ /</text></item>
<item><p>7a.6</p><section></section><text>thugs kyi rdo rje dang 'dra ba/ /ut+pal ral gri rin chen pad/ /'dus nas lho nub zla bar bsam/ /rA ga ra tis gos dkar mo/ /gsung gi rdo rje dang 'dra ba/ /pad ral gri rin chen 'khor/ /'dus nas nub byang zla bar bsam/ /badzra ra tis sgrol ma dbyung / /rin</text></item>
<item><p>7a.7</p><section></section><text>chen dbang phyug dang 'dra ba/ /ut+pal 'khor lo rin chen pad/ /slar 'dus byang shar zla bar bsam/ /oM AHhUM gis lha mo drug /go rims bzhin du dbyung bar bya/ /gzugs kyi rdo rje rnam snang 'dra/ /me long ral gri rin chen pad/ /sgra yi rdo rje mi bskyod 'dra/ /</text></item>
<item><p>7b.1</p><section></section><text>pi waM ral gri rin chen pad/ /dri yi rdo rje rin chen 'dra/ /dung dang ral gri rin chen pad/ /ro yi rdo rje mtha' yas 'dra/ /snod dang ral gri rin chen 'khor/ /reg gi rdo rje don yod 'dra/ /gos dang rin chen 'khor lo pad/ /chos dbyings rdo rje sems dpa' 'dra/ /chos</text></item>
<item><p>7b.2</p><section></section><text>'byung ral gri rin chen pad/ /me mtshams la sogs grwa bzhi dang / /shar sgo g.yas g.yon zla steng bsam/ /ya mAn+ta kr-ita gshin rje'i gshed/ /mi bskyod lta bu phyag drug pa/ /tho ba ral gri rin chen pad/ /shar sgor khro dkyil nyi dbus dgod/ /pradz+nyAn+ta kr-ita</text></item>
<item><p>7b.3</p><section></section><text>shes mthar byed/ /snang mdzad lta bu phyag drug pa/ /dbyug pa ral gri rin chen pad/ /lho sgor nyi dbus nyi 'od 'bar/ /pad+man+ta kr-ita rta mgrin ni/ /mtha' yas lta bu phyag drug pa/ /pad+ma rin chen ral gri 'khor/ /nub sgor nyi dkyil khro dkyil bsam/ /big+h+nan+ta kr-ita</text></item>
<item><p>7b.4</p><section></section><text>bdud rtsi 'khyil/ /mi bskyod lta bu phyag drug pa/ /rdo rje ral gri rin chen pad/ /byang sgor nyi dbus khro dkyil bsam/ /de rnams rgod dang gdangs pa dang / /mche ba gtsigs dang bzhad byed pa/ /dbu skra dmar ser gyen du brjes/ /stag lpags smad g.yogs dang ldan</text></item>
<item><p>7b.5</p><section></section><text>pa/ /gtum pa'i sbrul gyis brgyan pa yi/ /dang pos rig ma 'khyud pa dang / /me yi 'od kyi 'khor lo nang / /gtum po rab tu bsam pa'o/ /de ltar dngos po thams cad kyis/ /rdzogs pa'i dkyil 'khor mthong nas su/ /sa bon 'od zer lcags kyu yis/ /gshin rje</text></item>
<item><p>7b.6</p><section></section><text>gshed bskul 'khor lo dgug /de dang lhan cig 'ongs pa'i bgegs/ /bskrad nas bsrung byas khro bo thim/ /bde bas rgyas pa'i dkyil 'khor ni/ /mdun du dmigs la mchod par bya/ /dung gi chu yis bsang gtor dang / /kun das kha bkang chus nye reg /mchod</text></item>
<item><p>7b.7</p><section></section><text>yon snod kyis mchod yon dang / /mtha' sogs dbye bas zhabs bsil lo/ /de bzhin khro bo gzhan bskul bas/ /'od zer gyis ni gzhug pa dang / /bcing dang rjes su dgyes bskyed nga / /chos kyi dbyings su byin gyis brlab/ /mos pas mig la sogs pa rnams/ /</text></item>
<item><p>8a.1</p><section></section><text>rdo rje gsum ni gnas gsum bkod/ /snga ma bzhin du dbang bskur bas/ /rigs kyi dbang bskur gzhag pa'o/ /sangs rgyas bzhi po mi bskyod pa/ /lha mo rang rang bdag pos brgyan/ /rnam snang mi bskyod snang mtha' yas/ /mi bskyod sgo srung</text></item>
<item><p>8a.2</p><section></section><text>mtshan ma'o/ /sa bon 'od kyis lha mo bkug /zhal zhugs zhu gyur rdo rjer phyung / /pad nang laM maM baM taM dang / /dzaHhUM baM hoHkhaM raM gyur/ /de yi 'od kyis bcu po dgug /rang rang sa bon la zhugs pas/ /nus dang ldan par rab byas nas/ /shes rab ba spu'i bu gar spro/ /</text></item>
<item><p>8a.3</p><section></section><text>'od rtse gzugs rdo rje sogs ni/ /rang rang mtshan mas rnam mdzes pa'i/ /dri med rgyan gyis brgyan pa'i sku/ /sgyu ma lta bur spro bar bya/ /de bzhin phyi yi gdugs la sogs/ /'od rtse las spro nam mkha'i khams/ /bkang ste bdag dang 'khor lo la/ /mchod par byas te</text></item>
<item><p>8a.4</p><section></section><text>mchod pa dang / /mchod pa po dang mchod gnas gsum/ /rmi lam lta bur shes bya'i phyir/ /tha dad las ni grol byas nas/ /sngags kyis byin gyis brlab par bya/ /oM sarba ta thA ga ta pU dza badzra swA b+hA wa At+ma ko\u0f85haM/ de nas brag ca'i sgra lta bur/ /sgra yul thams cad</text></item>
<item><p>8a.5</p><section></section><text>rab bsams nas/ /rdo rje dril bu bde dbyangs kyis/ /rang nyid lha yis bstod par bsgom/ /mi bskyod rdo rje ye shes che/ /rdo rje dbyings ni mkha' chen po/ /rdo rje gsum mchog dkyil 'khor gsum/ /gsang ba'i dbyings la phyag 'tshal bstod/ /rnam par snang mdzad</text></item>
<item><p>8a.6</p><section></section><text>dga' chen po/ /rdo rje zhi ba dga' ba che/ /rang bzhin gyis ni 'od gsal mchog /ston pa rdo rje phyag 'tshal bstod/ /rin chen rgyal po rab tu zab/ /rdo rje nam mkha' dri ma med/ /dngos nyid dag pas gos pa med/ /rdo rje sku la phyag 'tshal bstod/ /rdo rje dpag med rgyal po che/ /</text></item>
<item><p>8a.7</p><section></section><text>mi rtogs nam mkha' rdo rje 'dzin/ /'dod chags pha rol phyin pa brnyes/ /rdo rje gsung la phyag 'tshal bstod/ /dag pa rdo rje gdon mi za/ /bsam pa thams cad yongs rdzogs pa/ /rang bzhin dag pa nyid las byung / /rdo rje sems dpa' phyag 'tshal bstod/ /rlung dang</text></item>
<item><p>8b.1</p><section></section><text>me yi dkyil 'khor nas/ /pad+ma b+han+d+ha ra bdud rtsi lnga/ /zla ba nyi mar yi ge lnga/ /bsams nas 'od zer spro bya'o/ /rtag sogs bkug nas sa bon dgug /bzhu zhing bskol bas rlangs nas hUM/ /de byung rdo rje zhu byas nas/ /phreng ba'i rgyun du dbab par bya/ /oM gyis</text></item>
<item><p>8b.2</p><section></section><text>bsil bar byas nas su/ /lha rnams phyag tu spros byas la/ /lce hUM las byung rdo rje bkod/ /snying zla'i 'khor lo tshim par bya/ /dkyil 'khor rgyal ba mchog ces bya ba'i ting nge 'dzin to/ /ye shes sems dpa'i thugs 'od kyis/ /thub pa'i dbang pos kun</text></item>
<item><p>8b.3</p><section></section><text>rtog spangs/ /'gro kun sangs rgyas nyid byas nas/ /sa bon la ni thim par bya/ /thugs ka'i mtshan ma nang gnas pa/ /nyi ma'i dbus kyi yi ge hUM/ /'od zer rnam pa lnga ldan pa'i/ /tsa na'i 'bru tsam thig ler bsam/ /de yi 'od kyis gnas la sogs/ /rdo rje</text></item>
<item><p>8b.4</p><section></section><text>mchog gsum gsal byas nas/ /bzhag ste thig le lta bu ru/ /rang gi sems nyid zhugs par bya/ /de ma thag tu ting 'dzin gsum/ /grub pa rab tu bsam byas nas/ /de yi gsum pa las spro zhing / /thig le yan chad gsal bar bya/ /gzhan pa</text></item>
<item><p>8b.5</p><section></section><text>ba spu las spro zhing / /dkyil 'khor rten la sogs pa nas/ /khams kun bkang nas mtha' la bsdu/ /de rim yang ni spro ba sdu bya/ /yang ni sa bon 'od kyis ni/ /bde gshegs dgug gzhug zhu gyur nas/ /rdo rje'i lam nas phyung nas su/ /ze'u 'bru bum</text></item>
<item><p>8b.6</p><section></section><text>pa'i nang du dbab/ /de las rdo rje mthing ka che/ /nas tshad lte bar rin po che/ /yungs kar tshad tsam dbus su yang / /rten bcas ting 'dzin gsum po bsgom/ /rdo rje rtse lnga lcags kyu yis/ /phyung ste sna rtser gnas par bya/ /rdo rje nang nas thur sel rlung / /phyung ste</text></item>
<item><p>8b.7</p><section></section><text>gnas bya rnam pa gzhan/ /'di yi ting 'dzin gsum pa las/ /spro bsdu gong ma bzhin du bya/ /de la bzung bas stobs ldan na/ /brtan pa'i mtshan ma skye bar 'gyur/ /de skyes sprul pa 'phro ba ni/ /sangs rgyas byang chub sems dpa' dang / /rnam pa sna tshogs phyag mtshan</text></item>
<item><p>9a.1</p><section></section><text>rnams/ /yang nas yang du spro bsdu bya/ /sku gsung thugs kyi rdo rje dang / /ye shes sems dpa'i sa bon las/ /gsang sngags bzlas brjod spro byed pa/ /rim pa'am ni cig car bya/ /oM sogs re re brjod skad cig /sku rdo rje la sogs 'khor</text></item>
<item><p>9a.2</p><section></section><text>lo/ /spros pas nam mkha'i khams bkang nas/ /yan lag bcu gnyis gsum ldan mos/ /oM sogs re re brjod skad cig /ma bskul gnyis dang gong ma ltar/ /dang pos phyung ste nam mkha' la/ /bkod nas gnyis pa gong ma ltar/ /mchod pa'i lha mo spro byas nas/ /</text></item>
<item><p>9a.3</p><section></section><text>'khyud pa'i bde bas thub dbang rnams/ /bde chen dbang du gyur byas la/ /gsum pas nang du thim par bya/ /rdo rje dang ni gsal ba dang / /lam byung chos kyi 'khor lo las/ /steng du g.yas g.yon gnyi ga las/ /drag dang dal bar shes par bya/ /'byung ba hUM ste 'jug pa oM/ /</text></item>
<item><p>9a.4</p><section></section><text>gnas pa AH ste de nyid bzung / /ye shes sa bon ngo bo ste/ /gzhi rnams gcig tu brtsi bar bya/ /nyis brgya nyi shu rtsa lnga las/ /bzhi bsdus brgya phrag dgu nyid do/ /de ni nyi shu rtsa bzhi rim/ /nyi khri chig stong drug brgya'o/ /phra myur rnams kyis ngal ba bsal/ /spyan sogs glu</text></item>
<item><p>9a.5</p><section></section><text>yis bskul byas nas/ /sngon bzhin 'khor lo mchod bya ste/ /sems kyi gzengs ni bstod bya ste/ /nyam chung spyi bor mtho gang tshad/ /zla steng oM gyi brlan pa yi/ /bdud rtsi cho ga bzhin phab pas/ /rdo rje gsum sogs tshim par bya/ /baM las byung ba'i bum pa bzang / /zla</text></item>
<item><p>9a.6</p><section></section><text>gam phyed kyis kha bcad pa/ /thigs pa yid bzhin rin po ches/ /brgyan pa rkan gyi dbus su bsgom/ /'od zer lnga ni rab 'bar ba'i/ /oM ni lce yi rtse la bsam/ /de gzer rim pas dbab byas pas/ /nus dang ldan pas bkres skom gzhom/ /bkres skom la sogs</text></item>
<item><p>9a.7</p><section></section><text>nyon mongs la/ /rnal 'byor de ni kun brtsams nas/ /rdo rje thugs kyi bka' bzhin du/ /sdug bsngal thams cad 'byang bar 'gyur/ /cung zad ngal sos yul gzhan 'gro/ /gong mi'i cho gas brtan bya'i phyir/ /rdo rje gsum sngags ma zhen par/ /gsang sngags bzlas</text></item>
<item><p>9b.1</p><section></section><text>brjod yang bya'o/ /ldang bar 'dod na sngags pa yis/ /mchod bstod bdud rtsi myang byas la/ /oM AHhUM nyid brjod byas la/ /de nyid gsum la 'khor lo bsdu/ /las kyi rgyal ba mchog ces bya ba'i ting nge 'dzin to/ /dpal ldan gsang ba 'dus pa yi/ /rig pa'i</text></item>
<item><p>9b.2</p><section></section><text>lta ba ma thob pa'i/ /sems can thugs rjes gzung ba'i phyir/ /smon lam 'di ni sngon du bya/ /dpal dang ldan pa'i mi bskyod mgon/ /rnal 'byor gyis thob dge ba gang / /bde chen ye shes rang byung nas/ /sems can kun mkhyen sar 'god shog /gang zhig 'di</text></item>
<item><p>9b.3</p><section></section><text>mthong 'dod pa'am/ /gang zhig zhu bar 'dod pa des/ /thugs kyi dbang phyug grangs med pa/ /mgon po de ni mthong bar shog /nam mkha' mtha' klas phyogs bcu ru/ /sems can kun gyi don spyod la/ /ji ltar thugs kyi dbang phyug bzhin/ /bdag gis kyang</text></item>
<item><p>9b.4</p><section></section><text>ni spyod par shog /ji srid thog ma med pa nas/ /'khor ba yi ni mthar thug par/ /de srid sems can phan pa nyid/ /sangs rgyas spyod pa bdag spyod shog /ji srid sangs rgyas sna tshogs rnams/ /'jig rten bshes gnyen mya ngan 'das/ /de yi bstan pa'i don du ni/ /</text></item>
<item><p>9b.5</p><section></section><text>bskal pa'i bskal par byed par shog /rdo rje 'chang sogs gzugs kyis ni/ /bdag gis phyogs bcur sprul gyur cig /sngags kyi tshul gyis sems can rnams/ /de tshe bdag gis 'dul gyur cig /ting 'dzin las ni langs nas ni/ /lha yi nga rgyal dang</text></item>
<item><p>9b.6</p><section></section><text>ldan pas/ /spyod yul sems tsam shes byas la/ /rang gi lha yi gzugs su dmigs/ /yang na spyod yul de dag nyid/ /rang rang dag bas gnas pa'o/ /so so rang rig chos nyid pas/ /rnam snang mdzad la sogs par snang / /yang na rdo rje 'dzin pa ste/ /rang</text></item>
<item><p>9b.7</p><section></section><text>yid dga' bar byed pa'i phyir/ /dbugs rtog spangs nas rab bsgoms nas/ /gsang ba chen po mchod pa'o/ /rang gi kha zas za dus su/ /snying khar 'khor lo rab bsgoms la/ /bdud rtsi sha yi sbyor ba yis/ /gong ma lta bur sbyang byas te/ /de nyid gsum ni</text></item>
<item><p>10a.1</p><section></section><text>po zhes bya ba ni byang chub chen po'i mtshan nyid dam par dngos po dang dngos po med pa rnam par spangs pa'i sems tsam ni 'dir gti mug ste/ chos thams cad grub pa med pa'i ngo bor gyur pa'o/ /de nyid kyi phyir/ /dngos po thams cad dang bral ba/ /phung po khams dang</text></item>
<item><p>10a.2</p><section></section><text>skye ched dang / /gzung dang 'dzin pa rnams par spang / /chos bdag med pa mnyan nyid pas/ /rang sems gzod nas ma skyes pa/ /stong pa nyid kyi rang bzhin no/ /zhes gsungs pa yin no/ /de'i rig ni gti mug chen po'i rigs te/ rnam par snang mdzad kyi sku dang gsung</text></item>
<item><p>10a.3</p><section></section><text>dang thugs dang rigs de las skyes pa rnams so/ /de'i mchog gi snying po'i snying po ni rigs kyi bdag po'i snying po'o/ /de bcom ldan 'das de nyid kyi spyan sngar zhugs so zhes bya bar sbyar te/ rnam par snang mdzad kyi phyag rgya chen po dang gcig tu gyur pa ste/ sku thams cad ni dkar po/ / </text></item>
<item><p>10a.4</p><section></section><text>'di zhal dang po'ang dkar po'o/ /g.yas pa ni nag po'o/ /g.yon pa ni dmar po ste/ phyag g.yas pa na 'khor lo bsnams pa'o/ /spyan sngar zhes bya ba ni mi bskyod pa'i shar phyogs kyi cha la bzhugs par gyur pa ste/ zla ba'i dkyil 'khor gyi steng na rdo rje'i skyil mo krung du bzhugs pa'o/ /</text></item>
<item><p>10a.5</p><section></section><text>de bzhin gshegs pa thams cad kyi rin po che ni rin chen 'byung ldan gyi sku dang gsung dang thugs rdo rje ste/ de 'byung bar byed pa'i ting nge 'dzin gang yin pa de ni de bzhin gshegs pa thams cad kyi rin po che 'byung ba'i rdo rje dpal gyi ting nge 'dzin de la snyoms par zhugs pa'o/ /yid bzhin gyi</text></item>
<item><p>10a.6</p><section></section><text>nor bu'i rigs zhes bya ba la sogs pa la bag chags dang bcas pa'i nyon mongs pa thams cad dang bral ba'i mnyam pa nyid kyi ye shes kyi sngon gyi 'phen pa'i shugs kyis sems can thams cad kyi bsam pa yongs su rdzogs par mdzad pas yid bzhin gyi nor bu dang chos dang mthun pa'i</text></item>
<item><p>10a.7</p><section></section><text>phyir yid bzhin gyi nor bu'i sgrar brjod do/ /don de nyid kyi phyir/ /dngos po 'di dag ma skyes pas/ /chos dang chos nyid spangs pa ste/ /nam mkha' lta bur dag med pa/ /byang chub tshul 'di brtan pa'o/ /zhes gsungs pa yin no/ /de'i rig pa ni rin chen 'byung ldan gyi sku dang</text></item>
<item><p>10b.1</p><section></section><text>gsung dang thugs dang de'i rigs las skyes pa rnams so/ /rin chen dpal gyi phyag rgya chen po ni rin chen 'byung ldan gyi phyag rgya chen po ste/ de dang gcig tu gyur pa nyid ni yang dag par sbyor ba'o/ /de nyid ni nam mkha'i gnas te nam mkha' la gnas pas na nam mkha'i gnas</text></item>
<item><p>10b.2</p><section></section><text>zhes bya ste/ nam mkha' ltar gos pa med pa'i mnyam pa nyid kyi ye shes la nam mkha'i gnas zhes zer te/ gang rin chen 'byung ldan gyi sbyor ba la gnas pas mnyam pa nyid kyi ye shes thob par 'gyur bas na de ni nam mkha'i gnas zhes bya'o/ /bcom ldan 'das kyi sku thams</text></item>
<item><p>10b.3</p><section></section><text>cad dang zhal dang po ni ser po'o/ /zhal g.yas pa ni nag po'o/ /g.yon pa ni dkar po ste/ phyag g.yas pa na rin po che bsnams te/ bcom ldan 'das kyi g.yas phyogs su nyi ma'i dkyil 'khor la rdo rje'i skyil mo krung du bzhugs so/ /yang bcom ldan 'das ji skad</text></item>
<item><p>10b.4</p><section></section><text>gsungs pa'i ting nge 'dzin la snyoms par zhugs nas snying po phyung ngo zhes bya bar sbyar te/ bsam pa dang bsam par bya ba gnyis su med pa so sor rtog pa'i ye shes kyi ngo bo ni de bzhin gshegs pa thams cad kyi 'dod chags chen po ni de bzhin gshegs pa thams cad kyi 'dod</text></item>
<item><p>10b.5</p><section></section><text>chags chen po ste/ bcom ldan 'das 'od dpag tu med pa'i sku dang gsung dang thugs kyi phyag rgya'i mtshan nyid do/ /de 'byung bar byed pa ni rdo rje ltar mi phyed pa ste/ /de skad ces bya ba'i ting nge 'dzin gang yin pa de la snyoms par zhugs so/ /dmigs pa med pa'i thugs rdo rje chen po ni rdo rje 'dod</text></item>
<item><p>10b.6</p><section></section><text>chags so/ /de'i rings ni snga ma bzhin no/ /'jig rten dbang phyug gi rig pa'i bdag po phyag rgya chen po ni 'od dpag med kyi phyag rgya chen po ste/ /sku thams cad dang zhal dang po ni dmar po/ /zhag g.yas pa ni nag po'o/ /g.yon pa ni dkar po ste/ /bcom ldan 'das kyi phyag g.yas</text></item>
<item><p>10b.7</p><section></section><text>pa na pad+ma bsnams pa'o/ /de nas bcom ldan 'das snga ma bzhin du thams cad mdzad nas thugs las phyung ngo zhes bya bar sbyar te/ sems dang sems las byung ba gnyis su med pa'i bya ba grub pa'i ye shes kyi ngo bo yin pas na de bzhin gshegs pa thams cad do/ /de nyid ni gdon</text></item>
<item><p>11a.1</p><section></section><text>don brtson bya/ /de yan chad ni sngon du bsnyen pa bya ba'i cho ga rgyas par bshad zin to// //da ni slob ma rnams la dbang bskur ba'i cho ga bshad par bya'o/ /de la gang gis dbang bskur zhe na/ dang por zhugs dang dang po pa/ /thams cad</text></item>
<item><p>11a.2</p><section></section><text>kun gyi slob dpon no/ /cung zad ye shes dbang gyur pa/ /nus dang ldan pa'i slob dpon no/ /ye shes dbang du gyur pa ni/ /sbyor ba rnyed pa'i slob dpon no/ /de rnams ci rigs mnyes byas nas/ /de yis dkyil 'khor brtsam pa'o/ /gang dag gi don du zhe na/ /dad ldan</text></item>
<item><p>11a.3</p><section></section><text>gtong phod brtson 'grus ldan/ /snod rung srog la mi lta ba/ /tshe 'dir dngos grub thob 'dod pas/ /gnyis sam gsum gyi bar du zhus/ /sku gzugs bris dang lder so dang / /glegs bam rdo rje la sogs dang / /mchod rten la sogs gnas pa'i phyir/ /gnyis</text></item>
<item><p>11a.4</p><section></section><text>sam gsum gyi bar du zhus/ /gang dag sdig pa'i las dbang gis/ /mngon du'am rmi lam dag tu ni/ /lha 'khrug pa yis mtshan ma mthong / /gnyis sam gsum gyi bar du zhus/ /mos dang brtan la dad pa can/ /gzhan la phan dga' mthong nas ni/ /ma zhus kyang ni</text></item>
<item><p>11a.5</p><section></section><text>de bos la/ /phan 'dod phyir ni dkyil 'khor brtsam/ /de ci'i phyir zhe na/ /bum pa'i dbang gis rab sbyor bas/ /sa brgyad pa ru yang dag gnas/ /gang dag gsang ba'i dbang gis ni/ /dgu pa dang ni bcu par byed/ /shes rab ye shes dbang gis ni/ /rdo rje lta bur</text></item>
<item><p>11a.6</p><section></section><text>rab gnas pa'i/ /'bras bu 'byung bar nus mthu ldan/ /dang po bzhi par shes par bya/ /rab gnas ma byas gzugs brnyan la/ /thal bar brlag kyang 'bras bu med/ /sngags dang bral ba'i sbyin sreg bzhin/ /lus nyon mongs pa kho nar zad/ /de bas ji srid</text></item>
<item><p>11a.7</p><section></section><text>gnas pa'i bar/ /mchod pa'i rten du rung bya dang / /'khor los sgyur ba bzhin te dag /byin gyis brlab phyir brtsam pa'o/ /sngon bsags sdig pa dpag med rnams/ /skad cig gis ni zad byed pa/ /dkyil 'khor zhugs dang dbang bskur ba/ /de yis rab tu byed pa</text></item>
<item><p>11b.1</p><section></section><text>nas/ /ye shes kyis kyang 'debs pa yi/ /cho ga zab mos sdig pa zad/ /mtshan ma'i 'bras bu mi 'byung zhing / /gong gi yon tan ldan par mdzad/ /thabs ji ltar zhe na/ bdag nyid chen po de la gong du smos pas zhu ba gsol ba dang / khyod kyis spro bya rnams</text></item>
<item><p>11b.2</p><section></section><text>tshogs sam dri bar bya'o/ /des kyang kha cig ni tshogs/ kha cig ni ma tshogs zhes gsol nas/ 'dzab bzlas pa bya'o/ /'phral du dben par 'dug nas ni/ /lha yi 'khor lo bsgom byas la/ /tshogs 'phel bgegs ni zhi ba'i phyir/ /sngags kyi bzlas</text></item>
<item><p>11b.3</p><section></section><text>brjod byas pa yin/ /de nyid gsum par yi ge gzhug /yang na dbyung ba bar du gzhug /sgrub pa de'am phreng sngags sam/ /rig pa dang bcas bzla bar bya/ /du ma rab tu bzla ba'am/ /'khor bdag 'bum ste rang lha'i 'bum/ /gzhan dag khri phrag bzla byas te/ /</text></item>
<item><p>11b.4</p><section></section><text>bsam mam dngos su bka' thob bri/ /gsum pa bsrungs nas 'dzab bya ba/ /cho ga bzhin te rang gis sam/ /sbyor ba dag gis dag byas nas/ /ri mo'i dkyil 'khor bri ba brtsam/ /lha khang grang nga ma skyed tshal gyi/ /byang shar mtshams ni ji lta bar/ /shar dang byang du</text></item>
<item><p>11b.5</p><section></section><text>dma' ba yi/ /mkhas pas sa ni btsal bar bya/ /der ni bcags nas sa brkos te/ /lhag 'gyur yang na rdzing 'dra ba/ /chus bkang mi g.yo g.yas su 'khyil/ /ma rung 'khyil ba'i phur bus gzhom/ /der ni sa bdag phyogs skyong ba/ /phyogs su bskyed</text></item>
<item><p>11b.6</p><section></section><text>nas sngon bzhin du/ /gtor ma byin brlabs dbul byas nas/ /sa gsol byas nas gshegs su gsol/ /ting 'dzin rim pa gsum pos ni/ /dkyil 'khor la sogs sta gon nas/ /mchod bstod bdud rtsi myang ba dang / /gtor ma yon dang phyi mchod 'bul/ /</text></item>
<item><p>11b.7</p><section></section><text>sbyin sreg gis ni tshim byas nas/ /gsol ba btab ste nam mkha' la/ /khung bu brko ba'i ched du yang / /byin gyis brlab phyir dgod par bya/ /las kyi rdo rje slob ma yis/ /lto 'phye brtags nas 'jor gyis klog /mgrin pa lte ba pus mo tsam/ /dngos grub</text></item>
<item><p>12a.1</p><section></section><text>rim pas brko bar bya/ /tho bas bong ba dag dkrugs nas/ /zhib mor btags nas btsags nas su/ /shis pa'i phyir dang dge ba'i phyir/ /rin chen 'bru sman nang du gzhug /de sting sa gtsang gzhan las kyang / /stegs bu khru gang dpangs</text></item>
<item><p>12a.2</p><section></section><text>brtsigs nas/ /dam tshig lnga yis rab byugs te/ /steng rgyan sogs pas mdzes par bya/ /rang gi lha yi rnal 'byor ram/ /yang na bgegs dgra'i rnal 'byor gyis/ /dbang bskur blangs nas bgegs kyi tshogs/ /bskrad pas nang nyid dag par bsam/ /</text></item>
<item><p>12a.3</p><section></section><text>oM b+hu khaM gi sngags kyis ni/ /mkha' la ri rab bskyed par bya/ /hUM laM hUM zhes rdo rje'i bdag /sa gzhir byas nas brtan par bya/ /oM mi di na'i badzri b+ha ba ban+d+ha hUM/ sngon bzhin srung ba'i 'khor lo nas/ /rjes chags mtha' yi sbyor dang po/ /dkyil 'khor phyung ste mnyes</text></item>
<item><p>12a.4</p><section></section><text>mdzad pa/ /dkyil 'khor rgyal ba mchog bdag nyid/ /'khor lo gong dang 'og las byed/ /las kyi rgyal mchog sbyor bdag nyid/ /de yi dbang phyug mgon po ni/ /ting 'dzin gsum gyi mchog gyur yin/ /dpa' bo rdo rje dril 'dzin pas/ /thams cad dang ni</text></item>
<item><p>12a.5</p><section></section><text>bdag mnyam mo/ /rang bzhin gyis ni bdag dag go/ /rdo rje'i bdag nyid nga rgyal bskyed/ /'khor lo'i dbus su gnas pa la/ /rdo rje dril bu 'dzin pa yi/ /rtag sogs las kyi rdo rje yis/ /mchod nas dkyil 'khor gsol ba gdab/ /de bzhin gshegs pa</text></item>
<item><p>12a.6</p><section></section><text>kun zhi ba'i/ /de bzhin gshegs pa kun gyi gnas/ /chos kun bdag med pa yi chos/ /dkyil 'khor dam pa bshad du gsol/ /mtshan nyid thams cad yang dag rdzogs/ /mtshan nyid med pa thams cad spangs/ /kun du bzang po sku yi mchog /dkyil 'khor</text></item>
<item><p>12a.7</p><section></section><text>dam pa bshad du gsol/ /zhi ba'i chos mchog yang dag byung / /ye shes spyod yul rnam spyod pa/ /kun du bzang po gsung gi mchog/ /dkyil 'khor dam pa bshad du gsol/ /sems can kun gyi sems chen po/ /rang bzhin dag pas dri ma med/ /kun du bzang</text></item>
<item><p>12b.1</p><section></section><text>po thugs kyi mchog /dkyil 'khor snying po bshad du gsol/ /mi bskyod rdo rje khros byas nas/ /ma dang Ta las rang gi mig/ /nyi zlar bskyed nas mig 'bras hUM/ /rdo rje las spros sprul par bya/ /rkang mthil haM las rdo rje bskyed/ /g.yas pa rdo rje g.yon pa dril/ /'gying</text></item>
<item><p>12b.2</p><section></section><text>bag mche gtsigs hUM brjod cing / /phyogs kun 'bar bar blta bar bya/ /g.yas brkyang g.yon brkyang zlum po dang / /sa ga bzhi ste mi bskyod pa'i/ /rnal 'byor gyis ni phyogs bzhi ru/ /dang por rab tu brtsam pa'o/ /khro bo re res drug drug tu/ /phyogs bcu</text></item>
<item><p>12b.3</p><section></section><text>rnams su brtsams byas pas/ /'khor los bgegs kyi tshogs rnams ni/ /bskrad par gdon mi za bar 'gyur/ /rus sbal stobs dang rdo rje gar dang rdo rje sgra/ /lcags kyu thabs dang ting 'dzin thabs dang mtha' yas thabs/ /gshin rje gshed kyi nga rgyal gyis</text></item>
<item><p>12b.4</p><section></section><text>gnas nas/ /shar gyi phyogs su rnal 'byor pas bya'o/ /rdo rje gdengs pa dang ni rdo rje 'jigs su rung ba dang / /ral gri thabs dang phub kyi tshul dag dang / /rdo rje skyil krung rnam par rgyal ba'i thabs/ /shes rab mthar byed kyis ni lho phyogs brtsam/ /rdo rje 'joms tshul</text></item>
<item><p>12b.5</p><section></section><text>dang ni rdo rje ro langs dang / /rdo rje thabs dang ma dung gi thabs dag dang / /pad+mo'i 'dug stangs gsus po che yi thabs/ /rta mgrin gyis ni nub kyi phyogs su brtsam/ /rkang pa ya gcig stangs dang rdo rje tho ba dang / /'khor lo'i thabs dang sems dba'i skyil krung dang / /sprin</text></item>
<item><p>12b.6</p><section></section><text>sgra dang ni gzhu yi thabs dang ni/ /bdud rtsi 'khyil pas byang phyogs nas brtsam mo/ /seng ge thabs dang rdo rje gdu bu dang / /ba dan thabs dang thag mdung bskor ba'i thabs/ /bzang po'i 'dug stangs phur bu brdung ba yi/ /shar lho'i mtshams su 'dod pa'i rgyal pos</text></item>
<item><p>12b.7</p><section></section><text>brtsam/ /seng ge glal dang bud med sgyu 'phrul thabs/ /zhags pa'i thabs dang mchod sbyin pa yi thabs/ /tsog bu'i 'dug stangs dang ni ra ba'i thabs/ /lho nub mtshams nas dbyug pa sngon pos brtsam/ /rdo rje sgrog dang stobs po che gdengs dang / /pad+mo'i stabs dang</text></item>
<item><p>13a.1</p><section></section><text>mtshon rtse gcig pa'i thabs/ /rtse ba'i thabs dang mtshams bcing pa yi thabs/ /nub byang mtshams dang stobs po ches brtsam mo/ /bung ba 'phur stabs zhal bzhir byin brlabs dang / /gtun shing thabs dang mda' 'phangs pa yi thabs/ /</text></item>
<item><p>13a.2</p><section></section><text>dpa' bo 'dug stangs bkra shis rgyal mtshan stangs/ /byang shar mtshams nas mi g.yo mgon pos brtsam/ /rdo rje gsor ba dang ni rdo rje mche ba dang / /be con thabs dang thag pa'i 'khor lo'i thabs/ /phyir 'gyed pa dang phyogs bcing ba yi thabs/ /steng gi phyogs nas</text></item>
<item><p>13a.3</p><section></section><text>'khor los sgyur bas brtsam/ /rdo rje sgeg pa dang ni rdo rje gad mo dang / /mi 'jigs ba yi thabs dang phyag 'tshal ba yi thabs/ /phur bus gnas lngar gdab dang mtshon cha lnga yi thabs/ /'og gi phyogs nas gnod mdzes kyis brtsam mo/ /de rnams kyis ni bgegs kyi tshogs/ /</text></item>
<item><p>13a.4</p><section></section><text>ru tra'i bi bo sha na dang / /tshangs pa'i srin po gza' phur bu/ /gtso bo drug cu rtsa bzhi skrod/ /sku gsung thugs kyi rdo rje can/ /sangs rgyas thams cad bdag la gson/ /bdag ni dpal ldan rdo rje 'dzin/ /bka' yi 'khor lo rab sbyor bas/ /gal te gang gis bdag</text></item>
<item><p>13a.5</p><section></section><text>bka' 'goms/ /rdo rje 'bar ba'i gzugs 'di yis/ /'dod gsum bskyed lus bshig byed de/ /'jigs par 'gyur gyi gzhan du min/ /bgegs bsal bya phyir phur bu yang / /stod ni khro bo smad zur gsum/ /bdud rtsi 'khyil par bsams nas su/ /dkyil 'khor</text></item>
<item><p>13a.6</p><section></section><text>dbus su gdab par bya/ /oM g+ha g+ha g+hA ta ya g+hA ta ya/ /sarba duSh+Tan phaT/ kI la ya kI la ya/ sarba pA paM phaT/ hUM hUM hUM badzra ka'i la ya/ badzra d+ha ro Adz+nyA pa ya ti/ kA ya wAka tsit+ta badzra kI la ya hUM phaT/ de las 'od zer 'khrugs shing 'bar/ /phyogs bcu bdud bcom slar</text></item>
<item><p>13a.7</p><section></section><text>'dus nas/ /mtshams dang ra ba gur bcing bas/ /dkyil 'khor sa ni srung ba'o/ /sa gnon phyag rgyas sa la man na/ /sa yi lha mo bton gyur nas/ /me tog sogs pas mchod nas ni/ /sbran phyir gsol ba gdab par bya/ /skyob ba sangs rgyas thams cad kyis/ /spyod pa'i tshul</text></item>
<item><p>13b.1</p><section></section><text>dang khyad par gyi/ /sa dang pha rol phyin pa la/ /lha mo khyod ni dpang por gsol/ /skyob pa shAkya seng ge yis/ /ji ltar bdud kyi stobs bcom pa/ /de ltar bdag gis bdud bcom nas/ /dkyil 'khor kun du bri bar bya/ /de skad gsol nas zhal gyis bzhes/ /de nyid</text></item>
<item><p>13b.2</p><section></section><text>du ni thim par 'gyur/ /bdag nyid kyis ni bsang gtor sogs/ /byas nas de ru nyal bar bya/ /mtshan mo gnyis pa'i cha dang por/ /dri zhim sogs kyis rab bskus la/ /me tog sil ma la sogs bkram/ /tsan+dan mchog sogs maN+Dal bya/ /de ru ting nge 'dzin gsum</text></item>
<item><p>13b.3</p><section></section><text>mam/ /yang na lhag par mos pa yis/ /rten dang bcas pa dam tshig gi / dkyil 'khor rab tu dgod par bya/ /de nas bdag nyid spro bskyed la/ /ye shes 'khor lo bkug nas ni/ /byin brlabs mchod dang bstod pa dang / /bdud rtsi myang bas mnyes par bya/ /bum pa</text></item>
<item><p>13b.4</p><section></section><text>nag nog med pa la/ /mchu 'phyang zhabs ni brtan pa dang / /rdo rje'i chus byugs nyi shu gcig /yang na drug tu sta gon bya/ /mgul pa dar gyi cod pan mtshan/ /a mra la sogs kha rgyan can/ /spos bsreg dri zhim chu yis bkang / /rang rang sngags kyi bzlas pa'o/ /'bru</text></item>
<item><p>13b.5</p><section></section><text>lnga sman lnga rin chen lnga/ /'khor lo dri chu yon snod bsdu/ /mtshan ma lnga yis brgyan pa yi/ /rnam rgyal bum pa bdag pos bzla/ /rdo rje pad+mas btsir nas su/ /me tog dkar po de ru gtor/ /bdag gis slob ma thams cad la/ /dbang bskur mdzod cig gsol ba</text></item>
<item><p>13b.6</p><section></section><text>gdab/ /bdud rtsi 'khyil bzlas bum pa la/ /ku sha'i bem por bcas ba yis/ /bdag gis slob ma thams cad la/ /bgegs bzlog gsol zhes snyan gsan dbab/ /de rnams byin gyis brlabs byas la/ /thun gsum gtor ma phul nas kyang / /mchod bstod</text></item>
<item><p>13b.7</p><section></section><text>bdud rtsi myang byas la/ /so so'i sngags kyis mnyes par bya/ /'khor lo sngon bzhin mchod byas la/ /lag par pog por thogs nas su/ /pus mo btsugs nas thal sbyar bas/ /dkyil 'khor sogs la snyan gsan dbab/ /bcom ldan mi bskyod rdo rje yi/ /rig</text></item>
<item><p>14a.1</p><section></section><text>sngags rgyal la phyag 'tshal bstod/ /bdag gis snying rje'i dkyil 'khor ni/ /mgon po bri bar 'dod pa ste/ /slob ma rnams la phan phyir dang / /khyed la mchod pa'i don du ni/ /de bas bcom ldan gus bdag la/ /byin rlabs gnang bar mdzad</text></item>
<item><p>14a.2</p><section></section><text>par rigs/ /dgongs shing bdag la sangs rgyas dang / /'gro ba'i 'khor lo don byed rnams/ /'bras gnas byang chub sems dpa' dang / /gang zhig gzhan yang sngags kyi lha/ /lha dang 'jig rten skyong ba dang / /'byung po byang chub ston pa rnams/ /sems can</text></item>
<item><p>14a.3</p><section></section><text>bstan la mngon dga' ba'i/ /gang zhig rdo rje'i ming can rnams/ /che ge bdag ni rdo rje che/ /dkyil 'khor byang chub sems 'byung ba/ /ji ltar nyer spyod nus pa yis/ /'gro dag don du bri bar bya/ /slob ma dang bcas bdag la ni/ /thugs rjes nye bar bzung nas ni/ /</text></item>
<item><p>14a.4</p><section></section><text>tshogs pa thams cad dkyil 'khor du/ /byin gyis brlab par mdzad du gsol/ /snyan gsan lan gsum du gsol nas/ /mchod pa la sogs rab sbyar nas/ /mtshams la sogs pa bcings nas ni/ /phyi rol byung nas slob ma gzung / /shes rab chen po</text></item>
<item><p>14a.5</p><section></section><text>dga' chen po/ /nga rgyal med cing drin lan shes/ /rigs ldan yon tan dad pa che/ /gzugs mdog gzhon pas brgyan pa'o/ /gsang sngags kyi ni grub pa mchog /'dod pa rab tu ldan 'gyur na/ /dman pa'i rigs dang byad ngan dang / /yon tan med kyang gzung</text></item>
<item><p>14a.6</p><section></section><text>bar bya/ /slob dang yid ches dad ldan dang / /theg chen dga' ba'i bdag nyid dang / /dkyil 'khor mthong dang sngags 'grub 'dod/ /tshogs 'phel phyir ni 'khor lor gzung / /snod ldan 'khor ni bzhi po dang / /'di dang pha rol bsod nams 'dod/ /snod dang snod</text></item>
<item><p>14a.7</p><section></section><text>min rab bsgrags la/ /bdag nyid rang gi nang du 'gro/ /ting 'dzin rdo rje chu skyes kyis/ /sbyang ba'i slob mas khang pa'i sgor/ /thal mo sbyar ba byas nas ni/ /tshig 'dis gsol ba lan gsum gdab/ /ston chen khyod la bdag dga' bo/ /brtan po byang chub chen po'i</text></item>
<item><p>14b.1</p><section></section><text>lam/ /mgon po chen po bdag 'dod de/ /de nyid dam tshig bdag la stsol/ /bdag la byang chub sems kyang stsol/ /sangs rgyas chos dang dge 'dun dang / /skyabs su 'gro ba bdag la stsol/ /thar chen khang pa brtsegs pa ru/ /mgon pos bdag ni gzhug par</text></item>
<item><p>14b.2</p><section></section><text>mdzod/ /de ltar brjod pas bla ma yi/ /slob ma gcig ni gtsor byas nas/ /de sogs rnams la tshig 'di yis/ /gzhug phyir brod pa bskyed par bya/ /bu tshur shog cig theg chen gyi/ /cho ga sngags kyi spyod pa'i tshul/ /khyod la yang dag bstan par bya/ /tshul chen</text></item>
<item><p>14b.3</p><section></section><text>khyed kyis bsten par gyis/ /sangs rgyas dus gsum las byung ba/ /sku gsung thugs kyi rdo rje can/ /gzhal med ye shes thob pa ni/ /rdo rje sngags kyi don bsgom yin/ /ci phyir dpag med sngags rnal 'byor/ /shAkya seng ge sogs rab kyis/ /drag po chen po</text></item>
<item><p>14b.4</p><section></section><text>bdud kyi tshogs/ /dpung chen de dag gzhom byas nas/ /'jig rten rjes 'jug rtogs nas su/ /'khor lo bskor nas mya ngan 'das/ /de phyir blo ldan bu khyod kyis/ /thams cad mkhyen pa thob par gyis/ /de ltar bgyi zhes der 'dug nas/ /bla mas tshig gis</text></item>
<item><p>14b.5</p><section></section><text>byang chub sems/ /ma bskyed pa ni bskyed par bya/ /bskyed pa yin na 'phel bar bya/ /sdig pa bshags pa rjes yi rang / /bsngo dang gsol ba skyabs 'gro dang / /byang chub sems bskyed lam bstan dang / smon lam gdab pa sngon 'gro bya/ /'khyil bzlas bsrungs nas</text></item>
<item><p>14b.6</p><section></section><text>gnas gsum du/ /'khor lo rdo rje pad+ma las/ /oM hUM AHni bkab byas la/ /rdo rje khu tshur dri chus byug /spyi bor me tog mdun du spos/ /mar me dri ni snying ga ru/ /las kun byed pa'i sngags bzlas nas/ /mchod pa'i don du sbyin par bya/ /a shwat+tha dang u dum</text></item>
<item><p>14b.7</p><section></section><text>pAr/ /me tog rtse mo sor bcu gnyis/ /drang po dri zhim gyis byugs pa/ /dngos grub ltas phyir sbyin par bya/ /ha cang ring min thung ba min/ /ku sha sngon po 'bus ma zos/ /rmi lam mi 'khrug bkra shis phyir/ /nyag ma gnyis ni par bya/ /sum bsgril mdud</text></item>
<item><p>15a.1</p><section></section><text>skyes pa'o/ /gtan tshigs de nyid kyi phyir/ stong ba nyid kyi rang bzhin no/ /zhes bya'o/ /de nas bcom ldan 'das kyis byang chub kyi sems 'di gsungs so zhes bya bar sbyar ro/ /mi zad pa rdo rje zhes bya ba ni sems dang sems las byung ba rnams rtag tu ro gcig par gnas pa ni</text></item>
<item><p>15a.2</p><section></section><text>mi zad pa'o/ /de nyid mi phyed pas na rdo rje ste/ /de la dmigs pa'i ting nge 'dzin la ni mi zad pa'i rdo rje zhes bya'o/ /dngos po 'di rnams ma skyes pas/ /zhes bya ba ni ji skad du bshad pa'i phung po la sogs pa dang / mi bskyod pa'i rigs kyi ngo bo nyid do/ /ci'i phyir zhe na/ chos dang chos nyid</text></item>
<item><p>15a.3</p><section></section><text>med pa ste/ /zhes bya ba gsungs te/ gang gi phyir shes rab kyi stos kyis rnam par brtags par gyur na chos rnams dmigs su med de/ /des na de rnams kyi de bzhin nyid kyang tha snyad tsam ste rdzas su med do/ /chos rnams dngos po med pa'i ngo bo nyid du tshul ji ltar blta zhe na/ de'i phyir/ nam</text></item>
<item><p>15a.4</p><section></section><text>mkha' lta bur bdag med pa/ /zhes bya ba gsungs te/ ji ltar nam mkha' ni rdzas thams cad kyi dngos po'i ngo bo nyid med pa de bzhin du chos thams cad kyang bdag med par blta bar bya'o zhes dpes nye bar bstan pa yin no/ /byang chub tshul zhes bya ba ji skad bstan pa'i byang chub kyi sems la</text></item>
<item><p>15a.5</p><section></section><text>thos pa dang bsam pa dang bsgom pa'i rang bzhin gyi shes rab ni byang chub kyi tshul yin bas byang chub kyi tshul te/ des byang chub thob par 'gyur bas na byang chub kyi tshul zhes bya'o/ /de bzhin gshegs pa thams cad ni yid bzhin gyi nor bu'i rigs kyi ngo bo nyid do/ /de rnams kyi bdag med pa</text></item>
<item><p>15a.6</p><section></section><text>ni ji skad du bshad pa nyid do/ /de nyid rdo rje ste/ de la dmigs pas mid de skad ces bya ba'i ting nge 'dzin gang yin pa de la snyoms par zhugs te bzhugs pa'o/ /chos rnams thams cad dngos med cing / /zhes bya ba ni phung po la sogs pa dang yid bzhin gyi nor bu'i rigs so/ /chos kyi</text></item>
<item><p>15a.7</p><section></section><text>mtshan nyid rnam par spangs/ /zhes bya ba ni gzugs la sogs pa'i chos rnams kyi rigs bskyed pa la sogs pa'i mtshan nyid ni chos kyi mtshan nyid de/ de ltar bu'i chos kyi mtshan nyid de spangs pas don dam par ni chos rnams kyi skye ba'i rgyu med pas na skye ba med pa'o/ /skye ba med par</text></item>
<item><p>15b.1</p><section></section><text>gyur pa de nyid kyi phyir dge slong dag gsum po 'di dag ni 'dus byas rnams kyi 'dus byas pa'i mtshan nyid yin no/ /gsum po gang zhe na/ skye bar yang shes par bya'o/ /'jig par yang shes par bya'o/ /gnas pa las gzhan du 'gyur ba yang shes par bya'o zhes bya ba la sogs pa ni chos kyi mtshan nyid de/ </text></item>
<item><p>15b.2</p><section></section><text>chos rnams med pa'i phyir de med de/ /mo gsham bu sngo bsangs sam dkar po zhes bya ba la sogs pa dang 'dra'o/ /des na/ /chos kyi mtshan nyid rnam par spangs/ /zhes bya'o/ /'on rigs ji ltar skyed par byed ce na/ bdag med chos las kun du 'byung / /zhes gsungs te/ bdag med</text></item>
<item><p>15b.3</p><section></section><text>pa ni bshad zin to/ /de las kun du 'byung bas na/ /bdag med chos las kun du 'byung / /zhes bya'o/ /'di skad ston par 'gyur te/ gang dang gang gi gzugs kyis ni/ /sems can rnams ni gdul 'gyur ba/ /de dang de yi gzugs kyis ni/ /de'i don byab rdzogs par mdzad/ /</text></item>
<item><p>15b.4</p><section></section><text>ces bya ba ni mtshan nyid 'di lta bu'i sngon 'phen pa'i shugs dang ldan zhing dmigs pa med pa'i thugs rje chen po'i ngo bo nyid kyi chos bdag med pa las kun du 'bung bas na de'i ske ba de yang sgyu ma lta bu 'khul pa tsam mo/ /de yang / rtag tu dri med thugs rje'i shugs las byung / /smon lam grub pa mi</text></item>
<item><p>15b.5</p><section></section><text>'gag chos nyid can/ /'gro ba'i don sgrub lhur mdzad mtha' yas pa/ /thugs rje'i bdag nyid rtag tu rnam par snang / /zhes ji skad gsungs pa lta bu'o/ /'od zer 'bar ba rdo rje sgron ma zhes bya ba ni ye shes nyid sgron ma lta bu ste/ ye shes kyi snang ba nyon mongs pa'i mun nag thams cad</text></item>
<item><p>15b.6</p><section></section><text>dang bral ba so sor rtog pa'i ye shes ni ye shes kyi sgron ma'o/ /de la dmigs pa'i ting nge 'dzin ni ye shes sgron ma'i rdo rje zhes bya ste de la snyoms par zhugs pa'o/ /ma skyes pa'i zhes bya ba la sogs pa ni bshad zin to/ /nam mkha'i gnas su sbyor ba yis/ /zhes bya ba ni rdzas thams</text></item>
<item><p>15b.7</p><section></section><text>cad dang bral ba'i mtshan nyid de bzhin nyid ni nam mkha'o/ /de nyid na gnas te gzhir gyur pa so sor rtog pa'i ye shes kyi lam gyi rnam blta bu gang yin pa de ni nam mkha'i gnas su spyor pa yin zhes bya'o/ /de ltar zhes bya ba'i sgra ni nges bar gzung ba'o/ /dngos po ni 'dod chags kyi rigs dang</text></item>
<item><p>16a.1</p><section></section><text>bdag nyid mi bskyod shar bltas nas/ /slob ma snang mdzad bdud rtsi 'khyil/ /lte bar khu tshur g.yon bzung nas/ /nam mkha'i thig ni ma lus gdab/ /nam mkha' la gnas de bzhin gshegs/ /sems can don byed dus bab pas/ /gnas 'dir</text></item>
<item><p>16a.2</p><section></section><text>byon pa'i don ched du/ /thig gi sgra yis bskul bar bya/ /oM badzra sa ma ya sU tra mA ti ya ma hUM/ gnod sbyin gshin rje brgya byin glu/ /phyogs su kha bltas phyogs bzhir gdab/ /me mtshams bden bral mtshams gnas nas/ /grwa yi thig ni rab tu gdab/ /de nas tshangs</text></item>
<item><p>16a.3</p><section></section><text>thig sogs gcig tu/ /sum char byas la mtha' gnyis dor/ /dang po cha bzhir rab byas la/ /de yi dang po cha gnyis so/ /de yi gnyis pa gnyis pa bya/ /re re yang ni gnyis gnyis so/ /gsum pa'i dang pos cha chung gnyis/ /de nas yang ni cha chung gcig /de nas</text></item>
<item><p>16a.4</p><section></section><text>cha chung gnyis dor nas/ /cha chen gcig ni dor byas nas/ /cha chung gcig ni bcad pa'o/ /yang ni gnyis dor gcig bcad do/ /gnyis dor gcig bcad de steng du/ /cha chung gnyis ni dor bar bya/ /de nas cha chen gsum ni bcad/ /de steng cha chung gsum dor nas/ /</text></item>
<item><p>16a.5</p><section></section><text>yang ni cha chung gsum dor bya/ /lhag ma cha chung gcig lus pa'o/ /de nas thig skud gnyis 'gyur byas/ /tsan+dan phur bus dbus su gzugs/ /yang ni rang gi ra ba dang / /phyi rol ra ba kun bskor bya/ /cha chen lnga ni rab bskor na/ /nang gi rdo rje ra ba ste/ /lha yi gnas</text></item>
<item><p>16a.6</p><section></section><text>la cha chung lnga/ /byas pa'i phyed gnyis ka bar 'gyur/ /phyi yi 'khor lo cha brgyad la/ /cha gcig sgo yi dbus bya'o/ /de tshad lha yi snam bu ste/ /de phyed 'khor sa chung ngu'o/ /de yi tshad kyi kha khyer sa/ /dra ba dra ba phyed pa dang / /phreng bshal 'phyang ba'i snam bu dang / /de bzhin 'gram pa</text></item>
<item><p>16a.7</p><section></section><text>gshog pa'o/ /logs kyi phyi rol ya phugs te/ /de ltar ka ba la yang ngo / /de phyed rin chen pha gu dang / /tshon sna lnga yi sa mnyam mo/ /de bzhin 'khor lo ka sogs dang / /rdo rje ra ba'ang de bzhin no/ /ya phugs steng du cha chen gsum/ /ta ra Na yi sa ru 'gyur/ /cha chung drug la</text></item>
<item><p>16b.1</p><section></section><text>pad+ma dang / /rdo rje ra ba bskor bar bya/ /cha chen gcig ni 'od dkyil 'khor/ /bskor nas gcig ni nye 'khor las/ /ltas ngan gyis ni 'grub mi 'gyur/ /thig skud chad na slob dpon 'chi/ /lhag chad byung na 'bras sogs 'byung / /phyogs 'khrul slob ma smyo bar 'gyur/ /gru bzhi</text></item>
<item><p>16b.2</p><section></section><text>sgo bzhi rta babs bzhis/ /brgyan cing dar sham me tog dang / /'phan dang rgyal mtshan ba dan gyis/ /brgyan pa'i 'khor lo mthong bar bya/ /grwa yi cha ni thams cad dang / /sgo yi zur kun cha la yang / /zla ba rin chen rdo rje dgod/ /gam pa'i ri sogs rab brgyan pa/ /chos kyi 'khor lo</text></item>
<item><p>16b.3</p><section></section><text>ri dwags gnyis/ /'phan sogs kyis brgyan twa ra Na/ /ji ltar mdzes shing bklubs par bya/ /sems can rnams kyi bsam dbang gi/ /'di ni thugs kyi dkyil 'khor bas/ /bcom ldan 'das kyi rgyud 'di ru/ /khru ni bcu gnyis nyid du gsungs/ /de la khru bcu gnyis ni byang chub</text></item>
<item><p>16b.4</p><section></section><text>kyi sems la dga' ba'i rdo rje sgeg mo dang / gzugs dang yon tan gyi rdo rje phreng ba ma dang / chos 'chad pa'i rang bzhin rdo rje glu ma dang / sems can thams cad kyi don byed pa'i rdo rje gar ma dang / grags pa thams cad 'dus pa'i rdo rje bdug pa ma dang / byang chub kyi yan lag gi rdo rje me tog ma</text></item>
<item><p>16b.5</p><section></section><text>dang / 'gro ba gzhan dga' bar byed pa'i rdo rje mar me ma dang / tshul khrims la sogs pa'i rdo rje dri chab ma dang / sbyin pa'i rang bzhin rdo rje kyo ba ma dang / snyan par smra ba'i rang bzhin rdo rje gsol ka ma dang / don mthun pa'i rang bzhin rdo rje pho nya ma dang / don spyod pa'i rang bzhin rdo rje 'bebs</text></item>
<item><p>16b.6</p><section></section><text>pa ma ste/ de rnams rnam par dag pa'i rang bzhin no/ /de bzhin du sku'i dkyil 'khor la khru bcu drug tu gsungs pa ni/ byang chub kyi sems brtan par byed pa'i rang bzhin rdo rje sems dpa' dang / thams cad 'gugs nus pa'i rang bzhin rdo rje rgyal po dang / de bzhin gshegs pa thams</text></item>
<item><p>16b.7</p><section></section><text>cad mnyes par byed pa'i yon tan rdo rje chags pa dang / gzi brjid bstod cing dga' ba'i yon tan rdo rje legs pa dang / chos kyi rgyal por dbang bskur ba'i rdo rje rin chen dang / /gzi brjid gzhan las 'phags pa'i yon tan rdo rje gzi brjid dang / re ba yongs su rdzogs pa'i yon tan rdo rje</text></item>
<item><p>17a.1</p><section></section><text>dpal rab dang /[ {]mdzum [,]'dzum [}]pas lung ston pa'i yon tan rdo rje bzhad pa dang / chos la dmigs shing so sor rtog pa'i yon tan rdo rje chos rab dang / sgrib pa yongs su gcod pa'i yon tan rdo rje rnon po dang / sku gsung thugs zad mi shes par kun la khyab pa'i yon</text></item>
<item><p>17a.2</p><section></section><text>tan rdo rje rgyu dang / gzhung gi chos rab tu sgrogs pa'i yon tan rdo rje smra ba dang / sems can smin pa dang grol bar byed pa'i yon tan rdo rje las rab dang / mi 'jigs pa sbyin zhing srung ba'i rang bzhin rdo rje srung ba dang / gdul dka' 'dul bar byed pa'i yon tan rdo rje gnod sbyin dang / rdo rje gsum</text></item>
<item><p>17a.3</p><section></section><text>bsdus shing dbyer med pa'i yon tan rdo rje sdud pa ste/ de rnams rnam par dag pa'o/ /gsung gi dkyil 'khor la khru nyi shu gsungs pa ni/ de rnams dang rdo rje'i rigs rnams sdud cing dam tshig gi phyag rgya byin gyis rlob pa'i yon tan sems ma rdo rje ma dang / rin po che'i rigs sdud cing dbang</text></item>
<item><p>17a.4</p><section></section><text>bskur ba'i byin gyis rlob pa'i rang bzhin yon tan rin chen rdo rje ma dang / pad+ma'i rigs sdud cing chos kyi phyag rgya byin gyis rlob pa'i yon tan chos kyi rdo rje ma dang / las kyi rigs sdud cing las kyi phyag rgya byin gyis rlob pa'i yon tan las kyi rdo rje ma ste/ de rnams rnam par dag pa'o/ /ci'i phyir</text></item>
<item><p>17a.5</p><section></section><text>zhe na/ de rnams sa bcu rnam par dag pa ste/ sa bcu ni ye shes lnga'i rten du gyur pa'i phyir ro/ /ji skad du gsang ba'i thig le nor bu'i rgyud phyi ma las/ 'di ni sangs rgyas thams cad kyi/ /lam rnams dag ste rim pa bzhin/ /bcu gnyis bcu drug nyi shu ru/ /ye shes la ni ye shes</text></item>
<item><p>17a.6</p><section></section><text>gnas/ /thos dang bsam pa ngo bo ni/ /kyo ba la sogs rang bzhin no/ /shes rab brtson 'grus ting nge 'dzin/ /thar chags sdug pa la sogs so/ /drod la sogs pa dang por sbyor/ /sgeg mo la sogs ngo bo'o/ /lhag ma nyi shu gnyis gnyis kyang / /sa re ru ni rnam dag pas/ /</text></item>
<item><p>17a.7</p><section></section><text>ye shes rten du yang dag mtshams/ /stegs bu 'di yang 'khor lo yi/ /rten du yang dag gyur pas na/ /rnam par dag pa mngon du bya'o/ /zhes so/ /mdor na zab gsal gnyis med las/ /grub pa'i khyad par 'byung bas na/ /rigs dang tshad sogs nges med pas/ /khru gang</text></item>
<item><p>17b.1</p><section></section><text>nas brtsams stong phrag brgya/ /rin chen lnga yi phye ma'am/ /yang na 'byung khungs nas 'byung dang / /sA lu btags pa'i phye ma la/ /snga ma'i rim bzhin 'khor los dbab/ /bden pa'i byin gyi rlabs brjod de/ /gser sogs snod du bdug pa bsreg /gsal bar bsams</text></item>
<item><p>17b.2</p><section></section><text>nas gsang sngags 'dis/ /mngon par bzlas pa rab tu bya/ /badzra tsi tra sa ma ya hUM/ rdo rje shugs kyis zhugs nas su/ /chos dbyings kyis ni 'di nyid dag /sems can dbyings ni rab sgrol mdzad/ /rgyal ba'i mchog ni mi bskyod mgon/ /bde bar gshegs pa kun gyi gnas/ /</text></item>
<item><p>17b.3</p><section></section><text>skyon kun las ni grol bar mos/ /bla mas g.yon pa'i khu tshur gyis/ /dbang ldan mtshams nas phyi rol nas/ /ri mo lnga ni bri ba'o/ /dkar po ser po dmar po dang / /ljang khu nag po nang du'o/ /g.yas su bskor cing chad med pas/ /rdul tshon ri mo bri ba'o/ /sbom por bris na</text></item>
<item><p>17b.4</p><section></section><text>nad 'byung ste/ /phra bas nor zad 'khyog 'thab 'byung / /chad na slob ma bla ma 'chi/ /de bas phyogs kun mnyam par 'gyur/ /g.yas skor tshul du mi 'debs na/ /tshon la phur bus gdab par bya/ /rdo rje rtse mo gnyis dkar mo/ /gzhan ni ser por shes par bya/ /pad+ma rA ga 'dra ba</text></item>
<item><p>17b.5</p><section></section><text>gzhan/ /ma ra ga ta lta bu ste/ /dbus ma nag por shes byas nas/ /tshom gyi rim pa de ltar ro/ /shar gyi phyogs su dkar po che/ /lho ser nub dmar byang ljang khu/ /dbus ma'i cha phyogs ra bas bskor/ /in+d+ra nI la'i kha dog go/ /de dus rlung dang sbrul sogs sprul/ /bgegs</text></item>
<item><p>17b.6</p><section></section><text>dgra'i phyag rgya dran byas nas/ /sdang ba'i dgra yi sngags rgyal 'di/ /brjod pas de dag sel bar bya/ /na maHsa man+ta kA ya wA ka tsit+ta badzra NAM/ na mo badzra kro d+hA ya/ ma hA daMSh+ToT ka Ta b+hai ra ba ya a si mu sa la pa ra shu pA sha ha stA ya/ oM a mr-i ta kuN+Da li kha kha khA hi khA hi/ tiSh+Tha tiSh+Tha/ ban+d+ha ban+d+ha/ </text></item>
<item><p>17b.7</p><section></section><text>ha na ha na/ da ha da ha/ pa tsa pa tsa/ gardza gardza/ bi spo Ta ya bi s+pho Ta ya/ sarba big+h+nan bi nA ya ka/ ma hA ga Na pa ti/ dza'i ban+ti ka ra ya hUM phaT/ de ltar rdul tshon btab gyur nas/ /pad+ma'i gdan la nyi ma dang / /zla ba rab tu bkod byas nas/ /mtshan ma'i phyag rgya dgod pa'o/ /dbus</text></item>
<item><p>18a.1</p><section></section><text>su rdo rje rtse lnga pa/ /in+d+ra nI la'i kha dog 'dra/ /shar du lce brgyad 'khor lo ni/ /zla ba lta bu'i 'od zer dang / /lho ru rin chen zur dgu pa/ /margad lta bu'i 'od zer ldan/ /nub tu pad+ma 'dab brgyad pa/ /dmar po 'od zer dang ldan pa/ /byang du ral gri rin chen yu/ /</text></item>
<item><p>18a.2</p><section></section><text>sngon po 'od zer dang ldan pa'o/ /me mtshams spyan ni sngon po'o/ /bden bral mtshams su rdo rje bri/ /rlung mtshams pad+ma sdong bur bcas/ /dbang ldan ut+pal ljang ser can/ /phyi rol me mtshams la sogs dang / /shar sgo g.yas g.yon gru gnyis la/ /me long pi wang dung dang snod/ /gos</text></item>
<item><p>18a.3</p><section></section><text>dang chos kyi 'byung gnas bri/ /tho ba 'bar ba shar sgor bri/ /rdo rje dbyug pa lho sgor bri/ /pad+ma nub kyi sgo ru bri/ /rdo rje kha bye byang du bri/ /shes rab thabs su rab ldan pas/ /rtag tu mnyam par gzhag ste bya/ /rang rang gi ni ngo bo rnams/ /'phro ba'i sngags kyis gdab par bya/ /de nas lha</text></item>
<item><p>18a.4</p><section></section><text>rnams gnas bya'i phyir/ /sme sha can gyi bdag nyid che/ /bu mo lo grangs bcu gnyis pa/ /mA ma kI ru byin gyis brlabs/ /gnyis sbyor rjes su chags bskyed nas/ /sangs rgyas rang gi nang du gzhug /cho ga gsum gyis bsgrub byas nas/ /bzhi pas gnyis su med par bya/ /rdo rje pad+ma'i sgra</text></item>
<item><p>18a.5</p><section></section><text>yis ni/ /sangs rgyas dkyil 'khor rnam par dgug /bskrad nas srung bya sngon bzhin du/ /mchod yon la sogs dbul bar bya/ /mchod bstod bdud rtsi myang byas nas/ /shes rab mthar byed kyis gzhug dang / /bcings te dga' byas nyer sgrub dang / /sgrub pa dbang bskur gyis</text></item>
<item><p>18a.6</p><section></section><text>mtshan pa'o/ /sngon bzhin mchod pa yang byas te/ /de bzhin bstod dang bdud rtsi myang / /gsal bar bsgoms nas bzlas brjod dang / /reg pa'i mchod pas mnyes bya'o/ /de bzhin phyi yi dri la sogs/ /sngags dang phyag rgya dang ldan pas/ /rang gi sa bon las sprul te/ /'khor lo yang</text></item>
<item><p>18a.7</p><section></section><text>dag mchod pa'o/ /'di ni yang dag bdug pa ste/ /rang bzhin dang ni sbyar ba'i dri/ /bdag gis dbul ba 'di bzhes la/ /bdag la bka' drin stsal du gsol/ /badzra d+hUp+pe pU dza s+pha ra Na/ sna tshogs me tog yid 'ong ba/ /rab tu yid 'ong 'bar ba yi/ /byang chub yan lag me tog 'di/ </text></item>
<item><p>18b.1</p><section></section><text>bdag la brtser dgongs bzhes su gsol/ /badzra puSh+pe pU dza s+pha ra Na/ ting 'dzin mar me dge ba 'di/ /sreg byed ngan 'gro 'jigs las skyob/ /lha yi spyan ni thob byed pa/ /bdag la brtser dgongs bzhes su gsol/ /badzra a lo ke pU dza spa ra Na/ ga pur la sogs byug pa</text></item>
<item><p>18b.2</p><section></section><text>ni/ /dri zhim la sogs me tog rgyan/ /hUM dbyangs snyan par rol 'byung 'di/ /bdag la brtser dgongs bzhes su gsol/ /badzra gan+d+he pU dza s+pha ra Na/ sna tshogs bza' ba yid 'ong ba/ /bza' dang bcas dang bldag dang gzhib/ /yid 'ong gdung ba sel ba 'di/ /bdag la brtser</text></item>
<item><p>18b.3</p><section></section><text>dgongs bzhes su gsol/ /badzra nai bi t+ye pU dza s+pha ra Na/ sna tshogs btung ba yid 'ong ba/ /'bru yi chang dang bcos pa'i chang / /myos byed bdud rtsi dpa' bo 'di/ /bdag la brtser dgongs bzhes su gsol/ /badzra su ra pU dza s+pha ra Na/ rin chen ri'am rgya mtsho rin chen rnams/ /bzhad</text></item>
<item><p>18b.4</p><section></section><text>dang sgeg dga' rol dang bde ba dang / /dpag bsam shing dang na bza' shing rnams kun/ /'khor lo bla mar bcas la dbul bar bya/ /bo d+hi rat+na a la ka ra/ sa ha la se ra ti kri ha sau khya a nut+ta ra/ a nut+ta ra bo d+h+yaM laM ka ra bas+t+ra pU dza me g+ha sa mu tra s+pha ra Na sa ma ye hUM zhes dbul lo/ /bsrungs</text></item>
<item><p>18b.5</p><section></section><text>nas phyi rol byung nas kyang / /phyogs skyong rang rang rnal 'byor gnas/ /sdig med sha khrag chu zan gyi/ /gtor ma phul nas nang du 'gro/ /'di ni gzhan du bshad pas der shes par bya'o/ /gos dang rgyan gyis rab brgyan te/ /rdo rje hUM mdzad bdag bsgyur la/ /dkyil 'khor bskor</text></item>
<item><p>18b.6</p><section></section><text>ba yang byas te/ /phyag 'tshal me tog sngon po dor/ /bdag pos bcing bsams mgo ru bcings/ /de yi gong 'og cho ga rnams/ /rnam par dag par 'gyur bas na/ /dag pa'i dag pa rnam dag pa'o/ /de nas lha rnams tshim bya'i phyir/ /thab la sogs pa dang ldan pa'i/ /</text></item>
<item><p>18b.7</p><section></section><text>sbyin sreg gnas su song nas kyang / /sbyor ba ldan pas mnyes par bya/ /'di'i cho ga yang gzhan du bshad pas der shes par bya'o/ /dkyil 'khor mchod pa yang byas te/ /shis pa'i phyir na bkra shis glu/ /'khor lo bskor nas bdag nyid kyis/ /pheg rdob pa yi gar gyis</text></item>
<item><p>19a.1</p><section></section><text>kyang / /hUM hUM 'khor ba 'don byed sku 'dzin pa/ /gnyis gnyis 'khyud pa'i sbyor ba'i mchog /mi bskyod rdo rje khyod 'ba' zhig /te na hUM te na hUM te na te te hUM/ khyod kyi zhabs kyi pad+ma la/ /lha dang mi yis 'dud pa'i mchog /sprul pa'i me tog sna tshogs dang / /mi</text></item>
<item><p>19a.2</p><section></section><text>bskyod rdo rje khyod 'ba' zhig /te na hUM te na hUM te na te te hUM/ dngos po rnam grol rnam par bsnyen/ /gsang ba'i gsang ba 'dzin pa khyod/ /bdud rtsi mtha' med gsol ba khyod/ /khyod kyi dgongs pa pad rgyas yin/ /te na hUM te na hUM te na te te hUM/ rtsom spangs sems can don mdzad pa/ /rgyu med</text></item>
<item><p>19a.3</p><section></section><text>gzugs la phyag 'tshal lo/ /te na hUM te na hUM te na te te hUM/ dung dang ku mu ta yi gzugs/ /rgya mtsho dngas ma zla gzugs 'dra/ /te na hUM te na hUM te na te te hUM/ rol pa gnyis med rnal 'byor mdzad/ /rdo rje dril bu phyag rgya 'dzin/ /te na hUM te na hUM te na te te hUM/ sgyu 'phrul las kyi 'gro ba bzung / /rkyen</text></item>
<item><p>19a.4</p><section></section><text>gyis ma byas gzugs can yin/ /te na hUM te na hUM te na te te hUM/ de nas 'og nas 'byung ba'i rim/ /bdag nyid zhugs byas lha yis kyang / /chu nas bka' stsal bar gyi dbang / /bskur bsams 'khor lo de la ni/ /slob ma rnams ni gzhug pa'i phyir/ /rdo rje 'chang ba las byung ba'i/ /</text></item>
<item><p>19a.5</p><section></section><text>dkyil 'khor rten dang bcas pa yi/ /de bzhin nyid ni lan gsum brjod/ /nam mkha' las byung mtshan ldan phyir/ /thog ma tha ma med pa'i sems/ /rdo rje sems dpa' che rang bzhin/ /mi bskyod rdo rje deng grub shog /mchog chen dngos grub thams cad dang / /dbang phyug rdo rje 'dzin</text></item>
<item><p>19a.6</p><section></section><text>pa'i lha/ /thams cad rdo rje 'dzin pa'i gzugs/ /dam pa'i yi ge grub par shog /skyon med rtag pa la sogs pa/ /'dod chags kun la rjes su chags/ /'dod chags chen po dga' ba che/ /de nyid bcom ldan bdag la grub/ /gtan du dag pa kun gyi mchog /gdod ma</text></item>
<item><p>19a.7</p><section></section><text>nas grol de bzhin gshegs/ /kun du bzang po kun bdag nyid/ /rdo rje sems dpa' bdag grub bo/ /dngos grub chen po kun gyi mchog /dbang phyug chen po'i phyag rgya yis/ /rdo rje snying gtso bdag la ni/ /rdo rje sngags chen grub par shog /sems can kun gyi yid khyab pa/ /</text></item>
<item><p>19b.1</p><section></section><text>sems can kun gyi snying la gnas/ /sems can kun gyi de bzhin pha/ /dam tshig mchog gi 'dod pa'i mchog /bden pa gang gis ye shes kyi/ /shes rab thabs dag dkyil 'khor ni/ /mgon po khyod kyi bden pa des/ /bdag gis 'dod pa yongs su skongs/ /gzugs brnyan</text></item>
<item><p>19b.2</p><section></section><text>dang ni mnyam pa'i chos/ /dag cing dang ba rnyog med pa/ /gzung med brjod du med pa yang / /rgyu dang rkyen la kun du byung / /de nyid de nyid bskyed pa ni/ /de dag bden pas dkyil 'khor la/ /gzugs brnyan gsal bar slob pa ni/ /sdig med pas ni blta bar bgyi/ /thun mong sdom</text></item>
<item><p>19b.3</p><section></section><text>pa dang ldan pa/ /bsnyen sgrub gsum gyis bsgrubs nas su/ /yol bas bar du bcad pa la/ /'khyil bzlas chu yis gtor bar bya/ /dmar po sham gyis gdong g.yogs nas/ /dga' ba khyod gang yin zhes dri/ /dga' ba skal ldan bdag yin zhes/ /'jug pa po yis smra</text></item>
<item><p>19b.4</p><section></section><text>bar bya/ /de nas me tog snyim bkang nas/ /'khor los bzhes zhes gtor nas ni/ /gtong sems bskyed nas bla ma la/ /yon ni rab tu dbul bar bya/ /yul mkhar khyim dang glang po rta/ /bran dang bran mo chung ma drug /bu mo shin tu yid 'ong dang / /gang gis rang gi lus 'di yang / /</text></item>
<item><p>19b.5</p><section></section><text>deng nas brtsams te dbul par bya/ /ci yi phyir ni dbul bya na/ /slob dpon du ni nyer gnas phyir/ /snying rje chen pos nyer gnas phyir/ /sems can thams cad skyob don du/ /bdag gi lus 'di dbul bar bgyi/ /hUM gis snying kar rdo rje bsgom/ /oM sarba yo ga tsit+ta ut+pA da ya mi/ </text></item>
<item><p>19b.6</p><section></section><text>su ra ta s+t+waM sid+d+hi badzra ya thA su khaM/ brjod pas byang chub sems bskyed la/ /lus kyi 'khor lo bskul bar bya/ /de ring khyod de bzhin gshegs pa thams cad kyis byin gyis rlob par 'gyur ro/ /khyod kyis de bzhin gshegs pa thams cad kyi mchog gi gsang chen 'di/ /dkyil 'khor du ma</text></item>
<item><p>19b.7</p><section></section><text>zhugs pa rnams kyi mdun du smra bar mi bya'o/ /dad par mi byed pa yang mi rung ngo / /zhes brjod par bya'o/ /gshin rje gshed la sogs pa'am/ /a khaM bI ra hUM brjod nas/ /drangs nas 'jug pa'i sgor gnas te/ /snga ma'i sdom pa brtan par bya/ /de ring khyod de bzhin gshegs pa</text></item>
<item><p>20a.1</p><section></section><text>thams cad kyi rigs la rab tu chud do/ /de bas ngas khyod la rdo rje ye shes bskyed par bya'o/ /ye shes de khyod de bzhin gshegs pa thams cad kyi dngos grub kyang thob na/ /dngos grub gzhan lta smos kyang ci dgos/ de'i thabs 'di khyod kyis dkyil 'khor ma mthong</text></item>
<item><p>20a.2</p><section></section><text>ba rnams kyi mdun du ma smra shig /khyod dam tshig las 'da' bar mi rung ba'i phyir ro/ /snying gar rdo rje bzhag nas ni/ /de ring rdo rje sems dpa' nyid/ /khyod kyi snying la yang dag gnas/ /gal te tshul 'di 'das na ni/ /snying 'gas sdug bsngal de ltar 'byung / /badzra sa twa hUM/ pad+ma'i ban+d+har</text></item>
<item><p>20a.3</p><section></section><text>bdud rtsi lnga/ /yi ge gsum gyis 'bar byas la/ /rdo rje yis ni de yi khar/ /mi ldog phyir ni blud par bya/ /'di ni khyod kyi dmyal ba'i chu/ /dam las 'da' na sreg par byed/ /dam tshig bsrungs na dngos grub pa'i/ /bdud rtsi rdo rje chu 'thung shig /badzro da ka Tha/ de nas de yis mi 'gyur byas/ /sems</text></item>
<item><p>20a.4</p><section></section><text>g.yo dogs phyir bstan pa yi/ /dam bcas 'di ni bla ma yis/ /lan gsum du ni bsgrags par bya/ /de ring phyin chad khyod kyis phyag na rdo rje nga yin gyi/ ngas ci smras pa'i bya ba thams cad khyod kyis bya dgos so/ /khyod kyis bdag la brnyas par mi rung ste/ /brnyas na ya nga ba ma spangs pas shi</text></item>
<item><p>20a.5</p><section></section><text>ba'i dus byas nas dmyal bar ltung bas ma 'gro shig /de nas slob ma de yis kyang / /brtan nas rang nyid dag bya'i phyir/ /gsol ba gdab pa 'di yi mchog /smros shig ces ni bla mas smras/ /de bzhin gshegs pa thams cad kyis byin gyis rlobs la rdo rje sems dpa' bdag</text></item>
<item><p>20a.6</p><section></section><text>cag la dbab du gsol lo/ /de yi snying ga ru ni hUM/ /laM byung dbang chen dbus su bsam/ /mgrin par a ni baM byung ba'i/ /chu yi dkyil 'khor dbus su bsam/ /spyi bor haM ni dkar po che/ /yaM byung rlung dbus bsams nas ni/ /skul byed dz+haiM ni rkang mthil gnyis/ /rlung gis</text></item>
<item><p>20a.7</p><section></section><text>bskyod pas 'bar byas dbab/ /oM A be+e sha ya staM b+ha ya ra ra ra ra tsa la ya tsa la ya/ hUM a ha dz+hai/ rdo rje dril bu sgra dang bcas/ /'jigs rung gar gyis smin ring bskyod/ /mig bgrad so gtsigs bzhad byed pas/ /slob ma dbab pa rab tu bya/ /lce la thig le'i yi ge AH/ /bsams nas</text></item>
<item><p>20b.1</p><section></section><text>bzlas shing dge mi dge / bru hi badzra zhes brjod nas/ /dbab pa brtan par bya ba'o/ /pra ti badzra ho brjod la/ /me tog dkyil 'khor dor du gzhug /de yis bcings par rab bsams la/ /blangs nas mgo ru bcing bar bya/ /'di ni stobs chen sems dpa' bas/ /'di yi ma</text></item>
<item><p>20b.2</p><section></section><text>'dres so sor zung / /phyag mtshan nye'am mi nye ba/ /re'u cha'i gnas las shes par bya'o/ /yang na rang gi skal ba yis/ /gdong phye me tog de la gtor/ /mig gnyis oM 'bar bsams nas ni/ /gdong phye las kyi kha dog bstan/ /de ring rdo rje sems dpa' nyid/ /nan tan byas</text></item>
<item><p>20b.3</p><section></section><text>te khyod mig phye/ /bla na med pa'i rdo rjes mig /thams cad la ni mig phye 'gyur/ /dkyil 'khor gtso bo nas brtsams nas/ /bdud rtsi 'khyil par bstan pa'am/ /yang na bdud rtsi 'khyil pa las/ /gtso bo'i bar du bstan bya'o/ /slob mas thal mo sbyar byas la/ /rdo rje dkyil</text></item>
<item><p>20b.4</p><section></section><text>'khor chen po yi/ /dkyil 'khor nyid du bdag zhugs so/ /sbyor ba'i dkyil 'khor chen po yi/ /dkyil 'khor de ring bdag gis mthong / /gsang ba'i dkyil 'khor chen po yi/ /dkyil 'khor du ni bdag dbang bskur/ /de skad lan gsum brjod par bya/ /bum pa rnams chu</text></item>
<item><p>20b.5</p><section></section><text>gcig tu byas/ /mi bskyod rdo rje rab bskyed la/ /zhugs nas slob ma'i mgo bo ru/ /'khor los sgyur bzhin dbang bskur bya/ /rin chen la sogs dbu rgyan la/ /rin chen 'byung ldan gyur byas te/ /dbus su rang gi lha bzhag pas/ /cod pan dang ldan dbang bskur bya/ /rdo rje rtse mo dgu</text></item>
<item><p>20b.6</p><section></section><text>lnga pa/ /'od dpag med bsgoms yongs gyur te/ /byin nas snying gar de bzung ba/ /rdo rje'i dbang ni bskur bar bya/ /dril bu don yod grub pa ru/ /bsgoms nas yongs gyur byin nas ni/ /rdo rje dril bu la 'khyud tshul/ /bdag por dbang ni bskur bar bya/ /spyi gtsug ltag pa la</text></item>
<item><p>20b.7</p><section></section><text>bcug ste/ /spyi bor phyag reg ming gi dbang / /che ge rdo rje zhes bos nas/ /khyad par gzhan yang mthong bar bya/ /gang gang snang ba kun bdag ste/ /de yi gtso bo mi bskyod mgon/ /chos rnams rang bzhin gyis dag pas/ /chos kyi dbyings kyi yi ge tshul/ /kun gyi gtso bo yin pa'i</text></item>
<item><p>21a.1</p><section></section><text>phyir/ /ming gong dpal gyi sgra gzhug bya/ /go ba nyid du bsgrags pa'i phyir/ /dang po kye sbyor mtha' yi bar/ /hUM bskyed rdo rje lag byin nas/ /'chang bas rdo rje lan gsum gsor/ /brtul zhugs 'di ni dang po ru/ /rnal 'byor pa yis blang bar bya/ /</text></item>
<item><p>21a.2</p><section></section><text>'di ni sangs rgyas thams cad dang / /rdo rje sems dpa'i phyag na gnas/ /rtag par khyod kyis kyang bzung ste/ /lag na rdo rje brtul zhugs brtan/ /oM sarba ta thA ga ta sid+d+hi badzra sa ma ya tiSh+Tha e Sha twaM d+ha ra ya mi/ hi hi hi hi hUM/ de yi de nyid bshad par bya/ /sngon mtha' med pa'i</text></item>
<item><p>21a.3</p><section></section><text>sems dpa' ni/ /rdo rje sems dpa' dga' ba che/ /kun du bzang po kun gyi bdag /rdo rje snying po'i gtso bo'i gtso/ /a las byung ba'i dril bu ni/ /lag g.yon byin nas phyogs brgyad dkrol/ /brtul zhugs 'di yang dang po ru/ /de yi grogs su sbyin pa'o/ /'di ni</text></item>
<item><p>21a.4</p><section></section><text>sangs rgyas thams cad kyi/ /shes rab dbyangs chen 'khrol bar 'dod/ /rtag par khyod kyis kyang bzung ste/ /rgyal ba byang chub mchog tu 'dod/ /de nyid bshad par bya ba ni/ /'di ni khyod kyis dkrol bya ste/ /srid pa rang bzhin gyis dag phyir/ /rang bzhin gyis ni 'byung bar byed/ /</text></item>
<item><p>21a.5</p><section></section><text>rang bzhin dag pas sems can kun/ /dam pa'i srid pa byed pa po/ /slob ma rdo rje dbyings phyug dang / /ldan par bsams nas bcom ldan 'das/ /mngon byed 'das pa mchog 'di yis/ /phyag rgya'i dam tshig sbyin pa'o/ /phyag rgya chen po'i byin brlabs te/ /snying po bsnyen pa la sogs</text></item>
<item><p>21a.6</p><section></section><text>grags/ /dam tshig 'dod gzugs sogs rnams kyis/ /sngags ni dbugs su rtogs nas bzla/ /rang gi rang bzhin de rnams kyis/ /phyogs bcu dus gsum khyab pa yi/ /ma lus gtso bo mchod byas nas/ /bdag dang gzhan yang mnyes par bya/ /dka' thub dam bcas de dag</text></item>
<item><p>21a.7</p><section></section><text>gis/ /bstan par byas kyang 'grub pa med/ /mi snang mngon shes mkha' 'gro med/ /sku gsung thugs las grub skyes so/ /de bas sangs rgyas sems can rnams/ /sngags kyi spyod pa mchog bzung ste/ /'dod pa kun la longs spyod pas/ /chos kyi yi ge mchog thob 'gyur/ /</text></item>
<item><p>21b.1</p><section></section><text>bde sdug gnyis med bdag nyid kyis/ /'dod pa'i yon tan lnga bsten te/ /chags chen ye shes don sbyor na/ /de kho na nyid kun kyang 'grub/ /sku gsung thugs grub yang dag ste/ /gang gzhan dman pa yang skye 'dod/ /de yang sku gsung thugs bsgoms nas/ /sngags bzlas</text></item>
<item><p>21b.2</p><section></section><text>pa yis 'grub pa'o/ /thun mong ma yin sdom par ldan/ /sbyor ba ma nyams yon phul nas/ /rdo rje slob dpon dbang nod phyir/ /de yis lan gsum gsol ba gdab/ /byang chub rdo rje sangs rgyas la/ /mchod chen ji ltar bgyis pa bzhin/ /bdag kyang rab tu bsgral ba'i phyir/ /</text></item>
<item><p>21b.3</p><section></section><text>nam mkha' rdo rje bdag la stsol/ /'jug pa'i sgo ru khru do bar/ /pad+ma dkar po 'dab brgyad la/ /sa bon gyis mtshan dbang stegs bri/ /seng ge mtshan par 'dug tu gzhug /de nyid ting 'dzin gsum ldan par/ /byas nas bla ma'i lus dkyil 'khor/ /sangs rgyas sogs spro</text></item>
<item><p>21b.4</p><section></section><text>rnam dgug cing / /nam mkha'i khams kun dga' bar bya/ /de yis rnga dril sil snyen dang / /rgyal mtshan 'phen sogs pheg rdob cing / /bum pa gtso sogs gzung byas nas/ /sngon bzhin chu sogs dbang bskur bsam/ /dbang bskur rdo rje chen po ni/ /khams gsum kun gyis</text></item>
<item><p>21b.5</p><section></section><text>phyag byas pa/ /gsang gsum gnas las byung ba yi/ /sangs rgyas kun gyis sbyin pa yin/ /de skad lan gsum brjod nas su/ /dge ba'i phyir dang shis pa'i phyir/ /bum pa spyi bor rab bzung ste/ /bkra shis dbyangs 'di brjod par bya/ /dpal ldan gser gyi ri bo ltar 'bar ba/ /</text></item>
<item><p>21b.6</p><section></section><text>'jig rten gsum mgon dri ma gsum dang bral/ /bcom ldan pad rgyas lta bu'i spyan mnga' ba/ /bkra shis des ni deng khyod zhi byed shog /de yis bstan pa'i dri med mchog rab ni/ /'jig rten gsum grags lha dang mis mchod pa/ /cho ga skye dgu rnams ni zhi bar byed/ /bkra shis gnyis</text></item>
<item><p>21b.7</p><section></section><text>pa deng 'dir khyed la shog /dam pa'i chos ldan thos gang bkra shis shing / /dge 'dun lha dang lha mi'i mchod 'os pa/ /ngo mtshar dpal rab mchog rab tshogs rnams kyi/ /bkra shis gsum pa deng 'dir khyed la shog /de nas de dag thams cad kun/ /ye shes ngo bor zhugs bsams</text></item>
<item><p>22a.1</p><section></section><text>pas/ /dbu rgyan ye shes sems dpa' bskyed/ /bskor byas slob dpon gnas par bya/ /sngon bzhin mchod dang bstod pa dang / /bdud rtsi myang ba yang byas nas/ /dkyil 'khor de bzhin nyid bstan bya/ /sangs rgyas ma rgyas mnyam pa'i phyir/ /gru bzhi</text></item>
<item><p>22a.2</p><section></section><text>ru ni rab tu bstan/ /dran pa nyer bzhag shar gyi sgo/ /yang dag spong ba lho yi sgo/ /rdzu 'phrul rkang pa nub kyi sgo/ /dbang po stobs ni byang gi sgo/ /bsam gtan bzhi ni twa ra Na/ /ting 'dzin rnams ni kha khyer brgyad/ /gzungs rnams der gnas lha mo'o/ /bsam pa bskang phyir</text></item>
<item><p>22a.3</p><section></section><text>lha tshogs rgyan/ /gsung rab yan lag 'phags sogs so/ /byang chub yan lag dra ba sogs/ /rnam par thar brgyad ka ba brgyad/ /sngags tshul rdo rje phreng ba zlum/ /phyi logs rnam dag yon tan lnga/ /dri med stobs sogs mchod pa lnga/ /bum pa chus gang thugs rje dang / /</text></item>
<item><p>22a.4</p><section></section><text>tshogs rdzogs ser po ye shes gter/ /'gro ba rnams dang dbyer med kyang / /de yi nyes pas mi gos phyir/ /sna tshogs pad+ma bcu dgu ni/ /sdong bu dang ni bcas pa'o/ /mi dge 'dam rdzab skam mdzad phyir/ /dge ba'i myu gu gso mdzad pa/ /nyi ma'i gdan ni bdun rnams so/ /nyon</text></item>
<item><p>22a.5</p><section></section><text>mongs tsha ba bsil byed dang / /ma rig mun nag sel ba'i phyir/ /zla ba bcu gnyis dang ldan pa'o/ /tshor ba gsob la sogs pa dang / /'ju ba la sogs dus bcu gnyis/ /zad dus sgron bdun rnam dag pas/ /grangs ni nges par bstan pa'o/ /nyon mongs thams cad las grol</text></item>
<item><p>22a.6</p><section></section><text>phyir/ /gzhal yas khang du btags pa yin/ /snying po la ni 'dus pa'i phyir/ /dkyil 'khor zhes su bshad pa yin/ /rnam par shes pa zhe sdang thugs/ /chos dbyings rnam dag mi bskyod pa/ /gzugs phung gti mug che dang sku/ /me long rnam dag rnam snang mdzad/ /tshor ba'i</text></item>
<item><p>22a.7</p><section></section><text>phung po mnyam pa nyid/ /nga rgyal rnam dag rin chen 'byung / /'du shes phung po 'dod chags gsum/ /so sor rtog pa snang mtha' yas/ /'du byed phung po nan tan dang / /phrag dog rnam dag don yod grub/ /sa dang stong nyid thabs dang ni/ /snying rje zhi byed spyan ma'o/ /byams dang mtshan med</text></item>
<item><p>22b.1</p><section></section><text>smon lam dang / /chu khams srung byed mA ma kI/ /dga' dang smon med stobs dang ni/ /me khams rgyas byed na bza' dkar/ /btang snyoms ye shes rang bzhin gsal/ /rlung khams sgrol byed sgrol ma'o/ /sbyin pa rnam dag gzugs rdo rje/ /tshul khrims rnam dag sgra rdo rje/ /bzod</text></item>
<item><p>22b.2</p><section></section><text>pa rnam dag dri rdo rje/ /brtson 'grus rnam dag ro rdo rje/ /bsam gtan rnam dag reg rdo rje/ /shes rab rnam dag chos rdo rje/ /phyi yi longs spyod kyis mchod phyir/ /dbyung sngags ting 'dzin gsungs pa'o/ /mi la sogs pa rnam dag phyir/ /de nyid du ni bkod par gsungs/ /dbyung</text></item>
<item><p>22b.3</p><section></section><text>sngags ting 'dzin ma gsungs pas/ /sa snying la sogs phyir mi dgod/ /'jigs sogs shes bya phung po'i bdud/ /dad dag gshin rje gshed 'gugs pa/ /nyon mongs de bdud mthar 'dzin lha/ /brtson dag 'jug byed shes mthar byed/ /skye sgrib 'chi bdag log par lta/ /</text></item>
<item><p>22b.4</p><section></section><text>dran dag 'ching byed rta mgrin no/ /las dang lha bdud mchog 'dzin lha/ /ting 'dzin mgu mdzad bdud rtsi 'khyil/ /chos dang longs spyod sprul pa dang / /ngo bo nyid de rnam bzhi ni/ /thugs sogs rdo rje ye shes sems/ /phyag rgya bzhi zhes bshad pa yin/ /rnam par rtog pa dang bral</text></item>
<item><p>22b.5</p><section></section><text>phyir/ /gting dpag dka' bas zab mo ste/ /phyag rgya chen por rab snang ba/ /rang bzhin smin byed gsal ba po/ /zab mo dang ni yang dag gsal/ /shes rab thabs kyi bdag nyid de/ /mtha' gnyis skyon ni rab bkag pas/ /dus thams cad du dbyer med do/ /de bzhin slob</text></item>
<item><p>22b.6</p><section></section><text>ma dbang bskur dang / /dngos grub sgrub pa'i dkyil 'khor gyi/ /sgrub pa'i thabs ni rab bstan pas/ /gang zag gnyis su shes par byed/ /gzugs brnyan glegs bam la sogs pa/ /yod na khyod kyis rab gnas mdzod/ /de ni ji srid bar du ni/ /sems can don du 'gyur</text></item>
<item><p>22b.7</p><section></section><text>ba'o/ /de ltar lung bstan dbugs dbyung dang / /bka' stsal pa yis dbang bskur nas/ /bskyed pa'i rim pa kun bstan te/ /bka' lung g.yar gyi blang ba'o/ /bum pa'i dbang gi cho ga'o/ /lo 'am yang na zla ba ru/ /rig dang slob dpon dbang thob pas/ /lus dang</text></item>
<item><p>23a.1</p><section></section><text>zang zing thabs dang bcas/ /spyod pa mchog gis bla ma bkur/ /rin chen sna bdun la sogs pa/ /rjes su mthun pa dbul bya ste/ /bla ma dgyes par byed pa'i ched/ /bu mo gzhon nu gzugs bzang ba/ /rgyan ldan dam sdom dbang bcas pa/ /lus rgyas</text></item>
<item><p>23a.2</p><section></section><text>mdzes pa dbul byas nas/ /bla ma'i g.yon du bu mo bzhag /rgyal po mu stegs chom rkun gyis/ /gnod med dben pa'i sa phyogs su/ /mchog gi dris byugs pad sogs gdan/ /bla re rgyal mtshan sogs kyis bklubs/ /rol mo sil snyan sna tshogs sgras/ /gong gi</text></item>
<item><p>23a.3</p><section></section><text>'khor ram yang na sku/ /tshogs kyi mchod pa chen po yis/ /dbyer med 'khor lo mchod byas nas/ /me tog snyim bkang gsol ba gdab/ /kun mkhyen ye shes phung po sogs/ /pus btsugs thal sbyar mgrin dma' bas/ /gsang ba mchog gi sdom pa che/ /yang dag</text></item>
<item><p>23a.4</p><section></section><text>blangs nas bsrung bar bya/ /ji ltar dbang bskur sogs tshul gyis/ /sangs rgyas la sogs thob pa bzhin/ /byang chub spyod pa gzhan gyis ni/ /'dul ba'i dge ba de bzhin med/ /de bas dam tshig bus srungs shig /rtag tu sdom pa yang skyongs shig /sha lnga bdud rtsi lnga</text></item>
<item><p>23a.5</p><section></section><text>bza' ste/ /de las gzhan yang dam tshig srungs/ /dkon mchog bla ma brnyas byed gzhom/ /gzhan gyi bud med spyad pa dang / /ma byin par yang blangs byas nas/ /brdzun gyi tshig kyang smra bar bya/ /rnal 'byor rgyud las gsungs pa bzhin/ /de ni cho ga bzhin du srungs/ /de ltar bya'o</text></item>
<item><p>23a.6</p><section></section><text>zhes gsol nas/ /yang na me tog phreng ba gtor/ /thal mo sbyar nas gsang ba yi/ /dbang nod phyir ni gsol ba gdab/ /rdo rje sems khyod la sogs pa/ /tshigs bcad lnga yis lan gsum du/ /zhugs nas slob ma dam pa ni/ /mdzes pa'i chas ldan gyis bya'o/ /de nas bla</text></item>
<item><p>23a.7</p><section></section><text>ma yon tan mtsho/ /mchog gi mchog gis de gsan nas/ /zhal ni mdangs dang ldan byas nas/ /snying rje de la bskyed par bya/ /gzugs sogs phun sum tshogs ldan pa'i/ /lha mo de ni byin brlabs nas/ /thub pa'i dbang po zhugs byas nas/ /rdo rje nang du gnas par bya/ /mthe</text></item>
<item><p>23b.1</p><section></section><text>bo srin lag gis bkab nas/ /slob ma dpal ldan snang mdzad khar/ /spro ba'i sngags kyis phab nas su/ /gnyi gas 'di ni brjod par bya/ /a ho a ho su kha ho/ /gzhan yang blo yi bye brag gis/ /dbang bskur byas nas mgrin pa ru/ /de nyid myong bar byas nas su/ /de</text></item>
<item><p>23b.2</p><section></section><text>nas 'di yis bsngags pa'o/ /de 'di rdo rje thams cad kyi/ /dbang bskur mchog tu bsngags pa ste/ /thams cad sngags ni 'grub 'gyur te/ /las mchog khyad par can yang 'grub/ /zla ba za ba rab byung ba/ /lung bstan dbugs dbyung bka' stsal pa/ /'og nas 'byung</text></item>
<item><p>23b.3</p><section></section><text>bzhin sbyin par bya/ /rdo rje bzlas pas phyi nang tshogs/ /sgyu ma smig rgyu la sogs pa'i/ /'dod don phyag mtshan mdog dang dbyibs/ /bsam mi khyab pa'i rnam smin sku/ /bsgom pa la gnas de bsgom gzhug /gsang ba'i dbang gi cho ga'o/ /de bzhin gong ma'i rim pa yis/ /</text></item>
<item><p>23b.4</p><section></section><text>mtshan dang ldan pa'i rig pa che/ /btsal te bla ma dag la yon/ /rjes mthun dang bcas dbul bar bya/ /sngon bzhin gsol btab sdom pa blangs/ /sangs rgyas byang chub sems dpa' dang / /nyan thos rang rgyal de bzhin te/ /sku gsung thugs su sbyor ba na/ /phyag 'tshal na ni ma rung</text></item>
<item><p>23b.5</p><section></section><text>'gyur/ /kun du rdo rje sems dpa' yi/ /lus ngag yid kyi dkyil 'khor la/ /bsam gtan rdo rje gsum sbyor bas/ /sngags zlos pas ni bsam gtan bya/ /mdor na sems can thams cad ni/ /bsam gtan rdo rje bskul bar bya/ /de 'di rdo rje thams cad kyi/ /dam chos rab tu</text></item>
<item><p>23b.6</p><section></section><text>bstan pa'o/ /dkyil 'khor dag kyang yang mi bri/ /glegs bam bklag par mi bya zhing / /mchod rten dag gi las mi bya/ /rdo rje gsum mchog phyag mi bya/ /gal te byang chub mchog 'dod na/ /lag pa'i phyag rgya mi bcing ngo / /de ltar bya zhes gsol bar bya/ /yang ni me tog gtor</text></item>
<item><p>23b.7</p><section></section><text>byas nas/ /mchod sbyin rdo rje la sogs pa'i/ /tshigs bcad lan gsum gsol btab nas/ /shes rab ye shes yang dag blang / /de nas lha mo bdag nyid dang / /dam tshig sdom pa'i mchog smras nas/ /bde chen za ma tog gi ni/ /lha mo'i bsngags pa rab tu brjod/ /de dag</text></item>
<item><p>24a.1</p><section></section><text>mdun du gnas pa'i lag /g.yas g.yon 'og dang steng bzhag nas/ /byin gyis brlabs pa'i lha mo 'di/ /sngags 'di yis ni sbyin par bya/ /yid 'ong gzugs ma 'di nyid ni/ /sangs rgyas kun gyi spyod du gnang / /dkyil 'khor 'khor lo rim pa yis/ /</text></item>
<item><p>24a.2</p><section></section><text>dam pa'i bde ba khyod kyis myong / /de nas rab mnyam bzhag pa yis/ /dal ba'i bya ba rnam gsum gyis/ /rdo rje skyil krung nang du sems/ /rin chen dkyil du rtogs pa bya/ /rang gi lha yi 'khor lor ldan/ /dbyings kyi dbang phyug dang 'brel pa/ /yol bas bcad de bde myong la/ /</text></item>
<item><p>24a.3</p><section></section><text>sngon bzhin dbang bskur byas nas thim/ /oM sarba ta thA ga ta a nu rA ga badzra swA b+hA ba At+ma ko\u0f85haM/ gti mug rang bzhin gti mug sbyor/ /gti mug dga' dang yang dag ldan/ /gti mug rgyun gyis dbang bskur na/ /gti mug rdo rje'i bdag nyid 'gyur/ /zhe sdang rang bzhin zhe sdang sbyor/ /</text></item>
<item><p>24a.4</p><section></section><text>zhe sdang dga' ma dang ldan par/ /zhe sdang rgyun gyis dbang bskur na/ /zhe sdang rdo rje'i bdag nyid 'gyur/ /'dod chags rang bzhin 'dod chags sbyor/ /'dod chags dga' dang yang dag ldan/ /'dod chags rgyun gyis dbang bskur na/ /'dod chags rdo rje'i bdag nyid 'gyur/ /</text></item>
<item><p>24a.5</p><section></section><text>shes rab ye shes bdag sbyar na/ /rdo rje dga' ma dang ldan par/ /ye shes rgyun gyis dbang bskur na/ /shes rab ye shes bdag nyid 'gyur/ /shes rab ye shes so/ /de nas bla mas g.yon pa yi/ /phyag ni slob ma'i spyi bor bzhag /de bzhin gshegs kun dpang byas la/ /</text></item>
<item><p>24a.6</p><section></section><text>rig pa'i brtul zhugs sbyin pa'o/ /thabs gzhan gyis ni sangs mi rgya/ /de bas rig ma 'di ni mchog /chos kun gnyis su med pa la/ /gnyis kyis rnam par mtshon pa yin/ /de bas rtag tu 'khor ba ru/ /khyed kyis 'bral bar ma byed cig /'di ni sangs rgyas thams cad kyi/ /</text></item>
<item><p>24a.7</p><section></section><text>rig pa'i brtul zhugs bla na med/ /blun chen gang zhig 'da' byed na/ /mchog gi dngos grub de la med/ /de ltar de bzhin gzhir yang /sngon bzhin gnyis ni rgyas btab pas/ /gsal zhing rab dga' mkha' 'dra ba'i/ /man ngag tu ni de nyid brtag /bla ma de bzhin</text></item>
<item><p>24b.1</p><section></section><text>gshegs gyur na/ /snying gar khu tshur chos gos g.yon/ /g.yas pas mchog sbyin phyag rgya bya/ /bdag nyid bzhengs nas lung ston bya/ /oM khyod la bdag gis lung 'di ston/ /rdo rje sems dpa' de bzhin gshegs/ /srid pa'i ngan 'gro thar byas nas/ /yang dag srid pa</text></item>
<item><p>24b.2</p><section></section><text>grub pa'i phyir/ /sa bla sa steng sa 'og tu/ /kye rdo rje sems dpa' zhes bya ba/ /rang byung rang nyid grub gyur cig /sngags pa gang la lung 'di bstan/ /de ni 'gro ba kun gyi gtso/ /bla na med pa'i byang chub la/ /bde gshegs kun gyis lung bstan yin/ /lung bstan pa'o/ /ji</text></item>
<item><p>24b.3</p><section></section><text>ltar dbang bskur thob pa yis/ /slob mas yon tan brjod par mos/ /dam tshig gsum gyis dbugs phyung nas/ /'di yis bsngags pa brjod pa'o/ /dam tshig gsang chen dkyil 'khor la/ /rab tu zhugs nas mthong bas na/ /khyod ni sdig pa kun las grol/ /de ring shin tu</text></item>
<item><p>24b.4</p><section></section><text>kho nar gnas/ /bde chen theg pa 'di la ni/ /phyin chad shi ba yong med de/ /mi thub mi shigs gzhan gyis kyang / /rol zhing 'jigs par ga la 'gyur/ /sdug bsngal srid las mya ngan 'das/ /srid pa gtan du dag pa'i phyir/ /yang dag 'byung ba ston pa'i mchog /srid pa</text></item>
<item><p>24b.5</p><section></section><text>gtan du dngos grub po/ /dngos grub dam tshig sdom pa 'di/ /rig ma rtag tu bsrung bar bya/ /dam pa'i shes rab bstan pa ni/ /sangs rgyas kun dang mnyam par gsungs/ /byang chub sems ni spang mi bya/ /gang zhig rdo rje phyag rgya zhes/ /de ni bskyed pa tsam gyis kyang / /sangs rgyas</text></item>
<item><p>24b.6</p><section></section><text>nyid du the tshom med/ /dam pa'i chos ni smad mi bya/ /ma rig pa dang gti mug gis/ /de ni bor bar mi bya'o/ /rang bdag yongs su spangs pa dang / /dka' thub sdug bsngal gzir mi bya/ /ji ltar bde ba 'di bzung nas/ /rdzogs sangs rgyas pa 'di las 'byung / /rdo rje dril bu'i phyag</text></item>
<item><p>24b.7</p><section></section><text>rgya rnams/ /nam yang spang bar byar mi rung / /bla ma sangs rgyas dang mnyam phyir/ /rdo rje slob dpon smad mi bya/ /de ni sangs rgyas kun mnyam phyir/ /slob dpon la ni smod byed na/ /sangs rgyas thams cad smad pa yin/ /des ni rtag tu sdug bsngal thob/ /rims dang 'or dang dug dang nad/ /mkha'</text></item>
<item><p>25a.1</p><section></section><text>'gros gtses dang bzung ba dang / /bgegs dang tshogs bdag drag po yis/ /bsad nas dmyal bar 'gro bar 'gyur/ /de bas nan tan thams cad kyis/ /mchog gi dge ba mngon 'gyur ba'i/ /rdo rje slob dpon bla chen la/ /nam yang brnyas par byar mi rung / /</text></item>
<item><p>25a.2</p><section></section><text>gus pas bla ma yon du ni/ /rjes su 'thad pas dbul bar bya/ /des ni rims nad la sogs pa/ /phyi nas 'byung bar mi 'gyur ro/ /rtag tu rang gi dam tshig bsgrub/ /rtag tu de bzhin gshegs pa mchod/ /rtag tu bla ma la yang dbul/ /sangs rgyas kun dang de mnyam phyir/ /de byin</text></item>
<item><p>25a.3</p><section></section><text>sangs rgyas thams cad la/ /rtag tu byin pa nyid du 'gyur/ /de byin bsod nams tshogs yin pas/ /tshogs la byang chub mchog tu 'gyur/ /ci phyir shin tu 'dir gnas pas/ /khyed kyi tshe 'di 'bras bur bcas/ /dam tshig lha dang mnyam pa ru/ /gnas par the tshom med pa'o/ /rdo rje</text></item>
<item><p>25a.4</p><section></section><text>dang bcas sangs rgyas kyis/ /de ring khyed rnams dbang bskur bas/ /rgyal po chen po khams gsum na/ /rgyal po gtso bo brtan par 'gyur/ /de ring bdud rnams rnam bcom nas/ /gzhal yas khang mchog du chud phyir/ /sangs rgyas nyid phyir de kho nar/ /khyab bdag gis ni</text></item>
<item><p>25a.5</p><section></section><text>the tshom med/ /rab tu dang ba'i yid kyis ni/ /rdo rje de dag kun mdzod cig /zad med rang gi dam tshig bde/ /bde bar sems bskyed la bsnyen cing / /myur bar 'gro ba'i bde chu ru/ /rdo rje sems dpa' 'dra ba yi/ /mnyam pa de ru gyur nas su/ /khyod rnams de la 'gro bar shog/ /</text></item>
<item><p>25a.6</p><section></section><text>dbugs dbyung ba'o/ /de nas slob mas phyag 'tshal te/ /bla ma'i zhabs kyi bka' drin gyis/ /sogs pa'i tshig gis thams cad kun/ /gnang ba'i dbang ni blang bar bya/ /ji lta ji ltar 'dul 'gyur ba/ /sems can rang bzhin du 'gro bgyis/ /de lta de ltar sems can don/ /'dod</text></item>
<item><p>25a.7</p><section></section><text>chags la sogs dag par bya/ /nyin re yi ni mtshams gsum la/ /ting 'dzin gsum gyi sbyor ldan ni/ /bsgrubs nas sgrub pa thun mong dang / /cig shos dngos grub bsgrub par bya/ /mi snang stong ni chung ngu la/ /mngon shes nyi stong bar ma la/ /rig 'dzin dag ni stong gsum</text></item>
<item><p>25b.1</p><section></section><text>la/ /rdo rje 'dzin pa 'gro kun gtso/ /zhi ba rgyas pa sogs las gang / /de las gzhan nam gang 'dod la/ /dkyil 'khor kun du chags sbyor na/ /bsgrub pa myur du 'grub par 'ong / /rdo rje bdag po thams cad kyis/ /'dod chags de nyid don bsams te/ /sems can thams</text></item>
<item><p>25b.2</p><section></section><text>cad phan byed pa'i/ /byang chub 'dod chags las skyes mdzad/ /de bas byang chub 'dod bsngags pas/ /sku gsung thugs ni bsgom byas te/ /cho ga bzhin du las byed na/ /de kun rtogs par 'gyur ba yin/ /de dag byang chub thob 'dod kun/ /dga' ba'i sems kyis</text></item>
<item><p>25b.3</p><section></section><text>thams cad dbul/ /gang zhig phongs pas yid mi bde/ /dad pa'i mchog ldan de yin no/ /bka' stsal pa'i dbang ngo / /dad pa mchog tu gus ldan pas/ /bla ma'i zhabs ni spyi bor blang / /ji ltar rje btsun bka' stsal ltar/ /de ltar bya zhes spyan sngar gsol/ /bkra</text></item>
<item><p>25b.4</p><section></section><text>shis smon lam dang ldan par/ /yang dag gnas par gyur cig brjod/ /snod rung byas pa'i slob ma la/ /bla ma shin tu dgyes pa na/ /de dag kun las gsang ba dang / /rab gsang shin tu gsang ba yi/ /bsgrags min mna' yis btab byas nas/ /som nyi med par bshad</text></item>
<item><p>25b.5</p><section></section><text>par bya/ /'byor ldan slob ma kun tshogs nas/ /sbyin sreg gnas su gnas byas nas/ /bla ma slob ma sbyor bar ldan/ /mar la sogs pa rgya chen rnams/ /slob mas g.yon pa'i mthe bong ni/ /bla ma'i g.yas pa'i mthe bong dang / /gung mo yis ni gzung byas nas/ /sdig pa</text></item>
<item><p>25b.6</p><section></section><text>rnams ni zhi bar bya/ /de bzhin de ru sa bdag dang / /phyogs skyong rgyal po la sogs pa/ /zhi bar bya phyir bdun nam ni/ /yang na gsum mam gcig tu bya'o/ /bdag nyid bshad dang nyan pa dang / /bsam dang bsgom dang dngos grub bsgrub/ /tha na 'jig rten las grub dang / /khyod kyis</text></item>
<item><p>25b.7</p><section></section><text>grogs ni mdzod cig ces/ /gsol ba btab nas gshegs su gsol/ /sngon bzhin mchod pa thams cad dang / /glu gar sil snyan la sogs dang / /bza' dang btung ba'i mchog rnams kyis/ /bdag gzhan 'khor lo mnyes par bya/ /de nas pog snod lag thogs te/ /</text></item>
<item><p>26a.1</p><section></section><text>dril bu gsil nas pus mo btsugs/ /ye shes 'khor lo thams cad kun/ /sngags 'dis gshegs su gsol ba'o/ /oM sems can kun don mdzad nas su/ /dngos grub stsal te rigs pa bzhin/ /sangs rgyas yul du gshegs su gsol/ /</text></item>
<item><p>26a.2</p><section></section><text>yang ni 'byon par mdzod cig muH/ /de bzhin oM dang AH dang hUM/ /brjod pas ting 'dzin 'khor lo rnams/ /rdo rje gsum la bsdu byas nas/ /de yang nam mkha' lta bur mos/ /oM a kA ro mu khaM sarba d+harmA NAM/ Ad+ya nu t+pa n+na t+w+'+ta oM AHhUM swA hA zhes brjod pas/ gzugs brnyan</text></item>
<item><p>26a.3</p><section></section><text>stong pa nyid dmigs la/ /snod gtsang ma ru bsdus nas su/ /'dod pa la ni nyung shas sbyin/ /lhag ma chu yi skye bo sogs/ /phan phyir gdugs dang rgyal mtshan dang / /'phan sogs sil snyan rab ldan pa/ /dge 'dun tshogs kyis bteg nas su/ /chu bo chen por blug par bya/ /</text></item>
<item><p>26a.4</p><section></section><text>rdo rje rtse mos ri mo dbyi/ /bum pa bla re la sogs pa/ /spyad rung bla mas blang bya ste/ /lhag ma gong bzhin dor bar bya/ /dkyil 'khor 'di ru gzugs brnyan dang / /glegs bam la sogs rab gnas kyi/ /cho ga bya ba gzhan du bshad/ /mkhas pa rnams kyi der shes bya/ /'di ni</text></item>
<item><p>26a.5</p><section></section><text>dang po rnal 'byor pa'i/ /dkyil 'khor cho ga dang por gsungs/ /gzhan du khyad par ma gtogs pa/ /cho ga rgyas par 'dir shes bya/ /cung zad ye shes dbang thob pas/ /'bebs pa'i cho gas bri bar gsungs/ /khams gsum skye bos smon 'dzugs phyir/ /rnam pa gzhan du</text></item>
<item><p>26a.6</p><section></section><text>mi bya'o/ /ri rtse nyams ni dga' ba dang / /nags tshal rab tu dben pa'am/ /mchod rten kun dga' ra ba sogs/ /dgon pa'i gnas su spyad bya'o/ /bu mo lo grangs bcu gnyis ma/ /de bzhin bcu gnyis lon pa'i khye'u/ /cho rigs btsun zhing drang por skyes/ /rma sogs spangs</text></item>
<item><p>26a.7</p><section></section><text>dang bzhin mdzes shing / /so yi thags bzang rab gtsang ba/ /skra gnag mig dkyus ring ba dang / /rang bzhin dul ba rig pa che/ /bzung nas dbab par rab tu brtag /de la gong du smos pa dang / /snod rung sogs kyis zhus nas su/ /de rnams don du tshogs skyed phyir/ /rnam par</text></item>
<item><p>26b.1</p><section></section><text>dag pa'i bzlas pa bya/ /de bzhin sa btsal la sogs nas/ /sbran pa'i cho ga'i bar byas nas/ /lha dang bum pa sems can rnams/ /sta gon du ni gnas par bya/ /thig skud rdul tshon byin brlabs na/ /gong gsungs snod ni khrus byas te/ /gos dang rgyan gyis rab bklubs te/ /ri ska</text></item>
<item><p>26b.2</p><section></section><text>la sogs kyis bdug bya/ /de yi gnas gsum snga ma bzhin/ /dbang chen chu dang rlung dkyil 'khor/ /yi ge gsum gyi byin brlabs la/ /rkang mthil gnyis su skul byed pa/ /rlung gis sbar bas sdig pa bsreg /ye shes yang dag dbab pa'i phyir/ /rigs gsum bdag</text></item>
<item><p>26b.3</p><section></section><text>nyid rdo rje dril/ /'jigs rung gar dang bcas pa yis/ /de yi snying ga phye byas nas/ /chu dang mar bzhin ro gcig gyur/ /gzi byin la sogs ldan gyur na/ /babs pa'i rtags kyis shes par bya/ /spyan dang rnam par snang mdzad zhugs/ /khru gang tsam mam khru do'am/ /khru lnga</text></item>
<item><p>26b.4</p><section></section><text>tsam mam brgyad tsam du/ /'jigs shing skrag tshul 'bar bar 'gyur/ /snang ba mtha' yas gos dkar zhugs/ /phreng ba'i sngags dang dbyung ba'i sngags/ /de bzhin snying po rig pa sogs/ /ma bslabs par yang brjod par 'gyur/ /mi bskyod mA ma kI babs pas/ /'das</text></item>
<item><p>26b.5</p><section></section><text>dang ma 'ongs dus dag gi/ /ji ltar byung 'byung dngos po rnams/ /skad cig gis ni yang dag ston/ /de nas sngags kyis bstan par bya/ /de gnyis bla ma slob ma'i tshul/ /thig 'debs dang ni tshon 'gyed dang / /phyag rgya'am sku sogs 'god par byed/ /de nas mdun du 'dug byas</text></item>
<item><p>26b.6</p><section></section><text>nas/ /ji ltar bgyi zhes bka' nod byed/ /mchod pa sna tshogs rab byas la/ /ye shes lha ni gshegs su gsol/ /snod gnyis zas dang skom rnams dang / /yon gyis mnyes par byas nas su/ /grangs lhag rung bar bya ba ste/ /rang gi gnas su gtang bya'o/ /de nas 'khor lo</text></item>
<item><p>26b.7</p><section></section><text>gnas bsam dang / /mchod dang zhugs dang dbang bskur ba/ /bsdu ba dang po rnal 'byor bzhin/ /cho ga rgyas par bya ba'o/ /'di'am gong du slob ma'am/ /gzhan don rab tu bya ba'i phyir/ /bri ba'i gsung gi cho ga ni/ /gzhan du bshad pas der shes bya/ /'di ni cung zad dbang gyur</text></item>
<item><p>27a.1</p><section></section><text>pa'i/ /bri ba'i cho ga gsungs pa'o/ /sgrub pa la yang ri mo ni/ /tshul 'di dang ni mtshungs zhes bya/ /ye shes dbang sgyur rnal 'byor pas/ /sgyu ma lta bu'i ting 'dzin gyis/ /dkyil 'khor rgyal mchog las rgyal mchog /rdzogs pa'i bsam gtan</text></item>
<item><p>27a.2</p><section></section><text>gyis bsgrub bya/ /bla ma'i man ngag rab thob cing / /sbyor shes de dag lhur len pa/ /rtags shes dang po pha rol phyin/ /yul la zhen pa dang bral ba'i/ /bdag nyid chen po nyag gcig des/ /de 'dra'i sa bcu mgon po che/ /rang gi nus pa dang phrad pa/ /mnyes bya de yis yang dag</text></item>
<item><p>27a.3</p><section></section><text>blang / /me tog la sogs mchod pa'i tshogs/ /phyi rol nang du bcas sngon song / /thal sbyar pus mo btsugs nas ni/ /bla chen de la gsol ba btab/ /'jig rten sgron mchog rnal 'byor kun la 'phags/ /khyod ni skyon rnams dag pa'i pha rol phyin/ /srid pa'i mtsho las</text></item>
<item><p>27a.4</p><section></section><text>sems can kun sgrol ba/ /ded dpon chen po khyed la skyabs su mchi/ /bdag cag thabs bral 'khor bar 'khyams gyur te/ /ma rig mun pas bsgribs pas dmus long gyur/ /sdug bsngal gyis gzir yang dag don ma rnyed/ /bdag nyid chen po khyod kyis bskyab tu gsol/ /</text></item>
<item><p>27a.5</p><section></section><text>de skad gsol nas de yi tshe/ /bla ma bdag nyid chen po des/ /snying rje chen po rab bskyed nas/ /tshig 'dis gnang ba sbyin pa'o/ /bu tshur shog cig bsam gtan gyi/ /'khor lo chen po nga yis bstan/ /khyod kyis kyang ni mnyam zhog la/ /nga yi bkod pa lta bar gyis/ /de skad</text></item>
<item><p>27a.6</p><section></section><text>gsol nas bsam gtan gyi/ /dkyil 'khor rim pa 'di yis bsgom/ /lhun gyis grub pa'i sbyor ba ni/ /skad cig ye shes kyis rdzogs pa'o/ /sangs rgyas 'khor lo sbyar ba yis/ /bsam gtan 'khor lo rab rdzogs bya/ /ye shes 'khor lo bsam gtan gyis/ /'khor</text></item>
<item><p>27a.7</p><section></section><text>lo can kun mngon sum zhugs/ /gong gsungs mchod pa'i cho ga ni/ /bsam gtan ldan pas mnyes par bya/ /de nyid brjod pas 'khor lo bskul/ /zhugs sogs gong bzhin rab byas te/ /ye shes dbab pa sngon 'gro ba'i/ /mthong ba'i yul bzhin rnam par gnas/ /</text></item>
<item><p>27b.1</p><section></section><text>ye shes kyi ni 'khor lo la/ /gnyis med 'khor lo gzhug par bya/ /de nas byin gyis brlabs brjod la/ /sa bcu'i mgon po'i dkyil 'khor la/ /dngos grub rtags ni shes bya'i phyir/ /me tog 'dod par bya ba ste/ /sku'am dbus su nub gyur na/ /phyag rgya chen po bsgrub</text></item>
<item><p>27b.2</p><section></section><text>par bya/ /zhal gyi dkyil 'khor la babs na/ /sngags kyi dngos grub thob par bshad/ /lte ba'i dbus su rab babs na/ /thun mong dngos grub brgyad 'grub bo/ /sku smad cha ni gar 'bab kyang / /zhi sogs dngos grub 'byung ba'o/ /ring zhing thal bas dngos grub kyang / /da dung</text></item>
<item><p>27b.3</p><section></section><text>rgyang ring 'gyur ba'o/ /phyag rgya chen po ji lta bzhin/ /bsgrub pas ji bzhin dus thob bo/ /ye shes babs pa'i mthu nyid kyis/ /dman mchog gsum dang rang gi las/ /ji skad bshad bzhin gyis rab thob/ /de las gzhan pa ji snyed pa/ /bla ma'i ye shes stobs kyis ni/ /sbyar</text></item>
<item><p>27b.4</p><section></section><text>ba yis ni rnyed pa'o/ /de nas mkha' dbyings thams cad kun/ /sangs rgyas byang chub sems dpa' dang / /rig pa'i lha mo khro bo tshogs/ /chu sogs rkyen bzung gang bar bsams/ /de dag kun gyis bum pa dang / /gsang dang shes rab ye shes dang / /brtul zhugs lung</text></item>
<item><p>27b.5</p><section></section><text>bstan dbugs dbyung dang / /bka' stsal pa rnams rim bzhin dbang / /de yis de yi byang chub ni/ /sku gsung thugs kyi byang chub che/ /sems can thams cad phan 'dod pas/ /ngo mtshar chen po rab tu grub/ /bsam gtan dkyil 'khor bsam gtan gyis/ /mchod dang</text></item>
<item><p>27b.6</p><section></section><text>dbang bskur de bzhin du/ /byas nas gzhan la 'ga' yi don/ /bsgrub phyir lung 'di bsgo ba'o/ /nga yis khyed ni dkyil 'khor du/ /bcug zin dbang bskur yang zin gyis/ /khyod kyis slob dpon sgrub po las/ /'dod bzhin du ni gyis shig ces/ /gnang nas bsnyen la</text></item>
<item><p>27b.7</p><section></section><text>sogs pa la/ /'jug par gang yin 'gyur ba ste/ /de yis kyang ni khyod shes bya/ /bsam gtan 'khor los sbyang phyir ro/ /gnyis pa de ru 'jug mi nus/ /mthong ba'i yul la mngon zhen zhing / /blo gros ngan zhing sbyor ba spangs/ /dad ldan snod rung de mthong nas/ /don rnams</text></item>
<item><p>28a.1</p><section></section><text>yal bar mi 'dor phyir/ /snying rje chen po rab bskyed nas/ /dag sogs cho ga sngon 'gro ba'i/ /phyi yi bya ba bsten bya ste/ /ye shes cung zad dbang gyur ltar/ /ri mo'i dkyil 'khor bris nas ni/ /dbang bskur yang dag brtsam bya ste/ /gnyis med man</text></item>
<item><p>28a.2</p><section></section><text>ngag gis sbyang bya/ /de bzhin sku sogs 'khor lo la/ /cho ga sngon bzhin rgyas bya ste/ kun khyab chos kyi dbyings ye shes/ /thams cad de ru rnam dag pas/ /bde gshegs gnas su mi bskyod dgod/ /gzhan gyi gnas su gzhan bkod de/ /gnyis shes rdo rje mtshon la sogs/ /</text></item>
<item><p>28a.3</p><section></section><text>khyad par gzhan yang rtogs par bya/ /rdo rje slob dpon slob ma sogs/ /gong dang 'og gi cho ga rnams/ /sems kyi 'ba' zhig gtso bor gsungs/ /dman pa las ni mchog mi 'gyur/ /sems nyid glang po yan lta bu/ /gzugs la sogs la 'phyan byed pas/ /ngan 'gro g.yang</text></item>
<item><p>28a.4</p><section></section><text>sar ltung bar 'gyur/ /de nyid rab tu rtogs byas la/ /dran pa'i thag pa dam po yis/ /dmigs pa'i ka ba la btags te/ /'dod bzhin ba yi yul spyod pas/ /ji lta bzhin du 'dus par bya/ /ji skad du/ sems can kun gyi sems gang ni/ /brtan pa'i phyir na sems dpar</text></item>
<item><p>28a.5</p><section></section><text>brjod/ /mnyam par gzhag na ting 'dzin te/ /de bstan pa las rdo rjer 'gyur/ /sems dpa'i byin rlabs sbyor ba las/ /slar yang rdo rje sems dpar 'gyur/ /zhes so/ /bsod nams tshogs kyi yan lag phyir/ /bcom ldan 'das kyis lus ngag gi/ /bya ba bstan te drang srong ltar/ /</text></item>
<item><p>28a.6</p><section></section><text>dang po rab tu 'drid pa'o/ /khang skas yan lag dang po bzhin/ /steng phyin ma yin dgos med min/ /de yi rten gyis de bzung ste/ /de nyid 'ba' zhig rtogs par bya/ /de bas sems la khyad par 'byung / /longs spyod rdzogs dang sprul pa'i sku/ /de yi zhing khams yongs dag pa/ /sems nyid</text></item>
<item><p>28a.7</p><section></section><text>'ba' zhig las 'byung ste/ /mtshams kyi rnam shes ji lta dang / /klu khros pa yi sems bzhin du/ /mi mthun ltar yang snang ba ste/ /de bas sems nyid rtogs par bya/ /rnal 'byor pa rnam pa gsum gyis slob ma rnams dbang bskur ba'i cho ga rgyas par bshad zin to// //da ni dngos</text></item>
<item><p>28b.1</p><section></section><text>grub sgrub pa'i thabs kyi cho ga bshad par bya'o/ /de la sgrub pa po'i gang zag ni/ /brtul zhugs sdom pa sngags ldan pa/ /mi brtan lha yi nga rgyal bral/ /cung zad ye shes dbang gyur pa/ /thun mong sgrub pa shes par bya/ /rgyu dang mi rgyur bcas pa rnams/ /sgyu 'drar sems can</text></item>
<item><p>28b.2</p><section></section><text>dbyer med rtogs/ /thun mong cig shos dngos grub kyi/ /sgrub par ye shes dbang gyur pa'o/ /de yi yid dang mthun pa'i gnas/ /shin tu dben pa'i ri dgon dang / /rnam pa sna tshogs ri bo dang / /klung dang 'bab chu rnams dang ni/ /dur gyi khrod la sogs par yang / /bsam gtan</text></item>
<item><p>28b.3</p><section></section><text>bsdus pa 'di bsgom mo/ /dgon pa chen po'i sa phyogs ni/ /me tog 'bras bu sogs kyis brgyan/ /ri bo dben pa dag tu ni/ /dngos grub thams cad bsdus pas 'grub/ /lam gyi bzhi mdo shing gcig drung / /mtshan ma gcig dang zhi gnas su/ /rdo rje dgug pa'i khyad par</text></item>
<item><p>28b.4</p><section></section><text>gyis/ /sgrub pa pos ni rtag tu bsgrub/ /dgon pa chen po'i sa phyogs sam/ /rab tu rnam par dben pa'am/ /ri bo nags 'dab chu ngogs su/ /ting 'dzin byas nas ting 'dzin 'thob/ /rdo rje 'gug gnas mig sman dang / /ka pA la ru bsgom par bya/ /yid du 'ong dang shis pa'i gnas/ /</text></item>
<item><p>28b.5</p><section></section><text>sgrub pa po yis rab nges bya/ /rjes su mthun pa'i shis pa'i zas/ /nyi ma dang ni zla ba dang / /chu dang shel dang sman dang dri/ /phyag rgya chen po rig 'dzin gyis/ /lam la mkhas pa rnams kyis sngags/ /glang chen sha yis mngon shes bsgrub/ /rta yi sha yis mi snang bsgrub/ /'gugs pa</text></item>
<item><p>28b.6</p><section></section><text>ba lang sha yis bsgrub/ /khyi sha yis ni thams cad bsgrub/ /nus pa yis ni dgug par bya/ /med na bsam pas rnam par brtag/ /ngo bo nyid dang mthun dag dang / /rang bzhin gyis ni de 'grub pa'o/ /de ltar byas nas sangs rgyas dang / /byang chub sems dpa' grags chen mnyes/ 'dod</text></item>
<item><p>28b.7</p><section></section><text>khams 'jig rten dbang phyug gi/ /las kyi go 'phang thob par 'gyur/ /gtso bo gzi chen stobs dang ldan/ /mdangs bzang mthong na yid du 'ong / /mthong bas bskul ba ma byas kyang / /'jig rten 'di dag dbang du 'gyur/ /'di ni sangs rgyas thams cad kyi/ /gsang ba dam pa byang chub ste/ /</text></item>
<item><p>29a.1</p><section></section><text>yang dag sngags kyi gsang ba 'di/ /rmongs pa'i man ngag sems 'da'o/ /mi snang stobs dang brtson 'grus dang / /dam tshig chen po bsgrub pa dang / /rdo rje 'gugs pa mchog dag kyang / /dam tshig 'di yis rnam par grub/ /grub pa yi ni mtshan ma ni/ /shin tu</text></item>
<item><p>29a.2</p><section></section><text>'bebs pa thob pa yis/ /gdon mi za bar 'grub 'gyur te/ /bsod nams tshogs kyi yan lag rdzogs/ /spyi yi mtshan mar shes par bya/ /bzlas dang bsgom dang rang lha yi/ /khyad par gang yin rtogs par mdzad/ /rmi lam bye brag rab byed pas/ /so so'i mtshan ma shes par bya/ /</text></item>
<item><p>29a.3</p><section></section><text>bsam gtan ngag gi bzlas pa yis/ /dus sam byin rlabs rab sdud du/ /'dod pas rnyed pa'i mtshan ma ni/ /rmi lam du ni shes par bya/ /rmi lam na sangs rgyas dang byang chub sems dpa'i gzugs tha dad par mthong ba dang / rmi lam na bdag nyid ye shes mchog thob nas sangs</text></item>
<item><p>29a.4</p><section></section><text>rgyas thams cad dang mthu mnyam par mthong ba dang / rmi lam na mtshan dang dpe byad du ldan pa'i longs spyod rdzogs pa'i sku rgyud dag pa la snang bar bdag nyid mthong ba dang / rmi lam na brgya byin dang tshangs pa dang drag pa sogs pas bdag nyid la me tog la sogs pas mchod par mthong ba dang / </text></item>
<item><p>29a.5</p><section></section><text>rmi lam na sangs rgyas dang byang chub sems dpa' thams cad kyis phyi nang gi 'dod pa'i yon tan lngas bdag la mchod par mthong ba dang / rmi lam na bdag nyid rdo rje 'chang ba'am/ rtag pa la sogs pa'i gzugs su mthong ba dang / rmi lam na rdo rje gsum mam spyan ma la sogs</text></item>
<item><p>29a.6</p><section></section><text>pa'am/ phyogs bcu'i sangs rgyas thams cad kyis bdag la btud cing phyag 'tshal bar mthong ba dang / rmi lam na mngon dga' la sogs pa'i zhing du mi bskyod pa la sogs pa mthong ba dang / de dag kyang thugs rab tu dgyes nas chos kyi mdzod chen po gtad par mthong ba dang / rmi</text></item>
<item><p>29a.7</p><section></section><text>lam na bdag nyid shAkya thub pa la sogs pa'i gzugs lha dang klu dang gnod sbyin la sogs pas bskor zhing chos bshad par mthong ba dang / rmi lam na bdag nyid la sangs rgyas dang byang chub sems dpa' thams cad kyis nam mkha' la gdugs dkar po bteg cing / seng ge'i khri la</text></item>
<item><p>29b.1</p><section></section><text>bzhag nas chos kyi rgyal por dbang bskur bar mthong ba dang / rmi lam na gdol ba'i bu mo'am/ khyi'am/ rta rgod ma la sogs pa'am/ snyoms par 'jug pa de dag phyag rgya chen po grub pa'i mtshan ma'o/ /gzhan yang rmi lam na kha dog sna tshogs pa'i kun dga' ra ba dang skyed mos</text></item>
<item><p>29b.2</p><section></section><text>tshal yid du 'ong ba mthong ba dang / rmi lam na lha'i bu mo gdu bu dang / dpung rgyan dang / snyan cha dang / mgur chu dang / nu 'bur dang / zur phud la sogs pas brgyan pa dang / mi'i khye'u dang bu mo yid du 'ong ba bcu drug pa rgyan thams cad kyis brgyan pa mthong ba ni thun mong gi 'grub pa'i</text></item>
<item><p>29b.3</p><section></section><text>mtshan ma'o/ /rigs 'dzin la sogs yongs smin las/ /'dzam bu gser 'dra'i sangs rgyas 'gyur/ /de bas de dag thams cad kun/ /cig shos mtshan mar shes par bya/ /sngon du bya ba'i las kyi rgyal po mchog ni/ sngags pa rnam par dag pa yis/ /de dag rab tu rtogs</text></item>
<item><p>29b.4</p><section></section><text>byas nas/ /sngon gyi phyir na gnyis kyis kyang / /ci rigs gsang sngags bzlas brjod bya/ /dben par gtsang gtor byas nas su/ /bgegs bskrad sa la gsol ba btab/ /cig shos la yang gsol byas nas/ /bka' stsal sa ni brko bar bya/ /sngon gyi rim pa shes byas</text></item>
<item><p>29b.5</p><section></section><text>la/ /sa stengs rgyan dang ldan pa dang / /dag bya'i phyir na gong bzhin du/ /dbang bskur blang bas yid sbyang bya/ /rdo rjes khyad par byas pa yis/ /sa 'dzin lta bur byin brlabs la/ /bdag nyid ting 'dzin gsum gnas pas/ /de dbus nga rgyal gsum ldan bya/ /sngon bzhin rtag sogs</text></item>
<item><p>29b.6</p><section></section><text>gsol btab nas/ /byin brlabs stangs thabs brtsam pa'o/ /phur bus btab nas sa srung ste/ /nub gcig sta gon gnas par bya/ /lha rnams gnas par byas nas su/ /brod bskyed mchod pa sna tshogs brtsam/ /dgongs par bya phyir gong ma bzhin/ /'khor lo gsol</text></item>
<item><p>29b.7</p><section></section><text>ba gdab par bya/ /lha mo bzhi dang mi bskyod pa/ /bdud rtsi 'khyil pa'i bum pa ni/ /rdzas dang ldan par sta gon bya/ /yod na bcu dgu nges pa'o/ /skud pa tshon rtsi 'dus byas la/ /sngon bzhin 'bebs ba'i cho ga bya/ /de yis thig dang tshon btab nas/ /zhal sogs ldan pa'i</text></item>
<item><p>30a.1</p><section></section><text>phyag rgya dgod/ /gzhan la ma thos sems can rnams/ /gzung bar bya phyir sngon bzhin bshad/ /gnas rnams stong ba mi mdzes pas/ /dang chung srid pas de ma bsngags/ /mi rnams kyis ni phye ma yis/ /zhal la sogs pa rdzogs mi 'gyu/ /yan</text></item>
<item><p>30a.2</p><section></section><text>lag ma rdzogs byin mi rlob/ /de bas lha yi mdzes pa bsngags/ /rang gi phyag rgya'am sems kyis su/ /lha rnams rab tu gnas byas nas/ /byin rlabs sngon du mchod pa sogs/ /brtsams te 'byung gtor khyad par du/ /rnam rgyal spyor bas skyon bsal nas/ /tshim par</text></item>
<item><p>30a.3</p><section></section><text>bya phyir lha rnams la/ /ji srid rdzas kyi thab rnams su/ /sbyin sreg gis ni mnyes bya'o/ /slob ma gzhug pa'i rim pa bzhin/ /bdag nyid 'khor lor zhugs par bya/ /sdig bshags me tog 'dor ba'i bar/ /byas nas lha rnams kyis gnang ba'i/ /sngon bzhin bum pa gsang ba</text></item>
<item><p>30a.4</p><section></section><text>dang / /shes rab ye shes brtul zhugs dang / /lung bstan dbugs dbyung bka' stsal thob/ /de yis bsgrub pa brtsam pa'o/ /sgrub pa'i thabs gang zhe na/ dang po de bzhin gshegs pa yi/ /rig 'dzin sgrub thabs bshad par bya'o/ /ji bzhin byas pa'i sngags pa yis/ /thun</text></item>
<item><p>30a.5</p><section></section><text>mong cig shos bgegs bsal nas/ /spyi gzugs gyur nas rtag pa las/ /byung ba'i gzhal yas khang pa bsgom/ /lnga dang bzhi las mchog dang po/ /rab bskyed skye rim bzhi spangs nas/ /dri za rab tu zhugs byas pas/ /de ni cho ga bzhin du zhu/ /rang gi tshangs pa'i spyod pa bzhi/ /</text></item>
<item><p>30a.6</p><section></section><text>mA ma kI la sogs gyur nas/ /bskul te thim gyur sa bon gyur/ /phyag mtshan des mtshan bshes gnyen zhugs/ /de las rtag pa sngon bzhin bskyed/ /de yi thugs kar zla ba la/ /oM las 'khor lo oM gyis mtshan/ /bsams nas sngags kyis byin gyis brlab/ /oM d+harma d+hA tu</text></item>
<item><p>30a.7</p><section></section><text>swA b+hA wa At+ma ko\u0f85haM/ gnyis sogs ma gtogs de phyag rgyas/ /gnas nas sngags 'di bsgom par bya/ /oM AH oM dzin dzika hUM/ /brjod pas oM las 'od zer tshogs/ /dkar ba'i rgyun gyis nang gsal te/ /ba spu'i bu ga nas spros pa'i/ /'od rtse rtag pa'i tshogs rnams</text></item>
<item><p>30b.1</p><section></section><text>kyis/ /nam mkha'i khams kun bkang byas nas/ /sangs rgyas rtag pa spyan drangs nas/ /rang gi ba spu'i bu gar gzud/ /brtan pa'i ngo bos phyag byas nas/ /yang nas yang du dus bzhir bsgom/ /de nas zhag bdun la sogs nas/ /nye ba'i mtshan ma mthong nas ni/ /'byung</text></item>
<item><p>30b.2</p><section></section><text>po rnams la gtor byin nas/ /yang ni sbyin pa der zhen bya/ /'di lta bu yi sbyor ldan pas/ /rdo rje'i sku ni rgya mtsho dag /zla ba phyed na nges pa ru/ /the tshom med par 'grub par 'gyur/ /ye shes lnga ldan bsten nas ni/ /rnam par snang mdzad dang 'dra ba'i/ /sangs rgyas sku ni 'bar</text></item>
<item><p>30b.3</p><section></section><text>ba'i 'od/ /rdo rje bskal pa gsum du gnas/ /thams cad sngon bzhin rab byas te/ /'od dpag med bsgoms mgrin pa ru/ /AH las pad+ma AHyis mtshan/ /bsams nas bzlas brjod yang bya'o/ /oM AHA ro l-ika hUM/ /de yis sngon bzhin 'od dpag med/ /spros te bkug</text></item>
<item><p>30b.4</p><section></section><text>nas rang la btsud/ /brtan byas sngon bzhin rab bsgrubs nas/ /zla ba phyed na 'grub par nges/ /ye shes lnga dang ldan pa yis/ /rdo rje chos ni bsten byas nas/ /de dang 'dra ba'i 'od thob ste/ /rdo rje bskal pa gsum du gnas/ /sngon bzhin mi bskyod rab bskyed de/ /thugs kar hUM</text></item>
<item><p>30b.5</p><section></section><text>las rdo rje la/ /hUM gis mtshan pa rab bsams la/ /sngags kyi bzlas brjod bya ba'o/ /oM AHhUM badzra d+h+r-ika hUM/ sangs rgyas mi bskyod tshogs rnams kyang / /btsud nas chags par byas nas su/ /sngon bzhin nye mtshan mthong bsgrubs nas/ /zla phyed 'grub par the tshom med/ /ye</text></item>
<item><p>30b.6</p><section></section><text>shes lnga ldan bsten na ni/ /ston pa rdo rje thugs 'dra ba/ /ye shes yon tan rgya mtshor 'gyur/ /rdo rje bskal pa gsum du gnas/ /thams cad sngon bzhin rab gnas te/ /mi bskyod cho ga bzhin bskyed nas/ /thugs kar rdo rje bum pa ru/ /oM bsams bzlas brjod bya ba'o/ /oM</text></item>
<item><p>30b.7</p><section></section><text>d+harma d+hA tu dz+nyA na rastu hUM/ mi bskyod tshogs bkug sngon bzhin du/ /zhugs nas chags byas nye bar mthong / /gtor ma btang nas rab bsgrubs nas/ /zla phyed mi bskyod 'dra ba thob/ /mi bskyod pa yi sku dag dang / /gsung dang thugs mchog 'dra ba 'dzin/ /'jig rten khams rnams</text></item>
<item><p>31a.1</p><section></section><text>thams cad du/ /mi bskyod rdo rje mchod par 'gyur/ /rin chen 'byung ldan sngon bzhin bskyed/ /thugs kar mtshan ma la gnas pa'i/ /oM bzlas pa yis 'grub pa'o/ /de dang 'dra bar bsgrub par bya/ /oM AH oM sa man+ta dz+nyA na rastu hU~M/ de yis rin chen 'byung</text></item>
<item><p>31a.2</p><section></section><text>ldan tshogs/ /spros pa bkug nas rab tu btsud/ /brtan byas gong bzhin rab bsgrubs nas/ /zla ba phyed na rab tu 'grub/ /lus dang ngag sems rdo rje yi/ /rin chen 'byung ba'i 'od dang 'dra/ /de ni byang chub bdag med dang / /ye shes gsang ba'i gnas su 'gyur/ /'od dpag</text></item>
<item><p>31a.3</p><section></section><text>med pa bsgom byas la/ /de yi thugs kar pad+ma la/ /gnas pa'i oM ni bzlas byas pas/ /dpag med 'dra ba bsgrub par bya/ /oM AH oM pra t+ya bek+Sha Na dz+nyA na rastu hUM/ 'od dpag med pa'i tshogs spros pas/ /bkug nas brtan byas chags byas nas/ /gong ma bzhin du rab bsgrubs nas/ /</text></item>
<item><p>31a.4</p><section></section><text>zla ba phyed na 'grub par nges/ /sku dang gsung thugs rdo rje yi/ /dpag med pa yi 'od dang 'dra/ /'di ni sems can thams cad kyi/ /theg chen lam gyi mchog tu 'gyur/ /sngon bzhin don yod grub bsgoms la/ /thugs kar ral gri'i yu ba la/ /zla ba'i dbus su oM bsams la/ /</text></item>
<item><p>31a.5</p><section></section><text>sngags kyi bzlas brjod brtsam pa'o/ /oM AHoM kri ta a nuSh+Tha na dz+nyA na rastu hUM/ de yis don yod grub pa'i tshogs/ /spros te bkug byas zhugs byas la/ /gnas brtan ngo bor chags byas na/ /zla ba phyed na de dag 'grub/ /sku dang gsung thugs rdo rje yi/ /rdo rje thogs med 'dra ba 'ong / /de ni</text></item>
<item><p>31a.6</p><section></section><text>dpal ldan ye shes mtsho/ /sems can don kun 'byung bar 'gyur/ /de bzhin snang mdzad bsgom byas te/ /sngags kyi bzlas brjod bya ba'o/ /oM AHoM A daR+sha dz+nyA na badzra rastu hUM/ sngon bzhin zhugs sogs rab byas nas/ /zla phyed de dang 'dra bar 'grub/ /thams cad snga ma bzhin</text></item>
<item><p>31a.7</p><section></section><text>byas te/ /snang mdzad mgo mgrin thugs ka ru/ /'khor lo pad+ma rdo rje la/ /zla ba'i dbus nas oM gsum gnas/ /oM AHoM oM oM tri ga ka ra ya rastu hUM/ de yis rdo rje gsum gyi tshogs/ /bkug nas gnas gsum du brtan par/ /byas nas nye ba'i mtshan ma mthong / /gong bzhin</text></item>
<item><p>31b.1</p><section></section><text>byas na zla phyed 'grub/ /sku dang gsung thugs rdo rje yi/ /sangs rgyas snang mdzad 'dra ba'i mdog /de ni byang chub ye shes dang / /sku gsum ye shes 'grub par 'gyur/ /de yi rim pas mi bskyod sogs/ /rang rang ngo bos rab bsgrubs na/ /dpal ldan zla ba phyed grub nas/ /</text></item>
<item><p>31b.2</p><section></section><text>rdo rje bskal pa gsum du gnas/ /de bzhin de ltar de gnyis sam/ /gcig la'ang gsum du goms byas nas/ /rgyal ba'i sras po mos pa yis/ /nyung ngam lhag par gnas par 'gyur/ /sngon bzhin thams cad rab byas la/ /rnam par snang mdzad cho ga bzhin/ /bskyed</text></item>
<item><p>31b.3</p><section></section><text>nas chos dbyings byin brlabs nas/ /lag pa g.yas pa 'khor lo bskyed/ /'khor lo gser sogs dngos byas la/ /oM bskyed lte bar rtag pa yi/ /'khor lo chen po rab bsgoms te/ /sngags kyi bzlas brjod brtsam pa'o/ /oM AHdzin dzika tsakra ar+tha sid+d+hi hUM swA hA/ 'od</text></item>
<item><p>31b.4</p><section></section><text>zer gyis bkug rtag dkyil 'khor/ /bsdus te bcug nas brtan byas pas/ /drod dang dud 'thul 'bar ba dang / /nam mkha' la ni 'phar bar 'gyur/ /de yi steng du su bsams nas/ /lag tu babs nas spyan mas bzla/ /'byung po rnams la gtor sbyin la/ /chags byas zla</text></item>
<item><p>31b.5</p><section></section><text>ba phyed nas 'grub/ /ri rab sum cu rtsa drug gi/ /rab tu phra ba'i rdul snyed kyi/ /rdo rje 'dzin dang 'dra ba kun/ /de yi rjes su 'brang bar 'gyur/ /sngon bzhin mi bskyod rab bsgoms la/ /rdo rje dngos byas hUM bskyed de/ /rdo rje rigs kyi 'khor lo bsgom/ /sngags kyi bzlas brjod bya</text></item>
<item><p>31b.6</p><section></section><text>ba'o/ /oM AH badzra d+h+r-ika badzra ar+tha sid+d+hi hUM swA hA/ rdo rje rigs kyi spro dang bsdu/ /brtan par byas la chags byas nas/ /sngon bzhin rab tu bsgrub gyur na/ /zla ba phyed na 'grub par nges/ /ri rab sum cu rtsa drug gi/ /rdul phran ji snyed yod pa yi/ /de snyed kyi ni bud med rnams/ /</text></item>
<item><p>31b.7</p><section></section><text>yon tan can gyi bdag gir 'gyur/ /drag po dag gis phyag byas pas/ /khams gsum rdo rje chen por 'gyur/ /sngon bzhin rgyas par rin chen 'byung / /bsgoms nas swa bskyed rin chen dngos/ /rin chen rigs kyi lha bsgoms la/ /sngags kyi bzlas brjod bya ba'o/ /oM</text></item>
<item><p>32a.1</p><section></section><text>AH rat+na d+h+r-ika rat+na ar+tha sid+d+hi swA hA/ rin chen rigs kyi lha rnams kun/ /spro zhing bsdu bas brtan byas nas/ /nye ba'i mtshan mthong sngon bzhin bsgoms/ /zla ba phyed 'grub the tshom med/ /ye shes lnga ldan bsten na ni/ /bskal ba gsum gyi yun gnas shing / /</text></item>
<item><p>32a.2</p><section></section><text>phyogs bcu'i sangs rgyas thams cad kyis/ /gsang ba gsum la bsnyen bkur byed/ /de bzhin dpag med tshe bsgoms la/ /gser sogs pad+ma AH las skyes/ /lte bar gsung rigs lha bsgoms la/ /bzlas brjod rab tu bya ba'o/ /o AHA ro l-ika ka ma la ar+tha sid+d+hi</text></item>
<item><p>32a.3</p><section></section><text>swA hA/ de spros gsung gi rigs bkug nas/ /bcug nas brtan bya yang yang bsgom/ /mtshan ma thob nas gtor ma btang / /zla ba phyed na de 'grub 'gyur/ /ri rab sum cu rtsa drug gi/ /rab tu phra ba'i rdul snyed la/ /sangs rgyas rdo rje'i dkyil 'khor la/ /dag pa'i bdag nyid</text></item>
<item><p>32a.4</p><section></section><text>'jog par byed/ /don yod grub pa sngon bzhin bsgom/ /ral gri dngos byas ha las bskyed/ /las kyi lha rnams yu bar bsgom/ /sngags kyi bzlas pa brtsam pa'o/ /oM AHpradz+nyA d+h+r-ika khad+ga ar+tha sid+d+hi swA hA/ las kyi rigs kyi lha rnams spro/ /bsdu zhing bcug nas chags</text></item>
<item><p>32a.5</p><section></section><text>byas na/ /de mtshan mthong nas sngon bzhin bsgrub/ /zla phyed kyis ni nges par 'grub/ /khams gsum kun gyis rab mchod cing / /tshangs la sogs pas phyag kyang byas/ /stong gsum na ni mchog tu dpa'/ /mi mchog gsang ba 'dzin par 'gyur/ /gang rnams 'dod</text></item>
<item><p>32a.6</p><section></section><text>dang bsam pa dag /sku gsung thugs kyi rdo rje 'dzin/ /rdo rje thugs las rab byung ba/ /de lta bu yi dngos grub ster/ /'khor lo la sogs grub pa'i mchog /sangs rgyas sku dang 'dra bar 'gyur/ /gang gA'i bye snyed thams cad du/ /grub pa kun du rnam par spyod/ /dam tshig</text></item>
<item><p>32a.7</p><section></section><text>dam pa thams cad kyi/ /rig pa 'dzin pa'i gtso bor 'gyur/ /rdo rje sku ni rab bsgoms pas/ /de ni dam tshig mchog tu 'gyur/ /thams cad snga ma bzhin byas te/ /'jam dpal bskyed pa'i cho ga rdzogs/ /thugs kar ral gri'i yu ba la/ /haM gi 'od ldan bzlas brjod bya/ </text></item>
<item><p>32b.1</p><section></section><text>oM AHhaM many+dzu shrI hUM phaT/ de yi 'od kyis nang gsal nas/ /ba spu las byung 'od zer lngas/ /thams cad 'jam dpal skur byas te/ /bkug cing bu gar thim par bya/ /yang nas yang du brtan byas pas/ /ba spu dbang po gzhu mthong nas/ /'byung po gtor byin chags byas</text></item>
<item><p>32b.2</p><section></section><text>na/ /zla ba phyed kyis nges par 'grub/ /'jam dpal dam tshig longs spyod la/ /sku gsung thugs kyi rdo rje can/ /sa bcu dag la gnas pa yi/ /byang chub sems dpa' de 'gyur ro/ /yang ni 'jam dpal de bzhin bsgom/ /ral gri yu bar bcug 'phan gnas/ /bzlas</text></item>
<item><p>32b.3</p><section></section><text>brjod byas la gong bzhin dpag /de dang 'dra bar bsgrub par bya/ /oM AHth+liM many+dzu hUM swA hA/ de ni zla ba phyed na yang / /'od zer 'bar bar gyur pa yin/ /rdul phran rdo rje lus ngag gi/ /rdo rje sku dang 'dra bar 'gyur/ /snga ma bzhin du kun shes bya/ /gshin rje gshed la sogs pa bcu/ /</text></item>
<item><p>32b.4</p><section></section><text>longs spyod dang po rdzogs pa la/ /mtshan ma yis ni de 'dra 'grub/ /tho ba dbyug pa pad+ma dang / /rdo rje lcags kyu dbyug gsal zhing / /ral gri 'khor lo rdo rje rnams/ /dngos byas 'khor lo gcig bsgom brjod/ /oM AHya mAn+ta kr-ita mud+ha ra sid+d+hi hUM/ oM AHp+r+dz+ny+'+n+ta kr-ita badz+ha d+ha na da sid+d+hi</text></item>
<item><p>32b.5</p><section></section><text>hUM/ oM AHpad+man+ta kr-ita pad+ma sid+d+hi hUM/ oM AH big+h+r+nA kr-ita badzra sid+d+hi hUM/ oM AHTak+ki rA dza aM ku sha sid+d+hi hUM/ oM AHnI la daN+Da'i daN+Da sid+d+hi hUM/ oM AHma hA ba la tri shU la sid+d+hi hUM/ oM AHa tsa la khad+ga sid+d+hi hUM/ oM AHtsakra warti tsakra sid+d+hi hUM/ oM AH su b+ha badzro sid+d+hi hUM/ de yis khro bo'i</text></item>
<item><p>32b.6</p><section></section><text>tshogs bkug ste/ /bcug nas brtan par byas nas su/ /sngon bzhin gtor sogs kyis bsgrub na/ de 'dra zla ba phyed na 'grub/ /yang na rtag pa 'od dpag med/ /mi bskyod pa yi mtshan ma rnams/ /bsgrubs te rang gi lha bcug pas/ /zla phyed de dang 'dra bar 'gyur/ /mi snang ba</text></item>
<item><p>32b.7</p><section></section><text>bsgrub pa'i cho ga bshad par bya'o/ /sngon du spyi yi cho ga sogs/ /rgyas par rab tu bshad 'gyur yang / /bde blag tu ni rtogs bya'i phyir/ /yang ni thugs rjes bsdus te bstan/ /mtshan ma thob pa'i rnal 'byor pas/ /'dzab bzlas cho ga la sogs nas/ /lhas dbang bskur ba'i</text></item>
<item><p>33a.1</p><section></section><text>par zhugs la/ /bde ba'i stan la 'dug par bya/ /bgegs bzlog cho ga nas brtsams te/ /brgyad kyis nam mkha' snying po bskyed/ /chos dbyings byin rlabs lus kun la/ /gnas bzhi ma gtogs khaM gis mtshan/ /oM AH khaM na kha gar+b+ha hUM/ </text></item>
<item><p>33a.2</p><section></section><text>de yi 'od kyis sangs rgyas rnams/ /nam mkha'i snying po'i skur byas la/ /bkug ste khaM kun la bstims la/ /nam mkha' bzhin du stong par bsam/ /bdag gi yan lag mi mthong sogs/ /'byung po gtor ma yang byin te/ /chags byas yad du bsgrub 'gyur na/ /zla ba</text></item>
<item><p>33a.3</p><section></section><text>phyed na mi snang 'gyur/ /sangs rgyas byang chub sems dpa' yis/ /yang dang yang du mchod pa dang / /bskal pa gcig tu gnas pa dang / /sangs rgyas kyis kyang mi gzigs 'gyur/ /gzhi yi 'bras bu gzhan yin phyir/ /de bshad gsang ba'i thig le las/ /rim pa 'di</text></item>
<item><p>33a.4</p><section></section><text>bzhin tshig 'grub pa/ /'jig rten dbang po bsgrub pa bshad/ /thams cad sngon bzhin rab byas la/ /spyan ras gzigs dbang bsgom par bya/ /de lce hrIHlas pad+ma ni/ /'dab brgyad mdun du rdo rje ni/ /oM AHhrIHlo ke shwa ra b+ha d+ha na ar+tha sid+d+hi hUM swA hA/ bzlas pa thos pas sangs</text></item>
<item><p>33a.5</p><section></section><text>rgyas rnams/ /'jig rten dbang ni bskur byas te/ /bkug ste lce la bcug nas ni/ /gnas brtan ngo bor chags par bya/ /lce de rdo rje mthong gyur nas/ /gtor ma byin te yang yang bsgom/ /zla ba phyed na nges pa ru/ /tshig gi dngos grub thams cad 'grub/ /bden pa ru ni smra ba</text></item>
<item><p>33a.6</p><section></section><text>dang / /shags dang rgol ba sun 'byin dang / /kun thos rnams ni yid 'ong bar/ /'gyur ba 'di la the tshom med/ /de las yang ni sgrub pa'i mchog /mtshon cha rnams ni 'jig 'gyur ba/ /phyi mas gsungs pa 'byung ba'i phyir/ /de yi sgrub pa'i cho ga bshad/ /sngon</text></item>
<item><p>33a.7</p><section></section><text>gsungs rgyas par bshad pa yi/ /cho ga rnams ni rdzogs byas la/ /klu shing me tog mtshan pa yi/ /snang mdzad 'dra ba'i byams pa bskyed/ /thugs kar mtshan ma la gnas pa'i/ /me ni cho ga bzhin bsgoms la/ /bzlas brjod byas pas byams pa yi/ /tshogs kyis</text></item>
<item><p>33b.1</p><section></section><text>khams gsum dgad pa'o/ /oM AHme ma hA me d+ha ra sa ra Na hUM swA hA/ de yis sems can thams cad la/ /byams pas dmigs byas snying rje sogs/ /khro dang bral bar rab bsams la/ /sems can de dag rab tu bsdu/ /brtan par rab tu chags byas la/ /ral gri so</text></item>
<item><p>33b.2</p><section></section><text>sogs ma gtogs te/ /'byung po gtor sbyin yang bsgoms na/ /zla phyed mtshon chas mi tshugs so/ /'phen dang mi 'phen la sogs pa/ /mthong ba tsam gyis 'jig par 'gyur/ /btab 'gyur 'thor ram me tog 'gyur/ /gang mthong byams sems dang ldan pa'o/ /sngon bzhin bya ba</text></item>
<item><p>33b.3</p><section></section><text>thams cad bya/ /'jam dpal cho ga bzhin bsgoms la/ /thugs kar ral gri'i yu bar maM/ /bsams nas bzlas brjod par bya'o/ /oM AH maM many+dzu shrI ar+tha sid+d+hi hUM swA hA/ 'od zer stug pos nang gsal te/ /ba spu'i bu ga las byung bas/ /sangs rgyas thams cad 'jam</text></item>
<item><p>33b.4</p><section></section><text>dpal skur/ /byas te bkug nas ba spu yi/ /bu gar bcug nas stong pa nyid/ /bsams pas sngon bzhin rtogs 'gyur na/ /bar chad zhi bar byas nas su/ /bsgrubs na zla ba phyed na 'grub/ /dpag tshad brgya yi khyon tsam du/ /rdo rje 'jam pa'i 'od dag gis/ /rgyan rnams kun</text></item>
<item><p>33b.5</p><section></section><text>gyis brgyan pa yi/ /grub pa'i mtshan ma snang bar 'gyur/ /tshangs pa drag po la sogs ltas/ /nam yang mthong bar mi nus so/ /yang ni sngon bzhin thams cad bya/ /phyag rgya chen po gang yang rung / /cho ga bzhin du dang pos bsgrub/ /de yis bsgrub pa'i ri lu gsungs/ /bdud rtsi lnga</text></item>
<item><p>33b.6</p><section></section><text>lnga'am rta shar sbyar/ /khyi sha'am sha chen dag dang sbyar/ /ba lang sha'am shang srin bu/ /ga bur tsan+dan dang sbyar ba'am/ /gi waM a ka rur sbyar ba'am/ /ga pur gur kum sbyar ba yi/ /ril bu skrod byed lnga sbyor tsam/ /nyi ma zla ba sred byed kyi/ /nyi ma man cha bzhi dang ni/ /sreg byed</text></item>
<item><p>33b.7</p><section></section><text>gcig ste zla ba gnyis/ /bkri ba tsa na'i 'bru tsam du/ /oM 'am AH'am hUM las bskyed/ /khar bcug nas ni de dbus su/ /rang gi 'khor lo rab bsgoms la/ /de yis de yi sangs rgyas tshogs/ /bkug ste bcug nas bzlas brjod bya/ /oM AHku la ar+tha sid+d+hi hUM/ /brtan pa'i</text></item>
<item><p>34a.1</p><section></section><text>ngo bor chags byas nas/ /'bar sogs mtshan ma mthong bar 'gyur/ /'byung po gtor ma yang byin nas/ /bsgoms na zla phyed mi snang 'gyur/ /rdo rje sku dang rab 'dra zhing / /nyi ma shar ba'i 'od 'dra ste/ /'dzam bu na da'i gser 'od kyi/ /byang chub ye</text></item>
<item><p>34a.2</p><section></section><text>shes thob par 'gyur/ /'di ni dpal dang ldan pa yi/ /sangs rgyas 'od dang 'dra bar 'gyur/ /dpag tshad bye ba gang gA yi/ /steng du rdo rje 'gro bar 'gyur/ /'dod khams gnas pa'i bu mo ni/ /lha yi longs spyod brtul zhugs ma/ /yang na gzugs khams gnas pa la/ /</text></item>
<item><p>34a.3</p><section></section><text>stobs chen gyis ni 'dod pa spyod/ /thams cad sngon bzhin rab byas te/ /rang gi lha ni dang po dmigs/ /dkyil 'khor dbus su man 'ji'i steng / /thod pa yis ni brgyan par bya/ /bdud rtsi lnga ni go rims bzhin/ /gong gi cho gas dag byas nas/ /oM AHhUM yig gsum po</text></item>
<item><p>34a.4</p><section></section><text>ni/ /brgya dang brgyad du bzlas par bya/ /de yis dro ba la sogs pa/ /mthong nas bar chad zhi bya ste/ /yang ni sbyor bas brtan byas na/ /zla phyed sangs rgyas kyis mi mthong / /de bzhin bshad pa 'ba' zhig gam/ /khyi sha rta sha 'bras chan sha/ /gong gi cho gas rab zos nas/ /</text></item>
<item><p>34a.5</p><section></section><text>sangs rgyas nyi mas mi mthong ngo / /mi snang gyur pa kun las mchog /stong khams dag ni snang bar byed/ /sangs rgyas kun la 'phrog pa dang / /lha yi bu mo mchog la spyod/ /mig sman sgrub pa bshad par bya'o/ /mtshan ma thob pa'i rnal 'byor pas/ /thams cad sngon</text></item>
<item><p>34a.6</p><section></section><text>bzhin rab byas la/ /rang gi lha yi sbyor ba ni/ /longs spyod dang pos rdzogs par bya/ /nya yi dus su brtsams nas ni/ /dro sogs rgyu las rab byung ba/ /brgyad kyi dus su shes byas la/ /bcu bzhi'i dus su bsgrub par bya/ /gong gi gnas su song nas kyang / /thod pa gnyis</text></item>
<item><p>34a.7</p><section></section><text>kyi steng 'dug nas/ /mdun du thod pa'i man 'ji la/ /skyes pa'i thod pa bzang po bzhag /de yi nang du tshil chen la/ /khrag dang bdud rtsi lnga yis dgang / /pad+ma'i khong srog dur ras dkris/ /de la me mar 'bar bar bya/ /spyad mkhan thod pas steng bkab nas/ /de yi dud pa blangs</text></item>
<item><p>34b.1</p><section></section><text>nas su/ /'ug pa'i mgo ni bsreg byas nas/ /pad+ma'i rak+ta bsre bar bya/ /srod kyi dus su btags nas su/ /bya rgod rje ngar nang bkang la/ /pad+ma'i zil pas brlan par bya/ /'od med thur mas mig la bsku/ /de yi tho rangs dus nas ni/ /gnod sbyin gter rnams mthong</text></item>
<item><p>34b.2</p><section></section><text>ba dang / /'gro kun dbang du 'gyur ba dang / /gzi can kun gyis mi mthong 'gyur/ /rig 'dzin grub pa'i rnal 'byor ba/ /bskal par gso bar gnas pa'i rgyu/ /bdud rtsi sman gyi cho ga mchog /ji bzhin du ni bshad par bya/ /thabs dang shes rab dbye ba yis/ /dkon mchog</text></item>
<item><p>34b.3</p><section></section><text>dpal dang 'od dpag med/ /dbu rgyan la ni bsam byas la/ /gnyis su med pa'i ros zhu 'gyur/ /tshim pa'i cho ga bzhin drangs nas/ /rtsa rgyus thams cad khyab par byas/ /rlung dang bad kan mkhris pa ni/ /khros par gyur kyang mi thub bo/ /skal dbang rnam pa gsum po</text></item>
<item><p>34b.4</p><section></section><text>yis/ /mos pa'i sems can gzung ba'i phyir/ /mthun pa'i cho ga la gnas nas/ /rang rang dam tshig gis gnas bya/ /thugs rjes non pa'i sngags pa yis/ /nyan thos gzugs kyis gnyis med spang / /dge ba bcu la btsud nas ni/ /rang gi ngo bor 'gyur ba'o/ /de</text></item>
<item><p>34b.5</p><section></section><text>bzhin rang sangs rgyas gzugs kyis/ /lus kyi rdzu 'phrul dpag med mdzad/ /btsud nas de don 'di la bkod/ /slar yang rang gi ngo bor 'gyur/ /de bzhin skad cig oM las bskyed/ /tshangs pa chen po zhal bzhi ba/ /mtshan dang rgyan rnams kyis brgyan pa/ /tshangs</text></item>
<item><p>34b.6</p><section></section><text>skud se ral cod pan la/ /rdo rje sems dpas mtshan pa yi/ /dang po dbyug pa rtse gsum gyis/ /mtshan pas zhi ba'i ku tsa btsir/ /gnyis na bgrang phreng gun+d+d+he 'dzin/ /dang steng pad+ma zla bar gnas/ /gti mug lam gyis dman pa rnams/ /'jigs pa bskyed cing</text></item>
<item><p>34b.7</p><section></section><text>mos ma thag /rang gi lha yi skur 'gyur ro/ /a las bskyed pa'i drag po ni/ /thal mdog zhal gcig spyan gsum pa/ /zla phyed dang ldan cod pan la/ /rdo rje sems dpas mtshan pa'o/ /kha T+wAM mgul pa dril mtshan pa'i/ /phyag g.yas kyi ni phrag pa brten/ /bdud rtsi</text></item>
<item><p>35a.1</p><section></section><text>lngas gang thod pa ni/ /g.yon pas bsnams shing 'khyud pa'o/ /u ma sku mdog ser po ste/ /me tog sna tshogs sku la dkris/ /rgyan rnams kun gyis rab brgyan pa/ /rdo rje rtse mo nang bltas bsnams/ /gnyis kyis de yi ku tsa 'dzin/ /stag</text></item>
<item><p>35a.2</p><section></section><text>lpags sham thabs glang steng na/ /pad+ma zla ba la gnas nas/ /zla ba'i 'od kyis rgyan du mtshan/ /de yi gzugs kyis 'dod chags can/ /bud med dngos po gsum spyad na/ /btsud nas mos ma thag tu ni/ /rang gi ngo bor 'gyur ba'o/ /hUM las bskyed pa'i khyab 'jug</text></item>
<item><p>35a.3</p><section></section><text>gzugs/ /nag po rin chen dbu rgyan can/ /rdo rje sems dpa' ral pa mtshan/ /phyag bzhi 'khor lo rtse gsum dang / /'bud dung rin chen ldan pa'o/ /lha mo gser sku'i bdag nyid 'dra/ /thod du me tog sna tshogs dkris/ /mtshan ma bdag 'dra rgyan rnams brgyan/ /</text></item>
<item><p>35a.4</p><section></section><text>dang po gnyis kyis legs par 'khyud/ /khyung steng pad+ma nyi ma la/ /nyi ma'i 'od kyis rgyab brten mdzad/ /de yis gzugs khams gsum na gnas/ /sdang ba rnams ni bsad nas su/ /yal bar mi 'gyur brtson byas nas/ /slar yang rang gi bdag nyid 'gyur/ /de ltar</text></item>
<item><p>35a.5</p><section></section><text>de bzhin sha bza' zhing / /gzhan gyi bud med spyod pa yis/ /gnod sbyin pho mo bsgrubs na ni/ /don byas yang ni grol bar 'gyur/ /'o ma dang ni phra ma dang / /'dod yon lnga dang dri rnams kyis/ /klu yi bu mo bsten byas na/ /yang ni grol nas ngo bor gnas/ /khro zhing nga rgyal</text></item>
<item><p>35a.6</p><section></section><text>gnod sems ldan/ /spos dang me tog spyad pa yis/ /lha min bu mo mnyes byas la/ /grol nas rang gi skur 'gyur ro/ /thos rung bdug pa 'bru mar gyis/ /srin po rnams ni dga' bar bya/ /de bzhin 'byung po rnams kyang ngo / /des kyang gtsang ba'i don chen byed/ /bdud rtsi lnga'am</text></item>
<item><p>35a.7</p><section></section><text>khrag dag gam/ /chang la sogs pa 'thung ba yis/ /gau ra'i la sogs mnyes byas la/ /sdang ba ma lus gsad par bya/ /de bzhin brgya byin la sogs pa'i/ /ngo bo dam tshig la gnas nas/ /de 'dra'i sems can gdul bya'i phyir/ /gzugs kyis de tsam gnas pa'o/ /</text></item>
<item><p>35b.1</p><section></section><text>ngo bo nyid kyis kun 'byung ba/ /khams rnams dag na rnam par spyod/ /sems can kun la phan 'dod pas/ /dam tshig ma lus spyad par bya/ /gang dang gang gis bsam pa yis/ /'dul bar 'gyur ba'i gzugs can de/ /thugs rjes non pa de dang der/ /snying rje'i bdag</text></item>
<item><p>35b.2</p><section></section><text>nyid rnams kyis bstan/ /da ni mngon par shes pa lnga/ /bsgrub pa'i cho ga bshad par bya'o/ /mtshan ma thob pa'i rnal 'byor pas/ /sngon bzhin bzlas pa'i cho ga nas/ /ri mo'i dkyil 'khor rdzogs byas nas/ /lha yis dbang bskur bar zhugs te/ /bgegs dgra</text></item>
<item><p>35b.3</p><section></section><text>sbyor ba nas brtsams te/ /chos kyi dbyings su byin gyis brlabs/ /gnyis kyi bsgrub pa rnam par bshad/ /gcig la 'bras bu gnyis su shes/ /mig gnyis dang ni rna ba gnyis/ /dpral ba snying ga lte ba ru/ /sngon bzhin k+ShiM sogs mtha' gnyis las/ /'khor</text></item>
<item><p>35b.4</p><section></section><text>lo la sogs de yis mtshan/ /de las bzhi po gcig gnyis skyed/ /de rnams thugs kyi 'od zer gyis/ /sangs rgyas rnams bkug zhugs byas pas/ /rdo rje sngar gyur bcud 'phan mtshan/ /oM AHbadzra d+h+r-ika pany+tsa b+hi b+h+yid ar+tha sid+d+hi hUM swA hA/ de brjod 'od zer 'phros pa</text></item>
<item><p>35b.5</p><section></section><text>yis/ /sangs rgyas sa snying sogs byas pas/ /bkug ste gnas bcug brtan byas nas/ /bar du chod pa'ang mthong la sogs/ /dngos grub bar chod nyer zhi'i phyir/ /'byung po sogs la gtor byin nas/ /gong gi sbyor bas chags byas na/ /zla ba phyed na 'grub</text></item>
<item><p>35b.6</p><section></section><text>par 'gyur/ /de bzhin rtag pa rin chen 'byung / /'od dpag med dang don yod grub/ /'khor lo rin chen pad+ma dang / /ral gri gyur pa bcud 'phen mtshan/ /oM AH dzin dzika pany+tsa a b+hi b+h+yid ar+tha sid+d+hi hUM swA hA/ oM rat+na d+h+r-ika pany+tsa a b+hi b+h+yid ar+tha sid+d+hi hUM swA hA/ oM A ro l-ika</text></item>
<item><p>35b.7</p><section></section><text>pany+tsa a b+hi b+h+yid ar+tha sid+d+hi hUM swA hA/ oM pradz+nyA d+h+r-ika pany+tsa a b+hi b+h+yid ar+tha sid+d+hi hUM swA hA/ brjod cing spros pas gong ma ltar/ /sa snying la sogs bcug byas te/ /mtshan mthong bar chad zhi byas nas/ /zla ba phyed na nges par 'grub/ /gang gA'i bye snyed sangs rgyas rnams/ /nyid kyi rdo rje</text></item>
<item><p>36a.1</p><section></section><text>gdan bzhugs pa/ /shing tog lag tu bzhag pa bzhin/ /rdo rje mig gis mthong bar 'gyur/ /gang gA'i bye snyed zhing dag na/ /rna ba'i drung na 'khod pa bzhin/ /sgra grag pa yi ji snyed pa/ /mngon shes rna bas thos pa'o/ /gang gA'i bye snyed zhing dag</text></item>
<item><p>36a.2</p><section></section><text>gi/ /sems can kun gyi sems rnams ni/ /sku dang gsung dang thugs kyis mtshan/ /gar mkhan la sogs rig par 'gyur/ /bskal pa gang gA'i bye snyed du/ /'khor ba dag na gnas pa yi/ /sngon gyi gnas kyi gtan tshigs brtag/ /zhag gsum 'das pa</text></item>
<item><p>36a.3</p><section></section><text>bzhin du dran/ /gang gA'i bye snyed zhing dag tu/ /sangs rgyas sprin gyis brgyan pa'i sku/ /bskal pa gang gA'i bye snyed du/ /rdo rje rdzu 'phrul mchog gis 'gengs/ /sangs rgyas mngon shes rgyu yi phyir/ /phul du 'byung bar bshad pa ste/ /grangs dang tshad du rab ldan</text></item>
<item><p>36a.4</p><section></section><text>pa'i/ /mngon par shes pa rtogs par bya/ /gang gA'i bye snyed grangs med pa'i/ /'khor gyis yongs su bskor nas su/ /rdo rje sku dang gsung thugs kyis/ /'jig rten khams kun bgrod par 'gyur/ /da ni dgug pa'i cho ga'i las 'ga' zhig bshad par bya'o/ /</text></item>
<item><p>36a.5</p><section></section><text>mtshan ma thob pa'i rnal 'byor pas/ /gang gsungs gnas su ji lta bzhin/ /ri mo'i dkyil 'khor bri byas nas/ /lha yi dbang bskur byas nas zhugs/ /bka' yi 'khor lo sogs sbyor bas/ /rdo rje sems dpa'i sngon 'gro ba'i/ /'dod pa'i lha ru dmigs byas la/ /</text></item>
<item><p>36a.6</p><section></section><text>mig la sogs pa byin gyis brlabs/ /lcags kyu gnas ni bsgrub pa'i phyir/ /rdo rje gsum gyis byin gyis brlabs/ /yi ge gsum par rang rang sngags/ /rig pa dang bcas bzlas par bya/ /rdo rje gsum las 'phros pa yi/ /lcags kyus mtshan pa'i lha rnams</text></item>
<item><p>36a.7</p><section></section><text>spro/ /skyes pa bud med la sogs pa/ /sems can ma yin pa yang rung / /rlung gi dkyil 'khor thog gnas pa/ /lcags kyus snying gar sbyar bar bya/ /rim bzhin 'ongs te lam byung gis/ /phab ste mdun du zla gnas la/ /'og 'byung cho gas mA ma kI/ /spyan ma zhi</text></item>
<item><p>36b.1</p><section></section><text>dang bsrung bar bya/ /de ltar byas pas ji tsam du/ /'dod pa'i las ni byed nus pas/ /cho ga'i mchog ni 'di nyid ni/ /dgug pa kun la spyi ru sbyar/ /de bzhin bdud rtsi 'khyil pa yang / /rdo rje gsum gyis mtshan pa bsgom/ /sngon bzhin rlung dkyil la gnas pa'i/ /mi yi</text></item>
<item><p>36b.2</p><section></section><text>bu mo mchog rnams dgug /oM AH big+hAn+ta kr-ita bu mo che ge mo A kaR+Sha ya dza hUM dza/ brgya rtsa lnga bcur brjod par bya/ /sngon bzhin 'dod pa'i rgyal po yang / /rdo rje gsum gyis byin brlabs la/ /rlung gi dkyil 'khor la gnas pa'i/ /nam mkha'i bu mo dgug par bya/ /</text></item>
<item><p>36b.3</p><section></section><text>oM AHTak+ki rA dza nam mkha'i bu mo A kaR+Sha ya dza hUM dza/ sbyor ba de ltar gnod mdzes kyang / /rdo rje gsum gyis mtshan bsgoms la/ /lha ma yin gyi bu mo mchog /rlung dkyil tri shU lcags kyus dgug /oM AHsum+b+ha rA dza lha ma yin gyi bu mo A kaR+Sha ya dza hUM dza/ sngon bzhin</text></item>
<item><p>36b.4</p><section></section><text>'jam dpal rdo rje bskyed/ /rdo rje gsum gyis byin brlabs la/ /rlung gi dkyil 'khor la gnas pa'i/ /gnod sbyin bu mo'i cod pan la/ /mnan phyir khro bo gshin rje gshed/ /bskal pa'i bsregs pa ltar bsams la/ /lcags kyu zhags pas snying gar sbyar/ /</text></item>
<item><p>36b.5</p><section></section><text>mngag bzhug don du dgug par bya/ /rang rang sngags kyi khyad par dang / /phyag rgya'i khyad par thams cad kyis/ /dgug par rang rang thabs su gsungs/ /gzhan du byas na mi 'grub 'gyur/ /rdo rje sems dpa' rgyal po che/ /yang dang yang du bskul bar bya/ /de nyid lha</text></item>
<item><p>36b.6</p><section></section><text>rnams thams cad dang / /rgyal po rab tu brtan pa'o/ /rdo rje rgya mtsho rkang pas gnon pa'i cho ga bshad par bya'o/ /mtshan ma thob pa'i rnal 'byor pas/ /ri mo'i cho ga sngon bstan bzhin/ /chu yi drung sogs bris nas kyang / /lha yi dbang bskur bar gyis zhugs/ /</text></item>
<item><p>36b.7</p><section></section><text>bka' yi 'khor lo la sogs pa/ /rdo rje sems dpa' bskyed nas kyang / /dri za 'jug pa la sogs pas/ /byang chub sems su zhu bar 'gyur/ /de las phyogs bzhi dbus lnga'i chu/ /b+h+rUM 'aM dzr-I khaM hUM du gyur/ /de la mtshan ma de yis mtshan/ /spro bsdu las ni rigs</text></item>
<item><p>37a.1</p><section></section><text>lngar gyur/ /mig la sogs pa byin gyis brlabs/ /rdo rje gsum ni gnas gsum bkod/ /de rnams kyi ni ye shes kyis/ /bskul sogs sngon 'gro dbang bskur bya/ /de yi dbu la bdag nyid ni/ /rdo rje 'chang ba rig mar bcas/ /mi bskyod</text></item>
<item><p>37a.2</p><section></section><text>dbu gnas zhabs bzhi yi/ /sangs rgyas bzhi yi spyi bor bsgom/ /oM AHsar+b+ba bud+d+ha ma ku At+ma haM hUM/ nga rgyal de yis brtan par gnas/ /chu la sogs ba reg rung ste/ /'byung po mnyes par byas nas su/ /chags byas zla ba phyed na 'grub/ /de nas rtag pa la sogs</text></item>
<item><p>37a.3</p><section></section><text>pa'i/ /rnal 'byor ldan pas chu yi rdul/ /spyan la sogs pa bsgom byas nas/ /dus de nyid du 'grub par 'gyur/ /'jam dpal rdo rje la sogs pas/ /chu rnams rang gi gnas su bsgom/ /gong bzhin brtan par rab byas nas/ /zla ba phyed na 'grub par 'gyur/ /grub</text></item>
<item><p>37a.4</p><section></section><text>nas rgya mtsho bzhi la sogs/ /thams cad kun du 'chag 'gyur te/ /thang la bya ba ji bzhin du/ /rnal 'byor pa ni spyod par byed/ /thams cad sngon bzhin rab byas te/ /rdo rje sems dpa' sngon 'gro ba'i/ /baM dang rdo rje ser po las/ /dpa' bo rdo rje bsgrub par bya/ /cung</text></item>
<item><p>37a.5</p><section></section><text>zad ser la g.yas g.yon zhal/ /gnag dang dkar po bsgom par bya/ /dang pos 'khyud cing lhag ma na/ /rdo rje ral gri nor bu pad/ /rgyan rnams thams cad yongs rdzogs pa/ /mig dang lus rdzogs byin brlabs nas/ /bskul ba la sogs sngon 'gro ba'i/ /mi bskyod</text></item>
<item><p>37a.6</p><section></section><text>pa yis dbu brgyan bsam/ /oM AHbi bi ra badzra hUM phaT swA hA/ /bzlas pa sngon bzhin rab byas pas/ /sangs rgyas thams cad de ru byas/ /bkug ste bcu gnas brtan byas pas/ /zla ba phyed na bka' nyan te/ /dgug dang dbang du bya ba sogs/ /sman dang sngags kyi</text></item>
<item><p>37a.7</p><section></section><text>dngos grub rnams/ /sgrub pa po ni ci 'dod pa'o/ /de dag thams cad sbyin par byed/ /yang ni sngon bzhin thams cad bya/ /rdo rje sems dpa' las byung ba'i/ /tsuM dang pad+ma dkar po las/ /tsuM gyis mtshan pa bsam par bya/ /de yi 'od 'phros sangs rgyas kyis/ /phyogs bcu la</text></item>
<item><p>37b.1</p><section></section><text>gnas sangs rgyas sogs/ /skul byed pa yi gzugs byas nas/ /bkug ste de ru gzhug par bya/ /de la sangs rgyas rdo rje ma/ /dkar mo g.yas g.yon gnag dang dmar/ /dang pos thabs la 'khyud pa dang / /pad snod ral gri nor bu 'bar/ /rgyan rnams kun gyis</text></item>
<item><p>37b.2</p><section></section><text>brgyan pa yi/ /mig dang lus sogs byin brlabs la/ /bskul pa sngon du 'gro ba yi/ /mi bskyod pa yis dbu brgyan bya/ /de yi ye shes sems ma yi/ /thugs kar zla ba tsuM bkod de/ /spro bsdu gzhug pa snga ma bzhin/ /sngags kyi bzlas pa bya ba'o/ /oM a ca le tsu le</text></item>
<item><p>37b.3</p><section></section><text>tsun+da le swA hA hUM swA hA/ de yis zla ba phyed na ni/ /zhi ba la sogs gang yang rung / /sgrub po'i yid la 'dod pa yi/ /dngos grub rnams ni ster bar 'gyur/ /khyad par du ni bum bzang dang / /yid bzhin nor dang dpag bsam shing / /rnal 'byor pa ni gang 'dod pa/ /sgrub pa po</text></item>
<item><p>37b.4</p><section></section><text>la sbyin par byed/ /snga ma bzhin du thams cad bya/ /rdo rje sems las byung ba yi/ /dzaM dang ral gri 'bras bu ni/ /dzaM gis mtshan pa bsam par bya/ /de yi 'od kyis sangs rgyas rnams/ /gnod gnas kyi ni skur byas nas/ /bkug nas de la thim par bya/ /de la gnod sbyin</text></item>
<item><p>37b.5</p><section></section><text>dbang po che/ /gsus che rkang pa thung ba ste/ /gser 'dra g.yas g.yon gnag dang dkar/ /dang pos 'phags ma nor rgyun 'khyud/ /lhag mas pi dza pU ra dang / /sre mo rin chen skyug byed dang / /rin chen ral gri 'dzin pa'o/ /zhabs g.yas rdo rje mtshan pa yi/ /bum pa bzang</text></item>
<item><p>37b.6</p><section></section><text>la rab bzhag ste/ /g.yon pa btsan dkyil du gnas pa/ /zla steng de yi 'od kyis mtshan/ /nor rgyun de 'dra dang po na/ /mchog sbyin 'bras kyi snye ldan pa/ /sku 'jam dbu la me tog gi/ /sna tshogs thod bcings zhi ba'o/ /gzhan gyi spyan zlum yid dga' ba'o/ /spyi bo snying</text></item>
<item><p>37b.7</p><section></section><text>ga lte ba dang / /gsang ba dang ni rkang mthil du/ /zla ba nyi mar go rims bzhin/ /rtag pa mi 'khrugs rin chen che/ /'od dpag med dang don grub bsgom/ /sku sogs byin gyis brlab byas nas/ /bskul ba sngon du 'gro ba yi/ /mi bskyod pa yis dbu brgyan bya/ /de yi ye shes</text></item>
<item><p>38a.1</p><section></section><text>sems dpa' yi/ /thugs kar zla bar dzaM bkod de/ /sngon bzhin nor gyi char 'bebs pa/ /rtsom pa bcug ste bzlas brjod bya/ /oM AHdzam+b+ha la dza len+d+rA ya hUM phaT swA hA/ de yis zla ba phyed na ni/ /nyin re gser srang stong stong gi/ /sgrub pa po la rab</text></item>
<item><p>38a.2</p><section></section><text>sbyin par/ /'gyur ba 'di la the tshom med/ /yang ni rang 'dod sbyor ba yis/ /yan lag brgyad ni rdzogs byas te/ /rdo rje pad+ma sbyar brtsams nas/ /bde gshegs rang gi zhal du gzhug /zhu nas rdor phyung pad nang du/ /byang chub sems la dzaM bcu dgu/ /de las gtso bo</text></item>
<item><p>38a.3</p><section></section><text>gnod gnas kyis/ /'brel pa'i 'khor lo brtan par bya/ /de yi mig la sogs pa dang / /sku gsung thugs ni byin gyis brlabs/ /yang na rang gi sa bon gyi/ /'od kyis bde gshegs dgug par bya/ /zhal zhugs zhu gyur rdo rjer phyung / /de yi lce la dza bkod nas/ /</text></item>
<item><p>38a.4</p><section></section><text>'od kyis drangs nas sngags 'di yis/ /zhal du dbab par byas nas dbul/ /oM AHdza dan de hi de hi hUM/ de yis tshim nas dbu rgyan la/ /rdo rje sems dpa' mchog bsgom zhing / /zla ba phyed du dus bzhi ru/ /de 'dra'i chu rgyun byin nas 'grub/ /ji tsam 'dod pa'i nor ldan zhing / /</text></item>
<item><p>38a.5</p><section></section><text>'bru yi char ni 'bebs par mdzad/ /sbyin pa'i pha rol phyin rdzogs pa'i/ /yid bzhin nor bu 'dra bar 'gyur/ /thams cad snga ma bzhin byas la/ /rang 'dod lha yi rnal 'byor ram/ /'jam dpal rdo rje rnal 'byor gyis/ /gnod sbyin mo ni bsgrub par bya/ /ci gsungs gzhal</text></item>
<item><p>38a.6</p><section></section><text>yas khang bsgoms la/ /de yi sbyor bas dbus su gnas/ /mdun du gser mdog zla ba la/ /zla gam thig le rtse ldan pa/ /k+ShiM bsgoms de las 'od zer spro/ /kha dog sna tshogs 'phros pa yis/ /spyan sogs lha mo bkod pa la/ /phog pas gnod sbyin mo ru 'gyur/ /bkug</text></item>
<item><p>38a.7</p><section></section><text>ste de la thim gyur nas/ /de gzugs gnas gyur gnod sbyin mo/ /rgyud gzhan las ni gsungs pa bzhin/ /sgrub po'i mdun du rnam par bsam/ /gser mdog mdzes pa'i cha lugs can/ /bud med gzhon nu'i skra tshul ldan/ /dar gyi na bzas stod smad dkris/ /rgyan rnams</text></item>
<item><p>38b.1</p><section></section><text>kun gyis rnam par brgyan/ /g.yas pas gdugs ni dkar po thogs/ /g.yon pas dpag bsam shing la brten/ /cung zad 'dzum zhing zhal mdzes shing / /kha dog lnga pa'i me tog las/ /me tog phreng ba sogs kyis mdzes/ /byas pa'i phyed krung thor tshugs can/ /rin</text></item>
<item><p>38b.2</p><section></section><text>po che yi ri phug na/ /gnas par rab tu bsam pa'o/ /de yi gzugs la sogs pa lnga/ /shrI bud+d+ha haM b+ha lnga yis/ /lha mor bskyed nas gnas gsum du/ /yi ge gsum gyis byin gyis brlabs/ /bskul pa sngon du 'gro ba yi/ /dbang bskur byas pas dbu rgyan la/ /gshin</text></item>
<item><p>38b.3</p><section></section><text>rje gshed po rnam bsgoms te/ /de yang ngar 'dzin mnan par bya/ /de nas rang gi sa bon gyi/ /'od kyis ye shes sems dpa' bkug /thugs kar bcug ste snyan tshig gis/ /bzhams te bsgo bas bsgrub par bya/ /de nas de yi ye shes sems/ /rang gi sems dpar rab bcug</text></item>
<item><p>38b.4</p><section></section><text>pas/ /rang bzhin gcig tu gyur byas nas/ /sngags kyi bzlas pas 'grub par 'gyur/ /de nas sha dang khrag dang ni/ /til phye sgur gdong la sogs pa'i/ /gtor mas mnyes par byas nas su/ /zhi ba'i sbyor bas bsgrub par bya/ /yang ni de yis ma grub na/ /drag</text></item>
<item><p>38b.5</p><section></section><text>shul gyis ni bsgrub par bya/ /ye shes sems dpa' der bcug la/ /rdo rje sbyor ba brtsam par bya/ /gnod sbyin mo la 'khyud byas nas/ /rdo rje rtse lnga 'od zer 'bar/ /pad+mar stsal nas sngags bzlas pas/ /nang du 'od zer spro bar bya/ /oM AHya mAn+ta kr-ita yak+ShiM yak+ShiM dz+wa la</text></item>
<item><p>38b.6</p><section></section><text>dz+wa la hUM phaT/ /'od zer me ltar 'bar ba yis/ /ye shes sems dpa' gdung byas pas/ /tsha ste skrag nas sgrub po la/ /zla phyed 'phral du dngos grub ster/ /sgrub po'i mdun du thal sbyar nas/ /rje gcig bdag la bka' stsol zhes/ /'dzum pa'i bzhin bltas bka' len</text></item>
<item><p>38b.7</p><section></section><text>te/ /sgrub pos de la bka' stsal pa/ /ma dang sring mo chung ma dang / /g.yog mo'i bya ba gyis zhes bya/ /de nas de yis rje gcig gi/ /bka' ni spyi bos nod ces len/ /gal te ma yi bya ba byed/ /tho rangs srod la 'ongs byas nas/ /gser srang bcu dang mu tig gi/ /ha ra</text></item>
<item><p>39a.1</p><section></section><text>bdun ni bzhag nas 'gro/ /sring mo yi ni bya ba byed/ /nyi ma'i gung la drung 'ongs te/ /gser srang bdun dang ha ra bdun/ /phul te ming po sang 'od zer/ /gal te chung ma'i bya byed na/ /yid kyi 'dod pa'i dus su ni/ /'phral du drung du 'ong bar byed/ /</text></item>
<item><p>39a.2</p><section></section><text>cang mi smra bar 'dod pa spyad/ /gser srang lnga dang ha ra gcig /bzhag ste rang gi gnas su 'gro/ /gal te gtam smras gyur na ni/ /phyin chad ci yang mi ster ro/ /g.yog mo'i bya ba byed pa yis/ /zas dang gos dang gser la sogs/ /bzhon pa la sogs ci 'dod pa/ /</text></item>
<item><p>39a.3</p><section></section><text>bka' tsam gyis ni sbyor bar byed/ /gzhan ni na chung yid du 'ong / /bkug nas byin te rang gnas skyel/ /de sogs gnod sbyin mo rnams kyi/ /yon tan bsam gyis mi khyab thob/ /sngags kyi khyad par rnams kyi sgrub pa khyad par bshad zin to// //da ni zhi ba'i las kyi rim</text></item>
<item><p>39a.4</p><section></section><text>pa bshad par bya'o/ /spyan gyi tshul gyi rnal 'byor gyis/ /bsam gtan 'di ni brtag par bya/ /yang na mos pa'i rnam pa yis/ /rnal 'byor rab tu brtsam ba'o/ /grong ngam yang na grong khyer ram/ /[(]ljangs [,]ljongs [)]rnams gang ba'i nad la sogs/ /zhi bar bya phyir bsam gtan</text></item>
<item><p>39a.5</p><section></section><text>mchog /'di ni rtag tu sbyar bar bya/ /thams cad snga ma bzhin byas la/ /zhi ba'i sems kyis shar bltas te/ /rdo rje rtse mo lnga pa mchog /ta la bdun tsam nam mkha' la/ /phyogs de 'greng bur rnam par bsam/ /de yi bum pa gzhal yas khang / /gdan dang bcas pa rnam bsams te/ /de nang</text></item>
<item><p>39a.6</p><section></section><text>rtag pa'i 'khor lo ni/ /dkar po sngon bzhin nyi shu bsgom/ /mchod bstod bdud rtsi myang byas la/ /sngags kyi bzlas pa las byung ba'i/ /'od zer rnam par spro bar bya/ /oM AHbruM dzin dzika che ge mo'i nang dz+wa la dza hUM swA hA/ de brjod lha dang rdo rje yi/ /lus las 'phros pa'i 'od zer</text></item>
<item><p>39a.7</p><section></section><text>gyis/ /zad dus me 'drar 'gro kun gyi/ /nad rnams rab tu bsreg 'gyur ro/ /shel ltar rab tu gnas pa la/ /mi ldog bya phyir rgyas bya'i phyir/ /gsang sngags 'di ni brjod pa yis/ /spyan la sogs pa spra bar bya/ /oM ru ru s+phu ru dz+wa la tiSh+Tha sid+d+ha lo tsa ni sarba ar+tha sA d+ha ni nad</text></item>
<item><p>39b.1</p><section></section><text>shin+tAM ku ru swA hA/ mkha' dbyings yongs su bkang byas nas/ /bdud rtsi lngas gang bum pa yis/ /de rnams spyi bor bkra shis sgra/ /ldan par blangs nas dbang bskur stsol/ /oM kA ya badzra nad shIn+taM ku ru swA hA/ oM wA ka badzra nad shIn+taM ku ru swA hA/ /oM tsit+ta badzra nad shAn+tiM ku ru swA hA/ de rnams</text></item>
<item><p>39b.2</p><section></section><text>brjod pas rdo rje gsum/ /ba spu'i bu ga las spros pas/ /sngon bzhin dbang bskur rab byin na/ /nges pa'i nad kyang zhag bdun 'jig /rdo rje bsam gtan 'di yis ni/ /gang dka' ba'ang rab tu 'gengs/ /de ni sbyin pa rab grub cing / /yid bzhin nor bu dpal 'drar</text></item>
<item><p>39b.3</p><section></section><text>'gyur/ /bskal pa gsum gyi yun gnas shing / /sangs rgyas thams cad byin gyis rlob/ /'di ni sangs rgyas thams cad kyi/ /gsang ba'i sku ste skyon med pa'o/ /yang na 'ga' zhig don gyi phyir/ /thams cad snga ma bzhin byas la/ /chu zla'i dkyil 'khor dbus su ni/ /</text></item>
<item><p>39b.4</p><section></section><text>rtag pa'i 'khor lo nyi shus bskyed/ /mchod bstod bdud rtsi myang byas la/ /de yi ye shes sems dpa' yi/ /thugs kar zla ba'i steng du ni/ /zhi bar 'dod pa gzhag par bya/ /de nas gong du gsungs pa yi/ /spyan ma'i sngags ni rig mar bcas/ /bzlas brjod byas pas ba spu yi/ /</text></item>
<item><p>39b.5</p><section></section><text>bu ga las ni spyan tshogs spro/ /de rnams 'od zer lnga 'bar ba'i/ /'od zer tshul gyis nad pa la/ /zhi bar bya phyir rgyas bya'i phyir/ /de la gzi brjid dbab par bya'o/ /yang na mi ldog bya ba'i phyir/ /gong gi dbyung ba'am sa bon nam/ /yi ge gsum par rig par bcas/ /</text></item>
<item><p>39b.6</p><section></section><text>bzlas pas rtag pa'i tshogs spro bya/ /de rnams spyan dang bcas pa yis/ /bdud rtsis gang ba'i bum pa bzung / /dbyangs dang bcas pas dbang bskur bya/ /nad ni zhag bdun gyis zhi byed/ /rdo rje bsam gtan 'di yis ni/ /dgang dka' ba'ang rab tu 'gengs/ /de ni de ma thag tu</text></item>
<item><p>39b.7</p><section></section><text>yang / /dpal ldan rdo rje 'dra bar 'gyur/ /thams cad snga ma bzhin byas la/ /spyan ma'i dkyil 'khor 'khor lo mchog /cho ga nyi shus rdzogs byas la/ /mchod bstod bdud rtsi myang ba bya/ /de yi ye shes sems ma yis/ /shi ba'i ro ni gzhag byas na/ /sngags 'di rnam</text></item>
<item><p>40a.1</p><section></section><text>par brjod par bya/ /oM ru ru s+phu ru dz+wa la tiSh+Tha sid+d+hi lo tsa ni sarba ar+tha sA d+ha ni shi ba sos par gyur cig swA hA/ de yis de nas laM 'phros pa'i/ /lcags kyu'i gzugs su phyung byas te/ /de yis shi ba'i rnam par shes/ /bar ma do na gnas pa'am/ /yang na skye</text></item>
<item><p>40a.2</p><section></section><text>gnas chud kyang rung / /dri med mar me'i tshul gnas pa'i/ /bkug ste ro yi snying ga ru/ /bcug nas dbyung sngags de la dgod/ /de yi zer gyis ro bsregs te/ /rang min tha mas spyan ma yi/ /gzugs su bskyed nas phung po dang / /khams dang skye mched kyis dag bya/ /</text></item>
<item><p>40a.3</p><section></section><text>de lus gang ba'i phreng sngags kyis/ /phyi nang bar mtshams med par gtams/ /sngags las sngon bzhin spyan ma spro/ /bsdus nas 'od zer spro bar bya/ /bskal pa'i bar du gnas bya'i phyir/ /sangs rgyas rtag pa'i tshogs spros pa'i/ /dbang bskur byas pa las skyes pa'i/ /</text></item>
<item><p>40a.4</p><section></section><text>shi ba zhag ni bdun nas 'tsho/ /'tsho na'ang lnga brgya'am stong gi bar/ /'di nyid du ni gnas par 'gyur/ /spyan gyi ye shes kyis btab phyir/ /rim gyis sangs rgyas thob pa'o/ /thams cad snga ma bzhin byas te/ /rnam par snang mdzad rnal 'byor pas/ /lta ba rdo rje dug</text></item>
<item><p>40a.5</p><section></section><text>la sogs/ /mi bzad dug ni dbrog par bya/ /bdag nyid g.yas pa'i bar ma ru/ /'khor lo dkar po rtsibs brgyad pa/ /lte bar oM dkar po yis mtshan/ /'od zer dkar po spros nas brtsam/ /nad pa mdun du gzhag byas la/ /sgrub pos spyi bo la bzhag ste/ /dug</text></item>
<item><p>40a.6</p><section></section><text>rnams dbrog pa'i ched du ni/ /sngags 'di brjod la 'od zer spro/ /oM AHdzi na dzika che ge mo'i dug zhi bar mdzod cig hUM swA hA/ brjod pas 'od zer dkar po ni/ /spyi bor zhugs pas nag po dbyung / /'od zer de yis nam mkha'i khams/ /phyogs bcu kun du gtor bar bya/ /</text></item>
<item><p>40a.7</p><section></section><text>de yi shul du 'od zer ni/ /dkar zhing bsil ba phab byas pas/ /zhag bdun na ni nam mkha' kun/ /gang ba'i dug kyang med par byed/ /yang ni sngon bzhin thams cad bya/ /mi bskyod 'khor lo dang ldan pas/ /ha la ha la la sogs pa/ /sbyor ba 'di yis gso bar bya/ /</text></item>
<item><p>40b.1</p><section></section><text>bsgrub bya mdun du rab bzhag la/ /de yi thugs kar hUM byung ba'i/ /rdo rje dkar po rtse lnga pa/ /'od zer dkar po 'bar ba bsam/ /de yang zla 'od ltar bsil zhing / /bsil bas lus kun khyab pa'i dug /snying ga lkog ma dpral ba dang / /mgo bo'i gnas su yang dag</text></item>
<item><p>40b.2</p><section></section><text>bsdu/ /de ltar lan gsum bar bsams la/ /thams cad snying ga'i dbus su bsdu/ /de nas 'di ni brjod pa yis/ /nag po skyug pa'i tshul du bsam/ /oM AHbadzra d+h+r-ika che ge mo'i dug sos par gyur cig swA hA/ de ltar byas pas zhag bdun na/ /nam mkha'i khams kun</text></item>
<item><p>40b.3</p><section></section><text>gang ba yi/ /dug rnams kyang ni zad byed na/ /bsgrub bya'i lus ni smos ci dgos/ /sngon bzhin thams cad rab byas la/ /'od dpag med kyi rnal 'byor gyis/ /'bras dang phol mig 'brum phran sogs/ /nye ba'i dug rnams dbyung bar bya/ /g.yas kyi bar mas as bskyed</text></item>
<item><p>40b.4</p><section></section><text>pa'i/ /pad+ma dkar po 'dab brgyad pa'i/ /lte bar 'od zer lnga 'bar ba'i/ /a bsams nas ni byab par bya/ /bsgrub bya mdun du rab bzhag la/ /a yi 'od zer gyis bsdus nas/ /nag po'i mdog ni rnam pa ru/ /bsgrub bya'i lus las byung bar bsam/ /de yis</text></item>
<item><p>40b.5</p><section></section><text>kun du rab spros pas/ /dug spangs kha dog dkar po bsam/ /de ltar dus bzhir gsang sngags 'di/ /bzlas pas zhag bdun dug rnams 'byang / /oM A ro l-ika che ge mo'i nye ba'i dug zhi bar gyur cig hUM swA hA/ de yis las skyes snying 'bar ba'i/ /dug rnams thams cad</text></item>
<item><p>40b.6</p><section></section><text>zad byed na/ /bsgrub bya'i lus gcig la gnas pa'i/ /nye ba'i dug rnams smos ci dgos/ /thams cad snga ma bzhin byas la/ /khro bo'i rgyal po rta mgrin ni/ /kha dog dkar po rab bsgoms te/ /dug rnams thams cad bsal bar bya/ /bsgrub bya mdun du gzhag byas la/ /de yi</text></item>
<item><p>40b.7</p><section></section><text>snying gar zla ba la/ /hUM dkar 'od zer dkar po 'bar/ /'od zer de yis lus kun gyi/ /dug rnams rab tu sbar byas la/ /g.yas pa'i bar mar hUM dkar po/ /de bskyed pad+ma 'dab ma brgyad/ /dkar po'i lte bar hUM bsam mo/ /rang ming yi ge dang po yis/ /bsgrub</text></item>
<item><p>41a.1</p><section></section><text>bya rnam par bsams nas ni/ /gsang sngags 'di yis de yi ni/ /dug rnams kun du bsal bar bya/ /na maHsaman+ta kA ya wAka tsit+ta badzrA NAM/ /oM hUM hUM hUM tu rul bi ru la/ sarba bi sha ga ta ya/ dza li ta/ pi s+phu ling ga tata/ ha sa ke sa ris ta</text></item>
<item><p>41a.2</p><section></section><text>to pa/ badzra khu ra ni ra ga ta/ tsa li ta ba su tata la nish+tsa sa ma ru tod k+Shi bi da da ra ni da ra/ bi sha na ta ha sa/ a pA ra mi tA/ pa la par kra ma/ Ar+ya be+e ga ste b+hu ta ga na/ b+hU ta b+hu ta/ ha ya grI ba kha da kha da/ pa ra man+t+ra na tshin+d+hi tshan+d+ha/ sid+d+hi me de ma me da da bi sha/ A be sha ya ra k+Sha dza/ </text></item>
<item><p>41a.3</p><section></section><text>bi sha tsa nan/ sarba gra he sh+tsa bya/ pra ti ta to ta b+ha ba badzra daM Sh+Ta ki tsa mA ra ya si/ i daM du Sh+Ta/ gra ha na duSh+Ta sarbA na/ du na du na/ ma tha ma tha/ ma ta ma ta/ ban+d+ha ban+d+ha/ bud+d+ha ra ma sang+ga nu dz+nyA na ta ka ra naM/ ku ru sri ban ha ya grI ba ya phaT/ badzra ya phaT/ badzra ga ta ya phaT/ badzra nai tra ya</text></item>
<item><p>41a.4</p><section></section><text>phaT/ badzra daM Sh+Ta ya phaT/ badzra khu ra ya phaT/ badzra khu ra nir ga ta ya phaT/ pa ra man+ta bi nA sha na ya phaT/ trai lo kya ta ba yi kar ya phaT/ sarba karma sh+tha pra ti ha ta ya phaT/ badzra ku la ta pa na phaT/ hUM hUM hUM/ phaT phaT phaT/ swA hA/ hUM las 'od zer dkar po yi/ /bdud rtsi babs</text></item>
<item><p>41a.5</p><section></section><text>pas bsgrub bya yi/ /lus las nag po'i dug blangs te/ /sa la sogs par spro bar bya/ /shul du bdud rtsi dkar po yi/ /'od zer bab par byas nas su/ /de bzhin thun bzhir bya bas gyur na/ /zhag bdun na ni nam mkha'i dbyings/ /dug gis yongs su gang ba yi/ /</text></item>
<item><p>41a.6</p><section></section><text>rdo rje mi bzad pa yi dug /sbyar ba tsam gyis sel bar byed/ /sngon bzhin thams cad rab byas la/ /yang ni dug rnams zad bya'i phyir/ /sbyor ba rnams la brgyad ldan par/ /gtsug tor 'khor los sgyur ba bsgom/ /gser 'dra g.yas gnag g.yon dkar te/ /dang pos</text></item>
<item><p>41a.7</p><section></section><text>rang 'od rig ma 'khyud/ /g.yas pas 'og 'byung 'khor lo 'dzin/ /lhag mas ral gri rin chen pad/ /'di la rnam snang lta bur sbyar/ /bruM las 'khor lo rtsibs brgyad ni/ /dkar po bruM gyis mtshan pa bsam/ /bsgrub bya ming gi dang por bskyed/ /sgrub po'i mdun du</text></item>
<item><p>41b.1</p><section></section><text>rab bzhag la/ /sbyor ba gsum gyis spang bya'i phyir/ /gsang sngags 'di ni brjod pas su/ /bruM las 'od zer dkar po spro/ /na maHsa man+ta kA ya wAka tsit+ta badzrA NAM/ oM AHsarba la bu ti/ lo ka diR+sha/ yan+t+ra man+t+ra tan+t+ra/ tsUr+Na pra yo gi ti/ ma ma kr-i ti ye na ke na tsi ta kr-i ti/ tA</text></item>
<item><p>41b.2</p><section></section><text>ni sarba n+tu/ tshin+d+ha tshin+d+ha/ bin+d+ha b+hin+d+ha/ ha na ha na/ da ha da ha/ pa tsa pa tsa/ kaM pa ya kaM pa ya/ bang+h+riM sa ya/ sha ta sa ha srA/ bi tsUr+Na ya/ oM uSh+NI Sha badzra tsakra warti/ b+h+rU~M b+h+rU~M b+h+rU~M/ hUM hUM hUM/ phaT swA hA/ de nas 'od zer tshogs spros pas/ /spyi bo nas ni phul byas te/ /rkang pa'i</text></item>
<item><p>41b.3</p><section></section><text>mthil du phyung byas la/ /sa yi gting du mnan par bya/ /yang ni 'od zer de yis kyang / /mdun du bsnun pas dug rnams kun/ /rgyab tu phyung bas sa la sogs/ /'byung ba rnams su spro bar bya/ /de bzhin 'od zer gyis bsdus nas/ /phyung ste gtor nas de shul du/ /</text></item>
<item><p>41b.4</p><section></section><text>bdud rtsi dkar po rab 'bab pas/ /dug ni rnam par spang bar bya/ /dkar po dang ni ser po dang / /nag po bsam gtan 'di yis ni/ /rdo rje gsum gyi sprul pa yis/ /dug rnams kyang ni zhag bdun 'byin/ /yang ni sngon bzhin thams cad bya/ /rnam par snang mdzad</text></item>
<item><p>41b.5</p><section></section><text>'khor lo che/ /kha dog dkar po bsam byas te/ /'don pa'i sngags kyis nad rnams bsal/ /nad pa mdun du gzhag byas te/ /bdag nyid khros nas gsang sngags 'di/ /brjod pas 'od zer tshogs spros pas/ /bsgrub bya'i lus la gzhug par bya/ /oM AH</text></item>
<item><p>41b.6</p><section></section><text>dzi na dzika che ge mo'i nad a pa na ya hUM/ de yis nad rnams bskul bar bya/ /rlung mkhris bad kan las byung ba'i/ /spre'u'i gzugs brnyan lta bu'am/ /de bzhin khyi ni rkang pa gsum/ /yi dwags gcer bu'i gzugs dag tu/ /bsgrub bya'i lus las phyung nas su/ /</text></item>
<item><p>41b.7</p><section></section><text>phyogs bcu dag tu rab rgyug cing / /'bros par gyur par rnam par bsam// //oM AHdzi na dzika che ge mo'i nad mA ra ya hUM phaT/ brjod pas thugs las 'phros pa yi/ /khro bo'i 'khor los mtshan pa yi/ /spre'u la sogs pa'i nad rnams kun/ /mtshan mas phye mar rlag</text></item>
<item><p>42a.1</p><section></section><text>par byed/ /bkug ste 'ongs pa rang gnas kyi/ /mtshan mas phye mar brlag 'gyur te/ /bsgrub bya nad dang rnam bral bas/ /shel 'dra'i kha dog lta bur bsam/ /de nas bdag nyid 'khor lo che/ /kha dog dkar po rnam bsams la/ /sngon</text></item>
<item><p>42a.2</p><section></section><text>bzhin spyan ma'i sngags brjod pas/ /'od zer 'bab pas lus dgang bya/ /oM AHdzi na dzika nad pa che ge mo la a b+hi Shiny+tsa hUM swA hA/ zhes brjod sngon bzhin rtag pa'i tshogs/ /spyan dang bcas pas bum pa 'dzin/ /dbang bskur byas te brgya rtsa brgyad/ /zhag bdun</text></item>
<item><p>42a.3</p><section></section><text>bar du dus bzhir bya/ /de ltar byas na phyi nang gi/ /myong bar nges pa'i nad kun yang / /rdo rje 'dzin pa'i bka' bzhin du/ /the tshom med par 'byang bar 'gyur/ /de bzhin mi bskyod rin chen dpal/ /'od dpag med dang don yod grub/ /yi ge'i tshig ni gang mos pa/ /dad pa</text></item>
<item><p>42a.4</p><section></section><text>bskyed de nad rnams bsal/ /oM AHbadzra d+h+r-ika che ge mo'i nad a pa na ya hUM/ oM AHrat+na d+h+r-ika che ge mo'i nad a pa na ya hUM/ oM AHA ro l-ika che ge mo'i nad a pa na ya hUM/ /oM pAHpradz+nyA d+h+r-ika che ge mo'i nad a pa na ya hUM/ oM AHbadzra d+h+r-ika che ge mo'i nad mAr ya phaT hUM/ oM</text></item>
<item><p>42a.5</p><section></section><text>AHrat+na d+h+r-ika che gi mo'i nad mA ra ya phaT hUM/ oM AHA ro l-ika che ge mo'i nad mA ra ya phaT hUM/ oM AHpradz+nyA d+h+r-ika nad pa che ge mo'i nad mA ra ya phaT hUM/ oM AHbadzra d+h+r-ika nad pa che ge mo la a b+hi Shiny+tsa hUM swA hA/ oM AHrat+na d+h+r-ika nad pa che ge mo la a b+hi Shiny+tsa hUM swA hA/ oM AHA ro</text></item>
<item><p>42a.6</p><section></section><text>l-ika nad pa che ge mo la a b+hi Shiny+tsa hUM swA hA/ oM AHpradz+nyA ng+h+r-ika nad pa che ge mo la a b+hi Shiny+tsa hUM swA hA/ de yis nad rnams phyung byas te/ /rang rang mtshan mas sngon bzhin bsad/ /stobs dang dbang bskur sogs pa yi/ /snga ma bzhin du rab tu bya/ /sbyor bas zlos pas zhag</text></item>
<item><p>42a.7</p><section></section><text>bdun du/ /myong bar nges pa'i nad rnams kun/ /rdo rje bsam gtan cho ga des/ /phyi dang nang du bcas pa sel/ /da ni rgyas pa'i las kyi lam gyi rim pa rgyas par bshad par bya'o/ /sngon bzhin bzlas pa'i cho ga nas/ /dbang bskur yan chad rdzogs byas te/ /rdo rje pad+mo can</text></item>
<item><p>42b.1</p><section></section><text>gyi ni/ /sbyor bas rgyas pa'i las brtsam mo/ /stobs la sogs pa'i chos rnams dang / /lhag ma'i tsher 'gyur 'dod pa dang / /mdzod po che ni rgyas byas phyir/ /rgyas pa'i sems kyis bya ba'o/ /bka' yi 'khor lo sbyor ba yis/ /sngon bzhin khang pa brtsegs pa'i</text></item>
<item><p>42b.2</p><section></section><text>dbus/ /rdo rje sems dpa' las byung ba/ /dbang chen dkyil 'khor ser po'i dbus/ /nyi ma'i dkyil 'khor bsams nas ni/ /gser zhun lta bu'i 'od dpag med/ /'khor lor bcas pa bsam byas la/ /mchod bstod bdud rtsi myang ba bya/ /de yi ye shes sems</text></item>
<item><p>42b.3</p><section></section><text>dpa' yi/ /thugs kar zla ba'i steng du ni/ /'dod pa rnam gsum bzhag nas ni/ /thams cad gsang sngags 'di ni zlos/ /oM ka Ti bi ka Ti ni ka Ti ka TaM ka Te ka ro ba re che ge mo puSh+TiM ku ru hUM/ na bza' dkar mo la sogs tshogs/ /mngon par 'dod pa'i don char 'bebs/ /nam</text></item>
<item><p>42b.4</p><section></section><text>mkha'i khams kun rab bkang nas/ /rjes su 'od zer bsdu bar bya/ /de ni 'od zer rnam pa lnga/ /'dod pa'i spyi bo mgrin pa dang / /thugs ka'i gnas ni gsum po ru/ /'dod pa gsum gyi tshul du bzhag /de rnams mi bzad bya ba'i phyir/ /thams cad kyi ni gsang sngags</text></item>
<item><p>42b.5</p><section></section><text>'di/ /brjod nas 'od dpag med pa'i tshogs/ /bum pa gang ba gzung bar bya/ /oM AHdzi A ro l-ika che ge mo puSh+Ti ku ru hUM/ bkra shis glu dbyangs tshigs bcad kyi/ /dbang bskur ba ni stsol bar bsam/ /de ltar dus bzhir zhag bdun du/ /sbyor bas thams cad rgyas par</text></item>
<item><p>42b.6</p><section></section><text>'gyur/ /rdo rje bsam gtan 'di yis ni/ /dgang dka' ba yang rab tu 'gengs/ /de ni sbyin pa rab bsgrub cing / /yid bzhin nor bu dpal 'drar 'gyur/ /yang na 'di ltar gos dkar ba'i/ /'khor lo ldan pa'i sbyor ba bsgom/ /ye shes sems ma'i thugs ka ru/ /</text></item>
<item><p>42b.7</p><section></section><text>'dod pa dag ni gzhug par bya/ /oM ka Te bi ka Te ni ka Te ka TaM ka Te ka ro ba re che ge mo puSh+ThiM ku ru hUM/ brjod pas de mtha' dbus yig la/ /nam mkha'i khams ni dkar mos gang / /de nyid gzi brjid tshul gyis su/ /rjes su 'od zer sngon bzhin dbab/ /gong gi sngags kyis</text></item>
<item><p>43a.1</p><section></section><text>'od dpag med/ /spros nas dbang bskur stsal bar bsam/ /de ltar dus bzhir zhag bdun du/ /byas pas bsgrub bya rgyas par 'gyur/ /bsam gtan sngags kyi sbyor ba 'dis/ /rtag par chos kyis rgyas par mdzad/ /rtag tu mdzod po che dang</text></item>
<item><p>43a.2</p><section></section><text>ldan/ /nad rnams med cing tshe rgyas 'gyur/ /da ni dbang gi las kyi rim pa bshad par bya'o/ /thams cad sngon bzhin rab byas la/ /ri mo'i dkyil 'khor bri bar bya/ /don yod grub pa'i rnal 'byor pas/ /dbang du bya ba brtsam pa'o/ /sangs rgyas rdo rje sde chen dang / /sems</text></item>
<item><p>43a.3</p><section></section><text>can khams rnams ma lus pa/ /dbang du byed dam byed 'dod phyir/ /chags pa'i yid kyis bya ba'o/ /bka' yi 'khor lo rab bskor bas/ /khang pa brtsegs pa'i dbus su ni/ /rdo rje sems dpa' las byung ba'i/ /nyi ma'i dkyil 'khor zla gam la/ /ji bzhin sbyor bas</text></item>
<item><p>43a.4</p><section></section><text>ban+du ka/ /don yod grub pa'i 'khor lo che/ /bsgoms nas mchod pa bstod pa dang / /bdud rtsi myang bas mnyes par bya/ /de yi ye shes sems dpa' yi/ /thugs kar zla ba'i steng du ni/ /gong gi gnyis po bzhag nas ni/ /thams cad kyi ni gsang sngags brjod/ /oM AH</text></item>
<item><p>43a.5</p><section></section><text>khaM pradz+nyA d+h+r-ika che ge mo ba shaM raM rA ga ya ho/ /de brjod thams cad ba spu yi/ /sgo las sangs rgyas thams cad dang / /byang chub sems dpa' thams cad kyis/ /mkha' dbyings yongs su dgang bar bsam/ /de rnams 'od zer rnam lnga yi/ /tshul gyis thams cad 'dus byas la/ /</text></item>
<item><p>43a.6</p><section></section><text>thugs kar 'dod pa de lus la/ /rjes su stobs ni dbab par bya/ /gong gi sngags brjod sngon bzhin du/ /dbang bskur de la stsol bar bsam/ /de ltar sbyor bas dus bzhi ru/ /bzlas pas zhag bdun 'grub par 'gyur/ /de ni de ma thag tu yang / /sangs rgyas kun gyi thugs su</text></item>
<item><p>43a.7</p><section></section><text>byon/ /'jam dpal dang ni gzi brjid mnyam/ /las thabs byed par de 'gyur ro/ /dga' bas myong ba'i dbang po dang / /dgyes nas ci 'dod rab tu stsol/ /bskur pa chen po ma byas kyang / /'gro ba 'di kun dbang du 'gyur/ /yang ni de ltar sgrol ma yi/ /'khor lo ldan</text></item>
<item><p>43b.1</p><section></section><text>pa rab bsgoms la/ /de yi ye shes sems dpa' yi/ /thugs kar zla ba'i steng du ni/ /dbang du bya ba bzhag nas ni/ /dbus su yi ge tAM dmar po/ /mtha' ma phreng sngags dmar po ni/ /gyen du 'greng bas bskor bar bsam/ /dmar ba'i mtshan ma rnams dang ni/ /tAM</text></item>
<item><p>43b.2</p><section></section><text>las 'od zer dmar po'i tshogs/ /gsang sngags 'di ni brjod nas su/ /bsgrub bya bskul phyir dbyung bar bya/ /oM tA re tu t+tA re tu re che ge mo pa shaM ku ru ho/ /skyes pa'i snying dang mgrin par bskul/ /bud med gsang ba nas bskul bya/ /phreng ba'i sngags las 'od zer dmar/ /</text></item>
<item><p>43b.3</p><section></section><text>rang gi skye gnas nas phyung bya/ /gong gi sgo ru rab zhugs pas/ /bsgrub bya'i sems ni bkag 'dra ba/ /zla ba'i dbyibs 'dra bkug nas ni/ /rim pa gnyis su chud par bya/ /gal te lha mo mda' can ma/ /'og nas 'byung bzhin byin brlabs la/ /bskul ba la sogs de</text></item>
<item><p>43b.4</p><section></section><text>bzhin bya/ /des kyang dbang du byed pa'o/ /gzhan yang snga ma bzhin du 'dod/ /de ni thugs kar rab bzhag la/ /dpa' bo btang sogs cho ga yis/ /gzhan la stobs ni dbab par bya/ /de ltar sbyor bas dus bzhi ru/ /zhag bdun bar du rab byas na/ /sangs rgyas rdo rje sde</text></item>
<item><p>43b.5</p><section></section><text>can dang / /sems can khams rnams ma lus pa/ /de ma thag tu bran bzhin du/ /thams cad yod med dbang du byed/ /thams cad snga ma bzhin bsgoms la/ /rdo rje sems dpa' las byung ba'i/ /'jam dpal rdo rje 'khor lo yis/ /dbang du bya ba brtsams pa'o/ /sngags</text></item>
<item><p>43b.6</p><section></section><text>byed dang ni dal byed dang / /'dod byed dang ni rmongs byed dang / /dbang gi rang bzhin mda' lnga ni/ /cho ga 'di yis byin brlab bya/ /smyug ma a yis byin brlabs te/ /mde'u ni hUM gis byin brlabs la/ /g.yon gyis laM bskyed gzhu bzung nas/ /dbu rgyan rtse mor sbyar byas la/ /</text></item>
<item><p>43b.7</p><section></section><text>drangs te rna drung du bkang nas/ /sngags kyis rab tu gdab pa'o/ /oM AHmaM many+dzu shrI che ge mo pa shaM ku ru ho/ /de yis spros pas bsgrub bya yi/ /mgo dang snying ga lte ba dang / /gsang ba dang ni rkang mthil du/ /khro bo'i tshig gis rab tu gdab/ /sngags kyi 'od zer dmar po</text></item>
<item><p>44a.1</p><section></section><text>yi/ /rdo rje gnyis las phyung nas kyang / /zla ba spyad ldan lta bu'i sems/ /'od zer gyis ni dgug par bya/ /bdag ni skye gnas nas bcug ste/ /ye shes sems dpa' de bzhin no/ /dngangs shing brgyal bar rab bsgoms te/ /sdong po bcad bzhin zhabs</text></item>
<item><p>44a.2</p><section></section><text>'og 'gyel/ /sbyor ba de yis dus bzhi ru/ /zla ba phyed du rab bsgoms na/ /byis pa'i blo ni grags chen pos/ /gsang ba'i bskul ba bsgom byas pas/ /rdo rje kun gyis rab gsang ba'i/ /rdo rje don ni chud par gsungs/ /de nas mngon spyod lam gyi rim pa bshad par bya'o/ /</text></item>
<item><p>44a.3</p><section></section><text>sngon bzhin bzlas pa la sogs pa'i/ /dbang bskur yan chad rdzogs byas te/ /rdo rje khro bo rnal 'byor gyis/ /las 'di rab tu brtsam pa'o/ /dkon mchog gnod byed ma chags pa/ /gdug pa'i sems can rnal 'byor gcod/ /bla ma smod brtson ma rungs pa/ /gtum pa'i</text></item>
<item><p>44a.4</p><section></section><text>yid kyis bsgrub pa'o/ /de rnams bskrad pa 'jigs 'jigs lta/ /sta gri gtun shing lag na 'dzin/ /gnod par byed pa rab brtson la/ /bsams nas bsam gtan rab tu bya/ /mkha' dbyings sems can sangs rgyas kyis/ /yongs su gang bar rab tu bsam/ /gdug</text></item>
<item><p>44a.5</p><section></section><text>pa'i sta gri gtun shing gis/ /gsad par rab tu bsam pa'o/ /de bzhin byang chub sems dpa' yis/ /mkha' dbyings yongs su gang bar bsam/ /sta gri gtun shing gis gsad par/ /bsams nas dgra rnams myur du 'chi/ /de yis dran rnyed mtshon cha bor/ /skyabs</text></item>
<item><p>44a.6</p><section></section><text>med skrag cing 'jigs pas dkrugs/ /sdug bsngal dang ldan gzigs byas la/ /snying rje chen po'i khro ba bskyed/ /rang lha goms pa'i phyag rgya yis/ /rnal 'byor byas nas gsum pa ru/ /ye shes sems dpa'i 'od zer gyis/ /sangs rgyas tshogs spro bka' lung blang / /</text></item>
<item><p>44a.7</p><section></section><text>khams bzhugs mgon po rnams kyis ni/ /bdag rtsom las 'di gzigs mdzad phyir/ /gro ba tsan+dan dkar po sogs/ /las brtsam bris pa snyan du gsol/ /phan mdzad khyed cag rnams la ni/ /'di yi thabs 'di ma brtsams na/ /'di ni mnar med skyi g.ya' ba'i/ /</text></item>
<item><p>44b.1</p><section></section><text>bud shing du ni 'gyur bar nges/ /snying rjer ldan pa'i rnal 'byor pa/ /khyod kyi bka' lung bdag cag byed/ /de bas las ni bgyid pa la/ /rdo rje can rnams bdag bka' stsol/ /bdag cag khyad par ma mthong bar/ /dad pa kho na dang ldan pas/ /snying rje 'di la phan pa'i</text></item>
<item><p>44b.2</p><section></section><text>phyir/ /khyed kyi bka' stsol byed pa'o/ /gong bzhin khro bo'i tshogs spros pas/ /de dag snyan du rig pa dang / /sngon bzhin du dang gal bcu yis/ /snyan gsan dbab par bsam pa'o/ /las mdzad 'di la khyod kyis ni/ /grogs po mdzad pa rigs pa yin/ /de ltar min na khyed</text></item>
<item><p>44b.3</p><section></section><text>cag 'dir/ /dam tshig 'gal bar gyur pa'o/ /de nas de dag thams cad kyang / /zhal gyis bzhes par bsam byas nas/ /'khor lo dang bcas nag por bsgyur/ /khros nas bka' yi 'khor lo spro/ /bgegs kyi tshogs kun nyan par byos/ /sku gsung thugs la gnas</text></item>
<item><p>44b.4</p><section></section><text>pa yi/ /dpal ldan bdag ni che ge mo/ /bka' yi 'khor lo byed pa'o/ /gal te nga yi bka' 'gom na/ /rdo rje 'bar ba'i gzugs 'di yis/ /'dod gsum bskyed lus 'jig byed de/ /'gas par 'gyur te gzhan du min/ /de nas sa bon 'od zer gyis/ /mkha' khyab</text></item>
<item><p>44b.5</p><section></section><text>sangs rgyas zhal bcug ste/ /zhu gyur rdo rje pad+ma ru/ /cho ga bzhin gyis bskyed byas la/ /mi bskyod lta bu dang pos 'khyud/ /rdo rje lcags kyu ral gri zhags/ /'dzin pa'i khro bo sum+b+ha'i gzugs/ /de yi srung ma dgug don bskyed/ /snying rje ldan pa'i rnal 'byor pas/ /dbyangs</text></item>
<item><p>44b.6</p><section></section><text>yig 'og la hUM yig steng / /rdo rje rgya gram kha sbyor phyir/ /sngags 'dis srung ma dgug pa'o/ /oM AHhe sum+b+ha ni che ge mo'i srung ma khug cig dzaHhUM/ de yis dgug la g.yon du bzhag /gnod mdzes de la bcug byas te/ /de yi lus gnas 'khor lo la/ /de yi nyes pa</text></item>
<item><p>44b.7</p><section></section><text>bsgo ba'i phyir/ /dpal ldan gnod mdzes mdun du gnas/ /rig pa'i tshogs kyis gsol gdab bya/ /las kun rnam pa gang gis ni/ /da lta mthu ni yod 'gyur ba/ /ma 'ongs bde ba 'dod pas na/ /khyod kyis 'di nyid spang bar bya/ /sangs rgyas gsod byed ma chags pa/ /</text></item>
<item><p>45a.1</p><section></section><text>bla ma smod par byed pa'o/ /'di yi srung dang byin rlabs kyis/ /da lta ru ni spang bar gsol/ /de ltar min na khyed cag kun/ /rang gi bstan pa 'di la ni/ /brdzun gyis sgrub po bslus 'gyur bas/ /khyed rnams dam tshig 'gal ba'o/ /de dag thams</text></item>
<item><p>45a.2</p><section></section><text>cad mgrin gcig tu/ /bdag gis spangs kyi 'dod bzhin gyis/ /dgyes te bsad dbyung rang lha yi/ /'khor lo ru ni gzhug par bya/ /bsrung ba la sogs rnams dang yang / /de yi lha rnams mnan bya'i phyir/ /sangs rgyas rnams kun bgegs dgra'i gzugs/ /sngon</text></item>
<item><p>45a.3</p><section></section><text>bzhin phur bus bskyed byas nas/ /g.yas pas tho ba gzung byas nas/ /g.yon pas mgul pa brten byas te/ /stong pa dran par bya ba'i phyir/ /sngags 'dis rab tu btab pa'o/ /oM g+ha g+ha g+hA ta ya g+hA ta ya sarba du Sh+T+rA na phaT/ ka'i la ya ka'i la ya sarba duSh+T+rA na ye shes srung ma phaT/ </text></item>
<item><p>45a.4</p><section></section><text>hUM hUM hUM badzra kI la ya/ badzra d+ha ro A dz+nya pa ya ti/ sarba du Sh+T+rA na ye shes sems dpa'i kA ya wAka tsit+ta badzra kI la ya hUM phaT/ de yis rang gi ye shes sems/ /gnyis su med par 'gyur bar bsam/ /skra bshig gcer bu 'bru mar byugs/ /'jigs bcas dran nyams srog med pa/ /</text></item>
<item><p>45a.5</p><section></section><text>me la gnas shing gzi brjid bral/ /skyabs byed srung mas rnam spangs pas/ /khang stong lta bur bsams nas ni/ /las kyi dngos gzhi la 'jug bya/ /sngon bzhin thams cad rab byas la/ /dang po mgon po las byung ba/ /sa bon las skyes kha bzhi pa'i/ /rtse lnga mgon pos</text></item>
<item><p>45a.6</p><section></section><text>byin gyis brlabs/ /'od zer bde gshegs thams cad la/ /bsgrub bya'i skyon brjod de dag kun/ /mi bskyod ngo bor khror gyur nas/ /zhugs bzhin de la thim par 'gyur/ /de gnyis zhu bar gyur pa las/ /g.yas bskum g.yon brkyang mi bskyod pa/ /drag po sbrul gyi ske</text></item>
<item><p>45a.7</p><section></section><text>rags can/ /mgon po rten sogs kyis mtshan pa/ /dang po sbyor bas rnam bsgoms te/ /de kho na bzhin rtag pa sogs/ /sbyor ba gnyis pas bsgom byas te/ /mchod pa sogs kyis mnyes par bya/ /de nas badzra ng+h+r-ika sogs ni/ /yid kyis brjod pas rab bskul la/ /</text></item>
<item><p>45b.1</p><section></section><text>sangs rgyas zhi ba'i tshul spros pas/ /skrag pa spang phyir dang po dgra/ /'od kyi gong bu'i tshul du ni/ /sha glan phyir na gnas gsum du/ /btsud de rang sngags brjod pa yis/ /ji ltar gzugs bzhin spro bar bya/ /oM AHbadzra b+h+r-ika che ge mo mA ra ya phaT hUM/ sems lus khros pa'i</text></item>
<item><p>45b.2</p><section></section><text>khro bo che/ /mi sdug 'jigs su rung ba'i gzugs/ /gsod pa'i don rnams sems pa'i phyir/ /sta gri tho ba sogs 'dzin spro/ /gzhan yang gri dang ka pA la 'dzin/ /skra 'greng srin po'i tshogs rnams dang / /ring du sgra 'byin pa yi tshogs/ /khwa dang bya rog sna tshogs spro/ /bya</text></item>
<item><p>45b.3</p><section></section><text>rgod lcags kyi mchu can dang / /lcags kyi mche ba can gyi khyis/ /nam mkha'i khams kun gang bar bsgom/ /bskal pa'i me bzhin 'bar ba yis/ /gru gsum la gnas sngon bzhin du/ /gnas pa'i bsgrub bya de dag gis/ /khros nas rtog cing 'thab pa'i tshul/ /drag po'i</text></item>
<item><p>45b.4</p><section></section><text>tshig gis bskul bar bya/ /sha rnams gcod cing rgyus rkang drangs/ /rus 'chos khrag 'thungs rab bsgoms te/ /dus bzhir rab tu brtan byas te/ /nyi ma bdun du bsgrub par bya/ /de ltar bsgoms na dgra rnams 'chi/ /snying rje'i dbang gis 'og bzhin brtsam/ /gal te</text></item>
<item><p>45b.5</p><section></section><text>rmongs pas 'grub mi 'gyur/ /rdo rje 'dzin yang zla phyed 'chi/ /sngon bzhin thams cad rab byas la/ /gshin rje gshed kyi 'khor lo che/ /rang gi rdo rje rab brtan la/ /gsum pas las 'di brtsam pa'o/ /oM AHya mAn+ta kr-ita hUM phaT/ /de yis ba spu bu ga las/ /zhi ba'i tshul</text></item>
<item><p>45b.6</p><section></section><text>spros sangs rgyas kyis/ /sems can bsdu par byas nas su/ /rang gi sku gsung 'khor lo gzhug /oM hrIHSh+T+rIHwI kri tA na na che ge mo na sha ya s+t+waM b+ha ya mA ra ya hUM phaT/ brjod pas de dag spro bar bya/ /gshin rje gshed gzugs 'ba' zhig tu/ /spros pas gdug sems dgra bo rnams/ /</text></item>
<item><p>45b.7</p><section></section><text>sngon bzhin gcod par byed par bsam/ /thun mtshams bzhi ru zhag bdun du/ /brtan pas rab tu chags byas nas/ /ma mo'i bdag gshed yang 'chi na/ /gdug sems ldan pa smos ci dgos/ /rtse gcig ma gyur pa yis kyang / /bsrung ba'i dam tshig bsgrub pa'i phyir/ /nyin mtshan</text></item>
<item><p>46a.1</p><section></section><text>bzlas pa la sogs brtson/ /bdud rtsi 'khyil pas gdug pa gzhom/ /thams cad snga ma bzhin byas la/ /rdo rje sems dpa' las byung ba'i/ /gdug pa'i dgra bo 'ba' zhig gam/ /'khor lor bcas pa bsam byas nas/ /mchod pa sogs kyis</text></item>
<item><p>46a.2</p><section></section><text>mnyes par bya/ /oM AHbig+h+nAn+ta kr-ita che ge mo mA ra ya hUM phaT/ brjod pas ba spu'i bu ga las/ /gong ma lta bu'i srin po dang / /gtum zhing mi bzad khro bo spros/ /me steng gnas pa'i bsgrub bya ni/ /bcings shing brdegs pa la sogs pas/ /de ni skrag par byas par bsam/ /de</text></item>
<item><p>46a.3</p><section></section><text>bzhin 'ug pa khwa ta dang / /ring du sgra 'byin pa spros pas/ /mig dang rna ba la sogs par/ /rtse zhing deng bar rab bsams te/ /skrag cing 'jigs par bsams gyur nas/ /dgra bo da yi mod la 'chi/ /de bzhin sbrul nag mgo brgya pa/ /re re lce gnyis mche phreng can/ /rgyud dang</text></item>
<item><p>46a.4</p><section></section><text>gnas dug bdag nyid spro/ /dpral bar dug bsams gdug pa 'chi/ /yang na bdag gi lag pa ru/ /tho ba rab tu drag po bsam/ /bsgrub bya gong mas mdun bkug la/ /'og ma'i sngags kyis snying gar brdeg /de bzhin lag na gnas pa yi/ /rdo rje ste gri gtun shin</text></item>
<item><p>46a.5</p><section></section><text>sogs/ /bsgrub bya bshig cing gtub bsams na/ /rdo rje sems dpa' 'ang 'chi bar 'gyur/ /sngags kyi cha lugs dran byas nas/ /phyag 'tshal la sogs sbyor ba yis/ /spros pa rnams kyis bsgrub pa'i phyir/ /sngags 'di brjod par bya ba'o/ /na maHsa man+ta kA ya</text></item>
<item><p>46a.6</p><section></section><text>wAka tsit+ta badzrA NAM/ /oM hu lu hu lu/ tiSh+Sha tiSh+Sha ban+d+ha ban+d+ha/ ha na ha na/ da ha da ha/ pa tsa pa tsa/ gar+dz+dza gar+dz+dza/ bi s+pho Ta ya bi s+pho Ta ya/ che ge mo'i srog dzI bi tA na ka ra ya phaT/ sngags rgyud sbyin sreg las rnams la/ /'di yi las la de mchog yin/ /phyogs bcu sems can thams</text></item>
<item><p>46a.7</p><section></section><text>cad la/ /'tshe zhing gnod pa 'byung ba yi/ /dgra rnams 'jig par byed pa la/ /bskul ba dam pa 'di mchog yin/ /snga ma bzhin du thams cad la/ /sku gsung thugs kyi snying po mchog /rdo rje sems dpa' las byung ba'i/ /dang po las byung hri bskyed do/ /de la tri shUl hri</text></item>
<item><p>46b.1</p><section></section><text>yis mtshan/ /de yis sangs rgyas thams cad kun/ /mkha' 'gro'i gzugs byas hri la zhugs/ /de gnyis rdo rje mkha' 'gror bskyed/ /drag po mi sdug khros pa ni/ /ut+pal sngon po lta bu la/ /g.yas dkar g.yon dmar phyag drug pa/ /dang po rdo rje mkha' 'gro</text></item>
<item><p>46b.2</p><section></section><text>'khyud/ /g.yas pa tri shUl rdo rje bsnams/ /g.yon pa thod pa rin chen 'dzin/ /nyi ma'i gdan la brkyang bskum du/ /khro bo'i rgyan gyis brgyan pa bskyed/ /dkon mchog gzhom pa la sogs pa'i/ /bsgrub bya nam mkha'i dbus su ni/ /khaM bskyed dmar gyis rgyal ba</text></item>
<item><p>46b.3</p><section></section><text>ltar/ /brgyangs pa'i ye shes drang byas nas/ /mi bskyod pa ru bskyed byas te/ /lus de khang stong lta bur bsams/ /bdag gi lce la hrIHbsams te/ /de ni 'od zer mthing ga dang / /dkar ser dmar po ljang khu'i tshogs/ /lus dang yan lag bzhi ru bsam/ /rang gi</text></item>
<item><p>46b.4</p><section></section><text>mtshan ma tri shUl dang / /rdo rje rin chen phur bu yis/ /gong ma rab tu phug byas te/ /bsam gtan sngags kyi sbyor ba yis/ /'od zer lnga yis thod pa ru/ /khrag drang pa ni bsam par bya/ /hUM hri khaM badzra ng+h+r-ika ni a nu ka sa ma ya rak+ta A kaR+Sha ya tsu sha ya hUM/ brtan par zhag bdun</text></item>
<item><p>46b.5</p><section></section><text>thun bzhi ru/ /byas pas sangs rgyas chos sku yang / /skams par 'gyur na gdug pa kun/ /smos ci dgos te de lta yin/ /thams cad snga ma bzhin byas te/ /brgyud kyis dbyug sngon 'og bzhin bskyed/ /mchod pa bzlas pa mnyes byas la/ /sngags rgyud ldan pa'i las brtsam mo/ /</text></item>
<item><p>46b.6</p><section></section><text>sha chen dur khrod sol ba dang / /bal mi kham sa khre tsi phug /bsgrub bya'i rkang rjes rnams dang ni/ /bong bu'i gcin gyis gzugs brnyan bya/ /de yi snying gar dur ras la/ /sna tshogs rdo rje rgya gram la/ /gnas pa'i me yi dkyil 'khor te/ /bsgrub bya'i ming dang phreng sngags spel/ /zhi ba'i</text></item>
<item><p>46b.7</p><section></section><text>sa bon bton nas su/ /hUM phaT ldan par mi dgug par/ /dug khrag rams gyis bri byas la/ /de yi snying gar gzhug par bya/ /bsgrub bya bkug ste bcug byas na/ /rabs chad thod pa kha sbyar gzhag /shin tu khros pa'i g.yon pa yis/ /mnan te brgya dang brgyad du ni/ /nyi ma'i</text></item>
<item><p>47a.1</p><section></section><text>gung dang nam phyed du/ /bzlas te rdo dang rus pa dang / /nim pa'i lo ma rnams kyis ni/ /gzugs brnyan de ni mnan par bya/ /na maHsa man+ta kA ya wAka tsit+ta badzrA NAM/ oM e h+ye hi b+ha ga bAn nI la badzra daN+Da/ ku ru ku ru/ la hu la hu/ hA hA/ ku la ku la/ ku la</text></item>
<item><p>47a.2</p><section></section><text>pA ya ku la pA ya/ kra ma kra ma/ b+ha ga bAn/ ba yu be ge na/ bu dan shi kran/ da ha da ha/ ha ra ha ra/ ba ha ba ha/ ha na ha na/ pa tsa pa tsa/ ma ta ma ta/ ma ta pA ya ma ta pA ya/ sarba karma ni tshin+d+ha tshin+d+ha/ bin+d+ha bin+d+ha/ bak+Sha ya bak+Sha ya/ me te maM sarba ru d+hi ra/ ma ma sa med madz+dza ru ti pri ya/ </text></item>
<item><p>47a.3</p><section></section><text>e h+ye hi b+ha ga bAn sarba big+h+nAM/ mU la karma ni/ sarba mU la gra ha na/ ha na ha na/ bany+dza bany+dza/ marda marda/ i di me gany+ya s+ya da ya/ hUM nI la ya nI la ya badzra/ d+ha na d+ha na/ du ru du ru/ big+h+nAM bi nA ya ka nA sha ya/ hu druM hu druM/ dIp+ta d+ha d+ha ya/ sarba man+t+ra na sha tru nAn/ hr-i da ya ni/ pri da ya/ </text></item>
<item><p>47a.4</p><section></section><text>tshin+d+ha tshin+d+ha/ bid+ya nAn/ tiSh+Tha a nu smA ra ya sa ma ya badzra da ra pa tsa nAn/ da ra ma ni ni krin+ta hUM/ ha na ha na/ da ha da ha/ du ru du ru/ ku ru ku ru/ phaT phaT/ hUM hUM kri dan+ta ya/ dai ba r-i Shi bir+ya ka pa ya/ badzra dan te na che ge mo mA ra ya hUM phaT/ g.yel med pa yis zhag bdun du/ /mtshan</text></item>
<item><p>47a.5</p><section></section><text>ma mnan nas bzlas byas pas/ /de yi nyi ma kho na la/ /gdug pa rnams ni gsod par byed/ /de ru gal te ma grub na/ /nam phyed dus su dur khrod du/ /gang gi gzugs brnyan khyer nas ni/ /mi ro bsregs pa'i thal ba la/ /mngon spyod hom khung gzhung bzhin byas/ /nim pa'i</text></item>
<item><p>47a.6</p><section></section><text>me ni sbar byas nas/ /zhal dang spyan rnams 'gyur ba yi/ /dbyig sngon kha gdangs dbus bsams la/ /gzugs brnyan mtshon cha rnon po yis/ /g.yon pa'i rkang nas bcad gtubs nas/ /gong gi sngags bzlas sbyin sreg bya/ /de yi mtshan mo 'chi bar nges/ /yang ni khro bo gang rung</text></item>
<item><p>47a.7</p><section></section><text>gi/ /bzlas pas sngags pa dag byas la/ /rab tu dben pa'i gnas dag tu/ /'bum phrag tu ni rang sngags bzlas/ /ma mo'i gnas sam dur khrod dam/ /khang stong dang ni bzhi mdo dang / /ling ga gcig pa shing gcig drung / /mngon spyod las ni brtsam pa'o/ /dbyug sngon can bsrung rdzas</text></item>
<item><p>47b.1</p><section></section><text>la ni/ /gzugs brnyan ming dang bcas byas nas/ /gan rkyal du ni gzhag byas te/ /dgug pa sngon 'gro kha sbyar dbye/ /de nas khro bo gang rung gi/ /rnal 'byor khros byas khrag chu yis/ /gsher ba'i gos ni gyon pa'am/ /bshang gcis sa gsher ba'i gos gyon bya/ /gzugs</text></item>
<item><p>47b.2</p><section></section><text>brnyan rkang pas mnan nas ni/ /mngon sum bzhin du bsams byas nas/ /rang sngags brgya rtsa brgyad du bzla/ /de bzhin chu dron 'ba' zhig gam/ /bshang gcis gsher bar byas pa'i gos/ /ngan pa rul pa dri mnam pa/ /bgos te sngon bzhin bzlas pa bya/ /de bzhin thal</text></item>
<item><p>47b.3</p><section></section><text>pa'i skyo ma yis/ /gsher ba'i gos gyon lus ngan 'khrugs/ /sngon bzhin brgya rtsa brgyad bzlas na/ /rdo rje sems dpa' 'ang 'jig par 'gyur/ /yang na gcer bur rab phyung ste/ /skra bshig thur du 'phyang byas te/ /mche gtsigs mig ni bsgyur byas la/ /rkang bas gzugs</text></item>
<item><p>47b.4</p><section></section><text>brnyan mnan nas ni/ /sngon bzhin brgya rtsa brgyad bzlas te/ /lus ngag yid gsum khro byas nas/ /thun bzhir zhag bdun sogs sbyar bas/ /nam mkha'i dbyings kyang 'jig par nus/ /yang na gong ma'i gnas de ru/ /rnal 'byor der gnas phur bus gdab/ /ro bsregs</text></item>
<item><p>47b.5</p><section></section><text>sol dang thal ba dang / /chu ngogs pa dang phub ma dang / /rkang rjes dang ni bshang gcis brdzis/ /bsgrub bya'i gzugs brnyan snying ga ru/ /ske tshe dug dang lan tshwa dang / /nyungs mar snag tshas dur ras la/ /khro bo rdo rje rtse lnga pa'i/ /lte bar sngags dang ming spel ba'i/ /rang rang</text></item>
<item><p>47b.6</p><section></section><text>sngags ldan mi dgug par/ /bris nas snying gar gzhug pa'o/ /kha sbyor dbye ba sngon 'gro ba'i/ /dgug pas gzugs la phab nas su/ /mi yi rus pa las byas pa'i/ /sor brgyad pa yi phur bu la/ /rang sngags brgya rtsa brgyad du bzlas/ /gzugs brnyan snying gar btab</text></item>
<item><p>47b.7</p><section></section><text>nas ni/ /dgra yi khyim mam sgo'am ni/ /grong la sogs par sba bar bya/ /sangs rgyas sku gsum mchog sbyin pa/ /shes dang mi shes rnam spangs pa/ /zla ba phyed ni tshun chad kyis/ /skams sam yang na 'jigs par 'gyur/ /rdo rje gsum gyi rnal 'byor gyis/ /mngon spyod las</text></item>
<item><p>48a.1</p><section></section><text>la bgegs dgras sbyar/ /dkyil 'khor gsum dang rigs lnga'i las/ /ting 'dzin dag pas byed phyir ro/ /de yi rnal 'byor sngon bzhin bya/ /gzugs brnyan gong ma bzhin byas la/ /dgug pa sngon du 'gro ba yis/ /rtag pa'i sbyor bas las 'di</text></item>
<item><p>48a.2</p><section></section><text>bya/ /mi yi rus pa'i phur bu la/ /sor brgyad rtse mor 'khor lo bsam/ /me tog sngon pos mchod cing ni/ /'khyil pa'i sngags ni rig bcas bzla/ /de yis spyi bor btab gyur na/ /rtag pa yang ni klad gzer can/ /'gyur na bdag sems ldan pa yi/ /dgra bo dag ni smos ci</text></item>
<item><p>48a.3</p><section></section><text>dgos/ /de bzhin seng ldeng rtse mo las/ /byas pa'i phur bus pad+ma can/ /byin gyis brlabs bzlas sngon bzhin mchod/ /snying gar btab nas ling ga de/ /thod pa kha sbyar nang bcug ste/ /dur khrod me la gdung byas na/ /tsha ba'i nad kyis 'debs byed pas/ /dpag med rnal</text></item>
<item><p>48a.4</p><section></section><text>'byor gyis bya'o/ /de bzhin mi bskyod rnal 'byor pas/ /gsod byed lcags byas phur bu la/ /rdo rje rtse mor byin brlabs la/ /mchod cing sngags bzlas snying gar gdab/ /me 'bar nang du de bcas bskur/ /de yi mod la gang sbyar ba'i/ /sku gsum 'jig par byed pa ste/ /</text></item>
<item><p>48a.5</p><section></section><text>bdag sems ldan pa smos ci dgos/ /bdud ci 'khyil pa'i rnal 'byor gyis/ /sngon bzhin gzugs brnyan rab byas la/ /de mnan khro bo bka' nod bsgo/ /de nas btang nas bkug ste gzhug /sngon ma'am yams nad 'tshe ba'am/ /yul du sna tshogs 'byung byed pa/ /</text></item>
<item><p>48a.6</p><section></section><text>gzugs brnyan de la phab nas ni/ /snying ga nas ni rkang pa'i bar/ /de bzhin du ni spyi bo'i bar/ /rdo rje gsum gyi sngags brjod cing / /gdug dang sdig pa bsal byas nas/ /che ge lus ngag yid gsum la/ /rdo rje phur bus thob ces pa'i/ /sngags ni gong ma bzhin du brjod/ /</text></item>
<item><p>48a.7</p><section></section><text>thun bzhir g.yel med zhag bdun du/ /phur bu'i rnam 'phrul 'di bya'o/ /bsam gtan rdo rje'i sbyor ba yis/ /sangs rgyas dag kyang nges par 'bebs/ /rdo rje sems dpa' rgyal po che/ /phur bu btab na'ang myur du 'chi/ /de bzhin bdud rtsi 'khyil pa yi/ /rnal 'byor sngon</text></item>
<item><p>48b.1</p><section></section><text>bzhin rab byas te/ /kha sbyor dbye ba sngon 'gro ba'i/ /sbyor ba bdun gyis bsgrub par bya/ /dur khrod thal ba la sogs la/ /sngon bzhin gzugs dang ming bcas pa/ /dgug pa sngon 'gro dur khrod du/ /skra bshig gcer bur phyung byas te/ /mtshan ma mnan nas sngon ma</text></item>
<item><p>48b.2</p><section></section><text>yi/ /sngags ni brgya dang rtsa brgyad bzla/ /zhag ni bdun du thun bzhi ru/ /sbyor ba de yis khams gsum 'jig /ro bsregs thal ba 'ba' zhig la/ /gzugs brnyan la sogs sngon bzhin byas/ /gong ltar stong rtsa brgyad bzlas na/ /sbyor ba yis de mod la 'chi/ /chu</text></item>
<item><p>48b.3</p><section></section><text>'gram gnyis kyis ba sogs la/ /bsgrub bya'i gzugs brnyan rab byas te/ /ske tshe lan tshwa 'bru mar dang / /dug dang da dur snag tshar sbyar/ /dur khrod ras la de yi ming / /sngags spel bris nas ming bcug ste/ /gan rkyal mgo ni byang du bstan/ /srang ko tsa dang 'byi tse ka /</text></item>
<item><p>48b.4</p><section></section><text>gzhan ma btsos pas de'i lus la/ /til 'bru tsam du btsags byas la/ /bskul ba'i tshig dang sngags bcas pa/ /dgang zhing thun bzhir zhag bdun byas/ /sbyor ba de yis sangs rgyas kyang / /'jig par 'gyur na gnod sbyin kun/ /smos ci dgos te de lta yin/ /rus phye</text></item>
<item><p>48b.5</p><section></section><text>dug dang khrag rnams la/ /gzugs brnyan ming dang bcas byas la/ /sol khur spangs ba'i gos gon la/ /khros nas rkang pas mnan te bzlas/ /che ge mo rak+Sha seng kra ha ya/ bskul ba'i tshigs bcad thun bzhi ru/ /zhag bdun bzlas pas dgra bo de/ /srin pos khyer bar</text></item>
<item><p>48b.6</p><section></section><text>gdon mi za/ /ske tshe mar dang bshang gcir sbyar/ /gzugs brnyan yog par blugs byas la/ /bdud rtsi 'khyil pa'i rkang pa mchog /me yi 'khor lor byin gyis brlab/ /pra sha dza la che ge mo mA ra ya hUM phaT/ gong gi sngags spel thun bzhi ru/ /zhag bdun g.yel med</text></item>
<item><p>48b.7</p><section></section><text>sems kyis bsgrub/ /tsha ba'i nad kyis 'debs par byed/ /gang yang rung ba'i rnal 'byor pas/ /thams cad snga ma bzhin byas la/ /phran tshegs rdo rje gsang ba yi/ /gsang ba'i las 'di bsgrub pa'o/ /rdo rgyus sam dur khrod sol ba la/ /de nyid gsum gyi bar bcug</text></item>
<item><p>49a.1</p><section></section><text>pa'i/ /khaM ni brgya rtsa brgyad bzlas na/ /dur khrod sa la sbrul gzugs bri/ /nag po mi sdug 'jigs byed pa/ /'od 'bar sems 'khrugs mche phreng gtams/ /lce gnyis myug pa mig bgrad pa/ /mjug ma rdeb pa'i tshul can no/ /de yi kha ru mi bzad</text></item>
<item><p>49a.2</p><section></section><text>dug /sreg byed lta bu dmar nag tu/ /gnas pa'i yi ge khaM bsams te/ /de yis sbrul de gnas las bskyod/ /de yi lce yi rtse mo la/ /hrI ljang khu yi lcags kyu yis/ /rgyu ba dang ni gnas pa'i dug /ha la ha la la sogs kun/ /bkug ste bsdus nas khyer 'ongs nas/ /</text></item>
<item><p>49a.3</p><section></section><text>lce yi rtse la gzhug par bya/ /de yis khams gsum dug blangs nas/ /de nyid dug gis gang bar bsam/ /oM kr-iSh+Na sarba che ge mo'i dpral gr-ih+Na na khaM hri phaT/ brjod pas de sod dpral bar bzung / /mche bas phug ste lces reg pas/ /rdo rje 'chang ba chen po yang / /dug gis</text></item>
<item><p>49a.4</p><section></section><text>'chi nges dogs pa med/ /de kho na bzhin sdig pa dang / /sre mong lta ba e na pa/ /chu sbrul rlung sbrul la sogs pa/ /sa yi zas can sbal pa las/ /bsgrub bya 'dzin du gzhug pa'i phyir/ /bri ba'i rdzas dang gzugs dang bskul/ /gdug pa kun nas rbad btang bas/ /de yis</text></item>
<item><p>49a.5</p><section></section><text>mi 'chi dogs pa med/ /gshin rje gshed kyi sbyor ldan pas/ /thams cad snga ma bzhin byas la/ /dkon mchog gnod byed gzhom pa'i phyir/ /sbyor ba bzhi yis bsgrub par bya/ /oM hrIHSh+T+rIHwi kr-i tA na na che ge mo pa ta ya hUM phaT/ de yis dur khrod sol ba la/ /stong rtsa brgyad ni</text></item>
<item><p>49a.6</p><section></section><text>btab nas kyang / /ro bsregs shul gyi sa la yang / /bsgrub bya'i gzugs bris bkug ste gzhug /bkas ba'i bsam pas sol ba de/ /gong gi sngags bzlas spu gri ltar/ /bsams te mgul pa'am spyi bo nas/ /de ltar thun bzhir zhag bdun sbyar/ /spyi bo 'gas sam</text></item>
<item><p>49a.7</p><section></section><text>mgo 'chad par/ /'gyur bar 'di la som nyi med/ /de bzhin de 'dra'i rnal 'byor pas/ /de nyid lag pa g.yas par 'gyur/ /mdun du bsgrub bya'i lus bsams la/ /sngags 'di nyid kyis bsnun zhing brgyab/ /oM hrIHSh+T+rIHwi kr-i tA na na che ge mo mu t+ka ra a ta ya hUM phaT/ de yis</text></item>
<item><p>49b.1</p><section></section><text>thun bzhir zhag bdun du/ /bsnun zhing brdungs pas bsgrub bya de/ /g.yang du ltung nas 'chi bar nges/ /yang na de yi rnal 'byor gyis/ /g.yas par hUM las byung ba yi/ /rdo rje rtse lngas bsgrub bya yi/ /lus la bsnun zhing 'di brjod do/ /oM hrIHSh+T+rIHwi kr-i tA na na che ge mo badzra a ko Ta ya</text></item>
<item><p>49b.2</p><section></section><text>hUM phaT/ de yis thun bzhir zhag bdun du/ /kha phye bsnun pas bsgrub bya de/ /srin po la sogs 'jigs par byed/ /de ltar de yi rnal 'byor gyis/ /sngon bzhin sngags btab rdo rgyus sam/ /sol bas dur khrod sa gzhi la/ /bsgrub bya pho mo'i gzugs bris la/ /hUM bskyed sta</text></item>
<item><p>49b.3</p><section></section><text>gri lag par bsam/ /khros te mgul par sngags bzlas nas/ /mid pa bcad par bsam pa ni/ /sbyor ba thun bzhir zhag bdun du/ /oM hrIHSh+T+rIHwi kr-i tA na na che ge mo wAka ti pa ta hUM phaT/ brjod cing g.yel ba med pa yis/ /bzlas pas bsgrub bya mgul 'gags nas/ /kha zas</text></item>
<item><p>49b.4</p><section></section><text>mi thar nad kyis 'dzin/ /de bzhin bgegs dgra'i sbyor ba yis/ /ro bsregs thal ba rus la sogs/ /khro bo nyi shu'am de phyed kyis/ /me thab dkyil 'khor gru gsum bya/ /mar chen dud pas kha dog bsgyur/ /kha phye rdo rje rtse gsum pas/ /dbus su kha khyer gsum byas te/ /</text></item>
<item><p>49b.5</p><section></section><text>tsher ma'i me ni khros nas sbar/ /bshad pa'i cho gas me lha bskyed/ /gong gsungs rdzas byas gzugs brnyan gtub/ /de yi zhal du lan gsum du/ /gang ba'i sbyin sreg dbul bar bya/ /de yi ye shes sems dpa' ru/ /bdud rtsi 'khyil pa zhal gdangs pa/ /hUM ljags mche ba</text></item>
<item><p>49b.6</p><section></section><text>rnon po can/ /khro dang ldan pa sngon bzhin bsam/ /srog song steng ngam sra ba'am/ /yang na ci yang med pa ru/ /rkang pas rkang pa mnan nas su/ /sos ni so yang 'cha' bar byed/ /ba lang sha dang khyi yi sha/ /zangs phud can sogs sha rnams ni/ /bsgrub bya'i yan lag tu bsams</text></item>
<item><p>49b.7</p><section></section><text>la/ /gong ma'i sngags kyis sbyin sreg bya/ /sha chen 'ba' zhig kho na la/ /dgra yi gzugs brnyan byas nas ni/ /de yi zhal du sbyin sreg byas/ /rdo rje las byung 'jig par bshad/ /sngon bzhin dgra yi gzugs brnyan la/ /bshang gci 'bru mar bcas byugs nas/ /sngon</text></item>
<item><p>50a.1</p><section></section><text>gsungs sngags dang bskul bar bya/ /tsher ma'i me la khros te bsreg /thun bzhir zhag bdun brgya rtsa brgyad/ /bzlas pas sangs rgyas kyis sbyar ba'i/ /las kyang 'jig na dgra bo yi/ /sbyar ba'i las ni smos ci dgos/ /bsad pas de dag thams cad</text></item>
<item><p>50a.2</p><section></section><text>kun/ /thugs rjes bzung phyir rnal 'byor ches/ /gnyis bral 'das pa'i de ma thag /'jug pa'i las 'di brtsam pa'o/ /de dag rnams kyis dngos po rnams/ /ma skyes par ni gzhig nas kyang / /'bras bu myong bar nges pa'i tshul/ /ye shes rang rig chen po mchog /</text></item>
<item><p>50a.3</p><section></section><text>sa bon 'od zer gyis bkug nas/ /zhal du zhugs nas zhu gyur te/ /rdo rje lam byung pad+mar gnas/ /ye shes bdud rtsi'i gzugs gyur la/ /spyan sogs lha mos bskul pa la/ /hUM las rdo rje hUM gis mtshan/ /spro bsdus mi bskyod rdo rjer bskyed/ /chos kyi dbyings su byin gyis</text></item>
<item><p>50a.4</p><section></section><text>brlab/ /rang las dgu gnyis drug phyung nas/ /gnyis dang gsum du rdzogs byas la/ /dang po rtog pa yongs dag phyir/ /sngags kyis phur bu dbyung bar bya/ /oM AHbadzra kI li ki lA ya hUM/ phyung nas de yi gnas su yang / /rang gi ye shes 'khor lo can/ /gnas bcas</text></item>
<item><p>50a.5</p><section></section><text>bsams nas 'od zer gyis/ /sngon bzhin rang sgra sangs rgyas su/ /bskyed dang des bskyed lha mo'i tshogs/ /bdud rtsi lngas gang bum pa yis/ /dbang bskur de dang bla mar bcas/ /zhugs pas rdo rje sems dpar bskyed/ /oM badzra ng+h+r-ika sngags kyis phyung ste/ /mdun du rlung gi</text></item>
<item><p>50a.6</p><section></section><text>dkyil 'khor steng / /'khor lo bcas pa mos byas la/ /mchod bstod bdud rtsi myang ba bya/ /a ho yaM gi sngags brjod pas/ /rlung gis bteg nas mngon dga' ru/ /gshegs su gsol ba'i sngags 'phangs pas/ /de dag sras su skye bar nges/ /rang rang lha yi sbyor</text></item>
<item><p>50a.7</p><section></section><text>ba'am/ /de yi gnas pa gang rung du/ /blo gros ldan pa'i rnal 'byor pas/ /sbyor ba de kho na yis bya/ /gnyis po rang zhugs de ma thag /de yi ye shes rang lha'am/ /zhe sdang dag pa'i sbyor kho nas/ /gong ma bzhin du rab tu brtsam/ /bdag med sems med bems po ni/ /</text></item>
<item><p>50b.1</p><section></section><text>lan gsum gyis ni gzhig byas pas/ /gong gi sbyor bas 'bras bu che/ /mjug tu brtsam mi dgos par 'byung / /de ltar thabs dang sngags ldan pas/ /'khor ba'i 'og ma'i rgyu ldan pa/ /bsad pas rang dang gzhan dag pas/ /ma 'khrul pa ru gsungs ba'o/ /sred pa</text></item>
<item><p>50b.2</p><section></section><text>zhe sdang gis bslang ba'i/ /sems kyis gsod pa'i gti mug can/ /thabs med ye shes dang bral bas/ /thur du bltas te dmyal bar 'gro/ /da ni gnas nas spro ba'i cho ga bshad par bya'o/ /rang gi lha yi sbyor ba yis/ /thams cad snga ma bzhin byas la/ /gnyis kyi rab</text></item>
<item><p>50b.3</p><section></section><text>tu bsgrub byas pa/ /gsum pa las 'di brtsam pa'o/ /thod pa srubs ni gang ba dag /pho dang mo yi bskrad pa la/ /de yi rigs pas btsal byas la/ /gnod byed yul gzhan dbyung bar bya/ /a ri lo ma'i khu ba dang / /rkang pa g.yon pa'i srin lag khrag /snag tshar</text></item>
<item><p>50b.4</p><section></section><text>byas te bya rgod kyi/ /sgo rtsa'i smyu gus bri bar bya/ /mgar ba'i dur khrod ras ma la/ /gzhu 'dra rlung gi dkyil 'khor steng / /ral gri yis ni mtshan pa bri/ /de steng bsgrub bya'i gzugs gzhag la/ /gong gi ras la de yi ming / /sngags kyi bar bcug che ge mo/ /uts+tsha ta ya phaT</text></item>
<item><p>50b.5</p><section></section><text>bris la/ /de yi snying gar gzhug par bya/ /bkug ste bcug nas de dkris la/ /thod pa ru ni bcug byas te/ /khro bo'i tshig gi rang rang sngags/ /rig dang bcas par brgya rtsa brgyad/ /thun bzhir zhag bdun bzlas byas nas/ /khyim mam grong ngam sgo dag tu/ /sbas te bzhag</text></item>
<item><p>50b.6</p><section></section><text>na dus de ru/ /sangs rgyas dpung yang skrod par 'gyur/ /de bzhin tA la'i lo ma la/ /gro ga'am shog shog ras la sogs/ /snod med cho gas gong ma ltar/ /stong rtsa brgyad ni rig bcas bzlas/ /dgra yi khyim mam sgo dag tu/ /sbas te bzhag na myur ba ru/ /dkon</text></item>
<item><p>50b.7</p><section></section><text>mchog 'joms pa'i dgra bo che/ /skams sam 'chi'am skrod par nges/ /las de bdud rtsi 'khyil pa yi/ /sbyor ba yis kyang rab tu bsgrub/ /thams cad snga ma bzhin byas la/ /cho ga 'di ni rab tu brtsam/ /rgyal mtshan ras ni chag gang la/ /gru bzhi lham par kha ti dang / /a ri</text></item>
<item><p>51a.1</p><section></section><text>sha yi lo ma dang / /ro bsregs smyo byed sol ba dang / /mu zi'i dug dang rkang g.yon gyi/ /ming med khrag la snag tshar byas/ /khwa yi gshog pa'i smyu gu yis/ /rlung gi dkyil 'khor gzhu 'dra la/ /phyogs bzhi mtshams brgyad rtse bstan pa'i/ /ral</text></item>
<item><p>51a.2</p><section></section><text>gri brgyad pa'i 'khor lo la/ /de dbus bsgrub bya'i gzugs bris la/ /de yi snying gar phreng sngags ni/ /gong gi rig pa dang bcas pa/ /dgug med bris nas snying gar glan/ /bkug ste bcug nas rkang g.yon gyis/ /mnan te brgya dang rtsa brgyad bzlas/ na maHsa man+ta kA ya</text></item>
<item><p>51a.3</p><section></section><text>wAka tsit+ta badzrA NAM/ na mo badzra kro d+hA ya/ ma hA daM Sh+T+rA+o Ta/ /ka Ta b+hai ra ba ya/ a si mu sa la pa ra shu/ bA sha hastA ya/ oM a mr-i ta kuN+Da li kha kha khA hi khA hi/ /tiSh+Tha tiSh+Tha/ ban+d+ha ban+d+ha/ /ha na ha na/ pa tsa pa tsa/ gardza gardza/ bi s+pho Ta ya bi s+pho Ta ya/ sarba big+h+nAM/ bi nA ya ka naM/ che ge mo uts+tsha ta ya</text></item>
<item><p>51a.4</p><section></section><text>phaT/ de yang phyag 'tshal mjug tu yang / /bskul ba 'di ni bya ba dang / /phyag 'tshal bskul dang bod pa dang / /las brgyad de dag tu shes bya/ /de ltar bsngags nas ras ma de/ /ma mo la sogs gnas su sba/ /sangs rgyas dpung yang skrod byed na/ /bgegs kyi gnod pa smos</text></item>
<item><p>51a.5</p><section></section><text>ci dgos/ /da ni bsgrub bya srin po la sogs pas 'dzin du gzhug pa'i chog bshad par bya'o/ /thams cad snga ma bzhin byas la/ /gzhan gyis mi thub rnal 'byor gyis/ /gsum pa'i dus su rdzas ldan par/ /cho ga 'di yis las 'di byed/ /rgyal mtshan dang ni mtshon bsnun dang / /</text></item>
<item><p>51a.6</p><section></section><text>shi ba'i thod pa gnyis btsal la/ /dur khrod kyi ni sol ba la/ /khro bo'i sngags ni rig bcas bzlas/ /de yi thod par srin po'i gzugs/ /'jigs rung gyen brdzes mche gtsigs pa/ /sha rlon za zhing khrag 'dzag pa/ /g.yas g.yon ro langs gri dang ni/ /sdigs 'dzub byad</text></item>
<item><p>51a.7</p><section></section><text>pa hUM bskyed bri/ /de yi snying gar rus phye dang / /dug dang mthe'u chung khrag gis ni/ /che ge mo ni zung shig bri/ /yang ni thod pa gnyis pa la/ /bsgrub bya'i rkang rjes sa dang ni/ /ro bsregs sa dang thal ba dang / /sol ba gcin gyis sbrus byas la/ /de yi gzugs brnyan byas</text></item>
<item><p>51b.1</p><section></section><text>nas su/ /dug dang rus phye mdzub mo'i khrag /ming dang sngags bcas ta ler bris/ /de yis snying gar gzhug par bya/ /gnyi ga bkug ste bcug byas nas/ /de ni 'og bzhag gong ma steng / /srin po de yis bsgrub bya rnams/ /bzung bar bsams nas khros byas te/ /nag</text></item>
<item><p>51b.2</p><section></section><text>po gnyis la dur khrod du/ /nam phyed song nas bsgreng byas te/ /sngags bzlas srin po'i 'dzin par 'gyur/ /na maHsa man+ta naM/ kA ya wAka tsit+ta badzrA NAM/ oM hUM dzi na ri ta che ge mo rak+Sha g+hi ha naM hUM phaT/ de bzhin sbrul dang seng+ge dang / /'byung po sdig la sogs pa rnams/ /cho ga gong</text></item>
<item><p>51b.3</p><section></section><text>bzhin gnyis par bri/ /gong gi sngags de rigs bcas bzla/ /g.yeng med gnyis kyi mtshan dus su/ /khros nas bsgreng zhing bzlas byas pas/ /gal te mi bskyod yin na yang / /de dag rnams kyis 'dzin par 'gyur/ /de dag thar bar byed 'dod pas/ /'dzin byed de dag thams</text></item>
<item><p>51b.4</p><section></section><text>cad kun/ /bsgrub bya'i lus la bsdus byas la/ /rkang pa gnyis kyis mnye bar bya/ /lag gnyis 'bar ba'i rdo rjer bskyed/ /de yis dbyug pas brdung bar bya/ /rdo rje 'bar bas brdung ba dang / /sngon gyi sngags bzlas lcug mas gdab/ /che ge mo rak+Sha sa 'di phyi mo tsa yi/ /srin</text></item>
<item><p>51b.5</p><section></section><text>mo ma rungs gtum mo dang / /'jigs pa chen pos 'khrugs pa la/ /sbyor ba de yis rab sbyar na/ /cho ga bzhin du grol bar byed/ /da ni dgug pa'i cho ga rgyas par bshad par bya'o/ /ri mo'i dkyil 'khor bris nas su/ /lha yis dbang bskur yan chad ni/ /thams cad gong</text></item>
<item><p>51b.6</p><section></section><text>ma bzhin byas la/ /bsam gtan 'khor los dgug par bsgrub/ /rnam par snang mdzad sbyor ba yis/ /'khor lo chen po rnam par bsams/ /mchod bstod bdud rtsi myang byas la/ /lcags kyu gnas ni bsgom par bya/ /oM AHdzin dzika che ge mo sems can nam sems</text></item>
<item><p>51b.7</p><section></section><text>can ma yin pa A kaR+Sha ya dzaH/ brjod pas de las rab 'phros pas/ /lcags kyu zhags pas mtshan pa yi/ /lha yi sku ni mang po dag /bsgrub bya 'gugs phyir spro bar bya/ /dgug bya ming gi yi ges bskyed/ /yaM byung rlung dkyil la bzhag ste/ /lcags kyus snying btab zhags</text></item>
<item><p>52a.1</p><section></section><text>pas bcings/ /rlung gis bteg nas 'ong bar bsam/ /rdo rje pad+ma 'khor lo sogs/ /mtshan ma'i lha rnams spros byas nas/ /de yis btab pas de bzhin du/ /dgug par the tshom med pa'o/ /laM gis phab ste mdun bzhag nas/ /sngon bzhin lha mo</text></item>
<item><p>52a.2</p><section></section><text>gnyis kyis ni/ /'tshe ba bzlog nas bka' nod bsam/ /de ltar sbyor bas zhag bdun du/ /thun bzhir rab tu sbyar byas nas/ /dgug las mi 'da' kun gyis kyang / /sgrub po las thabs byed par 'gyur/ /de bzhin mi bskyod rdo rje dang / /rnam par snang mdzad 'od dpag med/ /</text></item>
<item><p>52a.3</p><section></section><text>'khor lo chen po'i sbyor ba yis/ /lcags kyus gnas bsam rang sngags brjod/ /oM AHbadzra ng+h+r-ika che ge mo A kaR+Sha ya dzaH/ oM AHa ro l-ika che ge mo A kaR+Sha ya dzaH/ gzhan kun sngon bzhin dpag byas la/ /thun bzhir zhag bdun sbyor ba yis/ /rdo rje gsum gyi nus pa yang / /</text></item>
<item><p>52a.4</p><section></section><text>'gugs 'gyur bsgrub bya smos ci dgos/ /sems kyi spyod pa gzhan bral bas/ /rdzogs chen rtogs pa'i rnal 'byor bas/ /de yi bsam gtan 'ba' zhig gis/ /dgug pa dag ni thabs su gsungs/ /dga' dang dga' ba rab dga' yi/ /skyed pa gong du mngon byas la/ /</text></item>
<item><p>52a.5</p><section></section><text>bsgrub bya ye shes ngo bo ru/ /byas te gnyis par chud byas te/ /ma 'phros rtse gcig pa yis gzung / /ye shes gsum gyis sku gsum mchog /de yi rgyud la 'gugs 'gyur na/ /sngags rgyud la sogs bsgrub bya ni/ /smos ci dgos te de mchog yin/ /de bas rnam pa thams</text></item>
<item><p>52a.6</p><section></section><text>cad du/ /las rnams kun 'di bstan pa yin/ /lus sogs med pa'ang dgug sogs 'gyur/ /gshin rje gshed kyi rnal 'byor pas/ /thams cad snga ma bzhin byas la/ /rang gi sngags kyi rig pa mchog /grangs med bzlas pa rab tu bya/ /de nas lus rtsal thob pa yis/ /</text></item>
<item><p>52a.7</p><section></section><text>'bum phrag gcig ni bzlas pa bya/ /ri mo'i dkyil 'khor bris byas la/ /lha yis dbang bskur bar gyis zhugs/ /bud med gzhon nu'i thod pa ni/ /ma chag cing ni ma gas pa/ /pad+ma ltar mdzes yid du 'ong / /dum bu gcig pa blangs byas nas/ /gi wang la ni sngags bzlas</text></item>
<item><p>52b.1</p><section></section><text>nas/ /rlung gi dkyil 'khor steng du ni/ /pad+ma 'dab ma brgyad bris te/ /lte bar dgug par bya ba ni/ /gur gum go ro tsa nas bri/ /gro ga shog shog la sogs la/ /phreng sngags 'di ni mi dgug par/ /swA hA bton te dza bcug nas/ /bskul ba dang bcas bris nas ni/ /de yi</text></item>
<item><p>52b.2</p><section></section><text>snying gar glan par bya/ /thod pa de yang kha sbubs nas/ /gshin rje gshed kyi zhabs g.yas brkyang / /g.yon pa bskum pas mnan byas la/ /khro dang bcas pas gsang sngags 'di/ /rdo rje gsum dang bcas bsams pas/ /lan gsum drag tu brjod par bya/ /na maHsa man+ta/ </text></item>
<item><p>52b.3</p><section></section><text>kA ya wAka tsit+ta badzrA NAM/ oM kha kha khA hi khA hi/ sarba duSh+T+rA nas twa da ma ka/ a si mu sa la pa ra shu pA sha ha stA ya/ tsa tur+b+hu dza tsa turmu kha/ Sho Da sha tsa rA ya/ A gats+tsha A gats+tsha/ sarba duSh+T+rA na prA NAM a ha ri Ni/ ma hA big+hAn bi nA ya ka/ bi kr-i tA na na sarba b+hU ta b+ha ya ra ya/ A gat+ta ha sa da di</text></item>
<item><p>52b.4</p><section></section><text>ni/ byA g+h+ra tsarma Ni ba sa na/ ku ru ku ru/ sarba karma tshin+d+hi tshi n+d+ha/ sarba man+t+raM b+hin+da b+hin+da/ pa ra mu traM/ bu mo che ge A kaR+Sha ya A kaR+Sha ya/ sarba b+hU tAM/ nir ma tha ya nir ma tha ya/ sarba du Sh+T+rAn/ pra be sha ya pra be sha ya/ maN+Dal ma bi bi be ba swA hA/ dzI bi tAn+ta ka pri ya/ ku ru ku ru/ </text></item>
<item><p>52b.5</p><section></section><text>ma ma kaR+YaM/ da ha da ha/ pa tsa pa tsa/ ma bi lam+ba ma bi lam+ba/ sa ma ya ma nu sma ra hUM hUM phaT phaT/ s+pho Ta ya s+pho Ta ya/ sarba nA sha ya ni suM ka ra ka ra/ he he b+ha ga bAn/ kany+tsi ra ya si ma ma ar+tha sA d+ha yadz+dza/ de las 'phros pa'i gshin rje gshed/ /lcags kyu thogs pa mang po yis/ /</text></item>
<item><p>52b.6</p><section></section><text>sngon bzhin rlung dkyil la gnas pa'i/ /bsgrub bya bud med dgug par byed/ /skrag pas 'tshe ba bzlog pa'i phyir/ /spyan ma'i sngags kyis sngon bzhin du/ ring du gnas par bya ba'i phyir/ /mA ma kI ni sbyor bas srung / /de bzhin skyes pa'i thod pa la/ /g.yon brkyang g.yas</text></item>
<item><p>52b.7</p><section></section><text>bskum pas mnan te/ /cho ga sngon bzhin rab byas te/ /skyes pa rnams kyang dgug par byed/ /bsam gtan sngags rgyud sbyor ba yi/ /zhag bdun thun bzhir rab brtsams nas/ /gshin rje gshed kyi yon tan yang / /'gugs 'gyur gzhan lta smos ci dgos/ /thams cad</text></item>
<item><p>53a.1</p><section></section><text>snga ma bzhin byas la/ /'dod pa'i rgyal po khro bo che/ /'og nas 'byung ba'i cho gas bsgom/ /bu mo rnams ni dgug pa'i mchod// gshin rje gshed kyi rgyud gsungs pa'i/ /cho gas bsgrub bya bkug bcug nas/ /g.yon brkyang g.yas bskum gyis mnan</text></item>
<item><p>53a.2</p><section></section><text>na/ /sngags 'dis rig bcas bzlas brjod bya/ /na maHsa man+ta/ kA ya wAka tsit+ta badzra NAM/ ta ki bu mo che ge mo hUM A kaR+Sha ya dzaH/ brjod pas sngags byung khro bo yis/ /lcags kyus sngon bzhin bkug byas nas/ /zhi ba srung ba'i cho ga yis/ /lha rnams la sogs 'gugs par byed/ /</text></item>
<item><p>53a.3</p><section></section><text>sngon bzhin thams cad rab byas la/ /rdo rje las byung mi g.yo ni/ /'og nas 'byung bzhin rab bsgoms la/ /lha chen chung mar bcas pa dgug /skyes pa'i thod pa ma gas pa/ /mdzes shing srub med ma gas pa/ /'thab tshe g.yul du shi ba yi/ /skyon med pa de btsal bar bya/ /</text></item>
<item><p>53a.4</p><section></section><text>rkang pa g.yas pa'i sor mo'i khrag /lan tshwa yungs kar ske tshe la/ /snag tsha byas la bya rgod rkang / /lha chen chung mar bcas pa kun/ /thod pa de la bri bar bya/ /de yi snying gar gong ma ltar/ /rig bcas sngags ni dgug par bya/ /bris nas snying gar glan par bya/ /bkug ste bcug</text></item>
<item><p>53a.5</p><section></section><text>nas kha sbubs la/ /g.yon bskum g.yas brkyang pas mnan na/ /sngags 'di thun bzhir zhag bdun du/ /rig pa dang bcas bzlas dgug bya/ /na maHsa man+ta/ kA ya wAka tsit+ta badzrA NAM/ a tsa la ga na tsa ta/ na DA na DA/ mo Ta mo Ta/ spo ta spo ta/ da ha da ha/ mo ha mo ha/ sa ha sa ha/ </text></item>
<item><p>53a.6</p><section></section><text>ha na ha na/ tiSh+Tha tiSh+Tha/ a bi sha a bi sha/ ma hA mat+ta pa la ka/ d+hu na d+hu na/ nyi ni nyi ni/ kha da kha da/ /big+hA ma ra ma ra duSh+Ta nAn/ b+hak+Sha b+hak+Sha/ sarbaM ku ru ku ru/ ki ri ki ri/ ma hA bi sha badzra/ s+pho Ta ya s+pho Ta ya/ hUM hUM hUM/ tri ba li baM ga na rta ya/ aM haM aM haM/ a tsa la tse ta/ spo ta ya</text></item>
<item><p>53a.7</p><section></section><text>spo ta ya/ hUM hUM/ a sa man+ti ka/ tra ta ma hA ba la/ sa ma ya man+t+ra naM/ taM ma shu ta bu lo ka du sh+ya du/ badzra ni masta pri ti ha ta ba la bya/ dzal ya tra ta a ha sa na nam/ /lha chen po bud med dang bcas pa A kaR+Sha yadz+dza/ sngags las byung ba'i khro bo che/ /lcags kyu thogs pas 'gugs</text></item>
<item><p>53b.1</p><section></section><text>bsams nas/ /sngon bzhin rab mchod bsrung ba yis/ /g.yog dang chung ma'i bya ba byed/ /de bzhin lha min la sogs kyang / /sbyor ba de yis rab bsgrubs na/ /skrag cing 'jigs pa gong mas bsrung / /kha sbyar lus su bcas pa 'grub/ /thams cad snga ma bzhin byas</text></item>
<item><p>53b.2</p><section></section><text>la/ /'og nas 'byung ba'i cho ga yis/ /gnod mdzes rgyal po bsgoms byas te/ /bu mo rnams ni dgug par bya/ /mtshan rnams kun gyis rnam brgyan pa/ /rgyal mtshan gyur pa'i thod pa la/ /rkang pa g.yon pa'i ming med khrag /snag tsha byas nas ne tso'i sgros/ /bsgrub bya'i</text></item>
<item><p>53b.3</p><section></section><text>bu mo'i gzugs bris la/ /de yi snying gar gong ma ltar/ /rig bcas sngags bri glan byas la/ /de yi b+ha gar gnod mdzes kyi/ /rkang po g.yon pa'i mthe bos mnan/ /thun bzhir zhag bdun gsang sngags 'di/ /bskul dang bcas pas khros byas nas/ /brgya rtsa brgyad du</text></item>
<item><p>53b.4</p><section></section><text>bzlas pa'o/ /oM sum+b+ha ni sum+b+ha bu mo che ge mo hUM/ gr-ih+Na gr-ih+Na bu mo che ge mo hUM/ gr-ih+NA pa ya gr-ih+NA pa ya/ bu mo che ge mo hUM/ A na ya hoHb+ha ga bAn bid+ya rA dza bu mo che ge mo hUM phaT dz+dza/ de nas de bzhin gshegs pa kun/ /gnod mdzes gyur pa lcags kyu zhags/ /thogs pa 'phros pas</text></item>
<item><p>53b.5</p><section></section><text>rlung dkyil la/ /gnas pa'i bu mo snying ga phug /zhags pas ske nas bcings nas ni/ /'ongs pa'i tshe na bzlog pa'i phyir/ /zhing dang bsrung bas brtan byas pas/ /ji ltar 'dod pa'i las rnams byed/ /gang yang rung ba'i rnal 'byor pas/ /snga ma bzhin du thams cad bya/ /</text></item>
<item><p>53b.6</p><section></section><text>kha ti la sogs bsgrub byas la/ /skyes pa bud med dgug pa bsgrub/ /zla ba spyang kis zin pa'i tshe/ /btsag gam rdo rgyus la sogs pa/ /rang gi kha ru bcug nas kyang / /de nyid gsum bskyed lha ru bsam/ /de bar rang sngags bcug nas ni/ /s+phar Na yis spro byas pas/ /</text></item>
<item><p>53b.7</p><section></section><text>de las byung ba'i lha rnams ni/ /lcags kyus mtshan pas nam mkha' dgang / /bsdu ba'i sbyor bas kun bsdus nas/ /rdzas kyis lha la bstim par bya/ /brtan pa'i ngo bos yang dang yang / /zla ba grol gyi bar du gzung / /de nas brtsams te thun bzhi ru/ /zhag bdun goms</text></item>
<item><p>54a.1</p><section></section><text>byas de bton la/ /tshangs pa drag po la sogs lha/ /gang gi ming rnams bris 'gyur na/ /rdo rje thugs kyi bka' bzhin du/ /skrag cing 'jigs nas 'ong 'gyur na/ /tha mal skyes pa bud med sogs/ /smos ci dgos par 'ong bar 'gyur/ /sngon bzhin</text></item>
<item><p>54a.2</p><section></section><text>bzlas pa la sogs nas/ /dbang bskur yan chad zhugs byas te/ /rdo rje 'dzin pa las byung ba'i/ /thor tshugs gcig ma bsgom par bya/ /g.yas dkar g.yon dmar dbu ma sngo/ /dang pos rang gi thabs la 'khyud/ /g.yas gnyis gri dang ral gri dang / /g.yon gnyis</text></item>
<item><p>54a.3</p><section></section><text>thod pa nor bu bsnams/ /rgyan rnams kun gyis rnam brgyan pa/ /rnam par smin sogs mos pa yis/ /rnga sgra dang ni ldan byas nas/ /cung zad mche gtsigs dmigs par bya/ /mtshams thung mi smrar gyur pa yi/ /thod pa klu shing me tog dang / /rkang pa g.yon pa'i ming med khrag /</text></item>
<item><p>54a.4</p><section></section><text>bsres te 'o mar sbyar byas la/ /de yi skra yi bir gyis ni/ /rlung gi dkyil 'khor la gnas pa/ /nor rgyas la sogs bu mo bri/ /de yi snying gar rig sngags ni/ /bskul ba dang bcas bris te glan/ /bkug ste bcug nas g.yas brkyang ste/ /g.yon bskum pa yis gnas byas la/ /</text></item>
<item><p>54a.5</p><section></section><text>sngags 'di brgya dang rtsa brgyad bzlas/ /oM AHbadzra shu li ni klu'i bu mo che ge mo A kaR+Sha yadz+dza/ brjod pas gsum las byung ba yi/ /mdud can ma ni lcags kyus mtshan/ /rlung dkyil la gnas bsgrub bya ni/ /bcug ste sngon bzhin 'tshe ba bzlog /de ltar zhag bdun thun bzhi ru/ /</text></item>
<item><p>54a.6</p><section></section><text>sngags rgyud de yis rab sbyar te/ /klu yi bu mo mig bzang dag /bkug nas nye bar spyad par bya/ /thams cad snga ma bzhin byas la/ /rdo rje 'dzin pa las byung ba'i/ /khro gnyer ma yi sbyor ba yis/ /nam mkha'i rig 'dzin bu mo dgug /dmar skya g.yas sngo g.yon dkar ba/ /</text></item>
<item><p>54a.7</p><section></section><text>dang po rang gi thabs la 'khyud/ /g.yas gnyis pad+ma ral gri 'dzin/ /g.yon gnyis rin chen 'khor lo 'dzin/ /gsum po mos pas dpag med mtshan/ /se ral thod pa'i phreng ba brgyan/ /rgyan kun brgyan pa'i na bza' bklubs/ /mche ba cung zad gtsigs pa bsgom/ /rgyal</text></item>
<item><p>54b.1</p><section></section><text>po 'dra ba'i bu mo yi/ /thod par rig 'dzin bu mo'i gzugs/ /rlung gi dkyil 'khor la gnas pa/ /gong gi rdzas kyis bri bar bya/ /snying gar sngon bzhin ming bris nas/ /bkug ste bcug nas g.yas brkyang dang / /g.yon bskum pa yis mnan byas la/ /'di ni brgya dang rtsa</text></item>
<item><p>54b.2</p><section></section><text>gcig bzla/ /oM a pa ya na sha ni tra sa pra b+he ni trA ya trA sa ya/ /be ti be ra ti/ /sh+the pa ti sh+the be ta/ dza ti ni rig pa 'dzin pa'i bu mo che ge mo A kaR+Sha yadz+dza/ brjod pas sngags las byung ba yi/ /khro gnyer lcags kyus mtshan pa yis/ /rlung gi dkyil 'khor la gnas pa'i/ /</text></item>
<item><p>54b.3</p><section></section><text>rig pa 'dzin pa'i bu mo mchog /gser gyi rna rgyan 'phyang ba rnams/ /bkug ste 'ong ba rgyas btab po/ /lhun gyis grub pa gnyis mi dgos/ /thun bzhir zhag bdun sbyar na 'grub/ /gshin rje gshed kyi rnal 'byor pas/ /sngon bzhin thams cad rab byas la/ /mar ngo bcu</text></item>
<item><p>54b.4</p><section></section><text>bzhi tshes brgyad la/ /ro bsregs sol ba blangs nas ni/ /sngags 'di brgya rtsa brgyad du ni/ /bzlas nas srin po la sogs pa/ /ming bcas gro ga la sogs pa/ /bris nas de yis dgug par byed/ /oM hrIHSh+T+rIHwI kr-i tA na na srin po la sogs pa che ge mo skyes pa'am bud med 'di</text></item>
<item><p>54b.5</p><section></section><text>bdag la byin zhig stam+b+ha ya hUM phaT dz+dza/ brjod cing de mnan thun bzhi ru/ /bdun sbyar srin pa la sogs pas/ /rang gis bka' stsal gang yang rung / /khrid nas nges par 'bul bar byed/ /'das ma thag pa'i sbyor ba yis/ /thams cad snga ma bzhin byas la/ /ji skad bshad pa'i</text></item>
<item><p>54b.6</p><section></section><text>phyag rgya mchog /bsgrub phyir sbyin sreg cho ga bya/ /dur khrod thal ba sol ba la/ /hom khung gru gsum khru do pa/ /zabs su khru gang kha khyer ni/ /sor mo brgyad pa'i tshad du bya/ /rdo rje rtse gsum sor bcu gnyis/ /rtse dbus lcags kyu ltar byas nas/ /dbus dang kha khyer la bkod de/ /</text></item>
<item><p>54b.7</p><section></section><text>dmar nag kha khyer rams kyis byug /ji skad gsungs pa'i gshin rje gshed/ /hUM bskyed rdo rje lce ldan pa'i/ /zhal du nges par bsgyur byas la/ /po son cha sogs me sbar ro/ /dug gi khrag dang rab tu sbyar/ /lan tshwa ske tshe de bzhin sbyar/ /d+ha du a yi 'bras bu yis/ /zhal du bsreg</text></item>
<item><p>55a.1</p><section></section><text>cing lus dang ngag /khro zhing bsgrub bya'i ming bcas pa'i/ /sngags 'di stong dang rtsa brgyad du/ /blo dang ldan pas g.yel med pas/ /bzla zhing sbyin sreg brtsam pa'o/ /oM hrIHSh+T+rIHwi kr-i tA na na bu mo che ge mo stam+b+ha ya na shA ya hUM hUM phaT dz+dza/ de las 'phros pa'i gshin rje</text></item>
<item><p>55a.2</p><section></section><text>gshed/ /lcags kyu thogs pa 'phros byas pas/ /rlung dkyil la gnas bu mo yi/ /snying gar sbyar te dgug par bsam/ /nyi ma'i gung dang nam phyed na/ /'di ni shis pa'i dus yin pas/ /blo dang ldan pas sbyor ba des/ /nyi ma gsum dang drug tu bya/ /'ongs pas 'tshe ba</text></item>
<item><p>55a.3</p><section></section><text>bzlog pa'i phyir/ /sngon bzhin zhi dang bsrung ba bya/ /bskal pa grangs med gsum du'ang / /de yis rtag tu 'dul bar 'gyur/ /sangs rgyas sam ni chos 'dzin nam/ /rdo rje sems dpa' gang yang rung / /gal te rmongs pas 'das na ni/ /de yi tshe ni der zad 'gyur/ /da ni klu</text></item>
<item><p>55a.4</p><section></section><text>skams pas char gcad par bya ba'i cho ga bshad par bya'o/ /sngon bzhin byas pa'i rnal 'byor pas/ /rdo rje 'dzin pa chen po nyid/ /kha dog ser po bsgoms byas la/ /char mi bcad pa 'gog par bya/ /yul yul kun nas phyogs gcig ste/ /hUM bskyed sna tshogs rdo rje ni/ /rab 'bar</text></item>
<item><p>55a.5</p><section></section><text>me stag 'phro ba ni/ /'dod pa'i phyogs ni g.yogs par bsam/ /de yi lte bar hUM bskyed pa'i/ /rdo rje rtse lnga 'greng bu ni/ /tA la'i tshad tsam me 'bar ba'i/ /bum par rten gyi dkyil 'khor bsam/ /de ru gong gi sbyor ba ni/ /'khor lo dang bcas de bzhin bsgom/ /bdag ci 'dra</text></item>
<item><p>55a.6</p><section></section><text>bar 'khor rnams kyang / /brjod par bsams te sngags 'di bzlas/ /oM AHhUM ma hA ba ra sha ha na ha na hUM phaT/ de rnams ba spu'i bu ga las/ /'phros pa'i 'od zer ser po yis/ /'dod pa'i phyogs ni khyab bsams pas/ /sna tshogs rdo rje me yis ni/ /sa gzhi thams cad bsregs</text></item>
<item><p>55a.7</p><section></section><text>nas ni/ /klu skams gyur zhing 'bros bsams na/ /rang 'dod gnas las phyi rol du/ /'bab bam 'on te mi 'bab 'gyur/ /yang na sbyor ba nges gnas la/ /ske tshe lan tshwa 'bru mar dang / /dug dang d+ha du ra dag gis/ /dur khrod ras la 'khrul 'khor bri/ /dang po pad+ma 'dab brgyad</text></item>
<item><p>55b.1</p><section></section><text>la/ /klu brgyud rnams kyis bon nam/ /rang rang snying po bri ba'o/ /phu phaM phe pho pha phi phaM/ /snying po phaT gnyis bar du ni/ /chu yi snying po bA bris la/ /de rnams bkug ste sa bon la/ /bcug ste gsal bar bsgom par bya/ /yang ni ras ma gnyis pa la/ /las kyi rdo rje ser po ni/ /</text></item>
<item><p>55b.2</p><section></section><text>'od zer 'bar ba bri byas la/ /lte bar rdo rje rtse lnga pa/ /hUM gis mtshan pa bri bar bya/ /gong gi sbyor bas byin brlabs la/ /dang po ras ma bkan te bzhag /ras ma gnyis pa kha sbubs nas/ /rdo la sogs pas mnan byas pas/ /gong ma'i sngags ni bzlas brjod bya/ /klu rgyal</text></item>
<item><p>55b.3</p><section></section><text>'bum ni khros gyur yang / /char ba 'gog pa'i mchog yin no/ /da ni pha rol gyi ngag dang dpung gnon pa'i cho ga bshad par bya'o/ /snga ma bzhin du thams cad byas/ /ting 'dzin 'di yis zhag bdun du/ /thun bzhir gzugs brnyan gcig sbyar bya/ /'phral du mngon du phyis byed</text></item>
<item><p>55b.4</p><section></section><text>'gyur/ /gang yang rung ba'i sbyor ldan pas/ /gcer bu la sogs phyir rgol rnams/ /ming gi yi ge dang pos bskyed/ /spobs pa mnan phyir de yi mgor/ /laM la dbang chen ser po la/ /grwa bzhir rdo rjes mtshan par bsam/ /de steng haM byung las rdo rje/ /de steng paM bskyed pad+ma</text></item>
<item><p>55b.5</p><section></section><text>la/ /gzhal yas khang pa ji bzhin bsam/ /de dbus khro bo'i 'khor lo che/ /kha dog ser po bsgoms byas nas/ /de ni gnon pa rnam par bsam/ /rkan gyi dbus su haM bskyed pa'i/ /sna tshogs rdo rje kha bzhi yis/ /gsum pos spyi bo rna ba gnyis/ /lkog mar phug bsam</text></item>
<item><p>55b.6</p><section></section><text>sngags bzla'o/ /de nyid gsum par rang rang sngags/ /che ge pa sha pa ya hUM/ /brjod cing bltas pas bsgrub bya de/ /mig mi lta zhing smra mi nus/ /gang yang rung ba'i rnal 'byor bas/ /'di yang sngon bzhin rab sbyar nas/ /gang tshe dpung tshogs mthong ba yi/ /de tshe las la yang</text></item>
<item><p>55b.7</p><section></section><text>dag sbyar/ /dpung rnams kun gyi spyi bo ru/ /sa sogs rten ni sngon bzhin bskyed/ /'khor lo thams cad khro bo che/ /pad+mo ser po'i mdog ltar bsgom/ /ri yi rgyal po tsam bsams te/ /de nyid gsum par rang rang sngags/ /ba hu pa ya hUM zhes brjod/ /dpung rnams sa 'og 'bying</text></item>
<item><p>56a.1</p><section></section><text>bar 'gyur/ /khro bo rnams ni phar bltas bsam/ /ba hu bi ra hUM zhes brjod/ /de dag phyir ni mi ldog par/ /'bros par rab tu gyur pa'o/ /gal te khro bo rang mdun bltas/ /ba hu gr-ih+Na hUM zhes brjod/ /de ni 'bros par byed 'dod kyang / /mdung bzhin du</text></item>
<item><p>56a.2</p><section></section><text>ni rengs par 'gyur/ /tshu rol pham par byed 'dod pas/ /gnyi ga mdun gyi phyogs byas pas/ /ba hu e hi hUM brjod pas/ /pha rol rgyal bar 'gyur ba'o/ /de ltar sbyor ba'i rnam pa yis/ /g.yel ba med par sbyar 'gyur na/ /sangs rgyas dpung yang gnon byed na/ /mi dbang</text></item>
<item><p>56a.3</p><section></section><text>la ni dogs pa med/ /yang ni sngon bzhin rab byas la/ /gang tshe dpung tshogs mthong 'gyur nas/ /de rmongs bya phyir phur bu yi/ /bsam gtan 'di ni sbyar bar bya/ /hUM las bskyed pa'i phur bu ni/ /steng ni rtse lnga 'og rtse gcig /sor brgyad tshad tsam rab bsams la/ /ded dpon</text></item>
<item><p>56a.4</p><section></section><text>dang pos dpung rnams bskyed/ /thams cad snying ni phyogs bsams nas/ /de ni rdo rje tho ba yis/ /khros shing thams cad phog bsams la/ /sngags 'dis rab tu gdab pa'o/ /oM g+ha g+ha g+hA ta ya g+hA ta ya/ /dpung thams cad phaT/ kI la ya kI la ya/ dpung thams cad phaT/ </text></item>
<item><p>56a.5</p><section></section><text>hUM hUM hUM badzra kI la ya/ badzra d+ha ro Adz+nyA pa ya ti/ dpung thams cad kA ya wAka tsit+ta badzra kI la ya hUM phaT/ khros pas bzla zhing btab 'gyur na/ /sangs rgyas dag gi dpung dag kyang / /ting 'dzin de yis 'jig 'gyur na/ /mi yi dbang po smos ci dgos/ /da ni char dbab pa'i cho ga rgyas</text></item>
<item><p>56a.6</p><section></section><text>par bshad par bya'o/ /'og 'byung ba yi rim pa yis/ /stobs po che yi rnal 'byor pas/ /grangs med bzlas pas bka' lung thob/ /'bum phrag gcig ni bzlas pa bya/ /thams cad dmar por rab bsams la/ /rdza phor so ni ma btang la/ /ral gri rtse brgyad 'khor lo la/ /</text></item>
<item><p>56a.7</p><section></section><text>pad+ma 'dab ma brgyad po bri/ /de la rams kyi khu ba yis/ /rdo rje thor tshugs gcig ma yi/ /sngags kyi snying po 'di bri'o/ /oM shu li ni nan swA hA bri/ /de dang 'dra ba'i kham phor gzhag /kha sbyar skud pa sngon dmar dkri/ /de dang de 'dul rab bkug ste/ /'khor lo 'di la gnas</text></item>
<item><p>56b.1</p><section></section><text>par bsam/ /de ni ji bzhin gzhan thal sbyar/ /mchod pa'i tshogs kyis mchod byas nas/ /klu gnas mtsho dang rdzing bu sogs/ /gzhan la gsang nas gzhug pa'o/ /bdag nyid gnas dgon dben pa ru/ /sa sogs cho ga sngon 'gro bas/ /me yi dkyil 'khor gru</text></item>
<item><p>56b.2</p><section></section><text>gsum steng / /rlung gi dkyil 'khor zla gam bri/ /chu yi dkyil 'khor zlum po ste/ /pad+ma 'dab ma brgyad po ni/ /phyogs dang mtshams ni ma 'khrul bar/ /sbrul brgyad phyi rol bsnol mar bri/ /dbus su chu bdag dkar po che/ /sbrul mgo bdun pa zhabs klu gcig /skyes bu'i</text></item>
<item><p>56b.3</p><section></section><text>gdong can sbrul zhags bsnams/ /lto 'phye mkha' 'gro zhon pa bri/ /shar gyi 'dab mar mtha' yas ljang / /ut+pal thogs pa bri bar bya/ /lho yi 'dab mar nor rgyas dkar/ /rin chen bum thogs bri bar bya/ /nub kyi 'dab mar 'jog po dmar/ /dgra sta thogs pa bri bar</text></item>
<item><p>56b.4</p><section></section><text>bya/ /byang du karko Ta nag po/ /sbrul shog thogs pa bri bar bya/ /nub phyogs 'dab mar pad+ma dkar/ /pad+ma thogs pa bri bar bya/ /bden bral 'dab mar pad chen dkar/ /pad dkar thogs pa bri bar bya/ /rlung mtshams 'dab mar dung skyong ser/ /dung phor thogs pa bri bar</text></item>
<item><p>56b.5</p><section></section><text>bya/ /dbang ldan rigs ldan sna tshogs pa/ /rgyal bu 'dzin pa bri bar bya/ /de dag kun kyang sbrul mgo gdengs/ /zhabs kyang sbrul 'khyil sprin gyi ni/ /gdan la bzhugs pa bri bar bya/ /g.yo ba drag po la sogs pa/ /rang rang phyogs su brgyad po ni/ /zur dang sgo ru gnyis 'khyil</text></item>
<item><p>56b.6</p><section></section><text>nas/ /sgo zur gnyis su mgo mjug bsnol/ /de ltar dkyil 'khor bris nas ni/ /bum pa 'o ma gang ba dgu/ /phyogs mtshams rnams su bzhag nas ni/ /rgyan rnams kyis kyang mdzes par bya/ /de yi rtog pa las bshad pa'i/ /cho gas klu rnams naM gis bskyed/ /srog dang</text></item>
<item><p>56b.7</p><section></section><text>bcas pa bzhin du ni/ /gong ma lta bu bsgom par bya/ /de rnams dza naM dza zhes brjod/ /de nas bkug la bsang gtor sogs/ /byas nas de la zhugs par bsam/ /de nas gtor ma 'o mar bcas/ /bu ram la sogs lha bshos che/ /phul nas rang rang sngags 'di ni/ /brgya rtsa brgyad</text></item>
<item><p>57a.1</p><section></section><text>kyis dga' bar bya/ /oM baM ba ru Na ya gA ti pa ta ye na ga naM paR+sha ya hUM naM hUM swA hA/ oM aM a nan+ta ya hUM naM hUM swA hA/ oM baM ba su ke hUM naM hUM swA hA/ oM taM tak+sha ka hUM naM hUM swA hA/ oM kaM karko Ta hUM naM hUM swA hA/ oM paM pad+ma hUM naM hUM swA hA/ oM maM ma hA pad+ma hUM naM hUM swA hA/ oM saM shaM</text></item>
<item><p>57a.2</p><section></section><text>kha ba la hUM naM hUM swA hA/ oM a na pa ta ha hUM naM hUM swA hA/ de nas pog snod bzung byas te/ /gtor ma sogs kyis mnyes byas la/ /stobs chen sbyor ba de nyid kyis/ /bzhag ste tshig gis gsol ba gdab/ /klu chen po ni khyed rnams kyis/ /bdag la yang dag dga' ba dang / /bcom</text></item>
<item><p>57a.3</p><section></section><text>ldan 'das kyi bka' yis ni/ /char gyi rgyun ni dbab tu gsol/ /lan gsum brjod pas klu rnams kyis/ /dga' bas char pa 'bebs bsams nas/ /rang gi sbyor ba ma nyams par/ /ji bzhin rang gi sngags bzla'o/ /na maHsa man+ta kA ya wAka tsit+ta badzrA NAM/ oM</text></item>
<item><p>57a.4</p><section></section><text>hUM hUM hUM phaT phaT phaT/ oM u gra la shu la ba ni hUM hUM hUM phaT phaT phaT/ oM dzo ti da ni da hUM hUM hUM phaT phaT phaT/ oM oM oM/ ma hA pa lA ya swA hA/ de yi dbang du rab byas nas/ /sa gzhi thams cad char gyi ni/ /rgyun gyis ngoms par byas nas ni/ /thams cad bde la gnas par byed/ /</text></item>
<item><p>57a.5</p><section></section><text>de yis phebs par ma gyur na/ /stobs po che yi rnal 'byor pas/ /thams cad dkar pos bsams byas te/ /zhi ba'i sbyin sreg gis ni bsgrub/ /hom khung zlum po khru gang par/ /khru phyed zabs su kha khyer la/ /sor bzhi tshad tsam de tsam 'phags/ /pad+ma'i 'dab mas</text></item>
<item><p>57a.6</p><section></section><text>bskor bar bri/ /'khor lo 'khor lo phreng bskor la/ /rdo rgyus sogs kyis byugs byas te/ /ji bzhin pa yi cho ga yis/ /me lha la sogs mchod par bya/ /de yi dbus su stobs po che/ /'og nas 'byung ba bzhin du bya/ /phyogs dang mtshams su klu brgyad kyang / /de yi zhal</text></item>
<item><p>57a.7</p><section></section><text>bltas thal sbyar bsam/ /gong gi sngags kyis spyan drangs nas/ /bsang gtor zhabs bsil la sogs pa/ /byas nas de la thim par bsam/ /de rnams lce yi dbus su ni/ /yi ge naM ni bsam byas te/ /blugs gzar dgang gzar cho ga bzhin/ /byas nas bsang gtor la</text></item>
<item><p>57b.1</p><section></section><text>sogs pa/ /yang ni byas nas sbyin sreg dbul/ /'o ma dang ni 'bras chan dang / /bur ram sbrang rtsi li khar/ /dbang po la sogs sman rnams ni/ /dang por gsum gsum dbul bar bya/ /gong gi sngags la zhi ba yi/ /rig pa dang bcas bzlas na ni/ /klu rnams kun</text></item>
<item><p>57b.2</p><section></section><text>la ci 'dod pa'i/ /gong gi rdzas ni sbyin sreg bya/ /tshim par byas nas rang gi sngags/ /gong ma bzhin du rab brjod pas/ /ji ltar 'dod pa'i phyogs rnams su/ /char gyi rgyun ni 'bebs par byed/ /de yis phebs par ma gyur na/ /stobs chen khro bo'i rnal 'byor pas/ /</text></item>
<item><p>57b.3</p><section></section><text>thams cad nag por bsams byas te/ /'khrul 'khor cho ga bsgrub par bya/ /chu bo'i ngos gnyis sa dang ni/ /grog mkhar sa dang bshang gci bsres/ /klu yi gzugs brnyan mtho gsum pa'i/ /snying gar 'khor lo 'di ni gzhug /dur khrod ci ni ras ma la/ /ske tshe lan tshwa</text></item>
<item><p>57b.4</p><section></section><text>yungs mar dang / /khrag dug rams kyi snag tsha yis/ /ral gri rtse brgyad 'khor lo bri/ /de steng pad+ma 'dab brgyad la/ /phu sogs brgyad ni bri ba dang / /snying por yi ge bA bris la/ /sngon bzhin bsams te dgug gzhug bya/ /gzugs brnyan yan lag thams cad</text></item>
<item><p>57b.5</p><section></section><text>kun/ /tsha ba gsum dang ske tshe dang / /d+ha du ra dang yungs mar dang / /byugs nas me la gdung bya zhing / /gong gi sngags ni brjod bya zhing / /klu rnams gzugs ni rab tsha bas/ /bye ma me yi 'jigs pa yis/ /'jigs nas char rgyun 'jam po yi/ /mngon par 'dod pa'i</text></item>
<item><p>57b.6</p><section></section><text>phyogs ni 'bebs/ /de yis char ni mi 'babs na/ /sngon bzhin klu yi dkyil 'khor bri/ /stod g.yogs ser po smad g.yogs dmar/ /ze'u kha sngon po bcings nas ni/ /gos ni dmar po bgo ba'am/ /yang na gcer bur byung byas la/ /skra bshig so ni gtsigs byas</text></item>
<item><p>57b.7</p><section></section><text>nas/ /rkang par nyi ma'i dkyil 'khor la/ /rdo rje 'bar bar byin brlabs la/ /klu ni gan rkyal gnas par bsam/ /g.yon pas de yi dkyil 'khor mnan/ /skrag ste gdengs ka g.yo bar bsam/ /gyen bltas kha las phus 'debs shing / /de yi khrag gis mkha'</text></item>
<item><p>58a.1</p><section></section><text>khyab nas/ /rgya mtsho lta bur gyur bsams nas/ /sngags 'di g.yeng ba med par bzla/ /na maHsa man+ta/ kA ya wAka tsit+ta badzrA NAM/ oM naM hUM naM hUM naM hUM/ phaT naM phaT naM phaT/ oM u gra la shu la pa ni naM/ hUM naM hUM naM hUM/ /phaT naM phaT naM phaT/ oM dzo ti ni rna ta/ </text></item>
<item><p>58a.2</p><section></section><text>hUM naM hUM naM hUM/ phaT naM phaT naM phaT/ oM ma hA ba la naM phaT/ de yis klu rnams stobs chen la/ /skrag nas sa gzhi rgyas pa ru/ /dam tshig dbang gis de dag gis/ /char gyi rgyun ni 'bebs par byed/ /des kyang char ni mi 'bab na/ /sngon bzhin mngon spyod hom khung du/ /bo son cha</text></item>
<item><p>58a.3</p><section></section><text>yi tsher mas dgang / /sme sha can gyi me sbar bya/ /me lha sngon bzhin mchod byas nas/ /de dbus stobs po che bsams nas/ /zhal gdangs rdo rje rtse ldan pa/ /mche ba gtsigs pa bsam par bya/ /sngon gzugs klu yi gzugs brnyan ni/ /dug dang lan tshwa d+ha du ra/ /ske tshe sogs pa</text></item>
<item><p>58a.4</p><section></section><text>rab byas la/ /phuHsa bskyed dgug cing gzhug par bya/ /de ni bshang ba gci bas byugs/ /gdug pa'i dgra yi g.yon pa yis/ /de yi mjug ma'i rtse mo nas/ /gtub cing gong ma'i sngags zlo zhing / /klu rnams mA ra ya phaT ces/ /brjod cing sbyin sreg brgya rtsa brgyad/ /</text></item>
<item><p>58a.5</p><section></section><text>byin pas klu rnams thams cad kyang / /tsha ste skrag nas char 'bebs byed/ /gal te de ltar byed pa la/ /char ni 'bebs par mi byed na/ /stobs po che yi 'gal ba'i phyir/ /de gnon pa yi cho ga bya/ /chu ngogs sa la sogs pa yi/ /sngon gsungs rdzas la khro bo che/ /</text></item>
<item><p>58a.6</p><section></section><text>gzugs brnyan zhal gsum phyag drug pa/ /byas te gan rkyal gzhag par bya/ /bdag nyid dpal ldan gsum pa yi/ /rnal 'byor 'og nas 'byung bzhin bskyed/ /de ni bkug nas gzugs brnyan bcug/ /g.yon pas mnan te sngags bzla'o/ /oM su m+b+ha ni su m+b+ha/ ma hA ba</text></item>
<item><p>58a.7</p><section></section><text>la baR+Sha shI g+h+raM hUM phaT/ gr-i h+Na gr-ih+Na ma hA ba la baR+Sha shI g+h+raM hUM phaT/ gr-ih+NA pa ya gr-ih+NA ba ya ma hA ba la baR+Sha shI g+h+raM hUM phaT/ A na ya hoHb+ha ga bAn bid+yA rA dza ma hA ba la baR+Sha shI g+h+raM hUM phaT/ de yang ji bzhin khri phrag gnyis/ /bzlas brjod byas nas gong ma yi/ /hom khung dbus su gnod</text></item>
<item><p>58b.1</p><section></section><text>mdzes che/ /zhal gdangs hUM gi lce can bsam/ /bskul ba'i tshig dang bcas pa yis/ /gzugs brnyan gtub cing khri phrag gcig /de yi zhal du sbyin sreg bya/ /stobs po che yis char phab nas/ /'dzam gling 'di dang thams cad kun/ /char gyis ngoms par</text></item>
<item><p>58b.2</p><section></section><text>byas pa yis/ /lo legs 'bru rnams 'phel bar 'gyur/ /'khrul 'khor rgyud ni kun la grags/ /de nas zhi ba'i hom khung ni/ /sngon bzhin du ni rab byas nas/ /spyan ma dkar mo bsams nas ni/ /de yi sngags dang de'i cho gas/ /mar dang 'o ma 'bras chan sogs/ /</text></item>
<item><p>58b.3</p><section></section><text>de yi zhal du dbab byas nas/ /sreg blugs khri phrag gcig dbul bas/ /klu dang khro bo stobs po che/ /tshar bcad de yis zhi bar byed/ /des na de yis dga' 'gyur te/ /gzhan du sbyar ba tsam gyis ni/ /mod la char gyi rgyun 'bebs byed/ /las kyi tshogs ni de dag gam/ /</text></item>
<item><p>58b.4</p><section></section><text>gzhan la sgrub po bsrung ba'am/ /yang na bdag gis gzhan bsrung phyir/ /sbyor ba 'di ni brtsam pa'o/ /rdo rje 'dzin pa las byung ba'i/ /mA ma kI ni sngon bzhin bsam/ /ye shes sems dpa'i thugs ka ru/ /bsgrub bya bzhag nas sngags 'di bzla/ /oM AHshang+ka re shan+tiM</text></item>
<item><p>58b.5</p><section></section><text>ka re g+huT+Ta g+huT+Ta g+huT+Ti ni g+huT+Ti ni g+ha ta ya swA hA che ge mo rak+Sha rak+Sha hUM/ brjod pas sngon bzhin stobs dbab dang / /dbang bskur byas nas bsgrub bya de/ /rdo rje sems dpa'i sprul pa yang / /srung na gzhan sbyar smos ci dgos/ /gal te khyis gtses la sogs la/ /mtshon cha nor ni gzhan lta</text></item>
<item><p>58b.6</p><section></section><text>bsgrub/ /de tshe sa gsum sgras 'gengs tshe/ /rnal 'byor 'di yis bsrung ba bya/ /rang gi lha yi sbyor ba yi/ /spyi bor hUM las rdo rje bskyed/ /de yi lte bar zla ba la/ /mA ma kI ni sngon bzhin bsam/ /de yi ye shes lha mo ni/ /thugs kar maM la bzlas pa'i sngags/ /yang 'greng rig</text></item>
<item><p>58b.7</p><section></section><text>bcas bskor bar bsam/ /de nyid bzlas pas 'od zer 'phros/ /de yis spyi bo nas brtsams te/ /rkang mthil bar gyi rdo rje yi/ /go chas bar mtshams med gtams te/ /'byi lo ka ni chur blugs bzhin/ /sbyor ba yang dang yang bsams te/ /bdag dang gzhan ni srung bar byed/ /</text></item>
<item><p>59a.1</p><section></section><text>'jigs pa stong gsum gang ba yang / /srung byed stobs su 'gyur bar bshad/ /mngon rtogs nye ba'i rnal 'byor pas/ /las ni bzhi ste gcig la gsum/ /bsgrub phyir nye dang mi nye bas/ /bsam gtan ri mo bsrung ba'i phyir/ /rang bzhin dag pa'i chos</text></item>
<item><p>59a.2</p><section></section><text>rnams kyi/ /don dang 'bras bur bcas pa rnams/ /dag pa'i khro bo rnams kyi ni/ /bsgom pa'i cho ga bshad par bya/ /sngon bzhin brten gyi dkyil 'khor dang / /dang po mgon po bskyed byas nas/ /sems can skye rim bzhi spangs nas/ /bar ma'i sems kyis dang por</text></item>
<item><p>59a.3</p><section></section><text>'gyur/ /bskul bas hUM lnga b+hUM du byung / /hUM lnga lcags kyu dbyug to dang / /rtse gsum ral gri rdo rjer 'gyur/ /b+hUM ni 'khor lo rtsibs brgyad 'gyur/ /de yang de dag rnams kyis mtshan/ /'od kyi khams bzhugs sangs rgyas rnams/ /rang dang 'dra bas bskul byas te/ /</text></item>
<item><p>59a.4</p><section></section><text>bcug ste sa bon nang du thim/ /TA k+ki rgyal po khro bo che/ /sku dang dbu zhal mthing ga la/ /g.yas dkar g.yon dmar phyag drug pa/ /g.yas gnyis lcags kyu ral gri 'dzin/ /g.yon gnyis rin chen pad+ma'o/ /dbyug sngon can ni khro bo che/ /sku mdog de 'dra phyag drug</text></item>
<item><p>59a.5</p><section></section><text>pa/ /g.yas gnyis dbyug to ral gri 'dzin/ /g.yon gnyis rin chen pad+ma'o/ /stobs po che ni khro bo che/ /zhal gsum de 'dra phyag drug pa/ /g.yas gnyis rtse gsum ral gri 'dzin/ /g.yon gnyis rin chen pad+ma'o/ /mi g.yo mgon po khro bo che/ /zhal gsum de 'dra</text></item>
<item><p>59a.6</p><section></section><text>zur gyis lta/ /g.yas gnyis ral gri 'khor lo 'dzin/ /g.yon gnyis rin chen pad+ma'o/ /gnod mdzes rgyal po khro bo che/ /sku dang dbu zhal de 'dra ste/ /g.yas gnyis rdo rje ral gri dang / /g.yon gnyis rin chen pad+ma'o/ /gtsug tor 'khor los sgyur rgyal che/ /sku dang</text></item>
<item><p>59a.7</p><section></section><text>dbu zhal gser btso 'dra/ /g.yas gnag g.yon dkar phyag drug pa/ /g.yas gnyis 'khor lo rdo rje 'dzin/ /g.yon gnyis rin chen pad+ma 'dzin/ /de dag dang pos rig ma 'khyud/ /stag lpags sham thabs dang ldan pa/ /'gying bag tu ni rab khro ba/ /mche ba cung zad</text></item>
<item><p>59b.1</p><section></section><text>gtsigs pa ste/ /rin chen sna tshogs rgyan gyis brgyan/ /pad+ma nyi ma'i dkyil 'khor la/ /sbom po g.yas bskum g.yon brkyang ba'o/ /me yi 'od kyi dkyil 'khor nang / /'khor lo 'bar bas gtsug tor bskor/ /mi bskyod cod pan mtshan ma bsgom/ /de dag dran pa gcig pa</text></item>
<item><p>59b.2</p><section></section><text>ste/ /las kyi khyad par sgrub byed pas/ /'di ni 'khor lor ldan pa yi/ /zhar la de yi sgrub pa gsungs/ /dgug dang dbang gi dang po dang / /chos tshe rgyas mdzad mang po zhi/ /ma yin las kyi khyad par rnams/ /dang po gnyis pas yang bya ste/ /dus kyi bye brag nges med pas/ /</text></item>
<item><p>59b.3</p><section></section><text>'grub ste dang po thun mong lung / /khyad par gzhung 'dis zlos byas te/ /dad pas de rnams nan tan bya/ /gti mug nyes pa'i 'dod chags dang / /sgrib pa las ni rnam dag pa'i/ /rang bzhin gzung dang dga' ba dang / /tshul dang mi g.yo rgyu nyid dang / /'bras bur dag ste</text></item>
<item><p>59b.4</p><section></section><text>de rnams kyi/ /spyi yi mtshan nyid rnam dag pa/ /khams gsum rnam par rgyal ba yi/ /bsgrub pa'i mtshan nyid bshad par bya/ /gang phyir ri mo'i brtul zhugs kyis/ /gzhung du nges par gsungs pas na/ /las kyi rim pa bskang pa'i phyir/ /gsang ba'i thig le</text></item>
<item><p>59b.5</p><section></section><text>rgyud las gsungs/ /de phyir sgrub thabs rim pa ni/ /rdzogs par bya phyir bla mas kyang / /sgrub po rnams la phan gdags phyir/ /'dus pa'i cho gar gsungs pa yi/ /sngon bzhin thams cad rab byas la/ /rdo rje hUM mdzad rnal 'byor gnas/ /dbus zhal sku ni mthing ka</text></item>
<item><p>59b.6</p><section></section><text>la/ /g.yas dkar g.yon dmar phyag drug pa/ /dang pos rang gi rig ma 'khyud/ /g.yas gnyis rdo rje lcags kyu bsnams/ /g.yon gnyis pad+ma zhags pa bsnams/ /mche ba cung zad gtsigs pa ste/ /rin chen sna tshogs rgyan dang ldan/ /dbu skra ser po gyen du</text></item>
<item><p>59b.7</p><section></section><text>brdzes/ /gtum po'i hUM gi nga ro sgrogs/ /stag lpags smad g.yogs dang ldan pa/ /drag po g.yas bskum g.yon brkyang gis/ /lha chen chung mar bcas pa yi/ /gdan g.yon sra ba'i nu mar mnan/ /cod pan mi bskyod mtshan pa bsgom/ /de ltar bsgoms nas de yi</text></item>
<item><p>60a.1</p><section></section><text>sngags/ /hUM bzhi'am der gsungs bcu bdun po/ /rtse gcig las rnams kun la ni/ /sngar bcas cho ga bzhin du bzlas/ /oM AHkro d+he hUM ka ra na ha na ma tha b+hany+dza hUM phaT/ rtsa ba'i rig pa'o/ /oM hri da ya hUM/ snying ga'o/ /oM ka pA la hUM phaT/ </text></item>
<item><p>60a.2</p><section></section><text>mtshog ma la'o/ /oM AHhUM ka ra ke ka be ra hUM phaT/ spyi gtsug tu'o/ /oM dz+wa la dz+wa la li ta bI tra ha hUM phaT/ go cha la'o/ /oM pe bas swa tan+ta ka hUM phaT/ mtshon cha la'o/ /sbyor ba de yis ba dan dang / /thal ba snag tsha btsag sor gtub/ skrod byed dag gi las rnams</text></item>
<item><p>60a.3</p><section></section><text>dag /ji bzhin du ni bsgrub par bya/ /dur khrod ras la ba dan ni/ /kha dog mthing ga sor bcu drug /smyug ma'i yu ba khru gang la/ /btags te dur khrod gnas su bsgrub/ /de ni lag tu gzung byas nas/ /zhag bdun sngags bzlas nam langs na/ /de thogs dgra</text></item>
<item><p>60a.4</p><section></section><text>dpung la g.yabs pas/ /the tshom med par gnon par 'gyur/ /mtshon thogs bdag la gnod byed gzhan/ /sgrub pa po ni mthong tsam gyis/ /de dag mdung bzhin rengs par 'gyur/ /de bzhin glang rgyal myos pa dang / /shing rta rta dang srog chags rngam/ /rkang thang 'khrugs</text></item>
<item><p>60a.5</p><section></section><text>pa mang bcas pa/ /mthong ba tsam gyis rengs par 'gyur/ /mtshan mo mi ro bsregs pa yi/ /gnas song skra bshig gcer bur phyung / /bzlas pa bskor zhing rab byas nas/ /nam langs thal ba spar gang blang / /lag pa g.yon pas blangs nas ni/ /rang gi khyim du 'gro bar</text></item>
<item><p>60a.6</p><section></section><text>bya/ /yang na lha khang stong bar 'gro/ /phyir ni blta bar mi bya'o/ /de nas der yang thal ba de/ /zhag bdun sngags bzlas bsrung bar bya/ /snod sar nang du rab bzhag ste/ /sa la gzhag par mi bya'o/ /de yis gang gi dpung gi tshogs/ /mthong na lan cig</text></item>
<item><p>60a.7</p><section></section><text>gtor tsam gyis/ /rengs par 'dod na rengs par 'gyur/ /rlung phyogs dag tu sbyar ba na/ /ldog par 'dod na ldog par 'gyur/ /mdun du skem ste gtor byas nas/ /myos par 'gyur te mtshon cha rngam/ /de kho na bzhin 'dor bar 'gyur/ /tshil chen snum la mar me ni/ /</text></item>
<item><p>60b.1</p><section></section><text>thod pa bzang por sbar bar bya/ /steng gi thod par du ba bsgo/ /snag tshar byas te de blangs la/ /zhag bdun sngags bzlas nam langs na/ /du ba'i snag tsha mig la bsku/ /de yis gang mthong thams cad kun/ /ci bgyi zhes ni bka' nyan 'gyur/ /yug snam btsag ni</text></item>
<item><p>60b.2</p><section></section><text>dge ba dag /bsreg pa'i gnas 'gro khar bcug la/ /de phyed tshig pa'i dus su ni/ /grogs med par ni mtshan mo blang / /lha yi khang stong du khyer nas/ /gong gi sngags ni zhag bdun bzla/ /de tshe bgegs kyang sna tshogs 'ang / /mi 'jigs 'dug cing de la bzla/ /de nas</text></item>
<item><p>60b.3</p><section></section><text>nam langs gyur pa na/ /ras ni dmar pos dkri byas la/ /mchod cing bsrungs nas gzhag par bya/ /de yis sems dang ldan pa'am/ /mi ldan gang gi ming bris pas/ /bskul nas dogs pa med pa yang / /rdo rje 'chang ba'i bka' bzhin du/ /'ongs nas las rnams</text></item>
<item><p>60b.4</p><section></section><text>thams cad byed/ /srog song dur khrod khyer ba na/ /gser gyi sor gdub de yi khar/ /bcug nas bdag nyid gcig pu ni/ /khro bo'i sngags ni zlos shing 'dug /ro de me yis tshig 'gyur na/ /kha yi sor gdub sgrub pa po'i/ /lag pa g.yon pas blang byas la/ /zhag</text></item>
<item><p>60b.5</p><section></section><text>bdun bar du bzla bar bya/ /de nas sor gdub bzang po de/ /lag pa g.yon pa'i mdzub mo la/ /bcug ste lag pa de yis ni/ /gang dang gang du reg 'gyur ba/ /de dang de yis las kun byed/ /phyi bzhin du'ang rtag tu 'brang / /rten 'brel bsam gyis mi khyab pa/ /'di</text></item>
<item><p>60b.6</p><section></section><text>la dpyad par yong mi bya/ /sing ta'i shing la gab tshe yang / /bzang po sor ni brgyad pa bya/ /de yi nang du skrod byed kyang / /dngos grub sbyin par byed par blugs/ /zla ba gzas ni zin pa'i tshe/ /ma grol bar du de la bzla/ /de nas sngon bzhin 'khor lo bri/ /'byung po gtor</text></item>
<item><p>60b.7</p><section></section><text>ma sbyin byas la/ /gab tshe nang gi skrod byed kyang / /sgra 'byung yang na gas kyi bar/ /de srid zhag bdun de la ni/ /khro bo'i sngags kyi bzlas par bya/ /de tshe skrod byed grub ma thag /blangs nas gang yang rung ba ru/ /cho ga bzhin du sbyar na ni/ /de yis mi nus gcig</text></item>
<item><p>61a.1</p><section></section><text>kyang med/ /sa yang 'gas byed chu yang skems/ /rin chen phye ma bzhin du rlog /ri rtser sbyar na bsnyil bar byed/ /khrag dang sol ba'i sel 'bebs byed/ /gnam lcags dag ni 'thor ba dang / /sa g.yos sprin ni gtor ba dag/ /rnal 'byor</text></item>
<item><p>61a.2</p><section></section><text>pa yis rab sbyar na/ /glo bur du ni thogs med 'grub/ /mtsho g.yo klu rnams skrag pa dang / /shing rnams 'bras bu glo bur 'byin/ /gzhan yang sgrub po ci bsam pa'i/ /las rnams thams cad de yis byed/ /'di ni rdo rje hUM mdzad kyi/ /sngags rgyud ldan pa'i las rnams de/ /</text></item>
<item><p>61a.3</p><section></section><text>gzhan yang de las gsungs pa yi/ /las rnams mkhas pas shes par bya/ /da ni thun mong gi dngos grub kyi mjug tu mngag gzhug bsgrub pa'i cho ga bshad par bya'o/ /rdo rje bzlas gnas rnal 'byor pas/ /rang gi dgos pa rdzogs pa'i phyir/ /bdag gi rigs kyi khro</text></item>
<item><p>61a.4</p><section></section><text>bo mchog/ /mngag gzhug pa ru bsgrub par bya/ /'dod pa'i lha yi rnal 'byor pas/ /thams cad snga ma bzhin byas la/ /hri ni 'od zer lnga 'bar ba/ /nam mkha'i dbus su bsam par bya/ /mkha' dbyings bde gshegs byang chub sems/ /rig pa'i lha dang khro</text></item>
<item><p>61a.5</p><section></section><text>bo'i tshogs/ /gang bar bsams nas sngags 'di yis/ /sku gsung thugs la gnas la gdab/ /oM AHhri a mo g+ha sid+d+hi nan b+hak+Sha ya hUM/ phab pas gnas de rigs kyi rim/ /mi bskyod pa yi a gyur te/ /tshe dpag med pa'i khaM du gyur/ /rnam par snang mdzad</text></item>
<item><p>61a.6</p><section></section><text>ding gyur to/ /cho ga de la skad cig gis/ /cho ga gnyis pa bsgrub par bya/ /a de bdud rtsi 'khyil par gyur/ /thal sbyar gzhan la sngon bzhin bsam/ /khaM de pad+ma mthar byed gyur/ /de ni gshin rje gshed gyur te/ /de dag sngon bzhin nyi ma la/ /gnas te dang po thal</text></item>
<item><p>61a.7</p><section></section><text>sbyar bsam/ /lha mo spangs pa'i phyag mtshan yang / /g.yas kyi tha mar dpa' bo dang / /lcags kyus bkang ba'i snod bzung nas/ /sgrub pa po la stobs byed bsgom/ /de dag gnas gsum gong ma yin/ /a khaM de ni bkod byas nas/ /de nas bskul ba la sogs pas/ /</text></item>
<item><p>61b.1</p><section></section><text>don yod grub pas dbu brgyan te/ /bdud rtsi 'khyil pa'i thugs ka ru/ /nyi ma'i dkyil 'khor la gnas pa'i/ /mi bskyod pa ni bsgom par bya/ /pad+ma mthar byed thugs ka ru/ /de gnas tshe dpag med par bsgom/ /gshin rje gshed kyi thugs ka ru/ /zla ba'i dkyil</text></item>
<item><p>61b.2</p><section></section><text>'khor la gnas pa'i/ /rnam par snang mdzad rab tu bsgom/ /de nas rigs gsum phyag gnas pa'i/ /mdung rtse gsum dang kyo ba dang / /rdo rje dang ni gtun shing gis/ /gsang ba'i gnas la brdab cing bskul/ /oM mi bskyod pa ni rdo rje mchog/ /khyod kyi rigs kyi khro</text></item>
<item><p>61b.3</p><section></section><text>bo che/ /nga yi re ba rdzogs bya'i phyir/ /khyod kyi mngag bzhugs pa ru bskul/ /tshe dpag med dang snang mdzad kyang / /de bzhin du ni bskul byas te/ /nyams dga' ba yi ri dag dang / /chu gling rnam pa sna tshogs su/ /bsam gtan 'di ni zla phyed bsgom/ /ri rab sum cu</text></item>
<item><p>61b.4</p><section></section><text>rtsa drug gi /rab tu phra ba'i rdul snyed dang / /'khor lo can gyi byang chub 'grub/ /des khrid sangs rgyas zhing du 'gro/ /zab cing rgya che'i chos thob 'gyur/ /de ni gnyid sogs dang bral yang / /bde gshegs kun gyis byin brlabs nas/ /gnyid 'od de ru gong gsungs</text></item>
<item><p>61b.5</p><section></section><text>pa'i/ /mtshan ma rnams ni yang dang yang / /'byung bar 'gyur bar the tshom med/ /lha yi bka' yis brtan par byed/ /nam mkha' chos rnams spangs pa yang / /rta dang glang chen la sogs pa/ /sgrub pa po yis bskul ba yis/ /mngag gzhug de yis byed par 'gyur/ /</text></item>
<item><p>61b.6</p><section></section><text>gong gsungs 'og nas 'byung ba la/ /sgrub pa'i thabs ni ji snyed pa/ /nus dang ldan pas de rnams las/ /lha sogs rnams kyis khyad shes gyur/ /'dron po'i dang po'i gnas bzhin du/ /thams bcad brjod pas lung rngo thogs/ /de bas dang po sngon 'gro bas/ /gzhung gi don la</text></item>
<item><p>61b.7</p><section></section><text>brtan par bya/ /da ni phyag rgya chen po'i dngos grub sgrub pa'i thabs kyi cho ga rgyas par bshad par bya'o/ /sngon gsungs yang dag rim gnas la/ /dgos dang don byed ma gtogs pa/ /bya ba thams cad mchil thal bzhin/ /spangs nas rdo rje 'chang ba yi/ /sbyor ba thob phyir dus</text></item>
<item><p>62a.1</p><section></section><text>rtag tu/ /sangs rgyas mchod dang 'gro don la/ /dad pas brtson 'grus kyis sbyor byed/ /thabs shes sbyor bas skyon kun bsal/ /thob pa'i zas ni za bar byed/ /chags pa sdang ba rnams dang bral/ /'jig rten chos brgyad ma gtogs pa'i/ /'dod</text></item>
<item><p>62a.2</p><section></section><text>pa'i longs spyod thob bzhin spyod/ /bka' yi gzhung lugs 'jigs spangs nas/ /lus gnas pa yi chog shes te/ /bya ba gsum gyi mtha' la spyod/ /dgos pa 'grub pa des bsgrub bya/ /ci gsung mtshan ma mthong 'gyur nas/ /rang gi rigs kyi phyag rgya mchog /gong</text></item>
<item><p>62a.3</p><section></section><text>du bstan pa'i cho ga yis/ /bkug ste bdag gir bya ba'o/ /de dang lhan cig yid 'ong dgon/ /rang nyid ma gtogs gzhan gyis ni/ /mi phyed gnas su zla drug tu/ /gsang ba'i brtul zhugs spyod pa bya/ /brgyud pa'i man ngag las gsungs pa'i/ /lus ngag</text></item>
<item><p>62a.4</p><section></section><text>yid kyi spyod pa'i mchog /phyag rgya dag phyir nyin mtshan du/ /rnal 'byor dbang phyug brtson par bya/ /de yis zla ba gcig gis ni/ /skal ldan gyur bar the tshom med/ /de dang lnga yi bar du ni/ /rdzes mthun shis pa'i zas longs spyod/ /rang gi khams na rang gnas pa'i/ /bde</text></item>
<item><p>62a.5</p><section></section><text>gshegs rnams kyis thugs gdungs nas/ /de ru byon nas sgrub po la/ /'phral du bka' stsal ster bar gyur/ /de nas bka' stsal thob ma thag /rang gi mthu stobs rtogs bya'i phyir/ /gong dang lhan cig zla drug tu/ /phyi yi rig pa'i brtul zhugs spyad/ /yid 'ong</text></item>
<item><p>62a.6</p><section></section><text>dben par cho ga bzhin/ /'dus pa'i 'khor lo bri byas la/ /mchod pa sogs kyis mnyes byas te/ /bsod nams tshogs ni rdzogs par bya/ /de nas bdag nyid de dang ni/ /bcos ma'i gdong la sogs pas mtshan/ /yang na phyogs gos 'ba' zhig gis/ /mtshan te kun du rgyu</text></item>
<item><p>62a.7</p><section></section><text>bar bya/ /ri yi gcong rong nags tshal gnas/ /glang chen seng+ge sbrul dang stag /gdug pa'i sems can 'jigs pa'i sar/ /bdag rgyu de dag rtse bar byed/ /rdo leb rgya mtshor bdag nyid 'dug/ /ri dwags lte ba'i dri bro ste/ /in+d+ra nI la'i kha dog 'dra/ /snum dang mig stong</text></item>
<item><p>62b.1</p><section></section><text>gdan bzhin no/ /tsher mang chu mig grog ral mang / /mi sdug gnas su bdag rgyu bas/ /me tog 'bras bu bzang po dang / /dri zhim chu ni mdongs dang ldan/ /gzhan gsungs phyag rgya rnams kyi mtshan/ /gar byed glu blang brkam tshig smra/ /mi shes blun pa'i gzi can rnams/ /'dul</text></item>
<item><p>62b.2</p><section></section><text>zhing lus kyi rgyu mthun pas/ /gso bar byed cing stobs mthong bas/ /nags tshal dag tu bsod snyoms bslang / /bsgrub dbang de yi gzi brjid kyis/ /nags tshal lha rnams skrag nas ni/ /kha zas bzang po ster bdag /sgrub pa po la rab tu sbyor/ /phun sum tshogs pa ma sbyar</text></item>
<item><p>62b.3</p><section></section><text>na/ /dam tshig stobs kyis de rnams 'chi/ /de ltar spyi dang dngos gzhi yi/ /mtshan thob pa yi rnal 'byor pas/ /rang gi khams ni dag bya'i phyir/ /'og nas bshad pa'i rim pa bzhin/ /dus mtshan bzhi ru zhag bdun du/ /bsgom pa'i dbang bskur rnam dag pas/ /nyi shu rtsa</text></item>
<item><p>62b.4</p><section></section><text>lnga'i bdag nyid can/ /'khor lo'i bdag nyid dri med bya/ /rang gi sa bon 'od lcags kyu/ /rtag dang sbyor ba'i spyan ma'i tshogs/ /'og min nas ni bkug byas nas/ /nam mkha'i khams kun gang bzhugs bsgom/ /de nyid bde chen ro zhu bas/ /'o ma'i rgyun ltar de dag gis/ /</text></item>
<item><p>62b.5</p><section></section><text>spyi bo nas ni mdun rgyab dang / /lnga stong dag ni zhugs par bya/ /de bzhin bde ba can zhing nas/ /dpag med dang sbyor gos dkar dgug/ /sngon bzhin bsams nas de yi dus/ /de dag rnams ni lce la gzhug/ /mngon dga' las byung mi bskyod dang / /mA ma kI ni gnyis</text></item>
<item><p>62b.6</p><section></section><text>med du/ /de dag rnams kyi thugs ka ru/ /lnga stong bdun brgya'i bar du zhugs/ /'od des kha ti ka nas kyang / /don yod grub dang sgrol ma yang / /bde chen gzhan gyi dbang gyur nas/ /lte bar de dus zhugs byas nas/ /nam mkha' lta bur de bzhin nyid/ /yang dang</text></item>
<item><p>62b.7</p><section></section><text>yang du brtson par bya/ /gang phyir de nyid yang bsgoms pas/ /dngos po dag par byed pa'i phyir/ /rgyal ba rnams kyis de nyid bsngags/ /de dang de yi rnal 'byor gyis/ /rdo rje gsum gyis mtshan pa ni/ /khyu mchog de ni mnyes par 'gyur/ /de ltar sbyor ba gsum ldan</text></item>
<item><p>63a.1</p><section></section><text>pas/ /dngos gzhi'i las la 'jug don du/ /gong gsungs las kyi phyag rgya che/ /rigs gsum bye brag gis gzung bya/ /mi bskyod rdo rje rnal 'byor pas/ /sme sha can gyi mthu chen gyi/ /bu mo lo grangs bcu drug pa/ /ut+pal yi mdog 'dra</text></item>
<item><p>63a.2</p><section></section><text>bsgrub/ /de bzhin rtag pa'i sbyor ba yi/ /btso bzlag mkhan gyi bu mo dkar/ /lo grangs nyi shu lnga lon pa/ /spyan ma'i ngo bor bsgrub par bya/ /tshe dpag med kyi rnal 'byor bas/ /gar mkhan bu mo rab mdzes shing / /dmar po bzhin sdug mig dkyus ring / /nyi shu lon pa gos</text></item>
<item><p>63a.3</p><section></section><text>dkar bsgrub/ /yang na bram ze rgyal rigs dang / /rje'u rigs dmangs rigs gzhan bud med/ /gang gi rnal 'byor gyis gnas sgrub/ /de yis gsang ba'i sku gsum thob/ /'dis ni rang byung bcom ldan 'das/ /gcig pu rab tu che ba'i lha/ /rdo rje sems dpa' bde</text></item>
<item><p>63a.4</p><section></section><text>ba'i mchog /lhag pa'i bya ba bya zhes bsgrub/ /chags min chags dang bral ba'ang min/ /dbu mar yang ni mi dmigs so/ /'di ni gnyis med theg pa'i mchog /bud med sgyu ma'i rgyu 'di yis/ /sgyu ma dag ni thams cad pas/ /bud med sgyu ma khyad par che/ /ngo bo nyid kyi</text></item>
<item><p>63a.5</p><section></section><text>mthu dag gis/ /rang bzhin gyis ni de 'grub pa'o/ /'jig rten gsum 'dir bud med 'dis/ /gus pa byed pa dag tu 'gyur/ /rnyed dang bde ba dga' kun gyis/ /nang spyod rnams kyang 'grub par 'gyur/ /rang gi ngo bo yongs bsgyur nas/ /bud med kun gyi sgyu ma 'grub/ /ngo mtshar sgyu</text></item>
<item><p>63a.6</p><section></section><text>ma'i phyag rgya 'di/ /mkha' 'gro ma yi brdar bstan to/ /de bas de dang lhan cig tu/ /yid 'ong gnas su sngon bzhin du/ /ri mo'i dkyil 'khor bris nas kyang / /byin brlabs la sogs sngon bzhin bya/ /de ru stegs bu gru bzhi ni/ /bdud rtsi lnga la sogs pas byug /bde ba'i stan la de</text></item>
<item><p>63a.7</p><section></section><text>dang ni/ /lhan cig sgyu 'dra'i ting 'dzin rol/ /bsrung ba la sogs rten bsgrubs la/ /dang po'i mgon pos bdag nyid bsgrub/ /gong ma rig ma'i 'du byed pas/ /rab tu bsgrubs te pad+mar bzhag/ /phrin las la gnas bde chen po/ /de yis sku gsum goms bya'i phyir/ /yang</text></item>
<item><p>63b.1</p><section></section><text>dang yang du nyin mtshan du/ /zla ba drug tu bsgrub par bya/ /de yis sgrub po bdag nyid kyis/ /phyi nang dus su sangs rgyas kyi/ /mtshan gyis brgyan par ma gyur na/ /yang ni cho ga de kho nas/ /de yi 'dod pa longs spyod cing / /gsang ba'i mchod pa dang bcas pas/ /sa bcu de la</text></item>
<item><p>63b.2</p><section></section><text>gnas bcas te/ /zla ba drug tu yang bsgrub bya/ /gal te de ru sgrub pa pos/ /gong gsungs mthong bar ma gyur na/ /ji skad bshad pa'i cho ga yis/ /yang ni zla drug rab tu brtsams/ /drug gsum bco brgyad cho ga bzhin/ /bsgrub pas rdo rje gsum gyis ni/ /dngos grub</text></item>
<item><p>63b.3</p><section></section><text>ster te phyis 'byung ba'i/ /phyag rgya chen po rab tu 'thob/ /de ltar byas pa'i sgrub pa pos/ /bsgoms pas dngos grub mchog ma mthong / /snyan tshig zhi ba'i bskul ba yis/ /dngos grub bslang bar bya ba'o/ /sngon gyi 'khor lo khang pa'am/ /gzhan yang gang yang rung ba</text></item>
<item><p>63b.4</p><section></section><text>ru/ /bgegs bskrad phur bus btab nas su/ /sngon bzhin gtsang gtor sa gsol btab/ /sangs rgyas la sogs snga ma bzhin/ /gsol btab stegs bu 'dus byas te/ /byin brlabs ting 'dzin gsum gnas la/ /skye gcig thogs bsam gsol ba gdab/ /</text></item>
<item><p>63b.5</p><section></section><text>drug cu rtsa bzhis bgegs bskrad nas/ /sa bsrungs sa yi lha mo yang / /mchod pa sogs kyis mnyes byas la/ /dbang por zhal gyis bzhes par bya/ /de nas me tog sna tshogs dang / /dri zhim la sogs ldan pa yi/ /maN+Dal sngon bzhin 'dus byas la/ /de</text></item>
<item><p>63b.6</p><section></section><text>na gnas pa dmigs par bya/ /rang gi sa bon 'od zer las/ /lcags kyu rdo rje gsal shing sogs/ /mtshan pa'i khro bo spro byas la/ /de dag mchod sogs kyis mnyes bya/ /sgrub pos 'og nas 'byung ba yi/ /tshigs bcad sngags kyi khyed rnams kyis/ /sangs rgyas</text></item>
<item><p>63b.7</p><section></section><text>byang chub sems dpa' rnams/ /bskul cig ces ni smra bar bya/ /de nas zhal gyis bzhes nas ni/ /song ste 'jig rten khams gnas pa'i/ /sangs rgyas sogs la phra mo dang / /snyan tshig 'jebs pa'i dbyangs kyis bskul/ /che ge zhes bya rdo rje che/ /'di yi gnas</text></item>
<item><p>64a.1</p><section></section><text>su dam sdom can/ /rig ma'i brtul zhugs spyod pa yis/ /tshogs ni rdzogs par 'gyur ba'o/ /bsgom pa bzlas brjod yongs rdzogs nas/ /phyag rgya chen po bsgrub pa'i phyir/ /brtul zhugs spyod pa yang gnas nas/ /khyed kyis bsgrub</text></item>
<item><p>64a.2</p><section></section><text>pa'i dkyil 'khor bri/ /khyed cag de ru byon nas su/ /de yi 'khor lo byin brlabs la/ /mchod pa la sogs bzhes nas kyang / /phyag rgya chen po gnang bar mdzod/ /de ltar brjod pas de dag kyang / /rab tu dgyes nas khro bo la/ /de ltar bya zhes bsams nas kyang / /lhan</text></item>
<item><p>64a.3</p><section></section><text>cig byon bsams gnas su dgod/ /khro bos sgrub pa po la smras/ /bdag cag rnams kyis gsol ba btab/ /de dag kyang ni 'di skad gsungs/ /rdo rje che ge zhes bya la/ /bdag cag phyag rgya chen po bzhin/ /gsungs nas 'di ru byon pa lags/ /khyed kyis mchod pa'i</text></item>
<item><p>64a.4</p><section></section><text>tshogs rnams kyis/ /mnyes par byas te dam tshig bskul/ /de nas sgrub pos sangs rgyas dang / /khro rgyal lha mo mnyes bya'i phyir/ /de bzhin gshegs pa rnams bkug nas/ /rang gi ba spu'i bu gar bcug /de nyid lha mo sgeg pas brgyan/ /spros nas sangs rgyas byang chub</text></item>
<item><p>64a.5</p><section></section><text>sems/ /khro bo dang bcas 'khor lo la/ /bde ba chen po'i ros mchod pa/ /byas nas bstod la bdud rtsi myang / /sna tshogs kyis ni mnyes byas nas/ /srog dang bcas pa bsams nas kyang / /bdag nyid kyis ni snyan gson gsol/ /sangs rgyas kun bdag dngos</text></item>
<item><p>64a.6</p><section></section><text>grub kyi/ /dkyil 'khor bdag gis bri bar 'tshal/ /sang ni de ru byon nas kyang / /bdag gi mchod pa la sogs bzhes/ /bzhes nas bdag la dngos grub stsol/ /gal te ma stsal khyed rnams kun/ /rang nyid kyi ni bstan pa la/ /brdzun du smra bar gyur pa'o/ /de</text></item>
<item><p>64a.7</p><section></section><text>ltar snyan gsan lan gsum du/ /gsol nas de dag zhal bzhes nas/ /mchod pa sogs kyis mnyes par bya/ /steng gi gnas su gshegs su gsol/ /yang ni mchod pa'i bum pa rnams/ /sngon bzhin sta gon gnas byas nas/ /me tog spos la sogs pa yis/ /</text></item>
<item><p>64b.1</p><section></section><text>mchod nas ji bzhin gnas su dgod/ /de nas phyi de nyin par yang / /skud pa tshon rtsi sngon bzhin bsgrub/ /gos dang rin chen rgyan ldan pa'i/ /khye'u dang bu mo dbab byas nas/ /de yis dngos grub dkyil 'khor mchog /yang dag sbyin byed bris nas kyang / /dbye ba byas</text></item>
<item><p>64b.2</p><section></section><text>nas de nyid kyang / /mchod nas rang gi gnas su btang / /de nas phyag rgya dang lhan cig /'khor lo bsgrub pa'i cho ga bzhin/ /gnyis 'dres byas nas steng nas dbab/ /sngon bzhin dkyil 'khor dbyer med bya/ /bdag po lnga lnga bzhi pa'i dus/ /bdag po gnyis</text></item>
<item><p>64b.3</p><section></section><text>pas yang mtshan bya/ /yang na de dag klad rgyas dang / /lkog ma snying ga lte ba dang / /gsang bar rgyu yi skyes bu dgod/ /rdo rje mi phyed gsum las skyes/ /sgrub pa bo ni blo ldan la/ /'jigs shing skrag nas byin gyis rlob/ /de dag gsang ba'i mchog sogs pa/ /sngon</text></item>
<item><p>64b.4</p><section></section><text>gsungs mchod pa nyi shus kyang / /mchod nas 'od zer rtse mo las/ /yid dga'i rin chen sna bdun spro/ /gser mdog lta bu'i rgyan rnams kyis/ /brgyan pa'i bde ba'i longs spyod 'dzin/ /pad+ma'i steng na gnas pa yi/ /bud med rin chen dbul bar bya/ /gnod sbyin lta</text></item>
<item><p>64b.5</p><section></section><text>bu'i gzugs 'dzin pa/ /gos sngon bsgos pa rin chen gter/ /gzung ba'i khyim bdag rin po che/ /sgyu ma lta bus sprul pa bya/ /mche ba drug ldan glang po dkar/ /gser gyis brgyan pa spro bar bya/ /u t+pal mthing ga'i 'dab 'dra'i rta/ /rin chen chas brgyan spros te</text></item>
<item><p>64b.6</p><section></section><text>dbul/ /chang zungs rin chen sna bdun gyis/ /spras pa'i ral gri rin po che/ /'od zer dang ldan pad+ma la/ /gnas pa spros te dbul bar bya/ /lha yi gos kyis rab brgyan pa/ /'od zer sna tshogs spro ba yi/ /gser gyi 'khor lo rtsibs brgyad pa/ /sbyor ba shes</text></item>
<item><p>64b.7</p><section></section><text>pas spro bar bya/ /mkha' kun gsal bar byed pa yi/ /'od zer mtha' yas rab spro ba/ /blon po rin chen spros nas kyang / /de dag phyir rgol brgyan par bsgom/ /de ltar lha sogs bu mo dang / /rig 'dzin rnams kyis bsgyur ba yi/ /glu dang gar dang gling bu dang / /dung dang</text></item>
<item><p>65a.1</p><section></section><text>rdza rnga la sogs pas/ /nam mkha'i khams kun g.yos par bsgom/ /shin tu zhi ba'i sgra sgrogs pa'i/ /khu byug bung ba ngang pa sogs/ /mdangs dga' rnams kyis gang bar bsam/ /me tog shing gis mtha' brgyan pa'i/ /mdzes pa'i</text></item>
<item><p>65a.2</p><section></section><text>rdzing bu sna tshogs dang / /dpag bsam shing gi nags tshal ni/ /'khor lo'i phyogs bzhi nas 'byung ngo / /de bzhin bza' bca' kha zas dkar/ /tshal dang theg pa gdan rnams dang / /myos byed btung ba'i tshogs rnams kyang / /'khor lo mnyes phyir spro bar</text></item>
<item><p>65a.3</p><section></section><text>bya/ /rang bzhin dag pa'i chos nyid la/ /chos kyi dbyings ni gnas med de/ /rdo rje las byung rtog pa ni/ /gsungs pa nyid kyang ma grub po/ /de ltar sna tshogs mchod pa yis/ /mnyes byas sngon bzhin rang nyid zhugs/ /bdag po nga rgyal dang ldan par/ /'khor lo bdag</text></item>
<item><p>65a.4</p><section></section><text>la zhugs byas te/ /dga' ba'i ye shes rab gnas nas/ /zhag bdun sogs par yang du brtag /de ltar de ru phyag rgya che/ /ji skad gsungs pa thob par 'gyur/ /de ltar byas kyang phyag rgya che/ /sgrub pos kyang ni thob ma gyur/ /sngon bzhin nyams pa sna tshogs dang / /dbye</text></item>
<item><p>65a.5</p><section></section><text>ba'i sgo nas bsgrub par bya/ /rang gi 'dod bzhin gsol btab nas/ /bris pa'i 'khor lo gshegs su gsol/ /smon lam rnams ni byas nas su/ /byang chub chen por bsngo bar bya/ /rtog pa las byung ji snyed pa/ /rje btsun rnams kyi spyan sngar bshags/ /ci bzhin byin</text></item>
<item><p>65a.6</p><section></section><text>gyis brlabs byas nas/ /rang gi rjes su mthun pas bsgrub/ /'khor lo gang dang gang bstan pa/ /sna tshogs phyag rgya mchod pa yis/ /slob ma'i tshogs kun de dang des/ /mchod pa byas nas de bsgrub po/ /rang gi 'khor lo tshogs ldan pa'i/ /rang gi bla ma la sogs gzhan/ /yid</text></item>
<item><p>65a.7</p><section></section><text>dga' gnas su spyan drangs nas/ /dngos grub rnam par 'phrul 'di bya/ /bde bar gshegs pa'i lha rnams mchog /rin chen sna tshogs kyis spras pa/ /dril bu rgyal mtshan mchod sogs ldan/ /bla re dam pa bres pa ru/ /rdo rje sngags dang mchod la sogs/ /glu dang sil snyan rnam</text></item>
<item><p>65b.1</p><section></section><text>par 'bul/ /me tog bdug sogs rab sbyor bas/ /dag pa'i gdan chen bsham par bya/ /der ni de dag thams cad kun/ /ji lta'i gnas su ji bzhin 'dug/ /bskal bzang rang gi phyag rgya dang / /dngos grub phyir ni rnam par rol/ /sha dang chang la sogs pa yi/ /bza'</text></item>
<item><p>65b.2</p><section></section><text>bca' btung ba'i tshogs rnams dang / /lus dang ngag gi spyod pa yis/ /de kun mnyes par bya dgos so/ /de bzhin phyogs skyong la sogs kun/ /gzhan bzhin 'khor lor bsgrub byas la/ /gong gsungs gtor ma'i tshogs rnams kyis/ /de dag tshim par yang bya'o/ /</text></item>
<item><p>65b.3</p><section></section><text>sgyu 'dra'i ting 'dzin lha rnams dmigs/ /'khor lo yang dang yang du mchod/ /bla mas mdun du bzhag nas ni/ /nyams par dogs pa thams cad bsal/ /de ltar goms pa brtan bya zhing / /ma nyams skyon med spyod par ldan/ /mchog gi dngos grub lam la gnas/ /</text></item>
<item><p>65b.4</p><section></section><text>dam pa'i rig ma ma 'khrul pas/ /zhag bdun dang ni zla phyed dang / /zla gcig zla ba phyed dang gnyis/ /rdo rje dam tshig bskyed byas nas/ /myur du dngos grub thob par 'gyur/ /de ltar yang dang yang bsgoms pas/ /bde gshegs rnams kyi dngos grub mchog /mi 'grub</text></item>
<item><p>65b.5</p><section></section><text>'khrul pa'i rgyu yis ni/ /sgrub pa po la bkag gyur na/ /de nyid du ni sgrub pa pos/ /go skabs gzhan ni med pa'i phyir/ /thugs rje che ba'i gsang ba kun/ /de la khros par rig pa yin/ /rtog pa'i dbang gis de dag rnams/ /rang rang tshogs dang rang khams dang / /sgrub pa</text></item>
<item><p>65b.6</p><section></section><text>po la mi gzigs te/ /btang snyoms chen por gnas pa'o/ /bka' yis 'jigs med 'khrul bsal dang / /thub pas spyan ras gzigs bya'i phyir/ /dam pa'i gzhung las gsungs pa ltar/ /de dag rnams kyi snying po bskul/ /bdag dang 'khor la dmigs byas nas/ /de</text></item>
<item><p>65b.7</p><section></section><text>dag rnams kyi spyi bo dang / /mgrin pa de 'og thugs ka ru/ /sngon bzhin phyag rgya bzhi'i rgyas gdab/ /de bzhin phra mo'i 'khor lo la/ /sa bon sogs pas yang mtshan te/ /de nyid brjod pas de dag las/ /de dag rnams ni spro bar bya/ /spros te mdun du rab g.yeng ba'i/ /shing rta de</text></item>
<item><p>66a.1</p><section></section><text>dag bka' nod pa/ /gnas shing khros pa bsam byas te/ /sgrub pos de la bka' yis bsgo/ /nga ni dpal ldan che ge mo/ /khyod kyi rtag tu bsgrub la gnas/ /dam sdom lam la rtag brtson pas/ /bdag la dngos grub stsal du gsol/ /</text></item>
<item><p>66a.2</p><section></section><text>oM shrI ban tsakra aM gu shag te/ de bzhin gshegs pa thams cad hri da ya tsun+de A kAR+Sha ya phaT dza/oM shrI ban pad+ma aM gu shag te/ gong gi bsgrub bya hri da ya tsun+de A kAR+Sha ya phaT dza/ oM shrI ban kharga saM gu shag te/ bsgrub bya hri da ya tsun+de A kAR+Sha ya phaT dza/ oM shrI ban</text></item>
<item><p>66a.3</p><section></section><text>badzra aM gu shag te/ bsgrub bya tsun+de A kAR+Sha ya phaT dza/ rin chen la sogs rang sngags kyis/ /rang rang mtshan mas mtshan pa yi/ /ye shes sems dpa' la sogs pa/ /de dag kun tu spro bar bya/ /spros te phyogs bcur song nas kyang / /rang gi zhing na gnas pa yi/ /bde</text></item>
<item><p>66a.4</p><section></section><text>gshegs rigs bcas btang snyoms gnas/ /lcags kyu thugs kar brdeg cing bskul/ /che ge zhes bya rdo rje la/ /khyed kyis dngos grub dam pa stsol/ /gal te ma stsal khyed rnams brdzun/ /smras pas rang nyid bslus pa'o/ /de bzhin lus kyi dkyil 'khor dang / /sku</text></item>
<item><p>66a.5</p><section></section><text>yi bu ga kun nas kyang / /de 'dra bsam gyis mi khyab pa/ /'phros pa'i mtshan ma rnams kyis bskul/ /mi gzigs mngon par gyur pa'i don/ /thabs de zhag bdun bar du bya/ /de yis rgyu kun rdzogs pas na/ /de dag rnal 'byor pa la 'jug /de yi 'og 'byung mchog</text></item>
<item><p>66a.6</p><section></section><text>bzhi'o/ /rdo rje tshul mchog 'di brtsams pas/ /ye shes rdo rje can gyi gsang / /mchog stsol zhing ni rnam par gzigs/ /yid ni 'jigs shing skrag gyur nas/ /yid la mgu zhing dgar 'gyur ba'i/ /dngos grub dam pa de dus te/ /de la rol mo 'byung ba'o/ /gal</text></item>
<item><p>66a.7</p><section></section><text>te gnyis kyi bdag nyid rmongs/ /de yi srog ni der zad 'gyur/ /de yis sngon du ma byas na/ /de dag chad pas gcad par bya/ /rang nyid 'khor lor bcas pa khros/ /nag po me dkyil na bzhugs/ /bsnyen pa la sogs dang ldan pas/ /phyag rgya lhan cig gnyis med</text></item>
<item><p>66b.1</p><section></section><text>bya/ /sngon gsungs 'phros pa rnams kyis kyang / /rang khams gnas pa'i rtag pa sogs/ /rang rang kha dog dang ldan pa/ /lcags kyus bkug par byas nas su/ /phyag rgya'i gsang bar nyi ma'i steng / /me yi dkyil 'khor gru gsum du/ /bzhag ste de dag dam tshig gis/ /</text></item>
<item><p>66b.2</p><section></section><text>bsnyengs pas 'dar bar bsam pa'o/ /de nas rang gi rigs can nyid/ /nyi ma bye ba phrag brgya'i 'od/ /ldan pa'i pad+ma kha bye ba'i/ /nang du bcug nas phan tshun dkri/ /de bzhin gshegs pa'i rigs 'byung gnas/ /gshin rje mthar byed stod sngon bzhin/ /'od ldan smad ni rtse</text></item>
<item><p>66b.3</p><section></section><text>gcig gzugs/ /rdo rje las ni dbyung bar bya/ /de yis de dag rtag pa yi/ /spyi bo nas ni sngags 'di yis/ /btab pas rlung gis thal ba ltar/ /sngags kyi lus ni mi snang byas/ /oM ts+tshi n+d+ha ts+tshi n+d+ha/ ha na ha na/ ha na ha na/ dI p+ta badzra rtsa kra hUM phaT/ de bzhin pad+ma'i rigs 'byung ba'i/ /</text></item>
<item><p>66b.4</p><section></section><text>pad+ma mthar byed spros nas kyang / /sngon bzhin snang ba mtha' yas kyi/ /kha ru sngags 'dis gdab par bya/ /oM hrIHphur pa hUM phaT/ rdo rje rigs las byung ba yi/ /shes rab mthar byed de bzhin spro/ /de yis mi bskyod thugs ka ru/ /sngags 'di yis ni gdab pa'o/ /oM AH</text></item>
<item><p>66b.5</p><section></section><text>badzrar tsa hUM phaT/ yi ge gsum gyi bar bcug pa'i/ /sngags 'di bskul nas de yis btab/ /rtog pa las byung ji snyed pa/ /bsal shes bya'i sgrib sogs bcom/ /ta ta ku la na shwa ki la ya hUM phaT/ btab pa tsam gyis rdo rje gsum/ /sku gsum dri med las byung</text></item>
<item><p>66b.6</p><section></section><text>ba'i/ /dam tshig mchog gis ldang bar 'gyur/ /yang na 'chi ba'i gnas su 'gyur/ /sku gsung thugs kyi sbyor ba yis/ /cho ga legs par byas nas ni/ /mkha' dbyings rdo rje mtha' klas par/ /'debs par gyur pa gdon mi za/ /bsgrub bya de dag zhi ba'i phyir/ /bsdu dang</text></item>
<item><p>66b.7</p><section></section><text>spro ba'i sgo nas kyang / /phur bu sngags kyis phyung nas ni/ /ye shes tsam du gnas par bya/ /oM AM badzra d+ha ro AdzA ud kI la ya hUM/ oM badzra d+ha ro Adz+nyA ud kI la ya hUM/ oM AHsarba kI la ya ka na bung+ng+ha sa te na badzra di ta a badzra ya hUM/ oM AHsarba kI la ya ka na d+ha r+m+mA sa te badzra di ta a badzra</text></item>
<item><p>67a.1</p><section></section><text>ya hUM/ oM A sa rba kI la ya ka na saM g+ha sa te na badzra di ta a badzra ya hUM/ ye shes mar me lta bu'i tshul/ /rang gi mi shes dbyer med byas/ dbugs 'byin mchog dang lhan cig tu/ /cho ga 'di ni ma lus brtsam/ /dpung brkyang mgul pa nas 'khyud</text></item>
<item><p>67a.2</p><section></section><text>pas/ /mi g.yo skra bzung brla gnyis par/ /bltas te sing sgra'i glu blangs nas/ /bung ba lta bur rtse bar bya/ /'gying bag stabs kyis 'khyud nas ni/ /g.yon gyi spyi bo nas bzung nas/ /g.yas kyi ko sko bston nas ni/ /ma mchu sbrang rtsi gzhib par bya/ /gzhib cing</text></item>
<item><p>67a.3</p><section></section><text>sid ces rab brjod pas/ /'gram gnyis su ni 'o bya zhing / /dpung pa'i bar du rab byas la/ /kha yis de la rtse bar bya/ /rna ba de bzhin mchan khung dang / /mgrin pa'i glo dang sum mdo rnams/ /sen mos re mos gdab bya zhing / /yang dang yang du byug par bya/ /g.yon gyis</text></item>
<item><p>67a.4</p><section></section><text>pad+ma mnye ba dang / /lag gnyis sbyor ba'i dkyil 'khor la/ /rdo rje g.yon gyis sor mo gsum/ /chos 'byung nang du brud cing rtse/ /bsnyen dang nyer bsgrub sgrub pa yis/ /'di ltar bskyod pa tsam gyis ni/ /snying 'dar dran pa nyams par 'gyur/ /spyi bo skra bkrol gos 'dor</text></item>
<item><p>67a.5</p><section></section><text>byed/ /dngul chu thigs pas kun du khyab/ /brtan pa'i ngang tshul shor nas ni/ /ba spu rnams kyang g.yo bar byed/ /dmar ba'i mig ni phra bas blta/ /bdag nyid bsgrub pa la gnas na/ /zla ba lta bu'i rigs can 'char/ /rtse gcig yid kyis ma spros par/ /yang dang yang</text></item>
<item><p>67a.6</p><section></section><text>du brtag par bya/ /mkha' 'gro ma gtogs phyag rgya yis/ /lhan cig dus ni bdun du brtag /byin brlabs de'am de sngon du/ /mngon du byed par the tshom med/ /rdo rje nyi ma nub nas ni/ /bsgrub pa kun du brtsam par bya/ /nyi ma bdun gyis 'grub 'gyur ba/ /skya rengs 'char ba'i dus</text></item>
<item><p>67a.7</p><section></section><text>na'o/ /de ru sangs rgyas kun gyi bdag/ /rdo rje 'chang chen kun gyi gnas/ /chos rnams kun gyi chos nyid de/ /sangs rgyas kun gyi thabs byas thob/ /de ni sku gsum mchog sbyin pa/ /sangs rgyas mtshan gyis mtshan par 'gyur/ /dpag tshad bye ba'i tshad tsam du/ /de yi 'od kyang</text></item>
<item><p>67b.1</p><section></section><text>snang bar byed/ /de nyid yang dag ye shes thob/ /gzugs brnyan bdag nyid spyi gzugs kyis/ /'khor lo gsum po mtha' yas khams/ /'gro ba'i phan don mdzad pa'o/ /'khor ba ji srid gnas kyi bar/ /sbyor ba bdun ldan rdo rje sems/ /ro myang mtshan nyid brgyan</text></item>
<item><p>67b.2</p><section></section><text>brnyes nas/ /bla na med par gyur pa'o/ /rnal 'byor pa rnam pa gnyis kyi dngos grub bsgrub pa'i cho ga rgyas par bshad zin to// //gang phyir rgyu dang bcas pa yis/ /dngos po de dag ngo bo ni/ /byang chub sems yin de yi phyir/ /de yi rang bzhin brjod par rigs/ /</text></item>
<item><p>67b.3</p><section></section><text>thog dang tha ma med zhi ba/ /dngos po dngos med zad pa'i gtso/ /stong nyid snying rje mi phyed pa/ /byang chub sems su gsungs pa'o/ /byang chub sems de'i nang du ni/ /bdag po 'ga' yang mi dmigs so/ /de yi gnyen po rnam gsum la/ /tha dad dbye bar rnam par rtog /de</text></item>
<item><p>67b.4</p><section></section><text>yang rang bzhin la mi dmigs/ /'od gsal sems ni dag pa la/ /gcig dang du ma bral ba'i phyir/ /don gzhan 'gyur ba yang mi dmigs/ /sgyu ma tsam gyi sems de ni/ /dag dang ma dag gnyis mi rung / /de bas rang bzhin rnam dag pa'i/ /byang chub sems su</text></item>
<item><p>67b.5</p><section></section><text>nges pa'o/ /de yi de bzhin nyid ngo bo/ /gang dang 'brel ba ma yin no/ /ma 'brel pa yang ma yin no/ /kun rtog yang ni snyam mi sems/ /nam mkha' rtag med bltar mi snang / /chos rnams kun kyang de bzhin no/ /chos rnams sku gsum mnyam pa ste/ /gang yin sems</text></item>
<item><p>67b.6</p><section></section><text>kyi ngo bo'o/ /sems de de bzhin nyid gnas la/ /de ni khams gsum gnas ma yin/ /mi gnas de ni kun brtags kyi/ /skye med ngo bo med pa'o/ /yin yang bde gshegs thams cad kyi/ /ye shes 'byung ba'i rgyu nyid de/ /rgyu gsum mi gnas chos de ni/ /skye med ye</text></item>
<item><p>67b.7</p><section></section><text>shes 'byung ba'i gnas/ /sad dang rmi lam dbyer med pas/ /'das pa rmi lam lta bu ste/ da ltar byung ba rmi lam 'dra/ /ma 'ongs rmi lam las byung ba'o/ /bde gshegs byang chub sems dpa' dang / /sems can rnams ni ji snyed pa/ /rmi lam lta bur bdag med</text></item>
<item><p>68a.1</p><section></section><text>de/ /sgyu ma lta bur de bzhin no/ /dper na yid bzhin rin po che/ /rtog pa thams cad rab bral yang / /skal ba ldan pa'i sems dbang gis/ /'dod pa thams cad 'byung bar 'gyur/ /de bzhin byang chub sems de las/ /chos rnams thams cad</text></item>
<item><p>68a.2</p><section></section><text>'byung bas na/ /nam mkha' rjes 'brang chos rnams la/ /sangs rgyas chos rnams rjes su 'brang / /de bas dngos grub thams cad dang / /sangs rgyas chos rnams thams cad kyi/ /lus dang ngag dang sems la gnas/ /de ni khams gsum mi gnas so/ /nam mkha'</text></item>
<item><p>68a.3</p><section></section><text>bzhin du dag pa'i phyir/ /de bzhin gcig la gcig mi gnas/ /de dag de bzhin nyid gnas pas/ /de ni smra brjod yul las 'das/ /de 'dra'i de bzhin nyid la ni/ /rang gi ye shes rab sbyor zhing / /gzhan yang bdag po 'di snyam du/ /sku mi 'gyur ba 'di snyam du/ /</text></item>
<item><p>68a.4</p><section></section><text>gsung dang thugs kyi bdag nyid med/ /nam mkha' rdo rje rtog las byung / /log pa dag tu 'dzin snyam nas/ /bdag gcig ston pa mi gsung bzhugs/ /de nas 'jam pa'i dbyangs la sogs/ /de yi gnyis pa dgag pa'i phyir/ /bde bar gshegs la yang zhus pa/ /gsung</text></item>
<item><p>68a.5</p><section></section><text>la log 'byung mi brtag gsol/ /ci phyir sngon gyi rgyal ba ltar/ /rdo rje 'chang bas mdzad par rigs/ /yod de tshangs pa la sogs pa/ /yang dag mngon shes ma thob pas/ /kun rdzob rgyun la 'khrul pas na/ /bdag po 'di yis shes nas sam/ /yang na mi sems 'chad do</text></item>
<item><p>68a.6</p><section></section><text>sems/ /de bas log 'byung bkag pa'o/ /skye med rdo rje mngon byang chub/ /ngo bo med pa mi 'gyur ba/ /bde gshegs rnams kyis kyang mi shes/ /des ni sems can kun la khyab/ /des na de dag thams cad kun/ /byang chub rdo rje'i gnas thob pas/ /sangs rgyas rdo rje rdzu</text></item>
<item><p>68a.7</p><section></section><text>'phrul che/ /de blangs de ni thob pa'o/ /de bas chos 'di thams cad kun/ /ngo bo nyid bdag gnas med la/ /chos dbyings shes rab gnas su rtog /rdo rje las byung ltar smras pa/ /smra ste smra ba yang ma yin/ /sngon bzhin thams cad mkha' la gnas/ /nam mkha' gang du</text></item>
<item><p>68b.1</p><section></section><text>mi gnas pas/ /de ni rang bzhin 'od gsal dbyings/ /de ru yang dag kun rdzob rgyan/ /dbyer med pa yis rnam par bsgom/ /de ni sangs rgyas thams cad kyi/ /byang chub sems ni bsgom pa'o/ /de ltar byang chub sems bsgom pas/ /rnam dag gsang ba'i yi ge</text></item>
<item><p>68b.2</p><section></section><text>gsum/ /chos dang longs spyod sprul pa'i sku/ /dad pa'i 'bras bu rdzogs par 'gyur/ /gang phyir bud med skyes pa dang / /ma ning gsal byed thams cad ni/ /yi ge gsum sdud de yi phyir/ /de ni kun gyi gtso bo'o/ /dngos po gzugs can thams cad dang / /sgra</text></item>
<item><p>68b.3</p><section></section><text>grag pa ni ji snyed dang / /bsam rtog ma lus thams cad kun/ /rdo rje gsum gyi sdud pa'o/ /de 'dri'i de nyed gsum pos ni/ /kun khyab gzhan gyi spyod yul min/ /nyag gcig rtogs pa'i spyod yul pas/ /de ni gsang ba'i yi ge'o/ /de bas rdzogs ldan la</text></item>
<item><p>68b.4</p><section></section><text>sogs par/ /de ni snod ni ma gzigs pas/ /rdo rje 'chang ba de yi tshe/ /de 'gyur gsang ba'i don ma bshad/ /pha rol phyin pa la sogs pas/ /bskal par 'bad kyang mi brnyes pa/ /gsang ba'i don 'dis tshe 'di la/ /skad cig thang cig yud tsam gyis/ /sangs</text></item>
<item><p>68b.5</p><section></section><text>rgyas kun gyi byang chub che/ /sku gsum dbyer med sangs rgyas mchog /rdo rje 'chang ba kun gyi gnas/ /bla na med pa des 'gyur ro/ /gong gsungs sems can de dag kun/ /'di yi snod ma yin thos nas/ /byang chub sems dpa' sems dpa' che/ /snying rje gar gyis</text></item>
<item><p>68b.6</p><section></section><text>de dag dus/ /don de zab mor bstan pa'i phyir/ /gsang ba'i yi ge rnam dag pas/ /thun mong gi ni sdug bsngal te/ /de bas bde gshegs rnams kyis bkag /dus 'dir bdag cag snod du gyur/ /de yi chos nyid nyer blangs pas/ /sku gsum rdo rje'i chos nyid</text></item>
<item><p>68b.7</p><section></section><text>de/ /'ga' 'gas rtogs par 'gyur ba'o/ /de ltar bstan pa'i dngos po rnams/ /rnam pa bzhi ru yang dag dbye/ /skyes bu lam dang de sngon 'gro/ /lam gyis bsgrub pa'i 'bras bu'o/ /skyes bu gsum de dang po dang / /cung zad tsam dang ye shes thob/ /bsnyen pa thun</text></item>
<item><p>69a.1</p><section></section><text>mong cig shos kyi/ /bsgrub la 'jug pa'i skyes bu'o/ /rdo rje can gyis bstan pa yi/ /lam gyi rim pa rnam gnyis te/ /bskyed pa yi ni rim pa dang / /rdzogs pa'i rim pa kho na'o/ /bskyed pa'i rim pa bsnyen pa dang / /thun mong thun min sgrub</text></item>
<item><p>69a.2</p><section></section><text>pa la/ /snod dag skye ba'i rim pa gsum/ /bsgom pa'i rim pa ji snyed pa'o/ /rdzogs pa'i rim pa rnal 'byor dang / /phyag rgya las skyes chos thams cad/ /sgyu ma la sogs 'drar bsgrub pa/ /rang bzhin gnas pa'i rnal 'byor ro/ /de yi sngon 'gro rnam gsum ste/ /</text></item>
<item><p>69a.3</p><section></section><text>dkyil 'khor dang ni dam tshig dang / /de yi bsgrub pa'i ngo bo nyid/ /rdo rje 'chang bas rab tu gsungs/ /dkyil 'khor bzhi ste ri mo dang / /lus dang byang sems b+ha ga ste/ /ye shes lnga la sogs pa yi/ /thob byed gnas su yang dag bshad/ /dam tshig la ni rnam gnyis</text></item>
<item><p>69a.4</p><section></section><text>te/ /thun mong sdom par bstan pa dang / /thun mong ma yin sdom pa'o/ /thun mong ma yin rnam gsum ste/ /spang ba'i dam tshig sdom pa dang / /bza' dang bsrung ba'i dam tshig dang / /rnal 'byor snying po sdom pa ste/ /snod sogs rkyen du yang dag bshad/ /dbang gi rnam</text></item>
<item><p>69a.5</p><section></section><text>pa gsum dag ste/ /bum pa'i dbang gi dang po dang / /gnyis pa la ni gsang ba'i dbang / /shes rab ye shes gsum pa'o/ /de ltar de bzhin bzhi pa yang / /bla ma dam pa'i zhal las ni/ /thob pa yin te rnam pa gsum/ /kun la rab tu khyab pa'o/ /'bras bu</text></item>
<item><p>69a.6</p><section></section><text>la ni rnam gnyis te/ /thun mong gi ni grub pa dang / /phyag rgya chen po'i grub pa'o/ /thun mong grub pa rnam pa brgyad/ /rig 'dzin mngon par shes pa lnga/ /mngag gzhug sngags kyi khyad par dang / /a dza las kyi dbye ba'o/ /cig shos rdo rje gsum yin te/ /de dang</text></item>
<item><p>69a.7</p><section></section><text>de ru rab bstan pa'i/ /sangs rgyas nyid grub dngos grub ni/ /yang dag ye shes dbang thob pa'o/ /rnal 'byor chen po'i rgyud rnams kun/ /tshul 'di las ni ma 'das pas/ /shes rab ldan pa rnams kyis kyang / /'di rnams kho na bsgre bar bya/ /gsang dang rab gsang</text></item>
<item><p>69b.1</p><section></section><text>shin tu gsang / /gsang ba 'dus pa zhes bya'i rgyud/ /phra zhing shes dka' bde gshegs rnams kyi yul 'di rtog bral dpyad las 'das/ /'on kyang sangs rgyas ye shes zhabs kyi bla med thugs rje nyi zer gyis/ /bskal par 'dus byas pa yi mun pa kun bsal bde gshegs</text></item>
<item><p>69b.2</p><section></section><text>spyod yul bstan/ /bdag gis cung zad rtogs nas dang po grogs mchog bzang po gsang ba dang / /ko sa la yi grogs mchog dri med pa yi bzang po zhes bya dang / /shes rab lha zhes bya ba'i grogs mchog pany+tsa la yi dur khrod gnas/ /legs pa'i tshul mang shri na len+d+ra yi</text></item>
<item><p>69b.3</p><section></section><text>gtsug lag khang gnas te/ /dge ba'i spun gyis gsol btab rgyud kyi rgyal po de la blo dman pas/ /tshogs ni chung ngus rtogs par bya phyir nga rgyal ma yin dad pa yis/ /bsdus pa'i don dang sgrub pa'i thabs 'di 'bad pas sems khral cher byas la/ /sangs rgyas la</text></item>
<item><p>69b.4</p><section></section><text>sogs dpa' bo mkhas pa rnams kyis bdag la bzod par mdzod/ /de ltar byas pa las byung dge ba dri med de yis 'gro ba rnams/ /'di gzhung rim pas tshogs ni rab rdzogs rig 'dzin la sogs gsum gyis ni/ /tha mal pa yi skad cig sogs bsgres de 'gag de yis</text></item>
<item><p>69b.5</p><section></section><text>bzlog bya ste/ /rang gi phyag rgyas rdo rje 'chang ba thob nas bdud las rgyal gyur cig /dpal gsang ba 'dus pa sgrub pa'i thabs dngos grub 'byung ba'i gter zhes bya ba/ slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya dang / </text></item>
<item><p>69b.6</p><section></section><text>bod kyi lo tsA ba lha btsan po mnga' bdag lha ye shes rgyal mtshan gyis bsgyur cing zhus te gtan la phab pa'o/[ ]@##/ /rgya gar skad du/ yo ga sap+ta nA ma tsa tu ra b+hi She ka ra Na/ bod skad du/ sbyor ba bdun pa zhes bya ba dbang bzhi'i rab tu byed pa/ </text></item>
<item><p>69b.7</p><section></section><text>thams cad mkhyen pa la phyag 'tshal lo/ /gang zhig dpe med tshul ldan pa/ /gnyis med bde chen rang bzhin med/ /thugs rjes rgyas shing bar chad med/ /'gog med sangs rgyas de la 'dud/ /rgyu dang mi rgyu kun khyab pa/ /gang gi snying gi pad dbus su/ /ma shigs</text></item>
<item><p>70a.1</p><section></section><text>thig le dbus gnas pa/ /gzhom med chos la phyag 'tshal lo/ /de 'dra rab tu ston byed pa/ /sems ni de nyid la bzhag pa/ /g.yang sa'i lam sgrol dge 'dun che/ /bla ma dam pa'i zhabs la 'dud/ /lam gyi rim pa sngon 'gro ba/ /dkyil 'khor</text></item>
<item><p>70a.2</p><section></section><text>dam tshig dbang sogs te/ /bum pa la sogs rim pa yis/ /dbang gi dbye ba cung zad brjod/ /dkyil 'khor la sogs rim pa yis/ /thar chen yang dag slu ba ste/ /de nyid med pas mi 'grub pas/ /bzhi pa'i don ni yang dag bshad/ /thams cad mkhyen pas ji skad</text></item>
<item><p>70a.3</p><section></section><text>du/ /rnal 'byor chen po'i rgyud bstan la/ /dbang ni rnam pa gsum dag tu/ /rgyud 'di las ni rab tu bshad/ /bum pa'i dbang ni dang po ste/ /gnyis pa la ni gsang ba'i dbang / /gsum pa shes rab ye shes dbang / /de ltar de bzhin bzhi pa yang / /bla ma'i bka' las</text></item>
<item><p>70a.4</p><section></section><text>shes par bya/ /dbang ni dang po dbye ba yang / /cung zad kyang ni bshad bya ste/ /rgyu yi slob dpon chen po yis/ /de ni yang dag bskur bar 'dod/ /yul mkhar khyim dang glang po sogs/ /rjes mthun de la dbul bar bya/ /de yi thun mong gzhan pa yi/ /sdom pa snod du</text></item>
<item><p>70a.5</p><section></section><text>rung phyir sbyin/ /ri mo dang ni lus kyi ni/ /dkyil 'khor du ni de nyid thob/ /rig dang 'di rgyu slob dpon dbang / /cho ga'i rim pa bzhin du bshad/ /de yi rang gi ngo bo ni/ /sku yi rdo rje'i rang bzhin no/ /srog gcod la sogs snga phyi yi/ /dag dang nyes par mi 'gyur ro/ /thabs</text></item>
<item><p>70a.6</p><section></section><text>kyis khyad par 'phags pa'i phyir/ /sa brgyad pa ru yang dag bshad/ /sbyor gsum yan lag bcas pa ru/ /de la yang dag bstan par bya/ /gzugs la sogs pa'i yul rnams kyi/ /snang srid dben par rtogs pa'o/ /snod du rung phyir bum pa ste/ /blugs gtor</text></item>
<item><p>70a.7</p><section></section><text>dag par byed pas dbang / /'di ni yang dag rgyu rim pa'i/ /lung gis nges par bshad pa'o/ /dang po'i dbye ba bstan nas ni/ /gnyis pa yang ni bshad bya ste/ /rgyu dang rkyen gyi slob dpon gyis/ /dbang bskur de ni yang dag thob/ /gser dang dngul la sogs pa</text></item>
<item><p>70b.1</p><section></section><text>yi/ /rjes mthun de la dbul bar bya/ /srog gcod la sogs thun mong pa'i/ /sdom pa snod du rung phyir sbyin/ /lhag pa byang sems zhes bya ba'i/ /dkyil 'khor du ni de nyid thob/ /blo yi bye brag gis bskur ba'i/ /cho ga'i rim pa bzhin du bshad/ /de yi rang</text></item>
<item><p>70b.2</p><section></section><text>gi ngo bo ni/ /gsung gi rdo rje'i rang bzhin no/ /brdzun la sogs pa snga phyi yi/ /ngag dang nyen par mi 'gyur ro/ /thabs kyis rab tu phye ba'i phyir/ /dgu dang bcu la yang dag gnas/ /rdo rje bzlas pa'i ngo bo yis/ /sgyu 'dra'i ting 'dzin bstan par bya/ /mig sogs nang</text></item>
<item><p>70b.3</p><section></section><text>gi chos rnams kyi/ /snang srid dben par rtogs pa'o/ /bsgrags min phyir na gsang ba ste/ /blugs gtor dag par byed pas dbang / /'di yang brgyud pa'i rim pa yi/ /lung gis yang dag bshad pa'o/ /gnyis pa'i dbye ba bstan nas su/ /gsum pa yang ni bstan</text></item>
<item><p>70b.4</p><section></section><text>par bya/ /rgyu dang rkyen dang lhan cig byed/ /slob dpon gsum gyis thob pa'o/ /pad+ma rA ga pur sha sogs/ /rjes mthun de la dbul bar bya/ /dkyil 'khor bri ba la sogs 'gog /sdom pa mchog ni sbyin pa'o/ /b+ha ga rnam dag ces bya yi/ /dkyil 'khor du ni de nyid</text></item>
<item><p>70b.5</p><section></section><text>thob/ /shes rab dbang dang ye shes dbang / /cho ga'i rim pa gzhan du bshad/ /de yi rang gi ngo bo ni/ /thugs kyi rdo rje'i rang bzhin no/ /brnab sems la sogs snga phyi yi/ /ngag dang nye bar mi 'gyur ro/ /thabs kyi khyad par phye ba'i phyir/ /rdo rje lta bur yang dag gnas/ /</text></item>
<item><p>70b.6</p><section></section><text>mchog gi dngos grub sgrub pa'i phyir/ /brtul zhugs cho ga de la bstan/ /gzung dang 'dzin pa'i ngo bo yis/ /chos kun dben par rtogs pa'o/ /shes rab las kyi ye shes te/ /ma rtogs rtogs phyir dbang yin no/ /'di yang brgyud pa'i rim pa yi/ /lung gis yang</text></item>
<item><p>70b.7</p><section></section><text>dag bshad pa'o/ /da ni yang dag bshad bya ba/ /bzhi pa mngon par byang chub pa/ /bla ma'i zhal nas nges thob pa/ /sbyor ba bdun gyi de nyid bshad/ /rang bzhin gnas phyir slob dpon med/ /rin thang med phyir yon med de/ /sdom pa pas ni sdom pa med/ /de nyid dkyil</text></item>
<item><p>71a.1</p><section></section><text>'khor dkyil 'khor med/ /stobs kyis thob phyir dbang med de/ /spyi pas rang gi ngo bo med/ /chos kun gnyen po gnyen po med/ /rdo rje 'dzin gnas sa med de/ /rang bzhin med phyir cho ga dang / /lta ba nges tshig med pa ru/ /bla ma yis ni yang</text></item>
<item><p>71a.2</p><section></section><text>dag bshad/ /shes rab las skyes ye shes ni/ /bzhi pa yin par shes par bya/ /mkha' gnyis rab tu sbyor ba yis/ /man ngag tu ni de nyid brtag /legs par goms pa'i phyag rgya las/ /'bad pa'i bya bas rtogs pa na/ /'dod chags chags bral bar ma</text></item>
<item><p>71a.3</p><section></section><text>ste/ /sbyor ba bdun gyi mtshan nyid do/ /nam mkha'i khams ni rdo rje sbyor/ /yang dag spyan can bde chen 'byung / /gang gang yang dag dga' byed chags/ /dga' gnyis rab tu dben nyid mthong / /pad+ma'i dkyil du rdo rje nor/ /pad snying la ni 'byor pa ste/ /rdo rje'i skyil mo krung</text></item>
<item><p>71a.4</p><section></section><text>nang sems/ /nor bu rab tu mthong byas pas/ /gang de nyid ni ye shes te/ /'di nyid rdzogs pa'i rim pa ru/ /bla ma'i zhal snga nas kyis bshad/ /de la sbyor ba bdun gyis ni/ /rim pa bzhin pa shes par bya/ /ci lta zhe na/ legs par bsgoms dang lhan cig tu/ /ji</text></item>
<item><p>71a.5</p><section></section><text>skad bshad pa'i cho ga yis/ /nang nas 'khor lo gsal bya ste/ /sor mo cung zad go byas te/ /snying 'dir dran pa nyams pa dang / /spyi bor skra grol gos kyang 'dor/ /rngul chu thigs pas lus kun khyab/ /brtan pa'i ngang tshul shor nas ni/ /rang gi ba spu kun kyang g.yo/ /</text></item>
<item><p>71a.6</p><section></section><text>mig dmar phra bas rab bltas pa'i/ /dga' ba'i ye shes yang dag 'byung / /rtag pa'i mdog gis yang dag brgyan/ /de ni dpe med bde rdzogs so/ /nam mkha' lta bu'i sku la ni/ /mtshan dang dpe byad kyis brgyan pa/ /'ja' tshon lta bur rab gsal ba/ /gsal</text></item>
<item><p>71a.7</p><section></section><text>ba nyid ni ma skyes pa'i/ /sku chen dang du blangs gyur na/ /chos kyi sku dang sprul sku yang / /stobs kyis 'byung bar 'gyur ba'o/ /rdo rje 'dzin pa chen po yi/ /sku che blta bas mi ngoms pa'i/ /zhal gsum phyag drug ltar snang ba/ /mchog kun ldan pas rig mas 'khyud/ /</text></item>
<item><p>71b.1</p><section></section><text>shes rab ye shes dbang dus su/ /mtshan nyid de yi tshul du gnas/ /ye shes dbang du gyur pa yis/ /brtul zhugs la sogs rim pa yis/ /gnas nas de yi don sgrub tshe/ /de yi dus su de 'thob pa'o/ /dpe med bde rdzogs kyi le'u ste dang po'o// //</text></item>
<item><p>71b.2</p><section></section><text>da ni rab tu bshad bya ba/ /dpe med bde rdzogs sku de yang / /pha rol phyin pa'i rdzogs sku las/ /khyad par mthong bar bya ba'i phyir/ /rang 'od rig ma dang ldan pas/ /sbyor ba gnyis pa bshad par bya/ /gnyis med dang bral sku de ni/ /longs spyod rdzogs pa tsam yin la/ /</text></item>
<item><p>71b.3</p><section></section><text>de dang mnyam pa dag pa'i phyir/ /rang gi rig mas 'khyud pa'o/ /de la gnyis kyi spros med pas/ /dngos po kun la ma zin pa'i/ /rgyu ni de la yod pa'o/ /de 'dra ma yin 'di la ni/ /gnyis su med pa dang ldan pa'o/ /'dod chags chen po'i bde ba yis/ /'dod pa'i 'bras</text></item>
<item><p>71b.4</p><section></section><text>chen rab sbyin pas/ /de bas rgyud chen 'di las ni/ /sbyor ba 'di ni bshad pa yin/ /ye shes dang ni chos nyid dang / /don dam dang ni kun rdzob dang / /thabs chen dang ni shes rab dang / /bde ba dang ni byang sems sogs/ /de ltar gnyis kyi rnam pa kun/ /dbyer med</text></item>
<item><p>71b.5</p><section></section><text>mtshon phyir gnyis med de/ /sgyu ma'i skyes bu bud med las/ /shes rab ye shes dbang dus su/ /dga' ba'i ye shes dus su ni/ /khyad par gnyis med rang 'byung ba/ /gnyis su med par de la bshad/ /rnal 'byor gsum pas brtul zhugs kyi/ /spyod pa'i tshe ni de bzhin du/ /</text></item>
<item><p>71b.6</p><section></section><text>gnyis med 'gyur bar 'gyur ba ru/ /nges pa nyid du bshad pa yin/ /gnyis su med pa'i sbyor ba ste gnyis pa'o// //da ni rab tu bshad bya ba/ /dga' ba bar ma'i ye shes mchog/ /chos skur yang dag nges pa yi/ /lus sems gnyis med byed bshad pa/ /bde ba de ni</text></item>
<item><p>71b.7</p><section></section><text>ma lus kyis/ /sems can kun la gnas gyur kyang / /de las 'di ni khyad mthong phyir/ /chen po ru ni rab tu 'dod/ /rgyas pa dang ni sim pa dang / /nyon mongs med dang bar chad med/ /khyab cing 'gog pa yod med par/ /ji srid 'khor ba gnas kyi bar/ /rgyun mi 'chad pa'i</text></item>
<item><p>72a.1</p><section></section><text>tshul gyis su/ /de nyid du ni rab tu 'jug/ /de 'dra'i bde chen khyad par ni/ /shes rab ye shes la yang med/ /legs goms phyag rgya rtogs pa dang / /mi rtag zhing ni nyon mongs dang / /rdo rje pad+ma bskyod dus su/ /rdul ni tsha ba drag pa dang / /kun la ma</text></item>
<item><p>72a.2</p><section></section><text>khyab phyir dang ni/ /lus kun la ni ma rgyas dang / /nor bu tsam la gnas pas dang / /yud tsam gyis ni 'gog pa ste/ /de phyir chen po zhes mi bya/ /'on kyang shes rab ye shes la/ /bde chen mtshan nyid gzugs su gnas/ /de bas legs goms phyag rgya las/ /u</text></item>
<item><p>72a.3</p><section></section><text>dum+WA ra'i me tog ltar/ /rlung dang rang gi bya ba yis/ /skyes bu gang la thang cig tu/ /bde ba de nyid rdo rje ru/ /'dug byas 'dar ba'i dus su ni/ /skyes bu de yis rab tu brtag/ /mi gnas kyang ni mi slu'i phyir/ /bde ba chen po zhes su bshad/ /'di ni dngos po thams cad kyis/ /</text></item>
<item><p>72a.4</p><section></section><text>mtha' yi de bzhin nyid yin par/ /bla ma mchog rnams kun gyis bshad/ /sbyor ba gzhan kun sbyor ba 'di'i/ /yan lag tu ni shes par bya/ /rnal 'byor ye shes dbang gyur pas/ /brtul zhugs la sogs rig ma yis/ /gnas nas de yi don sgrub tshe/ /de yi dus su</text></item>
<item><p>72a.5</p><section></section><text>de thob pa'o/ /bde ba chen po'i sbyor ba ste gsum pa'o// //da ni rab tu bshad bya ba/ /dngos po kun la rnal 'byor gyis/ /phyin log rab tu bzlog pa'i phyir/ /sbyor ba bzhi pa bshad par bya/ /rang bzhin med phyir rang bzhin med/ /gcig dang du ma'i rang bzhin dang / /</text></item>
<item><p>72a.6</p><section></section><text>bral phyir stong pa nyid du gsungs/ /dngos po kun la mu stegs dang / /nyan thos gnyis dang rnam shes smra/ /dbu ma pa yi gzhung gis su/ /tha dad so sor rtog pa yang / /'di nyid la ni yongs 'khrul te/ /so sor kun du rtog pa'o/ /de dag kun kyang don dam pa/ /rtogs pa</text></item>
<item><p>72a.7</p><section></section><text>min pas bla dang bcas/ /de bas de yi rang bzhin kun/ /med pas 'di kun sgyu ma dang / /smig rgyu sogs pa'i dkyil 'khor gyi/ /'khor lo ru ni yang dag bshad/ /de bas de la bdag po dang / /gzung ba dang ni 'dzin pa'i chos/ /dngos po'i ngo bor 'dzin pa dang / /'khor ba dang ni</text></item>
<item><p>72b.1</p><section></section><text>mya ngan 'das/ /gnyis su 'dzin pa yod pa med/ /'di kun mya ngan 'das pa yi/ /'khor lo 'di ni nges pa yin/ /de la rang bzhin med pa dang / /bsres pa'i don ni mchog tu gsung / /dngos po kun gyi nang nas kyang / /rang bzhin med pa gtso bor bshad/ /ci phyir rgyal ba'i</text></item>
<item><p>72b.2</p><section></section><text>sras rnams kyis/ /'di bsgoms pas ni sangs rgyas kyi/ /phun sum tshogs pa thams cad 'grub/ /kha cig gis ni gzhung dag gi /chad pa'i stong pa stong pa min/ /rang bzhin med pa ma yin no/ /de yi rang bzhin de yin no/ /de ni lung skal can yin pas/ /de ltar gang</text></item>
<item><p>72b.3</p><section></section><text>bsgom rnal 'byor pas/ /bzung sgrub ma legs sbrul sogs bzhin/ /de bas rang bzhin med pa 'di/ /bde ba chen po'i skad cig la/ /dngos po thams cad dang bral ba/ /gang min bsal ba bsal ba ni/ /rang bzhin med par bshad pa ste/ /rang bzhin med dang de bzhin nyid/ /</text></item>
<item><p>72b.4</p><section></section><text>chos nyid dang ni chos mnyam pa/ /don dam la sogs rnam grangs kyang / /rang bzhin med pa 'di nyid las/ /der ni gzhan dag ma gsungs so/ /dngos po kun ni gzhig pa dang / /gzhom pa yis ni stong pa min/ /de 'dra'i stong pa la sems kyis/ /dus gsum du ni gtad pa yi/ /</text></item>
<item><p>72b.5</p><section></section><text>stobs kyis rang bzhin med par 'gyur/ /med pa nyid ni rgyu sogs kyis/ /dkyil 'khor yang dag 'gog mi 'gyur/ /mi 'gog dus na rang bzhin med/ /rnal 'byor gsum pas brtul zhugs kyis/ /spyod pa de don sgrub pa ni/ /de yi dus su de thob pa'o/ /rang bzhin med pa'i</text></item>
<item><p>72b.6</p><section></section><text>sbyor ba ste bzhi pa'o// //da ni rab tu bshad bya ba/ /rang bzhin med pa'i sbyor ba yis/ /bkra shis med pa dgag don du/ /sbyor ba lnga pa bshad par bya/ /thugs rjes rgyas pa 'di med par/ /rnam pa kun gyi sems can don/ /byed par nus pa ma yin te/ /de bas thams cad</text></item>
<item><p>72b.7</p><section></section><text>mkhyen pa rnams/ /thugs rjes gang bas rgyas pa ste/ /khams gsum gyi ni sems can rnams/ /sdug bsngal rgyu dang bcas pa las/ /grol bar 'dod par thugs rje'o/ /thugs rje de yang rnam gsum ste/ /sems can ma lus thams cad kun/ /sdug bsngal de rgyu</text></item>
<item><p>73a.1</p><section></section><text>las 'gog par/ /rtse gcig dmigs pa gtong ba ni/ /las dang po yis shes par bya/ /khams gsum 'di ni chos dbyings tsam/ /de la sems can ming yang med/ /don dam par yang ming yang med/ /don dam par yang mi dmigs la/ /sa gnas</text></item>
<item><p>73a.2</p><section></section><text>byang chub sems dpa'o/ /dmigs pa thams cad dang bral ba/ /ji ltar nam mkha'i khams su yang / /sprin byung lta bur snang ba ni/ /sangs rgyas bcom ldan 'das rnams kyi/ /thugs rje chen po yin par gsungs/ /de 'dra'i snying rjes rje btsun che/ /rdo rje 'dzin pa rgyas pas</text></item>
<item><p>73a.3</p><section></section><text>na/ /thugs rjes rgyas pa zhes bshad do/ /'khor ba ji srid yod kyi bar/ /dkyil 'khor 'khor lo'i rim pa dang / /shAkya thub pa la sogs pa'i/ /gzugs kyis gdul bya'i rgyud la ni/ /ji ltar 'dul ba der snang ste/ /kun don byed par shes par bya/ /sprul sku 'di ni dang po ru/ /</text></item>
<item><p>73a.4</p><section></section><text>dga' bral shes pa'i dus su ni/ /thig le 'gog bar gyur ba ste/ /nam mkha'i khams kun gang 'gyur ba'i/ /gzugs kyis rab tu gnas pa'o/ /ji ltar yid bzhin nor bu ni/ /mi rtog bzhin du skal ldan la/ /don rnams byed de de bzhin du/ /bde chen rang bzhin med pa</text></item>
<item><p>73a.5</p><section></section><text>las/ /dmigs pa med kyang don 'byung ba'o/ /ye shes dbang du gyur pa yis/ /brtul zhugs la sogs rim pa yis/ /gang tshe de don bsgrub pa na/ /de yi dus su de thob pa'o/ /thugs rjes rgyas pa'i sbyor ba ste lnga ba'o// //da ni rab tu bshad bya ba/ /dpe med bde</text></item>
<item><p>73a.6</p><section></section><text>rdzogs chos sku dang / /thugs rje sku yi ngo bo ste/ /res 'ga' ba nyid dgag pa'i phyir/ /sbyor ba drug pa bshad par bya/ /dpe med bde rdzogs sku chen yang / /mi gnas mya ngan 'da' tshul gyis/ /rgyun mi 'chad pa'i tshul gyis ni/ /rgyud dag rnams la rtag tu snang / /de bzhin</text></item>
<item><p>73a.7</p><section></section><text>bde chen chos sku yang / /khyab dang rgyas pa'i tshul gyis su/ /nam mkha' ji srid gnas kyi bar/ /rgyun mi 'chad pa'i tshul gyis 'jug /thugs rje'i rang bzhin sku de yang / /gdul bya ji ltar mos pa ltar/ /srid pa srid du gnas nas ni/ /bar chad med par rgyun du 'jug /</text></item>
<item><p>73b.1</p><section></section><text>de 'dra'i rgyun mi 'chad pa'i sku/ /mi gnas mya ngan 'das pa ste/ /bsgrub par bya ba'i mtshan nyid do/ /shes rab ye shes dbang dus su/ /dga' ba gsum gyi gnas skabs su/ /skad cig gnyis sogs chu tshod dang / /nyin gcig zla ba lo la sogs/ /gnas pa</text></item>
<item><p>73b.2</p><section></section><text>rgyun mi 'chad ces bya/ /phyis kyi 'bras bu mi slu phyir/ /de la yang ni de skad du/ /bla ma'i zhal nas bshad pa yin/ /ye shes dbang du gyur pa yis/ /brtul zhugs cho ga de bsgrub tshe/ /de yi dus su de thob nas/ /de nas 'khor ba'i mtha' yi bar/ /rgyun gyi rtag tu</text></item>
<item><p>73b.3</p><section></section><text>gnas pa'o/ /rgyun mi 'chad pa'i sbyor ba ste drug pa'o// //da ni rab tu bshad bya ba/ /dpe med bde rdzogs sku chen dang / /bral ba dgag par bya ba'i phyir/ /sbyor ba bdun pa bshad par bya/ /gong du yang dag gsungs pa yi/ /dga' ba'i ye shes dus byung ba'i/ /</text></item>
<item><p>73b.4</p><section></section><text>dpe med bde rdzogs rigs ldan sku/ /lan cig byung nas med pa ni/ /'gog pa zhes ni rab tu bya/ /'gog pa de las byung ba na/ /phyis kyi 'bras bu mchog gyur pa/ /'gog pa med par shes par bya/ /snying rje che ba'i dbang gis ni/ /'khor ba ji srid bar du ni/ /dbang phyug</text></item>
<item><p>73b.5</p><section></section><text>brgyad kyi bcom ldan 'das/ /mi g.yo gzhug phyir 'gog med dang / /gnas la yang ni de bzhin du/ /mkhas pa rnams kyis shes par bya/ skal ldan rnams kyi sngon du yang / /shes rab ye shes dbang dus su/ /bla ma'i zhal las nges thob pa/ /dga' dang dga'</text></item>
<item><p>73b.6</p><section></section><text>ba bar ma dang / /dga' bral dga' ba 'gog pa las/ /de 'dra'i sems rgyun myong ba ste/ /'gog pa med pa zhes bshad do/ /ye shes dbang du gyur pa yis/ /brtul zhugs la sogs spyod pa la/ /gnas nas de yi don bsgrub tshe/ /de yi dus su de thob pa'o/ /bya ba byas</text></item>
<item><p>73b.7</p><section></section><text>pa'i dbang phyug che/ /mtha' yi pha rol phyin pa'i mchog /mi gnas mya ngan 'das pa ste/ /rdo rje 'dzin pa chen po'o/ /'gog pa med pa'i sbyor ba ste bdun pa'o// //de ltar sbyor bdun ldan pa yi/ /bzhi pa mngon par byang chub pa/ /rnam pa kun gyi mchog ldan pa'i/ /thams</text></item>
<item><p>74a.1</p><section></section><text>cad mkhyen par 'gyur ba'o/ /dpal ldan sangs rgyas kun gyi bdag /rdo rje 'chang ba kun gyi gnas/ /chos rnams kun gyi chos nyid ni/ /sangs rgyas kun gyi thabs bya'o/ /de ni 'khor ba ji srid kyi/ /bar du gnas pas rtag pa'o/ /sangs rgyas</text></item>
<item><p>74a.2</p><section></section><text>sems can thams cad kyi/ /ngo bor gyur pas gcig pa'o/ /de la sgrib pa bzhi yi ni/ /tsha ba med pas bsil ba'o/ /'khor dang mya ngan 'das pa ni/ /gcig tu gyur pas bde ba'o/ /gzugs la sogs pa rtog pa yis/ /ma gos phyir ni mi gdung ba'o/ /phyin log 'khrul</text></item>
<item><p>74a.3</p><section></section><text>rtog dang bral bas/ /dag cing dri ma med pa'o/ /zab gsal byang chub las mi ldog /gzhan don mdzad pas dga' ba'o/ /chos nyid dang ni sems can la/ /sems mnyam gzhag pas yid dang ba/ /'di ni bde ba chen po yi/ /ro myang ba yi mtshan nyid brgyad/ /rdzogs</text></item>
<item><p>74a.4</p><section></section><text>pa'i rim pa'i rnal 'byor pa/ /bzhi pa'i don ni bla med pa'o/ /dngos po kun la cher gnas dang / /gang mi gsal ba'i dngos po ru/ /de nyid bla ma dam pa yi/ /zhal nas nges par thob pa la/ /som nyi yid gnyis mi bya'o/ /de yi ngo bo bshad nas ni/ /rnam grangs dag dang</text></item>
<item><p>74a.5</p><section></section><text>bshad par bya/ /'dod chags dang ni bar ma dang / /chags bral du ni shes par bya/ /dga' dang dga' ba bar ma dang / /dga' bral gyi ni dga' ba'o/ /bde rdzogs sku dang chos sku dang / /sprul sku ru ni shes par bya/ /sku dang gsung dang thugs dang ni/ /stong dang mtshan med smon</text></item>
<item><p>74a.6</p><section></section><text>pa med/ /gsang dang gsang chen shin tu gsang / /rnal 'byor lhag pa'i rnal 'byor dang / /rnal 'byor chen po zhes bya'o/ /bdag dang gzhan dang lhan cig byed/ /dpal gsum du ni shes par bya/ /dang po rnal 'byor las rgyal mchog /dkyil 'khor rgyal mchog shes par bya/ /</text></item>
<item><p>74a.7</p><section></section><text>thig le phra mo gsang sngags bzlas/ /rnam pa gsum du shes par bya/ /dam tshig gsum dang ting 'dzin dang / /ye shes sems dpa' shes par bya/ /lus dang b+ha ga byang sems kyi/ /dkyil 'khor gsum du shes par bya/ /bum pa dang ni gsang ba dang / /shes rab ye shes shes par</text></item>
<item><p>74b.1</p><section></section><text>bya/ /de la sogs pa'i dam tshig gi /bzhi pa yi ni tshig gi ni/ /de 'dra'i rang bzhin mi shes la/ /de nyid sngags kyi sku ru bshad/ /dpe med bde rdzogs ye shes sku/ /hUM sogs bskyed pa'i lha yi gzugs/ /bzhis bsgrub sku ru rab tu gnas/ /gang gi bzhi la gnas</text></item>
<item><p>74b.2</p><section></section><text>byed phyir/ /bar chad med cing 'gog pa med/ /de ltar dpal ldan gsang 'dus su/ /rtog pa yi ni rnal 'byor pas/ /bskyed pa'i rim pa la brten te/ /bzhi pa'i don la spyod par 'gyur/ /de 'dra'i don rnams mi shes pas/ /phyi rol don la mngon zhen te/ /rin chen sems</text></item>
<item><p>74b.3</p><section></section><text>ni dri can byas/ /des na dge dang mi dge ba'i/ /las byas pas ni mtho ris dang / /dmyal la sogs par 'tshod 'gyur ba/ /chos 'di rang bzhin gyis dag pas/ /rnam rtog dra bas blun byas la/ /dge sdig phung po gnyis su brtags/ /de spangs nas ni skye med pa'i/ /rang bzhin</text></item>
<item><p>74b.4</p><section></section><text>don ni rtogs par bya/ /yang dag don du dge spangs na/ /dge ba smin pas smos ci dgos/ /dper na mi gang chu klung gi /pha rol tu ni 'gro ba dag /rtswa shing la sogs bsdus byas pas/ /chu las rgal ba'i gzings byas te/ /de la 'jug ste rab brgal nas/ /bor te bde bar</text></item>
<item><p>74b.5</p><section></section><text>'gro ba ltar/ /de bzhin bzhi po'i ngo bo yi/ /don rtogs pas na 'bad rtsol gyis/ /bya ba de la ci zhig bya/ /de phyir bla ma dam pa nyid/ /mnyes byas dbang gi don mchog gi /bdud rtsi mchog 'di gang zag gang / /bdag gzhan don du 'thung byed pa/ /gang de rgyal ba'i sras zhes</text></item>
<item><p>74b.6</p><section></section><text>bya/ /de phyin chad ni gang cung zad/ /'dod chags la sogs dngos po rnams/ /bdud rtsir zin phyir de la dbul/ /skyon gyis gos par mi 'gyur ro/ /bsgom par ldan pa smos ci dgos/ /de ni ma 'ongs rdzogs sangs rgyas/ /de ni yang dag rkang gnyis mchog /de ni 'khor ba'i</text></item>
<item><p>74b.7</p><section></section><text>pha rol son/ /de ni phyin log khur chen bor/ /de ni bya ba thams cad byas/ /de ni kun gzigs rnams kyis bzhag /de ni gang du gnas gyur kyang / /sangs rgyas kyi gdung ma tshang pas/ /bstan pa rin chen gnas pa yi/ /gtso bo ru ni de gnas so/ /de ni gang du 'dug kyang rung / /</text></item>
<item><p>75a.1</p><section></section><text>de dang de ru 'jig rten mgon/ /bzhugs dang bzhud par shes par bya/ /rnal 'byor de la thams cad kyis/ /dngos po kun gyis phyag byar 'os/ /srid gsum bdag po kun gyis kyang / /dkyil 'khor mchod pa 'os pa yis/ /de bzhin gshegs pa</text></item>
<item><p>75a.2</p><section></section><text>kun gyis kyang / /nyin re lan gsum byon nas ni/ /phyag byed cing ni bsngags brjod na/ /gzhan ma rnams ni smos ci dgos/ /de bas kun nas 'bad pa yis/ /bla ma yang dag mnyes byas te/ /bzhi pa'i don mchog blang byas nas/ /dgon pa'am yang na grong gi mthar/ /</text></item>
<item><p>75a.3</p><section></section><text>gang rung ci rung de lta rung / /gnas nas bla ma'i zhal snga yi/ /bskyed pa'i rim pa bsnyen bya ste/ /rdzogs pa'i rim pa rtogs par bya/ /dngos po thams cad dngos med pas/ /rgyu sogs don ni rtogs pa dang / /rdo rje pad+ma spyad pa dang / /bdud rtsi lngas ni rang dgar byed/ /'dod pa'i</text></item>
<item><p>75a.4</p><section></section><text>yon tan lnga la ni/ /rnal 'byor ci dgar spyod byed cing / /gsang bar bya ba'i chos gsang bas/ /gsang zhing sbas te spyad par bya/ /longs spyod chen po dka' thub dang / /bsam gtan smyon pa'i tshul gyis su/ /de 'dra'i ngo bo ma shes pas/ /lag pa dang ni rkang pa dang / /</text></item>
<item><p>75a.5</p><section></section><text>mig sogs sbyin pa btang bas kyang / /bskal pa chen po brgya ru yang / /bdud rtsi'i ro thob mi 'gyur ro/ /de bas dngos po 'di gcig gis/ /dam pa rtog pa thams cad spangs/ /zab cing legs par gsal ba'i sku/ /kun nas 'od zer 'phro ldan pa/ /kun du bzang por rang</text></item>
<item><p>75a.6</p><section></section><text>gi yid/ /rnal 'byor gang gis sgom mi byed/ /de bsgoms pas ni tshe 'di la/ /zla ba drug gis dngos grub mchog /the tshom med par 'grub pa ste/ /su yis dngos po de bzlog 'gyur/ /'khor lo gcig pa'i shing rta la/ /rta bdun sbrul gyi thag pas sbrel/ /kha khrid ro</text></item>
<item><p>75a.7</p><section></section><text>smad med pa yis/ /mkha' la khrid nas mtha' ru phyin/ /rang dang gzhan don byed pa ltar/ /dngos po yi ni chos kun dang / /mdzes gyur min ltar snang gyur kyang / /rang dang gzhan gyi dngos grub pas/ /skyes bus 'di ni blang bar 'os/ /dal 'byor 'di ni g.yo bas na/ /drag</text></item>
<item><p>75b.1</p><section></section><text>po'i rlung gis mar me ltar/ /skad cig du ni mi snang 'gyur/ /de bas de nyid bsam par 'os/ /de 'dra'i rang bzhin ngo bo la/ /sgom pas rtag tu mnyam zhog la/ /khyab bdag rim bzhin rtogs gyur cing / /bdag ni rtag tu gsol ba 'debs/ /dpal ldan 'dus pa'i rgya</text></item>
<item><p>75b.2</p><section></section><text>mtsho las/ /bla ma'i zhal sngas bsgrub pas na/ /sbyor ba bdun gyi bdud rtsi mchog /sman pa'i zhabs kyis thob pa'o/ /de 'dra'i bdud rtsi de la ni/ /'thung byed de ni log pa yin/ /rtog pa yis ni rab 'ching ba'i/ /nad ni kun nas med gyur cig /de med pas na sems can</text></item>
<item><p>75b.3</p><section></section><text>kun/ /yang dag phung po rgyas 'gyur te/ /sbyor ba bdun gyi rang bzhin mchog /'bras bu de nyid rtogs par shog /sbyor ba bdun po zhes bya ba dbang bzhi'i rab tu byed pa slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya dang / </text></item>
<item><p>75b.4</p><section></section><text>bod kyi lo tsA ba mnga' bdag lha ye shes rgyal mtshan gyis bsgyur ba'o//[ ]@##/ /rgya gar skad du/ ma hA ba liM bi d+hi/ bod skad du/ gtor ma chen po'i cho ga /thams cad mkhyen pa la phyag 'tshal lo/ /gang zhig shes bya'i sgrib sogs rab spangs</text></item>
<item><p>75b.5</p><section></section><text>nas/ /me long la sogs ye shes yang dag ldan/ /gsum gyi 'khor lo don byed rab mchog gtso/ /'jam dbyangs de la 'dud cing bla ma la'ang / /rnal 'byor rnams kyi bar chad zhi byas nas/ /mngon par don ni rab bsgrub phyir/ /sangs rgyas ye shes zhal snga'i</text></item>
<item><p>75b.6</p><section></section><text>rim 'ongs pa/ /ma lus bstan pa'i gtor ma bshad par bya/ /mchod sbyin rnams ni thams cad kyi/ /gtso bo gtor ma'i las yin te/ /rnal 'byor rnams ni de bsgrub 'dod/ /cho ga 'di la 'bad par bya/ /gang phyir gzhan don gnyer ba'am/ /dngos grub bsgrub bya'i</text></item>
<item><p>75b.7</p><section></section><text>las byed na/ /bzlas dang sbyin sreg gnyis ka bas/ /gtor ma'i las 'di mchog tu gsungs/ /de yi las ni 'di lta ste/ /bdag nyid bsgyur dang de mgron dang / /de yi yo byad bsngo ba dang / /gsol gdab gshegs su gsol ba'o/ /dang por bdag nyid yi dam</text></item>
<item><p>76a.1</p><section></section><text>lhar/ /sku dang mkhyen pa bya ba dbang / /rim pas thams cad rdzogs bsgoms nas/ /zhi phyir don grub gtor ma gtang / /'khor lo la sogs khang pa yis/ /phyogs bzhi mtshams bzhir stegs bu brgyad/ /brgya byin dbang ldan bar du gcig /chu dang</text></item>
<item><p>76a.2</p><section></section><text>bden bral bar du gcig /dam pa'i dri yis bcu po byug /mdzes pa'i me tog rnams kyis brgyan/ /glu dang gar dang gdugs sogs pas/ /nus pa ji snyed kyis brgyan bya/ /de nas rang nyid rnal 'byor pas/ /dngos grub myur du mi 'thob phyir/ /'khor lor bcas pa'am</text></item>
<item><p>76a.3</p><section></section><text>yang na ni/ /khros pa'i thams cad nag por bsgyur/ /de yi ye shes sems dpa' las/ /'od zer lcags kyu nag 'phros pas/ /phyogs skyong rang rang phyogs gnas pas/ /chung ma 'khor bcas dgug par bya/ /brgya byin ser po spyan stong pa/ /rdo rje 'dzin pa sha tsir bcas/ /glang</text></item>
<item><p>76a.4</p><section></section><text>chen rab tu brtan pa la/ /chibs pa shar gyis stegs dbus/ /dgug bya de g.yon mkha' lding la/ /zhon pa'i khyab 'jug nag po ste/ /g.yas pa rtse gsum 'khor lo 'dzin/ /g.yon du dung dang nor bu 'dzin/ /de steng dgug bya shar lho yi/ /stegs steng ra zhon me lha yi/ /</text></item>
<item><p>76a.5</p><section></section><text>ral ba'i dbu rgyan dmar mdog can/ /skyabs sbyin phreng 'dzin g.yon du ni/ /dbyug pa gu n+d+he 'dzin pa dgug /de bzhin lho yi stegs steng du/ /dgug bya ma he la zhon pa/ /gshin rje nag po brkyang bskum tshul/ /rgyan 'bar phyag na dbyug pa dang / /sdigs mdzub 'dzin pa gnas</text></item>
<item><p>76a.6</p><section></section><text>par bya/ /lho nub stegs steng la dgug pa/ /mi ro la zhon brkyang bskum tshul/ /gcer bu mche gtsigs skra bzhin gnag /bden bral gri dang ka pA la 'dzin/ /nub kyi stegs bu'i steng dgug pa/ /mkha' 'gro lto 'phye zhon pa yi/ /chu lha dkar po klu zhags 'dzin/ /klu</text></item>
<item><p>76a.7</p><section></section><text>mgo bdun pa zhabs klu gcig /de bzhin nub byang steng dgug pa/ /dgo ba ser zhon rlung lha ljang / /phyag gnyis rlung gi gos 'dzin cing / /nam mkha'i khams su brkyang pa'o/ /byang gi stegs bu la dgug pa/ /mi zhon gnod sbyin ser po ste/ /bi dza pU ra sa bon</text></item>
<item><p>76b.1</p><section></section><text>gang / /ne'u le btsir nas 'dzin pa'o/ /de steng byi ba la zhon pa/ /log 'dren dpon po glang chen mgo/ /dkar po la phug phreng ba dang / /mngar bsres dbyug 'dzin dgug pa'o/ /byang shar stegs bu la dgug pa/ /glang la zhon pa'i dbang phyug dkar/ /ral can</text></item>
<item><p>76b.2</p><section></section><text>rus pa'i phreng ba can/ /kha T+wAM rnge'u chung 'dzin pa'o/ /brgya byin dbang ldan bar dgug pa/ /rta bdun shing rta la zhon pa/ /nyi ma dmar po zer bcas pa/ /phyag mtshan pad+ma dmar po 'dzin/ /de g.yon ut+pal gnas pa/ /zla ba dkar po la gnas pa/ /phreng ba 'dzin pa 'khor dang bcas/ /bkug</text></item>
<item><p>76b.3</p><section></section><text>nas de ru gnas pa'o/ /de nyid dbus su de steng dgug /ngang pa zhon pa tshangs pa che/ /thung du zhal bzhi tshangs skud can/ /tshon po phreng ba dbyug pa 'dzin/ /klu dang cig shos gnyis par steng / /shing rta la zhon thags zangs gnag /dgug bya ral gri 'dzin pa'o/ /lha</text></item>
<item><p>76b.4</p><section></section><text>min tshogs dang bcas pa'o/ /de yi g.yon du de steng du/ /pad+ma la bzhugs dgug bya ba/ /sa yi lha mo ser mo yi/ /bum pa 'dzin pa bsam par bya/ /'di rnams rin chen dbu rgyan can/ /rin chen rnam pa sna tshogs kyis/ /rab tu spras pa'i rgyan gyis brgyan/ /phyogs skyong</text></item>
<item><p>76b.5</p><section></section><text>shin tu che ba rnams/ /rang 'dra ba yi tshogs bskor ba/ /rnam smin 'od dang sku mdog gis/ /mun pa thams cad sel byed pa/ /rang gi lha yis dgug byas dgod/ /de ltar rab tu bkug byas nas/ /cho ga'i rim pa 'di yis ni/ /shes bya'i sgrib mun bsal nas ni/ /de rnams</text></item>
<item><p>76b.6</p><section></section><text>rab tu sbyar bar bya/ /thugs kyi 'od zer las byung ba/ /gshin rje gshed sogs khro bo bcu/ /sku stod zhal gsum phyag drug blta/ /smad ni gsal shing gzugs gnas pa/ /g.yas pas mgul ba brtan byas nas/ /ri rab las grub tho ba yis/ /g.yon pas brdab cing</text></item>
<item><p>76b.7</p><section></section><text>gong ma rnams/ /rim pa bzhin du gdab par bya/ /oM AHbig+h+nA kri sarba duSh+TAn/ ku be ra ga Na pa tis pa'i wA ra Na kI la ya hUM phaT/ oM AHTak+ki rA dzas rba duSh+TAn/ ag+ni sa ba ri wAr Na ki la ya hUM phaT/ oM AHnI la daN+Da sarba du Sh+TAn/ nai r-i tis pa ri wA ra Na kI la ya hUM phaT/ oM mahA ba la</text></item>
<item><p>77a.1</p><section></section><text>sarba du Sh+TA na/ bA yu nas pa ri wA ra Na kI la ya hUM phaT/ oM AHa tsa la sarba du Sh+TA na/ I sha nas pa ri wA ra Na kI ya hUM phaT/ oM b+h+rUM tsakra sarba du Sh+TA na/ arka tsan+d+ra pra ti ma hA sa pa ri wA ra Na kI la ya hU~M phaT/ oM AHsum+b+ha sarba du Sh+TA na/ tsa ma ri pa ti de ba bra Nas pa</text></item>
<item><p>77a.2</p><section></section><text>ri wA ra Na kI la ya hUM phaT/ sngags de dag ni brjod byas nas/ /gdab bya 'debs byed btab pa rnams/ /sgrib pa mnyam nyid shes pa yis/ /brtsal phyir rim bzhin phur pas gdab/ /de dag lus 'di phur btab nas/ /thal ba nyid gyur brlag byas nas/ /rnam par shes</text></item>
<item><p>77a.3</p><section></section><text>pa mar me ltar/ /gnas pa sa bon gyis bkug ltar/ /zhal bzhugs byang chub sems gyur nas/ /rdo rje'i lam byung mtsho skyes nang / /babs pa bsam pa'i gnod sems rnams/ /bsal phyir sngags 'dis byin gyis rlab/ /oM AHoM shrI he ru ka badzra sa ma ya mu dra</text></item>
<item><p>77a.4</p><section></section><text>sarba du Sh+TA na sa ma ya mu dra pra ban tsa kra e ShA ma a sha ya do ShaM a ba na ya hUM phaT/ rdo rje he ru ka yis ni/ /sngags kyis shes bya'i sgrib mun bsal/ /de nas bdud rtsi 'khyil pa yi/ /phreng ba bzlas pas nyon mongs bsal/ /na maHsa man+ta kA ya wA ka tsit+ta badzA NaM/ na mo badzra</text></item>
<item><p>77a.5</p><section></section><text>daM Sh+To ta kaT b+hai ra ba ya a si mu sa la pa ra shu pA sha ha sta ya/ oM a mri ta kuN+Da li/ kha kha khA hi khA hi/ tiSh+Tha tiSh+Tha/ ban+d+ha bad+d+hA/ ha na ha na/ da ha da ha/ gardza gardza/ bi s+pho Ta ya bi s+pho Ta ya/ sarba bi g+h+nAn pi nA ya kA nAM/ ma hA ga Na pa ti dzI bi tAn+ta ka rA ya/ sarba Sh+TaM a sha ya do Sha a pa na</text></item>
<item><p>77a.6</p><section></section><text>ya hUM phaT/ de yis sgrib mun bsal nas su/ /mtsho skyes nang gnas khu ba las/ /cho ga gsum gyis legs bsgrubs pa'i/ /sku rnams phyogs su dgod par bya/ /badzraM hUM rUM kaM muM baM yaM b+haM saM 'u maM a b+he ma maM laM/ bya ba'i sa bon rnams su gyur/ /de las/ /rdo rje 'khor</text></item>
<item><p>77a.7</p><section></section><text>lo gu n+d+he dang / /dbyug pa gri dang klu zhags dang / /rlung gos bi dza pU ra dang / /pad+ma rtse gsum pad+ma dang / /ut+pal pad+ma ral gri dang / /pad+ma mtshan ma rnams kyi nang / /rang rang sa bon mtshan par bsam/ /sa bon phyag mtshan de nyid las/ /brgya byin rdo rje mtshan du gyur/ /ser</text></item>
<item><p>77b.1</p><section></section><text>po zhal gsum phyag drug pa/ /rdo rje ral gri phyag g.yas la/ /'khor lo pad+ma g.yon du 'dzin/ /thugs rigs zla ba'i steng du dgod/ /khyab 'jug sgyu ma rdo rje gyur/ /nag po zhal gsum phyag drug pa/ /'khor lo ral gri phyag g.yas la/ /dung dang pad+ma g.yon du 'dzin/ /'di</text></item>
<item><p>77b.2</p><section></section><text>yang thugs rigs nyi mar dgod/ /drang srong rdo rje me ru gyur/ /dmar ser zhal gsum phyag drug pa/ /skyabs sbyin dang ni phreng ba g.yas/ /gun+d+ha dbyug pa g.yon du 'dzin/ /'di yang thugs rigs zur gsum dang / /nyi ma'i gdan la dgod pa'o/ /gshin rje rdo rje tshe zad</text></item>
<item><p>77b.3</p><section></section><text>gyur/ /nag po skra 'greng zhal gsum pa/ /phyag drug dbyug pa ral gri dang / /nor bu pad 'dzin brkyang bskum tshul/ /thugs rigs nyi ma'i gdan la dgod/ /bden bral rdo rje gtun du gyur/ /bung 'dra zhal gsum phyag drug pa/ /gri gug ral gri phyag g.yas pa/ /ka pA la</text></item>
<item><p>77b.4</p><section></section><text>rin chen g.yon du 'dzin/ /thugs rigs nyi ma'i gdan la dgod/ /de rnams dbu rgyan mi bskyod pas/ /cod pan la ni mtshan pa'o/ /chu lha klu yi rdo rjer gyur/ /zhal gsum dkar po klu gdong dang / /klu yi zhabs can phyag drug pa/ /klu zhabs ral gri phyag g.yas la/ /rin</text></item>
<item><p>77b.5</p><section></section><text>chen pad+ma g.yon du 'dzin/ /gsung rigs zla ba'i gdan la dgod/ /tshe dpag med kyis dbu brgyan pa'o/ /rlung lha rdo rje rlung du gyur/ /margad ltar ljang zhal gsum pa/ /phyag drug rlung gos ral gri g.yas/ /nor bu pad+ma g.yon du 'dzin/ /las kyi rigs te zla bar dgod/ /rnga sgra yis</text></item>
<item><p>77b.6</p><section></section><text>ni dbu brgyan pa'o/ /lus ngan rdo rje 'jigs byed gyur/ /gser 'dra zhal gsum phyag drug pa/ /bi dza pU ra ral gri g.yas/ /pad+ma dung ni g.yon du 'dzin/ /gsung rigs nyi ma la dgod bya/ /log 'dren rdo rje mchu rings gyur/ /dkar po zhal gsum phyag drug pa/ /</text></item>
<item><p>77b.7</p><section></section><text>rdo rje mchu can la phug dang / /ral gri g.yas su 'dzin pa'o/ /rin chen pad+ma g.yon du 'dzin/ /'di yang gsung rigs nyi mar dgod/ /dbang ldan rdo rje khro bor gyur/ /dkar po zhal gsum phyag drug pa/ /rtse gsum ral gri g.yas na 'dzin/ /g.yon du rin chen pad+ma 'dzin/ /</text></item>
<item><p>78a.1</p><section></section><text>gsung rigs zla ba la bkod de/ /tshe dpag med kyis gsum po brgyan/ /nyi ma rdo rje 'khyil par gyur/ /dmar po zhal gsum phyag drug pa/ /pad+ma ral gri phyag g.yas la/ /g.yon du 'khor lo rin po che/ /rin chen rigs te nyi mar dgod/ /rin</text></item>
<item><p>78a.2</p><section></section><text>chen 'byung ldan gyis brgyan pa'o/ /zla ba rdo rje 'od du gyur/ /zhal gsum phyag drug dkar po'i mdog /ut+pal ral gri phyag g.yas la/ /rin chen pad+ma g.yon du 'dzin/ /sku yi rigs te zla bar dgod/ /tshangs pa thub pa'i rdo rjer gyur/ /ser po zhal gsum phyag drug</text></item>
<item><p>78a.3</p><section></section><text>pa/ /pad+ma ral gri phyag g.yas la/ /nor bu 'khor lo g.yon du 'dzin/ /sku rigs 'di yang zla bar dgod/ /lha min rdo rje thags bzangs gyur/ /nag po zhal gsum phyag drug pa/ /g.yas su ral gri 'khor lo 'dzin/ /g.yon du rin chen chu skyes 'dzin/ /sku yi</text></item>
<item><p>78a.4</p><section></section><text>rigs ni nyi mar dgod/ /sa gnas rdo rje sar gyur te/ /ser po zhal gsum phyag drug pa/ /pad+ma ral gri phyag g.yas la/ /g.yon du rin chen chu skyes te/ /sku rigs 'di yang zla bar dgod/ /bzhi bo rtag pas brgyan pa'o/ /sgyu ma rdo rje byin za dang / /ma bdag sha</text></item>
<item><p>78a.5</p><section></section><text>rlon za ba dang / /lus ngan log par 'dren pa dang / /lha dmag zlog par byed pa rnams/ /nyi ma me yi 'od kyis 'khor/ /rten pa'i rgyab na gnas pa'o/ /lhag ma zla ba'i rgyab rten can/ /dang po rang 'od rig ma 'khyud/ /rdo rje skyil mo krung gnas pa/ /zab mo yang dag</text></item>
<item><p>78a.6</p><section></section><text>gsal ba'i sku/ /rin chen sna tshogs rgyan ldan pa/ /mtshan dang dpe byad kyis 'od gsal/ /rang rang phyogs kyi nam mkha' gang / /rang rang dang 'dra 'khor tshogs rnams/ /zhal gsum phyag drug rig mar ldan/ /yang dag bskyed nas nyer sgrub sogs/ /yid 'ong gsang ba 'dus</text></item>
<item><p>78a.7</p><section></section><text>pa yi/ /gzhung gis byin brlabs sbyang bar bya/ /de bzhin nam mkha' mnyam pa yi/ /'gro ba ma lus sa bon gyis/ /bkug nas zhal zhugs zhu bar gyur/ /rdo rje'i lam byung mtsho skyes nang / /ye shes rim pa lnga las byung / /rdo rje sems dpa'i mos pa yis/ /zhu gyur</text></item>
<item><p>78b.1</p><section></section><text>pad+ma'i nang gnas pa/ /spyan sogs lha mo glu dbyangs kyis/ /bskul pas k+Shi la sogs pa yis/ /sa bon nyi shu gcig tu gyur/ /de las mtshan ma sa bon mtshan/ /sa bon phyag mtshan las byung ba'i/ /sa snying la sogs gzugs bskyed nas/ /sku mdog zhal dang phyag</text></item>
<item><p>78b.2</p><section></section><text>mtshan rnams/ /sgrub pa'i thabs gsungs grags pa rnams/ /nam mkha'i khams kun spros pas gang / /de ltar mgron rnams kun sbyang nas/ /yo byad rnams ni sta gon gnas/ /gser dang dngul dang zangs ma'i snod/ /lcags dang nya phyis la sogs pa'i/ /snod mchog nang du</text></item>
<item><p>78b.3</p><section></section><text>khur ba dang / /zan dang sdig med sha khrag dang / /mdzes pa'i lha bshos nya sha dang / /mon sran gre'u 'o ma dang / /chu dang mar me dri me tog /bldag rgyu btung rgyu bza' rgyu sogs/ /rgyas pa mdun du mthong bya ste/ /glu dang gar dang rol mo dang / /gdugs dang rgyal mtshan ba dan dang / /</text></item>
<item><p>78b.4</p><section></section><text>bla re la sogs mchod pa'i tshogs/ /de bzhin phyi rol kun bskor bkod/ /med na kham phor la sogs la/ /mon sran gre'u chu zan dang / /gzhan ma dag kyang rnyed pa bzhin/ /cho ga bzhin du dbul bar bya/ /'khor lo snga ma bzhin du bsgrubs/ /pad+ma sa bon bcu po las/ /</text></item>
<item><p>78b.5</p><section></section><text>ba spu'i bu ga las byung ba'i/ /gzugs sogs lha mo spros pa yis/ /nam mkha'i khams kun rab bkang nas/ /mgron rnams so sor 'khyud byas te/ /de bzhin me tog la sogs pa/ /sa bon gyis bskul so sor thengs/ /mchod pa mnyam nyid bya ba'i phyir/ /sngags kyis byin</text></item>
<item><p>78b.6</p><section></section><text>gyis brlab par bya/ /oM sarba ta thA ga ta pU dza badzra swa b+hA ba At+ma ko\u0f85haM/ de nas rdo rje dril bu ni/ /gsor gsil bskor ba'i bde bas kyang / /lha rnams thams cad dges bya'i phyir/ /chos thams cad kyis bstod par bya/ /rdo rje mi bskyod ye shes che/ /rdo rje dbyings ni mkha' chen</text></item>
<item><p>78b.7</p><section></section><text>po/ /rdo rje gsum mchog dkyil 'khor gsum/ /rdo rje sgrogs la phyag 'tshal lo/ /rnam par snang mdzad dag chen po/ /rdo rje zhi ba dga' ba che/ /rang bzhin 'od gsal mchog gi mchog /ston pa rdo rje phyag 'tshal lo/ /rin chen rgyal po rab tu zab/ /rdo rje nam mkha' dri ma</text></item>
<item><p>79a.1</p><section></section><text>med/ /rang bzhin dag pas gos pa med/ /rdo rje sku la phyag 'tshal lo/ /rdo rje dpag med 'dod chags che/ /mi rtog nam mkha' rdo rje 'dzin/ /'dod chags pha rol phyin pa thob/ /'od gsal rdo rje phyag 'tshal lo/ /dngos grub rdo rje rdzogs sangs rgyas/ /bsam</text></item>
<item><p>79a.2</p><section></section><text>pa thams cad yongs rdzogs pa/ /rang bzhin dag pas rdo rje sems/ /rdo rje sems dpa' phyag 'tshal lo/ /de nas yaM byung gzhu 'dra dang / /raM byung gru gsum med dkyil du/ /a byung pad+ma 'dab brgyad la/ /rdzas rnams mi 'chi lnga ru dmigs/ /de steng zla ba nyi ma la/ /bruM</text></item>
<item><p>79a.3</p><section></section><text>sogs bsams nas de'i 'od kyis/ /rigs lnga'i sangs rgyas bkug byas te/ /sa bon las ni thim gyur stobs/ /rlung gis me bus pad nang gi /bdud rtsi khol bas gcig gyur te/ /rlangs pa hUM byung rdo rje dkar/ /lte bar hU~M bsams zhu gyur pas/ /pad nang bdud rtsi la babs</text></item>
<item><p>79a.4</p><section></section><text>te/ /zla ba shel ltar dag bsams nas/ /steng du oM bsams zhu gyur pas/ /nang du thim byas gsal byas te/ /'od zer lnga ni rab 'bar bsam/ /de nyid gsum gyi gsang sngags nyid/ /rab tu bzlas pas byin brlabs te/ /de ltar sbyang byas gtor ma rnams/ /sa bon</text></item>
<item><p>79a.5</p><section></section><text>gyis bskul pad+ma yis/ /nam mkha'i khams kun bkang byas te/ /lha rnams ji snyed phyag g.yon bteg /thengs par byas nas so so yi/ /lce ni hUM las rdo rje yi/ /bum par hUM bsam de 'od kyis/ /lce'us chu ni 'thungs bzhin du/ /bdud rtsi 'thungs pas zad med</text></item>
<item><p>79a.6</p><section></section><text>de/ /de yi stobs kyis gnyis med kyi/ /ye shes yongs su myong bar bsam/ /de nas tshigs bcad 'di rnams kyis/ /rab tu brjod de dbul bar bya/ /oM phyogs bcu'i 'jig rten khams gnas pa/ /dus gsum las ni byung ba kun/ /mkha' dang rgya mtsho sprin gyi</text></item>
<item><p>79a.7</p><section></section><text>tshogs/ /shin tu rgya che phra rab kyi/ /rdul gyi dkyil 'khor so so yi/ /nang du gnas pa'i tshogs chen po/ /nam mkha'i dbyings dang mnyam pa yi/ /chos kyi dbyings kyi rang bzhin can/ /phyogs bcu skyong ba thams cad dang / /sems can khams rnams ma lus pa'i/ /so</text></item>
<item><p>79b.1</p><section></section><text>so sbyor ba'i tshul gnas pa/ /de dag kyang ni 'di lta ste/ /rdo rje mtshon cha sgyu ma rdo rje dang / /rdo rje me dang rdo rje zad dus dang / /rdo rje gtun dang klu yi rdo rje dang / /rdo rje rlung dang rdo rje 'jigs byed dang / /rdo rje mchu rings rdo rje khro bo dang / /rdo rje 'khyil pa rdo rje 'od chen dang / /thub pa'i rdo rje rdo rje thags</text></item>
<item><p>79b.2</p><section></section><text>bzangs dang / /sa yi rdo rje 'khor dang so sor bcas/ /sa snying phyag na rdo rje nam snying dang / /'jig rten dbang dang sgrib sel kun du bzang / /gzugs dang sgra dang dri yi rdo rje ma/ /ro dang reg bya chos dbyings rdo rje dang / /spyan ma dang ni mA ma kI dang ni/ /na bza' dkar mo dam tshig sgrol</text></item>
<item><p>79b.3</p><section></section><text>ma dang / /rnam snang mdzad dang rin chen dbang phyug dang / /snang mtha' yas dang don yod grub pa rnams/ /mi bskyod pa yi tshogs chen thams cad la/ /bdag gis me tog dang ni spos dang ni/ /mar me dri zhim zhal zas dam pa dbul/ /rol mo la sogs dag dang ldan pa yi/ /gtor</text></item>
<item><p>79b.4</p><section></section><text>ma'i yo byad 'di ni thugs rje yis/ /bzhes shing dgongs shig bdag la rab tu dgongs/ /bdag la gser dang dngul dang 'gron bu dang / /nor phyug tshe ring ba dang bzhon pa dang / /na tsha med dang dam tshig bde ba kun/ /'phrog par byed pa bgegs kyi sde dpon dang / /gdug dang shin tu</text></item>
<item><p>79b.5</p><section></section><text>gdug pa can dag dang / /mi dang mi ma yin pa thams cad dag /rmugs par gyis shig rab tu rmugs par gyis/ /chings shig chings shig khyed kyis yang dag chom/ /de bas nga yi 'gron bu gser dngul dang / /nor gyi dbyig dang tshe ni ring ba dang / /bzhon pa dang ni na tsha med la</text></item>
<item><p>79b.6</p><section></section><text>sogs/ /bde ba chen po rab tu 'phel bar mdzod/ /bdag ni byang chub snying po ma thob par/ /khyed rnams bdag gi grogs la rtag tu spyon/ /bdag gi nad rnams dag ni zhi ba dang / /bdag la bgegs kyi gnod pa zhi bar gyis/ /kye bcom ldan 'das ni rdo rje 'dzin pa mchog /</text></item>
<item><p>79b.7</p><section></section><text>skyon can kun gyi phyag rgyab shig pa po/ /bdag gis gtor phul bdag la zhi ba dang / /dus 'di nas ni bsrung bar mdzad du gsol/ /de ltar 'dod bzhin gsol btab nas/ /de dag rnams kyang mthun pa ru/ /bdag la dngos grub gnang bsams nas/ /mgrin gcig tu</text></item>
<item><p>80a.1</p><section></section><text>ni legs so zhes/ /gsungs pa'i ku cos khams bkang ba'i/ /sgra kun grag par dmigs nas su/ /tshigs bcad 'di yis bshags par bya/ /'jig rten 'di na 'khod pa'i mgron rnams kun/ /phyogs skyong sems can kun dang lha yi lha/ /rang</text></item>
<item><p>80a.2</p><section></section><text>bzhin gyis grub sbyor bas sbyangs pa rnams/ /bdag ni brtson dang mi ldan bkren chen te/ /mchog gzhan ci yang bdag la ma mchis na/ /gzhan don dgongs pa'i mgon po khyed rnams kyis/ /thugs dang mi 'gal rang gi mthus bzhes shig /bdag ni rnam g.yeng rmugs dang</text></item>
<item><p>80a.3</p><section></section><text>le lo yis/ /sems ma 'dus dang mi gsal ma bsgrubs pas/ /mgon po khyed rnams thugs dang 'gal ba gang / /rang bzhin bdag gis chos gzigs bzod par mdzod/ /de ltar brjod pas dga' 'gyur te/ /'gal ba dag ni sos par dmigs/ /yang na a yis</text></item>
<item><p>80a.4</p><section></section><text>dang por rdzogs/ /brjod pa byin brlabs gtor ma dbul/ /de nas rdo rje dril bu dang ldan pa'i/ /bde ba'i dbyings rab brjod bya ste/ /bskor nas pad+ma'i lag bskor lnga/ /byas nas sngags 'dis gshegs su gsol/ /oM sems can don kun byas nas su/ /rang gi yul du</text></item>
<item><p>80a.5</p><section></section><text>gshegs su gsol/ /yang ni byon par mdzod cig muH/ /gshegs gsol yi ge brgya pa yis/ /las kyi skyon kun bsal bar bya/ /oM badzra satwa sa ma ya/ ma nu pA la ya/ badzra sa twa twe no pa/ tiSh+Tha dr-i D+ho me b+ha ba/ a nur k+to me b+ha ba/ su to Sh+yo me b+ha ba/ su po Sh+yo me b+ha ba/ sarba sid+d+ha</text></item>
<item><p>80a.6</p><section></section><text>m+me pra yats+tsha/ sarba karma su tsa me/ tsit+t+waM shre yaHku ru hUM ha ha ha ha ho/ b+ha ga bAn sarba ta thA ga ta/ badzra mA me muny+tsa/ badzrI b+ha ba ma hA sa ma ya satwa AH/ de ltar brjod nas gtor ma rnams/ /mngon sum dus su phyogs bcur gtor/ /gzhan ma sa phyogs gtsang sar spung / /chu gnas sems</text></item>
<item><p>80a.7</p><section></section><text>can rnams dang ni/ /mi ni dbul ba rnams la sbyin/ /khyi dang bya rog la sogs la/ /nan tan gyis ni sbyin mi bya/ /de bzhin de yis rim pa yis/ /zhi ba la sogs ji bzhin du/ /rang 'dod phyogs su kha bltas te/ /de yis kha dog 'khor lor ldan/ /sngon bzhin phyogs bcur</text></item>
<item><p>80b.1</p><section></section><text>skyong ba rnams/ /bkug nas bsam pa'i nyon mongs bsal/ /shes bya'i sgrib pa yang bsal nas/ /de dge stong byas sa bon las/ /bsregs nas rje dpon du gyur pa/ /yi dam lha yi phyag mtshan sogs/ /spro dang bsdu ba byas nas su/ /snga ma'i rten ni gyur byas nas/ /thams</text></item>
<item><p>80b.2</p><section></section><text>cad kun mkhyen sku thob bya/ /'phro ba'i zer byung thugs dbang gis/ /phyogs bcu'i khams kun khyab par byas/ /sku dang mkhyen pa byad pa dbang / /rgyas btab mtshan nyid shes byas nas/ /myur ba sa bon sogs tshul gyis/ /mchod byas dges byas tshim par byas/ /gtor ma</text></item>
<item><p>80b.3</p><section></section><text>sngon bzhin byin brlabs nas/ /phul te tshim byas gnyis med kyi/ /ye shes yongs su myong bar bsam/ /yid kyis rdo rje dril bzung nas/ /mi bskyod la sogs tshigs bcad kyis/ /bstod pas dgyes te lan cig gsungs/ /de nas phrin las bsgrub pa rnams/ /bsgrub</text></item>
<item><p>80b.4</p><section></section><text>bya'i don du gsol ba btab/ /'di yis gtor ma byin brlabs sngags/ /oM AHbadzra dr-ika sarba du Sh+TA na sa ma ya mu draM pra b+haM dza ka ma ma shI n+taM ku ru swA hA hUM/ de bzhin rgyas pa'i mtha' ru oM/ /pu Sh+Ti ku ru zhes bya'o/ /dbang gi mtha' ru che ge mo/ /ba shaM ku ru zhes bya'o/ /mngon spyod</text></item>
<item><p>80b.5</p><section></section><text>la ni hUM dang phaT/ /mA ra ya ni zhes bya'o/ /dgug pa'i mtha' ru dzaHzhes bya'o/ /bskrad pa la ni phaT mthar bzhag /u ts+tsha ta ya zhes pa'o/ /de bzhin las kyi bye brag gis/ /ji ltar 'dod pa bzhin du sbyar/ /sngon du gsungs pa'i sngags rnams brjod/ /de dag rab tu dgyes</text></item>
<item><p>80b.6</p><section></section><text>bsams nas/ /rang gi gnas su gshegs su gsol/ /de ltar ma lus bstan pa yi/ /gtor ma'i cho ga mchog 'di ni/ /bla ma mchog gis legs sbyangs pa'i/ /sems dul dang ldan brtson 'grus can/ /gsang shes de nyid rig pa po/ /dkyil 'khor la sogs rtog</text></item>
<item><p>80b.7</p><section></section><text>pa'i tshogs/ /shes shing sgrub pa lhur len pa/ /de la 'di ni sbyin par bya/ /gang zhig bla ma la mi gus/ /dad med 'jungs pa rnam g.yengs pa/ /le los sems sbyong rnam spangs pa/ /blun chen de la sbyin mi bya/ /bdag gis gtor ma'i cho ga 'di byas dge ba yis/ /rnal</text></item>
<item><p>81a.1</p><section></section><text>'byor 'di sgrub bar chad zhi zhing 'dod don grub/ /gtsug lag tshad mas rnal 'byor chen po'i lam bgrod de/ /bcu gsum dge ba rdo rje 'dzin pa'i sar 'gro shog /slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya</text></item>
<item><p>81a.2</p><section></section><text>dang / bod kyi lo tsA ba chen po mnga' bdag lha ye shes rgyal mtshan gyis bsgyur cing zhus te gtan la phab ba//[ ]@##/ /rgya gar skad du/ /rat+na ma ti nA ma sA d+ha naM/ /bod skad du/ mi shigs pa'i rin po che zhes bya ba'i sgrub thabs/ thams cad mkhyen pa</text></item>
<item><p>81a.3</p><section></section><text>la phyag 'tshal lo/ /gang zhig dri med gzi brjid ldan/ /spros pa'i rnam pa kun bral te/ /mtha' yas rigs kyi sprul 'phro ba/ /'jam dbyangs de btud bla ma la'ang / /blo gros gzhan yang dad pa yis/ /'dus ba'i don gyis de bzhin nyid/ /rang gzhan dran par byed pa'i don/ /</text></item>
<item><p>81a.4</p><section></section><text>mi shigs rin chen bshad par bya/ /de la yang dag pa'i man ngag dang bral ba rnams ni chos kyi phung po brgyad khri bzhi stong ston cing shes kyang / bskal ba bye ba khrag khrig gi bar du bsgrubs kyang bla na med pa'i sangs rgyas rdo rje 'dzin pa'i go 'phong thob par mi nus so/ /de'i phyir bdag</text></item>
<item><p>81a.5</p><section></section><text>gis kyang bdag cag gi bla ma chen po sangs rgyas ye shes kyi zhal snga nas kyi rim pa nas 'ongs pa'i rlung gi de nyid kyi sgo nas mi shigs pa'i rin po che sgrub pa'i thabs cung zad ston pas skyes bu chen po rnams kyis 'bad de gzung bar bya'o/ /de la dngos po thams cad kyi mtha'i de</text></item>
<item><p>81a.6</p><section></section><text>bzhin nyid ni zab mo dang gsal ba gnyis su med pa'i de bzhin nyid de/ /de yang chos kyi dbyings spros pa'i mtha' thams cad dang bral ba nam mkha'i dkyil ltar rnam par dag pa'i ngo bo/ /de lta bu'i rnam par dag pa'i ngo bo la thog ma med pa'i dus nas sems can rnams kyis phyin ci</text></item>
<item><p>81a.7</p><section></section><text>log tu brtags pas rlung gi khams bsgrubs te/ de las me/ de las chu/ de las sa'i khams bsgrubs pas phung po dang skye mched dang khams su snang zhing 'khor ba'i chos kyis rnam par snang ngo / /de ltar snang ba'i dus nyid na yang rnam par dag pa'i don la ni g.yo ba rdul tsam</text></item>
<item><p>81b.1</p><section></section><text>yang med do/ /de lta bu'i don de sems can thams cad la kun rdzob kyi rnam pa'i gzugs kyi gnas su rnam par gnas kyang bla ma'i zhal las bstan pa med par rtogs par mi 'gyur ro/ /de bas na lhan cig byed pa'i slob dpon gyi byin gyis brlabs pas rlung gi sgo nas</text></item>
<item><p>81b.2</p><section></section><text>spros pa dang bral ba'i ngo bo gnas dang ngal so ba'i de kho na nyid bla ma'i zhal las rtogs par 'gyur ro/ /rtogs pa de bsgoms pas phyin ci log tu snang ba'i phung po la sogs pa rim gyis log pas yang dag pa'i phung po la sogs pa zab pa dang gsal ba dbyer med pa'i ngo bo 'thob</text></item>
<item><p>81b.3</p><section></section><text>pa'i rtags rnams rnyed par 'gyur ro/ /de rnyed pas bsgom pa la sogs pa dang bcas pas mi gnas pa'i mya ngan las 'das pa thob par 'gyur te/ de bas na ji skad bshad pa'i bya bas de rtogs par bya ste/ de phyin chad dgon pa'am gang yang rung ba'i gnas su rnam par gnas</text></item>
<item><p>81b.4</p><section></section><text>nas/ sngon du bya bar 'os pa thams cad tshogs par byas te/ thabs 'dir ni rim pa gnyis pa'i don bsgom par bya'o/ /de yang dang po sems can thams cad la mi btang ba'i snying rje chen po'i sems bskyed de/ de nas rang gi thugs ka nas ye shes sems dpa'i sa bon de</text></item>
<item><p>81b.5</p><section></section><text>bzhin gshegs pa thams cad kyi ye shes rim pa dang po rnams la yi ge'i gzugs su snang ba gzhom du med pa de las/ yi ge kha dog lnga'i 'od zer steng gi sgo'i g.yas nas byung ste/ de'i rtse las dkyil 'khor dang ldan pa'i de bzhin gshegs pa spros pas phyogs bcu'i</text></item>
<item><p>81b.6</p><section></section><text>sems can thams cad kyi kun du rtog pa rlung gi bzhon pa dang ldan pa rnams/ de rnams bla ma lta bur gyur pa la thim pas rnam par dag par byas te/ /de nyid slar bsdus te ye shes kyi ngo bor gyur te g.yon nas zhugs te/ mtshan ma'i dbus kyi bum pa'i sa bon la thim pas/ /de sangs</text></item>
<item><p>81b.7</p><section></section><text>rgyas thams cad kyi yon tan bskyed pa'i rin po che dngos po thams cad la khyab pa'i rang bzhin mi shigs pa'i thig le 'od zer lnga dang ldan pa tsa na ka'i 'bru tshad tsam du gyur par bsam mo/ /de'i 'od zer gyis gnas dang ye shes sems dpa' la sogs pa gsal bar byas nas/ bdag</text></item>
<item><p>82a.1</p><section></section><text>gi mthe bo'i rtsa ba dang / rje ngar dang / brla gnyis dang / gsang ba'i gnas dang / lte ba dang / gsus pa dang / nu ma gnyis dang / lag rtse dang / mgrin pa dang / mchu dang / 'gram pa dang / mig gnyis dang / rna ba'i rtsa dang / spyi bo dang / lus kun gyi</text></item>
<item><p>82a.2</p><section></section><text>nang gsal bar byas te/ de dag na gnas pa'i byang chub kyi sems sgra yig bcu drug gi gzugs su snang ba bkug ste/ thig ler zhugs par bsam mo/ /de bsams pa tsam gyis de'i nang du lha bcu dgu rten dang brten can lhag par mos pas bsgoms te/ de'i dbus kyi gtso</text></item>
<item><p>82a.3</p><section></section><text>bo'i thugs kar gong ma ltar ye shes kyi thig le bsgoms nas/ de'i 'od kyi rim pas rten gyi thig le'i bar gsal bar bya'o/ /de nas gnas bcu drug nas 'od zer gzhag pa phyung ste/ des dkyil 'khor gyi 'khor lo la sogs pa gsal bar byas nas/ phyogs bcu'i 'jig rten</text></item>
<item><p>82a.4</p><section></section><text>gyi khams na bzhugs pa'i de bzhin gshegs pa thams cad kyi zhal du zhugs nas mi shigs pa'i thig ler song nas ye shes kyi bdud rtsi blangs te/ rdo rje'i lam nas byung ste/ 'o ma'i rgyun ltar 'du zhing thabs dang shes rab kyi dbye bas/ sna bug g.yas g.yon du zhugs te ye</text></item>
<item><p>82a.5</p><section></section><text>shes kyi thig le la thim pas/ de 'dzag pa'i ngang tshul dang ldan pa de la sems bzung ste/ yang gong gi rim pas spro ba dang bsdu ba dang gzung ba byas pas rtags rnams gdon mi za bar rnyed par 'gyur ro/ /de rnyed pas sangs rgyas rdo rje mchog 'dzin pa dang 'dra bar 'gyur ro/ /mi</text></item>
<item><p>82a.6</p><section></section><text>shigs pa'i thig le bsgom pa'i cho ga'o/ /gal te des rtags rnyed par ma gyur na de'i tshe mi shigs pa'i thig le de nyid rim pa 'dis bsgom par bya'o/ /de yang dang por rang gi ye shes sems dpa'i sa bon gyi 'od zer gyi lcags kyus dkyil 'khor 'khor lo dang ldan pa'i de</text></item>
<item><p>82a.7</p><section></section><text>bzhin gshegs pa rnams bsdus te/ rang gi snying gar btsud pas thams cad zhu ste 'dzag pa'i ngang tshul dang ldan pas yang rdul dang mun pa dang snying stobs kyi tshul du snying ga'i pad+ma la babs nas/ rang gi rdo rje'i bum pa'i dkyil du gnas pa las de 'byung ba lnga dang ye shes lnga'i ngo bo'i</text></item>
<item><p>82b.1</p><section></section><text>rang gi mtshan ma phra mo 'od zer lnga dang ldan par bsams nas/ de'i bum pa la lhag par mos pas/ rten dang brten can gyi 'khor lo thig le dang bcas pa bsgom par bya'o/ /gal te der sems bying bar song bas skyo bar gyur na nang gi gsang ba'i rdo rje las phyung ste/ lha mo'i pad+ma'i ge</text></item>
<item><p>82b.2</p><section></section><text>sar la bzhag nas bsgom par bya'o/ /de'i thig le las gong gi rim pa ltar 'od zer sna lnga pa/ steng gi sgo nas byung ba dang slar bdud rtsi bkug nas slar 'jug pa'i rim pa byed pa'o/ /de dbugs dgag stong gi yan lag go/ /de nas de lta bu'i gsang ba'i thig le la gong gi rim pa</text></item>
<item><p>82b.3</p><section></section><text>ltar sems dal bu'i bzung bas dngos po med pa'i gnas su 'gyur ro/ /de yang bzung ba yang dang yang du goms pa'i stobs kyis phyin ci log gis rnam par log pas smig rgyu lta bu byung ba ni rtags dang po'o/ /chu rnam par log pas du ba lta bu byung ba ni rtags gnyis pa'o/ /me rnam</text></item>
<item><p>82b.4</p><section></section><text>par 'gyur bas srin bu me khyer lta bu byung ba ni rtags gsum pa'o/ /rlung rnam par log pas mar me ltar 'bar ba ni rtags bzhi pa'o/ /rnam par shes pa log pas zab mo dang gsal ba gnyis su med pa'i nam mkha' ltar gsal ba ni rtags lnga pa'o/ /gzung ba'i yan lag</text></item>
<item><p>82b.5</p><section></section><text>go/ /de ltar mtshan ma lnga thob nas de kun khyab par bya ba'i phyir/ rdo rje'i lam nas nam mkha'i khams su ji skad gsungs pa'i cho gas spro bar bya'o/ /spro ba de las sngon du mthong ba'i don rjes su dran pa bskyed de/ de yang sangs rgyas rjes su dran pa dang / chos rjes su dran pa dang / </text></item>
<item><p>82b.6</p><section></section><text>rdo rje rjes su dran pa dang / rigs rjes su dran pa dang / khro bo rjes su dran pa dang / lha rjes su dran pa ni/ dkyil 'khor gyi 'khor lo re re'i dbang du byas pa yin no/ /gcig pa la yang rtogs par bya'o/ /lha rjes su dran pa kun la yang rtogs par bya'o/ /de yang rjes su dran pa lnga ni/ </text></item>
<item><p>82b.7</p><section></section><text>sku la sogs pa'i dkyil 'khor gyi 'khor lo sngon du bstan pa de spro ba dang bsdu bas gsal bar bya'o/ /dam tshig rjes su dran pa ni de dang spro ba las sngags brjod pa dang / cho ga dang po'i don rjes su dran pa'o/ /dkyil 'khor rjes su dran pa ni cho ga gnyis pa la sogs pa'i dkyil</text></item>
<item><p>83a.1</p><section></section><text>'khor de dang de spro ba las dran pa'o/ /sku dang gsung dang thugs rjes su dran pa dang sems can rjes su dran pa ni/ sku dang gsung dang thugs rdo rje bsgom pa rnam par smon pa ste/ spros pa las rjes su dran pa'o/ /sngags thams cad kyi spyi gzugs rjes su dran pa ni</text></item>
<item><p>83a.2</p><section></section><text>rdo rje sems dpa' dang rang gi lha'i gzugs longs spyod bzhis brgyan pa spros pa las rjes su dran pa'o/ /dam tshig rjes su dran pa ni bdud rtsis byin gyis brlab pa la sogs pa las rjes su dran pa'o/ /shes rab kyi pha rol tu phyin pa dang / skyes pa rjes su dran pa ni/ spros pa de dag</text></item>
<item><p>83a.3</p><section></section><text>kyang ci yang med ces bya ba dang / de gnyis su med pa'i ngo bo yin pas rjes su dran pa'o/ /zhe sdang gi rigs la sogs pa'i mchod pa rjes su dran pa ni/ rang gi rigs kyi bu mo 'bring gi yan lag bzhis dag pa ni/ rjes su chags pas mnyes par byas pa'i don rjes su dran pa'o/ /gang</text></item>
<item><p>83a.4</p><section></section><text>dag gzung ba las blo nyams pa'i blo gros dman pa rnams kyis bcu drug po 'di bya'o zhes gzhan dag 'chad do/ /rjes su dran pa bcu drug po 'di phra mo'i rnal 'byor pas gzhan dang gzhan du spros pa las grub par shes par bya'o/ /de bzhin bsdu ba yang shes par bya'o/ /rjes su dran pa'i</text></item>
<item><p>83a.5</p><section></section><text>yan lag go/ /gsang ba'i thig le bsgom pa'i cho ga'o/ /de ltar des rtags rnyed par gyur nas rim pa 'dis sprul pa'i thig le spro bsdu bya'o/ /de yang spyi bo'i gnas su rlung gi dkyil 'khor dud ka la oM dkar po 'ong ba'i rang bzhin bsam mo/ /mgrin pa'i gnas su chu'i dkyil 'khor</text></item>
<item><p>83a.6</p><section></section><text>dkar po la AHdmar po gnas pa'i rang bzhin bsam mo/ /thugs kyi gnas su me'i dkyil 'khor dmar po la hUM nag po 'gro ba'i rang bzhin bsam mo/ /nu ma'i bar du dbang chen gyi dkyil 'khor la rang gi lha'i sa bon 'byung ba dang 'jug pa dang / gnas pa las grol ba'i ngo</text></item>
<item><p>83a.7</p><section></section><text>bo'o/ /de nyid las g.yas nas 'byung ba'i rlung gi dkyil 'khor dud ka las/ hUM gi rang bzhin 'gro ba snang srid kyi chos kun khyab cing dag par byas nas bdud rtsi'i rang bzhin oM gyi ngo bo 'ong bas nang gi chos kun dag par byas nas zhugs te/ AH'i ngo bos cung zad gnas par byas</text></item>
<item><p>83b.1</p><section></section><text>te/ de la rang gi lha'i de nyid dal bu dal bus dngos po med pa'i gnas su 'gyur ro/ /de bzhin du g.yon pa nas byung ba'i chu'i dkyil 'khor dkar po las/ hUM gi rang bzhin spro ba dang / oM gyi rang bzhin bsdu ba dang / AH'i rang bzhin gnas pa la rang gi de bzhin bzung ba</text></item>
<item><p>83b.2</p><section></section><text>gong ma bzhin no/ /de ltar gnyi ga las drag tu 'byung ba me'i dkyil 'khor dmar po las/ hUM gi ngo bo spro ba dang / oM gyi ngo bo bsdu ba dang / AH'i ngo bo gnas pa las rang gi ngo bo de nyid bzung ba gong ma bzhin no/ /de bzhin du gnyi ga las dal bus 'byung ba'i dbang chen gyi</text></item>
<item><p>83b.3</p><section></section><text>dkyil 'khor ser po las/ /hUM gi ngo bo spro zhing / oM gyi ngo bo bsdu zhing / AH'i ngo bo gnas pa las 'byung ba dang / 'jug pa dang / gnas pa las grol ba'i ye shes rnyed par byed par som nyi mi bya'o/ /de ltar phyag rgya bzhi'i dbye bas re re la nyis brgya nyi shu rtsa lngar rnam par zlo ste/ </text></item>
<item><p>83b.4</p><section></section><text>de 'pho ba re re la dgu brgyar rnam par bsgres pa'i nyi shu rtsa bzhis khri khrag gnyis dang / stong phrag gcig dang drug brgyar dbang phyug chen po'i rnal 'byor pas nyin mtshan du bzlas pa byed do/ /bzlas pa des chos thams cad sgyu ma'am/ smig rgyu dang / brag ca dang / mgal me'i 'khor lo</text></item>
<item><p>83b.5</p><section></section><text>dang / dri za'i grong khyer dang / sprul pa dang / mig 'phrul dang / gzugs brnyan dang / chu zla la sogs pa'i sku'i ngo bor thams cad rtogs shing shes nas rnam par gnas te/ des bcu'i dbang phyug rnams dang skal ba lhag par mnyam ste/ rnal 'byor rnams kyis don de la rab tu</text></item>
<item><p>83b.6</p><section></section><text>'bad de nan tan bya'o/ /de lta bu'i rang bzhin gyis bzlas pa la sems can thams cad thog ma med pa'i dus nas bzlas pa byed kyang gang bla ma'i man ngag med par yang dag par mi shes so/ /de bas na bla ma yang dag par mnyes par byas te/ dga' bral gyi ngo bo rtogs par byas nas/ gong</text></item>
<item><p>83b.7</p><section></section><text>gi rim pas bsgoms na ji skad du gsungs pa'i yon tan du 'gyur ro/ /de bas na de yongs su shes pas rnal 'byor pa'i bar chad kyi ngag gi bzlas pa rnams yongs su spang bar bya'o/ /'on kyang de la gnas pa ni gal te cung zad kyang yod pa ma yin no/ /de mi shigs pas 'di'i don rdo rje 'chang</text></item>
<item><p>84a.1</p><section></section><text>chen po'i ngo bo gang gis ji ltar bzlas te/ glang po rnyed na glang po'i rjes tshol ba lta bu'o/ /de bas na rdo rje 'chang gi bzlas pa 'di la rnal 'byor pas 'bad par byas pas de bzhin gshegs pa thams cad kyi byin gyis brlabs pa'i gnyid cung zad 'ong bas bzhi par 'gyur</text></item>
<item><p>84a.2</p><section></section><text>ba'i rtags lan grangs mang du rnyed par 'gyur ro/ /de skad du le'u bco lnga pa las/ bsam gtan bzlas la 'bad pa yis/ /sgrub pa pos ni rtag tu mthong / /zhes so/ /de mthong bas ji skad gsungs pa'i cho ga la gnas pas/ rnam pa thams cad mkhyen pa'i byang chub tshe 'di nyid la skad cig</text></item>
<item><p>84a.3</p><section></section><text>gis thob nas/ ro myang ba'i mtshan nyid brgyad dang ldan par srid pa ji srid kyi bar du bzhugs par mdzad do/ /sprul pa'i thig le bsgom pa'i cho ga'o/ /de bas na gzhung 'di las rim pa gnyis ston te/ bskyed pa'i rim pa dang / rdzogs pa'i rim pa'o/ /bskyed pa'i rim pa de la gnyis</text></item>
<item><p>84a.4</p><section></section><text>te/ bskyed pa'i rim pa dang / rdzogs pa'i rim pa'o/ /rdzogs pa'i rim pa la yang de bzhin te/ bskyed pa'i rim pa ni thig le gsum pa'i cho ga'o/ /rdzogs pa'i rim pa ni des mtshon pa'i ji bzhin pa'i don to/ /rim pa gnyis kyi bye brag gis lha'i sku yang rnam pa gnyis te/ sngags</text></item>
<item><p>84a.5</p><section></section><text>kyi sku dang ye shes kyi sku'o/ /ye shes kyi sku la yang rnam pa gnyis te/ ye shes cung zad dag pa'i sku dang / shin tu rnam par dag pa'i sku'o/ /shin tu rnam par dag pa'i sku mtshan nyid kyi tshul du gnas pas mi slu ba'i sku dang / ji bzhin pa'i 'bras bu'i sku'o/ /de yang sbyor ba bdun te/ dpe med</text></item>
<item><p>84a.6</p><section></section><text>bde rdzogs kyi sku dang / gnyis su med pa dang / bde ba chen po dang / rang bzhin med pa dang / thugs rje rgyas pa dang / bar chad med pa dang / 'gog pa med pa'i sbyor ba ste/ bla ma mnyes par bya ba las yang dag par shes par bya'o/ /nyag gcig rtogs pa'i spyod yul mchog/ /ji</text></item>
<item><p>84a.7</p><section></section><text>bzhin pa yi de kho na/ /bdag 'dra blun pos mi dpogs pas/ /gzhag par bya bar 'os pa yin/ /'on kyang yang dag lam stor la/ /phan snyam nas ni dad tsam gyis/ /cung zad tsam du bsdus pa la/ /dpa' bo mkhas pas bzod par mdzod/ /'gro ba thams cad dngos po yis/ /</text></item>
<item><p>84b.1</p><section></section><text>gnyis med de nyid rab rtogs nas/ /'bras bu rdo rje 'chang bar shog /mi shigs pa'i rin po che zhes bya ba'i sgrub thabs/ slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya dang / bod kyi lo tsA ba chen po mnga' bdag lha ye shes rgyal mtshan gyis</text></item>
<item><p>84b.2</p><section></section><text>bsgyur cing zhus te gtan la phab pa'o//[ ]@##/ /rgya gar skad du/ At+ma ar+tha sid+d+hika ra nA ma yo ga kri ya kra ma/ bod skad du/ bdag gi don grub par byed pa zhes bya ba rnal 'byor gyi bya ba'i rim pa/ dpal rdo rje sems dpa' ye shes kyi sku can la phyag 'tshal</text></item>
<item><p>84b.3</p><section></section><text>lo/ /'jig rten spyod las nges grol nam mkha' dang mnyam ngo bo nyid/ /spros las rnam dben rgya che rang bzhin 'di yis ma lus don mdzad pa/ /srid dang zhi la mi gnas gnas te yongs rdzogs dpe med bde ba'i sku/ /dpal ldan 'jam pa'i rdo rje la btud rgyud don 'dzin bdag</text></item>
<item><p>84b.4</p><section></section><text>bla ma la'ang / /sangs rgyas ye shes zhabs la sogs pa'i rim pa'i man ngag rang nyid kyis dran phyir/ /de la blo blun rnams kyi nyi ma lta bur 'di ni bdag gis bshad/ /'di la log par rtogs pa dag ni gnyis te/ phyi rol gyi don la log par rtogs pa dang / nang gi rnam par</text></item>
<item><p>84b.5</p><section></section><text>shes pa la log par rtogs pa'o/ /de la phyi rol gyi don la log par rtogs pa ni gnyis te/ mu stegs pa dang / nyan thos pa dag go/ /de dag ni phyi rol gyi don rnam par shes pa la sogs gcig na yod par 'dod cing / sna tshogs su yongs su rtog go/ /de yang ji ltar yongs</text></item>
<item><p>84b.6</p><section></section><text>su rtog ce na/ mu stegs pa dag ni phyi rol gyi don 'das pa'i rgyun ngo bo da ltar dang ma 'ongs pa'i dus su yang rnam par gnas shing / de yang cha shas can rags pa gcig pa'i ngo bor yongs su rtog go/ /de nyan thos pa dag las kha cig ni don rnams rdul phra rab las grub cing / de dag</text></item>
<item><p>84b.7</p><section></section><text>kyang cha shas bral zhing mun pa dang snang ba'i skabs mi 'byed cing / rigs mthun pa'i skabs dang bcas par yongs su rtog go/ /kha cig ni de dag yang dag par 'dus nas rigs mthun pa'i go skabs kyang mi 'byed cing 'byar nas dmigs pa med par yongs su rtog go/ /de dag las</text></item>
<item><p>85a.1</p><section></section><text>phyogs dang po ma grub cing rig pa mi bzod par bstan pa'i phyir/ bla ma chen po'i zhal snga nas/ /dkar po la sogs gang zhig dang po ru/ /mthong ba de nyid dus gzhan mthong ba min/ /de gnyis phan tshun mi mthun phyir na yang / /rtag tu bde ba la sogs dag dang</text></item>
<item><p>85a.2</p><section></section><text>mtshungs/ /gzugs la sogs pa gcig pa ma yin te/ thog mtha' la sogs dbye ba yis mthong ngo / /zhes gsungs te/ de yang yul dkar po la sogs pa rnam par shes pas skad cig ma dang por mthong ba de nyid skad cig ma gnyis pa la sogs par mthong ba ma yin no/ /</text></item>
<item><p>85a.3</p><section></section><text>'bras bu skad cig ma yin pa'i phyir ro/ /de bas na dang po nye bar rnyed pa dang / phyi nas nye bar rnyed pa ni 'gags pa dang yod pa nyid yin pas/ bde ba dang sdug bsngal ltar dus gcig tu yod pa ma yin no/ /de ltar ma yin na ni 'bras bu rtag par thal bar 'gyur ro/ /de ci'i phyir zhe na/ </text></item>
<item><p>85a.4</p><section></section><text>rgyu rtag pa yin pa'i phyir ro/ /de bas na 'bras bu rim gyis 'byung bar snang bas/ rgyu rnams kyang rim gyis 'byung bar shes par bya'o/ /de bas na rgyu rnams rtag par ga la 'gyur/ de skad du 'phags pa byams pas kyang / 'bras bu rigs can nyer sbyor bas/ /rgyu rnams</text></item>
<item><p>85a.5</p><section></section><text>rtag pa'i bdag nyid min/ /zhes gsungs pa dang / slob dpon dbyig gnyen gyis kyang / /de yang gang tshe de yis tshe/ /khyod kyis don de mi snang na/ /de ni mngon sum ji ltar 'dod/ /ces pa'i phyir ro/ /de bzhin du don thams cad gcig pa ma yin te/ steng dang 'og la</text></item>
<item><p>85a.6</p><section></section><text>sogs pa'i cha sna tshogs su snang bas/ zin pa dang ma zin pa 'dra bar snang bas/ /gom pa rim gyis kun du phyin pa dang / phra ba mi mthong zhing rags pa mthong ba dang / rta dang glang po che la sogs pa du mar snang ba'i phyir ro/ /de bzhin du slob dpon chen po dbyig gnyen gyis kyang / </text></item>
<item><p>85a.7</p><section></section><text>gcig na rim gyis 'gro ba med/ /zin pa ma zin cig car med/ /ris chad du mar snang ba dang / /mig gis mi sod phra ba'ang med/ /ces gsungs pa dang / slob dpon pradz+nyA sam+b+ha ba gu h+yas kyang / ka ba la sogs dngos po la/ /steng 'og la sogs dbye ba yis/ /de la du mar</text></item>
<item><p>85b.1</p><section></section><text>phye gyur na/ /gcig tu dmigs pa mi 'khrul ba'o/ /zhes gsungs so/ /phyogs gnyis pa yang ma grub par bstan pa'i phyir/ bla ma chen po'i zhal snga nas/ rdul phran rnams kyi cha yang ma mthong ste/ du ma'i gzugs kyang ma yin zhes pa yang de bzhin no zhes gsungs</text></item>
<item><p>85b.2</p><section></section><text>te/ de yang don rnams rdul phra rab ma yin te/ rdul phra rab mi dmigs shing rags pa la dmigs pa'i phyir ro/ /rags pa ni cha shas kyi ngo bor snang bas rdul phra rab ma yin no/ /slob dpon pradz+nya sam+b+ha ba gu h+yas kyang / phra rab re re blos mi dmigs/ /blos ni sbom po la dmigs</text></item>
<item><p>85b.3</p><section></section><text>te/ /sbom po cha shas bcas pas na/ /rdul phran yul du ma grub po/ /zhes gsungs so/ /phyogs gsum pa ma grub par bstan pa'i phyir/ bla ma chen po'i zhal snga nas/ dbus kyi cha shas med pa'i rdul phran la/ /du ma'i rdul phran rjes 'brang med phyir dang / /sa yi dkyil</text></item>
<item><p>85b.4</p><section></section><text>'khor la sogs gzugs kyi tshogs/ /rags pa'i dpung du 'ga' yang mi 'gyur ro/ /zhes gsungs te de yang yul du grub pa ma yin te/ rdul phra rab 'dus pa'i phyir ro/ /de yang rdul phra rab 'dus pa ni phyogs drug nas sam/ phyogs gcig nas 'dus grang na/ de la dang po</text></item>
<item><p>85b.5</p><section></section><text>ni rigs pa ma yin te/ dbus na gnas pa'i rdul phra rab cha shas drug tu 'gyur ba'i phyir ro/ /de lta na ni rdul phra rab nyid nyams par 'gyur ro/ /gnyis pa ltar na yang ma yin te/ rang bzhin gcig pa'i phyir gcig gi go gang yin pa der gzhan thim pas sa'i dkyil 'khor la</text></item>
<item><p>85b.6</p><section></section><text>sogs pa gong bur snang bar mi 'gyur ro/ /de bas na rdul phra rab 'dus zhes byar mi rung ngo / /de las ma gtogs pa 'dus pa zhes bya ba'i gtan tshigs cung zad kyang mi snang bas 'dus pa yul ma yin no/ /de skad du/ slob dpon dbyig gnyen gyis kyang / drug gis cig car</text></item>
<item><p>85b.7</p><section></section><text>sbyar ba na/ /phra rab rdul cha drug tu 'gyur/ /drug po dag gi go gcig na/ /gong bu rdul phran tsam du 'gyur/ /rdul phran sbyor ba med na ni/ /de 'dus yod pa de gang gi/ /zhes gsungs so/ /slob dpon kA ma las kyang / rdul phran 'dus pa med na ni/ /gzhan gyi 'dus</text></item>
<item><p>86a.1</p><section></section><text>pa brjod dgos so/ /gtan tshigs cung zad mi snang bas/ /'dus pa yul du ma grub po/ /zhes gsungs so/ /de ltar gzugs can gyi yul ma grub par bsten nas/ da ni gzugs can ma yin pa rnams ma grub par bstan pa'i phyir/ bla ma chen po'i zhal snga</text></item>
<item><p>86a.2</p><section></section><text>nas/ bde ba la sogs rang gi las gang ni/ /'ga' yang ma mthong de ni yongs bzung bas/ /dus gcig 'brel bar 'gyur ba med pas na/ /gzugs la sogs pa bzhin du gzung 'dzin med/ /ces gsungs so/ /de yang tshor ba la sogs pa rnams yul du grub pa ma yin te/ de ci'i phyir</text></item>
<item><p>86a.3</p><section></section><text>zhe na/ tshor ba la sogs pa 'das pa dang ma 'ongs pa dag ni/ 'gags pa dang ma skyes pa'i phyir don gzhan du 'gyur ba la ni 'bras bu bskyed pa'i nus pa yod pa ma yin pa'i phyir dang / da ltar byung ba la yang skye ba zhig yul du gyur pa'am/ skyes zin pa zhig yul du 'gyur grang na/ dang po ni rigs pa</text></item>
<item><p>86a.4</p><section></section><text>can ma yin te/ rang nyid skyes pa'i dus su ma byung ba'i phyir ro/ /gnyis pa yang rigs pa can ma yin te/ shes pa yang de'i rnam par skyes zin pa tshor ba la sogs pas phan btags pa cung zad kyang yod pa ma yin pas tshor ba la sogs pa yul du grub pa ma yin no/ /de skad du/ slob dpon chen po</text></item>
<item><p>86a.5</p><section></section><text>mche ba'i sdes kyang / sim pa la sogs 'das dang ma 'ongs pa/ /ma skyes pa dang 'gag pa dang / /nus med 'bras bu skyes pa yi/ /skye ba'i tshe na med pa dang / /skyes pa na ni skyes zin phyir/ /sim sogs yul du ma grub po/ /zhes gsungs so/ /de las gzhan pa'i chos nam</text></item>
<item><p>86a.6</p><section></section><text>mkha' la sogs pa yul du grub po zhe na/ de ni rigs pa ma yin te/ btags pa tsam du yod pas 'bras bu skyed par mi nus pa dang / yang na 'bras bu dang rigs mthun zhing de dag nyid mi rtag par 'gyur ba dang / yang na dus thams cad pa nyid las 'bras bu dus gcig tu 'byung ba'i phyir</text></item>
<item><p>86a.7</p><section></section><text>ro/ /de skad du slob dpon mche ba'i sdes kyang / nam mkha' la sogs rdzas med pas/ /nus med 'bras bu skyed pa min/ /skyed na 'bras ltar mi rtag 'gyur/ /de dag rtag tshang de bas na/ /'bras bu rnams kyang tshang bar 'gyur/ /de bas de dag thams cad kun/ /yul du</text></item>
<item><p>86b.1</p><section></section><text>dmigs pa 'khrul ba'o/ /zhes gsungs so/ /de bas na yul rnams yod pa ma yin pas na/ des skyes pa'i 'dzin pa'i shes pa rnams kyang yod pa ma yin te/ gzung ba 'ga' yang med pa'i phyir ro/ /de skad du 'phags pa byams pas kyang gsungs pa/ </text></item>
<item><p>86b.2</p><section></section><text>don dang sems can bdag rnam rig /rna ba'i rnam par shes pa ni/ /rab tu skye'o de don med/ /de med pas na de yang med/ /ces gsungs so/ /de bsan 'di dag thams cad rnam par shes par snang ba kho na nyid do/ /mdo las kye rgyal ba'i sras dag /khams</text></item>
<item><p>86b.3</p><section></section><text>gsum pa 'di dag ni sems tsam mo zhes gsungs pa'i phyir ro/ /de la yang log par rtogs pa dag ni rnam pa gnyis te/ kha cig don dam pa yod pa nyid du rtog cing rdzas nyid du sems pa dang / de las gzhan pa ni kun rdzob tu yod pa nyid la gnyis su snang bar sems so/ /de dag</text></item>
<item><p>86b.4</p><section></section><text>kyang rigs pa ma yin te rnam par shes pa ni don dam par med cing kun rdzob nyid do/ /de ci'i phyir zhe na/ rnam par shes pa rang bzhin med pa'i gtan tshigs rgyas pa ni/ slob dpon klu sgrub la sogs pas/ dbu ma'i bstan bcos su bris pas 'dir 'bad par mi bya'o/ /de skad du</text></item>
<item><p>86b.5</p><section></section><text>skye ba med pa bstan pa'i mdo las/ lha'i bu chos thams cad ni sems tsam mo/ /de yang kun rdzob nyid de/ don dam par mi dmigs so zhes 'byung ba dang / de nyid las de bas na gang nges par legs pa'i grong khyer du 'jug par 'dod pas rnam par shes pa kun rdzob nyid du shes</text></item>
<item><p>86b.6</p><section></section><text>par bya'o zhes gsungs so/ /de bzhin du mdo gzhan dag las kyang / rang bzhin med de rnam rig med/ /dngos po yang med gzhi yang med/ /ro dang 'dra ba'i mi mkhas pa/ /byis pas 'di dag brtags pa'o/ /zhes pa la sogs pa'o/ /bcom ldan</text></item>
<item><p>86b.7</p><section></section><text>'das kyis lang kar gshegs pa las kyang / de'i phyir dngos bo thams cad rang bzhin med par grub bo zhes gsungs so/ /de nyid las yang gsungs pa/ gzhan brjod pa yi don dam pa/ /dngos po 'di dag rang bzhin med/ /gcig dang du ma'i rang bzhin gyis/ /</text></item>
<item><p>87a.1</p><section></section><text>'byor pa med pa gzugs brnyan 'dra/ /zhes pa la sogs pa de dang de la rnam pa mang po gsungs so/ /de ltar rnam par shes pa kun rdzob nyid du shes na yang 'khor ba dang mya ngan las 'das pa gnyis su rtog pa ni rigs pa ma yin te/ de ci'i phyir zhe na/ 'khor</text></item>
<item><p>87a.2</p><section></section><text>ba'i chos ni med pa'i phyir ro/ /rtsa ba'i rgyud las kyang / mdor na phung po lnga rnams ni/ /sangs rgyas lngar ni rab tu grags/ /rdo rje skye mched nyid dag kyang / /byang chub sems dpa'i dkyil 'khor ro/ /zhes gsungs pa dang / sa ni spyan zhes bya ba dang / /chu yi khams ni</text></item>
<item><p>87a.3</p><section></section><text>mA ma kI/ /dkar dang sgrol ma zhes bya ba/ /me dang rlung du rab tu grags/ /zhes gsungs so/ /'o na srid par snang zhing bya ba byed nus pa'i dngos po 'di 'khor ba ma yin nam de med na mya ngan las 'das pa yang gang la yod ce na/ de'i phyir bla ma chen po'i zhal snga nas/ bdag tu</text></item>
<item><p>87a.4</p><section></section><text>'dzin dang bdag gir 'dzin pa yis/ /'khor ba 'di ni btags pa tsam du yang / /de yi ngo bo log pa'i rang bzhin gyis/ /kun las 'das pa'i ngo bor shes par bya/ /zhes gsungs te/ de bas na srid pa'i chos ni gtan nas yod par mi 'dod kyi/ 'on kyang log par</text></item>
<item><p>87a.5</p><section></section><text>btags pa tsam nyid do/ /de yang gang zhe na/ rtag pa la sogs par 'khrul pa ni srid pa'i sdug bsngal yin no/ /dper na thag pa'i sbrul bzhin du snang ba med pa nyid do/ /bla ma chen po'i zhal snga nas kyang / sgyu ltar snang ba'i rnam par rtog pa las/ /srid pa'i sdug bsngal</text></item>
<item><p>87a.6</p><section></section><text>gzhan na yod pa min/ /zhes gsungs so/ /de bas na de zlog par byed pa'i thabs su 'dir zab mo dang yang dag par gsal ba'i dkyil 'khor de gsungs pa yin no/ /de skad du dpal ye shes rdo rje kun las btus pa zhes bya ba rnal 'byor chen po'i rgyud las/ gsang ba'i</text></item>
<item><p>87a.7</p><section></section><text>bdag po thag pa'i sbrul gang yin pa de ni yod pa ma yin no/ /'on kyang rab rib kyis de ltar snang ba yin no/ /skyes bu gang gis rab rib spangs te brtags na thag par mthong zhing don gzhan med do/ /gsang ba'i bdag po de bzhin du rtag pa la sogs pa la/ gzugs la sogs par</text></item>
<item><p>87b.1</p><section></section><text>snang ba gang yin pa de ni yod pa ma yin no/ /'on kyang gzugs la sogs par zhen pa'i bag chags kyi phyir ro/ /skyes bu la la zhig gis ngas bstan pa'i lam la gzhol zhing bag chags de bzlog nas rtag pa la sogs par mthong zhing gzhan ci yang mi dmigs so zhes gsungs</text></item>
<item><p>87b.2</p><section></section><text>pa'i phyir ro/ /de bas na de med pa'i phyir 'di thams cad zab mo dang yang dag par gsal ba'i dkyil 'khor ro/ /de la zab mo gang zhe na/ rang 'byung bar byed pa'i rgyu nyon mongs pa la sogs pa dang / gdod ma nas bral ba mi dmigs shing mi 'gyur ba'o/ /yang dag par gsal ba gang zhe</text></item>
<item><p>87b.3</p><section></section><text>na/ de'i sgo nas phun sum tshogs pa yod pa gzhan la ston pa'i rkyen 'jig rten dang 'jig rten las 'das pa thob par byed pa'i phyag rgya chen por snang ba thams cad do/ /de bas na de'i ngo bor gsal bar 'dod pa'i skyes bu dam pa zhig gis gsang ba 'dus pa zhes bya ba rnal 'byor chen po'i</text></item>
<item><p>87b.4</p><section></section><text>rgyud las gsungs pa'i lam gyi rim pa la nye bar gnas nas rnal 'byor bzhi'i rim gyis 'jug cing rtogs par bya'o/ /de'i rim pa bla ma'i zhal snga nas brgyud cing 'byung ba cung zad bdag gis dbye bar bya'o/ /de'i rim pa ni 'di lta ste/ de la dang por 'jig rten gyi chos brgyad spangs pa'i</text></item>
<item><p>87b.5</p><section></section><text>rnal 'byor pas tshogs la 'jigs pa'i skyon med pa/ snying rje chen po dang de las byung ba'i yon tan dang ldan pas bla ma dam pa rnams las gang yang rung ba cig mnyes par byas te/ cho ga ma tshang ba med pa'i dkyil 'khor gnyis gang yang rung bar zhugs nas/ bum pa dang gsang ba dang / </text></item>
<item><p>87b.6</p><section></section><text>shes rab ye shes kyi dbang rnams thob pas gsang ba dang mchog tu gsang ba la sogs pa rim par bya ste/ ji ltar gsungs ba'i gnas su dang por bya bar 'os pa rnams tshogs par bya ste/ des mtshams bzhi'i dang po tho rangs la sgo dag par bya ba la sogs pa nas/ rjes su</text></item>
<item><p>87b.7</p><section></section><text>chags pa'i mtha' la thug pa byas nas dkyil 'khor gyi 'khor lo rdzogs pa'i rnal 'byor pas/ thig le dang phra mo dang bzlas brjod byas nas 'khor lo bsdu ba brtsam mo/ /de ltar ting nge 'dzin gsum rdzogs pa'i rnal 'byor pas de'i yan lag gzhan smon lam btab pa dang / </text></item>
<item><p>88a.1</p><section></section><text>sdom pa bskyang ba dang / kha zas sbyang ba dang / las gnyis kyi sgo nas sems can gyi don bya ba dang / brjed pa la sogs pa'i dbang gis dam tshig nyams pa bskang ba'i cho ga byas nas/ brtags pa'i mtshan nyid las dben par bya zhing rang gi sems</text></item>
<item><p>88a.2</p><section></section><text>nyid dag par bya'o/ /de kho na bzhin du nyi ma'i gung dang / phyi 'bred kyi dus su yang de thams cad ma lus par brtsam par bya'o/ /nam phyed la yang de bzhin du bzlas pa'i mthar thug pa'i bar byas nas/ nyal bar 'dod na gshegs su gsol ba dang / snying ga'i gnas su ye</text></item>
<item><p>88a.3</p><section></section><text>shes sems dpa'i 'khor lo la phyi rol 'khor lo bsdus nas shes rab kyang snying rjer ldan pas nyal bar bya'o/ /tho rangs langs nas yang gong ma kho na bzhin du dang po'i las la zhugs pas thams cad bya zhing / dus mtshams gzhan la yang de bzhin du bsgom par bya'o/ /de skad</text></item>
<item><p>88a.4</p><section></section><text>du bla ma'i zhal snga nas kyang / tho rangs langs nas gong ma ltar/ /gdod ma gtogs pas bzlas pa bya/ /zhes bya'o/ /de ltar nyin re dus bzhir ting nge 'dzin yan lag dang bcas pa la gzhol zhing mtshan ma ma thob kyi bar du bsgom par bya'o/ /de ltar rgyun ring du bsgoms</text></item>
<item><p>88a.5</p><section></section><text>pas phra mo dang thig les sems brtan par gyur nas/ phra mo'i ting nge 'dzin gsum pa las spro bsdu sngon du 'gro ba ma btang zhing bzung bas brtan par gyur pa'i mtshan ma lnga bo 'di thob par 'gyur ro/ /de yang gang zhe na/ ye shes lnga yi ngo bo nyid/ /kha dog lnga yi thig</text></item>
<item><p>88a.6</p><section></section><text>le gzer/ /gsal ba dang ni mi gsal ba/ /dang po smig rgyu lta bu dang / /gnyis pa du ba lta bu ste/ /gsum pa me khyer lta bu dang / /bzhi pa mar me nyer 'bar ba/ /lnga pa sprin med nam mkha' ste/ /lha dang phyag mtshan la sogs pa'o/ /de rnams ni</text></item>
<item><p>88a.7</p><section></section><text>'og nas bshad pa'i rnal 'byor pa rnams su 'gyur ba'i mtshan ma'o/ /de nas spro bsdu'i sgo nas rjes su dran pa bsgom zhing / phyis gnas dang gnas pa'i bdag nyid spros nas bzlas brjod kyi sbyar ba brtsam par bya'o/ /rtsa ba'i rgyud las kyang / sangs rgyas byang chub gnas</text></item>
<item><p>88b.1</p><section></section><text>rnams ni/ /de ru mdor na spro bar bya/ /sku gsung thugs kyi mtshan ma yi/ /sngags kyi tshig rnams rab tu brjod/ /ces 'byung bas so/ /de ltar brtan par 'gyur ba'i mtshan ma rnam pa lnga mngon du gyur pa de la ni las dang po pa'i rnal 'byor ba zhes gsungs so/ /rnal 'byor</text></item>
<item><p>88b.2</p><section></section><text>pa de mtshan ma mthong yang rung ma mthong yang rung ste/ dad pa dang ldan zhing snod du rung bas zhus pa'am/ gzugs brnyan glegs bam la sogs pa bsgom par 'dod pas zhus pa'am/ de las gzhan pa'i sems can sdig pa'i dbang gis mtshan ma ngan pa mthong bas zhus</text></item>
<item><p>88b.3</p><section></section><text>pa'am/ snod du rung zhing ngang tshul bzang bo dang ldan pa rnams kyis ma zhus kyang btsud de/ de rnams kyi don du gong nas gsungs pa'i bsnyen pa'i cho ga la gnas nas 'dzab tu ma bzlas pa'am/ 'dzab 'bum la sogs pa bzlas pa byas nas/ ri mo'i dkyil 'khor bri ba</text></item>
<item><p>88b.4</p><section></section><text>brtsam par bya'o/ /de slad du slob dpon dza ba di ba'i zhal snga nas/ las dang po yi rnal 'byor gyis/ /gong gsungs mtshan ma ma mthong mthong / /de yis 'di dag don gyi phyir/ /dpag med bzlas pa byas pa'am/ /bzlas brjod grangs tshang nges byas nas/ /snod du rung zhing dad ldan</text></item>
<item><p>88b.5</p><section></section><text>dang / /gzugs brnyan pu sti la sogs dang / /sdig pa'i dbang gis mtshan ngan mthong / /snod ldan rnams kyis ma zhus kyang / /ri mo'i dkyil 'khor bri ba brtsam/ /zhes 'byung bas so/ /des dkyil 'khor bri ba yang bdag nyid slob dpon dang slob ma gnyis kyis bri</text></item>
<item><p>88b.6</p><section></section><text>bar byas nas/ slob ma gzhug pa la sogs pa byas nas dbang rnams bskur bar bya'o/ /rtsa ba'i rgyud las kyang / thig gdab pa yi cho ga 'di/ /bdag nyid nam zhig spyod pa na/ /rnam par snang mdzad rab bsgoms te/ /rdo rje sems dpa' bsgom pa'am/ /slob ma</text></item>
<item><p>88b.7</p><section></section><text>rdo rje 'od po che/ /rdo rje mi 'chi bsgom par bya/ /zhes gsungs so/ /dkyus ma brjod de/ las dang po pa de brtan par gyur pa'i mtshan ma lan grangs mang du mthong nas sems brtan par shes nas gnyis par 'gyur bar bya ba'i phyir sbyor ba 'di la 'bad par bya'o/ /de'i sbyor</text></item>
<item><p>89a.1</p><section></section><text>ba ni 'di lta ste/ sgo dag par bya ba la sogs pa nas rjes su chags par bya ba'i bar gyis dang po'i rnal 'byor rdzogs par byas te/ de bzhin gshegs pa thams cad rjes su zhugs pa sngon du byas nas rig pa'i chos kyi dbyings kyi pad+ma'i nang du stong pa nyid dam sa</text></item>
<item><p>89a.2</p><section></section><text>bon dang lha'i ngo bo bsgom par bya'o/ /de la mi g.yo zhing brtan par gyur pa las/ rigs kyi bdag po'i gnang ba thob pa'i dus su rnal 'byor pa gnyis par gyur pa yin no/ /de skad du bla ma'i zhal snga nas/ pad+ma la gnas brtan byas te/ /rigs bdag gnang ba thob</text></item>
<item><p>89a.3</p><section></section><text>nas su/ /rang gi sbyor bas 'phro ba yin/ /zhes pa'o/ /de ltar las dang po pa'i cho ga cung zad bstan pa yin no/ /de nas rnal 'byor pa de ye shes 'ga' zhig dbang du gyur ba ni snod rnam pa gnyis la ye shes kyi lha gnyis 'bebs par nus pa thob pas de skad brjod do/ /</text></item>
<item><p>89a.4</p><section></section><text>bla ma'i zhal nas kyang / ye shes shin tu 'bebs thob bas/ /'bebs pa'i cho ga gsungs pa'o/ /zhes so/ /des thun mtshams bzhir mig la sogs pa byin gyis brlab pa dang / sku gsung thugs byin gyis brlab pa dang / dbang bskur ba rdzogs par byas nas/ </text></item>
<item><p>89a.5</p><section></section><text>de'i rjes la mchod pa la sogs pa brtsams te/ thig le dang phra mo ni mi brtan pa'i lha'i nga rgyal dang bral bas nan tan du bya ba ni ma yin no/ /de gong nas gong du nus pa mthu can du bya zhing grub pa'i mtshan ma mthong bar bya zhing bzlas brjod kyi cho ga la 'bad par bya'o/ /de nas</text></item>
<item><p>89a.6</p><section></section><text>'khor lo bsdus nas gong ma bzhin du sdom pa bskyed pa la sogs pa thams cad bya'o/ /de skad du bla ma chen po'i zhal snga nas/ brtul zhugs tshul khrims sngags ldan pas/ /mig dang sku sogs byin brlabs nas/ /ye shes 'ga' zhig dbang gyur pas/ /</text></item>
<item><p>89a.7</p><section></section><text>mtshams bzhir 'khrul med bzlas brjod bya/ /zhes gsungs so/ /rnal 'byor pa de de ltar bsnyen pa'i cho ga la gnas nas gong du smos pa'i snod du rung zhing / dad pa dang ldan pa la sogs pa'i don du/ /khye'u dang bu mo lo bcu gnyis lon pa la ye shes kyi lha gnyis phab la/ </text></item>
<item><p>89b.1</p><section></section><text>de gnyis kyis thig dang rdul tshon la sogs pa bya'o/ /rtsa ba'i rgyud las kyang / bu mo lo grangs bcu gnyis pa/ /lo grangs bcu gnyis lon pa'i khye'u/ /bzung nas dbab pa rab tu brtag/ /cho ga thams cad byas nas ni/ /de nas las rnams rab tu bsgom/ /rnam pa</text></item>
<item><p>89b.2</p><section></section><text>gzhan du byas na ni/ /khams gsum skye bos dpyas par 'gyur/ /zhes gsungs so/ /de nas bdag nyid zhugs pa la sogs pa'i cho ga ni las dang po pa'i rnal 'byor bzhin du thams cad bya'o/ /rtsa ba'i rgyud las kyang / snga ma bzhin du thams cad 'gyur/ /zhes pa dang / </text></item>
<item><p>89b.3</p><section></section><text>bla ma'i zhal snga nas kyang / /slob dpon slob ma'i cho ga ni/ /sngon du goms pa la gnas pa'o/ /zhes gsungs so/ /de bzhin du rnal 'byor pa des dngos grub tha mal pa'i grub pa'i mtshan ma mthong zhing lha'i lung thob nas/ 'dzab bzlas pa sngon du 'gro ba'i snod la phab pa'i lha</text></item>
<item><p>89b.4</p><section></section><text>gnyis kyis bris pa'i ri mo'i dkyil 'khor du lhas dbang bskur ba'i cho ga yan chad kyis zhugs nas/ ji ltar rtsa ba'i rgyud las gsungs pa'i lam gyi rim pa dkyil 'khor chen po la sogs pa la gnas nas/ zla ba phyed dang zhag bdun gyi bar du bzlas pas ji skad gsungs pa'i</text></item>
<item><p>89b.5</p><section></section><text>tha mal pa'i dngos grub gang yang rung ba 'grub par 'gyur ro/ /de skad du rtsa ba'i rgyud las kyang / dben zhing rab tu nyams dga' bar/ /sbyor ba 'di ni kun brtsams na/ /rdo rje sku dang gsung dang thugs/ /zla ba phyed kyis 'grub par 'gyur/ /zhes gsungs so/ /dkyus ma brjod</text></item>
<item><p>89b.6</p><section></section><text>de/ de lta bu'i rnal 'byor pa de gong du gsungs pa'i cho ga rgyun ring du brtsams nas/ rnal 'byor pa gsum par gyur pa ni zab mo dang yang dag par gsal ba'i dkyil 'khor rmi lam ltar rang 'ba' zhig tu ma zad de/ gzhan la yang ston par nus pa thob pas de skad ces bya'o/ /bla ma'i</text></item>
<item><p>89b.7</p><section></section><text>zhal snga nas kyang / de byin rlabs kyis dkyil 'khor rnams/ /bdag gzhan gyis ni mthong ba de/ /gsal ba rmi lam bzhin du 'dod/ /ces so/ /rnal 'byor pa des rgyu ba dang mi rgyu ba'i bdag nyid yi ge gsum gyi ting nge 'dzin kun du spyod pa can gyi sems can gyi sems las</text></item>
<item><p>90a.1</p><section></section><text>lhan cig dbyer med pa rtogs pas/ bzlas brjod kyi spro bsdu kho na'i sgo nas rdzogs pa'i ting nge 'dzin bsgom pa ni kha cig nyin mtshan du sbyor ba la brten pa yin no/ /de skad du gsungs pa/ ye shes dbang du gyur pa yis/ /spro dang bsdu ba byed pa ni/ /nyin</text></item>
<item><p>90a.2</p><section></section><text>mtshan sbyor ba brtan par bya/ /zhes so/ /de ltar bsnyen pa'i cho ga la gnas nas/ des 'di lta ste/ slob ma snod du rung zhing dad pa dang ldan pa/ sngon du dkyil 'khor mthong zhing dbang thob nas sbyor ba'i khyad par shes shing de la gzhol ba rnams kyi don du rnal 'byor rnam pa gsum</text></item>
<item><p>90a.3</p><section></section><text>rdzogs pa'i ting nge 'dzin gyis bsgoms te/ der bcug nas khyad par can gyi slob ma de la bka' stsal pa'i dbang gis mthar thug pa'i bar gyis dbang bskur bar bya'o/ /rtsa ba'i rgyud las kyang / nam mkha'i dbyings kyi dbus bsam pa/ /gru bzhi lham pa rab tu bzang / /sangs</text></item>
<item><p>90a.4</p><section></section><text>rgyas dkyil khor sbyor ba yis/ /bsam gtan rdo rje bsgom par bya/ /rdo rje dkyil 'khor bsam gtan gyis/ /'khor lo can kun zhugs par bya/ /mchod pa'i cho ga de nyid kyis/ /blo dang ldan pas rab tu bya/ /slob dpon snying gar bsgoms na ni/ /dbang bskur ba ni brtsam</text></item>
<item><p>90a.5</p><section></section><text>par bya/ /sangs rgyas kun gyis nam mkha'i khams/ /yongs su gang bar rnam par bsam/ /dbang bskur ba ni gnas gsum gyis/ /thams cad cho ga bzhin du dbab/ /de yis byang chub thob pa ni/ /sems can kun la phan 'dogs pa/ /sku dang gsung thugs dngos</text></item>
<item><p>90a.6</p><section></section><text>grub ni/ /ngo mtshar chen po thams cad 'grub/ /byang chub sems dpa' thams cad kyi 'khor lo zhes bya ba bsam gtan gyi dkyil 'khor rdzogs so zhes bya ba gsungs so/ /de nas bla ma'i zhal snga nas/ dkyil 'khor rgyal mchog las rgyal mchog/ /rnam pa kun la rdzogs</text></item>
<item><p>90a.7</p><section></section><text>byas te/ /zhes so/ /de ni slob ma gzhug pa dang / sgrub pa'i don du dgongs pa'o/ /de las gzhan pa'i slob ma der 'jug par mi nus pa'i mtshan nyid can gyi phyi'i bya ba la mngon par zhen cing blo dman pa rnams la ni/ /rnal 'byor pa des ye shes 'ga' zhig la dbang thob pa'i</text></item>
<item><p>90b.1</p><section></section><text>tshul du yang / ri mo'i dkyil 'khor bris nas dbang bskur bar bya'o zhes slob dpon chen po'i zhal snga nas gsung bar mdzad do/ /de bas slob dpon Dom+bi pa'i zhal snga nas kyang / ye shes dbang du gyur pas ni/ /slob ma snod rung dad ldan dang / /dkyil 'khor mthong ba dbang</text></item>
<item><p>90b.2</p><section></section><text>bskur ba/ /sbyor ba shes shing de don sgom/ /khyad par can shes don gyi phyir/ /rdzogs pa'i dkyil 'khor bsam gtan gyis/ /dbang bskur ba ni brtsam par bya/ /gnyis pa de ru 'jug mi nus/ /mthong ba'i chos la mngon zhen nas/ /blo gros dman zhing sbyor spangs pa/ /de</text></item>
<item><p>90b.3</p><section></section><text>yis de yi don gyi phyir/ /rnal 'byor 'og ma'i cho ga ltar/ /ri mo'i dkyil 'khor bris nas ni/ /dbang bskur ba ni brtsam par bya/ /de las gzhan pa rnal 'byor pa des tha mal pa'i dngos grub kyi mtshan ma rnams thob cing lha'i bka' thob nas/ bzlas pa'i cho ga sngon du</text></item>
<item><p>90b.4</p><section></section><text>'gro bas snod la phab pa'i lhas bris pa'i ri mo'i dkyil 'khor du zhugs nas/ lam gyi sbyor ba'i mtshan ma gang mthong ba'i bye brag gis gnas te bsgrubs na ji ltar gsungs pa'i yon tan zla ba phyed la sogs pas 'grub par 'gyur ro/ /de bas na de sgrub pa'i dkyil</text></item>
<item><p>90b.5</p><section></section><text>'khor ni ri mor bya'o/ /de yang gang ltar bya zhe na/ las dang po ltar bdag nyid kyis bya ba ma yin te ye shes 'ga' tsam pa'i ltar snod la phab pa'i lhas bya'o/ /de bas na rtsa ba'i rgyud las kyang / rdo rje thig ni gdab pa dang / /tshon rtsi dag ni dgye ba dag/ /sngags kyi sems</text></item>
<item><p>90b.6</p><section></section><text>pas mi bya ste/ /byas na byang chub rnyed par dka'/ /de bas dam tshig tshul shes pas/ /sngags kyi lha rnams gnas gnas su/ /byin gyis brlab pa yang byas te/ /dkyil 'khor rnams ni rnam par brtag/ /rgyal chen rnam par snang mdzad dam/ /yang ni spyan ni dbab par</text></item>
<item><p>90b.7</p><section></section><text>bya/ /sku yi kha dog go 'phang mchog/ /rdo rje sku yi yon tan 'byung / /rdo rje chos ni rgyal po che/ /bdag gi rig pas dbab par bya/ /'di ni sngags rnams thams cad kyi/ /gsang ba rab tu brtag pa yin/ /rdo rje sems dpa' rgyal chen dang / /mA ma kI yang dbab par bya/ /</text></item>
<item><p>91a.1</p><section></section><text>'di ni sngags rnams thams cad kyi/ /gsang ba rmad du byung ba'o/ /de ltar byas na byin gyis rlob/ /sems la dbang ba nyid shes te/ /gsang ba dag ni mchog stsol lo/ /zhes so/ /de nas tha mal pa'i dngos grub grub pa'i rnal 'byor pa des</text></item>
<item><p>91a.2</p><section></section><text>grub pa'i mngag gzhug bskul nas des sangs rgyas thams cad kyi zhing du khrid nas zab cing rgya che ba'i chos thos par byas nas/ /rnal 'byor pa bzhi par 'gyur ba'i mtshan ma rnams 'byung bar 'gyur ro/ /de bas na rtsa ba'i rgyud las kyang / sangs rgyas zhing du 'gro bar 'gyur/ /</text></item>
<item><p>91a.3</p><section></section><text>zab mo'i chos kyang thos par 'gyur/ /sangs rgyas sa yang thob par 'gyur/ /zhes pa ste/ 'dir sangs rgyas sa yang thob par 'gyur zhes pa ni/ sangs rgyas nyid thob par 'gyur ba la dgongs pa'o/ /de yang sangs rgyas thams cad kyis byin gyis brlabs pa'i gnyid</text></item>
<item><p>91a.4</p><section></section><text>cung zad 'ong bar 'gyur te/ de'i dus su mtshan ma ni 'di dag ste/ rtsa ba'i rgyud las kyang / bsam gtan bzlas la 'bad pa yis/ /sgrub pa pos ni rtag tu mthong / /de la 'dir ni rmi lam dam tshig chen po'i tshig go/ /sangs rgyas byang chub sems dpa' ni/ /rnam pa'i</text></item>
<item><p>91a.5</p><section></section><text>dbye ba gnyis su snang / /chos kyi ye shes mchog thob pas/ /sangs rgyas mthu dang 'dra bar mthong / /sangs rgyas rdzogs longs sprul pa'i sku/ /dpag med pa ni myur du mthong / /sems dpa' chen po khams gsum pa/ /mchod par byas par de mthong ngo / /</text></item>
<item><p>91a.6</p><section></section><text>ye shes chen po 'di 'dra'i gzugs/ /sangs rgyas byang chub sems dpa' yis/ /'dod pa'i yon tan lnga rnams kyis/ /rtag tu mchod pa byas par mthong / /rdo rje sems dpa' gzugs chen dang / /grags chen rdo rje mchog dag tu/ /rmi lam dag na rang gzugs</text></item>
<item><p>91a.7</p><section></section><text>mthong / /grags chen rdo rje gsang ba dang / /byang chub sems dpa' 'khor lo can/ /sangs rgyas chen pos phyag 'tshal ba'i/ /rmi lam 'di 'dra mthong bar 'gyur/ /lus ngag sems kyi mthu las skyes/ /rgyan rnams thams cad yongs rdzogs pa'i/ /lha yi bu mo</text></item>
<item><p>91b.1</p><section></section><text>yid 'ong dang / /khye'u bu mo dag mthong na/ /des ni dngos grub thob par 'gyur/ /phyogs bcu sangs rgyas mang po rnams/ /zhing na gnas pa nges par mthong / /thugs ni dgyes par gyur nas kyang / /chos mdzod yid du 'ong ba stsol/ /chos kyi 'khor lo sgyu ma'i sku/ /</text></item>
<item><p>91b.2</p><section></section><text>sems can kun gyis yongs bskor ba/ /bsam gtan rdo rje la gnas pa'i/ /dam tshig sbyor bas mthong bar 'gyur/ /sna tshogs kun dga' skyed mos tshal/ /lha yi bu mo la sogs rgyan/ /sangs rgyas kun gyis byin brlabs pas/ /bsam gtan dam tshig can</text></item>
<item><p>91b.3</p><section></section><text>gyis mthong / /sangs rgyas byang chub sems dpa' yis/ /de ni dbang bskur mngon par mthong / /rig 'dzin rgyal po chen po yis/ /mchod pa byas par de mthong ngo / /rdo rje las byung sna tshogs pa'i/ /rmi lam dri ma med mthong na/ /sku gsung thugs kyi rdo rje las/ /skyes</text></item>
<item><p>91b.4</p><section></section><text>pa bla na med pa 'grub/ /gdul bya'i sbyor the tshom la sogs/ /rdo rje 'dzin pas mthong nas ni/ /blo ldan rdo rje sems dpa' yis/ /sems kyi gnas ni 'grub par 'gyur/ /zhes bya ba gsungs te/ de dag las kyang / rgyan rnams thams cad yongs rdzogs pa'i/ /lha</text></item>
<item><p>91b.5</p><section></section><text>yi bu mo yid 'ong dang / /khye'u dang bu mo dag mthong na/ /de yis dngos grub thob par 'gyur/ /zhes pa dang / sna tshogs kun dga' skyed mos tshal/ /lha yi bu mo la sogs brgyan/ /zhes bya ba dang / tha mal pa'i dngos grub kyi mtshan ma'o/ /tha mal pa nyid dngos grub</text></item>
<item><p>91b.6</p><section></section><text>chen po'i mtshan ma'o/ /de bas na grub pa'i mtshan ma thams cad ni bzhi ste/ dbab pa dang / rmi lam dang / lha'i lung dang / tha mal pa thams cad ni mtshan ma'o/ /de rnams ni ci rigs par thob pa'i rnal 'byor bas ci rigs par dngos grub bsgrub par bya'o/ /bla ma chen po'i</text></item>
<item><p>91b.7</p><section></section><text>zhal snga nas kyang / grub pa'i mtshan ma thob pa'i rnal 'byor pas/ /de nyid gsum gyi cho ga'i gzhi sngags pas/ /gong du gsungs pa'i dkyil 'khor cho ga yis/ /mngon par 'dod pa'i dngos grub rab tu 'grub/ /ces gsungs so/ /de ltar mtshan ma mthong zhing</text></item>
<item><p>92a.1</p><section></section><text>lha'i bka' thob pa des bzhi par gyur par bya ba'i phyir dgug pa'i cho ga'am/ gdon gnas pa'i cho gas ji ltar gsungs pa'i rigs sme sha can la sogs pa'i bu mo bkug ste/ sngags kyi rgyud la sogs pa legs par bslabs nas ji ltar bla ma'i</text></item>
<item><p>92a.2</p><section></section><text>bka' las byung ba'i man ngag gis bstan pa ltar byas nas dpang por bzhag ste sgrub pa chen po brtsam par bya'o/ /de yang snod la phab pa'i lha gnyis kyis bris pa'i ri mo'i dkyil 'khor la gnas nas zhi ba'i sbyor bas rnal 'byor gsum rdzogs pa'i ting nge 'dzin gyis ji srid</text></item>
<item><p>92a.3</p><section></section><text>blo rab dang tha ma'i bye brag gis/ zla ba drug gsum gyi bar du cho ga des bsgrub par bya'o/ /des byin gyis brlab par ma gyur cing byang chub kyang ma grub na/ de'i tshe zhag bdun la sogs dbye bas drag shul du bsgrub par bya'o/ /de las gzhan pa dbang du bya ba dang bsrung ba'i sbyor</text></item>
<item><p>92a.4</p><section></section><text>ba yang bya'o/ /le'u bco brgyad pa las kyang / dbang du byas dang bsrung ba dang / /de yi bya ba rab tu sbyar/ /zhes gsungs pa'i phyir ro/ /de la drag shul gyi sbyor ba ni 'di lta ste/ le'u bcu pa las kyang / rang sngags skyes bu bsgoms nas ni/ /gnas gzhi rnams su</text></item>
<item><p>92a.5</p><section></section><text>gzugs kyi tshul/ /zhag gsum tshul du sbyor ba yis/ /kha dog gsum du rab tu bsgom/ /zhes bcom ldan 'das rdo rje 'chang gis de skad ces bka' stsal to/ /de la 'di ni rdo rje dam tshig mchog gis gsang ba'o/ /snying ga'i gnas su phra mo yis/ /dkyil 'khor</text></item>
<item><p>92a.6</p><section></section><text>rnams ni dgod par bya/ /yi ge mchog tu gyur pa'i tshig/ /de yi dbus su bsam par bya/ /rdo rje chen po rtse lnga pa/ /rtag tu sbyor bas bsgom par bya/ /rdo rje kyo ba'i khyad par gyis/ /rdo rje gsum rnams bsam par bya/ /de yi snying gar gdab bya ste/ /lha rnams rab tu</text></item>
<item><p>92a.7</p><section></section><text>bskul bar bya/ /oM a phaT dza/ 'di ni rdo rje thams cad kyi/ /sangs rgyas byang chub rab bsgrub pa'o/ /'khor lo pad+mo rigs la sogs/ /rdo rje kyo ba rnam bsgom zhing / /snying ga ru ni bskul bar bshad/ /'di ni rol mo 'byung ba ste/ /rdo rje yi ni tshul mchog 'di/ /</text></item>
<item><p>92b.1</p><section></section><text>zhag bdun bar du byas nas/ /ye shes rdo rje can gyi gsang / /sku dang gsung thugs 'grub par 'gyur/ /mchog stsol ba dag rnam par gzigs/ /yid ni 'jigs shing skrag gyur nas/ /yid ni ma gu zhing dgar 'gyur ba'i/ /dngos grub rgya chen 'grub par 'gyur/ /</text></item>
<item><p>92b.2</p><section></section><text>sangs rgyas byang chub sems dpa' dang / /sngags kyi spyod pa'i don grub pas/ /rmongs pas 'gal bar byas nas ni/ /de yi srog ni der zad 'gyur/ /zhes pa la sogs pas sku gsung thugs rlung gi shing rta la zhon pa rnams kyis mi gnas pa'i phyir mya ngan las 'das</text></item>
<item><p>92b.3</p><section></section><text>pa'i dbyings na bzhugs pa'i ye shes kyi 'khor lo'i thugs kar lcags kyus brdeg cing / nga ni dpal ldan che ge mo/ /zhes bya ba la sogs pas bka' bsgo zhing bskul nas rang dang lhan cig tu bsgom pa dang / le'u bcu bzhi pa las/ phan tshun dkri ba'i tshul du bya/ /mthe bong</text></item>
<item><p>92b.4</p><section></section><text>gnyis ni rab tu bsdam/ /rnam par snang mdzad tshul gnas te/ /zhes pa dang / ye shes pad+ma kha dbye ba/ /rdo rje sor mo nges par gzhag/ /'dod chags rdo rje'i tshul gnas te/ /zhes pa dang / rtse mo lnga pa bcings nas ni/ /'od 'phro mang po 'khrug cing 'bar/ /rdo rje sems</text></item>
<item><p>92b.5</p><section></section><text>dpa' mnyam gzhag la/ /zhes bya ba'i rim pas rnam par snang mdzad dang spyan ma gnyis dkris la rdo rje dang pad+ma sbyar te gdab pa dang / snang ba mtha' yas dang na bza' dkar mo dkris te pad+ma kha phye ba'i tshul du 'od zer dang ldan pa'i rdo rje bzhag nas gdab pa dang / mi bskyod</text></item>
<item><p>92b.6</p><section></section><text>pa dang mA ma kI dkris te rtse mo lnga pa'i gsang ba'i rdo rje chos 'byung gi nang du nyi ma bye ba phrag brgya'i 'od dang ldan pa bsams te gdab pa ste/ de ltar rdo rje dang pad+ma sbyar nas thams cad gnag cing khros par bsams la/ rang gi rig ma'i chos 'byung gi nang du chud pa'i gru gsum</text></item>
<item><p>92b.7</p><section></section><text>me'i dkyil 'khor gyi steng du rnam par snang mdzad la sogs pa dam tshig la bsnyengs par bsams la/ rang gi rigs dang 'brel pa'i phur bu gshin rje gshed po la sogs pa rang gi gsang ba'i rdo rje las phyung ste gnas rnams su bstan nas dngos grub chen po dgug pa zhag</text></item>
<item><p>93a.1</p><section></section><text>bdun la sogs pa'i bar du byas nas mchog gi yang mchog gi bsnyen sgrub bzhi la gnas nas cho ga 'di thams cad ma lus par bsam par bya'o/ /dpung pa rab brkyang mgul pa nas/ /mi g.yo zhing ni brtan par 'khyud/ /brla gnyis rab tu blo</text></item>
<item><p>93a.2</p><section></section><text>ldan pas/ /bung ba'i tshul du rtse bar bya/ /'gying bag stabs kyis 'khyud nas ni/ /g.yon gyi spyi bor rab brten nas/ /g.yas kyi ko sko bteg nas su/ /ma mchu gzhib cing sbyor ba brtsam/ /sid sgra'i sngags ni brjod nas kyang / /dpung pa'i bar du rab byas nas/ /kha</text></item>
<item><p>93a.3</p><section></section><text>yis de la rtse bar bya/ /rnam pa de bzhin mchan khung dang / /mgrin pa'i glo dang sum mdo rnams/ /sen mo re mos gdab bya zhing / /yang dang yang du byug pa dang / /g.yon gyis pad+ma mnye ba dang / /lag pa sbyor ba'i dkyil 'khor la/ /rdo rje g.yon gyi sor mo gsum/ /chos</text></item>
<item><p>93a.4</p><section></section><text>'byung nang du brud cing rtse/ /hUM yig las bskyed rdo rje yi/ /'od zer sna lnga 'phro ba yis/ /byang chub sems kyi na ri la/ /lce de yis ni bskyod nas kyang / /sngags 'di ched du brjod par bya/ /oM sarba ta thA ga ta a nu rA ga Na badzra swA b+hA ba At+ma ko\u0f85haM/ /de yis bskul ba tsam</text></item>
<item><p>93a.5</p><section></section><text>gyis ni/ /snying 'dar dran pa nyams par 'gyur/ /spyi bo skra grol gos kyang 'dor/ /'byung ba'i rngul chus kun tu khyab/ /brtan pa'i ngang tshul shor nas ni/ /rang gi ba spu kun kyang g.yo/ /dmar ba'i mig ni phra bar blta/ /bdag nyid mgul nas yang 'khyud nas/ /dga'</text></item>
<item><p>93a.6</p><section></section><text>ba'i dbyangs kyis glu blang zhing / /sid sgra'i sngags ni brjod par bya/ /de lta bu'i tshogs sgrub pa'i gnas skabs su stong phrag bdun cu rtsa gnyis kyi sbubs su A li dang kA li dang / ma da na pa tra dang / kun ma ka dang / shang shang ka dang / na ri gsum ste kun la bskul zhing bskyod</text></item>
<item><p>93a.7</p><section></section><text>pas bdag nyid kyi phung po dang khams dang skye mched gnyis su med pa rnams bzhi pa'i dus su dri ma med pa'i rgyun lta bur zhu bar gyur pa'i dus su bdag dngos po thams cad kyi rang bzhin du mthong ste de bzhin du rgyu ba dang mi rgyu ba thams cad kyi chos zab mo dang yang dag par gsal ba gang du smos</text></item>
<item><p>93b.1</p><section></section><text>pa ltar rtogs pa de las yang dag pa'i ye shes dbang du gyur pa'i rnal 'byor pa zhes bya'o/ /rtsa ba'i rgyud las kyang / rdo rje nyi ma nub nas kyang / /bsgrub pa kun du brtsam par bya/ /skya rings shar ba'i dus su ni/ /skyes bu de ni 'grub par 'gyur/ /zhes gsungs so/ /de nyid</text></item>
<item><p>93b.2</p><section></section><text>las/ chags pa'i yid kyis 'dod pa yis/ /rtag tu 'dod pa'i yon tan bstan/ /zhes gsungs so/ /de nas rnal 'byor pa chen po de phyis mchog tu 'gyur zhing kun brtags pa'i mtshan nyid dang bral ba rnams kyi don du gong ma'i 'od gsal ba'i ngo bo las bzhengs te/ rtag</text></item>
<item><p>93b.3</p><section></section><text>pa la sogs pa'i dkyil 'khor gyi 'khor lo yis srid pa ji srid yod pa de srid kyi bar du ro myang ba'i mtshan nyid brgyad dang ldan par bzhugs nas de rnams kyi don mdzad do/ /bla ma'i zhal snga nas kyang / yang dag ye shes dbang thob pas/ /gzugs brnyan bdag nyid spyi gzugs</text></item>
<item><p>93b.4</p><section></section><text>kyis/ /dkyil 'khor gsum gyi mtha' yas khams/ /'gro ba'i phan 'dogs byed pa'o/ /zhes gsungs so/ /de bas na gzhan sdug bsngal gyi lam gyis bskal pa chen po gsum na bla na med pa'i sangs rgyas thob par 'dod pa rnams kyis kyang 'di lta bu'i dpal dang ldan</text></item>
<item><p>93b.5</p><section></section><text>pa'i kun nas bkra shis pa'i ngo bo bdag dang gzhan gyi don phun sum tshogs pa'i rten du gyur pa/ tshe 'di la thob pa'i lam 'di skyes bu su yis mi bsgom/ bsgom par bya ba kho na yin no/ /de bas na bdag gi bla ma chen po'i zhal snga nas/ pha rol tu phyin pa rnams dang / gsang</text></item>
<item><p>93b.6</p><section></section><text>sngags la mchog tu gzhol ba'i sems can rnams gzung bar bya ba'i don du/ rnal 'byor chen po'i rgyud thams cad dang / de las gzhan pa'i rgyud rnams dang / byin gyis brlabs pa'i rims pa'i man ngag tu yang dag par bltas nas rnal 'byor chen po'i mngon du byas te</text></item>
<item><p>93b.7</p><section></section><text>tshigs su bcad pa dang / de rkyang pa la sogs pa'i sgo nas tshig snyan cing yid du 'ong ba dang sgrub pa'i thabs kyi rim pa sgron ma lta bu rnams byis pa so so'i skye bo rnams kyis rtogs par bya ba'i don du sbas pa lta bu rnams phyung ste rnam par dgod pa mdzad do/ /kho bos kyang bla ma chen</text></item>
<item><p>94a.1</p><section></section><text>po de'i man ngag snyan khung nas brgyud pa rnams blo la gnas bzhin par byas nas/ skye bo rnams gzung bar bya ba'i don du rnal 'byor ba rnams kyi bkod pa'i rim pa cung zad bstan par byas so/ /la la ni bdag la de bzhin gshegs pa thams cad kyis byin</text></item>
<item><p>94a.2</p><section></section><text>gyis brlabs pa'i man ngag slob dpon dag gi zhal snga nas ma thob cing / gzhan dag ni rigs pa ma yin pa'i shags tsam la brten nas bdag ni rnal 'byor ba'i man ngag yang dag par thob po zhes rlom sems shing / gzhan dag la yang de ltar bsnyad pa de ni bskal pa khrag khrig</text></item>
<item><p>94a.3</p><section></section><text>gi bar du yang / /bdag la de bzhin gshegs pa thams cad kyis byin gyis rlob par mi 'gyur ro/ /slob dpon chen po shAkya mi tri'i zhal snga nas kyang / gang zhig bla ma'i zhal nas byin gyis brlabs pa'i man ngag ni/ /ma thob bzhin du rigs min chos la brten gyur nas/ /</text></item>
<item><p>94a.4</p><section></section><text>bdag ni rnal 'byor chen po yin zhes gang smra ba/ /blun chen skye bo de ni rgyal ba rnams dang ngas mi 'dod/ /ces gsungs so/ /de bas na skyes bu dam pa rnams de bzhin gshegs pa thams cad mnyes par 'dod na/ rang gi lhag pa'i lha slob dpon chen po thabs thams cad kyis</text></item>
<item><p>94a.5</p><section></section><text>mnyes par byas te/ de'i zhal snga nas byin gyis brlabs pa'i rim pa'i man ngag thob par byas te/ bskyed pa dang rdzogs pa'i rim pas gong du smos pa ltar 'jug par byas nas/ zhugs pas kyang tshe 'di nyid la dngos grub thams cad mngon sum du byed par 'gyur ro/ /de skad du rtsa ba'i</text></item>
<item><p>94a.6</p><section></section><text>rgyud las kyang / 'dis ni de bzhin gshegs pa'i sku/ /rdo rje 'dzin pa'i thugs dang ni/ /chos 'dzin mchog gi gsung dag kyang / /tshe 'di nyid la thob par 'gyur/ /sku dang gsung dang thugs kyang 'grub/ /gang gzhan phra mor bshad pa rnams/ /rdo rje mi phyed gsum bsgoms</text></item>
<item><p>94a.7</p><section></section><text>te/ /bzlas pa tsam gyis de 'grub 'gyur/ /zhes gsungs so/ /dpal ldan ye shes zhabs ni bla na med pa thugs rje chen po yi/ /drin gyis snang bas khebs phyir bdag ni blun yang cung zad tsam du phye/ /de yi dge ba zla ba lta bur 'dug pa de yis skyes bu ma lus rnams/ /'jam</text></item>
<item><p>94b.1</p><section></section><text>rgyal thob nas bdud las rgyal 'gyur zab cing rgya che'i don rtogs shog/ /bdag gi don 'grub par byed pa zhes bya ba rnal 'byor gyi bya ba'i rim pa slob dpon chen po bi ta pA das mdzad pa rdzogs so// //rgya gar gyi mkhan po ka ma la gu h+ya dang / bod kyi lo tsA ba chen po mnga' bdag lha</text></item>
<item><p>94b.2</p><section></section><text>ye shes rgyal mtshan gyis bsgyur cing zhus te gtan la phab pa'o//[ ]@##/ /rgya gar skad du/ Sha Da ng+ga yo gA lo ka kra ma/ bod skad du/ /sbyor ba yan lag drug gi snang ba'i rim pa/ dpal 'jam pa'i rdo rje la phyag 'tshal lo/ /shes rab thabs kyi</text></item>
<item><p>94b.3</p><section></section><text>bdag nyid can/ /thog mar 'jam rdor la btud nas/ /de yi slob ma ye shes zhabs/ /des brgyud pa la'ang gus bcas nas/ /sman zhabs zhal nas gsungs pa yi/ /yan lag drug pa rab bsgoms na/ /'jam pa'i rdo rje la sogs pa'i/ /rdzogs pa'i rim pa 'grub par</text></item>
<item><p>94b.4</p><section></section><text>'gyur/ /bskyed pa'i rim pa rnyed 'dod pas/ /yan lag bzhi pa'i rim pa yis/ /mthun pa'i sbyor ba la gnas pas/ /cis kyang rnal 'byor pa yis 'thob/ /rdzogs pa'i rim pa spyod 'dod pa/ /yan lag drug la goms sbyor na/ /bya ba spros bral rang bzhin gyis/ /</text></item>
<item><p>94b.5</p><section></section><text>dngos grub kyi ni mchog bsgrub po/ /so sor sdud dang bsam gtan dang / /srog rtsol de bzhin gzung ba dang / /rjes su dran dang ting nge 'dzin/ /sbyor ba'i yan lag drug ces grags/ /drug po de'i nang nas so sor sdud pa bshad pa ni bde ba rgya mtsho chen po'i gnyid las lha mo bzhis</text></item>
<item><p>94b.6</p><section></section><text>yang dag par bskul nas sad pa'i tshe rang gi snying gar pad+ma dang zla ba la sogs pa'i sa bon rnam par bsams te/ dang por gdong la sogs pa rnam par thar pa'i sgo gsum gyis rnam par dag par byas nas/ yid dang mthun pa'i gnas su mchod pa dang sdig pa bshags pa la sogs</text></item>
<item><p>94b.7</p><section></section><text>pa'i cho ga thams cad spyad nas/ maM la sogs pa'i sa bon las 'od zer gyi dra bas brtan g.yo'i 'gro ba thams cad dngul chus lcags la sogs pa'i gong bur bsgyur ba bzhin du dri ma med pa'i zla ba'i 'od zer lta bu dang / sgyu ma lta bu'i gzugs su rnam par rtogs nas/ rang gi snying</text></item>
<item><p>95a.1</p><section></section><text>ga'i sa bon gyi thig le la bsdus nas/ /rang gi lus dang pad+ma sogs pa de yang ga pur dengs pa ltar rim gyis thig le nyid du bsgom/ thig le yang mi shigs pa byang chub sems kyi gzugs stong nyid snying po can la smon lam gyi stobs kyis byin gyis brlabs pas</text></item>
<item><p>95a.2</p><section></section><text>ri mo drang po tsam du bltas la yang / oM shU n+ya tA dz+nyA na badzra swA b+hA ba At+ma ko\u0f85haM/ zhes pa brag ca lta bu'i sngags 'dis byin gyis brlab bo/ /de ma thag tu stong pa nyid la snyoms par zhugs pa'i rnal 'byor pa smon lam gyi stobs kyis rmi lam sad pa lta bur myur du 'gro ba'i don la</text></item>
<item><p>95a.3</p><section></section><text>bsams te/ nA da la rim gyis byung bas sa bon gyi 'od zer gyi dra ba'i rnam 'phrul gyis kun du khyab pa'i dbus su chos kyi 'byung gnas kyi dbus su sna tshogs rdo rje'i lte bar gnas pa sna tshogs pad+ma'i lte ba la gzhal yas khang gnas pa'i dbus su pad+ma dang zla ba la sa bon gyis mtshan</text></item>
<item><p>95a.4</p><section></section><text>pa'i phyag mtshan yongs su gyur pa las thog mar de bzhin gshegs pa ma lus pa bsdus la rang 'dod pa'i lhas rang dang 'dra ba'i rig ma la 'khyud par blta'o/ /de nas/ dbang po bcu po rnams kyi bar/ /rang gi 'jug gnas thams cad du/ /'dod pa so sor sdud pas na/ /so</text></item>
<item><p>95a.5</p><section></section><text>sor sdud pa zhes bshad do/ /zhes bas ni/ /so sor sdud pa'i don te/ tshigs su bcad pa phyi ma de'i don bshad pa ni/ /dbang po bcu zhes pa dbang po lnga ni mig gi dbang po la sogs pa rnams dang / yul gzugs la sogs pa rnams so/ /rang gi 'jug gnas zhes bya ba gzung</text></item>
<item><p>95a.6</p><section></section><text>ba dang 'dzin pa gzugs la brten pa'i yid de mig gi rnam par shes pa la sogs pa'i ngo bo nyid de so sor sdud pa ste zhen pa med par byed pa'o/ /'dod pa so sor sdud pa ni yul rnams la chags pa'i sems bzlog pa'o/ /de yang 'di ltar bshad par bya ste/ mig gi dbang po la</text></item>
<item><p>95a.7</p><section></section><text>sogs pa rnams sa'i snying po la sogs pa'i sa bon las bskyed nas thugs ka'i sa bon las 'od zer gyi dra ba bor ba'i dus su gzugs rdo rje la sogs pa la dzaHhUM baM hoHkha'i la sogs pa'i sa bon mtshan ma dang bcas pa bsams pa las/ gzugs rdo rje ma la sogs pa dmigs</text></item>
<item><p>95b.1</p><section></section><text>nas 'od zer tshur 'dus pa las sa'i snying po la sogs pa dang snyoms par zhugs pa ni don dam par stong pa nyid du ro gcig pas bde ba bskyed par rig pa ni de nyid las/ rnal 'byor so sor sdud zhugs pa/ /stong nyid bsam gtan de la 'jug/ /dmigs pa med par 'jug pa'i</text></item>
<item><p>95b.2</p><section></section><text>sems/ /gzung dang 'dzin las rnam par ldog /'di yang dga' ba'i gnas skabs su/ /zhes gsungs pas so sor sdud pa ste dang po'o// //da ni bsam gtan bshad par bya ste/ yan lag dang pos ni 'jug pa'i rnam par shes pa dang / ldog pa'i shes pa'i</text></item>
<item><p>95b.3</p><section></section><text>mtshan nyid kyis so sor sdud pa goms par byas nas nyon mongs pa can gyi yid gnas gyur pa'i mtshan nyid can gyi bsam gtan la spyod par bya'o/ /'dod pa lnga ni mdor bsdus na/ /sangs rgyas lnga ru sbyor ba yis/ /brtag pa bsam gtan zhes bshad de/ /bsam gtan de</text></item>
<item><p>95b.4</p><section></section><text>ni rnam lngar gyur/ /zhes pa de'i don bshad pa ni gzugs la sogs pa'i 'dod pa'i yon tan lnga'i yul la mdzes pa dang mi mdzes pa dang btang snyoms dang rang mchog tu mdzes pa dang / gzhan mchog tu mdzes pas 'dod chags dang zhe sdang dang gti mug dang nga rgyal dang phrag dog</text></item>
<item><p>95b.5</p><section></section><text>gi bdag nyid kyi nyon mongs pa'i sems skyes bas na yul dang sems gcig tu byed pa ni 'dod yon lnga ste/ sems nyid yin no zhes bshad do/ /de yang / 'dod pa'i sems zhes bshad pa ste/ 'dod chags zhe sdang rmongs pa'i dbang / /nga rgyal phrag dog can bdag nyid/ /yang</text></item>
<item><p>95b.6</p><section></section><text>dag rdzogs pa'i sangs rgyas lnga/ /zhes gsungs so/ /sangs rgyas lnga ru sbyor ba yis/ /brtag pa bsam gtan zhes bshad de/ /zhes pa ni mdzes pa'i gzugs la sogs pa la 'dod chags pa'i sems de ni snang ba mtha' yas kyi rang bzhin no/ /mi mdzes pa la zhe sdang</text></item>
<item><p>95b.7</p><section></section><text>ba'i sems de ni ma bskyod pa'i rang bzhin no/ /btang snyoms la gti mug pa'i sems de ni rnam par snang mdzad kyi rang bzhin no/ /rang mchog tu mdzes pa la nga rgyal ba'i sems de ni rin chen 'byung ldan gyi rang bzhin no/ /gzhan mchog tu mdzes pa la phrag dog pa'i sems de ni don</text></item>
<item><p>96a.1</p><section></section><text>yod grub pa'i rang bzhin no/ /de lta bu'i rang bzhin la rtag pa ni bsam gtan no/ /bsam gtan de yang dbye bas rnam pa lngar 'gyur te/ rtog pa dang dpyod pa dang dga' ba dang de bzhin bde ba nyid dang yang dag ste/ lnga po der ni bsam gtan bsdu/ /brtag dang</text></item>
<item><p>96a.2</p><section></section><text>bsam dang bsgom pa la/ /bsam gtan zhes ni rab tu bshad/ /bsam gtan rnam par mi rtog pa/ /bsam gtan de ni sangs rgyas yul/ /dang po'i rnal 'byor pa rmongs nas/ /gzhan du stong nyid la sems na/ /blo gros shin tu rmongs gyur pas/ /mu stegs lam</text></item>
<item><p>96a.3</p><section></section><text>la 'jug par 'gyur/ /zhes bya bas yul dang yul can gyi shes pa snyoms par 'jug pa ni gsang ba gsum las te/ ji ltar gong du bshad pa'i 'dod chags la sogs pa'i sems rnams ni snang ba mtha' yas la sogs pa'i rang bzhin du bsgrubs nas 'dod chags kyi sems</text></item>
<item><p>96a.4</p><section></section><text>la sogs pa phyir ldog par byed pa 'di ni rtog pa'o/ /de la sems nyid tsam du ci rigs par 'jug pa ni dpyod pa'o/ /sems kyi rang bzhin rab tu shes pa gang yin pa ni dga' ba'o/ /de la dga' ba las kyi nus pas thod pa'i lus ji lta ba bzhin du bde ba'o/ /de ltar rtogs pa</text></item>
<item><p>96a.5</p><section></section><text>dang rtogs par byed pa med pa de tsam nyid du sems rtse gcig tu gnas pa'i rang bzhin ni kun rdzob dang don dam pa'i bden pa'i ngo bo nyid du zung du 'jug pa'i shes pa ni bsam gtan no/ /de nyid 'di ltar bshad par bya ste/ gal te gzugs la sogs pa la nye bar 'jug pa na/ de la 'dod</text></item>
<item><p>96a.6</p><section></section><text>chags la sogs skyes na snang ba mtha' yas la sogs pa'i rang bzhin du nges par byas nas mdzes pa la sogs pa'i gzugs la sogs pa rang dang 'dra ba'i shes rab ma'i ngo bo nyid du dmigs nas snyoms par zhugs pas/ nga rgyal rdo rje dang snang ba mtha' yas su 'dus par</text></item>
<item><p>96a.7</p><section></section><text>bsam/ phrag dog rdo rje dang mi bskyod par 'dus par bsams nas rdo rje gsum gyi bdag nyid nam mkha' lta bur rtogs nas rang gi lus dang ngag dang yid kyang rdo rje gsum gyi rang bzhin nyid du rnam par bsam zhing ci rigs pa nyid du 'grub pas na yid dga' ba thob pa las kyi nus pa</text></item>
<item><p>96b.1</p><section></section><text>thob pa'i lus kyi bde ba can la/ dpal ldan rdo rje thugs 'chang ba/ /la sogs pa'i tshigs su bcad pas rang gi sems dang / nam mkha' gnas pa'i rdo rje gsum khyad par med par rtse gcig pa'i mtshan nyid can gyi ting nge 'dzin bsgom par bya ba 'dis ni bsam gtan gyi yan lag</text></item>
<item><p>96b.2</p><section></section><text>lnga pa ste gnyis pa'o// //da ni gsum pa srog rtsol gyi yan lag /ye shes lnga yi rang bzhin dbugs/ /'byung ba lnga yi ngo bo nyid/ /gong bu'i gzugs kyis phyung nas ni/ /sna yi rtse mor rab tu brtag/ /rin chen kha dog sna lnga pa/ /srog dang rtsol ba dran</text></item>
<item><p>96b.3</p><section></section><text>zhes bshad/ /zhes bshad pa ni me long lta bu la sogs pa'i ye shes kyi ngo bo nyid kyi phyir/ ye shes lnga yi rang bzhin no/ /'byung ba lnga'i ngo bo nyid ni sa la sogs pa lnga'i dkyil 'khor nas byung ba'i dbugs nges par 'byin pa ni sna'i rtse mo lha mo'i pad+ma'i sna rtse na gong</text></item>
<item><p>96b.4</p><section></section><text>bu'i gzugs kyis te/ thig le'i gzugs su brtag pa ni rnam par bsam pa'o/ /kha dog lnga ni dkar po dang / ser po dang / dmar po dang / ljang ba dang / sngo ba'i rang bzhin no/ /rin chen te rin po che ni mchog go/ /dran ni dga' ba bskyed pas na rin po che dang / rnyed</text></item>
<item><p>96b.5</p><section></section><text>dka' ba dang / 'od rab tu 'bar ba'i phyir ro/ /de yang gyur pas na srog rtsol dran zhes bya'o/ /de nyid 'di ltar bshad par bya ste/ sna bug nang nas phyir 'byung ba'i dbugs 'byung ba chen po lnga'i rang bzhin 'od zer gyi dra ba can kha dog lnga dang ye shes lnga'i bdag nyid kyis nam mkha'</text></item>
<item><p>96b.6</p><section></section><text>kun du khyab par spros nas/ 'od zer gyi dra ba de dag thabs dang shes rab gnyis su med par snyoms par 'jug pa'i bde bas/ sangs rgyas dang byang chub sems dpa' rnams lhan cig skyes dga'i ye shes kyi bdud rtsi'i ro rab tu snang bas ci rigs par bkug nas rang gi sna bug</text></item>
<item><p>96b.7</p><section></section><text>nyid nas gzhug /des rang gi lus kyi yan lag kun la khyab pas bde ba'i rang bzhin du bsgoms nas de'i 'od kyi dra ba dang bde ba dang gnyis su med par gyur nas rdo rje'i lam nas byung nas lha mo'i pad+ma'i sna rtse la thig le mu tig rin po che la sin+d+hu ras bsgos pas dkar dmar lta</text></item>
<item><p>97a.1</p><section></section><text>bur shin tu mdzes pa'o/ /rang dang 'dra ba'i rig ma la yan lag gis 'khyud pa'i 'jam pa'i rdo rje la sogs pa snying por gyur pa rtag tu bsgom par bya ba ni phra ba'i rnal 'byor dang mtshungs pa ni yan lag gsum pa'o// //da ni yan lag bzhi pa</text></item>
<item><p>97a.2</p><section></section><text>rang sngags snying gar bsams nas ni/ srog ni thig ler gyur par bzhag/ /rang dbang rin chen dgag pa ni/ /gzung ba 'dzin pa yin par bshad/ /sems ni 'gog ba'i rdo rjer gyur/ /mtshan ma nyer 'dzin 'byung bar 'gyur/ /mtshan ma'i khams ni rnam pa lnga/ /byang</text></item>
<item><p>97a.3</p><section></section><text>chub rdo rjes gsungs pa yi/ /smig rgyu 'dra ba dang po yin/ /mkha' snang 'dra ba gsum pa ste/ /mar me 'bar ba bzhi pa yin/ /sprin med nam mkha' lta bu ni/ /rtag tu snang ba lnga ba'o/ /zhes bya ba bshad pa ni rang sngags snying gar bsams nas</text></item>
<item><p>97a.4</p><section></section><text>ye shes sems dpa'i thugs kar gnas pa'i mtshan ma'i dbus na gnas pa'i mi la sogs pa'i sa bon brtan par byas nas srog de thig le la bcug nas 'od zer lnga dang ldan par bsgom mo/ /rang dbang rin chen dgag pa zhes pa brtan par gyur bas na dgag pa ste/ </text></item>
<item><p>97a.5</p><section></section><text>dbang po dang lhan cig pa'am/ yang na rang gi dbang po dang lhan cig pas so/ /gzung ba ni phyir 'gro ba zlog par byed pa'i don to/ /de ltar sems brtan par gyur ba'i rim pas sa la sogs pa 'byung ba chen po lnga'i dkyil 'khor nas 'byung ba'i dbugs zad pa la mtshan</text></item>
<item><p>97a.6</p><section></section><text>ma'i shes pa 'byung ba ste/ de yang rnam pa lnga las/ dang por smig rgyu lta bus ni sa'i dkyil 'khor las 'byung ba'i dbugs zad pas na drod kyi gnas skabs so/ /du ba lta bus ni chu'i dkyil 'khor nas 'byung ba'i dbugs zad pas na rtse mo'i mtshan nyid snang ba'i</text></item>
<item><p>97a.7</p><section></section><text>gnas skabs so/ /nam mkha' lta bus ni nam mkha' kun du khyab pa'am/ me stag 'phro ba lta bu me'i dkyil 'khor nas 'byung ba'i dbugs zad pas na bzod pa'i mtshan nyid snang ba chen po'i gnas skabs so/ /mar me lta bus ni rlung gi dkyil 'khor las byung</text></item>
<item><p>97b.1</p><section></section><text>ba'i dbugs zad pas na chos mchog chen po'i mtshan nyid snang ba thob pa'i gnas skabs so/ /snang ba'i rnam pa yang phyogs dpag tu med pa'i dkyil 'khor thams cad du khyab pa ston pa'i bdud rtsi'i 'od kyis snyoms pa'i nam mkha'i dkyil 'khor nas 'byung ba'i dbugs zad</text></item>
<item><p>97b.2</p><section></section><text>pas na thams cad du chos kyi dbyings kyi mtshan nyid nye bar snang ba thob ste/ sa rab tu dga' ba'i bde ba chen por rab tu 'jug pa'i gnas skabs so/ /de nyid 'di ltar bshad par bya ste/ de ma thag tu ye shes sems dpa' snying gar bcug nas mtshan ma'i sa bon las 'od zer gyi dra ba srog</text></item>
<item><p>97b.3</p><section></section><text>dang 'dres par gyur nas rnam par spros pas gong ma bzhin du cho ga thams cad rjes su spyad nas yang rang gi snying ga'i mtshan ma'i sa bon gyi thig le la bsdu/ sngags kyi yi ge rnams kyang thig ler bsams nas/ de'i dbus su rang nyid dang rig ma la yan lag gis 'khyud</text></item>
<item><p>97b.4</p><section></section><text>pas bde ba rgya mtsho ro myong ba'i rang bzhin du bdag bsams pa ni/ mchan khung gnyis su lag pa gnyis rab tu bsdams nas/ 'og sgo gnyis kyang bsdams la lce rtse bzlog nas rdo rje skyil krung bcings te/ rim nas rim gyis srog gzung bar bya ba ni thig le'i sbyor bas mchog tu gyur</text></item>
<item><p>97b.5</p><section></section><text>pa'i gdams ngag ste yan lag bzhi pa'o// //de ltar mchog dga'i gnas skabs su nyon mongs pa can gyi yid gnas gyur pa'i mtshan nyid can mthong ba'i lam gyi bar du bstan nas/ da ni dga' bral gyi gnas skabs su yang sngon du gyur ba las dran pa yang dang yang du mngon du</text></item>
<item><p>97b.6</p><section></section><text>bya ba'i mtshan nyid can gyi bsgom pa'i lam gyis rjes su dran pa yan lag lnga pa/ brtan gyur rdo rje lam nas ni/ /nam mkha'i khams su spro bar bya/ /rjes dran gang zhig rnam bsgom pa/ /de dang 'dra bar spro bar bya/ /rjes su dran pa zhes bshad do/ /so sor snang ba de las skye/ /</text></item>
<item><p>97b.7</p><section></section><text>zhes bya bar bshad pa ni brtan pa'i mtshan ma'i shes pa byung bar shes pa'i sgo nas brtan pa'i shes pa spro bar bya bar 'gyur gyi sgras mi brtan na mi spro ba ni rdo rje lam nas so/ /gang nas zhe na/ mkha' nas zhes pas chos 'byung nas dang / nam mkha' dkyil 'khor nas so/ /rjes su dran</text></item>
<item><p>98a.1</p><section></section><text>pa sde gong du sangs rgyas la sogs pa rjes su dran pa de lta bu'i shes pa dran pa'o/ /rang dang gzhan pa so sor snang ba dang mnyam pas dkyil 'khor gyi 'khor lo la sogs pa dang 'dra bar shes pa skyes pa'o/ /de nyid 'di ltar bshad par bya ste/ gong du mtshan ma</text></item>
<item><p>98a.2</p><section></section><text>byung ba'i sgo nas sems nges par brten par gyur par shes pa rang gi snying ga'i ye shes sems dpa'i thugs ka'i thig le de las 'od zer gyi dra ba thabs shes rab snyoms par zhugs pas sangs rgyas kyi gzugs kyi ngo bo nyid dam yong na mtshan ma'i rang bzhin du spro ba ni/ rdo rje'i lam nas</text></item>
<item><p>98a.3</p><section></section><text>lha mo'i pad+ma'i nang gi gnas su yud tsam bsgoms la/ de nas phyi rol du nam mkha'i khams kyi 'gro ba ma lus pa dang snyoms par 'jug pa'i rang bzhin nyid du byas te rdo rje'i lam nas bsdus pas bde ba'i bdag nyid du yan lag thams cad bde bar bsgrubs te/ thog ma'i</text></item>
<item><p>98a.4</p><section></section><text>thig le yang 'dus nas bsgom par bya ba ni gdams ngag ste yan lag lnga pa'o// //da ni slob ma'i lam sangs rgyas thob par byed pa'i mtshan nyid lhan cig skyes dga'i rang bzhin can yan lag drug pa/ thabs dang shes rab snyoms 'jug pas/ /dngos po thams</text></item>
<item><p>98a.5</p><section></section><text>cad mdor bsdus pa/ /gong bu'i tshul gyis bsdus nas ni/ /dbus su gzugs ni rnam par bsgom/ /yud kyis ye shes rdzogs byed pa/ /ting nge 'dzin zhes brtags pa yin/ /zhes bshad par bya ste/ thabs dang shes rab snyoms 'jug ni bdag nyid gnyis su</text></item>
<item><p>98a.6</p><section></section><text>med pa'i bde ba'i rang bzhin bsgom/ brten g.yo'i dngos po thams cad kyi bdag nyid du rang gi sems tsam pa nyid ni thabs dang shes rab kyi bdag nyid yin la/ snyoms 'jug ni gnyis su med pa thob pas na mdor bsdus pa ste gong bu'i rang bzhin sangs rgyas kyi gzugs</text></item>
<item><p>98a.7</p><section></section><text>can no/ /dbus su gzugs ni zhes pa lus kyi dbus su rnam par bsgoms pas 'dres par 'gyur ba'o/ /yud kyis ni yang dag par zhu bar gyur ba las lha mo bzhi'i glus bskul ba'i sgo nas gnyis su med pa'i bde ba ye shes kyi lha'i sku'i rang bzhin can du 'grub par</text></item>
<item><p>98b.1</p><section></section><text>'gyur ba'i shes pa rdzogs par byed pa'i ting nge 'dzin to/ /de 'di ltar bshad par bya ste/ gong 'di yan lag lnga pa nas sems brtan par gyur pa'i rnal 'byor pas rang bzhin so sor snang ba'i dkyil 'khor gyi 'khor lo la sogs pa dang 'dra ba yang dang yang du skyed par byed nus</text></item>
<item><p>98b.2</p><section></section><text>pas spro ba dang bsdu ba dang / dbang du bya ba'i don du rang gis bde ba nyams su myong ba ni sgyu ma lta bu'i rang bzhin gyi 'od zer du ma 'phro ba'i dra bas kun nas snyoms par 'jug pa'i rang bzhin gyis shin tu phra ba du ma'i ngo bo nyid chags thogs med par bsdus nas/ rang nyid zhu bar</text></item>
<item><p>98b.3</p><section></section><text>gyur pa dang 'dres pa'i bde ba sgyu ma lta bu rnam par bsams pa las/ sngon gyi smon lam gyi dbang gis snying rje la sogs pa'i rang bzhin can spyan ma la sogs pa'i lha mo bzhis bskul bas myur du langs te ye shes kyi rang bzhin gyi 'jam pa'i rdo rje la sogs pa rang dang 'dra ba'i lus</text></item>
<item><p>98b.4</p><section></section><text>la 'khyud par bskyed pa'i bdud rtsi'i bcud zag pa'i ro myang bar bsgom pa ni ting nge 'dzin gyi gdams ngag ste yan lag drug pa'o// //de la so sor sdud pa 'grub pas ni sngags rnams thams cad 'grub po/ /bsam gtan gyis ni mngon par shes pa yang 'grub po/ /</text></item>
<item><p>98b.5</p><section></section><text>srog rtsol gyis ni byang chub sems dpas byin gyis rlob bo/ /gzung bas na rdo rje sems dpas byin gyis rlob bo/ /rjes su dran pas ni 'od zer gyi dkyil 'khor spro ba'o/ /bsam gtan gyi dbang gis ni sgrib pa thams cad las rnam par grol ba'o/ /de yang / so sor sdud las</text></item>
<item><p>98b.6</p><section></section><text>nges rnyed na/ /sngags rnams kun gyis byin gyis brlab/ /bsam gtan ye shes nges thob na/ /mngon shes lnga po rnyed par 'gyur/ /srog dang rtsol ba la dbang na/ /rdo rje sems dpa' gzigs par mdzad/ /bzung ba'i stobs ni rtag pa la/ /rdo rje sems dpa' nges par</text></item>
<item><p>98b.7</p><section></section><text>'jug/ /rjes su dran pas yang dag par/ /'od zer gyis ni dkyil 'khor bskyed/ /ting nge 'dzin gyi dbang gis ni/ /sgrib pa rnams las nges par grol/ /zhes gsungs so/ /dpal ldan ye shes zhabs kyi sbyor ba'i yan lag drug mdzes par/ /gang gis shin tu dri med</text></item>
<item><p>99a.1</p><section></section><text>bshad pas dge ba de bskrun la/ /shin tu dag pa de ni rgyal ba'i blo can mig can la/ /dpal ldan yan lag drug gi chus bkrus yan lag rnam dag shog/ /bla ma brgyud pa'i rjes 'brangs shing / /'jam pa'i rdo rje'i bka' drin las/ /dpal ldan rnam snang</text></item>
<item><p>99a.2</p><section></section><text>rdo rje yis/ /rim par sbyar bas gsal bar byed/ /dpal sman pa'i zhabs kyi zhal snga nas byung ba/ sbyor ba yan lag drug gi snang ba'i rim pa zhes bya ba/ dpal rnam par snang mdzad rdo rjes mdzad pa rdzogs so// //bla ma chen po paN+Di ta shri'i zhal snga nas dang / lo tsA ba</text></item>
<item><p>99a.3</p><section></section><text>dge slong g.yung drung 'od kyis bsgyur ba'o//[ ]@##/ /rgya gar skad du/ /shrI gu h+ya sa mA dza s+ya many+dzu shrI sA d+ha naM/ /bod skad du/ dpal gsang ba 'dus pa'i 'jam dpal gyi sgrub thabs/ dpal 'jam pa'i rdo rje la phyag 'tshal lo/ /chos dang longs</text></item>
<item><p>99a.4</p><section></section><text>spyod sprul pa'i sku/ /sku gsung thugs ni rdo rje can/ /ye shes rnam pa lnga dang ldan/ /rtog pa ma lus kun las grol/ /thams cad ngo bo thams cad du/ /dkyil 'khor 'khor lo mchog dang ldan/ /'jam dpal de la phyag 'tshal nas/ /'gro ba'i byang chub thob pa'i rgyu/ /de</text></item>
<item><p>99a.5</p><section></section><text>yi sgrub pa'i cho ga mchog/ /ci nus bdag gis bshad par bya/ /dang po sngags pa bdag nyid ni/ /'jam pa'i stan la 'dug byas nas/ /rang gi snying gar zla ba la/ /tshe rabs sngon nas goms byas pa'i/ /tshad med bzhi po snying rje dang / /byams dang dga' dang btang snyoms</text></item>
<item><p>99a.6</p><section></section><text>te/ /tshangs spyod mtshan nyid bzhi rnams kyi/ /rgyu yi dngos po'i sa bon maM/ /dam pa'i gur gum lta bu yi/ /'od zer 'phro bar rnam par bsam/ /'gro rnams sdug bsngal mthong byas nas/ /grol 'don mtshan nyid snying rje'o/ /bde bar 'dod rnams mthong byas nas/ /phan pa'i</text></item>
<item><p>99a.7</p><section></section><text>bde ba ma lus pa/ /grub par 'dod pa byams pa'o/ /'gro rnams spyod pa mi mnyam zhing / /gdul dka' sdug bsngal lam la dga'/ /bde ba mi 'dod pa rnams kyi/ /'khor ba'i sdug bsngal bsam pa dang / /'jig rten 'jig rten 'das pa yi/ /bde ba mtha' yas dang</text></item>
<item><p>99b.1</p><section></section><text>ldan pa'i/ /ji ltar bdag gis bya bsams te/ /rang gi snying gar gnas pa'i maM/ /sangs rgyas kun gyi byin rlabs kyis/ /'jam dbyangs 'grub pa'i rgyu bsams la/ /de nyid bcom ldan thams cad mkhyen/ /'gro ba 'dul ba'i thabs mkhyen pas/ /ji lta ji ltar 'dul</text></item>
<item><p>99b.2</p><section></section><text>'gyur bas/ /de lta de ltar 'gro ba la/ /thabs kun rab tu ston mdzad pas/ /thabs nyid gang gis sems can rnams/ /sdug bsngal kun las grol ba dang / /bla med byang chub thob kyi bar/ /bde ba ma lus ldan 'grub pa/ /'di ltar bdag nyid 'jam dpal skur/ /'grub</text></item>
<item><p>99b.3</p><section></section><text>cing 'gro ba'i don byed pa'i/ /stobs dang ldan par bsam pa la/ /dga' ba'i mtshan nyid dga' ba'o/ /bsgoms pas byang chub nges byed phyir/ /'jig rten bya ba mi byed pa'i/ /mtshan nyid btang snyoms chen po ste/ /de rnams nges par bsam par bya'o/ /'jam dpal</text></item>
<item><p>99b.4</p><section></section><text>nyid du bsgrub pa yang / /bsod nams med par mi 'grub pas/ /sbyin pa la sogs 'grub pa'i rgyu/ /dbul phyir bdag gis mi nus pas/ /snying gar yid bzhin nor bu ltar/ /'gro ba'i don kun 'grub byed pa'i/ /maM nyid rab tu dran byas te/ /de 'od las byung nam mkha' la/ /</text></item>
<item><p>99b.5</p><section></section><text>bla ma dam pa sangs rgyas rnams/ /sras dang bcas par gsal byas nas/ /de yi 'od zer las byung ba/ /spyan la stsogs pa'i lha mo bcus/ /dngos su gsang ba'i mchod pa dang / /gzhan yang phyi yi mchod pa'i sprin/ /rin chen bdun dang mchod pa lnga/ /dri yi phye ma sna tshogs gos/ /</text></item>
<item><p>99b.6</p><section></section><text>sna tshogs rgyan dang phreng ba dang / /gdugs dang rgyal mtshan ba dan dang / /rnga yab sbrang yab bsil yab dang / /rta dang glang po bud med tshogs/ /seng ge gdan dang bla re sogs/ /ji snyed brtan pa'i sems kyis su/ /mchod pa byas nas phyag kyang bya/ /thog ma med pa'i srid rgyun man</text></item>
<item><p>99b.7</p><section></section><text>chad blo gros rnam rtog las byung ma lus tshang sdig gang / /thugs rje cher ldan ma lus mdun du cho ga de bzhin de rnams bdag gis bshags par bya/ /sangs rgyas byang chub sems dpa' rnams dang de bzhin 'phags dang gzhan rnams kyis ni dge ba gang mdzad pa/ /de rnams lhag</text></item>
<item><p>100a.1</p><section></section><text>med rjes su yi rang bla med byang chub chen por yang dag bdag gis bsngo/ /spro byed dri med thugs ni zla ba lta bus mtha' yas thugs rje dam pa'i thabs rnams la/ /bde bar gshegs pa kun la bdag nyid nang 'khor spyod bzhin rtag tu rab tu skyabs su mchi/ /rtog pa ji</text></item>
<item><p>100a.2</p><section></section><text>snyed ma lus grol ba lhag med dam pa'i sems can phun sum tshogs pa'i rten/ /ji snyed thams cad ro gcig dngos po chos la bdag nyid kyis ni rab tu skyabs su mchi/ /yang dag bcings pa ma lus grol ba'i thugs mchog dang ldan kun gyi dpal nyid yang dag bstod/ /rab dga'</text></item>
<item><p>100a.3</p><section></section><text>la stsogs sa bcur bzhugs rnams rab tu byung bdag tshogs la yang dag skyabs su mchi/ /bsam pa'i ngo bo rnam smin dag phyir sgrib pa'i bag chags thams cad yang dag shin tu bcom/ /yongs su grol ba'i sems ni rnam brgyan bla med byang chub la ni yang dag bskyed par bya/ /</text></item>
<item><p>100a.4</p><section></section><text>sras ldan bde bar gshegs dang lam gcig tu ni sbyin sogs yon tan dkar po dngos po ste/ /ma lus yang dag rdzogs pa'i sangs rgyas rang bzhin blo yis da ltar bdag gis brten par bgyi/ /'jig rten ma lus 'di rnams lta ba'i dra bas bcings pa la ni snying rje chen po bskyed/ /</text></item>
<item><p>100a.5</p><section></section><text>bla med byang chub sems ni dri med rin chen bdag gis yang dag gos pas yongs su bsam par bya/ /rang bzhin dang bral stong pa nyid/ /rgyu med pas ni mtshan ma med/ /so sor rtog gi kun bral bas/ /ji snyed smon pa ma lus bral/ /de skad lan gsum brjod par bya/ /bsod</text></item>
<item><p>100a.6</p><section></section><text>nams tshogs ni rdzogs byas nas/ /ye shes tshogs kyi don du ni/ /stong pa nyid ni bsam par bya/ /oM shU n+ya tA dz+nyA na badzra swA b+hA wa At+ma ko\u0f85haM/ sngags 'di bzlas pa byas nas su/ /'gro ba kun gyi lus ngag yid/ /de rnams bdag gis ngo bo gcig/ /rang bzhin med phyir lus</text></item>
<item><p>100a.7</p><section></section><text>ngag yid/ /de rnams rang bzhin btags pa tsam/ /gang phyir brtags par rang 'dod de/ /de phyir rang bzhin lus ngag yid/ /oM AHhU~M yig gsum byas la/ /hoHgnyis bar na rab gnas pa/ /zla ba'i dkyil 'khor steng du ni/ /mdun gyi mkha' la bsam par bya/ /</text></item>
<item><p>100b.1</p><section></section><text>byang chub sgrub pa'i dus su ni/ /bar du gcod pa'i bgegs bsal phyir/ /mdun du nyi ma'i dkyil 'khor la/ /nag po hU~M las byung ba yi/ /rdo rje 'od zer 'bar ba can/ /de yi 'od zer rab 'phros pas/ /mtshams kyi phyi rol dag na ni/ /bgegs rnams phur bus gdab</text></item>
<item><p>100b.2</p><section></section><text>par bya/ /phyogs dang mtshams su 'phros pa yis/ /rdo rje'i ra ba rab brtsigs te/ /steng du 'phros pas rdo rje gzeb/ /'og tu 'gro ba rnams las su/ /rdo rje'i sa gzhir bsam par bya/ /bdud dang bral ba'i sems kyis su/ /de yi dbus su rdo rje sems/ /'og nas</text></item>
<item><p>100b.3</p><section></section><text>'byung ba lta bur bsam/ /de las chos 'byung phyag rgyar dkar/ /grub nyid phra mo mar bltas nas/ /gyen du 'greng bar ba gnas pas/ /nang nyid nam mkha' lta bu yi/ /dbus su ser po baM las byung / /sna tshogs pad+ma rnam bsams te/ /de steng khaM ni ljang gu las/ /</text></item>
<item><p>100b.4</p><section></section><text>sna tshogs rdo rje bsam par bya/ /de steng zla ba'i dbus su ni/ /dkar po bruM las byung ba yi/ /rtsibs brgyad 'khor lo'i lte ba la/ /bruM gyis mtshan pa rnam par bsam/ /de las snang mdzad rig mar bcas/ /de las byung ba'i gzhal med khang / /gru bzhi pa la sgo bzhi pa/ /twa ra</text></item>
<item><p>100b.5</p><section></section><text>Na bzhis brgyan pa ste/ /ha ra ha ra phyed pas brgyan/ /sna tshogs pad+ma bcu dgu'i steng / /nyi ma'i gdan ni bdun rnams dang / /zla ba bcu gnyis dang ldan pa/ /de lta bu ni rnam par bsam/ /de yi dbus kyi zla ba la/ /yi ge gsum la gnas pa'i sems/ /rab tu goms par</text></item>
<item><p>100b.6</p><section></section><text>bsam byas te/ /phyogs bcu'i 'jig rten khams gnas pa'i/ /bde gshegs 'gro ba ma lus rnams/ /byang chub rgyu la nges byed pas/ /de yi dus su gzigs par bya/ /de rnams mngon dga' sgrub rten du/ /thabs dang shes rab rang bzhin gyis/ /sgra yig bcu drug</text></item>
<item><p>100b.7</p><section></section><text>nyis 'gyur dang / /gnas kyi yi ge sum cu bzhi/ /ya ra la wa Da b+hAr lhag/ /bzhi bcu nyis 'gyur du byas pa'i/ /yi ge brgyad cu gzugs su 'gyur/ /de nas gzhal med khang pa yi/ /steng gi mkha' la 'byor gyur nas/ /de rnams ye shes kyis bskul te/ /sems nyid</text></item>
<item><p>101a.1</p><section></section><text>drangs nas gcig tu 'gyur/ /de nas nang gi zla ba la/ /yi ge phreng ba rim pa gnyis/ /'og dang steng du gnas pa las/ /thabs dang shes rab rang bzhin dang / /smon dang 'jug pa'i sems dang ni/ /mtshan dang dpe byad rang bzhin gyi/ /zla ba gnyis su</text></item>
<item><p>101a.2</p><section></section><text>'grub par bya/ /de gnyis dri med 'od gsal phyir/ /me long ye shes mngon gyur pa'o/ /de gnyis gcig tu gyur pa ni/ /mnyam nyid gcig tu mthong ba'o/ /de las dkar po hU~M du gyur/ /de las rdo rje dmar po nyid/ /hUM gis mtshan pa bsam bya ste/ /oM badzra At+ma ko\u0f85haM zhes/ </text></item>
<item><p>101a.3</p><section></section><text>bdag la de yi nga rgyal bya/ /de nyid kun rtog ye shes so/ /de nas hU~M las byung ba yi/ /bde gshegs rnams kyis ji snyed pa'i/ /'gro ba bde gshegs nyid byas nas/ /hU~M gi nang du thim byas te/ /oM ya tha sarba ta thA ga ta A haM zhes/ /bdag la de yi nga rgyal bya/ /nan tan ye</text></item>
<item><p>101a.4</p><section></section><text>shes mthong ba'o/ /hU~M gi 'od zer gyis bskul nas/ /nam mkhar gnas pa'i bde gshegs rnams/ /hU~M nyid la ni thim par bya/ /de gnyis zhu par gyur pa las/ /dbus zhal sku ni chu shel mdog/ /g.yas dang g.yas min gnag dang dmar/ /dbu brgyan mi bskyod pas gnon</text></item>
<item><p>101a.5</p><section></section><text>pas/ /rdo rje skyil mo krung bcas shing / /zla ba'i gdan dang rgyab rten ldan/ /rin chen sna tshogs rgyan gyis brgyan/ /phyag gnyis bdag 'od rig ma 'khyud/ /g.yas gnyis rdo rje ral gri ste/ /g.yon gnyis rin chen pad+ma 'dzin/ /de 'dra'i rnam pa dang ldan pa'i/ /rdo rje sems dpa'</text></item>
<item><p>101a.6</p><section></section><text>rab tu bsgom/ /de nyid shin tu rnam dag pa'i/ /chos dbyings ye shes rab rdzogs pa'o/ /de nas 'dod chags chen po yis/ /'dul ba'i 'jig rten mthong gyur nas/ /bde ba'i sgra yis rgyal ba'i tshogs/ /bskul nas byon par gyur pa rnams/ /ba spu'i bu gar thim gyur nas/ /mi</text></item>
<item><p>101a.7</p><section></section><text>snang bar ni rgyas gyur te/ /rang gi rig ma dga' bar byas/ /de nas thim pa'i rgyal ba'i tshogs/ /rang rang rigs dang yongs 'brel ba'i/ /spyan la sogs pa'i lha mo gzugs/ /rig gi rdo rje ma yi bar/ /rang gi ba spu'i bu ga nas/ /spros te yum gyi ba spu yi/ /bu gar thim pas</text></item>
<item><p>101b.1</p><section></section><text>thabs nyid mnyes/ /de nas ye shes sems dpa'i yi/ /sa bon 'od kyis bde gshegs rnams/ /bkug nas zhal du lam zhugs nas/ /sku la thim nas zhu byas te/ /rdo rjer lam byung pad+mar gnas/ /de las rdo rje sems dpa' nyid/ /gtsor byas lha ni bcu dgu yi/ /</text></item>
<item><p>101b.2</p><section></section><text>dkyil 'khor 'khor lo rab tu bsam/ /de nang blo yis sems can rnams/ /sgo bzhi'i lam nas zhugs par bsam/ /de nas ye shes sems dpa' ni/ /'od kyis bde gshegs rnams bkug nas/ /zhal gyi lam zhugs zhu byas te/ /rdo rjer lam byung dbang yang bskur/ /</text></item>
<item><p>101b.3</p><section></section><text>de yi mthu yis sems can rnams/ /bde dang yid bde thob par 'gyur/ /ji ltar rim par dbye ba yi/ /mig dang rna ba sna dang ni/ /lce dang lus dang yid dag dang / /gzugs sgra dri ro reg bya chos/ /sa dang chu dang me dang rlung / /gzugs dang tshor ba 'du shes dang / /'du byed rnam</text></item>
<item><p>101b.4</p><section></section><text>shes rnam dag pas/ /de las k+ShiM dzriM khaM gaM Sh+kaM saM/ dzaHhU~M baM hoH/ khaM raM laM mAM paM tAM/ brUM AM dzrIM khaM hU~M zhes bya ba'i sa bon rnams su gyur/ /de las 'khor lo rdo rje dang / /rin po che dang pad+ma dang / /ral gri dang ni rdo rje dang / /me long bi wang dri yi cang / /ro yi snod dang sna tshogs gos/ /</text></item>
<item><p>101b.5</p><section></section><text>chos kyi 'byung gnas phyag rgya dang / /'khor lo ut+pal dmar po dang / /pad+ma dmar dang ut+pal ser/ 'khor lo rin chen pad+ma dang / /ral gri rdo rje phyag mtshan rnams/ /rang rang sa bon mtshan par gnas/ /sa bon phyag mtshan de nyid las/ /sa snying phyag na rdo rje dang / /nam snying</text></item>
<item><p>101b.6</p><section></section><text>'jig rten dbang phyug dang / /sgrib pa rnam sel kun du bzang / /gzugs sgra dri ro reg dang ni/ /chos kyi dbyings kyi rdo rje dang / /spyan yangs ma dang mA ma kI/ /gos dmar mo dang sgrol ma dang / /rnam snang mdzad dang rin chen 'byung / /snang mtha' yas dang don yod grub/ /mi</text></item>
<item><p>101b.7</p><section></section><text>bskyod pa rnams rab tu grub/ /de nas pad+ma'i gzhal yas nas/ /blo yis phyi rol dbyung byas te/ /de rnams phan par shes nas su/ /bcom ldan phyag 'tshal bstod byas nas/ /bcom ldan sems can don du ni/ /mkha' la phyogs bcur spros par bsam/ /'gro ba'i dbang</text></item>
<item><p>102a.1</p><section></section><text>bskur rdzogs byas nas/ /rang gi zhal gyi lam du ni/ /yi ge gsum nyid zhugs byas te/ /zhugs nas rdo rje'i lam nas su/ /pad+mo dbus su babs par bya/ /de yi 'od zer dmar 'phros pas/ /reg pas yab yum gnyi ga yang / /'dod chags chen</text></item>
<item><p>102a.2</p><section></section><text>po'i me yis ni/ /yongs su zhu bar gyur par bsam/ /de nas khu ba de nyid las/ /mA ma kI dbyung byas nas/ /lho nub mtshams kyi grwar bzhag ste/ /dbyangs kyis bskul bar bsgom byas te/ /rdo rje thugs khyod sems can dbyings kyi khams kyi dbang phyug ste/ /dga'</text></item>
<item><p>102a.3</p><section></section><text>ba'i rnam pa yid 'ong mkhyen pa bdag la thar par mdzad du gsol/ /sems can skyed byed gnyen mchog 'dod pa'i don chen rnams kyis ni/ /mgon po bdag ni gson par mchis bzhes dgyes par mdzad du gsol/ /ci 'chad 'di yis bskul ma thag/ /khu ba nyid la</text></item>
<item><p>102a.4</p><section></section><text>thim par bya/ /rim bzhin lha mo gsum po yang / /khu ba nyid las phyung nas ni/ /me dang rlung dang dbang ldan grwar/ /gnas nas bskul bar byed par bsam/ /rdo rje sku khyod sems can kun gyis dga' bar mkhyen pa po/ /sangs rgyas 'khor lo don du don dam byang chub</text></item>
<item><p>102a.5</p><section></section><text>bstan pa can/ /mgon po chen po bdag nyid legs par gson par mchis bzhed na/ /'dod chags kyis ni 'dod chags dam tshig bdag la dgyes par mdzod/ /rdo rje gsung khyod thams cad kyis ni thugs rje dang ldan pa/ /'jig rten don gyi dgos pa'i don kun dam pa'i spyod pa can/ /</text></item>
<item><p>102a.6</p><section></section><text>mgon po chen po bdag nyid gal te gson par mchis bzhed na/ /kun du bzang po bde bar spyod pa bdag la dgyes par mdzod/ /rdo rje 'dod pa khyed ni dam tshig mchog gi phan don che/ /yang dag rdzogs pa'i sangs rgyas gsung dngos mnyam pa'i thugs rje can/ /mgon po chen po</text></item>
<item><p>102a.7</p><section></section><text>bdag nyid gal te gson par mchis bzhed na/ /yon tan rin chen mang po'i gter bzhin bdag la dgyes par mdzod/ /rim bzhin dbyangs kyis bskul ma thag/ /rim pa bzhin du thim par byas/ /lha mos bskul ba'i dbang gis su/ /byang chub sems byung sa bon maM/ /gur</text></item>
<item><p>102b.1</p><section></section><text>gum mdog 'drar rnam bsams te/ /de las ral gri'i yu ba la/ /zla ba'i steng du maM gyis mtshan/ /de yi 'od kyi mkha' dbyings na/ /gnas pa'i bde bar gshegs pa rnams/ /'jam pa'i rdo rje'i skur byas te/ /bkug nas maM la zhugs par bya/ /de gnyis zhu bar gyur pa las/ /</text></item>
<item><p>102b.2</p><section></section><text>dbus zhal sku ni gur gum mdog/ /g.yas dang g.yas min gnag dang dkar/ /phyag gnyis rang 'od rig ma 'khyud/ /g.yas gnyis ral gri mda' 'dzin pa/ /g.yon gnyis gzhu dang ut+pal sngo/ /rin chen dbu rgyan dang ldan pa/ /rdo rje skyil krung shin tu brten/ /rgyan rnams so</text></item>
<item><p>102b.3</p><section></section><text>sor brgyan byas pa'i/ /'jam dbyangs dpal dang ldan pa bsam/ /oM d+har+m+ma d+hA tu swA b+hA wa At+ma ko\u0f85haM/ /chos kyi dbyings su byin gyis brlab/ /gnyen po'i bsnyen pa'i yan lag dang / /'dra bar 'byung ba'i 'bras bu'o/ /de nas rang gi mig gnyis kyi/ /dbus su zla ba re re la/ /</text></item>
<item><p>102b.4</p><section></section><text>k+Shi kar po las byung ba yi/ /'khor lo dkar po rtsibs brgyud pa'i/ /lte bar k+Shi yis mtshan pa bsam/ /de las sa yi snying po nyid/ /g.yas gnag g.yon ni dmar ba'i zhal/ /g.yas gnyis 'khor lo ral gri 'dzin/ /g.yon gnyis nor bu pad+ma 'dzin/ /rna ba'i bu ga</text></item>
<item><p>102b.5</p><section></section><text>gnyis po la/ /zla ba'i dbus su nag po dzriM/ /de las rdo rje dzriM gis mtshan/ /de las phyag na rdo rje nyid/ /g.yas dang g.yon dkar dmar ba'i zhal/ /g.yas gnyis rdo rje ral gri 'dzin/ /g.yon gnyis nor bu pad+mar ldan/ /sna yi bu ga gnyis po la/ /zla ba'i dbus su khaM ser</text></item>
<item><p>102b.6</p><section></section><text>po/ /de las rin chen ljang gu ni/ /khaM gis mtshan pa las byung ba'i/ /nam mkha'i snying po bsam par bya/ /g.yas sngo g.yon ni dkar ba'i zhal/ /g.yas gnyis nor bu ral gri 'dzin/ /g.yon gnyis 'khor lo pad+ma 'dzin/ /lce dbus zla ba'i dkyil 'khor la/ /dmar</text></item>
<item><p>102b.7</p><section></section><text>po gaM las byung ba yi/ /pad+ma gaM gis mtshan pa bsam/ /de las 'jig rten dbang phyug nyid/ /g.yas gnag g.yon ni dkar ba'i zhal/ /g.yas gnyis pad+ma ral gri 'dzin/ /g.yon gnyis nor bu 'khor lo 'dzin/ /dpral ba'i dbus su zla ba la/ /Sh+kaM nyid ljang gu</text></item>
<item><p>103a.1</p><section></section><text>pa dang / 'khyud pa rdo rje dang pad+ma mnyam par sbyar ba byas la bcom ldan 'das rnam par bsgom par bya'o zhes bya ba'i don to/ /'dis ni bcom ldan 'das ni snyoms par zhugs pa ma yin no zhes 'dod pa bsal ba yin no/ /da ni rim pa gang gis gsang ba'i dkyil</text></item>
<item><p>103a.2</p><section></section><text>'khor du zhe sdang gshin rje gshed la sogs pa'i rjes su dran ba'i bsgom pa gsungs pa/ /zhe sdang rjes dran zhes bya ba la sogs ba la zhe sdang ni zhe sdang gshin rje gshed kyi gzugs so/ /'bras bu rdo rje 'chang gshin rje gshed nag po'i gzugs kyi rjes su ste phyi nas so/ /dran pa ni rjes su</text></item>
<item><p>103a.3</p><section></section><text>dran pa ste zhe sdang rjes su dran pa dang ldan pa'o/ /rnal 'byor ni shes rab dang thabs kyi snyoms par 'jug pa'o/ /de yang dpal gsang ba 'dus pa las/ /thabs dang shes rab snyoms 'jug pas/ /snal 'byor zhes ni bshad pa yin/ /zhes gsungs pas so/ /de gang la yod pa de</text></item>
<item><p>103a.4</p><section></section><text>ni shes rab dang thabs kyi bdag nyid kyi rnal 'byor ro/ /'dis ni bdag nyid de kho na'i bdag nyid can no zhes bstan to/ /gti mug ni gti mug gshin rje gshed do/ /zhe sdang gi rjes la ste phyi nas so/ /dran pa ni rjes su dran pa'o/ /phra ma zhes bya ba la phra ma ni gti mug gi rjes la ste snga ma</text></item>
<item><p>103a.5</p><section></section><text>bzhin no/ /'dod chags ni phra ma'i rjes la snga ma bzhin no/ /de'i rjes la ni phrag dog ste/ phrag dog ni gshin rje gshed do/ /dran pa zhes bya ba ni rnam par blta bar bya zhes bya ba'i don to/ /brtul zhugs can zhes bya ba ni brtul zhugs kyi dam tshig bsrung ba gang la yod pa de ni brtul zhugs</text></item>
<item><p>103a.6</p><section></section><text>can no/ /da ni gsang ba'i 'khor lo rdzogs nas spro ba gsungs pa/ ba spu'i khung nas spro bar bya/ /zhes bya ba la spro ba ni ston la/ /dam tshig gi 'khor lor dgod par bya'o zhes bya ba'i don to/ /ba spu'i khung nas zhes bya ba ni shes rab kyi ba spu'i khung nas so/ /rigs kyi zhes bya ba ni</text></item>
<item><p>103a.7</p><section></section><text>gzhan dag gi rgyur gyur pa zhe sdang la sogs pa'i rigs so/ /de nyid kyi sprin rnams ni mtha' med pa'i sprul pa'i gzugs nyid kyis nam mkha'i dkyil 'khor khyab pa'o/ /so so zhes bya ba re re las kyang ngo / /spro bar bya zhes bya ba snga ma bzhin sbyar ro/ /dkyil 'khor pa'i gdan gsungs</text></item>
<item><p>103b.1</p><section></section><text>pa/ nyi ma'i dkyil 'khor zhes bya ba la sogs pa'o/ /rjes su dran pa bsgom pa gang bstan pa de ni rjes su dran pa bsgom pa'i rim par phye ba'o/ /dpal gshin rje gshed nag po'i dka' 'grel slob dpon shrI d+ha ras mdzad pa las rim par phye ba bcu pa'i bshad pa'o// /da ni rnal</text></item>
<item><p>103b.2</p><section></section><text>'byor pa mtshan ma thob pas phyag rgya chen po bsgrub pa'i phyir rig pa'i brtul zhugs kyi ngo bo spyod pa bya'o zhes bya bas de'i phyir zhe sdang la sogs pa rnam par dag pas brtse ba sngon du 'gro ba bstan pas spyod pa'i rim par phye ba gsungs pa/ zhe sdang gis zhes bya ba la sogs pa la/ </text></item>
<item><p>103b.3</p><section></section><text>zhe sdang ni phan tshun mi dga' ba'o/ /des mnan pa ni shin tu khyab pa'o/ /'gro ba zhes bya ba ni sna tshogs pa'o/ /mthong nas zhe sdang gshin rje gshed kyi gzugs su mdzad do zhes sbyar ro/ /khyad par ji lta bu can zhig ce na/ gsungs pa/ zhe sdang thams cad zad par byed/ /ces bya</text></item>
<item><p>103b.4</p><section></section><text>ba ste zhe sdang thams cad ni sems can thams cad kyi zhes bya ba'i don to/ /de'i zad pa ni dngos po med par byed pa'o/ /des na/ zhe sdang thams cad zad par byed/ /ces bya'o/ /'dis ni 'di ltar bstan pa yin te/ 'di'i ngo bo mngon par rtogs par gyur pa na de zad par 'gyur ro/ /</text></item>
<item><p>103b.5</p><section></section><text>gal te bcom ldan 'das sgrib pa thams cad spangs pa yin na ji ltar gzugs 'di lta bur 'gyur zhe na/ de'i phyir gsungs pa snying rje'i dbang gis zhes bya ba ste snying rje'i gzhan dbang du gyur pas zhes bya ba'i don to/ /de bzhin du gti mug gis mnan zhes bya ba la sogs par yang go bar</text></item>
<item><p>103b.6</p><section></section><text>bya'o/ /rnal 'byor ma rnams kyi rnam par dag pa'i ngo bo gsungs pa ni/ byams pa zhes bya ba la sogs pa ste/ byams pa ni sems can thams cad la phan pa dang bde ba ster ba'o/ /der ni tsa rtsi ka zhes gsungs so/ /snying rje ni sems can thams cad sdug bsngal dang sdug bsngal gyi rgyu la zhugs pa</text></item>
<item><p>103b.7</p><section></section><text>las 'byin par 'dod pa'o/ /dga' ba ni sems can rnams ngo bo nyid med par rtogs nas de dag la 'di yod do zhes bya bas dka' ba med par rtogs par nus so zhes dga' ba'i sems so/ /btang snyoms ni bdag nyid kyi bde ba dang / sdug bsngal dang / rnyed pa dang / ma rnyed pa dang / </text></item>
<item><p>104a.1</p><section></section><text>pa'i/ /dam tshig sems dpa' 'dra ba yi/ /ye shes sems dpa' gnas dang bcas/ /de yi thugs kar zla ba la/ /maM las ral gri'i yu ba la'ang / /zla ba'i steng du maM bsams te/ /de yi 'od zer gyis bskul nas/ /nam mkhar gnas pa'i bde</text></item>
<item><p>104a.2</p><section></section><text>gshegs rnams/ /so sor 'od zer las byung ba'i/ /spyan sogs lha mo bcu rnams kyis/ /bum pa'i ye shes chu rgyun gyis/ /dri ma med byas dbang bskur zhes/ /chu dang lha mo skur thim ste/ /mi bskyod dbu rgyan rab tu grub/ /bsnyen pa'i sgrub pa chen po yi/ /dri ma med pa'i</text></item>
<item><p>104a.3</p><section></section><text>'bras bu'o/ /de nas mdun du zla ba bsam/ /yi ge gsum la gnas byed pa'i/ /rnal 'byor pa yi sems nyid ni/ /bag chags dngos po gang yin de/ /zla ba'i dbus su gnas byas la/ /sngon bzhin 'gro ba'i byang chub rgyur/ /'thad pa'i bde gshegs ma lus kyis/ /zla</text></item>
<item><p>104a.4</p><section></section><text>ba'i gnyis pa grub la sogs/ /mngon par byang chub rnam pa lngas/ /rdo rje sems dpa' rab tu bsgom/ /gnyi ga'i dga' ba dag dang ni/ /'gro ba dbang bskur ma byas par/ /snga ma bzhin du yi ge gsum/ /zhal gyi lam du zhugs byas nas/ /zhu nas rdo rje'i lam nas su/ /phyung</text></item>
<item><p>104a.5</p><section></section><text>nas pad+ma'i nang du gnas/ /de yi 'od zer 'phros pa yis/ /'od rigs bcas par zhu bar gyur/ /lha mos dbyangs kyis bskul pa las/ /khu ba las byung maM gyi mdog /gur gum lta bu las byung pa'i/ /ral gri'i yu bar zla ba 'ang / /maM gyis mtshan pa bsam byas</text></item>
<item><p>104a.6</p><section></section><text>te/ /de yi 'od kyis mkha' dbyings na/ /gnas pa'i bde gshegs ji snyed rnams/ /'jam pa'i rdo rje mar byas te/ /bkug nas de la zhugs par bya/ /maM dang ral gri de gyur pas/ /'jam pa'i rdo rje lta bu yi/ /'jam dbyangs ma ni bdag nyid kyis/ /'od kyi</text></item>
<item><p>104a.7</p><section></section><text>thabs la 'khyud pa bsgom/ /oM d+harma d+hA tu swa b+hA wa At+ma ko\u0f85haM/ /zhes bdag nyid nga rgyal bskyed par bya/ /bar gyi bsnyen pa'i yan lag dang / /'dra bar 'byung ba'i 'bras bu'o/ /de nas sngon du bstan pa bzhin/ /mig la sogs pa byin gyis brlab/ /bar gyi nye ba'i</text></item>
<item><p>104b.1</p><section></section><text>bsgrub pa dang / /rnam par smin pa'i 'bras bu'o/ /sngon bzhin thugs sogs rdo rje rnams/ /grub par 'gyur bar rab bsgoms te/ /sngar gyis byin gyis brlabs pa tsam/ /bar gyi grub pa'i yan lag dang / /skyes bu byed pa'i 'bras bu'o/ /de nas 'jam pa'i rdo</text></item>
<item><p>104b.2</p><section></section><text>rje yi/ /ye shes sems dpa'i sa bon gyi/ /'od kyis bde gshegs ma lus rnams/ /bskul ba'i 'od zer las byung ba'i/ /spyan la sogs pas dbang bskur nas/ /mi bskyod dbu rgyan ldan par bya/ /bar gyi sgrub pa chen po dang / /dri ma med pa'i 'bras bu'o/ /de</text></item>
<item><p>104b.3</p><section></section><text>nas skra yi lam nang gi/ /zla ba'i dbus su oM dkar po/ /sku yi rigs kyi rang bzhin te/ /de yi oM ni phra mo yis/ /nu ma yan lag khyab par bsam/ /snying gar nyi ma steng du ni/ /nag po hU~M ni bsam bya ba/ /thugs kyi rigs kyi rang bzhin te/ /de yi hU~M ni phra mo yis/ /</text></item>
<item><p>104b.4</p><section></section><text>lte ba yan chad khyab par bsam/ /lte ba'i 'og tu nyi ma la/ /swA nyi ser po rin chen rigs/ /de yi swA ni phra mo yis/ /rked pa yan chad khyab par bsam/ /gsang ba'i dbus su nyi ma la/ /AHnyid dmar po 'dod chags rigs/ /de las 'phros pa'i AHrnams kyis/ /</text></item>
<item><p>104b.5</p><section></section><text>rked pa ma lus khyab par bsam/ /brla gnyis dbus nas nyi ma la/ /hA nyid ljang gu las kyi rigs/ /de yi hA ni phra mo rnams/ /rkang mthil yan chad khyab par bsam/ /rigs lnga'i tshogs dang ldan byas te/ /hU~M gis rang gi rdo rje nyid/ /bum par byas pa bsam byas</text></item>
<item><p>104b.6</p><section></section><text>nas/ /yoM gyis bu ga grub par bya/ /de yi nang du phaT ser po/ /rang gi rig ma'i pad+ma la/ /nag po hU~M nyid phra mo yis/ /khyab par rab tu bsam byas nas/ /AHyis snying po 'grub bya zhing / /bu gar phaT kyang bsam par bya/ /gnas skabs lnga dang gyur pa yi/ /shes</text></item>
<item><p>104b.7</p><section></section><text>rab ma nyid grub byas la/ /rang gi 'od zer gyis bskul nas/ /rang gi rig ma nyid la thim/ /oM sar+b+ba ta thA ga ta a nu rA ga Na badzra swa b+hA wa At+ma ko\u0f85haM/ zhes sngags nyid rab tu bzlas par bya/ /dang po'i rnal 'byor gyi ting nge 'dzin rdzogs so// //de nas</text></item>
<item><p>105a.1</p><section></section><text>rang gi sa bon gyi/ /'od kyis bde gshegs rnams bkug ste/ /zhal du zhugs te zhu gyur nas/ /pad+ma'i nang du 'bab par bya/ /de las gyur pa'i sa bon maM/ /de las gtso bo mi bskyod pa/ /'khor lor bcas pa bskor byas te/ /'phro ba'i sngags</text></item>
<item><p>105a.2</p><section></section><text>kyis rim bzhin spro/ /badzra d+h+r-ika zhes pas su/ /phyag na rdo rje lta bu yi/ /mi bskyod pa ni 'phro byas te/ /sangs rgyas bya ba kun mdzad nas/ /'dus nas bdag la zhugs par bya/ /dzin dzika ka zhes pas su/ /sa yi snying po lta bu yi/ /gong ma lta bu rnam snang mdzad/ /</text></item>
<item><p>105a.3</p><section></section><text>'phros te 'dus nas rang mdun du/ /shar gyi zla bar gnas par bsam/ /rat+na d+h+r-ika zhes pas su/ /nam mkha'i snying po 'dra ba yi/ /rin chen 'byung ldan 'phros byas nas/ /lho yi nyi mar gnas par bsam/ /A ro l-ika zhes pas su/ /'jig rten dbang phyug</text></item>
<item><p>105a.4</p><section></section><text>'dra ba yi/ /'od dpag med pa 'phros byas nas/ /nub kyi nyi mar gnas par bya/ /pradz+nyA d+h+r-ika ces pas su/ /sgrib pa rnam sel 'dra ba yi/ /don yod grub pa 'phro byas nas/ /byang gi nyi mar gnas par bsam/ /kun kyang ral pa'i dbu rgyan can/ /gsum po nyi</text></item>
<item><p>105a.5</p><section></section><text>ma'i 'od dang ni/ /snang mdzad zla ba'i 'od 'dra ba'i/ /dkyil 'khor rgyab brten ldan pa'o/ /mo ha ra tI zhes pas su/ /sa yi snying po lta bu yi/ /spyan ma shar lho mtshams su bsam/ /dwe Sha ra tI zhes pas su/ /phyag na rdo rje lta bu yi/ /mA ma kI ni lho nub mtshams/ /rA</text></item>
<item><p>105a.6</p><section></section><text>gar tI zhes pas su/ /'jig rten dbang phyug 'dra ba yi/ /gos dkar mo ni nub byang mtshams/ /badzra ra tI zhes bya bas/ /nam mkha'i snying po 'dra ba yi/ /sgrol ma byang shar mtshams su bsam/ /de rnams rtsa ba'i phyag mtshan ni/ /'khor lo ut+pal pad+ma dmar/ /ut+pal</text></item>
<item><p>105a.7</p><section></section><text>ser por shes par bya/ /'khor lo phyi rol grwa bzhi dang / /shar gyi g.yas g.yon phyogs gnyis la/ /de nyid gsum gyi gong ma ltar/ /gzugs sgra dri ro reg bya dang / /chos kyi dbyings kyi rdo rje ma/ /sa snying la sogs 'dra ba rnams/ /me long pi wang dri yi dung / /ro yi snod</text></item>
<item><p>105b.1</p><section></section><text>dang sna tshogs gos/ /chos kyi 'byung gnas phyag rgya rnams/ /rim bzhin rtsa ba'i phyag mtshan ldan/ /ya man+ta kr-ita ces pas su/ /mi bskyod lta bu'i gshin rje gshed/ /gong ma lta bu shar sgor bsam/ /pradz+nyAn+ta kr-ita ces pas su/ /rnam par snang mdzad lta bu yi/ /shes</text></item>
<item><p>105b.2</p><section></section><text>rab mthar byed nyi ma'i gdan/ /nyi ma'i 'od kyi dkyil 'khor gyis/ /bye brag byas pa lho sgor bsam/ /pad+man+ta kr-i ta ces pas su/ /'od dpag med pa lta bu yi/ /pad+ma mthar byed nub sgor bsam/ /big+h+nan+ta kr-i ta ces pas su/ /gshin rje mthar 'byin lta bu yi/ /bgegs</text></item>
<item><p>105b.3</p><section></section><text>mthar 'byin pa byang gi sgor/ /de rnams rtsa ba'i phyag mtshan ni/ /rdo rje tho ba rdo rje dbyig/ /pad+ma rdo rje kha dbye ba'o/ /kun kyang g.yas bskum g.yon brkyang zhabs/ /zhal ni dgod dang gdangs pa dang / /khro dang mche ba gtsigs par ldan/ /ljags 'dril spyan zlum 'dril ba</text></item>
<item><p>105b.4</p><section></section><text>dang / /nyi ma gsar shar lta bu dang / /zhal ni khro gnyer dang ldan pa/ /gsus pa che zhing yangs pa dang / /sra zhing phye ba 'phyang bar ldan/ /brla dang brang yang de bzhin te/ /lus dang yan lag thams cad kun/ /thung zhing rab tu sbom pa dang / /sma ra dmar ser 'od dang ldan/ /</text></item>
<item><p>105b.5</p><section></section><text>skra yang dmar ser 'od dang ldan/ /gyen du 'khyil zhing 'bar ba ste/ /'od zer 'bar bar ldan pa rnams/ /rang 'od rig ma sma ra med/ /dang po phyag gis 'khyud pa dang / /stag lpags smad g.yogs dang ldan pa/ /bung ba nag po lta bu yi/ /mtha' yas dbu yi thod</text></item>
<item><p>105b.6</p><section></section><text>du bcings/ /mdog dmar drag po lta bu yi/ /'jog po yi ni snyan cha dang / /pad+ma chen po dkar po yis/ /do shal rgyan ni byas pa ste/ /stobs rgyu ljang gu ser la kha/ /dung skyong ser pos phyag gdub byas/ /kha dog sna tshogs lta bu yi/ /rigs ldan gyi ni dpung</text></item>
<item><p>105b.7</p><section></section><text>rgyan dang / /nor rgyas mdog dkar ska rags byas/ /pad+ma'i rtsa ba lta bu yi/ /pad+mas rkang gdub byas pa yi/ /de rnams rab tu bsam par bya/ /de nas rang gi sa bon gyi/ /'od zer lcags kyu 'dra rnams kyis/ /khro bo bzhi yi thugs bskul nas/ /gshin rje gshed kyis dzaH</text></item>
<item><p>106a.1</p><section></section><text>zhes brjod/ /de yi thugs las 'phros pa yi/ /khro bo rnams kyis dkyil 'khor gyi/ /bgegs rnams med par bsrung byas te/ /lcags kyus dgug par byas nas su/ /rdo rje ra ba bshig byas te/ /zhugs te rang gi mdun du ni/ /sna tshogs</text></item>
<item><p>106a.2</p><section></section><text>pad+mar gnas par bsam/ /de nas snying nas 'phros pa yi/ /khro bo rnams kyi ra ba nyid/ /bshig pa brtsigs par byas nas su/ /phyir yang snying la zhugs par bya/ /de nas rang gi mdun du ni/ /man ji gsum la dung phor gsum/ /me tog dkar po dang ldan pa/ /</text></item>
<item><p>106a.3</p><section></section><text>tsan+dan chu yis gang bar byas/ /de mdun man ji gnyis steng du/ /gser dang rin chen las byas pa'i/ /gsol ba'i snod gnyis gzhag par bya/ /g.yas phyogs dung gi gsum pa la/ /'og nas 'byung ba'i cho gas su/ /byin brlabs bdud rtsi lnga blugs bya/ /yi ge</text></item>
<item><p>106a.4</p><section></section><text>gsum gyi bar byas te/ /yi dam lha yi sngags bzlas la/ /ku sha'i bam po dang po yi/ /dung gi chu yis gsol ba'i snod/ /dang po lan gsum btung gtor bya/ /gnyis pa'i chu dang me tog bcas/ /bzung ste de yi snod nyid la/ /lan gsum nye reg sbyin</text></item>
<item><p>106a.5</p><section></section><text>par bya/ /gsum pa bdud rtsi dang ldan pas/ /gnyis pa mchod yon chu yang sbyin/ /de nas me tog bzung byas te/ /zhabs bsil phyag rgya dang ldan par/ /de yi snod la zhabs bsil sbyin/ /de nas rang snying 'od zer gyis/ /shes rab mthar byed bskul byas nas/ /de</text></item>
<item><p>106a.6</p><section></section><text>yis hU~M brjod snying las su/ /byung ba'i 'od zer dkar po yis/ /ye shes dkyil 'khor bteg byas nas/ /rang gi dkyil 'khor zhugs par bya/ /de nas rang snying 'od zer gyis/ /pad+ma mthar byed bskul byas nas/ /de yis baM brjod thugs las su/ /'od zer ser po</text></item>
<item><p>106a.7</p><section></section><text>'phros pa yis/ /dkyil 'khor khyab par byas nas bcing / /de nas rang snying 'od zer gyis/ /bgegs mthar phyin pa bskul byas nas/ /de yis hoHbrjod de snying las/ /'od zer dmar po 'phros pa yis/ /khyab par rab tu dga' bar bsam/ /yang dag bsnyen</text></item>
<item><p>106b.1</p><section></section><text>pa'i yan lag dang / /'dra bar 'byung ba'i 'bras bu'o/ /kun gyi mig la sogs pa rnams/ /sa yi snying po la sogs par/ /rdzogs pa'i tshul gyis byin gyis brlabs/ /yang dag sgrub pa'i yan lag dang / /rnam par smin pa'i 'bras bu'o/ /de rnams kun la gnas</text></item>
<item><p>106b.2</p><section></section><text>gsum du/ /sku gsung thugs kyi rdo rje nyid/ /sngags kyis byin gyis brlabs byas te/ /rdzogs pa'i tshul du bsgom par bya/ /yang dag bsgrub pa yan lag dang / /skyes bu byed pa'i 'bras bu'o/ /rang gi sa bon 'od zer gyis/ /bskul nas nam mkhar gnas pa yi/ /</text></item>
<item><p>106b.3</p><section></section><text>bde gshegs rnams kyi 'od zer las/ /spyan sogs lha mo bcu rnams kyi/ /dbang bskur byas nas dbu rgyan la/ /rang rang bdag po grub bya ba/ /bde gshegs lnga dang mA ma kI/ /sgra dang chos dbyings rdo rje dang / /shes rab mthar phyin bgegs mthar phyin/ /de rnams</text></item>
<item><p>106b.4</p><section></section><text>bdag po mi bskyod pa/ /spyan ma gzugs kyi rdo rje dang / /gshin rje mthar phyin rnam snang mdzad/ /dri yi rdo rje rin chen 'byung / /ro yi rdo rje gos dkar mo/ /pad+ma mthar phyin 'od dpag med/ /sgrol ma reg gi rdo rje ma'i/ /dbu rgyan bdag po don yod grub/ /mi bskyod</text></item>
<item><p>106b.5</p><section></section><text>dbu rgyan rdo rje sems/ /sgrub pa chen po'i yan lag dang / /dri ma med pa'i 'bras bu'o/ /de nas rang gi sa bon gyi/ /'od kyis bde gshegs rnams bkug ste/ /zhal du zhugs nas zhu byas la/ /pad+mo'i dbus su 'bab par bya/ /khu ba de las gyur pa yi/ /dzaHhU~M baM hoH</text></item>
<item><p>106b.6</p><section></section><text>khaM raM zhes/ /dang po'i phreng ba dang ldan pa/ /de steng maM laM paM taM zhes/ /gzhan gyi steng du gnas par bya/ /rang gi sa bon 'od zer gyis/ /gzugs sogs rdo rje dgug byas la/ /rang rang sa bon la ni thim/ /de yi sa bon rgyas par 'gyur/ /rig ma'i ba spu'i bu ga nas/ /</text></item>
<item><p>106b.7</p><section></section><text>sa bon rnams las 'od 'phros te/ /dkyil 'khor las ni mthong bar bya/ /de las byung ba'i spyan la sogs/ /dkyil 'khor la ni 'phro byas la/ /rang rang rigs dang 'brel rnams kyi/ /rang gi 'khor lo rab tu mchod/ /oM sar+b+ba ta thA ga ta pU dza badzra swa b+tA wa At+ma ko\u0f85haM/ zhes</text></item>
<item><p>107a.1</p><section></section><text>sngags kyang rab tu brjod par bya/ /de nas rab tu bstod par bya/ /mi bskyod rdo rje ye shes che/ /rdo rje dbyings ni mkhas chen po/ /rdo rje gsum mchog dkyil 'khor gsum/ /dbyangs kyi rdo rje phyag 'tshal bstod/ /rdo rje bdud rtsi rgyal po che/ /rdo rje</text></item>
<item><p>107a.2</p><section></section><text>zhi ba dga' ba che/ /rang bzhin 'od gsal mchog gi mchog/ /zhe sdang rdo rje phyag 'tshal bstod/ /rin chen rgyal po shin tu zab/ /rdo rje nam mkha' dri ma med/ /rang bzhin dag pas gos pa med/ /rdo rje sku la phyag 'tshal bstod/ /rdo rje bdud rtsi rgyal po che/ /mi</text></item>
<item><p>107a.3</p><section></section><text>rtog nam mkha'i rdo rje 'chang / /'dod chags pha rol phyin pa thob/ /'od gsal rdo rje phyag 'tshal bstod/ /rdo rje don grub rdzogs sangs rgyas/ /bsam pa thams cad yongs su grub/ /rang bzhin dag pa nyid las byung / /rdo rje sems dpa' phyag 'tshal</text></item>
<item><p>107a.4</p><section></section><text>bstod/ /de nas sa bon yaM gi mdog/ /du ba lta bu las byung ba'i/ /rlung gi dkyil 'khor gzhu lta bu/ /g.yas g.yon ba dan gyis mtshan pa/ /yaM gis mtshan pa bsam par bya/ /de steng raM ni dmar po las/ /byung ba'i me yi dkyil 'khor ni/ /gru gsum</text></item>
<item><p>107a.5</p><section></section><text>'bar ba raM gyis mtshan/ /de steng a dkar byung ba yi/ /pad+ma'i snod ni a yis mtshan/ /de nang dbus kyi phyogs dang ni/ /shar lho nub byang phyogs bzhi ru/ /rim bzhin dri chu dri chen dang / /rak+ta dang ni byang chub sems/ /ma hA maM sa gzhag par bya/ /de steng shar du</text></item>
<item><p>107a.6</p><section></section><text>zla ba dang / /lhag ma bzhi ni nyi ma'i gdan/ /de steng hU~M brUM AM dzrAM khaM/ /sa bon rnam lnga mthong byas nas/ /ye shes sems dpa'i sa bon gyi/ /'od kyis bde gshegs rnams bkug ste/ /rang rang sa bon nyid du thim/ /de nas rlung gis me bskyod nas/ /me yi thod</text></item>
<item><p>107a.7</p><section></section><text>pa btsos pa yi/ /rlangs pa las byung hU~M gi tshogs/ /dkar po las byung rdo rje'i tshogs/ /bum pa hU~M gis mtshan par bsam/ /de rnams phreng ba lta bu'i rgyun/ /zhu nas snod la zhugs par bya/ /de bzhin lan gnyis gsum bzhi'i bar/ /bsams te rlung me la</text></item>
<item><p>107b.1</p><section></section><text>sogs pa/ /de rnams ma lus gyur bar bsam/ /me tog pad+ma dkar po nang / /bdud rtsis gang bar gyur bar bsam/ /bsil bar bya phyir de steng du/ /dkar po aM ni bsam byas te/ /zhu nas nang du zhugs par bya/ /de nas 'od zer 'bar 'gyur te/ /phyir yang de nyid</text></item>
<item><p>107b.2</p><section></section><text>zhugs par bya/ /rang gi lce yi dkyil du yang / /hU~M las rdo rje rtse gsum pa/ /bum par hUM gis byin brlabs bsam/ /de nyid gsum gyi gsang sngags nyid/ /ji ltar 'dod pa bzlas byas te/ /bdud rtsis bkang ba'i pad+ma la/ /ye shes sems dpa'i sa bon las/ /'od</text></item>
<item><p>107b.3</p><section></section><text>zer byung bas bskul byas nas/ /pad+ma bcu dgur 'phros gyur te/ /lha rnams so so'i phyag gnas nas/ /yab yum dus gcig mthun pa ru/ /bdud rtsi'i ro mchog myong bar bsam/ /dkyil 'khor rgyal po mchog ces bya ba'i ting nge 'dzin rdzogs so// //</text></item>
<item><p>107b.4</p><section></section><text>de nas ye shes sems dpa' yi/ /sa bon las ni 'od zer tshogs/ /gzhal yas khang gi phyi rol du/ /kha dog sna tshogs 'phros pa yi/ /rtse gsum bde gshegs byung rnams kyis/ /'gro ba sangs rgyas par byas nas/ /sa bon nyid la thim gyur te/ /de yis yang</text></item>
<item><p>107b.5</p><section></section><text>dag rgyas par gyur/ /'od zer bsam gyis mi khyab phyir/ /maM de nyid ni thig ler gyur/ /de yi 'od zer rim pa yis/ /dang po ral gri snang bar byas/ /de nas ye shes sems dpa' yi/ /nang dang phyi dang lus dang ni/ /ye shes sems dpa'i dkyil 'khor rnams/ /</text></item>
<item><p>107b.6</p><section></section><text>gnas pa'i ral gri dag dang ni/ /dam tshig sems dpa'i sku gsung thugs/ /rdo rje tshun chad snang byas nas/ /de nas rang sems yi ge maM/ /thig le lta bur zhugs par bya/ /bskyed pa'i rim pa de ma thag /ting 'dzin gsum gyis yongs su grub/ /'jam pa'i rdo</text></item>
<item><p>107b.7</p><section></section><text>rje bsam byas nas/ /dam tshig sems dang 'brel pa yi/ /rdo rje thugs sogs yan chad gsal/ /gzhag pa'i 'od zer rnams kyis ni/ /dam tshig sems dpa'i phyi yi sku/ /de yi dkyil 'khor gsal byas nas/ /gzhal med khang nas phyi rol du/ /byung nas</text></item>
<item><p>108a.1</p><section></section><text>'gro rnams gsal byas nas/ /yang ni de bzhin bzhugs par bya/ /de lta'i rim pa rab 'phro zhing / /ji tsam 'dod par 'phro 'du bya/ /'di ltar thig le rnal 'byor bsgom/ /las kyi rgyal ba mchog ces bya ba'i ting nge 'dzin rdzogs so// //</text></item>
<item><p>108a.2</p><section></section><text>thig le rnal 'byor bsdu byas nas/ /phra mo rnal 'byor bsgom par bya/ /ye shes sems dpa'i sa bon gyi/ /'od kyis bde gshegs rnams bkug nas/ /zhal gyi lam du zhugs byas nas/ /rdo rje'i lam nas pad+mar gnas/ /de nas las kyi tshad tsam gyi/ /ral gri yu bar</text></item>
<item><p>108a.3</p><section></section><text>gzhal med khang / /rdo rje sems dpa'i dkyil 'khor ldan/ /pad+mo dbus na mthong bar bya/ /gnyi ga'i dga' ba la sogs pa/ /thig le rnal 'byor yan chad par/ /ting 'dzin gsum nyid rdzogs pa yi/ /rang gi rdo rje rtse lnga yi/ /rtse dbus lcags kyu lta bu ru/ /bsam ste</text></item>
<item><p>108a.4</p><section></section><text>de yi lcags kyu yis/ /dam tshig sems dpa'i dkyil 'khor dang / /ldan pa'i ral gri phra mo nyid/ /phyi rol du ni phyung byas te/ /pad+ma'i sna rtser gnas par bya/ /'di yi thig le rnal 'byor la/ /dam tshig sems dang 'brel ba yi/ /sku dang gsung thugs rdo rje la/ /</text></item>
<item><p>108a.5</p><section></section><text>snang bar byas pa yan chad kyi/ /'od kyis dam tshig sems dpa' yi/ /phyi yi lus kyi dkyil 'khor gyi/ /lha rnams rab tu gsal byas nas/ /gzhal med khang nas phyir byung ba'i/ /'od kyis nam mkha' khyab byas te/ /phyir yang de nyid zhugs par bya/ /de bzhin</text></item>
<item><p>108a.6</p><section></section><text>yang dang yang ni bsam/ /mtshan ma ma byung bar du ni/ /'od zer tsam gyi 'phro 'du nyid/ /ji tsam 'dod pa rab tu bya/ /mtshan ma rnam pa lnga mthong nas/ /lha dang phyag mtshan la sogs pa/ /yang nas yang du 'phro 'du bya/ /phra mo'i ting nge 'dzin rdzogs so// //phra mo'i</text></item>
<item><p>108a.7</p><section></section><text>rnal 'byor bsdus ma thag /sku yi rdo rje la sogs pa'i/ /thugs kyi zla ba la gnas pa'i/ /phyag mtshan dkyil na gnas pa yi/ /oM sogs bzlas pa'i dus su ni/ /sku yi rdo rje la sogs dang / /lha mo bde gshegs bcas pa rnams/ /pad+ma'i dkyil na gnas pa yi/ /lha</text></item>
<item><p>108b.1</p><section></section><text>mo'i sa bon dzaM la sogs/ /gzugs kyi rdo rje la sogs pa'i/ /mchod pa'i lha mor ldan pa rnams/ /rim par bye brag so so nas/ /bzlas ma thag tu 'phro byas te/ /bzlas pa zin pa'i skad cig la/ /rang rang sa bon zhugs par bya/ /'di ltar rim pa'i bzlas brjod</text></item>
<item><p>108b.2</p><section></section><text>rdzogs/ /rdzogs pa'i bzlas brjod phyogs su ni/ /re re brjod pa'i skad cig la/ /rang rang sa bon rnams las ni/ /sku yi rdo rje la sogs dang / /lha mo de bzhin gshegs pa dang / /oM la sogs pa'i yi ge rnams/ /bzlas pa zin pa'i skad cig la/ /rang rang sa bon</text></item>
<item><p>108b.3</p><section></section><text>rnams la ni/ /sku yi rdo rje la sogs dang / /lha mo dang bcas bde gshegs kun/ /mchod pa dang ldan zhugs par bya/ /de ltar rdzogs pa'i bzlas brjod bsgom/ /bzlas pas ngal bar gyur na yang / /spyan sogs lha mo bzhi rnams kyi/ /dbyangs kyis blang zhing bskul nas ni/ /</text></item>
<item><p>108b.4</p><section></section><text>sngon bzhin dkyil 'khor mchod par bya/ /spyi bor mtho gang tsam du ni/ /mtho gang tsam gyi zla ba bsam/ /de steng zla ba nyi ma la/ /brUM AM dzrIM khaM hU~M rnam lnga/ /dri chen rdzas sogs steng du bsam/ /de rnams dbus su oM dkar po/ /de nas rang rang sa bon gyi/ /'od kyis bde gshegs</text></item>
<item><p>108b.5</p><section></section><text>bkug byas nas/ /zhugs te gcig tu gyur byas la/ /de nas ye shes sems dpa' yi/ /sa bon 'od kyis bskul byas nas/ /zhu ste oM gyis reg byas la/ /de rgyun mgo la 'bab bya ste/ /gzi byin ldan par shes par bya/ /de nas skad cig ngal bsos te/ /gong ma lta bu'i cho</text></item>
<item><p>108b.6</p><section></section><text>ga yis/ /gsang sngags bzlas brjod yang bya'o/ /gal te gshegs su gsol 'dod na/ /sngon bzhin mchod dang bstod pa dang / /bdud rtsi bya ba'i bar byas te/ /de nyid gsum gyi gsang sngags kyis/ /ye shes sems dpa'i dkyil 'khor la/ /phyi rol dkyil</text></item>
<item><p>108b.7</p><section></section><text>'khor zhugs par bya/ /de nas sdug bsngal ldan pa yi/ /sems can mthong bar byas nas su/ /sngon du smon lam byas pa nyid/ /mngon sum nyid du bsam byas te/ /'jam pa'i rdo rje sbyor ldan pas/ /rang sems dag byas langs par bya/ /gzugs sgra dri ro reg bya</text></item>
<item><p>109a.1</p><section></section><text>rnams/ /rang gi sems tsam min pa'i phyir/ /rim bzhin rnam par snang mdzad dang / /mi bskyod pa dang rin chen 'byung / /snang ba mtha' yas don yod grub/ /yang na 'jam pa'i rdo rje nyid/ /yang na rdo rje sems dpa' bsam/ /bya ba ma lus byed do</text></item>
<item><p>109a.2</p><section></section><text>cog /lha yi de nyid dag ldan bya/ /de yi thugs kyi zla ba la/ /ye shes sems dpa'i dkyil 'khor nyid/ /sems kyis bsam par byas nas su/ /bza' btung bdud rtsir rab byas te/ /gong ma lta bu'i cho ga yis/ /yi ge gsum gyi sngags brjod la/ /lce la rdo rje hU~M</text></item>
<item><p>109a.3</p><section></section><text>dkar po/ /de las rdo rje rtse gsum pa/ /bum par hU~M gis mtshan byas te/ /dkyil 'khor lha rnams ma lus par/ /tshim pa'i bsam pas myang bar bya/ /khyim nas 'byung dang 'jug la sogs/ /lus ngag yid kyi las rnams kun/ /sems can don la sbyor ba dang / /</text></item>
<item><p>109a.4</p><section></section><text>sangs rgyas mchod par rnam dag bsam/ /dam tshig nyams pa gso ba'i phyir/ /sna tshogs pad+mar zla ba la/ /don yod grub pa'i rnal 'byor pas/ /'gro rnams rang bzhin dag bsams te/ /rang gi snying gar zla ba la/ /khaM las sna tshogs rdo rje ste/ /de dkyil zla bar</text></item>
<item><p>109a.5</p><section></section><text>khaM yang bsam/ /de las 'od zer rnams spros pas/ /bde gshegs ma lus bskul byas te/ /de rnams las byung 'od zer las/ /spyan sogs lha mo bcu rnams kyis/ /rang la dbang bskur byas par bsam/ /bla ma brnyas sogs skyon byung na/ /yon dang ldan pa'i mchod bstod</text></item>
<item><p>109a.6</p><section></section><text>dag /bla ma la ni dbul byas te/ /dbang bskur cho gas khrus kyang bya/ /de nas tho rangs dus dang ni/ /nyi ma phyed dang nub pa dang / /nam phyed dus dang rtse gcig par/ /de bzhin thams cad bsgom par bya/ /bya bas bskal ba'i rnal 'byor ba/ /tho rangs dus na ting 'dzin</text></item>
<item><p>109a.7</p><section></section><text>gsum/ /ma lus par ni bsgom par bya/ /de las gzhan pa'i dus na ni/ /bde ba'i stan la 'dug byas te/ /yi dam lha yi snying ga ru/ /mtshan ma la sogs bsam byas la/ /de nyid gsum gyi gsang sngags kyis/ /ye shes sems dpa'i dkyil 'khor las/ /dam</text></item>
<item><p>109b.1</p><section></section><text>tshig sems dpa'i dkyil 'khor spro/ /de bzhin dbang bskur mchod pa dang / /bstod dang bdud rtsi myang la sogs/ /byas nas sngags kyi bzlas brjod bya/ /ldang bar 'dod pa'i rnal 'byor bas/ /sngon bzhin mchod dang bstod pa dang / /bdud rtsi myang ba'i bar byas te/ /</text></item>
<item><p>109b.2</p><section></section><text>yi ge gsum gyis phyi rol gyi/ /dkyil 'khor ye shes sems dpa' yi/ /'khor lo nyid la zhugs par bya/ /gong ma lta bur bya ba rnams/ /ma lus rab tu spyod byed cing / /nam phyed dus su rnal 'byor bas/ /oM AHhUM muHzhes sngags kyis/ /mchod pa la</text></item>
<item><p>109b.3</p><section></section><text>sogs rab byas te/ /ye shes dkyil 'khor gshegs par bya/ /de nyid gsum gyi dam tshig gi/ /dkyil 'khor ye shes sems dpa' yi/ /'khor lo la ni zhugs par bya/ /nyal ba'i dus na thabs nyid kyi/ /shes rab ma dang bcas par nyal/ /tho rangs langs</text></item>
<item><p>109b.4</p><section></section><text>pa'i dus na ni/ /lha mos dbyangs kyis bskul nas langs/ /kha dog sna tshogs bsgyur byas la/ /rang gi snying gar zla ba la/ /sa bon maM tsam bsam byas la/ /tha mal ba yi lus nyid ni/ /gong ma lta bus tho rangs kyi/ /dus la sogs par bsgom par byas/ /sgrub thabs</text></item>
<item><p>109b.5</p><section></section><text>'di ni byas pa yis/ /bsod nams tshogs ni gang thob des/ /'gro ba thams cad bcom ldan 'das/ /'jam pa'i rdo rjer grub gyur cig /slob dpon chen po mar me mdzad bzang pos mdzad pa'i gsang ba 'dus pa'i sgrub thabs kyi rnam par bshad pa/ /dkyil 'khor chen po'i sgrub thabs</text></item>
<item><p>109b.6</p><section></section><text>slob dpon mkhas pa chen po dpal kun du bzang po'i zhabs kyis mdzad pa rdzogs so// //bod yul du bod ris kyi dbang phyug dam pa'i mnga' bdag dpal lha btsan po khri mgon btsan gyis yon bdag byas nas/ rgya gar gyi mkhan po su ma ti kI rtis bsgyur nas gtan la</text></item>
<item><p>109b.7</p><section></section><text>phab ba'o//[ ]@##/ /rgya gar skad du/ shrI sa mA dza a b+hi sa ma ya nA ma sA d+ha naM/ bod skad du/ dpal gsang ba 'dus pa'i mngon par rtogs pa zhes bya ba'i sgrub pa'i thabs/ dpal rdo rje sems dpal la phyag 'tshal lo/ /nang bar dang</text></item>
<item><p>110a.1</p><section></section><text>por bsam gtan gyi khang pa yid dang rjes su mthun pa shin tu dben par stan 'jam po la 'dug ste/ 'gro ba drug gi sems can thams cad la blos bltas la byams pa'i sems bskyed de bdag gir byas nas/ de rnams phol mig la sogs pa'i sdug</text></item>
<item><p>110a.2</p><section></section><text>bsngal dang ldan pa dang / /de'i rgyu mi dge ba bcu'i las kyi lam yin par byas te/ de nas snying rje'i sems bskyed pas gdungs pa'i blos gnod pa de bsal ba'i phyir/ bdag nyid 'jam pa'i rdo rjer gyur nas sems can rnams kyang de dang 'dra bar bskyed par bya'o zhes smon lam bya'o/ /</text></item>
<item><p>110a.3</p><section></section><text>de nas bsgom pa'i sbyor ba brtsam par bya ste/ rang gi snying gar yi ge a yongs su gyur pa'i zla ba'i dkyil 'khor la yi ge maM mdog ser po bsams nas/ de las byung ba'i 'od zer gyis sangs rgyas lnga rnams dang / rang gi 'dod pa'i lha rnams dang / slob dpon mdun</text></item>
<item><p>110a.4</p><section></section><text>du nam mkha' la bsams te/ snying po 'od zer gyi sgo las byung ba'i gzugs rdo rje la sogs pa rnams kyis yang dag par mchod la phyag byas te/ sdig pa bshags pa la sogs pa'i tshigs su bcad pa lan gsum brjod par bya'o/ /de la tshigs su bcad pa ni</text></item>
<item><p>110a.5</p><section></section><text>'di yin te/ gang zhig thog med srid pa'i chu klung du/ /zhes bya ba la sogs pa'o/ /de nas rnam par thar pa'i sgo gsum gyi ngo bo stong pa nyid rnam par bsgoms la/ oM shU n+ya tA dz+nyA na badzra swab+hA wa At+ma ko\u0f85haM/ /zhes bya ba'i sngags kyis byin gyis brlab par bya'o/ /de nas</text></item>
<item><p>110a.6</p><section></section><text>sems gcig pu nyid ni bsod nams dang ye shes kyi stobs kyis rnam pa gnyis su 'gyur te/ oM AHhU~M zhes bya ba ni 'jug pa'o/ /so sor snang ba'i bdag nyid can ni smon pa'o/ /de la yang bgegs 'byung bar 'gyur na mdun du yi ge AHlas byung ba'i nyi ma'i dkyil 'khor</text></item>
<item><p>110a.7</p><section></section><text>bsams la/ de'i steng du yi ge hU~M dang bcas pa'i rdo rje drag po nag po bsams te/ de'i 'od zer rnams kyis bgegs bsal bar bsams la/ de nyid kyis rdo rje dra bar byas ba'i chos 'byung dkar po gru gsum nang stong pa gyen kar 'dug pa'o/ /de'i 'og logs su yi ge a</text></item>
<item><p>110b.1</p><section></section><text>yongs su gyur pa las zla ba'i dkyil 'khor/ yi ge baM yongs su gyur pa las sna tshogs pad+ma'i steng du zla ba la khaM ljang gu yongs su gyur pa las sna tshogs rdo rje/ /der zla ba la brU yongs su gyur pa las 'khor lo yi ge brUM dang bcas pa'o/ /de gnyis yongs su gyur pa las</text></item>
<item><p>110b.2</p><section></section><text>rnam par snang mdzad sku mdog dkar po zhal g.yas gnag pa/ g.yon dmar ba/ phyag gnyis kyis shes rab dam pa la 'khyud pa/ g.yas na 'khor lo ral gri dang / g.yon na rin po che dang pad+ma bsnams pa/ rdo rje skyil mo krung gis bzhugs pa/ zla ba'i gdan dang zla</text></item>
<item><p>110b.3</p><section></section><text>ba'i 'od mnga' ba/ rin po che'i cod pan can bsams la/ de'i ye shes sems dpa'i snying po'i 'od zer rnams kyis sangs rgyas rnams yang dag par bskul nas bcug la/ de yongs su gyur pa las khang pa brtsegs pa zur bzhi pa la sogs pa dang yang dag par ldan pa</text></item>
<item><p>110b.4</p><section></section><text>bsams la/ de'i dbus ma'i zla ba'i dkyil 'khor la stong pa nyid bcu drug gi ngo bo a la sogs pa yongs su gyur pa'i zla ba de rnams kyis mtshan pa ni mi bskyod pa'i rnam pa'o/ /de'i steng du skyes bu chen po'i mtshan sum cu rtsa gnyis 'dzin pa'i ngo bo ka la sogs pa</text></item>
<item><p>110b.5</p><section></section><text>yongs su gyur pa las de rnams kyis mtshan pa'i zla ba'i dkyil 'khor gnyis pa ni rin chen 'byung ldan gyi rnam pa'o/ /de'i steng du yi ge hU~M dmar po ste/ zla ba'i dkyil 'khor gnyis dang yi ge hU~M las rdo rje rtse lnga pa dmar por gyur pa las yi ge hU~M gis mtshan pa ni snang ba mtha' yas</text></item>
<item><p>110b.6</p><section></section><text>kyi rnam pa'o/ /de'i 'od zer rnams kyis sangs rgyas thams cad yang dag par bskul nas bcug ste/ de'i nga rgyal du byas pa dang ldan pa'i rnal 'byor pa ni don yod grub pa'i rnam pa ste/ de yongs su gyur pa las rdo rje sems dpa'i skur bdag nyid bsam pa ni/ sku mdog</text></item>
<item><p>110b.7</p><section></section><text>dkar po/ /zhal g.yas gnag /g.yon dmar ba/ phyag gnyis kyis shes rab dam pa la 'khyud pa/ g.yas na rdo rje dang ral gri/ g.yon rin po che dang pad+ma bsnams pa/ rin po che'i cod pan dang / zla ba'i gdan dang zla ba'i 'od mnga' ba/ rdo rje'i skyil mo krung gis bzhugs</text></item>
<item><p>111a.1</p><section></section><text>pa'i skur bdag nyid bsams la/ sems can rnams 'dod chags chen pos 'dul bar shes nas dga' ba'i sgyu ma'i sgras sangs rgyas rnams bdag nyid la bcug la/ de la spyan ma la sogs pa dgu'i gzugs kyis rang gi lha mo'i nang du chud par byas</text></item>
<item><p>111a.2</p><section></section><text>nas/ de nas yi ge hU~M gi 'od zer rnams kyis sangs rgyas rnams yang dag par bskul nas khar bcug ste/ rdo rje'i lam nas nges par phyung la/ pad+ma'i nang du byang chub kyi sems rnam par blta ste/ de yongs su gyur pa las dkyil 'khor du bsams la/ sems can ma lus pa yid</text></item>
<item><p>111a.3</p><section></section><text>kyis rab tu bcug ste/ de byang chub kyi sems su yongs su gyur nas/ rdo rje'i lam nas nges par 'byung ba'i sangs rgyas rnams kyis dbang bskur bar bya'o/ /de nas de brUM AM dzIM khaM hU~M/ laM mAM paM tAM/ dzaHhU~M baM hoHkhaM raM/ k+ShiM dzriM khaM gaM Sh+kaM saM/ dzaHhU~M baM hoH/ zhes bya ba'i yi ge las byung ba'i rnam</text></item>
<item><p>111a.4</p><section></section><text>par snang mdzad la sogs pa'i de bzhin gshegs pa thams cad pad+ma'i nang gi dkyil 'khor gyi lha mo'i ba spu'i bu ga nas blos dbyung ngo / /de ltar sems can gyi khams rnam par dag nas/ hU~M las 'od zer byung bas yi ge ho gnyis dang oM AHhU~M zhes bya ba'i 'jug pa'i</text></item>
<item><p>111a.5</p><section></section><text>sems spel ba bkug la khar bcug ste/ rdo rje'i lam nas nges par phyung nas byang chub kyi sems kyi rnam par lha mo'i pad+ma'i nang du babs pa dang / de'i 'od zer rnams kyis reg pa tsam gyis rig pa rdo rje 'dzin pa dang bcas par zhu bar gyur par bsam mo/ /de nas 'byung ba</text></item>
<item><p>111a.6</p><section></section><text>chen po bzhi spyan ma la sogs pa'i lha mor gyur pas/ sems can khams na zhes bya ba la sogs pa'i glus bskul bar bsam mo/ /'di rnams kyis yang dag par bskul bar gyur pa dang / sems kyis 'od zer de 'byung ba bzhi dang sangs rgyas thams cad kyis bskul nas</text></item>
<item><p>111a.7</p><section></section><text>sangs rgyas zhugs par gyur pa las rang gi sngags kyi gzugs su bdag nyid bsams nas/ de yongs su gyur pa las ral gri yi ge maM gyis mtshan pa'o/ /de gnyis yongs su gyur pa las 'jam pa'i rdo rje sku mdog ser po/ /zhal g.yas nag po g.yon dkar po</text></item>
<item><p>111b.1</p><section></section><text>phyag gnyis kyis shes rab dam pa la 'khyud pa/ g.yas na ral gri dam pa dang / g.yon na ut+pal dang gzhu bsnams pa/ zla ba'i 'od dang rin po che'i cod pan mnga' ba/ sna tshogs pad+ma'i steng na zla ba la rdo rje'i skyil krung du bzhugs par bsams la/ de'i snying gar</text></item>
<item><p>111b.2</p><section></section><text>zla ba la ral gri/ de'i dbus su de dang 'dra ba'i ye shes sems dpa' de'i thugs kar zla ba la ral gri/ de'i dbus su yi ge maM gnas par bsams la/ o d+har+m+ma d+hA tu swA b+hA wa At+ma ko\u0f85haM/ zhes bya ba'i gsang sngags kyis byin gyis brlab pa'o/ /'di dag ni mchog gi bsnyen pa'i</text></item>
<item><p>111b.3</p><section></section><text>yan lag ste/ rgyu mthun pa'i 'bras bu chung ba'o/ /de'i mig tu zla ba la k+ShiM dkar po yongs su gyur pa las 'khor lo k+ShiM gis mtshan pa'o/ /de gnyis yongs su gyur pa las sa'i snying po sku mdog dkar po/ zhal g.yas gnag g.yon dmar/ phyag gnyis shes rab</text></item>
<item><p>111b.4</p><section></section><text>dam pa la 'khyud pa/ g.yas na 'khor lo dang ral gri/ g.yon na nor bu dang pad+ma bsnams pa'o/ /de bzhin du rna ba la yi ge dzriM dang bcas pa'i rdo rje yongs su gyur pa las phyag na rdo rje sku mdog nag po/ zhal g.yas dkar po g.yon dmar/ phyag gnyis kyis shes rab dam pa la 'khyud</text></item>
<item><p>111b.5</p><section></section><text>pa'o/ /g.yas na rdo rje dang ral gri/ g.yon na rin po che dang pad+ma'o/ /de bzhin du sna la yi ge khaM dang bcas pa'i rin po che yongs su gyur pa las nam mkha'i snying po sku mdog ser po/ /zhal g.yas gnag g.yon dkar ba/ phyag gnyis kyis shes rab dam pa la 'khyud pa/ </text></item>
<item><p>111b.6</p><section></section><text>g.yas na rin po che dang ral gri/ g.yon na 'khor lo pad+ma pa'o/ /de bzhin du lce la yi ge gaM dang bcas pa'i pad+ma yongs su gyur pa las 'jig rten dbang phyug sku mdog dmar po/ /zhal g.yas gnag g.yon dkar ba/ phyag gnyis kyis shes rab dam pa la</text></item>
<item><p>111b.7</p><section></section><text>'khyud pa/ g.yas na pad+ma dang ral gri/ g.yon na rin po che dang 'khor lo bsnams pa'o/ /de bzhin du mgo la yi ge Sh+ka dang bcas pa'i ral gri yongs su gyur pa las sgrib pa thams cad rnam par sel ba sku mdog ljang gu/ zhal g.yas gnag g.yon dkar ba/ phyag</text></item>
<item><p>112a.1</p><section></section><text>gnyis kyis shes rab dam pa la 'khyud pa/ g.yas na ral gri dang 'khor lo/ g.yon na rin po che dang pad+ma bsnams pa'o/ /de bzhin du lte ba la yi ge saM dang bcas pa'i rdo rje yongs su gyur pa las kun du bzang po sku mdog dkar po/ g.yas</text></item>
<item><p>112a.2</p><section></section><text>gnag g.yon dmar ba/ phyag gnyis kyis shes rab dam pa la 'khyud pa/ phyag g.yas na rdo rje dang ral gri/ g.yon na rin po che dang pad+ma bsnams pa ste/ /sa'i snying po la sogs pa 'di rnams kyang zla ba'i gdan dang zla ba'i 'od dang / rin po che'i cod pan mnga' ba/ rdo rje'i skyil mo</text></item>
<item><p>112a.3</p><section></section><text>krung gis bzhugs pa'o/ /de dag ni mchog gi nye bar sgrub pa'i yan lag ste/ rnam par smin pa'i 'bras bu chung ngu'o/ /kun du bzang po'i steng du zla ba la yi ge hU~M nag po yongs su gyur ba las rdo rje'i lte ba la hU~M dang bcas pa'i rdo rje yongs su gyur pa las thugs rdo rje phyag na rdo</text></item>
<item><p>112a.4</p><section></section><text>rje lta bu thugs ka'i zla ba la yi ge hU~M nag po'o/ /lce rtser yi ge AHyongs su gyur pa las pad+ma'i lte ba la yi ge AHdang bcas pa'i pad+ma yongs su gyur pa las gsung rdo rje 'jig rten dbang phyug lta bu'o/ /de'i thugs ka'i zla ba la yi ge AHdmar po'o/ /dpral bar yi ge</text></item>
<item><p>112a.5</p><section></section><text>oM yongs su gyur pa las 'khor lo'i lte bar oM dang bcas pa'i 'khor lo yongs su gyur pa las sku rdo rje sa'i snying po lta bu'o/ /de'i thugs kar zla ba la yi ge oM dkar po snying po de rnams kyi 'od zer gyis thugs rdo rje la sogs pa'i sangs rgyas rnams yang dag par mchod nas</text></item>
<item><p>112a.6</p><section></section><text>dpal ldan rdo rje thugs 'chang ba/ /zhes bya ba la sogs pa brjod de/ yang dag par bskul la sngags kyis byin gyis brlab par bya'o/ /de dag ni mchog gi bsgrub pa'i yan lag ste/ skyes bu byed pa'i 'bras bu chung ngu'o/ /snying po'i 'od zer gyis sangs rgyas thams cad</text></item>
<item><p>112a.7</p><section></section><text>bskul ba dang de rnams kyis 'od zer btang ba'i sgo nas byung ba'i spyan ma la sogs pa'i rigs rnams kyi rin po che'i bum pa nas bdud rtsis dbang bskur ba dang ldan pa dang / rang gi rigs kyi bdag po cod pan du thogs pa'o/ /de dag ni mchog gi sgrub pa chen po'i yan lag ste/ dbang gi</text></item>
<item><p>112b.1</p><section></section><text>'bras bu chung ngu'o/ /yan lag bzhi pa'i dang po'o/ /rnal 'byor pa mchog gi bsnyen pa la sogs pa'i yan lag 'di dag gis rgyu mthun pa'i 'bras bu 'bring po la sogs pa ni rang dang 'dra bar bskyed par bya'o/ /gzhan yang oM hU~M swA AHhA zhes bya ba'i yi ge las bskyed</text></item>
<item><p>112b.2</p><section></section><text>par byas te/ de'i mgo dang / snying ga dang / lte ba dang / gsang ba dang / brla dang / rkang pa'i mthar thug pa'i bar ro/ /yi ge hU~M las pad+ma AHlas lte ba/ phaT las dbab pa dgag pa'o/ /bdag nyid kyis yang yi ge hU~M las rdo rje/ oM las nor bu phaT kyis dgag pa'o/ /</text></item>
<item><p>112b.3</p><section></section><text>de nas snying po'i 'od zer rnams kyis bskul la drangs te/ de dang lhan cig sngags pas dga' ba brtsam par bya'o/ /oM sar+b+ba ta thA ga ta a nu rA ga Na badzra swa b+hA wa At+ma ko\u0f85haM/ yan lag bzhi pa'i gnyis pas te/ 'di dag ni dang po'i sbyor ba'i ting nge 'dzin to/ /snying po'i gsang</text></item>
<item><p>112b.4</p><section></section><text>sngags kyi 'od zer rnams kyis sangs rgyas rnams bskul la bkug nas khar bcug ste/ lha mo'i 'dod chags kyis zla ba zhu bar gyur pa dang / pad+ma'i nang du phab pa las byung ba'i rang gi sa bon yongs su gyur pa las bdag po dbus na gnas pa'i dkyil 'khor ba bsams la cho</text></item>
<item><p>112b.5</p><section></section><text>ga 'dis dbyung bar bya'o/ /badzra d+h+r-ika ces bya ba las mi bskyod pa bskul te/ sku mdog nag po zhal g.yas dkar ba/ g.yon dmar ba/ phyag gnyis kyis shes rab dam pa la 'khyud pa/ g.yas na rdo rje dang ral gri/ g.yon na rin po che dang pad+ma bsnams pa/ nyi ma'i gdan</text></item>
<item><p>112b.6</p><section></section><text>dang zla ba'i 'od mnga' ba/ ral pa dang cod pan can/ rdo rje skyil mo krung gis bzhugs pa dngos po thams cad kyis bdag la bzhugs par bya'o/ /dzin dzika ces bya bas rnam par snang mdzad dgod de/ sku mdog dkar po zhal g.yas gnag /g.yon dmar ba/ phyag gnyis kyis</text></item>
<item><p>112b.7</p><section></section><text>shes rab dam pa la 'khyud pa/ g.yas na 'khor lo dang ral gri/ g.yon na rin po che dang pad+ma bsnams pa/ zla ba'i gdan dang zla ba'i 'od mnga' ba/ shar gyi pad+ma la bzhugs par bya'o/ /rat+na d+h+r-ika ces bya bas rin chen 'byung ldan dgod de/ sku mdog ser po zhal g.yas</text></item>
<item><p>113a.1</p><section></section><text>gnag g.yon dkar ba/ phyag gnyis kyis shes rab dam pa la 'khyud pa/ g.yas na rin po che dang ral gri/ g.yon na 'khor lo dang pad+ma bsnams pa/ lhor bzhugs par bya'o/ /A ro l-ika ces bya bas 'od dpag tu med pa dgod de/ sku mdog dmar</text></item>
<item><p>113a.2</p><section></section><text>po/ /zhal g.yas gnag /g.yon dkar ba/ phyag gnyis kyis shes rab dam pa la 'khyud pa/ g.yas na pad+ma dang ral gri/ g.yon na rin po che dang 'khor lo bsnams pa/ nub tu bzhugs par bya'o/ /pradz+nyA d+h+r-ika ces bya bas don yod grub pa dgod de/ sku mdog ljang gu/ zhal</text></item>
<item><p>113a.3</p><section></section><text>g.yas gnag /g.yon dkar ba/ phyag gnyis kyis shes rab dam pa la 'khyud pa/ g.yas na ral gri dang 'khor lo/ /g.yon na rin po che dang pad+ma bsnams pa/ byang du bzhugs par bya'o/ /'di rnams ni nyi ma'i gdan dang nyi ma'i 'od dang na bza' dang rgyan bzang po dang / /</text></item>
<item><p>113a.4</p><section></section><text>ral pa dang cod pan mnga' ba/ rdo rje skyil mo krung gis bzhugs pa'o/ /mo ha ra tI zhes bya bas shar lhor spyan ma dgod de/ sku mdog dkar po/ zhal g.yas gnag g.yon dmar ba/ phyag gnyis kyis thabs la 'khyud pa/ g.yas na 'khor lo dang ral gri/ g.yon</text></item>
<item><p>113a.5</p><section></section><text>na rin po che dang pad+ma bsnams pa'o/ /dwe Sha ra tI zhes bya ba las lho nub tu mA ma kI dgod de/ sku mdog nag po zhal g.yas dkar ba/ g.yon dmar ba/ phyag gnyis kyis thabs la 'khyud pa/ g.yas na ut+pal dmar po dang ral gri/ g.yon na rin po che dang pad+ma bsnams pa'o/ /</text></item>
<item><p>113a.6</p><section></section><text>rA ga ra tI zhes bya ba las nub byang du gos dkar mo dgod de/ sku mdog dmar mo zhal g.yas gnag /g.yon dkar ba/ phyag gnyis kyis thabs la 'khyud pa/ g.yas na pad+ma dang ral gri/ g.yon na nor bu dang 'khor lo bsnams pa'o/ /badzra ra tI zhes bya ba las byang shar du sgrol</text></item>
<item><p>113a.7</p><section></section><text>ma dgod de/ sku mdog ser po/ /zhal g.yas gnag /g.yon dkar ba/ phyag gnyis kyis thabs la 'khyud pa/ g.yas na ut+pal ser po dang ral gri/ g.yon na rin po che dang pad+ma bsnams pa'o/ /phyi rim kyi shar lhor de kho na nyid gsum las gzugs rdo rje sa'i snying po</text></item>
<item><p>113b.1</p><section></section><text>lta bu me long la sogs pa dang ldan pa'o/ /de bzhin du lho nub tu sgra rdo rje phyag na rdo rje lta bu la pi wang la sogs pa dang ldan pa'o/ /de bzhin du nub byang du dri rdo rje nam mkha'i snying po lta bu la dri'i dung chos la sogs pa dang ldan pa'o/ /de bzhin du byang shar du ro rdo rje 'jig rten dbang phyug</text></item>
<item><p>113b.2</p><section></section><text>lta bu la thod pa la sogs pa dang ldan pa'o/ /shar gyi sgo'i g.yon du reg rdo rje sgrib pa rnam par sel ba lta bu la lha'i gos sna tshogs pa dang ldan pa'o/ /shar gyi sgo'i g.yas su chos kyi dbyings rdo rje kun du bzang po lta bu la chos 'byung ba la sogs pa dang ldan te/ lha mo</text></item>
<item><p>113b.3</p><section></section><text>bcu po de rnams ni zla ba'i 'od mnga' ba/ rdo rje'i skyil mo krung gis bzhugs pa/ rin po che'i cod pan dang na bza' bzang po dang ldan pa'o/ /ya mAn+ta kr-ita ces bya ba las shar phyogs kyi sgor gshin rje gshed dgod de sku mdog nag po/ /zhal g.yas dkar g.yon dmar ba/ </text></item>
<item><p>113b.4</p><section></section><text>phyag gnyis kyis shes rab dam pa la 'khyud pa/ g.yas na rdo rjes mtshan pa'i tho ba dang ral gri/ g.yon na rin po che dang pad+ma bsnams pa'o/ /pradz+nyAn+ta kr-ita ces bya ba las lho phyogs kyi sgor shes rab mthar byed dgod de/ sku mdog dkar po/ /zhal g.yas gnag /g.yon</text></item>
<item><p>113b.5</p><section></section><text>dmar ba/ phyag gnyis kyis shes rab dam pa la 'khyud pa/ g.yas na rin po che sa mtshan pa'i dbyig pa dang ral gri/ g.yon na rin po che dang pad+ma bsnams pa'o/ /pad+mAn+ta kr-ita ces bya ba las nub phyogs kyi sgor pad+ma mthar byed dgod de/ sku mdog dmar po/ /zhal g.yas</text></item>
<item><p>113b.6</p><section></section><text>gnag g.yon dkar ba/ phyag gnyis kyis shes rab dam pa la 'khyud pa/ g.yas na pad+ma dang ral gri/ g.yon na rin po che dang 'khor lo bsnams pa'o/ /big+h+nAn+ta kr-ita ces bya ba las byang phyogs kyi sgor bgegs mthar byed dgod de/ sku mdog nag po/ /zhal g.yas dkar/ </text></item>
<item><p>113b.7</p><section></section><text>g.yon dmar po/ /phyag gnyis kyis shes rab dam pa la 'khyud pa/ g.yas na rdo rje dang ral gri/ g.yon na rin po che dang pad+ma bsnams pa ste/ khro bo 'di rnams nyi ma'i gdan dang nyi ma'i 'od mnga' ba/ khro bo'i skyil mo krung gis bzhugs pa/ stag gi pags pa mnabs pa/ sbrul</text></item>
<item><p>114a.1</p><section></section><text>gyis brgyan pa/ smin ma dang / ag tshom dang spyan ser ba/ dbu skra gyen du brdzes pa/ mche ba gtsigs pa/ ljags 'dril ba/ de ltar dngos po thams cad kyis rdzogs pa'i dkyil 'khor bstan nas/ snying ga'i sa bon gyi 'od zer gyis ye shes kyi dkyil</text></item>
<item><p>114a.2</p><section></section><text>'khor gyi sangs rgyas rnams spyan drangs nas/ mdun du bltas la/ de rnams dang lhan cig 'ongs pa'i bgegs gshin rje gshed la sogs pas bskrad pa dang / mngon par bsrung ba dang / bcing ba dang mnyes par byas nas/ bdud rtsis gang ba'i snod kyi mchog yon phul la/ snying</text></item>
<item><p>114a.3</p><section></section><text>po'i 'od zer las byung ba'i gzugs rdo rje ma la sogs pa rnams kyis yang dag par mchod cing / gshin rje gshed la sogs pa'i rang bzhin gsang sngags kyis dgug pa dang / gzhug pa dang / bcing ba dang / dbang du bya'o/ /de dag ni thun mong gi bsnyen pa'i yan lag</text></item>
<item><p>114a.4</p><section></section><text>ste/ rgyu mthun pa'i 'bras bu chen po'o/ /rnam par snang mdzad la sogs pa'i dkyil 'khor gyi lha rnams kyi mig la sogs pa byin gyis brlabs pa ni/ spyi'i nye bar bsgrub pa'i yan lag ste/ rnam par smin pa'i 'bras bu chen po'o/ /de bzhin du sku gsung thugs byin gyis</text></item>
<item><p>114a.5</p><section></section><text>brlab pa ni/ spyi'i sgrub pa'i yan lag ste/ skyes bu byed pa'i 'bras bu chen po'o/ /de nyid gzhan du dbang bskur bar gyur pa ni/ sangs rgyas rnams dang rdo rje 'chang ba dang / mA ma kI dang / sgra rdo rje dang / chos dbyings rdo rje dang / shes rab mthar byed dang bgegs mthar byed kyi</text></item>
<item><p>114a.6</p><section></section><text>cod pan la ni mi bskyod pa'o/ /spyan dang gzugs rdo rje dang / gshin rje gshed kyi cod pan la ni rnam par snang mdzad do/ /gos dkar mo dang / ro rdo rje ma dang / pad+ma mthar byed kyi cod pan la ni 'od dpag tu med pa'o/ /sgrol ma dang reg rdo rje'i cod pan la ni don yod grub pa'o/ /dri'i rdo</text></item>
<item><p>114a.7</p><section></section><text>rje'i cod pan la ni rin chen 'byung ldan no/ /'di dag ni spyi'i sgrub pa chen po'i yan lag ste/ dbang gi 'bras bu chen po'i yan lag bzhi pa'i gsum pa'o/ /snying po'i 'od zer rnams kyis sangs rgyas rnams bskul la khar bcug ste/ rdo rje'i lam nas nges par phyung nas/ </text></item>
<item><p>114b.1</p><section></section><text>lha mo'i chags pas pad+ma'i nang du zla ba zhu ba'i gzugs can du bsams la/ de'i 'od zer las byung ba'i gzugs rdo rje la sogs pa phyung bas yang dag par mchod nas/ oM sar+b+ba ta thA ga pU dza badzra swA b+hA wa At+ma ko\u0f85haM/ zhes bya ba'i gsang sngags kyis byin gyis brlab par bya'o/ /</text></item>
<item><p>114b.2</p><section></section><text>de nas rang gi yid lhag pa'i lhar gyur pa las chos rnams kyi/ mi bskyod pa ni rdo rje che/ /zhes bya ba la sogs pa'i stong pa'i sgra brag ca lta bur bstod pa byed par bsam mo/ /de nas bdud rtsi myang ba'i cho ga 'di yin te/ yi ge yaM yongs su gyur pa las rlung gi dkyil 'khor gzhu'i</text></item>
<item><p>114b.3</p><section></section><text>dbyibs lta bu la ba dan gyis mtshan pa/ du ba'i mdog can yi ge yaM dang bcas pa/ de'i steng du yi ge raM yongs su gyur pa las me'i dkyil 'khor gru gsum zur gsum la rdo rjes mtshan pa'i yi ge raM dang bcas pa'o/ /de'i steng du zla ba la yi ge a yongs su gyur pa las thod pa'o/ /</text></item>
<item><p>114b.4</p><section></section><text>der sngags pas bi mu shu ma ra ste bdud rtsi lnga dang / go ku da ha na ste dpa' bo lnga bkod la/ rlung gis bskyod pa'i mes thod pa de la gnas pa'i ye shes kyi bdud rtsir gyur par bsams la/ der yi ge hUM las rdo rjer gyur pa yang nang du bsam mo/ /yang yi ge oM gyis de bzhin gshegs</text></item>
<item><p>114b.5</p><section></section><text>pa lnga'i sa bon drangs la 'dres par gyur par byas nas/ der yi ge gsum mngon par bzlas la rnal 'byor pas hUM bkod pa'i rdo rje'i lce bzang po dang / de lha rnams tshim par bya'o/ /'di ni dkyil 'khor gyi rgyal po mchog ces bya ba'i ting nge 'dzin to/ /snying po las nges par</text></item>
<item><p>114b.6</p><section></section><text>byung ba'i sangs rgyas rnams kyis yang dag pa ma yin pa'i rtog pa spangs pas de'i bdag nyid du 'gro ba rnams byas nas rang gi sa bon gyi nang du bcug ste/ thig le'i gzugs su rang gi yid yongs su bsgoms la/ sems de'i 'od zer gyi phreng ba'i snang bas sku dang gsung dang</text></item>
<item><p>114b.7</p><section></section><text>thugs dang lus kyi mchog gi bar sad par byas la/ yang de nyid du zhugs pas ye shes kyi bdud rtsi 'bab par bsam mo/ /des nang gi lus dang de bzhin du thams cad snang bar byas te/ ba spu'i bu ga re re nas byung ba'i mtha' yas pa'i 'od kyi tshogs rnams kyis sna tshogs pa kun du bkang nas</text></item>
<item><p>115a.1</p><section></section><text>slar 'dus te gnas pa dang / brtan par gyur pa ni thig le'i rnal 'byor ro/ /de nas rang gi sngags kyi 'od zer gyis sangs rgyas bcug la/ rdo rje'i lam nas nges par phyung nas zla ba zhu bar gyur pa las/ de yongs su gyur pa'i mtshan ma phra mo'i lte bar ting nge 'dzin gnyis bskyed</text></item>
<item><p>115a.2</p><section></section><text>la/ sna tshogs pa sangs rgyas kyi bdag nyid du rang gi sngags kyis nang du bcug la/ thig le de'i gzugs can 'od gsal bar bdag nyid bsams te/ de'i 'od zer rnams kyis dkyil 'khor la bltas la sems brtan par gyur nas rjes su dran pa bcu drug bsgom par bya'o/ /bsgoms pas dub</text></item>
<item><p>115a.3</p><section></section><text>na cig car ram rim gyis sems ma yengs par bzlas brjod bya'o/ /rang gi rgyud tshim par bya ba bsam pa ni mtho gang gis spags pa la spyi bo'i steng du gdugs dkar po bzhin bdud rtsi'i dkyil 'khor de'i steng du yi ge oM/ /de'i 'od zer rnams kyis bdud rtsi phab la/ de nas srog</text></item>
<item><p>115a.4</p><section></section><text>gi rlung dang rang gi sngags kyi 'od zer gyis drangs nas/ rkan gyi phyogs su phab nas ba spu'i khung bu dang rtsa brgyad las sku gsung thugs tshim par byas/ de nas bzlas pa dpag tu med par byas nas/ oM la sogs pa de kho na nyid gsum gyis dkyil 'khor gyi 'khor lo bsdus la yang dag</text></item>
<item><p>115a.5</p><section></section><text>pa'i smon lam mngon du bya'o/ /de nas rang gi lha'i nga rgyal dang ldan pas langs nas thams cad kyang de dang 'dra bar bsams nas gnas par bya'o/ /bdud rtsi myang ba'i rim gyis zas la sogs pa spyad par bya'o/ /dbang bskur ba'i rim pas khrus bya'o/ /rgyu mthun pa 'bring po la</text></item>
<item><p>115a.6</p><section></section><text>sogs pas grong gi chos bya'o/ /thun mtshams su yang de kho na nyid gsum gyi dkyil 'khor rnam par spros la/ mchod pa la sogs pa sngon du 'gro bas bzlas pa byas nas/ yang de kho na nyid gsum gyi dkyil 'khor bsdus la nyal bar bya'o/ /yang nang par gyi dus su bskyed pa'i rim</text></item>
<item><p>115a.7</p><section></section><text>gyis ting nge 'dzin gsum rdzogs par byas la mnyam par gzhag nas bzlas brjod la sogs pa bya'o/ /bsgom pa'i cho ga 'di ni shes rab dman pa'i sems can mthong nas/ slob dpon gyis 'di nyid gsar du brtsams pa yin no/ /dpal gsang ba 'dus pa'i mngon par</text></item>
<item><p>115b.1</p><section></section><text>rtogs pa zhes bya ba'i sgrub pa'i thabs/ slob dpon bsod snyoms pas mdzad pa rdzogs so// //rgya gar gyi mkhan po shrad+d+hA ka ra warma dang / zhu chen gyi lo tsA ba dge slong rin chen bzang pos bsgyur cing zhus te slad kyis kyang bcos nas gtan la phab pa'o// //</text></item>
<item><p>115b.2</p><section></section><text>@##/ /rgya gar skad du/ maN+Dal bi d+hi/ bod skad du/ dkyil 'khor gyi cho ga/ /bcom ldan 'das 'jam pa'i rdo rje la phyag 'tshal lo/ /mi shes mun pa'i bgegs sel cing / /'gro ba'i phun tshogs mchog gyur pa/ /'jam mchog bla ma la btud de/ /dkyil 'khor</text></item>
<item><p>115b.3</p><section></section><text>bri ba gsal bshad bya/ /ngo tsha yang ni rnam spangs te/ /slob ma blo dman la brtse bas/ /phan phyir cho ga 'di brtsams kyis/ /skye bo dam pa bzod mdzad rigs/ /thog mar re zhig sngags pa grags pa dang / ma grags pa dang / rnyed pa dang / ma rnyed pa dang / bde ba dang / sdug</text></item>
<item><p>115b.4</p><section></section><text>bsngal ba dang / bstod pa dang / smad pa zhes bya ba'i 'jig rten gyi chos brgyad kyis sems ma 'phrogs pa/ 'jigs pa med pa/ g.yo dang bral ba/ lus dang srog la ltos pa med pa zhes bya ba la sogs pa'i mtshan nyid dang ldan pa dang / gtong ba la sogs pa'i yon tan dang ldan</text></item>
<item><p>115b.5</p><section></section><text>pas/ thun bzhis dang po'i sbyor ba dang / dkyil 'khor gyi rgyal po mchog dang las kyi rgyal po mchog ste/ ting nge 'dzin gsum bsgoms pa la mngon par dga' bas sngon du bsnyen pa bya'o/ /de la thugs kyi dkyil 'khor yin na ni 'khor lo'i gtso bo mi bskyod pa'i sngags</text></item>
<item><p>115b.6</p><section></section><text>bzlas brjod 'bum bya'o/ /gsung dang sku'i dkyil 'khor la ni/ 'khor lo'i gtso bo 'od dpag tu med pa dang / rnam par snang mdzad kyi sngags de bzhin du bzlas par bya'o/ /rang gi lhag pa'i lha'i sngags 'bum dang / dkyil 'khor pa'i sngags re re zhing khri khri bzla'o/ /yang na 'khor</text></item>
<item><p>115b.7</p><section></section><text>lo can gyi bka' thob na dkyil 'khor bri bar bya'o/ /sngon du bsnyen pa'i rim pa'o/ /de nas dkyil 'khor gyi khang par zhugs la bdud rtsi thab sbyor gyi sngags bzlas pa'i chus bsang zhing byug pa byas la/ sa'i lha mo la yang dam tshig gis gsol ba gdab bo/ /de nas 'khor lo rtsibs</text></item>
<item><p>116a.1</p><section></section><text>bcu pa bsgoms te bgegs rnams bskrad nas/ 'byor ba ci yod pas mchod pa dang / gtor ma dang / sbyin sreg byas la sa'i lha mo blos nam mkha' la bzhag ste/ pus mo nub tsam brkos nas/ gyo mo la sogs pa bsal te/ sa de nyid kyis khung bu</text></item>
<item><p>116a.2</p><section></section><text>dgang bar bya'o/ /yang gsang ba'i de kho na nyid kyi rgyud las/ pus mo nub tsam brkos nas ni/ /sa de nyid kyis dgang bar bya/ /gal te lhag par gyur na ni/ /de tshe dngos grub yod par bshad/ /ces gsungs pa yin no/ /khung bu dgang ba'i dus su yang mchod pa dang / sbyin sreg</text></item>
<item><p>116a.3</p><section></section><text>dang gtor ma bya'o/ /phyi'i sa sbyang ba'o/ /yang slob dpon rang gi slob ma dang bcas pas dkyil 'khor gyi khang par mchod pa dang / sa sbyang ba byas la/ 'khor lo rtsibs bcu pa'i sbyor ba dang ldan pa'am/ rang gi 'dod pa'i lha'i sbyor ba dang ldan pas oM b+hU khaM/ zhes bya ba'i sngags 'dis sa nam</text></item>
<item><p>116a.4</p><section></section><text>mkha'i rang bzhin du bsgoms la/ hU~M laM hUM zhes bya ba 'dis rdo rje'i rang bzhin du bsams la/ oM me dI nI badzrI b+ha lba badzra ban+d+ha hU~M/ zhes bya ba 'dis sa byin gyis brlab par bya'o/ /nang gi bdag nyid can gyi sa sbyang ba'i rim pa'o/ /de nas rdo rje slob dpon dkyil 'khor gyi sa'i dbus su ting</text></item>
<item><p>116a.5</p><section></section><text>nge 'dzin gsum gyi sbyor ba dang ldan pas/ rdo rje dang dril bu 'chang ba la/ rnam par snang mdzad la sogs pa'i sbyor ba dang ldan pa'i slob ma bzhi po rdo rje dang dril bu 'dzin cing phyogs bzhir gnas pas tshigs su bcad pa bzhis gsol ba gdab bo/ /de bzhin gshegs pa kun</text></item>
<item><p>116a.6</p><section></section><text>zhi ba/ /de bzhin gshegs pa kun gyi gnas/ /chos kun bdag med pa yi mchog /dkyil 'khor dam pa bshad du gsol/ /mtshan rnams thams cad yang dag rdzogs/ /mtshan min thams cad rnam spangs pa/ /kun du bzang po sku yi mchog /dkyil 'khor dam pa</text></item>
<item><p>116a.7</p><section></section><text>bshad du gsol/ /zhi ba'i chos ni mchog las byung / /ye shes spyod pa rnam sbyong ba/ /kun du bzang po gsung gi mchog /dkyil 'khor dam pa bshad du gsol/ /sems can kun gyi sems chen po/ /rang bzhin dag pa dri ma med/ /kun bzang thugs mchog kha lo sgyur/ /</text></item>
<item><p>116b.1</p><section></section><text>dkyil 'khor dam pa bshad du gsol/ /dkyil 'khor bri ba'i phyir gsol ba gdab pa'o/ /gsol pa btab pa'i rjes thogs la/ sems can gyi khams rnams nyon mongs pas khyab pa la bltas la/ nyon mongs pa la khros pas bdud rtsi thab sbyor gyi sbyor ba'i bdag nyid</text></item>
<item><p>116b.2</p><section></section><text>can du bsgoms te/ hU~M badzra tsakra tiSh+Tha zhes bya bas dkyil 'khor gyi 'khor lo nam mkhar bteg nas/ yi ge maM gyis mig g.yon par zla ba'i dkyil 'khor/ Ta zhes bya ba mig g.yas par nyi ma'i dkyil 'khor bsams nas/ phyogs bcu'i 'gro ba dus gsum du gtogs pa rnams</text></item>
<item><p>116b.3</p><section></section><text>la bltas te/ langs nas rkang pa'i 'og tu rdo rje 'bar ba dang bcas pa rnam par bsgoms la/ yi ge hU~M zlos shing dbang ldan gyi phyogs nas brtsams te/ rdo rje'i 'gros kyis gar byed pas dkyil 'khor gyis gzhi bskor la/ dkyil 'khor gyis gzhi la gnas pa'i lha la sogs pa'i</text></item>
<item><p>116b.4</p><section></section><text>bgegs rnams bskrad par bya'o/ /sku gsung thugs la gnas pa yi/ /bgegs kyi tshogs rnams thams cad nyon/ /nga ni dpal ldan rdo rje 'dzin/ /bka' yi 'khor lo rab sbyor ba/ /gal te bdag bsgos las 'das na/ /rdo rje 'bar ba'i gzugs ldan pa/ /sku gsum byung</text></item>
<item><p>116b.5</p><section></section><text>bas dgas bya ste/ /'jig 'gyur 'dir ni gdon mi za/ /zhes bya ba'i tshig 'dis bskrad par bya'o/ /sa yongs su gzung ba'o/ /de nas yang bgegs zhi bar bya ba'i phyir/ /dkyil 'khor gyi sa'i dbus su bdud rtsi thab sbyor sku smad rtse gcig pa 'dra ba la/ sku stod khro bo'i sku'i</text></item>
<item><p>116b.6</p><section></section><text>rnam pa phyogs bcur bsams la/ oM g+ha g+ha/ g+hA ta ya g+hA ta ya/ sar+b+ba Sh+TAn phaT/ kI la ya kI la ya sar+b+ba pA paM phaT/ hU~M hU~M hU~M badzra kI la ya badzra d+ha rod Adz+nyA pA ya ti/ kA ya wAka tsit+ta badzra kI la ya hU~M phaT/ ces bya ba'i phur bu'i sngags kyis phur bus gdab par bya'o/ /de</text></item>
<item><p>116b.7</p><section></section><text>nas sa gzhi bgegs dang bral ba 'bar ba'i phreng ba'i 'od zer gyis khyab par bsams la/ phur bu'i phyi rol du rdo rje'i ra ba'i 'od zer dang bcas pa bsam mo/ /de'i phyi rol du rdo rje ra ba/ de'i phyi rol du dbang chen gyi dkyil 'khor kha dog ser po zur bzhi pas phyogs bcing ngo / /de</text></item>
<item><p>117a.1</p><section></section><text>nas me'i dkyil 'khor dmar po gru gsum pas mtshams bcing bar bsam par bya'o/ /de'i rjes la sa'i lha mo me tog la sogs pas yang dag par mchod nas/ skyob pa sangs rgyas thams cad kyi/ /spyod pa'i tshul gyi khyad par dang / /sa dang pha rol phyin</text></item>
<item><p>117a.2</p><section></section><text>pa la/ /lha mo khyod ni dpang du gyur/ /shAkya seng ge skyob pa yis/ /ji ltar bdud kyi sde bcom pa/ /de bzhin bdag gis bdud kyi sde/ /pham par byas te dkyil 'khor bri/ /zhes bya bas lhag par gnas par bya'o/ /de'i rjes la dkyil 'khor gyis dri zhim pos byugs la/ der</text></item>
<item><p>117a.3</p><section></section><text>me tog sil ma bkram la/ sa gzhi de la bdud rtsi lnga po legs par sbyangs pa dang bcas pa'i dris dkyil 'khor bcu dgu byas nas/ nam mkha' la bzhugs pa'i dkyil 'khor bri zhes bya bas lhag par gnas par bya'o/ /dri zhim po'i dkyil 'khor du ji lta ba bzhin du</text></item>
<item><p>117a.4</p><section></section><text>bcug nas/ yang mtshams dang phyogs bcing ba byas la/ 'byor ba ci yod pas phyi dang yid kyis mchod pa byas la/ mi bskyod rdo rje ye shes che/ /zhes bya ba la sogs pas bstod pa dang / bdud rtsi myang ba'i cho ga bya'o/ /de nas bum pa lhag par gnas par bya ba ni/ rnam par</text></item>
<item><p>117a.5</p><section></section><text>rgyal ba'i bum pa/ mgrin pa ring ba/ mchu 'phyang ba/ gsus pa che ba la/ nas dang / gro dang / ma sha dang / 'bras so ba dang / til te 'bru lnga dang / bri ha ti dang / kaN+Da ka ri dang / gi ri kar+Ni dkar po dang / sa ha dang / sata de ba ste sman lnga dang / gser dang / byi ru dang / mu tig</text></item>
<item><p>117a.6</p><section></section><text>dang / dung dang / nor bu ste/ rin po che sna lnga dang ldan pa spos chus gang ba mgrin pa gos sar pas dkris pa/ yal ga dri zhim pos kha brgyan pa lhag par gnas par bya'o/ /de'i rim pa ni 'di yin te/ rnam par rgyal ba'i bum pa la dkyil 'khor gyi 'khor lo'i gtso bo bsams te/ gsang</text></item>
<item><p>117a.7</p><section></section><text>ba dang / mchod yon la sogs pa phul la/ me tog dang / spos dang / mar me dang / dris mchod cing bstod pa yang byas nas/ me tog gi phreng bas dkris pa'i rdo rje rnam par rgyal ba'i bum pa'i khar bzhag la/ bdag po'i sngags yi ge gsum dang spel ba de la bzlas par</text></item>
<item><p>117b.1</p><section></section><text>bya'o/ /de las gzhan pa'i dkyil 'khor ba'i bum pa bco brgyad kyang spos chus bkang la/ a mra la sogs pa'i yal ga dang ldan pa/ mgul pa ras sna tshogs kyis dkris pa la/ dkyil 'khor pa'i sngags yi ge gsum dang spel ba thun gsum du mngon par bzlas par</text></item>
<item><p>117b.2</p><section></section><text>bya'o/ /yang bum pa gzhan sems can thams cad la bsang gtor bya ba'i phyir/ bdud rtsi thab sbyor gyi sngags/ oM AHbig+h+nAn+ta kr-ita hU~M zhes bya ba mngon par bzla'o/ /gtor ma yang sbyin no/ /bum pa lhag par gnas pa'i rim pa'o/ /de nas spos snod thogs la/ pus</text></item>
<item><p>117b.3</p><section></section><text>mo g.yas pa'i lha nga sa la btsugs te/ sangs rgyas la sogs pa'i 'khor lo'i gtso bo lhag par gnas par bya'o/ /bcom ldan 'jam pa'i rdo rje mchog /rig sngags rgyal la phyag 'tshal lo/ /slob ma rnams la brtse ba dang / /khyed rnams la yang mchod pa'i phyir/ /</text></item>
<item><p>117b.4</p><section></section><text>thugs rje'i bdag nyid can rnams kyi/ /dkyil 'khor bdag ni 'dri bar 'tshal/ /bcom ldan bdag ni gus pa la/ /de ni gnang bar mdzad pa'i rigs/ /sangs rgyas 'gro 'khor bya don stsol/ /byang chub sems dpa' 'bras gnas dang / /gang yang gsang sngags lha</text></item>
<item><p>117b.5</p><section></section><text>rnams dang / /'jig rten skyong ba'i lha rnams dang / /gang yang 'byung po mthu can dang / /gang yang lha yi spyan mnga' ba/ /sems can bstan la dga' ba rnams/ /bdag la dgongs par mdzad du gsol/ /bdag ming 'di zhes bgyi ba yis/ /dkyil 'khor cho ga 'byung ba</text></item>
<item><p>117b.6</p><section></section><text>'di/ /'gro ba dag par bya ba'i phyir/ /yo byad ci 'byor pas 'drin/ /bdag dang slob mar bcas pa la/ /thugs ni brtse bar dgongs nas su/ /tshogs pa thams cad dkyil 'khor du/ /byin gyis brlab pa mdzad du gsol/ /lha lhag par gnas pa'i cho ga'o/ /de nas bzlas</text></item>
<item><p>117b.7</p><section></section><text>brjod kyang ci nus bya'o/ /de'i rjes la slob ma re re zhing yang me tog gi phreng ba thogs la/ yid gzhungs spro ba che ba dang / /byas pa gzo zhing nga rgyal med/ /rigs mtho yon tan ldan zhing dad/ /gzugs dang kha dog lang tshor ldan/ /bde bar gshegs pa'i gsang sngags ni/ /sgrub</text></item>
<item><p>118a.1</p><section></section><text>la don gnyer mngon brtson na/ /zhes bya ba ni slob ma'i mtshan nyid do/ /gzugs ngan yon tan med pa'am/ /dman pa'ang lhag par gnas par bya/ /zhes bya ba ni slob ma phal pa rnams so/ /dkyil 'khor gyi ni cho ga las/ /'khor bzhi'i char yang</text></item>
<item><p>118a.2</p><section></section><text>rjes su gnang / /rang gi bslab dang shin tu ldan/ /theg chen la dga'i bdag nyid can/ /la la gsang sngags sgrub don gnyer/ /'di na dkyil 'khor 'jug par byed/ /bsod nams 'dod pas de las gzhan/ /gzhan dag 'jig rten gzhan don gnyer/ /'jig rten pha rol</text></item>
<item><p>118a.3</p><section></section><text>don gnyer ba'i/ /dad pa mang du byed pa yi/ /blo ldan dkyil 'khor 'jug bya yi/ /tshe 'di'i 'bras bu 'dod mi bya/ /tshe 'di 'dod par gyur pa la/ /'jig rten pha rol don mi 'grub/ /'jig rten pha rol don gnyer skyes/ /'jig rten 'di yi 'bras bu rgyas/ /zhes brjod</text></item>
<item><p>118a.4</p><section></section><text>la/ slob ma de blos rang gi nang du bcug ste/ rang gi rdo rje las phyung nas/ rang gi so sor snang ba'i rig ma'i pad+mar gnas pa la/ de bzhin gshegs pa rnams zhu ba'i tshul du gyur pas dbang bskur bar bsams la/ dkyil 'khor gyi khang pa'i sgor 'dug nas gsol ba 'debs</text></item>
<item><p>118a.5</p><section></section><text>par bya'o/ /dga' chen khyod bdag ston pa bas/ /slob dpon khyod ni dgongs su gsol/ /byang chub chen po'i tshul bstan pa/ /mgon po chen po bdag 'tshal lo/ /dam tshig de nyid stsal du gsol/ /byang chub sems ni bdag la stsol/ /sangs rgyas chos dang dge 'dun te/ /</text></item>
<item><p>118a.6</p><section></section><text>skyabs gsum dag ni bdag la stsol/ /thar pa chen po'i grong mchog tu/ /mgon po bdag ni 'jug par 'tshal/ /zhes bya bas gsol ba btab pa dang / slob dpon gyis slob ma'i gtso bo gcig la dmigs te/ bu tshur theg pa chen po yi/ /gsang sngags spyod tshul cho ga</text></item>
<item><p>118a.7</p><section></section><text>ni/ /khyod la yang dag bstan par bya/ /rdzogs pa'i sangs rgyas gang 'das dang / /de bzhin gang dag ma byon dang / /da ltar byung ba'i mgon po rnams/ /'gro la phan phyir bzhugs pa dag /de dag kun gyis gsang sngags kyi/ /cho ga mchog bzang 'di mkhyen nas/ /</text></item>
<item><p>118b.1</p><section></section><text>dpa' bos byang chub shing drung du/ /thams cad mkhyen pa mtshan med brnyes/ /gsang sngags sbyor ba mnyam med de/ /shAkya seng ge skyob pa yis/ /bdud sde shin tu mi bzad pa/ /dpung chen dag kyang de yis bcom/ /de bas kun mkhyen thob bya'i phyir/ /bu yis</text></item>
<item><p>118b.2</p><section></section><text>blo gros 'di gyis shig /ces brjod la/ dkon mchog gsum la skyabs su mchi/ /sdig pa thams cad so sor bshags/ /bsod nams kun la rjes yi rang / /sangs rgyas byang chub yid kyis gzung / /zhes bya ba'i gsum la skyabs su 'gro ba'i tshigs su bcad pa</text></item>
<item><p>118b.3</p><section></section><text>lan gsum zlos su gzhug go/ /de nas bdud rtsi thab sbyor gyi sngags kyis mngon par bsrungs la de rnams kyi snying ga dang lkog ma dang spyi bor rdo rje dang pad+ma dang / 'khor lo bsams la/ mtshan ma de rnams nyid kyi lte ba'i dbus su hU~M AHoM zhes bya ba'i yi ge gsum bsgom</text></item>
<item><p>118b.4</p><section></section><text>par bya'o/ /de nas rdo rje khu tshur g.yas pas bzung la bteg ste/ slob dpon gyis slob ma'i snying ga dang spyi bo dang lkog mar gtugs la/ hU~M oM AHzhes brjod par bya'o/ /de nas slob ma'i spyi bor me tog dang / mdun du spos dang / mar me dang / snying gar dri sbyin par bya'o/ /</text></item>
<item><p>118b.5</p><section></section><text>de'i rjes la a shwat+tha la sogs pa'i sor shing sor bcu gnyis pa/ yon po ma yin pa/ rtse mo'i cha me tog gi phreng bas dkris pa la bdud rtsi thab sbyor gyi sngags bzlas pa slob ma rnams la sbyin par bya'o/ /slob ma de rnams kyang shar ram nub tu kha bltas te/ so shing de</text></item>
<item><p>118b.6</p><section></section><text>bcas la ba lang gi ko ba tsam gyis sa'i cha ba'i lci bas byugs la/ so shing ltos pa med par dor bar bya'o/ /gal te so shing gi rtse mo shar la sogs pa'i phyogs su bltas na/ zhi ba la sogs pa'i dngos grub yod par ston to/ /de nas skyor chu gsum sbyin par bya ste/ oM hrIHbi</text></item>
<item><p>118b.7</p><section></section><text>shud+d+haHd+har+m+ma sar+b+ba pA paM ni sh+tsa saM sho d+ha ya/ sar+b+ba bi kalpAn a pa na ya hU~M/ zhes bya ba'i sngags bzlas pa'i chu des kha bkru bar bya'o/ /yang de 'dug pa la bdud rtsi thab sbyor gyi sngags bzlas pa'i ku sha sngas dang stan gyi phyir byin la/ bdud rtsi thab sbyor gyi sngags bzlas pa'i srung / /</text></item>
<item><p>119a.1</p><section></section><text>skud kyis slob ma rnams bsrung ba'i phyir/ dpung pa g.yas par bcing bar bya'o/ /de yang sgyu 'phrul dra ba'i rgyud las/ /srad bus g.yas bar bcing bya zhing / /ku sha dag ni lag par ro/ /zhes gsungs pa yin no/ /de nas/ 'jig rten du ni kun mkhyen</text></item>
<item><p>119a.2</p><section></section><text>rnams/ /u du m+bA ra'i me tog bzhin/ /brgya lam na ni res 'ga' zhig /'byung 'gyur yang na mi 'byung ngo / /gsang sngags spyod pa'i tshul 'byung ba/ /de bas kyang ni dkon pa ste/ /gang gis mnyam med sems can don/ /mya ngan mi 'da' byed par nus/ /bskal ba bye ba</text></item>
<item><p>119a.3</p><section></section><text>du ma ru/ /sdig pa bgyis par 'gyur ba gang / /de kun dkyil 'khor 'di 'dra ba/ /mthong bas 'byang bar 'gyur lags na/ /grags pa mtha' yas sngags spyod pa'i/ /tshul la gnas pa smos ci 'tshal/ /skyob pa'i gsang sngags bzlas na ni/ /go 'phang bla na med par 'gyur/ /gang</text></item>
<item><p>119a.4</p><section></section><text>dag spyod pa mchog 'di la/ /blo gros shin tu mi g.yo ba/ /de dag gis ni ngan 'gro'i rgyun/ /sdug bsngal kun 'byung rab tu bcad/ /bdag nyid chen po khyed rnams kyis/ /rnyed pa mnyam med de ring rnyed/ /gang phyir rgyal ba sras bcas pa/ /bdag nyid chen po kun gyis ni/ /</text></item>
<item><p>119a.5</p><section></section><text>bstan pa 'di la khyed rnams kun/ /yongs su bzung ste skye bzhin pa/ /de phyir khyed rnams theg chen la/ /sang ni rab tu skye bar 'gyur/ /theg pa chen po cher 'byung ba'i/ /lam mchog 'di ni dpal dang ldan/ /khyed rnams 'dir ni dong bas ni/ /rang byung skal ba chen po pa/ /'jig</text></item>
<item><p>119a.6</p><section></section><text>rten thams cad mkhyen pa yi/ /de bzhin gshegs pa rnams su 'gyur/ /zhes chos bshad pa bsgrag par bya'o/ /slob dpon nyid don du gnyer ba'i slob ma ni/ /bdud rtsi thab sbyor gyi sngags kyis bsrungs te bzhag la/ khyad par gyi sdom pa 'dzin du gzhug go/ /mi ldog 'khor</text></item>
<item><p>119a.7</p><section></section><text>lo'i dbang bskur ba/ /stsal ba'i mgon po bdag la gsungs/ /'khor lo lha yi de nyid dang / /slob dpon gyi ni las rnams dang / /sangs rgyas kun gyi dam tshig dang / /sdom dang gsang ba dam tshig gsum/ /sems can kun gyi don bgyid phyir/ /bdag ni rtag tu slob</text></item>
<item><p>119b.1</p><section></section><text>dpon 'gyur/ /zhes gsol ba btab pa dang / slob ma de ku sha'i stan la nyal du gzhug go/ /slob ma lhag par gnas pa'i cho ga'o/ /yang slob dpon dkyil 'khor gyi khang par zhugs la/ bsrung bar bya ba'i phyir bdud rtsi thab sbyor gyi sngags yang dang yang du bzla bar bya'o/ /</text></item>
<item><p>119b.2</p><section></section><text>yang nang par gyi dus su phyir byung la slob ma bos te/ de rnams la rmi lam dge mi dge dri bar bya'o/ /mi dge ba mthong na bdud rtsi thab sbyor gyi sngags kyis bsrung bar bya'o/ /de nas yang nang par dkyil 'khor mchod pa dang / bstod pa dang bdud rtsi myang ba la sogs pa byas la/ </text></item>
<item><p>119b.3</p><section></section><text>dri'i dkyil 'khor la bzhugs pa'i dkyil 'khor gyi 'khor lo gshegs par bya ba'i don du blos bteg la nam mkhar gzhag par bya'o/ /de nas dkyil 'khor zur bzhi pa la sogs pa phyi'i srad bus thig gdab bo/ /de'i rim pa ni 'di yin te/ de la sngags pas re zhig</text></item>
<item><p>119b.4</p><section></section><text>dang por tshangs pa'i thig gnyis pa mi yo ba dang / de'i rjes la khru gang la sogs pa'i tshad kyis zur bzhi pa'i thig mi yo ba dang / de'i 'og tu mtshams kyi thig gnyis pa gdab bo/ /'khor lo zur bzhi pa'i brgyad cha'i tshad ni sgo'i sa'i cha'i thig gdab po/ /de nas tshon sna</text></item>
<item><p>119b.5</p><section></section><text>lnga'i sa la sogs pa'i tshad la ji skad bshad pa bzhin du thig gdab par bya'o/ /lha'i snam bu'i sa'i thig gdab po/ /de'i nang gi zur bzhi'i nang du snying po'i dkyil 'khor bri'o/ /zur bzhi'i sgo'i tshad tsam ni tshon sna lnga'i sa'i tshad do/ /ka ba ni rdo rje dang / rin po che la sogs</text></item>
<item><p>119b.6</p><section></section><text>pas mtshan ma dang ldan pa la/ rdo rje phreng bas bskor ba bri ba'am 'drir gzhug go/ /phyi rol du rta babs sgo'i cha'i sum 'gyur du byas la/ de'i phyi rol du dkyil 'khor dang rjes su mthun pa'i tshad kyi lcags ri ji ltar mdzes par bri'o/ /sa'i thig gdab pa'i rim pa'o/ /de nas ye shes kyi</text></item>
<item><p>119b.7</p><section></section><text>thig gi tshon sna lnga'i srad bu ye shes lnga dang ldan pa la rdzi ma bskyod cing g.yo ba'i 'bar ba'i lta bas rnam par snang mdzad la sogs pa'i thugs ka nas drangs pa'i ye shes kyi srad bus byin gyis rlob pa'o/ /de yang de kho na nyid bsdus pa las/ rab tu myur bar mig bsgul zhing / /mig gi rdzi ma</text></item>
<item><p>120a.1</p><section></section><text>'gugs byed pa/ /lta ba gzi can yin par bshad/ /'gro ba thams cad 'gugs byed pa'o/ /zhes bshad pa dang yi ge dza las zla ba dang nyi ma'i mig sngags pas bsgom par bya'o/ /ye shes kyi thig de chur ni dkyil 'khor gyi nyis 'gyur la/ sboms su</text></item>
<item><p>120a.2</p><section></section><text>sgo'i nyi shu cha'i tshad ni srad bu de zlum por bya zhing dri dang bdud rtsi lngas byugs la/ yi ge gsum dang spel ba'i bdud rtsi thab sbyor gyi sngags kyis bsrungs nas/ b+ha ga bAn pra yats+tsha sha shwad taM sU traM swa tsakra sU tra na ya/ zhes bya ba la sogs pa'i tshul 'dis rnam par snang mdzad la sogs pa nas</text></item>
<item><p>120a.3</p><section></section><text>mi bskyod pa'i bar gyi de bzhin gshegs pa rnams la gsol ba gdab po/ /de nas a n+yo n+ya a nu ga ta/ sar+b+ba d+har+m+ma s+pha ra s+phar sar+b+ba d+har+m+ma/ a t+yan+ta a nu pra biSh+Ta sar+b+ba d+har+m+ma/ zhes bya bas thig 'dzin pa'i slob ma bdud rtsi thab sbyor gyi sbyor ba dang ldan pas lhan cig bsgril bar bya'o/ /de'i</text></item>
<item><p>120a.4</p><section></section><text>rjes la slob dpon nub sgor 'dug ste/ bdag nyid dzaHdzaHdzaHzhes bya ba zlos shing khu tshur g.yon pas thig bzung la lte bar bzhag ste/ slob mas shar phyogs kyi sgor gnas pa la dzaH gsum gyis de'i lag tu btang la/ oM badzras ma ya sU tra mA ti kra ma hU~M/ nam mkha' gang ba'i</text></item>
<item><p>120a.5</p><section></section><text>bde gshegs rnams/ /khyed kyi 'gro don mdzad dus lags/ /thig gi sgra yis bskul nas ni/ /de rnams 'dir ni gshegs su gsol/ /zhes bya ba'i sngags brjod de/ nam mkhar thig gdab la/ thig gi sgra des de bzhin gshegs pa rnams bskul nas byon</text></item>
<item><p>120a.6</p><section></section><text>par bsam par bya'o/ /de'i rjes la bskor phyogs su song ste/ lho phyogs su song la der 'dug ste/ slob ma byang phyogs su 'dug pa dang lhan cig thig gdab po/ /'og tu thig gdab pa la yang rim pa de nyid yin no/ /de nas mi'i phyogs su song ste/ de bzhin du</text></item>
<item><p>120a.7</p><section></section><text>'dug ste/ byang phyogs su bltas la/ slob ma dbang ldan gyi phyogs su 'dug ste/ lho phyogs su bltas pa dang lhan cig shar gyi cha'i thig gdab par bya'o/ /de nas rlung gi phyogs su song la lho phyogs su bltas te/ slob ma bden bral gyi phyogs su gnas pa dang lhan</text></item>
<item><p>120b.1</p><section></section><text>cig nub kyi cha'i thig gdab po/ /yang bskor phyogs su song ste/ rlung gi phyogs su 'dug la slob ma dbang ldan gyi phyogs su 'dug pa dang lhan cig byang gi char thig gdab po/ /de'i rjes la de bzhin du me'i phyogs su song ste/ de nyid du 'dug la slob ma bden bral gyi phyogs</text></item>
<item><p>120b.2</p><section></section><text>su 'dug pa dang lhan cig lho'i cha'i thig gdab po/ /de nyid du 'dug la slob ma rlung gi phyogs su 'dug pa dang lhan cig mtshams kyi thig gdab po/ /de nas bden bral gyi phyogs su song la lhan cig byang gi mtshams kyi thig gdab po/ /de nyid du 'dug la slob ma rlung gi</text></item>
<item><p>120b.3</p><section></section><text>phyogs su 'dug pa dang lhan cig mtshams kyi thig gdab po/ /de nas bden bral gyi phyogs su song la/ slob ma dbang ldan gyi phyogs su song ba dang lhan cig byang gi mtshams kyi thig gdab po/ /thig de nyis ldab tu byas la slob dpon dkyil 'khor gyi dbus su 'dug pas</text></item>
<item><p>120b.4</p><section></section><text>bzung la/ slob mas thig gi phyogs gcig nas bzung ste/ dbang ldan gyi phyogs nas brtsams nas g.yas phyogs nas bskor te de dang lhan cig rdo rje lta bu'i phyi'i thig gdab po/ /srad bu de nyid yang nyis ldab du byas la slob dpon rang nyid kyis dbang ldan gyi phyogs nas brtsams</text></item>
<item><p>120b.5</p><section></section><text>te/ bskor phyogs su nang gi 'khor lo'i thig gdab po/ /de ltar thig btab nas/ khro gnyer ma rab bsdus pa/ khro ba'i mig ni btsum pa ste/ /zhes bya ba'i khro ba'i lta ba dang / mnyam par gzhag pa'i sa hri zhes brjod de sgo bzhi dbye bar bya'o/ /de nas de kho na nyid</text></item>
<item><p>120b.6</p><section></section><text>bsdus pa las/ de nas dbus su 'dug nas ni/ /rdo rje slob dpon mnyam gzhag pas/ /rdo rje'i sgo ni rnam bzhi'o/ /yid kyis su ni dbye bas bya/ /zhes gsungs pa yin no/ /de nas tshon sna lnga pa'i srad bu de yi ge muHdang / yi ge gsum gyis gshegs su gsol la</text></item>
<item><p>120b.7</p><section></section><text>gnas su gzhag par bya'o/ /ye shes kyi thig gi cho ga'i rim pa'o/ /de nas rnam par snang mdzad la sogs pa'i de bzhin gshegs pa lnga'i kha dog can gyi tshon rtsi mu tig gi phye ma la sogs pa'am/ de ma 'byor na 'bras sA lu'i phye ma legs par btags shing / legs par</text></item>
<item><p>121a.1</p><section></section><text>brdungs pa ci rnyed pa'i snod du gzhag ste/ 'di dag la yang snga ma bzhin du bltas te/ rnam par snang mdzad la sogs pa'i de bzhin gshegs pa'i tshon gyi mdog can ji lta bar bcug ste/ oM badzra tsi tra sa ma ya hU~M/ zhes bya ba 'di bzla bar bya'o/ /de'i rjes la</text></item>
<item><p>121a.2</p><section></section><text>dkyil 'khor na gnas pa'i ye shes kyi thig yid kyis bteg ste/ badzra be ga zhes bya ba'i sngags brjod la nang du zhugs te/ 'di ni chos dbyings dag pa ste/ /sems can khams ni dgrol byed pa/ /rnam snang rgyal po rang nyid ni/ /de bzhin gshegs pa kun gyi gnas/ /zhes</text></item>
<item><p>121a.3</p><section></section><text>brjod la/ tshon de re re zhing g.yon pa'i khu tshur gyis blangs la/ dbang ldan gyi phyogs nas brtsams te/ phyi rol nas dkar po dang / ser po dang / dmar po dang / ljang gu dang / nag po phan tshun ma reg cing ma yo bar slob dpon gyis dgye bar bya'o/ /de yang gsang ba'i</text></item>
<item><p>121a.4</p><section></section><text>tshogs mthon po las/ dkar po rdo rje'i rtse rang bzhin/ /gzhan dag gser la dmigs pa ste/ /pad+ma rA ga'i rang bzhin rtse/ /de bzhin gzhan dag margad do/ /nag po nang du shes byas te/ /'di ni tshon gyi rim par bshad/ /ces gsungs pa yin no/ /de nas dam tshig las nyams</text></item>
<item><p>121a.5</p><section></section><text>pa rnams spang bar bya ba'i phyir/ ri mo'i blos nam mkhar bteg ste/ slar yang badzra be ga zhes bya ba'i sngags brjod la slob dpon phyir 'byung bar bya'o/ /de yang de kho na nyid bsdus pa las/ yid kyis ri mo bteg nas ni/ /rdo rje srad bu'am gzhan yang rung / /phyir rung nang du</text></item>
<item><p>121a.6</p><section></section><text>zhugs kyang ni/ /dam tshig 'gal bar mi 'gyur ro/ /zhes gsungs pa yin no/ /de'i 'og tu slob dpon kyang slob dpon 'jug pa dang 'byung ba'i rim pas dgye bar bya'o/ /tshon dgye ba'i cho ga'i rim pa'o/ /mi bskyod pa bdag por gyur pa'i dus su ni/ shar phyogs kyi sa'i cha</text></item>
<item><p>121a.7</p><section></section><text>ni dkar po'o/ /lho phyogs kyi sa'i cha ni ser po'o/ /nub phyogs kyi sa'i cha ni dmar po'o/ /byang phyogs kyi sa'i cha ni ljang gu'o/ /rdo rje'i thig gi mthar thug pa'i nang snying po'i dkyil 'khor dbus ma ni sngon po'o/ /der dbus ma ni sna tshogs pad+ma dang nyi ma'i dkyil 'khor la</text></item>
<item><p>121b.1</p><section></section><text>gnas pa'i rdo rje kha gyes pa sngon po 'bar ba dang bcas pa bri bar bya'o/ /shar phyogs kyi char ni sna tshogs pad+ma'i zla ba'i dkyil 'khor la gnas pa'i 'khor lo'o/ /lho dang nub dang byang gi phyogs su sna tshogs pad+ma la gnas pa'i nyi ma'i dkyil 'khor gyi steng du rin po che cha dgu sngon po dang</text></item>
<item><p>121b.2</p><section></section><text>pad+ma dmar po dang / ral gri ste mtshan ma 'di dag bri bar bya'o/ /me dang bden bral dang rlung dang dbang ldan gyi mtshams rnams su sna tshogs pad+ma la gnas pa'i zla ba'i dkyil 'khor la mig 'bras sngo ba'i spyan dang / rdo rje sngon po dang / pad+ma dmar po ni kha bye ba sdong bu dang bcas pa dang / ut+pal</text></item>
<item><p>121b.3</p><section></section><text>sngon po 'dri'am 'drir gzhug go/ /phyi'i dkyil 'khor gyi me la sogs pa'i mtshams rnams dang / shar sgo'i ngos gnyis su sna tshogs pad+ma la gnas pa'i zla ba'i dkyil 'khor gyi steng du/ me long dang / pi wang dang / dung chos dang / pad+ma'i snod dang / ras sna tshogs dang / chos</text></item>
<item><p>121b.4</p><section></section><text>'byung ba'i phyag rgya bri'o/ /shar sgor sna tshogs pad+ma la gnas pa'i nyi ma'i dkyil 'khor la thob/ de bzhin du lho sgor dbyig pa/ nub sgor pad+ma dmar po/ /byang sgor rdo rje bri bar bya'o/ /tshon dgye zin pa dang khrus byas la gos gtsang ma gon te/ yang phyi dro'i dus su dkyil 'khor gyi khang</text></item>
<item><p>121b.5</p><section></section><text>par zhugs la/ tshon lhag ma de rnams de kho na nyid gsum yi ge muH'i mtha' dang bcas pas gshegs su gsol/ /tshon gyi snod skye bo med pa'i sa phyogs su bzhag nas/ dkyil 'khor gyi phyi rim pa'i lci bas byugs la spos chu dri zhim pos kyang byugs te de nyid du me tog sil ma bkram</text></item>
<item><p>121b.6</p><section></section><text>par bya'o/ /de'i rjes la gdugs dang rgyal mtshan dang ba dan la sogs pa'i yo byad bre ba dang / bum pa dgod par byas te/ rnam par rgyal ba'i bum pa ni dkyil 'khor gyi phyi rol gtso bo'i g.yas kyi char gzhag go/ /bum pa gzhan rnams ni 'bar ba'i phreng ba'i phyi rol gyi grwa bzhir gzhag go/ /yang</text></item>
<item><p>121b.7</p><section></section><text>bum pa gzhan zhig la bdud rtsi thab sbyor gyi sngags bzlas la ku sha'i khres chung dang bcas pa ni bsang gtor bya ba'i phyir dkyil 'khor gyi sgo logs su gzhag par bya'o/ /bum pa de rnams las chu nyung zad nyung zad blangs te/ mchod yon gyi snod du blugs la/ mchod yon gyi snod de yang bdag dang slob ma</text></item>
<item><p>122a.1</p><section></section><text>dbang bskur bar bya ba'i don du rnam par rgyal ba'i bum pa'i khar gzhag go/ /de nas mchod pa rgya chen po byas la phyogs mtshams bzhir mar me brgyad gzhag pa dang / de nas lhag pa'i spos snod spos dri zhim pa dang bcas par gzhag par bya'o/ /de nas slob dpon cho</text></item>
<item><p>122a.2</p><section></section><text>ga bzhin du rgyan thams cad kyis brgyan la/ dkyil 'khor gyi shar gyi sgor stan nang tshangs can la lha la mngon par phyogs pas 'dug ste/ dkyil 'khor bsgrub pa brtsam par bya'o/ /de'i rim pa ni 'di yin no/ /rgyud las ji ltar bshad pa lta bu'i phyi'i rig pa dang lhan cig dkyil 'khor</text></item>
<item><p>122a.3</p><section></section><text>bsgrub par bya'o/ /de med na yid kyis bsgom par bya'o/ /de yang dang por re zhig slob dpon gyi ting nge 'dzin gsum gyi sbyor ba dang ldan pas rang gi rdo rje dang / chu skyes yang dag par sbyor ba'i sgras nam mkha' la bzhugs pa'i de bzhin gshegs pa rnams blos rang gi nang du bcug</text></item>
<item><p>122a.4</p><section></section><text>nas slar yang dkyil 'khor gyi 'khor lo lta bur rang gi lus las byung nas nam mkha' la khyab par spro bar bya'o/ /de nas slar yang bkug la dkyil 'khor gyi ngos su gzhag par bya'o/ /de nas gshin rje gshed la sogs pas bgegs bskrad la/ rdo rje ra ba la sogs pa</text></item>
<item><p>122a.5</p><section></section><text>rnam par bsgoms nas/ de'i rjes la dkyil 'khor gyi ngos la bzhugs pa yi ge dzaHsa dgug pa dang / hU~M gis dkyil 'khor gyi dbus su rang rang gi mtshan mar gzhug pa dang / de bzhin du baM gis brtan par bya ba dang / hoHsa mnyes par byas nas nye bar bsgrub pa la sogs</text></item>
<item><p>122a.6</p><section></section><text>pas byin gyis brlab par bsam par bya'o/ /de'i rjes la mchod yon dang me tog la sogs pa'i mchod pa yi ge gsum gyis mngon par bzlas pa dang / ras zung re de bzhin du mngon par bzlas pa lha re re zhing dbul ba dang / nang gi mchod pa yang byas nas/ rdo rje dril bu dkrol</text></item>
<item><p>122a.7</p><section></section><text>zhing bstod pa bya ste/ mi bskyod rdo rje ye shes che/ /rdo rje dbyings ni mkhas chen po/ /rdo rje gsum mchog dkyil 'khor gsum/ /rdo rje dbyings la phyag 'tshal lo/ /rnam par snang mdzad dag pa che/ /rdo rje zhi ba dga' chen po/ /rang bzhin 'od gsal mchog gi mchog /ston</text></item>
<item><p>122b.1</p><section></section><text>pa rdo rje khyod phyag 'tshal/ /rin chen rgyal po rab tu zab/ /rdo rje nam mkha' dri ma med/ /rang bzhin dag pa gos pa med/ /rdo rje sku la phyag 'tshal lo/ /rdo rje mi 'chi rgyal po che/ /mi rtog nam mkha' rdo rje 'dzin/ /'dod chags pha rol phyin pa brnyes/ /rdo rje gsung la</text></item>
<item><p>122b.2</p><section></section><text>phyag 'tshal lo/ /don yod rdo rje rdzogs sangs rgyas/ /bsam pa thams cad rdzogs mdzad pa/ rang bzhin dag pa nyid las byung / /rdo rje sems dpa' phyag 'tshal lo/ /de ltar bstod pa byas nas dkyil 'khor gyi 'khor lo dang bdag nyid bdud rtsi myang bar bya'o/ /de nas</text></item>
<item><p>122b.3</p><section></section><text>sgrub pa'i grogs mchog dkyil 'khor du bzhag la phyir byung ste/ bza' ba dang bca' ba sna tshogs nya dang sha la sogs pa dang bcas pa'i gtor ma rgya chen po rang rang gi phyogs kyi gtor ma'i sngags mngon par bzlas la phyogs skyong rnams la phul nas/ yang dkyil 'khor gyi khang</text></item>
<item><p>122b.4</p><section></section><text>par zhugs te/ rdo rje hU~M mdzad kyi sbyor ba dang ldan pas dkyil 'khor la phyag byas la/ rdo rje dril bu dkrol zhing slob ma dang lhan cig bskor ba lan gsum bya'o/ /yang phyir byung la nang par gyi dus su rgyas pa'i sbyin sreg bya ste/ de bzhin nang par rgyas par bya/ /zhes bshad pa'i phyir ro/ /</text></item>
<item><p>122b.5</p><section></section><text>slar yang zhugs te 'og nas bshad pa'i cho gas rjes su gnang ba'i dbang bskur ba'i mthar thug pa'i 'jug pa'i cho ga bcom ldan 'das bdag po las thob par blos bsam par bya'o/ /'dod chags che las byung de nyid/ /'khor lo gzugs brnyan lta bur ni/ /shes par byas</text></item>
<item><p>122b.6</p><section></section><text>la dkyil 'khor du/ /slob ma gzhug par bya ba'i phyir/ /bcom ldan bdag por gsol ba gdab par bya'o/ /nam mkha' las byung mtshan ldan phyir/ /thog ma tha ma med pa'i mchog/ /rdo rje sems dpa' che rang bzhin/ /rdo rje sems dpa' deng grub mdzod/ /kun mchog</text></item>
<item><p>122b.7</p><section></section><text>dngos grub chen po ste/ /dbang phyug chen po lhag pa'i lha/ /rdo rje 'dzin pa kun gyi rgyal/ /mi 'gyur mchog tu bdag grub mdzod/ /nyes pa mi mnga' rtag pa khyod/ /'dod chags kun gyi rjes chags pa/ /'dod chags chen po dga' ba che/ /bcom ldan de nyid kyis grub mdzod/ /</text></item>
<item><p>123a.1</p><section></section><text>shin tu dag pa kun gyi mchog /gdod nas grol ba de bzhin gshegs/ /kun du bzang po kun bdag nyid/ /byang chub sems dpa' bdag grub mdzod/ /dngos grub chen po kun gyi mchog /dbang phyug chen po'i phyag rgya mchog /grub pa'i rdo rje cher bstod</text></item>
<item><p>123a.2</p><section></section><text>pa/ /rdo rje snyems bdag bdag mdzod cig/ /sems can kun gyi yid khyab cing / /sems can kun gyi snying la zhugs/ /sems can kun gyi yab gyur nyid/ /'dod chags dam tshig mchog gyur pa'o/ /bden pa gang gis ye shes mchog /shes rab thabs bdag dkyil</text></item>
<item><p>123a.3</p><section></section><text>'khor yin/ /bden pa de yis mgon bdag la/ /khyod kyi 'dod pa rab rdzogs shog /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du byung / /de bzhin nyid las nges par skyes/ /bden</text></item>
<item><p>123a.4</p><section></section><text>pa 'di yis dkyil 'khor du/ /gzugs brnyan gsal bar slob ma rnams/ /kun gyis dri ma med mthong shog/ /ces bden pa bsgrag par bya'o/ /slob ma re re zhing yang rgyan thams cad kyis brgyan la gos dmar po bskon pa dang / yi ge gsum gyis byin gyis brlabs pa'i</text></item>
<item><p>123a.5</p><section></section><text>dar dmar pos gdong g.yogs shing / mgo la me tog gi phreng ba dkris pa lag na me tog gi phreng ba thogs pa yol ba'i bar du bzhag la dkyil 'khor gyi khang pa'i sgor gzhag pa'i bum pa'i chus bsang gtor byas nas/ slob ma la 'dug pa khyod su yin zhes dri bar bya'o/ /slob</text></item>
<item><p>123a.6</p><section></section><text>mas kyang sdug pa bdag ni skal ba bzang po'o zhes brjod par bya'o/ /de nas slob ma de'i snying gar rdo rje bzhag nas 'og nas bshad pa'i rnal 'byor gyi sems bskyed par bya ste/ oM sar+b+ba yo ga tsit+ta u t+pA da yA mi/ su ra te sa ma ya s+t+waM ho/ /sid+d+hi badzra ya thA su khaM/ deng khyod de bzhin gshegs pa</text></item>
<item><p>123a.7</p><section></section><text>thams cad kyis byin gyis rlabs kyi/ de bzhin gshegs pa thams cad kyi mchog tu gsang ba 'di/ khyed kyis dkyil 'khor du ma zhugs pa rnams la smra bar ma byed cig /dad pa dang mi ldan pa rnams la yang ma yin no zhes brjod par bya'o/ /dzaHhU~Mzhes brjod pa 'dis kyang slob</text></item>
<item><p>123b.1</p><section></section><text>dpon gyis slob ma dgug pa dang gzhug par bya zhing / A khaM bI ra hU~M/ zhes bya ba'i sngags kyang brjod par bya'o/ /dam tshig gi mchog 'dzin du gzhug par bya ba'i phyir slob ma de dkyil 'khor gyi shar sgo'i mdun du bzhag la/ deng khyod de bzhin gshegs pa thams cad kyi rigs su</text></item>
<item><p>123b.2</p><section></section><text>zhugs kyis/ ngas khyod la ye shes gang gis de bzhin gshegs pa thams cad kyi dngos grub kyang thob na/ dngos grub gzhan lta smos kyang ci dgos te/ de lta bu'i ye shes bskyed par bya yi/ khyod kyis dkyil 'khor chen po ma mthong ba rnams la ma smra shig /dam tshig nyams</text></item>
<item><p>123b.3</p><section></section><text>par gyur ta re/ /zhes brjod la slob ma'i snying gar rdo rje bzhag la/ oM rdo rje sems dpa' deng khyod kyi/ /snying la yang dag zhugs par 'gyur/ /gal te tshul 'di smras na ni/ /de ma thag tu dral te gshegs/ /zhes brjod nas bdud rtsi lnga pad+ma'i snod du bzhag ste/ yi ge gsum gyis</text></item>
<item><p>123b.4</p><section></section><text>byin gyis brlabs la ji lta ba bzhin du bsgoms te/ 'di ni khyod kyi dmyal ba'i chu/ /dam tshig 'das na sreg par byed/ /dam tshig bsrung na dngos grub ste/ /rdo rje bdud rtsi'i chu 'thungs shig /oM badzra u da ka Tha Tha Tha/ zhes brjod de slob ma 'thung du gzhug go/ /slob dpon gyis slob</text></item>
<item><p>123b.5</p><section></section><text>ma la dam bca' ba brtan par gyur pa'i phyir/ 'og nas bshad pa 'di yang brjod do/ /deng phyin chad khyod kyi phyag na rdo rje nga yin gyis/ ngas 'di byos shig ces bsgo ba gang yin pa de yang bya dgos so/ /khyod kyis nga la brnyas par ma byed cig/ /mi bde ba ma spangs par khyod dus byas nas</text></item>
<item><p>123b.6</p><section></section><text>dmyal bar ltung bar gyur ta re zhes smras la/ de nas slob ma la 'di skad du/ de bzhin gshegs pa thams cad kyis byin gyis rlobs la rdo rje sems dpa' dbab par gyur cig ces smros shig ces bsgo la/ slob ma'i snying gar laM las byung ba'i dbang chen gyi dkyil 'khor zur bzhi pa kha dog ser</text></item>
<item><p>123b.7</p><section></section><text>po rdo rje rtse gsum pas mtshan pa dbus su yi ge hU~M gnas pa bsgom mo/ /lkog mar yang baM las byung ba'i chu'i dkyil 'khor zlum po kha dog dkar po bum pas mtshan pa la/ dbus na yi ge a gnas par bsgom mo/ /spyi bor yi ge yaM las byung ba'i rlung gi dkyil 'khor gzhu'i dbyibs</text></item>
<item><p>124a.1</p><section></section><text>can kha dog sngon po ba dan gyis mtshan pa la dbus su yi ge ha gnas par bsam mo/ /slob ma'i rkang pa'i 'og tu yang yi ge dz+nyaiM 'od zer 'bar ba dang bcas pa bsams la/ de'i yang 'og tu rlung gi dkyil 'khor gyi steng na raM las byung ba'i me'i dkyil 'khor gru gsum kha dog</text></item>
<item><p>124a.2</p><section></section><text>dmar po bsams nas/ dril bu dkrol zhing / A be sha ya s+t+waM b+ha ya/ ra ra ra ra/ tsA la ya/ hU~M ha a dz+hai zhes brjod par bya'o/ /slob ma de'i lce la yi ge hrIHdmar po bsams la/ de 'od dpag tu med pa'i skur bsams nas babs par gyur pa dang / 'dod chags rdo rjer de gnas pa</text></item>
<item><p>124a.3</p><section></section><text>la/ rdo rje dge ba dang mi dge ba smros shig ces dris nas/ oM tiSh+Tha badzra zhes bya ba 'dis slob ma de brtan par bya'o/ /de nas pra tIts+tsha badzra hoH/ zhes brjod de/ me tog gi phreng ba dkyil 'khor du dor la/ de blangs nas pra ti gr-ih+NA twa mi maM satwa ma hA ba la/ zhes bya ba 'dis slob ma'i mgo</text></item>
<item><p>124a.4</p><section></section><text>bo la bcings nas/ de'i mig gnyis su yi ge oM 'od zer dang bcas pa bsams la/ rdo rje sems dpa' deng khyod kyi/ /mig 'byed par ni brtson par mdzad/ /mig ni thams cad 'byed mdzad de/ /rdo rje'i mig ni bla na med/ /ces bya ba'i tshigs su bcad pa brjod la/ gdong</text></item>
<item><p>124a.5</p><section></section><text>g.yogs bkrol nas dkyil 'khor gyi bdag po nas bdud rtsi thab sbyor gyi bar du bstan par bya'o/ /de la lha rnams kyi mtshan ma'am/ mtshan ma dang nye bar me tog gi phreng ba gang du babs pa de'i rnal 'byor sbyin par bya'o/ /yang na slob ma gang la dad pa de'i sbyor ba sbyin par bya'o/ /</text></item>
<item><p>124a.6</p><section></section><text>slob ma gzhug pa'i cho ga'o/ /da ni dbang bskur ba yin te/ de'i rim pa ni 'di yin no/ /sngar bshad pa'i rnam par rgyal ba'i bum pa la gzhag pa'i snod la gnas pa'i chus slob ma rnam par snang mdzad du bsgoms pa'i spyi bor/ oM badzra a b+hi Shiny+tsa/ zhes zlos shing dbang bskur</text></item>
<item><p>124a.7</p><section></section><text>ba ni chu'i dbang bskur ba'o/ /gser la sogs pa khams kyi rang bzhin las byas pa'am/ 'bur du brkos pa'am/ ri mo bris pa'i cod pan de ma 'byor na ras las byas pa de'i spyi bor bzhag la/ lag pas 'dzin du bcug gnas spyi bo der mi bskyod pa bum pa bsnams pa</text></item>
<item><p>124b.1</p><section></section><text>bsam zhing / rig pa du mas kyang slob ma la dbang bskur ba bsam par bya ba ni cod pan gyi dbang bskur ba'o/ /de'i snying gar rdo rje bzhag la de yang lag pas 'dzin du bcug nas de'i spyi bor mi bskyod pa bum pa bsnams pa bsams nas/ sangs rgyas kun gyi rdo rje'i dbang / /de ring</text></item>
<item><p>124b.2</p><section></section><text>khyod la bskur bar gyur/ /sangs rgyas kun du rab grub phyir/ /rdo rje 'di ni khyod kyis long / /zhes brjod pa ni rdo rje'i dbang bskur ba'o/ /de'i rang gi gdod ma'i lha'i rnal 'byor byin la slob ma rdo rje dang dril bu dag 'khyud pa'i tshul gyis 'dzin du bcug la/ oM badzra a d+hi pa ti s+t+waM</text></item>
<item><p>124b.3</p><section></section><text>a b+hi Shiny+tsA mi/ tiSh+Tha badzra sa ma ya s+t+waM/ zhes brjod par bya ste/ 'di ni bdag po'i dbang bskur ba'o/ /de'i spyi bor lag pa bzhag la/ oM badzra satwa s+t+waM a b+hiShi ny+tsa mi badzra nA maHa b+hiShe ka ta/ kye che ge mo rdo rje zhes ming gi dbang bskur bas/ rang gi dngos kun gang gang snang / /gtso bo</text></item>
<item><p>124b.4</p><section></section><text>de ni rnam par rgyal/ /rang bzhin gyis ni chos dag pas/ /sangs rgyas ye shes gang yin de'o/ /zhes slob ma la bsgo bar bya ba ni ming gi dbang bskur ba'o/ /rig pa'i dbang bskur ba'i rnam par dag pa ni 'di lta ste/ chu'i dbang bskur ba ni/ me long lta bu'i ye shes kyi bdag nyid can/ </text></item>
<item><p>124b.5</p><section></section><text>mi bskyod pa'i rnam par dag pa'o/ /cod pan gyi dbang bskur ba ni mnyam pa nyid kyi ye shes kyi bdag nyid can rin chen 'byung ldan gyi'o/ /rdo rje'i dbang bskur ba ni so sor rtog pa'i ye shes kyi bdag nyid can 'od dpag tu med pa'i'o/ /bdag po'i dbang bskur ba ni bya ba sgrub pa'i ye shes</text></item>
<item><p>124b.6</p><section></section><text>kyi bdag nyid can don yod par grub pa'i'o/ /ming gi dbang bskur ba ni/ ma rig pa 'gags nas rig pa'i khams dang / rig rnam par dag pa chos kyi dbyings kyi ye shes kyi bdag nyid can rnam par snang mdzad kyi rnam par dag pa yin no/ /de'i rjes la gal te phyir mi ldog pa'i dbang bskur bar</text></item>
<item><p>124b.7</p><section></section><text>mi byed na/ rig pa'i dbang bskur ba la yang rdo rje'i brtul zhugs dang / lung bstan pa dang / dbugs dbyung ba sbyin par bya'o/ /yang na rig pa'i dbang bskur ba tsam byed na/ de'i tshe de'i rjes la rdo rje'i brtul zhugs kho na tsam sbyin par bya ba la phyir mi ldog pa'i dbang bskur ba'i dus su ni 'di</text></item>
<item><p>125a.1</p><section></section><text>la lung bstan sbyin par bya'o/ /de la rdo rje'i brtul zhugs ni 'di yin te/ 'di de sangs rgyas thams cad nyid/ /rdo rje sems dpa'i lag na gnas/ /khyod kyis kyang ni rtag tu bcang / /rdo rje sems dpa'i brtul zhugs brtan/ /zhes brjod la rdo rje slob ma</text></item>
<item><p>125a.2</p><section></section><text>'dzin du bcug la sngags 'di brjod du gzhug ste/ /oM sar+b+ba ta thA ga ta sid+d+hi badzra sa ma ya tiSh+Tha e Sha s+t+waM d+ha ra yA mi hi hi hi hi hi hU~M/ de nas/ thog mtha' med pa'i sems dpa' ni/ /rdo rje sems dpa' dga' ba che/ /kun du bzang po kun bdag nyid/ /rdo rje snyems tshul bdag po'i bdag/ /</text></item>
<item><p>125a.3</p><section></section><text>ces brjod cing 'dis rdo rje 'dzin du gzhug go/ /de'i rjes la rdo rje dril bu 'dzin du bcug la/ 'di de sangs rgyas thams cad kyi/ /shes rab sgra yi rjes 'gror bshad/ /khyod kyis kyang ni rtag tu bcang / /byang chub mchog tu rgyal ba bzhed/ /ces bya ba 'dis 'dzin du bcug pa ste</text></item>
<item><p>125a.4</p><section></section><text>chos kyi tshul nyid du 'dis dkrol bar bya'o/ /srid pa ngo bo nyid kyis dag/ /ngo bo nyid kyis srid bral byas/ /ngo bo nyid dag sems dpa' mchog/ /srid pa'i mchog ni byed par 'gyur/ /zhes bya ba ni rdo rje'i brtul zhugs so/ /de la khu tshur g.yon pas chos gos kyi mtha'</text></item>
<item><p>125a.5</p><section></section><text>nas bzung ste/ snying gar bzhag la lag pa g.yas pa mchog sbyin par byas nas/ slob dpon dang de bzhin gshegs pas lung bstan par bya ste/ 'di ni ngas khyod lung bstan pa/ /rdo rje sems dpa' de bzhin gshegs/ /srid pa mchog gi sgrub pa'i phyir/ /srid pa'i ngan</text></item>
<item><p>125a.6</p><section></section><text>'gro nyid las bton/ /kye de bzhin gshegs pa rdo rje che ge mo zhes bya ba/ sid+d+hi b+hu ra b+hu ba swaH/ 'di yis dbang bskur gyur pa yi/ /sngags pa 'gro ba kun gyi bdag /bla na med pa'i byang chub tu/ /bde gshegs kyis kyang lung bstan mdzad/ /ces bya ba'i tshigs su bcad pa ni</text></item>
<item><p>125a.7</p><section></section><text>lung bstan pa'o/ /de nas der tshigs su bcad pa 'di dag gis dbugs dbyung ba sbyin par bya ste/ mchog gsang dkyil 'khor dam pa ni/ /mthong ba dang ni zhugs gyur pas/ /sdig pa kun las nges grol bar/ /khyed rnams deng nyid legs par gnas/ /bde chen</text></item>
<item><p>125b.1</p><section></section><text>thag pa 'di las ni/ /slar khyod 'chi ba yod min te/ /mi tshugs pa dang mi sod pas/ /cis kyang mi 'jigs dga' bar gyis/ /srid pa shin tu dag pa'i phyir/ /srid pa'i sdug bsngal las khyod 'das/ /srid pa shin tu grub pa'i phyir/ /ston pa'i mchog tu gyur</text></item>
<item><p>125b.2</p><section></section><text>pa yin/ /dam tshig sdom pa grub pa 'di/ /rtag tu khyod kyis bsrung bar bya/ /sangs rgyas kun gyis mthun par gsungs/ /dam pa rtag pa'i bka' yin no/ /gang zhig bskyed pa tsam gyis ni/ /sangs rgyas nyid du dogs med pa'i/ /byang chub sems ni btang mi bya/ /</text></item>
<item><p>125b.3</p><section></section><text>phyag na rdo rje gang yin pa'o/ /dam pa'i chos ni mi spang zhing / /nam yang dor bar mi bya'o/ /mi shes pa'am rmongs pa yis/ /tshul chen bstan par mi bya'o/ /bdag nyid yongs su spangs nas su/ /dka' thub kyis ni ma gdungs shing / /ci bde bas ni bde bar gzung / /'di ni ma byon</text></item>
<item><p>125b.4</p><section></section><text>rdzogs sangs rgyas/ /rdo rje dril bu phyag rgya rnams/ /nam yang yongs su mi dor zhing / /slob dpon smad par mi bya ste/ /'di ni sangs rgyas kun dang 'dra/ /sangs rgyas kun mtshungs blo yis ni/ /slob dpon la ni gang smod pa/ /de ni sangs rgyas kun smad pas/ /rtag tu sdug bsngal</text></item>
<item><p>125b.5</p><section></section><text>'thob 'gyur te/ /rims dang dug dang dbyig dug nad/ /mkha' 'gro rnams kyis gtses pa dang / /gdon dang log 'dren gtum po yis/ /bsad nas sems can dmyal bar 'gyur/ /de bas nan tan thams cad kyis/ /rdo rje slob dpon blo gros che/ /dge ba rab tu mi spyoms</text></item>
<item><p>125b.6</p><section></section><text>pa/ /nam yang smad par mi bya'o/ /bla ma la ni gus bcas yon/ /rjes mthun khyod kyis sbyin par bya/ /des ni rims sogs gnod pa rnams/ /phyir zhing 'byung bar mi 'gyur ro/ /rtag tu rang gi dam tshig bsrungs/ /rtag tu de bzhin gshegs pa mchod/ /rtag tu bla ma la yang</text></item>
<item><p>125b.7</p><section></section><text>'bul/ /'di ni sangs rgyas kun dang 'dra/ /de byin sangs rgyas thams cad la/ /rtag tu byin pa nyid du 'gyur/ /de byin bsod nams tshogs yin te/ /tshogs las dngos grub mchog tu 'gyur/ /gang phyir 'dir ni legs gnas pas/ /deng khyod skye ba 'bras bur bcas/ /</text></item>
<item><p>126a.1</p><section></section><text>dam tshig lha rnams kun mnyam par/ /deng khyod gyur par the tshom med/ /sangs rgyas rdo rje 'dzin bcas pa/ /kun gyis deng khyod dbang bskur bas/ /khams gsum gyi ni rgyal po che/ /rgyal po'i bdag por brtan pa yin/ /deng ni bdud las rnam rgyal te/ /</text></item>
<item><p>126a.2</p><section></section><text>grong khyer mchog tu rab zhugs pa/ /khyed rnams kyis ni sangs rgyas nyid/ /de nyid thob par the tshom med/ /de ltar yid ni rab dang rdo rje nyid du gyis/ /rang gi dam tshig mi zad bde bskyed brten par gyis/ /deng ni 'gro la myur bde rdo rje sems dpa' dang / /rab tu mnyam zhing rtag</text></item>
<item><p>126a.3</p><section></section><text>pa nyid du rtogs par 'gyur/ /de nas de'i rjes la tshigs su bcad pa 'di dag gis chos bshad par bya ste/ /snying po bsnyen pa sogs bshad pas/ /phyag rgya chen por byin brlabs la/ /dam tshig 'dod pa'i gzugs sogs kyis/ /ma chags gsang sngags yang dag</text></item>
<item><p>126a.4</p><section></section><text>bzla/ /rang rig pa yi ngo bo nyid/ /phyogs bcur dus gsum bzhugs pa ste/ /rang gi lha yi sbyor ba yis/ /bdag dang gzhan la mchod par bya/ /dka' thub sdom pa mi zad pa/ /brten pas 'grub par mi 'gyur gyi/ /sku gsung thugs byung mkha' las skyes/ /nang</text></item>
<item><p>126a.5</p><section></section><text>gi mngon par shes pas 'grub/ /de bas sangs rgyas sems dpa' mchog /sngags kyi spyod mchog spyod pa rnams/ /chos kyi yi ge mchog thob pa/ /'dod pa thams cad bsten pas so/ /bde dang sdug bsngal gnyis bdag can/ /'dod pa'i yon tan lnga rnams</text></item>
<item><p>126a.6</p><section></section><text>bsten/ /ye shes don gnyer 'dod chags can/ /sbyor bas bsgrubs na myur du 'grub/ /sku gsung thugs ni yang dag 'grub/ /gang gzhan sman par bshad pa ni/ /sngags kyi bzlas pas 'grub par 'gyur/ /sku gsung thugs ni bsgoms pas so/ /zhes bya ba</text></item>
<item><p>126a.7</p><section></section><text>ni chos bshad pa'o/ /de kho na nyid kyi rdo rje gzung ba dang / /chos kyi dril bu dkrol ba la sogs pa shes par bya ba'i phyir/ /de nyid kyi ni rdo rje gzung / /chos kyi dril bu dkrol bar bya/ /byin gyis brlabs nas snying po bzla/ /zhes bya ba de ni 'di yin no/ /rig pa'i dbang</text></item>
<item><p>126b.1</p><section></section><text>bskur ba'i cho ga'o/ /da ni phyir mi ldog pa'i dbang bskur ba ste/ de'i rim pa ni 'di yin no/ /slob mas phyag byas la/ /byang chub rdo rje sangs rgyas kyis/ /mchod chen ji ltar stsal ba bzhin/ /bdag kyang rab tu bskyab pa'i phyir/ /nam mkha'i rdo rje bdag la stsol/ /zhes</text></item>
<item><p>126b.2</p><section></section><text>bya ba'i tshigs su bcad pas gsol ba gdab pa'o/ /de'i 'og tu yo byad 'byor na/ /gdugs dang rgyal mtshan gdags pa dang / 'khor lo dang / dung la sogs pa dbang bskur ba'i rdzas rnams nye bar bsams la/ snga ma bzhin du slob ma sgor seng ge'i stan la</text></item>
<item><p>126b.3</p><section></section><text>gzhag pa'i stan nang tshangs can la 'dug tu bcug ste/ steng nas bla re bre ba dang rgyan thams cad kyis brgyan par bya'o/ /de dag ma 'byor na sna tshogs pad+ma 'dab ma brgyad par khri'u dang stan bzhag la rang gi lha'i sbyor ba dang ldan par bzhag la/ /ye shes sems dpa'i</text></item>
<item><p>126b.4</p><section></section><text>thugs ka nas byung ba'i 'od zer las/ dkyil 'khor gyi 'khor lo lta bu'i de bzhin gshegs pa nam mkha' khyab par byung ba rnams kyis phyag na bum pa bsnams shing / gdugs dang rgyal mtshan dang / ba dan la sogs pas dbang bskur bar mdzad par bsams la/ </text></item>
<item><p>126b.5</p><section></section><text>slob dpon gyis/ rdo rje chen po'i dbang bskur ba/ /khams gsum gyis ni phyag byas pa/ /gsang ba gsum gyi gnas las byung / /sangs rgyas kun gyis sbyin par bya/ /zhes bya ba'i tshigs su bcad pa brjod par bya'o/ /de nas dkyil 'khor gyi de kho na nyid bstan</text></item>
<item><p>126b.6</p><section></section><text>par bya ste/ dkyil 'khor zhes bya gang bshad pa/ /yid ni dkyil 'khor dam pa yin/ /gzhal yas khang ni ye shes te/ /sems kyi brtsegs pa bsgreng ba yin/ /phyi yi gru bzhi ba gang yin/ /tshad kyis mnyam nyid gyur ba yin/ /byams pa la sogs sems</text></item>
<item><p>126b.7</p><section></section><text>gang yin/ /thig bzhi zhes ni bshad pa yin/ /chos kyi sbyor ba rjes dran nyid/ /gang de rdo rje'i thig tu bshad/ /lta ba kun las rnam grol ba/ /ye shes thig tu bshad pa yin/ /tshul khrims sogs kyi dam pa ni/ /gang yin rgyan du bshad pa yin/ /dad dbang la sogs sems</text></item>
<item><p>127a.1</p><section></section><text>gang yin/ /ra ba lngas ni yang dag byung / /rnam par thar pa bzhi po ni/ /sgo rnams su ni yang dag bshad/ /yang dag spong ba bzhi po ni/ /rta babs rnams dang ka bar byung / /dran pa nyer gzhag bzhi po ni/ /khyams rnams bzhi por shes par bya/ /rdzu 'phrul rkang pa bzhi</text></item>
<item><p>127a.2</p><section></section><text>po ni/ /de ni sgo khyud rnam bzhi yin/ /byang chub yan lag bdun pa yin/ /phreng ba me tog chun brgyan pa/ 'phags lam yan lag brgyad pa ni/ /ka ba brgyad ces bya bar bshad/ /sgrib pa gnyis las rnam grol zhing / /ting 'dzin ye shes kyis brtags pa/ /lam gyi ye shes</text></item>
<item><p>127a.3</p><section></section><text>khyad par rnams/ /rnga yab ces ni yang dag bshad/ /nyon mongs thams cad nges gcod cing / /nyon mongs 'phrog pas dra ba ste/ /yang dag gcod cing spong ba nyid/ /sel ba'i spong ba la gnas pa/ /tshogs gnyis kyi ni sbyor ba nyid/ /nyon mongs pa yi phyed 'phrog pa/ /dra ba phyed</text></item>
<item><p>127a.4</p><section></section><text>ces bya bar bshad/ /ces bya ba ni dkyil 'khor gyi de kho na nyid bsgrag par bya'o/ /phung po lnga ni mdor bsdus na/ /sangs rgyas lngar ni rab tu bshad/ /rdo rje skye mched nyid dag kyang / /byang chub sems dpa'i dkyil 'khor mchog/ /sa ni spyan zhes bya bar bshad/ /chu yi khams ni mA</text></item>
<item><p>127a.5</p><section></section><text>ma kI/ me ni gos dkar mo ru bshad/ /rlung ni sgrol mar rab tu bsgrags/ /gti mug gti mug longs spyod pas/ /gti mug zad phyir gshin rje gshed/ /de nas lus mthar byed pa ste/ /des na shes bya mthar byed 'gyur/ /nyes pa nyes pa longs spyod pas/ /nyes pa zad phyir shes</text></item>
<item><p>127a.6</p><section></section><text>mthar byed/ /des na sems ni mthar byed de/ /des na nyon mongs mthar byed 'gyur/ /'dod chags 'dod chags longs spyod pas/ /'dod chags zad pas pad mthar byed/ /des na chags pa mthar byed de/ /de bzhin snyoms 'jug mthar byed 'gyur/ /nyon mongs</text></item>
<item><p>127a.7</p><section></section><text>kun zad gang yin dang / /de bzhin las ni thams cad zad/ /sgrib pa kun zad ye shes ni/ /bgegs mthar byed ces bya bar bshad/ /ces bya ba ni lha'i de kho na nyid do/ /phyir mi ldog pa'i dbang bskur ba'i rim pa'o/ /de'i 'og tu rjes su gnang ba'i dbang bskur ba sbyin</text></item>
<item><p>127b.1</p><section></section><text>par bya ste/ ji lta ji ltar 'dul 'gyur ba'i/ /de lta de ltar chags la sogs/ /gtsang bas sems can don byed do/ /nyin re zhing ni thun bzhi ru/ /ting 'dzin gsum gyi sbyor ldan pas/ /gyur nas thun mong cig shos kyi/ /dngos grub thob pa bsgrub par bya/ /zhes brjod</text></item>
<item><p>127b.2</p><section></section><text>par bya'o/ /de nas ji skad du bshad pa'i mtshan nyid can gyi gzungs kyi dkyil 'khor du bcug la/ de dang lhan cig gsang ba'i mchod pa byas nas/ /thub pa'i dbang tshogs rdo rje'i mthar/ /yang dag 'bab ste bde mchog ste/ /thu bo tha ma min par bsdam/ /snod gyur sgor</text></item>
<item><p>127b.3</p><section></section><text>ni nges par dbab/ /brtan pa'i blo ldan snod kyis kun/ /rnam snang bdag nyid can 'thungs la/ /sna tshogs bzhin te sna tshogs 'gyur/ /kye ma shin tu bden tshig brjod/ /gzungs 'di shin tu yid 'ong ste/ /brtan byar sangs rgyas rnams kyis brtags/ /rdo rje 'khor</text></item>
<item><p>127b.4</p><section></section><text>lo'i rab sbyor bas/ /bdud rtsi'i bdag nyid can bde spyad/ /rdo rje skyil krung nyid dang sems/ /nor ldan khongs su gtogs par lta/ /de ltar slob dpon gyi shes rab dang 'dus pa'i rgyur gyur bas de kho na nyid nye bar mtshon par bya'o/ /de yang de bzhin no zhes bya ba yang bstan</text></item>
<item><p>127b.5</p><section></section><text>par bya ste/ /'di dag ni gsang ba'i dbang bskur ba dang / /shes rab ye shes kyi dbang bskur ba'o/ /de'i rjes la dkyil 'khor gyi khang ba nas phyir byung la ji skad du bshad pa'i zhi ba'i sbyin sreg byas nas/ /slar yang dkyil 'khor gyi khang bar zhugs nas/ shar sgor 'dug la</text></item>
<item><p>127b.6</p><section></section><text>mchod pa rgya chen po byas te/ bstod pa yang byas nas/ yi ge gsum tha ma muHdang bcas pas gshegs su gsol bar bya'o/ /tshon rtsi yang phyags nas snod gtsang mar bzhag la rgya mtshor 'bab pa'i chu bor dor bar bya'o/ /de nas oM a kA ro mu khaM sar+b+ba ng+ng+harmA NAM A d+ya nu t+pan+na twAta ces bya ba'i</text></item>
<item><p>127b.7</p><section></section><text>sngags brjod cing dkyil 'khor gyis gzhi byug pa'am byug tu gzhug par bya'o/ /de'i rjes la gtor ma rgya chen po byas la/ /gtor ma'i sngags kyis sbyin par bya'o/ /'khor lo 'dri ba'i cho ga bris pa las/ bdag gis bsod nams dri med gang bsags pas/ /des ni 'gro ba ma</text></item>
<item><p>128a.1</p><section></section><text>lus 'di dag kun/ /rgyal ba'i go 'phang myur du thob par shog/ /de bzhin blo gros rno zhing 'gro ba rnams/ /srid pa'i rgya mtsho las ni 'don pa dang / /sngags pa ma lus gsang sngags tshul gyis ni/ /yang dag man ngag legs par thob par shog/ /dkyil 'khor bri</text></item>
<item><p>128a.2</p><section></section><text>ba'i cho ga slob dpon bsod snyoms pas mdzad pa rdzogs so// //sgra bsgyur gyi lo tsA ba chen po dge slong rin chen bzang pos bsgyur ba'o//[ ]@##/ /rgya gar skad du/ pri ya sA d+ha naM nA ma/ bod skad du/ dga' ba'i sgrub pa'i thabs zhes bya ba/ dpal</text></item>
<item><p>128a.3</p><section></section><text>'jam pa'i rdo rje la phyag 'tshal lo/ /chos dang longs spyod sprul pa yi/ /sku gsum rnam par gnas gyur pa/ /'jam dpal yang dag phyag 'tshal nas/ /de yi sgrub thabs rim bshad bya/ /dpal ldan gsang 'dus la brten nas/ /phun sum tshogs pa kun byed pa/ /bla</text></item>
<item><p>128a.4</p><section></section><text>mas ji ltar bstan pa yi/ /ye shes zhabs kyis lam bstan pas/ /shes rab thabs kyi rang bzhin gyi/ /shes sgrub ldan pa'i sems dag la/ /phal cher gsal ba'i sgra yi don/ /bdag mnyam blo ldan la phan par/ /bla ma rnyed dka' 'jig rten na/ /dal 'byor shin</text></item>
<item><p>128a.5</p><section></section><text>tu g.yo ba ste/ /snod la shes rab thabs 'di ni/ /de phyir sems kyis bya bar rigs/ /byams dang snying rje mnyam ldan pas/ /sems ni byang chub bskyed byas la/ /sangs rgyas rnams kyi rab zab pa'i/ /tshul la lhag par mos pa'i yid/ /sbyin dang khrims sogs phun sum</text></item>
<item><p>128a.6</p><section></section><text>tshogs/ /srid dang longs spyod la phyir phyogs/ /sems kyi sdug bsngal yang skyo med/ /lha rnams bstan pa byed gyur pa/ /chu dang cod pan rdo rje dang / /bdag po ming dang slob dpon gsang / /shes rab ye shes brtul zhugs sogs/ /bsod nams ye shes cher</text></item>
<item><p>128a.7</p><section></section><text>'char ba'i/ /dpal ldan gsang 'dus dkyil 'khor du/ /ji ltar rigs par dbang bskur ba/ /bla ma yongs su mnyes pa yis/ /dbang bskur rdo rje sems brtan pa/ /rnal 'byor spyod nus rnal 'byor pas/ /ri bo la sogs yid 'ong bar/ gnas byas</text></item>
<item><p>128b.1</p><section></section><text>mgon po bsgrub par bya/ /bsam gtan sogs pa la brtson pa/ /mtshan mo phyed kyi lhag ma la/ /cho ga bzhin du langs byas la/ /snying zlar de nyid maM 'od ldan/ /gdong la sogs pa dag par bya/ /de nas chu bzangs sman dang ni/ /me tog ga pur tsan+dan gyis/ /bsam</text></item>
<item><p>128b.2</p><section></section><text>gtan gnas ni yang dag gnas/ /bsams pas kyang ni yid 'ong bya/ /bde ba'i stan la gnas nas ni/ /legs brtan rdo rje'i skyil mo krung / /de ru yang na bder gnas pas/ /bsam gtan rab tu bsam par bya/ /sangs rgyas byang chub sems dpa' dang / /kun du</text></item>
<item><p>128b.3</p><section></section><text>bla mar bcas pa yi/ /dus gsum gshegs pas yongs gang ba/ /nam mkhar mngon sum bzhin bltas la/ /sa bon ma byung gzugs sogs pas/ /de bzhin rin chen phung po yis/ /mchod sogs rtog pa spang byas nas/ /rab tu 'bad pas de rnams mchod/ /de</text></item>
<item><p>128b.4</p><section></section><text>rnams spyan sngar gnas byas la/ /pus mo btsugs te thal sbyar nas/ /dmigs pa med par byas nas ni/ /sdig pa bshags pa la sogs bya/ /gang zhig thog med srid pa'i chu klung du/ /ma lus kun rtog gis bsags rnyog pa rnams/ /thugs rje cher ldan spyan sngar</text></item>
<item><p>128b.5</p><section></section><text>de dag ni/ /cho ga bzhin du thams cad bshags par bgyi/ /rdzogs sangs rgyas dang byang chub sems dpa' dang / /'phags pa gzhan gyis dge ba gang mdzad pa/ /de dag kun la yang dag yi rang zhing / /byang chub tu ni yongs su bsngo bar bgyi/ /yid kyi rol pa dri med zla</text></item>
<item><p>128b.6</p><section></section><text>'dras bsgrubs/ /snying rje dam pa mtha' yas pa yi thabs/ /rang gi yid la gnas par gyur pa yi/ /bde gshegs rnams la rtag tu skyabs su mchi/ /rtog pa ma lus pa las nges grol zhing / /sems dpa' dam pa kun gyi phun tshogs gzhi/ /dngos po thams cad ro gcig</text></item>
<item><p>128b.7</p><section></section><text>ngo bo nyid/ /dam pa'i chos la rtag par skyabs su mchi/ /'ching ba rnams las yang dag grol 'gyur zhing / /snying rje mchog gis bskrun pa'i dpal dang ldan/ /rab tu dga' sogs sa la rab bzhugs pa/ /brtul zhugs dbang po'i tshogs la skyabs su mchi/ /bsam</text></item>
<item><p>129a.1</p><section></section><text>dang rnam par smin pa dag gyur cing / /sgrib pa kun gyi bag chags yang dag 'byin/ /lhag par mos pas rnam par brgyan pa yi/ /sems ni byang chub dam par bskyed par bgyi/ /bde gshegs sras bcas rnams kyi lam gcig pu/ /sbyin sogs</text></item>
<item><p>129a.2</p><section></section><text>rnam bcu dkar po'i yon tan tshul/ /rdzogs sangs rgyas bdag ma lus ngo bo'i blos/ /yang dag nyid du da ni gnas par bgyi/ /'jig rten mthar 'byin bsam pa dang / /log par lta ba'i bsgom pa dang / /tshul khrims brtul zhugs mchog 'dzin pa'i/ /nyes pas 'gro ba</text></item>
<item><p>129a.3</p><section></section><text>'di bskyed pas/ /snying rje thams cad dmigs byas te/ /don dam pa ni ji lta bar/ /byang chub sems mchog bsgom par bya/ /tshigs bcad don 'di bsam bya ste/ /ngo bo nyid dang bral phyir stong pa ste/ /de phyir rgyu dang bral bas mtshan ma med/ /rtog pa rnams dang bral phyir</text></item>
<item><p>129a.4</p><section></section><text>dngos po ni/ /ma lus smon pa las ni nges par grol/ /de ltar stong pa dang ldan par/ /'gro ba 'di kun blta byas nas/ /ji srid sems ni brtan 'dod pas/ /sngags 'di nye bar brjod par bya/ /oM shU n+ya tA dz+nyA na badzra swA b+hA ba At+ma ko\u0f85haM/ stong nyid ro gcig gang sems dpa'o/ /</text></item>
<item><p>129a.5</p><section></section><text>byang chub mchog tu mi 'gyur ro/ /gnas dang gzhal yas bdag nyid de/ /rang gi sems kyis 'di ltar bya/ /sangs rgyas zhing du nam yang ni/ /ma dag pa yis 'tshang mi rgya/ /de yis dang por zhing dag phyir/ /rang sems nyi mar bsgom par bya/ /de ru hUM skyes rdo rje ni/ /kha gyes</text></item>
<item><p>129a.6</p><section></section><text>sngon po 'od 'bar ba/ /de yi dbus gnas hUM yig las/ /rdo rje phra mo rnam spro bya/ /'og dang steng dang phyogs bzhi ru/ /rdo rje ra ba gur dang ni/ /rdo rje rang bzhin sa gzhi bya/ /bsrung ba'i don du bsam par bya/ /sdug bsngal kun 'byung shes pa dang / /'gog pa dang ni lam dang ni/ /</text></item>
<item><p>129a.7</p><section></section><text>zad dang mi skye chos dang ni/ /de bzhin rjes dang kun rdzob dang / /sngon gyi gnas 'gro shes pa dang / /ji ltar thos pa rnam par shes/ /chos dbyings tha dad med pa rnams/ /shes pa 'di rnams su 'gyur ro/ /'di ltar shes pa bcu gcig ni/ /legs par rdzogs pa'i rgyu</text></item>
<item><p>129b.1</p><section></section><text>yin te/ /rtsibs bcu la ni khro bo bcu/ /lte bar mchog ni bcu gcig pa/ /shar sogs phyogs ni de rnams su/ /go rims bzhin du de rnams la/ /gshin rje shes rab mthar byed bsgom/ /pad+ma bgegs ni mthar byed kyang / /me la sogs pa'i mtshams rnams</text></item>
<item><p>129b.2</p><section></section><text>su/ /'dod sngon stobs dang mi g.yo rnams/ /steng du gtsug tor rgyal por 'gyur/ /'og tu gnod mdzes 'dren pa'o/ /lte bar rdo rje hUM mdzad dpal/ /rtag pa la sogs par yang 'gyur/ /rang gi lhag pa'i lha yang 'dir/ /rnal 'byor pa ni kha cig 'dod/ /tho ba</text></item>
<item><p>129b.3</p><section></section><text>lcags kyu dbyig pa dang / /dbyug pa pad+ma rtse gsum dang / /rdo rje ral gri 'khor lo dang / /rdo rje rdo rje g.yas na 'dzin/ /phyag g.yas thams cad ral gri ste/ /g.yon na rin chen pad+ma'o/ /spyan g.yon rdo rje 'dzin par 'gyur/ /mi g.yo byis pa'i rgyan gyis brgyan/ /rtsa</text></item>
<item><p>129b.4</p><section></section><text>ba'i phyag mtshan rdo rje ste/ /g.yas nyid na ni yang dag gnas/ /gang gi g.yas na pad+ma yod/ /de yi g.yon du 'khor lo'o/ /rdo rje hUM mdzad kyi g.yon du/ /zhags pa lcags kyu'i phyag 'bar ba/ /u ma dang bcas bde byed ni/ /zhabs kyis mnan nas yang dag gnas/ /</text></item>
<item><p>129b.5</p><section></section><text>gzhan gyis mi thub dkar por 'gyur/ /pad+ma mthar byed dmar po ste/ /gtsug tor kha dog ser por 'gyur/ /lhag ma rdo rje 'dzin nag po/ /dmar dang ser dang lus dkar rnams/ /g.yas pa'i gdong ni nag po mdzes/ /dkar dang dkar min dmar ba ni/ /de rnams kyi ni</text></item>
<item><p>129b.6</p><section></section><text>g.yon du bsgrags/ /khro bo nag po rnams kyi ni/ /dbye bas kha dog shes par bya/ /nas kyi myu gu dang 'dra ba/ /g.yon pa dmar po'i rnam pa ste/ /g.yas pa dkar por 'dod pa yin/ /bden bral dang ni rlung gi mtshams/ /gang zhig phyogs su gnas pa rnams/ /thams cad</text></item>
<item><p>129b.7</p><section></section><text>mi sdug thung ba ste/ /gdong 'jigs gsus pa chen po ste/ /sma ra smin ma skra ser ba/ /gad rgyangs bzhad par byed pa'o/ /stag gi pags pas gos mdzad khro/ /sbrul gyi rgyan ni 'dzin pa'o/ /mgul dang lag pa rna ba la/ /rigs ldan dung dang 'jog po rnams/ /dmar ser</text></item>
<item><p>130a.1</p><section></section><text>mdangs ldan nor rgyas ni/ /ska rags su ni rnam par gnas/ /rkang pa dpung par dkar ba yi/ /pad+ma pad+ma chen po gnas/ /karko Ta dang mtha' yas dag /ljang sngo se ral mgo la'o/ /mche bas cung zad mchu mnan te/ /zhal ni rnam par brgyan pa'o/ /zhi</text></item>
<item><p>130a.2</p><section></section><text>ba'i rgyan dang gos bzang ste/ /gzugs mdzes gzhan ni mtshams thung ba/ /snga ma sku ni gyen 'greng tshogs/ /gzhan ni rin chen dbu brgyan no/ /thams cad smin ma khro gnyer 'khyog /zhal ni gnyer mas mtshan ma ste/ /sna tshogs chu skyes nyi ma la/ /g.yon brkyang zhabs kyis</text></item>
<item><p>130a.3</p><section></section><text>yang dag gnas/ /phyogs su khro bo'i rigs spro ba/ /sdang tshogs thams cad 'jigs byed pa/ /'og ma bar dang mthar bral ba/ /skye dang 'jig pa rnam par spangs/ /thams cad ye shes tsam la brten/ /chos kyi de nyid go 'phang gnas/ /'di ni shes pa ji ltar thob/ /grub</text></item>
<item><p>130a.4</p><section></section><text>nas yongs su gnas pa'o/ /'khor lor chos 'byung phyag rgya ni/ /gru gsum dkar po steng gnas pa/ /dbus gnas sna tshogs pad rdo rje/ /nang gi nam mkha'i rang bzhin du/ /rdzogs pa'i sangs rgyas 'od 'phror ldan/ /phyogs ni mtha' yas gsal blta dang / /sna tshogs</text></item>
<item><p>130a.5</p><section></section><text>rdo rje la gnas bsgom/ /zla bar b+hUM ni yang dag 'bar/ /'khor lo rtsibs ni bcu gnyis pa/ /ma rig la sogs yan lag dag /sa bon bcas pa de gyur nas/ /rtag pa rig mar bcas la byung / /byang chub phyogs kyi chos rnams kyi/ /rnam dag 'khor lo bsgom par bya/ /de</text></item>
<item><p>130a.6</p><section></section><text>la sangs rgyas sangs rgyas min/ /mnyam phyir gru bzhir gnas pa'o/ /de yi rnam dag rnam bstan phyir/ /byang chub phyogs kyi chos rnams las/ /dran pa dag pa shar phyogs sgor/ /gang phyir dran pa sngon 'gro bas/ /dge la rjes su 'jug par 'gyur/ /dge dang mi dge'i</text></item>
<item><p>130a.7</p><section></section><text>chos rnams ni/ /bskyed dang mi bskyed pa yi phyir/ /rtsom dang yongs su sbyong yin te/ /so sor rtog dang bya lhur len/ /'di ni brtson 'grus rnam dag pas/ /des na lho yi sgo ru 'gyur/ /'dun pa brtson 'grus de bzhin sems/ dpyod pa zhes bya 'di dag pas/ /rdzu</text></item>
<item><p>130b.1</p><section></section><text>'phrul rkang pa bzhi yin te/ /de bas nub phyogs sgo ru 'gyur/ /dad pa brtson 'grus dran pa nyid/ /ting 'dzin shes rab dang bcas pa/ /dbang po lnga po de dag pas/ /byang phyogs sgor ni 'di 'gyur ro/ /rtog dang dpyod dang dga' ba dang / /bde dang ting nge 'dzin rnams ni/ /bsam</text></item>
<item><p>130b.2</p><section></section><text>gtan dang po yan lag lnga/ /gnyis pa yan lag bzhi yin te/ /rtog pa dang ni dpyod pa dang / /nang ni rab tu dang ba dang / /bsam gtan dang po'i yan lag mthas/ /de yis gang ni ldan gyur pa'o/ /btang snyoms dran pa dang 'brel pa/ /shes bzhin dang ni bde ba'i rten/ /</text></item>
<item><p>130b.3</p><section></section><text>de ni sems rtse gcig par ldan/ /yan lag lnga ldan gsum pa yin/ /btang snyoms dran pa yongs su dag /bde sdug min pa'i tshor ba dang / /sems rtse gcig dang ldan pas na/ /yan lag bzhi ldan bzhi pa yin/ /go rims ji bzhin bsam gtan ni/ /bzhi po</text></item>
<item><p>130b.4</p><section></section><text>yongs su dag pa yis/ /'di dag sgo sgor gyur pa yi/ /rta babs gzugs kyis mdzes par byas/ /dpa' 'gro nam mkha' mdzod du grags/ /dri med seng ge rnam rol pa'i/ /ting 'dzin 'di rnams rnam dag pa/ /khyams ni bskor bar gyur pa'o/ /a kA ro mu khaM</text></item>
<item><p>130b.5</p><section></section><text>zhes sogs/ /bzod dang chos dang don sngags kyi/ /gzugs rnams dag cing dag pa yis/ /mchod bzangs kyis ni lag sbrel ba'i/ /de dag khyams rten lha mo yis/ /kun nas yongs su bskor ba'o/ /sems can 'dod pa rdzogs byed pas/ /sna tshogs rin</text></item>
<item><p>130b.6</p><section></section><text>chen rgyan gyis brgyan/ /mdo dang dbyangs dang lung bstan dang / /tshigs bcad ched brjod gleng gzhi dang / /de lta bur byung shin tu rgyas/ /skyes pa'i rabs rnams sgra sgrogs pa/ /ston pa'i bstan pa yan lag dgu/ /phyogs bcu rab tu skor bar byed/ /'di ni rlung gis</text></item>
<item><p>130b.7</p><section></section><text>skyod pa'o/ /ba dan dril bu'i sgra sgrogs ldan/ /dran pa shes rab ting nge 'dzin/ /shin tu sbyangs dang dga' btang snyoms/ /brtson 'grus zhes pa 'di bdun pa/ /byang chub yan lag rnam dag pas/ /dra ba dra phyed nyi zla dang / /phreng bzangs me long rnga yab mdzes/ /ji ltar</text></item>
<item><p>131a.1</p><section></section><text>gnas su bkod pa yi/ /'di rnams kyis ni mdzes byas pa'o/ /stong nyid la sogs rnam pa dang / /gzugs can gzugs rnams lta byed pa/ /zil gyis mnan nas rab tu shes/ /de ni rnam thar dang po yin/ /nang ni gzugs med 'du shes pas/ /</text></item>
<item><p>131a.2</p><section></section><text>phyi rol gzugs la sngar bzhin du/ /mthong ba zhes pa gnyis pa ste/ /rnam par thar pa yang dag brjod/ /sdug pa'i rnam thar lus kyis ni/ /gzugs dang ldan pa nyid brjod pas/ /mngon sum byas nas rdzogs byas te/ /nam mkha' dang ni rnam shes dang / /ci yang med pa</text></item>
<item><p>131a.3</p><section></section><text>gzhan yin te/ /'du shes med min 'du shes med/ /skye mched bdun gyi dbye ba yis/ /'gog pa'i snyoms par 'jug pa ni/ /brgyad pa nye bar brjod pa ste/ /yid ni rnam par grol ba yis/ /rnam par thar par des 'dod do/ /'di ltar rnam thar brgyad rnams ni/ /go rims ji</text></item>
<item><p>131a.4</p><section></section><text>bzhin rnam dag pas/ /'khor lo rin chen mtsho skyes dang / /ral gri ka ba brgyad kyis brgyan/ /kun du bar chad med pa yis/ /rdo rje theg pa rab bskor bas/ /ka ba'i steng du gnas gyur pa/ /rdo rje phreng ba zlum pos bskor/ /gzugs la sogs pa phyin ci log /rab tu zhi bas bla med pa'i/ /</text></item>
<item><p>131a.5</p><section></section><text>tshad med pa dang yang dag spangs/ /'dod pa'i yon tan lnga po 'di/ /shin tu rnam dag las grub pa/ /chos kyi dbyings kyis rnam par brgyan/ /mchod pa rnam pa lnga yis dgyes/ /cho ga ji bzhin rnam par gsol/ /'gro ba kun dang tha mi dad/ /nyes pas gang la ma gos pa/ /gnas</text></item>
<item><p>131a.6</p><section></section><text>'di dag ni bcu dgu ru/ /sna tshogs pad+mas brgyan byas pa'o/ /rmongs dang rab rib gzhir gyur pa/ /'dam ni rnam par skems pas na/ /byang chub sems kyi myu gu dag /smin pa'i don du yang 'di yin/ /snying rje'i rang bzhin nyi bzang po/ /bdun gyis yongs su brgyan pa'o/ /dbus</text></item>
<item><p>131a.7</p><section></section><text>kyi stan dang mdun spangs te/ /phyogs dang sgo na rnam par gnas/ /dge ba'i rtsa ba 'phel ba dang / /nyon mongs gdung ba zhi ba'i phyir/ /shes rab bdag nyid mngon khyab pa/ /lhag ma nub mo byed pa yin/ /tshogs gnyis yang dag rdzogs 'gyur bas/ /grub par bstan pa'i don gyi phyir/ /</text></item>
<item><p>131b.1</p><section></section><text>snying rjes brlan pas yang dag gang / /bum pa gang bas 'di brgyan byas/ /ye shes lnga yi rang bzhin gyis/ /de bzhin rin chen lnga yi gzugs/ /gzhal yas khang gi rnam pa ni/ /rang gi sems ni rnam dag pa'o/ /de dbus gdan gyi zla ba la/ /nyis 'gyur dbyangs yig</text></item>
<item><p>131b.2</p><section></section><text>bcu drug ste/ /mtshan ni sum cu rtsa gnyis tshogs/ /bskyed par nus pas bsgom par bya/ /lugs dang mthun dang mi mthun pa'i/ /phreng gnyis dag ni dgod par bya/ /dag pa'i zla ba shel 'dra bas/ /'od zer phreng ba spro bar byed/ /'di ltar gzhan yang bsgom bya ste/ /dbyangs</text></item>
<item><p>131b.3</p><section></section><text>yig bcu drug las byung ba/ /stong pa nyid kyis 'phangs pas na/ /gang phyir sems ni 'di ltar 'gyur/ /des na shes rab rang bzhin 'di/ /ri bong can du yang dag mtshon/ /shes rab yang ni gnyis med shes/ /bcu drug stong pa nyid gsungs pa/ /dkyil 'khor tshogs ni dag</text></item>
<item><p>131b.4</p><section></section><text>chen po/ /nam mkha' bzhin du dri ma med/ /gnas ngan len ni kun nas grol/ /rtog pa spangs pa'i mchog yin no/ /nyon mongs dri ma thams cad dag /zla ba mthong ba sngon 'gro ba/ /'dir ni sangs rgyas yon tan kun/ /a la sogs pa'i gzugs kyis gnas/ /a A/ </text></item>
<item><p>131b.5</p><section></section><text>i I/ u U/ r-i r-I/ l-i l-I/ e ai/ o au/ aM AH/ 'di dag bcu drug tshogs pas ni/ /byung ba nges par bstan pa yin/ /kun du bzang po'i gsal ba ru/ /ye shes zhabs ni nyid kyis su/ /der gnas cho ga bzhin du sgra/ /dbyangs yig bcu drug smra ba yis/ /ji</text></item>
<item><p>131b.6</p><section></section><text>ltar brjod pa'i dbyangs yig gis/ /bsil ba'i 'od zer rab bsgrub pa/ /'di rnams 'di ltar grub pa ni/ /skyes bu chen po'i mtshan yin no/ /sku ni byin gyis brlabs 'gyur ba/ /gang phyir 'di las 'byung bar 'gyur/ /d+ha da ya la wa bsnan bya/ /ka sogs nyis 'gyur byas pa</text></item>
<item><p>131b.7</p><section></section><text>las/ /de steng ri bong can blta ste/ /dpe byad sgrub par byed pa'o/ /byang chub sems kyi rang bzhin pas/ snying rje rtsa ba'i rang bzhin grags/ /bsod nams tshogs ni yang dag rdzogs/ /yid las byung yang rnyog pa bral/ /'jig rten rab grags grangs kyis ni/ /gzugs brnyan</text></item>
<item><p>132a.1</p><section></section><text>rab tu sbyor ba las/ /sangs rgyas yon tan kun gyi lus/ /'dir ni ka la sogs pas gsal/ /yang gsungs pa/ snying rje chags las yang dag byung / /sems can rjes su 'dzin byed pa/ /dge ba'i chos ni yang dag rdzogs/ /nyon mongs kun la nges gnod</text></item>
<item><p>132a.2</p><section></section><text>pa/ /zla ba'i dkyil 'khor dbus su ni/ /byang chub zla ba gnyis pa'o/ /'dir yang sangs rgyas yon tan rnams/ /ka sogs gzugs kyis yang dag 'jug /gzugs brnyan rab tu sbyor bas so/ /zhes so/ /kun gzhi rnam shes gyur ba las/ /'di ni zla ba gnyis su grags/ /</text></item>
<item><p>132a.3</p><section></section><text>me long ye shes su brjod pa/ /rnam pa dang po nyid yin no/ /nyon mongs can yid gyur pa las/ /mnyam pa nyid kyi ngo bo nyid/ /der yang hUM byung rdo rje ste/ /dmar gsal ba yi 'od can no/ /phung po lnga ni rnam dag pas/ /ye shes lnga ru bstan pa yin/ /steng du gnas pa de yi ni/ /lte bar</text></item>
<item><p>132a.4</p><section></section><text>hU~M yig zla gnyis gnas/ /brjod bya rjod byed las 'das te/ /chos nyid rab tu rtogs pas na/ /de ni rtogs par gyur pa las/ /so sor kun du rtog par bsgom/ /de las de bzhin gshegs spros pas/ /'gro ba kun la phan byas nas/ /sangs rgyas gang de 'dir bsdus pa/ /de ni bya ba nan</text></item>
<item><p>132a.5</p><section></section><text>tan no/ /byang chub spyod gang dag pa ni/ /bla med sangs rgyas ye shes so/ /de rnams dag ni rang bzhin gzugs/ /brtan pas rdo rje nyid du 'gyur/ /'di ltar yid kyis bsgom byas nas/ /rang gzugs tha dad med pa'i dngos/ /rdo rje ji ltar bstan mthong nas/ /de la bdag tu nga rgyal bya/ /de yang / </text></item>
<item><p>132a.6</p><section></section><text>sangs rgyas kun gyi sku 'di ni/ /snang ba med cing gnas med pa/ /ma skyes ma byas dag pa ste/ /rang bzhin la sogs rnam par spangs/ /mi chod mi phyed sreg tu med/ /lhag ma med pa chos kyi sku/ /rdo rje bdag nyid yang dag 'byung / /rdo rje sku ni bla na med/ /ces gsungs so/ /rang gi sems</text></item>
<item><p>132a.7</p><section></section><text>kyi 'phen pa yis/ /byang sems shar ba mchog yin no/ /spro dang bsdu ba dag la ni/ /brtan par byed 'dod byin gyis brlab/ /rdzogs sangs rgyas su mnyam 'gro ba/ /rgyud gzhan las kyang gsungs pa yin/ /sngags ni 'di rnams 'dir brjod pa/ /gang zhig sngags ni rig pas</text></item>
<item><p>132b.1</p><section></section><text>so/ /de la/ oM tsit+ta pra ti be d+haM ka ro mi/ oM bo d+hi tsi t+taM ut+pA da yA mi/ oM tiSh+Tha badzra/ oM par badzra/ oM saM ha ra badzra At+ma ko\u0f85haM/ oM ya thA sar+b+ba ta thA ga ta ta hrA a haM/ zhes pa'o/ /de la zla sogs yongs gyur pas/ /skad cig ye shes sbyor ba yis/ /kun du bzang bor bdag nyid</text></item>
<item><p>132b.2</p><section></section><text>ni/ /rgyal ba rnams bskyed rgyal ba yin/ /sangs rgyas kun gyi rang bzhin mgon/ /rnam thar sgo gsum gyi ni zhal/ /sngon po dkar po dmar por ldan/ /g.yas dang dbus dang g.yon rnams so/ /shes rab thabs ni bdag nyid sku/ /rdo rje ral gri nor bu pad/ /gnyis kyis shes rab</text></item>
<item><p>132b.3</p><section></section><text>la 'khyud pa/ /rdo rje skyil mo krung gis gnas/ /mi bskyod pa yis spyi bor brgyan/ /ral pa'i thor tshugs kyis brgyan pa'o/ /rgyan rnams kun gyis brgyan pa ste/ /zhi dang sgeg pa'i gzugs 'dzin pa/ /phun tshogs kun byed mgon po ste/ /mtshan mo byed pa'i 'od byed pa/ /chos</text></item>
<item><p>132b.4</p><section></section><text>dbyings shin tu rnam dag pa'i/ /rang bzhin du ni bsgom par bya/ /'dod chags chen po 'dul ba yi/ /sems can khams la kun du ni/ /snod ldan la ni bltas nas ni/ /gsang ba 'dus pa'i don bstan phyir/ /dag pa'i sgyu ma'i sgra rnams kyis/ /lus la sangs rgyas rnams bcug</text></item>
<item><p>132b.5</p><section></section><text>ste/ /bde ba rdzogs pa yang dag grub/ /thams cad sangs rgyas gcig gzugs gyur/ /spyan dang gzugs kyi rdo rje sogs/ /gzugs su sprul nas phyung ba rnams/ /de rnams rang gi rig ma la/ /ji lta ba bzhin yang dag gzhug /de bzhin 'khor lo'i sangs rgyas rnams/ /bcug ste</text></item>
<item><p>132b.6</p><section></section><text>zhu bar gyur pa rnams/ /lha mo'i pad+mar spro byas la/ /rdo rje can gyis gnas par blta/ /de dag yongs su gyur pa sems/ /rten dang brten bcas dkyil 'khor te/ /mi bskyod gtso bo bsgom byas la/ /skye bo'i tshogs ni yang dag gzhug /rnam snang la sogs sangs rgyas rnams/ /de bzhin</text></item>
<item><p>132b.7</p><section></section><text>rdo rje can gyis gzhug /byang chub sems su zhu ldan pas/ /de yis skye ba dbang bskur bya/ /de nas byang chub sems kyis ni/ /'gro la 'od zer reg gyur pas/ /ston pa'i byin gyis brlabs dbang gis/ /yang dag byang chub bde thob pa/ /thams cad zhal gsum phyag drug ste/ /sa snying</text></item>
<item><p>133a.1</p><section></section><text>la sogs ngo bo nyid/ /dkyil 'khor 'khor lo can gyur pa/ /sangs rgyas kun gyi yon tan ldan/ /de phyir de rnams mnyam par ldan/ /der gnas sangs rgyas mkhas pa yis/ /sems kyis mang po gdon par bya/ /gnyug ma'i sa bon ji lta bas/ /dam</text></item>
<item><p>133a.2</p><section></section><text>pa'i mig dang rna ba sna/ /lce dang lus dang yid rnams kyis/ yongs su dag pa'i rang bzhin ni/ /de ni ye shes bzang shar ba/ /sa snying la sogs drug po yi/ /sa bon la sogs rim bzhin yin/ /k+ShiM dzrIM khaM gaM de bzhin du/ /Sh+kaM saM zhes pa yi ge'i rim/ /dzaHhU~M baM hoHde bzhin du/ /</text></item>
<item><p>133a.3</p><section></section><text>khaM raM sa bon rim 'di rnams/ /gzugs sogs rdo rje drug rnams kyis/ /gzugs sogs skye mched bdag nyid do/ laM mAM paM tAM 'di zhes bya/ /sa bon sa bon rig pas brjod/ /spyan ma la sogs bzhi po ni/ /sa la sogs pa'i rang bzhin yin/ /gzugs dang tshor ba 'du</text></item>
<item><p>133a.4</p><section></section><text>shes dang / /'du byed dang ni rnam shes kyang / /rtag tu rnam par dag grub pa'i/ /rtag pa la sogs par gsal lo/ /brUM AM dzrIM khaM hUM sa bon/ /'di rnams go rims ji bzhin 'gyur/ /'di ltar thams cad phyung nas ni/ /lhag pa'i lha rnams bsgrub par bya/ /de la lhag pa'i lha</text></item>
<item><p>133a.5</p><section></section><text>rnams ni/ /sangs rgyas dkyil 'khor 'khor lo can/ /sngon bzhin rnal 'byor pas bskul bas/ /rang gi kha ru gzhug par bya/ /de ni byang chub sems byas la/ /rdo rje nas ni son par blta/ /rig ma'i pad+ma'i nang song ba/ /kha dog gzugs su gyur pa'o/ /shes rab thabs</text></item>
<item><p>133a.6</p><section></section><text>kyi chags chen gyi/ /rang bzhin phyir na 'od gsal ba'o/ /de ru oM AHhU~M bsam mo/ /hoHdmar gnyis kyi dbus bcug la/ /shes rab thabs kyi rang bzhin gyi/ /me 'bar bas ni zhu bar byas/ /'od kyi tshogs su gyur pa yi/ /'od ni 'bar bas yab yum yang / /zla ba</text></item>
<item><p>133a.7</p><section></section><text>dang 'dra zhu ba'i gzugs/ /zla ba'i dkyil 'khor dbus su ni/ /mya ngan 'das pa'i lam bzhin gnas/ /dogs med rang nyid kyis bltas la/ /byams pa snying rje'i rgyu mthun dang / /dga' dang btang snyoms rang bzhin gyi/ /mA ma kI dang spyan mar grags/ /gos dkar sgrol ma</text></item>
<item><p>133b.1</p><section></section><text>mnyam pa ru/ /mi dmigs pa yi sbyor ba yis/ /de yi 'od zer las byung ba/ /'di rnams rang gi gnas bzhugs pas/ /bskul bas rtsol ba bsgom par bya/ /sems can khams na gnas kyi dbang phyug khyod ni rdo rje'i thugs/ /dga' ba'i yid 'ong don chen 'dod pas</text></item>
<item><p>133b.2</p><section></section><text>bdag la skyabs su gsol/ /mgon po gal te de ring bdag ni gson par mchis bzhed na/ /sems can yab chen gnyen mchog bdag la dgyes par mdzad du gsol/ /rdo rje sku khyod bka' yi 'khor lo sems can kun la phan/ /sangs rgyas don du byang chub don dam rab tu</text></item>
<item><p>133b.3</p><section></section><text>phan par gzigs/ /mgon po gal te de ring bdag ni gson par mchis bzhed na/ /'dod chags dam tshig chags pas bdag la dgyes par mdzad du gsol/ /khyod ni rdo rje'i gsung ste kun la phan zhing thugs brtse ba/ /'jig rten dag ni don dang dgongs pa mdzad la rab tu</text></item>
<item><p>133b.4</p><section></section><text>brtson/ /mgon po gal te de ring bdag ni gson par mchis bzhed na/ /dga' ba'i spyod pa kun du bzang po bdag la dgyes par mdzad du gsol/ /khyod ni rdo rje 'dod pa dam tshig mchog gi phan don che/ /yang dag rdzogs sangs rgyas kyi gdung mchog mnyam nyid thugs brtse</text></item>
<item><p>133b.5</p><section></section><text>ba/ /mgon po gal te de ring bdag ni gson par mchis bzhed na/ /yon tan rin chen mang po'i gter gyur bdag la dgyes par mdzod/ /'di rnams kyis ni bskul ba'i sems/ /zhu ba'i gzugs su bsgom par bya/ /sems can don nyams mthong bas na/ /bdag nyid</text></item>
<item><p>133b.6</p><section></section><text>phun tshogs nyams pa 'dra/ /sgyu ma lta bur mos pa yis/ /chos rnams thams cad brtag par bya/ /yongs su gyur nas sangs rgyas spros/ /zhu ba yi ge maM du bsgom/ /de yongs gyur bas ral gri ste/ /sa bon maM 'bar yu bar ni/ /bdag gi rang bzhin de ltar bsgom/ /sems</text></item>
<item><p>133b.7</p><section></section><text>brtan de nyid rig pas so/ /de las byung ba'i sangs rgyas tshogs/ /'gro la phan par blta bar bya/ /slar yang da ru zhugs gyur nas/ /'jam pa'i rdo rjer bsgom par bya/ /spro bya rgyan dang cod pan can/ /gur gum rlon pa'i 'od ldan pa/ /ral gri mda' dang chu skyes sngo/ /gzhu</text></item>
<item><p>134a.1</p><section></section><text>yis mtshan pa bzhi po dang / /rtsa ba'i phyag gnyis kyis 'khyud pa/ /shes rab 'di zhal myang bas 'gying / /zla bar rdo rje skyil mos gnas/ /na bza' dam pas rgyan gyis mdzes/ /g.yas dang g.yon gyi zhal dag ni/ /sngo dkar sgeg pa'i gzugs 'dzin</text></item>
<item><p>134a.2</p><section></section><text>pa/ /sangs rgyas tshogs ni ma lus spro/ /srid gsum ma ni rab tu bsgrubs/ /srid pa sdug bsngal dbang song ba/ /nyon mongs kun skyes bsal bar mdzad/ /bdag nyid bde ba dang mnyam pas/ /sdug bsngal thams cad rnam par spangs/ /rab tu rtogs pa'i snod rung</text></item>
<item><p>134a.3</p><section></section><text>ba/ /sems can kun gyi don byas te/ /snying rje chags med ngo bo yis/ /kun rdzob tu ni thabs bstan to/ /mya ngan 'das kyang tshul bzhin du/ /yang dag ma yin sgro 'dogs srid/ /so so'i skye bor bden 'gyur ba'i/ /sdug bsngal thams cad zhi bar byed/ /gang zhig 'dir</text></item>
<item><p>134a.4</p><section></section><text>ni mos byed pa/ /chos kyi dbyings kyis khyab pa'o/ /rnam par byang la zhugs pa yi/ /spang bar bya phyir 'di brjod do/ /oM d+har+m+ma d+hA tu swab+hA ba At+ma ko\u0f85haM/ chung ngu'i gnyen po'i yan lag nyid/ /chung ngu'i rgyu mthun 'bras bzang po/ /de nas mig sogs byin brlab pa/ /thams cad</text></item>
<item><p>134a.5</p><section></section><text>mkhyen pa thob phyir bya/ /zla ba'i dkyil 'khor dbus gnas pa/ /k+ShiM yig dkar dang 'khor lo las/ /phyag dang zhal dang mtshon cha nyid/ /rnam par snang mdzad rang bzhin can/ /mig tu sa yi snying bor grags/ /phyag na rdo rje rna bar son/ /zla bar dzrIM yig rdo rje las/ /byung ba mi bskyod</text></item>
<item><p>134a.6</p><section></section><text>pa 'dra'i gzugs/ /zla bar khaM dang rin chen skyes/ /sna yi nang du mkha' snying po/ /rin chen 'byung ldan dang 'dra bar/ /kha dog mtshan ma zhal rnams so/ /sgrol ma'i bdag por yang dag gnas/ /gaM dang mtsho skyes las byung ba/ /'jig rten mgon po lce la'o/ /kha dog la sogs dpag</text></item>
<item><p>134a.7</p><section></section><text>med 'dra/ /mtshan mo byed bzang gzugs steng gnas/ /yi ge Sh+kaM mchog ral gri las/ /zhal sogs don yod dang 'dra bar/ /mgo bor sgrib pa rnam sel gtso/ /'od dkar gdan la saM skyes te/ /rdo rje 'dzin pa'i gzugs 'dra ba/ /snying gar kun tu bzang por grags/ /byang</text></item>
<item><p>134b.1</p><section></section><text>chub sems dpa' bsgom par bya/ /thams cad rdo rje skyil mo krung / /rab 'phro rin chen cod pan can/ /shes rab dam pas 'khyud zhi ba/ /zla bzang la brten 'od gsal ba/ /rang gi kha dog sa bon bsgrubs/ /spro zhing bsdu ba'i sbyor ba yis/ /rang rang skye mched bdag nyid gzugs/ /</text></item>
<item><p>134b.2</p><section></section><text>rang rang rnam par yang dag gnas/ /de bzhin mtshan rang sa bon las/ /rang gi gdan la gnas pa'i gzugs/ /gzugs sogs gzugs kyi rdo rje sogs/ /sa sogs spyan la sogs pa rnams/ /rnam snang la sogs sangs rgyas rnams/ /gzugs sogs phung po lnga po</text></item>
<item><p>134b.3</p><section></section><text>rnams/ /bsgom bya nges par mos pa yis/ /sems ni brtan pa nyid kyis ni/ /'di dag nye ba'i sgrub pa dang / /rnam par smin pa'i 'bras bur byed/ /chos dang longs spyod sprul pa yi/ /sku yi don du 'di bsgom bya/ /snying zlar gnas ba'i hUM yig las/ /yang dag byung ba'i rdor</text></item>
<item><p>134b.4</p><section></section><text>dbus su/ /de bzhin hUM skyes rdo rje ni/ /phra mo bsgom bya hUM dang bcas/ /de yi sangs rgyas 'od zer gyis/ /sems can don byas yongs gyur nas/ /thugs kyi rdo rje dbang phyug bsgom/ /phyag na rdo rje dang 'dra mchog /thugs rdor rang snying sa bon gyi/ /'od zer las sprul</text></item>
<item><p>134b.5</p><section></section><text>gzugs rnams kyis/ /thugs kyi rdo rjes gang khyab pa/ /phyogs gnas yang dag rdzogs sangs rgyas/ /snying ga'i sa bon 'od zer gyis/ /kun du yang dag sprul pa'o/ /gzugs sogs rdo rjer gyur pa yis/ /de rigs nang zhugs bdag nyid kyis/ /mchod byas de rnams</text></item>
<item><p>134b.6</p><section></section><text>thugs rdo rje/ /byin gyis brlab phyir gsol ba gdab/ /tshigs bcad 'di gnyis rtogs byas la/ /thams cad bde byed brjod par bya/ /dpal ldan rdo rje thugs 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad</text></item>
<item><p>134b.7</p><section></section><text>du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /sangs rgyas kun gyi thugs rnams kyis/ /yon tan gyis ni mnyam gyur pa/ /de yis byin gyis</text></item>
<item><p>135a.1</p><section></section><text>brlabs pa'i thugs/ /sems su brtan par rnam par blta/ /rdzogs sangs rgyas kyi thugs rdo rje'i/ /bdag po dang mnyam blta bar bya/ /thugs kyi sngags kyis byin gyis brlabs/ /rdo rje'i tshig gis brjod par bya/ oM sar+b+ba ta thA ga ta tsit+ta badzra swA b+hA wa At+ma</text></item>
<item><p>135a.2</p><section></section><text>ko\u0f85haM/ zhes pa ni sngags so/ /de steng nu ma'i dkyil du ni/ /mtshan ma'i dkyil du gsol gdab med/ /dam tshig sems dpa' dang 'dra ba/ /ye shes sems dpa' bsgom par bya/ /lkog mar AHskyes chu skyes la/ /AHlas byung ba'i pad+ma ni/ /phra mo sa bon bcas pa bsgom/ /</text></item>
<item><p>135a.3</p><section></section><text>gsung gi rdo rje bsam par bya/ /spyan ras gzigs dang de 'dra bsgom/ /mkha' gnas gsung gi rdo rje bsnams/ /yang dag mchod bya gsol ba gdab/ /de yi tshigs bcad gnyis brjod do/ /chos kyi gsung lam dpal dang ldan/ /rdo rje mi phyed gsum bsgoms pas/ /deng</text></item>
<item><p>135a.4</p><section></section><text>bdag byin gyis brlabs nas su/ /rdo rje gsung gis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlab nas su/ /rdo rje gsung gis mdzad du gsol/ /dbyangs kyi yan lag kun phun tshogs/ /</text></item>
<item><p>135a.5</p><section></section><text>rang gi ngag ni mos par bya/ /sangs rgyas gsung dang mnyam gyur pa/ /sngags 'dis byin gyis brlab par bya/ /oM sar+b+ba ta thA ga ta wA ka badzra swa b+hA wa At+ma ko\u0f85haM/ spyi bor zla gnas oM las ni/ /byung ba'i 'khor lo rtsibs brgyad pa/ /oM dang 'khor lo pra las byung / /sa snying dang</text></item>
<item><p>135a.6</p><section></section><text>'dra de bltas nas/ /rdzogs pa'i sangs rgyas phyogs gnas la/ /tshigs bcad gnyis kyi sku rdor tshogs/ /byin gyis brlab phyir gsol ba gdab/ /dpal ldan rdo rje sku 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje</text></item>
<item><p>135a.7</p><section></section><text>skus ni mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje skus ni mdzad du gsol/ /byin gyis brlab par sku bltas la/ /mtshan ni sum cu rtsa gnyis 'bar/ /dpe byad bzang po phun</text></item>
<item><p>135b.1</p><section></section><text>tshogs pa/ /mnyam par bya phyir brjod par bya/ /oM sar+b+ba ta thA ga ta kA ya badzra swab+hA wa At+ma ko\u0f85haM/ sa snying la sogs sku mthar thug /mig la sogs pa rnam dag pa/ /'di ltar mdor bsdus shes par bya/ /phyag rgya bzhi yis rgyas btab pa'o/ /chung ngu'i sgrub pa'i yan lag dang / /chung</text></item>
<item><p>135b.2</p><section></section><text>ngu'i skyes bu'i byed 'bras so/ /ji ltar chos rgyal dbang bskur ba/ /de bzhin 'dir ni dran par bya/ /ye shes sems dpa'i thugs 'od kyis/ /rdzogs pa'i sangs rgyas bskul nas ni/ /'od zer las byung rig ma rnams/ /bar med khyab pa gang rnams kyis/ /pad+ma'i phyag ni</text></item>
<item><p>135b.3</p><section></section><text>nus pa yis/ /rin chen bum pa yid 'ong ba/ /rang lus rnam dag kha dog bzang / /byang chub sems kyis rab gang bas/ /gzugs la sogs pa'i rdo rjes kyang / /mchod pa sngon du 'gro ba yis/ /bdag nyid 'khor los sgyur bzhin du/ /de nyid rig pas dbang bskur bya/ /spyi</text></item>
<item><p>135b.4</p><section></section><text>bor mi bskyod rdzogs sangs rgyas/ /'chad par 'gyur ba'i phyag sogs ldan/ /byang chub sems ni dam pa'i chu/ /yongs su gyur bas bsgom par bya/ /ye shes chen po'i mthur shes bya/ /chung ngu'i sgrub pa chen po dang / /'bras bu yang ni dri med ni/ /chung ngu'i ngo bor rab tu</text></item>
<item><p>135b.5</p><section></section><text>bsgrags/ /rgyu mthun rgyu dang 'dra ba ste/ /rnam par smin pa lhag 'bras bu/ /gang gis stobs las gang skyes pa/ /'bras bu de ni skyes bur 'dod/ /dri med bral ba'i 'bras bu ste/ /gang phyir chos kun bdag po'o/ /ma lus sems can phun tshogs don/ /sna tshogs dri ma 'khru</text></item>
<item><p>135b.6</p><section></section><text>bas so/ /de bzhin shes rab mdun bltas la/ /rang snying bdag nyid mnyam byas pa/ /de ni sngar bzhin bsgoms nas ni/ /mig la sogs pa sbyang ba'o/ /slar yang 'di yi bye brag ni/ /rnam pa gzhan dag brjod par bya/ /sku sogs byin gyis brlab pa la/ /tshigs bcad brjod pa spangs</text></item>
<item><p>135b.7</p><section></section><text>pa'o/ /de ni 'bring gi bsnyen sogs dang / /ldan par nye bar brtag par bya/ /thabs ni ye shes lnga yin kyang / /shes rab chags pa dag gyur te/ /dpal ldan gsang 'dus rdzogs byang chub/ /sgrub par 'dod pa'i sems la ni/ /byang chub mngon du byed 'dod pas/ /btang snyoms lam la zhugs</text></item>
<item><p>136a.1</p><section></section><text>gyur pa/ /dkar dang dkar min ljang ser dang / /dmar po ljang sngon 'od 'dra ba/ /oM hUM swA dang AHhA ra bcas/ /go rims 'dis ni byin gyis brlab/ /snying min sku yi rdo rjer grags/ /lte men rdo rje 'dzin pa'o/ /gsang min rin chen 'byung ldan no/ /gsang</text></item>
<item><p>136a.2</p><section></section><text>bar 'dod chags rdo rje'o/ /brla nas rkang pa la gtugs la/ /don yod bltas te yi ge des/ /lha mo'i kha dog dbyibs rnams ni/ /de la de rnams brtag par bya/ hUM skyes pad+ma 'dab brgyad pa/ /de ni dmar po 'od phreng ba/ /gsang yin rang gi gsang ba yang / /rdo rjer gyur par</text></item>
<item><p>136a.3</p><section></section><text>rnam par bsam/ /yi ge AHdang oM las byung / /de dag ze 'bru nor bu dang / /sangs rgyas gzugs ni du ma ru/ /bdag kyang bsgom par bya ba'o/ /'dod chags chags pa'i spyan gyis blta/ /de nas de dang bde 'dod pas/ /rgyal ba'i rjes chags bya ba yi/ /lugs yin</text></item>
<item><p>136a.4</p><section></section><text>zhes ni byas pa'i sems/ /mnyam pa'i ye shes sbyor ba yis/ /'od zer zhags pas bkug nas ni/ /sngags pas dga' ba brtsam par bya/ /rang 'dra'i nang du lhung gyur bas/ /'dod chags nyes ba spangs nas ni/ /skal bzang ma dang rjes chags bya/ /sangs rgyas mchod</text></item>
<item><p>136a.5</p><section></section><text>phyir nga rgyal bya/ /sngags 'di nye bar brjod par bya'o/ /oM sar+b+ba ta thA ga ta a nu rA ga Na badzra swA b+hA wa At+ma ko\u0f85haM/ ting 'dzin rang don bsgom pa'o/ /'di ni dang po'i sbyor ba'o/ /de'i phyir dkyil 'khor rgyal po mchog/ /gzhan gyi don du bsgom par bya/ /ye shes sems dpa'i</text></item>
<item><p>136a.6</p><section></section><text>snying zla yi/ /yi ge maM gyi 'od zer gyis/ /sangs rgyas tshogs la gsol btab nas/ /rang gi sa bon nang gzhug bya/ /rang rig pad+ma'i khongs su ni/ /rdo rje nas ni gdon par bya/ /byang chub sems ni zhu gyur nas/ /rang gi 'od ni 'bar ba las/ /de dag gyur pa sa bon te/ /</text></item>
<item><p>136a.7</p><section></section><text>rang gi 'od zer 'bar ba las/ /de gyur rang gi sa bon dgod/ /rang gi dkyil 'khor bsgom par bya/ /rten dang brten pa rnam par gsal/ /gcig nyung nyi shu'i lha rnams so/ /de ru brtan par byas nas ni/ /rjes gnang thob bya rigs bdag las/ /cho ga bzhin du 'khor lo</text></item>
<item><p>136b.1</p><section></section><text>gdon/ /sgrub pa po yis sngags brjod pas/ /bden min sgro 'dogs las byung ba/ /zhe sdang rgyun ni dag pa yis/ /ma 'dris in+d+ra nI la'i 'od/ /phyag mtshan rdo rje sems dang mtshungs/ /rnam dag ye shes las grub pa/ /chos kyi dbyings kyi rang bzhin las/ /cung zad 'gro</text></item>
<item><p>136b.2</p><section></section><text>ba'i nyams tshul ldan/ /sangs rgyas stong ni spro byed pa/ /dmar dang gnag dang dkar po'i gzugs/ /g.yon dang dbus dang g.yas rnams so/ /badzra d+h+r-ika gis yang dag bskul/ /mi bskyod gtso bo gdon par bya/ /phyogs kyi sems can zhe sdang rigs/ /zhe sdang rdo rje'i rang</text></item>
<item><p>136b.3</p><section></section><text>bzhin byas/ /yid kyis de ltar rig byas nas/ /bsdus nas bdag la bstim par bya/ /gzugs phung kun gzhi rnam par shes/ /gti mug lus ni rnam dag pa/ /me long ye shes yang dag pa/ /'khor lo ral gri nor bu pad/ /rdo rje 'dzin chen rnam pa yi/ /zhal dang kha dog</text></item>
<item><p>136b.4</p><section></section><text>rjes su byed/ /slar yang yid kyis gdon par bya/ /dzi na dzika gis rtag pa'o/ /'gro ba'i gti mug bcom nas ni/ /ma lus de yi ngo bor byas/ /de bsdus nas ni blo ldan gyis/ /mdun du ri bong dkyil 'khor dgod/ /nga rgyal nyon mongs can yod tshor/ /phung po rnam par dag gyur</text></item>
<item><p>136b.5</p><section></section><text>pa/ /mnyam nyid ye shes yang dag ldan/ /'jam pa'i rdo rje lta bu'i zhal/ /rat+na d+h+r-ig gis rin chen dbang / /'dzam bu'i chu bo'i dang mtshungs 'od/ /bdag nyid chen pos gdon par bya/ /rin chen ral gri 'khor lo pad/ /de yis ma lus 'jig rten 'di/ /gzigs nas bdag</text></item>
<item><p>136b.6</p><section></section><text>dang mnyam par mdzod/ /yang dag bsdus nas lho phyogs char/ /de ni nyi mar dgod par bya/ /'du shes phung po dag 'dod chags/ /rnam rtog shes pa dag gyur pa/ /so sor yang dag rtog par bya/ /pad+ma ral gri nor 'khor lo/ /g.yas dang g.yon gyi zhal dag ni/ /'jam pa'i cha</text></item>
<item><p>136b.7</p><section></section><text>byad dang 'dra'o/ /snang ba mtha' yas shin tu dmar/ /A ro l-ika gis gdon bar bya/ /brjod bya rjod byed las 'das pa'i/ /chos nyid rab tu ston byed pas/ /'dod chags sems can dag byas nas/ /bzlog pa las ni yang dag byung / /'dod chags chen po la gnas pa/ /brtul</text></item>
<item><p>137a.1</p><section></section><text>zhugs can gyis yang dag bzung / /rgyab tu pad+ma nyi dkyil du/ /der byon gnas par yang dag blta/ /phrag dog la zhugs rnam par shes/ /'du byed phung po dag pa yis/ /gcig tu ljang gu mtha' yas 'od/ /ral gri 'khor lo nor bu pad/ /pradz+nyA d+h+r-ika gis</text></item>
<item><p>137a.2</p><section></section><text>don yod grags/ /bya ba nan tan bden ba'i lam/ /sems can kun don mdzad pa'o/ /nam mkha' khyab par spro bar bya/ /phrag dog gtso bo'i phrag dog la/ /zlos pas rim gyis btul nas ni/ /bya nan ye shes dang ldan par/ /'gro ba'i rang bzhin byas nas ni/ /bsdus</text></item>
<item><p>137a.3</p><section></section><text>nas byang gi phyogs su ni/ /mtsho skyes nyi ma'i dkyil 'khor du/ /slar yang bzhugs par bsgom par bya/ /rtse gcig yid kyis gsal bar bsgom/ /kun kyang dam pa'i shes rab 'khyud/ /legs brgyan rtsa ba'i phyag gnyis kyis/ /rdo rje skyil mo krung bsgom bya/ /</text></item>
<item><p>137a.4</p><section></section><text>ral pa'i thor tshugs kyis brgyan pa'o/ /sa dang snying po thabs dang ni/ /stong ba nyid sgo'i rang bzhin can/ /rtag pa'i gzugs kyis spyan ma ni/ /mo ha ra tI zhes pas gdon/ /sems can don la brtson pa dang / /snying rje stong pa nyid kyi sgo/ /rang gi nyes spong bsam gtan</text></item>
<item><p>137a.5</p><section></section><text>dang / /yang dag pa yi las dang ni/ /myur bar bde ba'i byang chub dang / /ma lus thabs ni gsum dag dang / /'gro ba ring du song ba las/ /ji lta'i stobs kyis gzhag byas nas/ /nyes dang 'jigs pas kun nyen la/ /phan phyir de ni yang dag gnas/ /bsdus nas yid</text></item>
<item><p>137a.6</p><section></section><text>kyis blta byas te/ /me ru zhi bsgrub byed ma'o/ /byams dang smon lam yang dag ldan/ /chu khams mtshan ma med pa yis/ /rnam dag lha mo mA ma kI/ /mi bskyod rang 'od dang mtshungs pa/ /dwe Sha ra tI zhes bskul nas/ /kun nas 'od zer mi mnyam dang / /tshogs ni sogs</text></item>
<item><p>137a.7</p><section></section><text>par rtsom pa dang / /sems can don la rjes 'brel dang / /sangs rgyas zhing ni rnam dag dang / /'dir ni smon lam gsum dag dang / /mi g.yo ba la nges bzhugs nas/ /byams sogs dam pa la bzhugs nas/ /'gro ba kun gyi don byas te/ /'gro ba de de 'od 'bar byas/ /</text></item>
<item><p>137b.1</p><section></section><text>bsdus nas bden bral du bkod pa/ /yang dag 'jigs pa 'joms byed ma'o/ /stobs kyi pha rol phyin dang me/ /dga' ba dang ni smon pa med/ /dag pa'i gos dkar mo gdon bya/ /'od dpag med pa'i btsun mor mtshungs/ /rA ga ra tI zhes bskul nas/ /sgeg pa'i</text></item>
<item><p>137b.2</p><section></section><text>nyams dang dam pa'i dga'/ /dga' ba la sogs yon tan dang / /rang las nyon mongs bdud sogs las/ /rnam par bzlog la dgod pa ste/ /de yis 'gro la phan par byas/ /'dir ni stobs ni rnam gsum dang / /legs pa'i blo gros la gzhag pa/ /ji ltar byas</text></item>
<item><p>137b.3</p><section></section><text>nas yang dag 'ongs/ /'od mdzes 'khrigs pa'i phreng ba can/ /rlung du rgyas pa 'phel mdzad ma/ /rnal 'byor ba yis bzhugs par bsgom/ /btang snyoms ye shes pha rol phyin/ /rlung dang rang bzhin 'od gsal ba/ /rnam dag sgrol ma gdon par bya/ /btso ma'i gser gyi</text></item>
<item><p>137b.4</p><section></section><text>'od dang ldan/ /badzra ra tI zhes sngags kyis/ /rin chen dbang gi zhal mdzes ma/ /'gro ba'i bya kun rang gi ni/ /btang snyoms yon tan sogs kyis mdzad/ /mi rtog pa dang rnam rtog dag /mnyam par rab tu rtogs pa dang / /sems can don thabs phun sum tshogs/ /lkog</text></item>
<item><p>137b.5</p><section></section><text>tu gyur pa'i rjes 'jug la/ /'gro ba thams cad nges par sbyar/ /ye shes pha rol phyin yum dang / /chos kyi sprin gyi rang bzhin gyi/ /sa la yang dag bzhugs par bya/ /de nas sna tshogs yon tan rten/ /bsgoms nas sbyor bas bsdu byas te/ /dbang ldan du ni lha mo de/ /dbang</text></item>
<item><p>137b.6</p><section></section><text>gi las ni sgrub byed bzhugs/ /thams cad rin chen cod pan mtshan/ /lang tsho sar pas 'gying bag can/ /rdo rje skyil krung rnal 'byor ldan/ /zla mdzes gdan dang de yi 'od/ /bdag 'dra'i thabs la yang dag 'khyud/ /mdzes ma dga' bar bsgom par bya/ /phyogs kyi</text></item>
<item><p>137b.7</p><section></section><text>'gro ba'i don byas nas/ /ji lta ji ltar da ltar byung / /'khor lo ut+pal dmar po pad/ /ut+pal ser po dang 'dra ba/ /phyag mtshan 'di rnams gtso bor 'gyur/ /lhag ma rang gi bdag por mtshungs/ /ser sna'i gnyen por gyur pa yis/ /spyan ma gnyis pa nyid yin te/ /sbyin</text></item>
<item><p>138a.1</p><section></section><text>pa'i pha rol phyin dag pa/ /'di ltar gzugs kyi rdo rje gdon/ /chos dang zang zing mi 'jigs grags/ /ji ltar nus pas sbyin pa la/ /ser sna'i dri ma las grol phyir/ /'gro ba ma lus dgod par bya/ /rab ni sngon song dga' ba'i sar/ /'gro ba'i dam</text></item>
<item><p>138a.2</p><section></section><text>pa bzhag nas ni/ /phyi yi dkyil 'khor gyi mtshams kyi/ /me yi mtshams su gzhag par bya/ /rnam dag tshul khrims las grub pa/ /mA ma kI dang mtshungs pa de/ /sgra rdo rje grags gdon par bya/ /ngan song gis 'jigs skrag byed pa/ /sdom dang shin tu sems can don/ /dam</text></item>
<item><p>138a.3</p><section></section><text>chos yongs su 'dzin pa dang / /'dir ni tshul khrims rnam gsum la/ /tshul khrims 'chal la zhugs pa dag/ /snod ni ji ltar gzhag par bya/ /de bzhin dri med sa la bzhag /slar ni ji ltar gshegs bltas la/ /bden bral du ni yid 'ong ma'o/ /de bzhin bzod pa rnam dag</text></item>
<item><p>138a.4</p><section></section><text>mchog /rin chen dbang phyug shes rab mtshungs/ /sems can kun la phan ldan pa/ /dri yi rdo rje yang dag gdon/ /chos la dmigs pa phun tshogs dang / /sems can sdug bsngal lhag gnas dang / /gzhan gyis gnod pa la bzod la/ /'gro ba ma lus bkod byas</text></item>
<item><p>138a.5</p><section></section><text>te/ /des ni 'od byed sa la ni/ /rtag tu brten par byed pa'o/ /rlung du mdzes pa'i gzugs can te/ /byon nas gnas par blta bar bya/ /brtson 'grus phun tshogs rnam dag pa/ /gos dkar mo dang 'dra ba gzhan/ /slar yang 'od dpag med 'dzin ma/ /ro yi rdo rje yang dag</text></item>
<item><p>138a.6</p><section></section><text>'byung / /go cha bzhi dang rab sbyor dang / /yongs su brtan par gyur pa yi/ /'dir yang brtson 'grus rnam gsum dang / /sems can 'od 'phro la 'god de/ /ye shes bdud rtsi tshim byed pas/ /'gro ba thams cad tshim par byed/ /de byon nas ni dbang ldan du/ /yang dag</text></item>
<item><p>138a.7</p><section></section><text>gnas par mkhas pas bsgom/ /bsam gtan rnam dag yang dag grub/ /don yod rang 'od rjes byed ma/ /'jig rten rnam g.yeng zhi ba'i phyir/ /reg bya rdo rje yang dag gdon/ /mthong ba'i chos la gnas pa dang / /nyes pa sel bar byed pa dang / /khyab bdag dam pa'i</text></item>
<item><p>138b.1</p><section></section><text>bsam gtan la/ /skye bo ma lus nges sbyar te/ /kun kyang sbyang dka'i sa la ni/ /brtan par yang dag sbyar byas te/ /shar gyi sgo yi byang du ni/ /byon nas yang dag gnas par bsgom/ /shes rab pha rol phyin rnam dag /rang bzhin zhi ba'i gzugs can ma/ /kun du bzang</text></item>
<item><p>138b.2</p><section></section><text>po'i rig ma 'dra/ /de nas chos dbyings rdo rje gdon/ /sbyar bya thos dang bsam pa dang / /bsgom pa la yang bye brag tu/ /gti mug mun pa'i skye bo kun/ /mngon du gyur la brtan par byas/ /shar sgo'i lho yi cha la ni/ /dam pa'i lam mchog gsal byed ma/ /mtha' yas</text></item>
<item><p>138b.3</p><section></section><text>yon tan rgya mtsho ni/ /blo dang ldan pas gnas par bsgom/ /thams cad 'di la shes byas te/ /thabs dang rgyan dang cod pan dag /'di rnams thams cad kyi yang ni/ /rtsa ba'i mtshan ma'i khyad par ni/ /mdzes pa'i me long pi wang can/ /dri yis rab gang dung dang ni/ /ye</text></item>
<item><p>138b.4</p><section></section><text>shes bdud rtsis gang ba yi/ /ro yi snod ni shin tu mdzes/ /sna tshogs kha dog gos dang ni/ /chos 'byung gi ni phyag rgya yang / /phyag ni g.yas pa nyid kyis ni/ /phyag rgya mchog ni yin phyir 'dzin/ /sku gsung thugs kyi dbye ba yis/ /rigs kyi rim pas dgod par bya/ /gang</text></item>
<item><p>138b.5</p><section></section><text>phyir 'di skad le'u ni/ /bco brgyad pa las yang gsungs pa/ /kun kyang rdzogs pa'i sangs rgyas su/ /dkyil 'khor du ni dgod pa'i phyir/ /de rnams gzhan du thos gyur pas/ /de rnams 'byin pa yig gsum 'dod/ /ma dang phung po 'jig tshogs lta/ /shes bya'i sgrib pa zad</text></item>
<item><p>138b.6</p><section></section><text>ces bya/ /dad pa'i rang bzhin yang dag gru/ /khro bo'i tshogs ni yang dag spros/ /gdul dka' 'dul la rab brtson pa/ /thams cad du ni 'jigs pa'i gzugs/ /ya mAn+ta kr-ita ces pas khro/ /gshin rje 'joms byed spro bar bya/ /rang gi yon tan la bkod nas/ /rnam mnan</text></item>
<item><p>138b.7</p><section></section><text>rim pa bsgoms pa las/ /de ni shar phyogs sgor gnas bsam/ /nyi ma'i dkyil 'khor dbus su'o/ /le lo nyon mongs bdud dang ni/ /mthar 'jigs lta ba mi mthun phyogs/ /rnam dag brtson 'grus yang dag 'byung / /sems can kun la phan don du/ /ma lus sdang ba'i tshogs dag</text></item>
<item><p>139a.1</p><section></section><text>chen po 'di la yang khyod kyis gus pa de ltar byos shig ces bya'o/ /yang na sku 'di zung la zhes bya ba ni khyod 'di'i lus su byos la 'di dang gnyis su med par byos shig ces pa ste/ de bas na 'di 'chad pa po yang lag na rdo rje yin</text></item>
<item><p>139a.2</p><section></section><text>par 'chad cing 'khor phun sum tshogs pa bstan pa'i dus su yang / zhe sdang gshin rje'i dgra dang zhes rje btsun shAkya thub pa las ltos te 'khor du bstan pa yang yin la/ phyag na rdo rje dang / /khro bo chen po 'di gnyis su med pa nyid ston pa yang yin te/ </text></item>
<item><p>139a.3</p><section></section><text>rgyud 'di'i 'chad pa po ni 'di nyid yin la/ ston pa bzang po ni bcom ldan 'das shAkya tog nyid do/ /bdud dang zhes bya ba la/ gzhan 'phrul dbang byed kyi lha nag po'i rtsa lag rnams so/ /klu dang zhes bya ba ni gang dag lha ma yin dang bdud la dga'</text></item>
<item><p>139a.4</p><section></section><text>ba'i klu'i rigs rnam pa lnga dag go/ /gnod sbyin dang zhes bya ba ni lag na rdo rje dang / gos sngon po 'dzin pa dang / gsang ba ba bdud kyi ris rnams so/ /lha rnams zhes bya ba ni rgyal chen ris bzhi la sogs pa gang dag gang bdud la mngon par</text></item>
<item><p>139a.5</p><section></section><text>dga' ba rnams so/ /de yang yang dag par rdzogs pa'i sangs rgyas kyis chos kyi 'khor lo ma bskor ba'i dus na ni/ lha la sogs pa phal cher gzhan la 'tshe ba ma btang zhing bdud kyi ris pa nyid du bgrang ba yin te/ de ltar ni gsang ba zla ba'i thig le las/ </text></item>
<item><p>139a.6</p><section></section><text>de nas bcom ldan 'das bde ba chen po kun du bzang pos dpal rdo rje 'chang bde ba chen pos brgyan pa'i dpal yang dag par ldan pa zhes bya ba'i ting nge 'dzin la snyoms par zhugs te bzhengs nas phyogs bcu'i mtha' yas 'byam klus pa'i 'jig rten gyi khams kun du</text></item>
<item><p>139a.7</p><section></section><text>gzigs nas ngo mtshar du gyur te/ kyi hud 'jig rten gyi khams 'di ni stongs so/ /de bzhin gshegs pa thams cad kyi phyag rgya chen po rnams dang bral bas gdug pa thams cad kyis 'di nye bar gtses te gnod sbyin dang / srin po thams cad dang / nang dang</text></item>
<item><p>139b.1</p><section></section><text>'tshe ba dang / gdon chen po dang / /nyon mongs pa dang / nye ba'i nyon mongs pa thams cad kyis yang dag par zos zhes dgongs pa ni zhes bya ba la sogs pa gsungs la yang de nyid las/ de nas bcom ldan 'das de bzhin gshegs pa thams cad yang</text></item>
<item><p>139b.2</p><section></section><text>'du ba mdzad nas yang nas yang bcom ldan 'das la gzigs te/ bde ba chen po shin tu dgyes pa gnyis su med la longs spyod pa'i dpal zhes bya ba'i ting nge 'dzin la snyoms par zhugs te bskul nas/ bcom ldan 'das kyi thugs kar zhugs</text></item>
<item><p>139b.3</p><section></section><text>nas/ byang chub kyi sems chen po la yang dag par thim par gyur pa na/ khams gsum 'dir dam pa'i chos ston pa dang / 'jug par byed pa dang / bstan pa la gnas par byed pa 'ga' yang med cing / sangs rgyas dang / chos dang / dge</text></item>
<item><p>139b.4</p><section></section><text>'dun 'jug bar byed pa yang med/ /khros pa dang / /gtum po dang / rngam pa chen po dang / rab tu gdug pa chen por sems pa dang / 'dod chags dang / zhe sdang dang / gti mug gi mun pas bsgribs pa dang / gtum 'khrug chen po dang / gzhan</text></item>
<item><p>139b.5</p><section></section><text>gyi srog 'phrog pa dang / gzhan gyi sems 'phrog pa dang / gzhan gyi bud med kyi mtshungs pa dang / brdzun dang phra ma dang / tshig rtsub mo la sogs pa'i nyon mongs pa dang / nye ba'i nyon mongs pas gzhal la gtses pa dang / gcig gi sha</text></item>
<item><p>139b.6</p><section></section><text>gcig gis za ba dang / thabs med pa'i las la gnas pa rnams kyis hud 'jig rten gsum po 'di brlag go zhes sngon gyi smon lam gyi stobs la gnas pa'i de bzhin gshegs ba rnams kyis gzigs so zhes gsungs te/ /de bas na sangs rgyas 'byung ba la 'jig</text></item>
<item><p>139b.7</p><section></section><text>rten dang 'jig rten las 'das pa'i bde ba ma lus pa brten pas na/ /sangs rgyas rnams ni 'byung ba bde/ /chos bstan pa bde ba yin/ /zhes tshigs su bcad do/ /da ni rab tu ma rungs pa de dag gdul ba'i thabs gzhan med pas skrag par gyis shig ces gsungs/ </text></item>
<item><p>140a.1</p><section></section><text>dkyil 'khor 'dir mi bsgom/ /lhag ma nang bdag dkyil 'khor min/ /phyag rgya bzhi yis mtshan pa dang / /rigs kyi bdag po dbang bskur min/ /shes rab thabs kyi rang bzhin min/ /gang rnams zhal gsum phyag drug min/ /gang gis gang la phyogs</text></item>
<item><p>140a.2</p><section></section><text>bcu ru/ /'gro ba'i don ni byed pa min/ /dbang bskur gyi ni rjes thogs la/ /blo dang ldan pas mchod par bya/ /tshogs gnyis po ni 'phel phyir dang / /ye shes snying po bskyed pa'i phyir/ /ye shes snying ga'i sa bon gyi/ /'od kyis thams cad kun nas bkug /de la gzugs</text></item>
<item><p>140a.3</p><section></section><text>la sogs pa'i yul/ /rang gi snying gar gzhug par bya/ /de nas zhu bar gyur bsams la/ /rdo rje'i lam nas rnam par 'byung / /lha mo'i pad+mar blta bar bya/ /de ni ba spu'i bu ga las/ /'od zer gzugs kyis de rnams dbyung / /de rnams 'od zer sgo dbyung ba/ /rgyan ni thams</text></item>
<item><p>140a.4</p><section></section><text>cad 'dzin pa rnams/ /rtog pa las ni grol 'gyur bas/ /rdzogs sangs rgyas kyi bde rgyu yis/ /sgyu ma la sogs yang dag blta/ /'jig rten lta la mkhas pa rnams/ /nam mkhar ma lus sprul byas la/ /mchod pa 'dzin pas brel ba'i phyir/ /gzugs rdo rje sogs lha mo'i tshogs/ /</text></item>
<item><p>140a.5</p><section></section><text>nam mkha' dang ni mnyam gyur pas/ /kun nas de las byung gyur pa/ /lha rdzas spos ni yid 'ong ba/ /sna tshogs phyi yi me tog sogs/ /rang gi bde bar gshegs kyang mchod/ /mchod pa'i bdag nyid mnyam son par/ /mchod pa nyid du sems kyis bsam/ /mi brtan pa ni rab zhi nyid/ /</text></item>
<item><p>140a.6</p><section></section><text>sngags 'di brjod par bya'o/ /oM sar+b+ba ta thA ga ta pU dza badzra swA b+hA wa At+ma ko\u0f85haM/ thams cad sgra brnyan dang mnyam par/ /sgra yi tshogs ni nges bsams te/ /chos rnams rang las dbyer med pas/ /'dod pa'i lha yis bstod par bya/ /mi bskyod rdo rje ye shes che/ /rdo rje dbyings</text></item>
<item><p>140a.7</p><section></section><text>ni mkhas chen po/ /rdo rje gsum mchog dkyil 'khor gsum/ /rdo rje dbyangs la phyag 'tshal bstod/ /rnam par snang mdzad dag pa che/ /rdo rje zhi ba dga' chen po/ /rang bzhin 'od gsal mchog gi mchog /ston pa rdo rje phyag 'tshal bstod/ /rin chen rgyal po rab tu zab/ /rdo rje</text></item>
<item><p>140b.1</p><section></section><text>nam mkha' dri med mkha'/ /rang bzhin dag pa gos pa med/ /rdo rje sku la phyag 'tshal bstod/ /rdo rje dpag med rgyal po che/ /mi rtog nam mkha' rdo rje 'dzin/ /'dod chags pha rol phyin pa brnyes/ /rdo rje gsung la phyag 'tshal bstod/ /don yod rdo rje rdzogs sangs</text></item>
<item><p>140b.2</p><section></section><text>rgyas/ /bsam pa thams cad rdzogs mdzad pa/ /rang bzhin dag pa nyid las byung / /rdo rje sems dpa' phyag 'tshal bstod/ /nam mkha'i phyogs gnas zla ba la/ /gnas pa'i hUM skyes bsgom bya ste/ /de ni rdo rje hUM bcas so/ /de yi 'og tu 'di bsam bya/ /dung mdog gzhu</text></item>
<item><p>140b.3</p><section></section><text>dbyibs rgyal mtshan ldan/ /yaM skyes rlung gi dkyil 'khor ro/ /de dbus raM skyes dmar po ni/ /zur gsum me yi dkyil 'khor ro/ /de steng a las byung ba yi/ /pad+ma'i snod kyi dbus su ni/ /bi mu ma ra shu dang bcas/ /go ku da ha na dang lnga'o/ /sangs rgyas sa bon bum sogs</text></item>
<item><p>140b.4</p><section></section><text>kyis/ /go rims ji bzhin byin gyis brlab/ /de ru rdo rje dbab par bya'o/ /zhu gyur 'od zer rnams kyis ni/ /de nas thams cad zhu byas te/ /me ni rab tu gsal byas so/ /yi ge oM ni de ru dgod/ /ston zla'i 'od zer phung po 'dra/ /de 'od kyis bkug sangs rgyas kyi/ /bdud rtsi ma lus</text></item>
<item><p>140b.5</p><section></section><text>nang du gzhug /blo dang ldan pas bdud rtsi bzhin/ /de ni 'od zer gyis gang lta/ /oM AHhU~M zhes bya ba yi/ /yi ge gsum gyis byin gyis brlab/ /rang gi snying zlar 'khor lo ni/ /dpa' bo'i blo yis bsgom par bya/ /bdag nyid dkyil 'khor ba rnams kyis/ /lce la rdo rje 'bar ba</text></item>
<item><p>140b.6</p><section></section><text>ste/ /yang dag hU~M hU~M nas 'bras skyes/ /rtse lnga dkar po bsgom par bya/ /rang bzhin spyi bor bsams nas ni/ /de bzhin gshegs rnams tshim par bya/ /rtog pa med pa'i sems kyis ni/ /blo dang ldan pas 'di bsam mo/ /lce yi rdo rje sbu gu yis/ /blo dang ldan pas bkug par</text></item>
<item><p>140b.7</p><section></section><text>bya/ /bdag dang dkyil 'khor pa rnams kyang / /ye shes bdud rtsi chu des tshim/ /dkyil 'khor 'byin pa sngon 'gro ba'i/ /bdud rtsi myang ba'i cho ga ni/ /'di ni dkyil 'khor rgyal mchog gi/ /ting nge 'dzin du yongs su gnas/ /rang sems dbang du bya ba'i phyir/ /thig le'i rnal 'byor</text></item>
<item><p>141a.1</p><section></section><text>la sogs bsgom/ /ji ltar rigs par bsgom bya ste/ /las kyi rgyal mchog sgrub pa la'o/ /gcig dang du ma'i ngo bo yis/ /phyi rol dngos po yod ma yin/ /de phyir de yis 'dzin pa med/ /rnam par shes kyang yod ma yin/ /de phyir 'di dag rang yid dngos/ /</text></item>
<item><p>141a.2</p><section></section><text>bag chags kyis dkrugs rmi lam bzhin/ /'gro ba ji lta ji ltar min/ /'di dag rab tu rtogs par bya/ /'di ltar spyad byas rdzogs sangs rgyas/ /ye shes snying ga'i sa bon rnams/ /spros pas 'gro ba ma lus pa/ /des ni rdzogs sangs rgyas su byas/ /slar yang yid kyis bkug</text></item>
<item><p>141a.3</p><section></section><text>nas ni/ /rang gi snying gar gzhug par bya/ /tsa na ka gnas dbang gyur lta/ /rang sngags thig le'i gzugs can no/ /de yi nang song blta bar bya/ /bdag nyid lha yi dkyil 'khor ni/ /ye shes sems dpa'i de 'od kyis/ /thugs la sogs pa sad par bya/ /slar yang de yis</text></item>
<item><p>141a.4</p><section></section><text>thams cad ni/ /bar med rab tu gsal bar ro/ /ba spu'i khung bu las song ba/ /'od kyis sna tshogs kyang gsal lo/ /slar yang de nyid du bsams te/ /rab zhugs gsal ba'i gzugs su lta/ /rnal 'byor de ltar sems rtse gcig /de ni ye shes bdud rtsi 'bab/ /'di</text></item>
<item><p>141a.5</p><section></section><text>ni thig le'i rnal 'byor ro/ /sngar bzhin 'od zer gyis bskul bas/ /sangs rgyas tshogs ni yang dag gzhug /rang gi sa bon rtag las grub/ /zhu bar gyur ces bsam par bya/ /rang rig gsang ba'i sna rtse la/ /nas tsam gyi ni tshad dag ni/ /ral gri rang sa bon skyes lta/ /</text></item>
<item><p>141a.6</p><section></section><text>de dbus yungs kar dang mnyam pa'i/ /ye shes lnga yi rang bzhin phyir/ /kha dog lnga ldan bsgom par bya/ /ji skad brjod pa de'i dbus su/ /dkyil 'khor rdzogs par bsgom par bya/ /dang po smig rgyu 'dra ba ste/ /du ba lta bu gnyis pa yin/ /mkha' snang lta bu gsum pa</text></item>
<item><p>141a.7</p><section></section><text>yin/ /mar me ltar 'bar bzhi pa yin/ /sprin med nam mkha' lta bur ni/ /rtag tu snang ba lnga pa yin/ /'di ltar mtshan ma lnga rnams ni/ /sems kyis rab tu brtan gyur par/ /rnal 'byor pa yis shes par bya/ /'gro ba'i don ni rab sgrub phyir/ /sprul pa yi ni dbang gyur</text></item>
<item><p>141b.1</p><section></section><text>par/ /phan sems snying rje'i bsam pa yis/ /gzung ba la sogs ma myong bas/ /bdag nyid rig la bstan nas ni/ /sangs rgyas spro bar bya ba ste/ /mtshan ma'am 'od zer las sprul pas/ /'di ni phra mo'i rnal 'byor ro/ /sku gsung ye shes thugs rnams ni/ /bdag nyid bsgom</text></item>
<item><p>141b.2</p><section></section><text>la rab brtson pa/ /rang mtshan lte bar gnas gyur pa/ /ji lta ji ltar rang bstan la/ /oM AHmaM hUM zhes gsal bar/ /blta bya der gnas blo yis ni/ /sngags kyi bzlas pa'i cho ga bya/ /'dir ni kha cig yang dag gnas/ /rlung dang chu dang dbang chen dang / /me yi dkyil 'khor</text></item>
<item><p>141b.3</p><section></section><text>dbus dag tu/ /sku sogs sa bon gzhan dag ni/ /gzhung lugs smra bas brjod pa'o/ /de rjes rang gi ting 'dzin gnas/ /mkhas pas rang sngags dbye ba med/ /ring min thung ba ma yin no/ /sngags ni 'di ltar gdon par bya/ /srog gi rlung gis khyab par bya/ /oM la sogs</text></item>
<item><p>141b.4</p><section></section><text>pa'i sa bon gyi/ /sku la sogs pa spro par bya/ /thams cad thugs sogs byin rlabs bzhin/ /de rnams gzugs rdo rje sogs kyis/ /der gnas mchod pa byas nas ni/ /blta bya bde mchog thob pa yis/ /rtsol ba'i rlung gis bkug nas ni/ /rang rang sa bon du gzhug bya/ /rim</text></item>
<item><p>141b.5</p><section></section><text>pa 'di ltar bya ba ni/ /so sor rim ni gsum spro ba/ /brjod pas ma lus spro bar bya/ /sngags kyi blo ni bsdus byas te/ /ye shes sa bon ye shes la/ /kun nam rtag tu spro bar bya/ /'dir ni rnal 'byor kha cig gis/ /thig le phra mor yang dag ldan/ /chung ngu sogs dbye sbyor ba</text></item>
<item><p>141b.6</p><section></section><text>yis/ /dang por ma skyes rang bzhin du/ /sku la sogs pa rnam par brtag /rang gi sa bon byang chub brtag /bsam gtan bzlas pa'i cho gas gnas/ /'di ni bzlas pa'i cho ga'o/ /zhum pa'i sems dang le lo dang / /rgod pa la ni lhag mthong bya/ /'di ltar zhum pas gzung</text></item>
<item><p>141b.7</p><section></section><text>gyur nas/ /lha mo'i glu yis bskul ba ste/ /rgod pa thig le'i sbyor sogs kyis/ /de nyid bsgom pas zhi bar bya/ /dngos po rnam par dpyad pa yis/ /stong pa nyid ni yid la bya/ /bsgom pas bskyod pas ngal gyur na/ /de rnams zhi bar bya nyid la/ /'di ltar tshim pa'i cho ga</text></item>
<item><p>142a.1</p><section></section><text>bya/ /nyams stobs 'phel bar bya ba'i phyir/ /spyi bor mtho gang gis spags par/ /bdud rtsi dkyil 'khor bdud rtsir bcas/ /oM yig dkar po dang ldan lta/ /bdud rtsi 'dzag pa'i 'od dang bcas/ /de nas bdud rtsi'i rang bzhin rgyun/ /rtag tu 'dzag</text></item>
<item><p>142a.2</p><section></section><text>par byed pa ni/ /srog rtsol 'od kyis bkug bya ste/ /blo ldan gyis sku sogs la dbab/ /'di ni tshim byed cho ga'o/ /'di ltar thang cig ngal bso ste/ /bde zhen gyis ni ma dkrugs par/ /thig le la sogs sngon 'gro ba'i/ /ma zhen pa yis sngags bzlas bya/ /gang tshe 'gro bar 'dod pa</text></item>
<item><p>142a.3</p><section></section><text>dang / /bsgom pa gtong bar 'dod pa yis/ /de tshe mchod bstod bdud rtsi myang / /cho ga bzhin du byas nas ni/ /sku gsung thugs kyi rdo rje rnams/ /mtshan ma'i sa bon la bsdus bya/ /sprul pa'i dkyil 'khor thams cad ni/ /cho ga bzhin du rim gyis so/ /gdod nas ma skyes bsgom bya ste/ /</text></item>
<item><p>142a.4</p><section></section><text>sku gsung thugs kyi bdag nyid do/ /nam mkha' bzhin du ma gos pa/ /gnyis med ye shes rang bzhin no/ /'di ni las kyi rgyal mchog gi/ /ting nge 'dzin du yongs su bsgrags/ /slar yang smon lam gdab bya ste/ /sems can don ni nyer 'phel phyir/ /bdag gis bsod nams gang bsags dang / /'jam pa'i rdo rje bsten pa</text></item>
<item><p>142a.5</p><section></section><text>yis/ /'jam pa'i rdo rjer bdag gyur nas/ /sems can sdug bsngal sgrol gyur cig /sems can don thabs phun sum tshogs/ /rnam par rgyal bas legs grub shog /sems can 'khor ba ji srid du/ /de srid 'gro la phan byed shog /chos dang longs spyod sprul pa yis/ /sku gsum</text></item>
<item><p>142a.6</p><section></section><text>rnam par gnas pa dang / /bdag la 'gro ba re ba dang / /'dod pa bdag la sgrub par shog /'jig rten khams ni thams cad na/ /skad cig gis ni thams cad du/ /gdul ba'i thabs ni rig pa yis/ /snod dang snod min bskang bar bya/ /gdul bya ma yin kha cig ni/ /khams</text></item>
<item><p>142a.7</p><section></section><text>gsum dag tu byung gyur na/ /thams cad byang chub lam la ni/ /de rnams bdag gis gzung bar bgyi/ /'di ni smon lam mo/ /lhag pa'i lha yi sbyor ba yis/ /ting nge 'dzin las langs nas ni/ /rnal 'byor yid ni chags med pas/ /snang ba'i go 'phang la gnas te/ /thams cad rang gi lha</text></item>
<item><p>142b.1</p><section></section><text>gzugs sam/ /rang gi rigs kyi rjes rim mam/ /gzugs sogs rdo rje'i ngo bo'am/ /rang rang dag par rnam par gnas/ /gnyis med ye shes rang bzhin gyis/ /rdo rje 'chang chen bdag nyid rnams/ /ji ltar thob pa'i yul rnams ni/ /dog pa med pa nye bar spyad/ /'di</text></item>
<item><p>142b.2</p><section></section><text>ni mtha' yas mchod mchog tu/ /sangs rgyas rnams kyis yang dag gsungs/ /rtag tu bar med sbyor bas na/ /byang chub 'bras bu ster bar byed/ /zas la sbyor na sngar bzhin du/ /bdud rtsi myang ba'i cho gas brten/ /'di ni phyi yi sbyin sreg gam/ /gzhan nyid kyis kyang bsgre bar</text></item>
<item><p>142b.3</p><section></section><text>bya/ /yid kyis bsam pa tsam gyis kyang / /legs par brten pas de bzhin spyod/ /phung po'i bud shing bsregs pa yis/ /ye shes me ru bla na med/ /bdag nyid mchod pa nyid ni bya/ /gzhan nam rang gi lhag pa'i lha/ /rtag tu 'dod pa'i yon tan gyis/ /dam tshig 'di ni bde gshegs</text></item>
<item><p>142b.4</p><section></section><text>bzhed/ /sdom la gnas pas ji ltar rnyed/ /bdag nyid dam tshig ma nyams pas/ /rnyed pas nyin mo'am mtshan mo ru/ /legs par spros pas yang dag spyad/ /gang gis sems can mnyam med don/ /sangs rgyas mchod pa mchog yin te/ /gang yang lus la sogs pa'i</text></item>
<item><p>142b.5</p><section></section><text>las/ /snying rje'i bsam pas rgyal ba ste/ /sngags dang phyag rgya'i bdag nyid kyis/ /de kun de yir 'gyur ba ste/ /lhag pa'i lha yi sbyor bdag nyid/ /gang nyid thams cad du bya ste/ /'di'am gzhan du sman pa'am/ /pha yis bu la bslab ched du/ /'bras bu med la</text></item>
<item><p>142b.6</p><section></section><text>phan bsams pas/ /las kyi gnod pa rtsom par byed/ /shes rab thabs kyi cho ga dang / /dngos kun bdag nyid rig pa yis/ /nam mkha' dang ni mnyam pa'i sems/ /gnyis med rnal 'byor min zhes 'gyur/ /don yod grub pa'i sbyor ldan pas/ /de yi 'khor lo'i</text></item>
<item><p>142b.7</p><section></section><text>dbus gnas te/ /ji ltar tshul bzhin dbang bskur ba/ /dam tshig nyams pa blang bar bya/ /rang gi ye shes thugs zla ru/ /khams skyes sna tshogs rdo rjer gnas/ /zla bar khaM yig bcas bsams nas/ /'od zer gyis ni rgyal ba bskul/ /slar yang 'di ni khyad par te/ /dbang</text></item>
<item><p>143a.1</p><section></section><text>bskur sngon du song ba yis/ /bla ma brnyas la sogs nyes pa/ /bshags dang sbyin dang mchod ston no/ /sngar gyi dbang bskur bzhin du khrus/ /rang gi 'khor lo'i bdag sbyor ldan/ /thun mtshams gsum du bsgom bya ste/ /las dang po yis mnyam mar</text></item>
<item><p>143a.2</p><section></section><text>bya/ /rang gis sprul pa'i dkyil 'khor ni/ /sngar bzhin du ni nyer bsdus te/ /ye shes 'khor lor mnyam son pas/ /shes rab snying rjer ldan pas nyal/ /nang par nyal bas ldang ba na/ /lha mo'i glu yis bskul ba ste/ /sngar bzhin bsgom pa sngon 'gro bas/ /rtag tu sngags</text></item>
<item><p>143a.3</p><section></section><text>kyi bzlas pa brtsam/ /nye ba'i sgrub pa nas brtsams te/ /ye shes cung zad thob bdag po/ /sngags kyi tshul khrims brtul zhugs ldan/ /dang po'i las dang 'dra bar bsgom/ /spro ba dang ni bsdu bar ldan/ /slar yang yang dag ye shes so/ /skad cig gis ni ye shes rdzogs/ /</text></item>
<item><p>143a.4</p><section></section><text>mtshan min rnal 'byor yang dag bsten/ /so sor dkyil 'khor la gnas pa/ /rtag tu snang bas phan pa bsgom/ /'khor lo bdag nyid gzugs kyis ni/ /mtshan ma gnyis ni thob gyur pa/ /dang po'i las can 'dir shes bya/ /de nas re re 'phel ba ni/ /lhag ma'i rnal 'byor</text></item>
<item><p>143a.5</p><section></section><text>par shes bya/ /ting 'dzin gsum ni yongs rdzogs pa/ /snga ma bzhin du las dang po'i/ /'byin pa'i dkyil 'khor sngon song ba/ /lhag ma'i mtshams la bsgom pa yi/ /ye shes dkyil 'khor 'byin pa dang / /slar yang sprul pa'i dkyil 'khor sdud pa/ /gang tshe nyal bar 'dod gyur</text></item>
<item><p>143a.6</p><section></section><text>zhes/ /rnal 'byor ba ni gzhan dag smra/ /rdul tshon dkyil 'khor bri ba'am/ /yid kyis sprul par bya ba yang / /sku gsung thugs ni legs mchod pa/ /cho ga bzhin du der mchod nas/ /rang 'dod lha yi rnal 'byor gyis/ /'khor lo'i dbus su yang dag gnas/ /'dod pa'i</text></item>
<item><p>143a.7</p><section></section><text>dngos po bsgrub par bya/ /de yi rgyu la sems brtan pas/ /sngar gsungs bdud rtsi 'khyil pa spro ba'i khro bo'i 'od zer nam mkhar 'bar/ /'khor lo'i bdag po shes bya cho ga yis ni rang nyid de yi rnal 'byor ldan/ /nges par chos kyi rang bzhin 'od gsal mchog nyid ces pa nyid du rig</text></item>
<item><p>143b.1</p><section></section><text>par bya/ /log 'dren bgegs ni sun phyung bcom ldan 'das kyis bdag nyid dbang ni bskur bar bya/ /mi bskyod pas dben slar yang gal te sangs rgyas de yi bdag por 'gyur/ /'khor lo'i bdag po de yi gnas zhugs dbus kyi lte ba'i cha la ldan/ /de ni bcom ldan mi bskyod ces su</text></item>
<item><p>143b.2</p><section></section><text>gsal bar gzhan gyis gzhung dag smra byed kyang / /gsang bar yang ni 'khor lo'i bdag po gsang ba de yang 'gyur zhes 'dir smra mi rigs min/ /'dir ni dag pa'i blo can rnams kyis me long la sogs gzugs la sogs pa dag par brjod/ /rnam par shes pa de yi bdag por gyur</text></item>
<item><p>143b.3</p><section></section><text>bas dbus kyi gdan la rig par 'dod/ /spyir btang las gzhan 'dir ni gzhan dag ni/ /nyams myong gcig pa nyid de de kho nas/ /sangs rgyas sangs rgyas ma yin nyid du mnyam/ /sangs rgyas sangs rgyas min par ji ltar rten/ /zhi dang 'khrul pa'i dri ma'i rnyog pas gos pa'i</text></item>
<item><p>143b.4</p><section></section><text>yid ni dag pas dkar ba'i gzugs/ /sems can bsam pa yongs su rdzogs par byed pa'i yid kyis rgyas pa ser ba'i 'od/ /dmar po 'dod chags rnam dag kun gyi dbang gis cho ga la ni sbyor gyur pa/ /bya ba nan tan zhes bya'i ngo bor gyur pas bai DUr+ya yi kha dog 'bar/ /zhe</text></item>
<item><p>143b.5</p><section></section><text>sdang nyon mongs rnam dag kyang ni shin tu sdang ba rnams la gnag pa'i 'od/ /me long la sogs mi 'dod pas na ji ltar yang 'dir zhe sdang dag /rdo rje can gyis me long sogs su gyur pa sngon po'i gzugs su gang gis yin/ /ci'i phyir dbus su zhe sdang rnam dag grub sku dkar</text></item>
<item><p>143b.6</p><section></section><text>po la sogs mdzes par 'gyur/ /ji ltar spyir btang la yang 'di ni nang 'dus rang gi bdag dang mi bskyod gnyis/ /de'i phyir bde bar gshegs par gcig gyur gzhan min de yi gzugs mi bsten/ /'di ltar gzhan du 'gal ba spang ba'i blo rnams ji ltar yang dag gsungs/ /</text></item>
<item><p>143b.7</p><section></section><text>tha dad ye shes kyis byas gyur pas ji ltar sgrol ma la sogs gnyis su rtogs/ /ye shes lnga yi bdag nyid rnams ni 'di rnams nges par ye shes so so ste/ /lhag par grags pa gang gis gang du myur ba ye shes de'i dag pa/ /ye shes kyis 'gyur kha dog gnas pa rtog</text></item>
<item><p>144a.1</p><section></section><text>pas gal te kha dog yin gyur na/ /dkyil 'khor bdag po 'jam dpal gsal ba nyid du nges par bdag po nyid du 'gyur/ /rdo rje can gyi lugs ni gal te 'ga' zhig yod na bde gshegs gnas la brten/ /rang rigs dbang phyug dang ni rgyal ba'i sras</text></item>
<item><p>144a.2</p><section></section><text>po 'khor lo'i bdag por gnas par bya/ /sangs rgyas sangs rgyas ma yin bdag nyid ngor mtshon gang zhig gsang ba'i 'khor dbang phyug /mi bskyod nges par bdag por gyur na rnam par snang mdzad la sogs gnyis su 'gyur/ /dpal ldan ye shes zhabs kyi lam zhugs</text></item>
<item><p>144a.3</p><section></section><text>bla ma rjes bsten pas/ /bdag gis man ngag khyad par gang zhig cung zad thob gyur pa/ /'di ni de yi dran pa nyams par ma gyur zhes phyir dang / /de phyir 'di ni yang dag spel ba bdag mnyam blo la phan phyir ro/ /legs par bsdu byas bde ba'i sgrub thabs byang chub lam thob</text></item>
<item><p>144a.4</p><section></section><text>pa/ /'dir ni bdag gis gang zhig mnyam pa med pa'i bsod nams grangs/ /dpal ldan gsang ba 'dus pa'i cho ga nyid kyis skyon spangs pa/ /de yis byang chub mchog gi go 'phang skye bos thob par shog /rgyal dang rgyal ba'i sras kyis gdul bya ma yin spangs gyur pa/ /</text></item>
<item><p>144a.5</p><section></section><text>bsam gyis mi khyab rnams la phyogs bcur gnas pa'i sems can rnams/ /de yis byang chub sgrub pa'i ched du rgyal bas byin zhes pas/ /dga' ba'i sgrub thabs zhes grags 'di ni bdag gis bkod/ /dga' ba'i sgrub pa'i thabs slob dpon chen po rgyal bas byin pas</text></item>
<item><p>144a.6</p><section></section><text>mdzad pa rdzogs so// //paN+Di ta pad+ma ka ra wa rma dang / lo tsA ba rin chen bzang po'i 'gyur//[ ]@##/ /rgya gar skad du/ shrI a k+Sho b+h+ya badzra sA d+ha naM/ bod skad du/ dpal mi bskyod rdo rje'i sgrub pa'i thabs/ bcom ldan 'das dpal rdo rje sems dpa' la</text></item>
<item><p>144a.7</p><section></section><text>phyag 'tshal lo/ /khyab bdag sgrib pa kun las grol/ /ye shes lnga yi bdag nyid can/ /rang snang rig pa'i yan lag 'dus/ /mi bskyod bla ma yang btud nas/ /dka' bas thob dang 'khrul 'jigs pas/ /ye shes zhal snga'i rjes 'brangs nas/ /rin chen rdo rjes rnam</text></item>
<item><p>144b.1</p><section></section><text>gsal ba'i/ /de yi sgrub thabs bri bar bya/ /de la sngags pa snying rje chen po'i rgyus byang chub tu sems bskyed pa/ sbyin pa la sogs pa'i yon tan gyis rnam par brgyan pa/ thabs dang shes rab gnyis su med pa'i thab mo'i tshul la lhag par mos pa dang / dpal gsang ba</text></item>
<item><p>144b.2</p><section></section><text>'dus pa'i dkyil 'khor du chu dang / cod pan dang / /rdo rje dang / bdag po dang / ming dang / bum pa dang / gsang ba dang / shes rab ye shes kyi dbang bskur ba dang / brtul zhugs dang / lung bstan pa dang / dbugs dbyung ba dang / rjes su gnang ba cho ga bzhin du thob pas/ </text></item>
<item><p>144b.3</p><section></section><text>ri bo la sogs pa yid dang rjes su mthun pa 'ga' zhig tu/ zla ba dang / nyi ma dang / chu dang / sman dang / dri zhes bya bas dkyil 'khor gru bzhi par byugs la/ me tog dri zhim po sna tshogs pa'i sil ma gtor bar bya'o/ /de dag med na ni thams cad yid kyis byas nas/ der stan bde ba</text></item>
<item><p>144b.4</p><section></section><text>la rdo rje skyil mo krung gis 'jug ste/ rnam par thar pa'i sgo gsum rnam par dag cing byams pa la sogs pa bsgom pa sngon du song ba dang / rang gi snying ga'i nyi ma'i dkyil 'khor la yi ge hU~M sngon po mgo gyen du bltas pa bsams la/ nam mkha'i ngos su rang gi 'dod pa'i lha'i</text></item>
<item><p>144b.5</p><section></section><text>dkyil 'khor gyi 'khor lo dang / de dang tha mi dad pa'i gzugs can gyi bla ma rnams kyis kyang til gyi gang bu ltar bar mtshams med par yongs su gang bar dmigs shing bsams la hU~M de las gzugs dang / sgra dang / dri dang / ro dang / reg bya rdo rje rnams dang / rin po che</text></item>
<item><p>144b.6</p><section></section><text>sna bdun dang / rgyal mtshan dang / lha bshos la sogs pa phyi'i mchod pa sna tshogs pa thams cad kyang rnam par spro bar bya'o/ /spyan ma la sogs pa'i rig ma rnams dang / chos kyi dbyings rdo rje yang la la'i gzhung gis 'byin par byed de/ de bzhin gshegs pa de dag thams</text></item>
<item><p>144b.7</p><section></section><text>cad yang dag par mchod cing bdag nyid kyang de bzhin gshegs pa re re'i spyan sngar 'dug ste/ gus pas btud nas phyag byas te/ thal mo sbyar te pus mo'i lha nga sa la btsugs te gnas par bsam par bya'o/ /de'i 'og tu mchod pa dang / mchod par byed pa dang / mchod pa ste</text></item>
<item><p>145a.1</p><section></section><text>gsum char yang rmi lam gyi nang gi rmi lam ltar brdzun zhing / /so so rang gis rig pa'i bdag nyid can du lhag par mos par bya'o/ /de bzhin du bshags par bya ba dang / bshags par byed pa dang / bshags pa dang / gang rnams kyi mdun du bshags</text></item>
<item><p>145a.2</p><section></section><text>par bya ba dang / rjes su yi rang bar bya ba dang / rjes su yi rang bar byed pa dang / rjes su yi rang ba dang / bsngo bar bya ba dang / sngo par byed pa dang / bsngo ba dang / gang du bsngo bar bya ba dang / gsol bar bya ba dang / gsol ba po dang / gsol ba ste/ gsum char yang snga ma</text></item>
<item><p>145a.3</p><section></section><text>bzhin du bsams la/ sdig pa bshags pa la sogs pa 'di ltar bya'o/ /gang zhig thog med ces bya ba la sogs pa dang / kun 'dod dbugs 'byin sogs mdzad pa'i/ /sangs rgyas kun la bdag la bskul ba/ /bstan pa nam mkha'i mtha' mnyam pas/ /'jig rten kun</text></item>
<item><p>145a.4</p><section></section><text>sdig med snang mdzod/ /ces bya ba dang / yid kyi rol pa zhes bya ba la sogs pa gsum la skyabs su 'gro ba nas/ yang dag nyid du da ni gnas par bgyi/ /zhes bya ba'i bar gyis bya'o/ /de nas srid pa gsum du gtogs pa'i sems can gyi khams ma lus pa rnams</text></item>
<item><p>145a.5</p><section></section><text>'jig tshogs la sogs pa'i lta bar bshad pa rnams dang / skye ba la sogs pa'i sdug bsngal rnams kyis gzir par gyur pa la dmigs la/ kye ma'o sems can 'di dag ni 'dod chags la sogs chu srin gyi tshogs kyis kun du dkrugs pa/ bdag dang bdag gi rnam</text></item>
<item><p>145a.6</p><section></section><text>par rtog pa shin tu zab pa'i chu dang ldan pa'i 'khor ba'i rgya mtsho chen por thabs dang shes rab bla na med pa'i de kho na nyid kyi gru rnam par zhig pa/ las dang nyon mongs pa'i dba' rlabs rnams kyis skyed pa la sogs pa'i sdug bsngal rnams su phan tshun rnam par g.yengs pa/ skyabs</text></item>
<item><p>145a.7</p><section></section><text>med par gyur pas yongs su nyon mongs pa de rnams la/ bdag dpal mi bskyod rdo rjer gyur nas de dag sdug bsngal chen po dang sdug bsngal gyi rgyur gyur pa'i 'khor ba'i rgya mtsho 'di las bton nas thabs dang shes rab kyi ting nge 'dzin gyi mthus blangs te/ mchog tu bde ba dam pa rgya che</text></item>
<item><p>145b.1</p><section></section><text>ba'i rang bzhin can gyi bla na med pa yang dag par rdzogs pa'i byang chub kyi rin po che'i gling du gzhag par bya'o zhes de rnams la snying rje chen po bskyed nas 'jug pa'i mtshan nyid can gyi don dam pa'i byang chub kyi sems bsgom par bya'o/ /de yang gzung ba dang 'dzin pa'i ngo bo nyid dang bral bas</text></item>
<item><p>145b.2</p><section></section><text>stong pa nyid yin la/ de lta bu ni shes pa gzhan mi bskyed pas de bzhin du mtshan ma med pa yin no/ /shes pa tsam las tha dad pa'i khams gsum pa ni shin tu yang med pas na rtog pa med pa nyid du nges par brtags na gang du yang smon par mi byed pas de'i phyir rgyu ba dang mi rgyu ba'i dngos po</text></item>
<item><p>145b.3</p><section></section><text>ma lus pa ni smon pa med pa yin no/ /de ltar rnam par thar pa'i sgo gsum gyi ngo bo nyid kyi rang gi sems so so rang gis rig pa bems po ma yin pa bsams la/ 'og nas bshad pa'i sngags kyi don la lhag par mos pas byin gyis brlab par bya'o/ /oM shU n+ya tA dz+nyA na badzra swA b+hA wA</text></item>
<item><p>145b.4</p><section></section><text>At+ma ko\u0f85haM/ de nas sems de nyid nyi ma'i dkyil 'khor de'i steng du yi ge hUM sngon po las rdo rje de'i lte bar nyi ma la gnas pa'i hUM gis mtshan par bsams la de las rdo rje rnams kun du spros te/ sa yang rdo rje'i rang bzhin du rnam par bsgom mo/ /de nas srung ba'i 'khor lo'i phyi rol du raM las</text></item>
<item><p>145b.5</p><section></section><text>byung ba'i me'i dkyil 'khor gru gsum dmar po gsal bar dri ma med pas rang 'dod pa'i phyogs bcings la/ de'i nang du yi ge laM ser po las byung ba'i rdo rje rtse gsum pas phyi'i mtshams bzhir mtshan pa'i dbang chen gyi dkyil 'khor gyis mtshams bcings te/ hUM las byung ba'i khro bo'i rdo rje</text></item>
<item><p>145b.6</p><section></section><text>bskal pa'i me ltar 'bar bar snang bas mtshams kyi nang du rab byas nas/ baM las byung ba chu'i dkyil 'khor dkar po rab tu 'bar ba'i me ltar snang bas ra ba'i steng du rdo rje'i dra ba bsgom par bya'o/ /de'i 'og tu ra ba dang dra ba'i dbus su rdo rje'i rang bzhin gyi sa gzhir skad cig gis 'khor</text></item>
<item><p>145b.7</p><section></section><text>bar byed pa'i 'khor lo rtsibs bcu pa mdog ser po/ /'phags pa shes rab kyi pha rol tu phyin pa stong phrag brgya pa la sogs pa shin tu rgyas pa'i mdo las gsungs pa'i sdug bsngal dang / kun 'byung ba dang / 'gog pa dang / lam dang / zad pa dang / mi skye ba dang / chos dang / </text></item>
<item><p>146a.1</p><section></section><text>rjes su rtog pa dang / yongs su byang ba shes pa zhes bya ba ste/ kun rdzob dang / pha rol gyi sems shes zhes bya ba ste/ shes pa bcu'i ngo bo khro bo bcu'o/ /yang na re re zhing ye shes bcu'i bdag nyid can du bya ba ste/ me long lta bu la sogs pa'i ye shes lnga po dang / </text></item>
<item><p>146a.2</p><section></section><text>rnam par byang ba'i phung po lnga ni de'i rgyur gyur pa yin pas na ye shes lnga yin zhes bya ba ni gzhung gzhan yin no/ /man ngag ji lta ba bzhin du/ phyogs dang mtshams dang / steng dang 'og gi rtsibs bcu po rnams dang / 'khor lo'i lte ba la bshad ma thag pa'i shes bcu rnam par dag pa'i ngo</text></item>
<item><p>146a.3</p><section></section><text>bo'i sgra ji bzhin pa'i ye shes kyi rang bzhin rdo rje hUM mdzad dam gzhan yang gtsug tor dang rnam par snang mdzad la sogs pa bgegs rab tu 'joms par byed pa rnams ji lta ba bzhin du bsam par bya'o/ /de la khro bo rnams kyi phyogs dang sku mdog gi nges pa ni 'di yin te/ shar phyogs</text></item>
<item><p>146a.4</p><section></section><text>kyi rtsibs la khro bo gshin rje'i gshed po sku mdog sngon po zhal gsum pa zhal g.yas dang g.yon gnyis dkar ba dang / dmar ba/ thams cad kyi phyag dang po gnyis kyis rang dang 'dra ba'i rig ma la yang dag par 'khyud pa ni nges pa yin la/ phyag lhag ma rnams na tho ba dang / ral gri</text></item>
<item><p>146a.5</p><section></section><text>dang / nor bu dang / pad+ma rim bzhin bsnams par mdzad pa'o/ /lhor shes rab mthar byed sku mdog dkar po/ zhal g.yas dang g.yon sngon po dang dmar po/ /dbyig pa dang / ral gri dang / nor bu dang / pad+ma bsnams pa'o/ /nub tu pad+ma mthar byed sku mdog dmar po/ zhal</text></item>
<item><p>146a.6</p><section></section><text>g.yas dang g.yon sngon po dang dkar po dang / pad+ma dang ral gri dang / nor bu dang 'khor lo bsnams pa'o/ /byang du bgegs mthar byed gshin rje gshed dang 'dra ba las/ khro bo'i rdo rje dang / ral gri dang / nor bu dang / pad+ma bsnams pa'o/ /shar lhor 'dod pa'i rgyal po khro bo sgeg pa</text></item>
<item><p>146a.7</p><section></section><text>sku mdog sngo ba/ zhal g.yas dang g.yon dkar ba dang dmar ba/ lcags kyu dang / ral gri dang / nor bu dang / pad+ma bsnams pa'o/ /lho nub tu dbyig sngon sku mdog sngo ba/ zhal g.yas dang g.yon dkar ba dang dmar ba/ dbyig pa dang / ral gri dang / nor bu dang / pad+ma</text></item>
<item><p>146b.1</p><section></section><text>bsnams pa'o/ /nub byang du stobs po che gshin rje gshed dang 'dra ba rtsi gsum dang / ral gri dang / nor bu dang / pad+ma bsnams pa'o/ /'di dag pas 'dod pa'i rgyal po ma gtogs pa gshin rje gshed nas stobs po che'i bar ni gzugs mi sdug pa/ smin bsdus dbus skra gyen</text></item>
<item><p>146b.2</p><section></section><text>'bar ba/ /ag tshom smin ma spyan dmar ser/ /zhal gdangs pa dang ljags bskyod pa/ /mche gtsigs ha ha zhes bzhad pa/ /gdug pa'i sbrul gyis sku brgyan pa/ /mi'u thung gsus pa 'phyang ba'o/ /byang shar du mi g.yo ba ni 'dod pa'i rgyal po lta bu ral gri dang / rdo rje dang / nor bu</text></item>
<item><p>146b.3</p><section></section><text>dang / pad+ma bsnams pa mi g.yo ba'o/ /steng du gtsug tor 'khor los sgyur ba sku mdog ser po zhal g.yas dang g.yon sngon po dang dkar po ste/ 'khor lo ser po dang / ral gri dang / nor bu dang / pad+ma bsnams pa'o/ /'khor lo 'bar bas rab tu bskor ba'o/ /'og tu ni gnod</text></item>
<item><p>146b.4</p><section></section><text>mdzes 'dod pa'i rgyal po dang 'dra ba las rdo rje dang / ral gri dang / nor bu dang / pad+ma bsnams pa'o/ /'khor lo'i lte ba la ni hUM mdzad gnod mdzes dang 'dra ba las rdo rje dang / ral gri dang / lcags kyu dang / zhags pa bsnams pa'o/ /g.yon dang g.yas logs su dbang</text></item>
<item><p>146b.5</p><section></section><text>phyug chen po chung ma dang bcas pa gan rkyal du 'dug pa la/ rna ba g.yon pa'i steng dang / nu ma gnyis pa rim bzhin du g.yon brkyang bas mnan te bzhugs pa'o/ /'di dag las 'dod pa'i rgyal po la sogs pa nas rdo rje'i hUM mdzad kyi bar ni khro bo sgeg pa mche ba cung zad gtsigs pa/ </text></item>
<item><p>146b.6</p><section></section><text>ag tshom med pa rin po che'i cod pan dang rin po che'i rgyan mnga' ba'o/ /gshin rje'i gshed la sogs pa nas rdo rje hUM mdzad kyi bar ni sna tshogs pad+ma dang nyi ma'i gdan la g.yon brkyang bas gnas pa dang nyi ma'i 'od kyi dkyil 'khor mnga'o/ /de nas srung ba'i 'khor lo'i dbus</text></item>
<item><p>146b.7</p><section></section><text>na gnas pa'i rdo rje hUM mdzad dam/ rang gi 'dod pa'i lha gang yang rung ba yongs su gyur pa las chos 'byung ba'i phyag rgya gyen du bltas te gnas pa/ sku dang gsung dang thugs rnam par dag pa'i gru gsum pa/ nang na nam mkha'i rang bzhin yod na/ dbus na pad+ma dang sna tshogs rdo rje</text></item>
<item><p>147a.1</p><section></section><text>gnas pa bsgom par bya'o/ /chos 'byung ba'i nang der sna tshogs rdo rje'i lte ba la zla ba'i dkyil 'khor la gnas pa'i b+hUM yongs su gyur ba las 'khor lo rtsibs bcu gnyis pa ma rig pa la sogs pa rten cing 'brel bar 'gyur ba yan lag bcu gnyis rnam par</text></item>
<item><p>147a.2</p><section></section><text>dag pa'i ngo bo nyid bsgom par bya'o/ /de'i lte ba la zla ba'i dkyil 'khor la hUM nyid bsams la de bzhin gshegs pa rnams spros pa sngon du 'gro bas yi ge b+hUM dang 'khor lo de yongs su gyur pa las rnam par snang mdzad rig pa dang bcas pa'i yan lag las yang dag par 'byung ba'i</text></item>
<item><p>147a.3</p><section></section><text>gzhi'i dkyil 'khor byang chub kyi phyogs kyi chos sum cu rtsa bdun rnam par dag pa'i ngo bo nyid bsgom par bya'o/ /de yang de bzhin gshegs pa dang so so'i skye bo dag de kho na nyid gnyis su med pa'i ngo bo nyid kyis mi mnyam pa med pas na zur bzhi pa'o/ /de bzhin du lus dang tshor ba dang sems</text></item>
<item><p>147a.4</p><section></section><text>dang chos rnams gcig dang du ma dang bral ba nyid kyis sbyor ba gang yan lag sna tshogs pa la 'jug pa tsam gyis lus 'di ni gzung ba la sogs pas rnam par dben pa'i sems kyis rnams par dran pa nye bar 'jog pas na/ lus dang / tshor ba dang / sems dang / chos zhes bya ba'i</text></item>
<item><p>147a.5</p><section></section><text>dran pa nye bar gzhag pa bzhi po rnam par dag pa ni shar gyi sgo'o/ /mi dge ba skyes pa dang / ma skyes pa rnams spang zhing mi skye ba'i phyir dang / dge ba ma skyes pa dang / skyes pa rnams bskyed pa dang gnas pa'i phyir rim gyis rtsom pa dang / yongs su bskyangs pa dang / so sor rtog pa dang / </text></item>
<item><p>147a.6</p><section></section><text>nan tan lhur byed pa zhes bya ba'i brtson 'grus bzhi rnam par dag pa ni gnyis pa ste lho'i sgo'o/ /'dun pa dang brtson 'grus dang sems dang spyod pa ste rdzu 'phrul gyi rkang pa bzhi rnam par dag pa ni gsum pa nub kyi sgo'o/ dad pa dang / brtson 'grus dang / dran pa dang / ting nge 'dzin dang / shes rab dang / </text></item>
<item><p>147a.7</p><section></section><text>dbang po lnga rnam par dag pa ni bzhi ba byang gi sgo'o/ rtog pa dang / dpyod pa dang / dga' ba dang / bde ba dang / sems rtse gcig pa ste yan lag lnga pa'i bsam gtan dang po dang / nang gi bdag nyid rab tu dang ba dang / dga' ba dang / bde ba dang / sems rtse gcig pa ste yan lag bzhi</text></item>
<item><p>147b.1</p><section></section><text>pa dang ldan pa'i gnyis pa dang / btang snyoms dang / dran pa dang / shes bzhin dang / bde ba dang / sems rtse gcig pa ste/ yan lag lnga dang ldan pa'i gsum pa dang / btang snyoms yongs su dag pa dang / dran pa yongs su dag pa dang / sdug bsngal ba dang / bde ba'i tshor ba med pa</text></item>
<item><p>147b.2</p><section></section><text>dang / sems rtse gcig pa ste yan lag bzhi ba dang ldan pa'i bzhi pa ste/ de ltar rim bzhin du bsam gtan bzhi rnam par dag pa ni rta babs bzhi yin no/ /dpa' bar 'gro ba dang / nam mkha' mdzod dang / dri ma med pa dang / seng ge rnam par rol pa'i ting nge 'dzin rnam par dag pa'i</text></item>
<item><p>147b.3</p><section></section><text>kha khyer bzhis yongs su bskor ba dang / de bzhin du bzod pa dang / chos dang / don dang sngags kyi gzungs rnam par dag pa'i lha mo'i tshogs lag na mchod pa rnam pa sna tshogs pa thogs pa kha khyer la gnas pa dang / 'gro ba ma lus pa'i bsam pa sna tshogs pa so sor bskong ba'i</text></item>
<item><p>147b.4</p><section></section><text>rin po che ma lus par rnam par spras pa'i rgyan sna tshogs pas rnam par brgyan pa dang gdul bya'i dbang gis byung ba mdo dang dbyangs kyis bsnyad pa dang / lung du bstan pa dang / tshigs su bcad pa dang / ched du brjod pa dang / gleng gzhi dang / de lta bu byung ba dang / skyes pa'i rabs dang / shin</text></item>
<item><p>147b.5</p><section></section><text>tu rgyas pa'i sde zhes bya ba gsung rab yan lag dgu'i dam pa'i chos kun du sgrogs pas na ba dan rtse mo sna tshogs pa'i dril bu'i sgra sgrogs pa rlung gis bskyod pa dang / ye shes nyid gsal ba nyid kyis me long dang 'dra bas nas me long ngo / /de'i ngo bo nyid kyi dran pa dang / chos rab tu rnam</text></item>
<item><p>147b.6</p><section></section><text>par 'byed pa dang / dga' ba dang / shin tu sbyangs pa dang / ting nge 'dzin dang / brtson 'grus dang / btang snyoms te/ byang chub kyi yan lag bdun rnam par dag pa'i mtshan nyid can la sogs pa'i me tog phun sum tshogs pa'i rnam par dag pa dang dra ba dang dra ba phyed pa dang / zla ba dang / nyi</text></item>
<item><p>147b.7</p><section></section><text>ma dang / me long dang / me tog gi phreng ba dang / rnga yab 'bar ba dang ldan pa dang / gzugs can gzugs rnams la lta ba ni rnam par thar ba dang po'o/ /nang gzugs med par 'du shes pas phyi rol gyi gzugs rnams la lta ba 'di ni gnyis pa'o/ /sdug pa'i rnam par thar</text></item>
<item><p>148a.1</p><section></section><text>pa lus kyis mngon sum du byas te rdzogs par byas nas gnas pa de ni gsum pa'o/ /nam mkha' mtha' yas skye mched ni bzhi ba'o// rnam shes mtha' yas skye mched ni lnga pa'o/ /ci yang med pa'i skye mched ni drug pa'o/ /'du shes med 'du shes med min</text></item>
<item><p>148a.2</p><section></section><text>skye mched ni bdun pa'o/ /'gog pa'i snyoms par 'jug pa ni brgyad pa ste/ de ltar rnam par thar pa brgyad pa ni rgyal ba'i yum las gzugs can gzugs rnams la lta ba de stong pa nyid dang / mtshan ma med pa dang / smon pa med pa'i rnam par zil gyis mnan nas mthong ba 'di</text></item>
<item><p>148a.3</p><section></section><text>ni rnam par thar ba dang po'o zhes bya ba nas de nyid du 'gog pa'i snyoms par 'jug pa stong ba nyid dang / mtshan ma med pa dang smon pa med pa'i rnam pas de zil gyis mnan nas mthong ba 'di ni rnam par thar pa brgyad pa'o zhes 'byung ba dang / yang 'di dpal mchog dang po'i rgya cher bshad pa kun</text></item>
<item><p>148a.4</p><section></section><text>dga' snying po'i zhal snga nas kyis bshad pa yin te/ rnam par thar pa brgyad po 'di dag rnam par dag pa ni rim bzhin du 'khor lo la sogs pa'i ka ba brgyad kyis nye bar mdzes par byas pa dang / sangs rgyas thams cad du bar chad med par rdo rje'i tshul gyis chos kyi 'khor lo bskor bar</text></item>
<item><p>148a.5</p><section></section><text>ka ba brgyad kyi steng du rdo rje'i phreng ba zlum pos yongs su bskor ba dang / gzugs la sogs pa rnams la phyin ci log med pas bla na med cing mtha' yas pa'i 'dod pa'i yon tan lnga dang ldan pa dang / chos kyi dbyings shin tu rnam par dag pa'i mchod pa lngas nye bar brgyan pa dang / 'gro ba</text></item>
<item><p>148a.6</p><section></section><text>ma lus pa dang tha mi dad par bstan kyang der gtogs pa'i nyes bas ma gos pas sdong bu dang bcas pa'i sna tshogs pad+ma'i gdan gyis nye bar mdzes par byas pa'i lha'i gnas bcu dgu la sems can ma lus pa'i rgyud du gtogs pa'i mun nag rnam par sel cing mi dge ba rnam pa bcu'i 'dam rdzab</text></item>
<item><p>148a.7</p><section></section><text>yang dag par skems pa dang / byang chub sems kyi myu gu yongs su smin par byed pas shes rab kyi ngo bo nyid kyi nyi ma'i gdan bdun dang / de bzhin du sems can thams cad kyi nyon mongs pa'i gdung ba nye bar zhi bar byed pa dang / dge ba'i rtsa ba'i myu gu nye bar 'phel bar byed pas snying rje chen po'i</text></item>
<item><p>148b.1</p><section></section><text>ngo bo nyid kyi zla ba'i gdan bcu gnyis sna tshogs pad+ma'i stan la gnas pa dang ldan pa dang / snying rjes brlan pa dang / bsod nams dang / ye shes kyi tshogs yongs su rdzogs pa'i phyir bum pa gang bas brgyan pa dang / ye shes lnga'i ngo bo nyid yin pas kha dog lnga las yongs su grub</text></item>
<item><p>148b.2</p><section></section><text>pa'i khang ba brtsegs ma ste/ de rnam par dag pas rang gi sems nyid de lta bu'i gzugs su bsgom par bya'o/ /de nas de'i bum pa'i dbus zla ba'i gdan la skyes bu chen po'i mtshan sum cu rtsa gnyis skyed par byed pa/ dbyangs kyi yi ge bcu drug lugs dang mthun pa dang lugs</text></item>
<item><p>148b.3</p><section></section><text>las bzlog pa nyis 'gyur du byas pa'i phreng gnyis las yongs su grub pa shes rab kyi ngo bo nyid rang gi sems kyi ye shes kyi zla ba rnam par bsgoms la/ de'i steng du dpe byad bzang po brgyad cu skyed par byed pa/ ka la sogs pa gsal bya'i yi ge tshar gnyis su byas pa'i drug cu rtsa</text></item>
<item><p>148b.4</p><section></section><text>bzhi'i dbus su dbyangs kyi yi ge bcu drug phreng gcig gnas pa'i yi ge brgyad cu yongs su rdzogs pa las yongs su grub pa'i snying rje chen po'i ngo bo nyid zla ba'i dkyil 'khor gnyis po bsgom par bya'o/ /zla ba gnyis po de dag ni kun gzhi rnam par shes pa yongs su gyur pa me</text></item>
<item><p>148b.5</p><section></section><text>long lta bu'i ye shes rnam par dag par blta bar bya la 'di gnyis gcig tu gyur pas nyon mongs pa can gyi yid kyi rnam par shes pa yongs su gyur pa mnyam pa nyid kyi ye shes so/ /de'i steng du hUM las byung ba'i rdo rje nor bu dmar skya lta bu gzugs la sogs pa phung po lnga rnam par dag</text></item>
<item><p>148b.6</p><section></section><text>pa'i ngo bo nyid me long lta bu la sogs pa'i ye shes lnga yang dag par ston par byed pa'i rdo rje rtse lnga pa gyen du bltas te gnas pa la/ rdo rje'i lte ba la yang zla ba la gnas pa'i yi ge hUM rjod pa dang brjod par bya ba las 'das pa rnam par rtog pa'i rnam par shes pa gnas gyur pa so sor rtog</text></item>
<item><p>148b.7</p><section></section><text>pa'i ye shes kyi bdag nyid du bsgom par bya'o/ /de la de bzhin gshegs pa spros nas 'gro ba'i don byas te bsdus pa'i 'og tu/ oM badzra At+ma ko\u0f85haM/ zhes bya ba'i nga rgyal bya ba ni 'jug pa'i rnam par shes pa gnas gyur pa bya ba grub pa'i ye shes kyi ngo bo nyid do/ /de'i 'og tu skad cig</text></item>
<item><p>149a.1</p><section></section><text>gis ye shes kyi zla ba dang mtshan ma dang sa bon de yongs su gyur pa las bdag nyid dpal ldan kun du bzang po thub pa'i mchog gi phra rab rnam par bsdus pa las grub pa/ rgyal ba skyed par byed pa'i rnam par thar pa'i sgo gsum rnam par dag pa'i zhal gsum mnga' ba/ </text></item>
<item><p>149a.2</p><section></section><text>zhal dang po dang sku thams cad zla ba rgyas pa ltar dkar ba/ zhal g.yas dang g.yon sngo ba dang dmar ba/ stong ba nyid dang snying rje chen po dag rab kyi mthar thug par gyur pas/ thabs dang shes rab kyi bdag nyid can gyi sku dam pa dang ldan pa rgyan sna tshogs rnam par 'bar ba'i phyag drug</text></item>
<item><p>149a.3</p><section></section><text>mnga' ba dang phyag dang po gnyis kyis rang dang 'dra ba'i rig ma la 'khyud pas ma mchu tshems kyis 'dzin par mdzad pa/ phyag lhag ma rnams na rdo rje dmar po dang / ral gri dang / nor bu dang / pad+ma rim bzhin du bsnams pa/ rdo rje'i skyil mo krung gis bzhugs pa mi bskyod pas brgyan</text></item>
<item><p>149a.4</p><section></section><text>pa'i ral pa'i cod pan can/ chos kyi dbyings shin tu rnam par dag pa'i ngo bo nyid bsgom par bya'o/ /de nas 'dod chags chen po 'dul ba'i sems can gyi 'jig rten rnams la 'di ni dpal gsang ba 'dus pas 'dul ba'i snod yin pa yang dag par mthong nas rab tu dga' ba'i sgras rang</text></item>
<item><p>149a.5</p><section></section><text>gi lus la rgyal ba'i tshogs bcug ste/ spyan la sogs pa'i rim pa rnams dang gzugs la sogs pa'i yul gyi ngo bo nyid kyi lha mo'i rang bzhin du gyur la/ de yang slar rang gi lus las phyung ste/ rang gi rig pa'i nang du ji lta ba bzhin du gzhug par bya'o/ /de nas yang de bzhin du de bzhin</text></item>
<item><p>149a.6</p><section></section><text>gshegs pa rnams dkyil 'khor gyi 'khor lo'i rnam pa lta bur rang gi lus la bcug la zla ba zhu bar gyur pa rang gi gsang ba'i rdo rje las rang gi rig pa'i chu skyes su phyung ste yongs su gyur pa las rten dang brten pa po'i dkyil 'khor mi bskyod pa'i bdag po can lha bcu dgu'i bdag nyid can</text></item>
<item><p>149a.7</p><section></section><text>dang ldan pa bsams la/ 'gro ba ma lus pa'i tshogs dbugs dbyung ba'i phyir der gzhug par bya'o/ /de'i 'og tu yang rnam par snang mdzad la sogs pa de bzhin gshegs pa rnams rang gi lus la bcug ste/ byang chub kyi sems zhu bar gyur pa las de gsang ba'i rdo rje'i lam nas phyung</text></item>
<item><p>149b.1</p><section></section><text>ste/ des de rnams la dbang bskur bar bsgom par bya'o/ de nas byang chub kyi sems kyi 'od zer des sems can thams cad la reg pa dang / dbu gsum la phyag drug pa thabs dang shes rab mchog tu dga' ba'i bde ba dam pa'i bdag nyid can sa'i snying po la sogs pa dkyil 'khor gyi</text></item>
<item><p>149b.2</p><section></section><text>'khor lo'i ngo bo nyid du gyur par skad cig mas bsams la/ de'i 'og tu de rnams k+ShiM dzrI khaM gaM Sh+kaM saM zhes bya ba'i sa bon las rim bzhin du mig dang / rna ba dang / sna dang / lce dang / lus dang / yid rnam par dag pa'i ngo bo nyid/ sa'i snying po dang / phyag na rdo rje dang / nam mkha'i snying po dang / </text></item>
<item><p>149b.3</p><section></section><text>'jig rten dbang phyug dang / sgrib pa thams cad rnam par sel ba dang / kun du bzang po rang gis sa bon brjod pa sngon du 'gro bas dbyung bar bya'o/ /de bzhin du dzaHhU~M baM ha~MHkhaM raM zhes bya ba'i sa bon las phyi dang nang gi bdag nyid can gyi gzugs dang / sgra dang / dri dang / ro dang / reg bya</text></item>
<item><p>149b.4</p><section></section><text>dang / chos kyi dbyings kyi rdo rje ma rnams phyi rol na gnas pa dang / laM mAM paM tAM zhes bya ba'i sa bon las sa dang / chu dang / me dang / rlung gi ngo bo nyid dang / spyan dang / mA ma kI dang / gos dkar mo dang / sgrol ma ste 'gro ba'i bdag nyid kyi de kho na nyid las byung ba rnams dang / bruM AM dzrAM</text></item>
<item><p>149b.5</p><section></section><text>khaM hUM zhes bya ba las rim bzhin du gzugs dang / tshor ba dang / 'du shes dang / 'du byed dang / rnam par shes pa'i phung po'i ngo bo nyid de bzhin gshegs pa rnam par snang mdzad dang / rin chen 'byung ldan dang / 'od dpag tu med pa dang / don yod grub pa dang / mi bskyod pa de bzhin</text></item>
<item><p>149b.6</p><section></section><text>du dbyung bar bya'o/ /la la ni sa bon 'di dag nyid kyis chos 'byung ba'i phyag rgyar 'di dag re re nas bskyed ces zer ro/ /gzhan dag ni 'di rnams kyi mig la sogs pa rnam par sbyang bar bya'o zhes zer ro/ /yang gzhan dag ni gang gi phyir rgyud las/ rdo rje nam mkha'i khams 'dir</text></item>
<item><p>149b.7</p><section></section><text>sems can gang sku gsung thugs kyi dam tshig las yang dag par byung ba de rnams rdo rje'i dpal gyis reg pa dang / de thams cad de bzhin gshegs pa dgra bcom pa yang dag par rdzogs pa'i sangs rgyas rdo rje gsum gyi ye shes thob par gyur to zhes gsungs pas na/ bskyed pa yang</text></item>
<item><p>150a.1</p><section></section><text>ma yin la de rnams kyi mig la sogs pa rnam par dag par yang shes par mi bya'o zhes zer ro/ /gzhan yang de lta bu yin du zin na ni sangs rgyas ye shes kyi zhal snga nas kyis kyang / 'di ltar rdo rje sa bon gyis ni bskyed par bya zhes bya ba dang / mig la sogs pa rnam</text></item>
<item><p>150a.2</p><section></section><text>par sbyang bar bya'o zhes gsungs par 'gyur ro/ /snyan dang gas mkhan chen po pa nyid yin pas na de ltar bstan par nus na yang de ltar ma yin la mar me mdzad bzang po'i zhal snga nas kyis dkyil 'khor gyi cho ga mdzad par yang khyad par ma brjod pas na/ rnam pa thams cad du 'byin pa nyid du nges</text></item>
<item><p>150a.3</p><section></section><text>kyi bskyed pa ni ma yin zhes bya bar gnas so/ /de'i 'og tu yang rang gi 'dod pa'i lha'i dkyil gyi 'khor lo'i dri za nye ba 'khor lta bu rang gi khar bcug la/ byang chub kyi sems zhu bar gyur ba rdo rje'i lam nas rang gi rig ma'i chu skyes kyi nang du nges par byung ba ni shes rab dang snying rje chen po'i ngo bo nyid</text></item>
<item><p>150a.4</p><section></section><text>hoHdmar po gnyis dang spel ba/ sku dang gsung dang thugs kyi ngo bo nyid/ oM AHhUM zhes bya ba'i yi ge gsum bsam par bya'o/ /de nas thabs dang shes rab kyi 'dod chags chen po 'bar ba rnams kyis yi ge lnga po de zhu bar gyur bar bsams la/ de yang 'od zer rnams kyis rdo rje sems</text></item>
<item><p>150a.5</p><section></section><text>dpa'i rig pa dang bcas pa yang zla ba zhu bar gyur nas dbus kyi zla ba'i gdan gyi steng du byang chub kyi sems kyi dkyil 'khor gyi rnam par bsam par bya'o/ /de nas dus yun ring por goms pas rang bzhin du byas pa'i byams pa dang / snying rje dang / dga' ba dang / /btang snyoms chen po'i rgyu mthun</text></item>
<item><p>150a.6</p><section></section><text>pa'i rang bzhin mA ma kI la sogs pa rnams de bzhin gshegs pa'i 'od zer snang bas bskul te byung ba'i glu'i sgras bskul ba'i rim gyis sems can khams na bya ba la sogs pa'i glu bzhi po bsam par bya'o// /bskul ba mngon du byas pa dang / chos kyi dbyings la ni gzhan gyi</text></item>
<item><p>150a.7</p><section></section><text>don ma tshang bas rgud pa lta bur mthong ste/ sgyu ma lta bur mos pas de bzhin gshegs pa spros pa la sogs sngon du 'gro ba yongs su gyur pa'i yi ge hUM nyi ma'i dkyil 'khor la gnas par rang nyid gyur la/ de yongs su gyur pa las kyang zhe sdang rnam par dag pa cung zad khro bo'i gzugs</text></item>
<item><p>150b.1</p><section></section><text>can gyi rdo rje sngon po lte bar hU~M gis mtshan pa bsams la/ de'i 'od las byung ba'i de bzhin gshegs pa rnams kyis 'gro ba dam pa'i don mdzad nas de nyid du zhugs pa dang / de yongs su gyur pa las bdag nyid sku thams cad dang / zhal dbus ma nor bu mthing ka lta bu mche ba cung</text></item>
<item><p>150b.2</p><section></section><text>zad gtsigs pa dang ldan pa zhal g.yas g.yon dkar po dang dmar po/ phyag drug pa gnyis kyis rang dang 'dra ba la kun du 'khyud pa/ lhag ma rnams na rdo rje sngon po dang / ral gri dang / nor bu dang / pad+ma rim bzhin bsnams la/ rdo rje skyil mo krung gis bzhugs pa rgyan thams</text></item>
<item><p>150b.3</p><section></section><text>cad kyis brgyan pa ral pa dang cod pan 'chang ba/ mchog tu dga' ba'i ngo bo nyid kyis rang dang 'dra ba'i rig pa'i lha mo'i ma mchu 'dzin pa nyi ma'i dkyil 'khor gyi steng du bsgom par bya'o/ /de nas/ srid par chags pas srid mtha' yas/ /zhi bar chags na 'byor nyams cha/ /zhes bya ba</text></item>
<item><p>150b.4</p><section></section><text>smos pas gus pa dang bcas shing rgyun mi 'chad par yun ring po goms par bsten par gyur pa'i dmigs su med pa'i snying rje chen por yang dag par bsten pa ni kun rdzob tu yin no/ /de bzhin du phyin ci log pa'i stong ba nyid bsten pa la sa thob pa bdag dang bdag gir rtog pa la sogs</text></item>
<item><p>150b.5</p><section></section><text>pa rnam par rtog pa'i rgyun ma grub pa sgyu ma lta bu'i dag pa 'jig rten pa phyin ci ma log pa zhal gsum dang phyag drug par thabs dang shes rab kyi sgyu ma'i ting nge 'dzin dri ma med pa las yang dag par byung ba bde ba chen po'i ngo bo nyid zab pa dang rgya che pa'i bdag nyid can yid bzhin gyi nor bu</text></item>
<item><p>150b.6</p><section></section><text>ltar 'khor ba ji srid par 'gro ba ma lus pa'i don gyi bya ba byed pa/ srid pa dang zhi bar rab tu mi gnas pa/ chos kyi dbyings kyi ngo bo nyid du rang gi bdag nyid lhag par mos par byas la byin gyis brlab par bya'o/ /oM d+harma d+hA tu swA b+hA wa At+ma ko\u0f85haM/ /rgyu mthun pa'i 'bras bu chung ngu dang / </text></item>
<item><p>150b.7</p><section></section><text>bsnyen pa'i yan lag chung ngu ste dang po'o/ /de nas phung po dang / khams dang / skye mched byin gyis brlabs pa'i mtshan nyid rnam par smin pa med par thams cad mkhyen par mi 'gyur bas de thob par bya ba'i phyir/ phung po dang / khams dang / skye mched byin gyis brlab par bya ste</text></item>
<item><p>151a.1</p><section></section><text>de'i phyir mig gnyis su zla ba'i dkyil 'khor la gnas pa'i yi ge k+ShiM las 'khor lo dkar po rtsibs brgyad pa lte bar yi ge k+ShiM gnas pa bsams la/ de'i 'od zer las byung ba'i sa'i snying po'i dkyil 'khor gyi 'khor los 'gro ba'i don byas nas/ de nyid du zhugs</text></item>
<item><p>151a.2</p><section></section><text>pa dang de thams cad yongs su gyur ba las sa'i snying po rnam par snang mdzad lta bu rin po che'i cod pan bsam par bya'o/ /de bzhin du rna ba gnyis su yi ge dzrIM sngon po dang / rdo rje yongs su gyur ba las phyag na rdo rje mi bskyod pa lta bu'o/ /snar yi ge khaM ser po dang rin po che yongs su gyur pa las</text></item>
<item><p>151a.3</p><section></section><text>nam mkha'i snying po rin po che dpal lta bu'o/ /lce la yi ge gaM dmar po dang / pad+ma 'dab ma brgyad pa yongs su gyur pa las 'jig rten dbang phyug 'od dpag tu med pa lta bu'o/ /thod pa'i sbubs kyi nang du yi ge Sh+kaM ljang gu dang ral gri yongs su gyur pa las sgrib pa thams cad rnam par sel ba</text></item>
<item><p>151a.4</p><section></section><text>don yod grub pa lta bu'o/ /yid la yi ge saM dkar po dang rdo rje yongs su gyur pa las kun du bzang po rdo rje sems dpa' lta bur bsam par bya'o/ /gzugs kyi skye mched la yi ge dzaHdang me long yongs su gyur pa las gzugs rdo rje'o/ /sgra'i skye mched la hU~M dang pi wang yongs su gyur pa las sgra</text></item>
<item><p>151a.5</p><section></section><text>rdo rje'o/ /dri'i skye mched la baM dang dri'i dung chos yongs su gyur pa las dri rdo rje'o/ /ro'i skye mched la hoHdang ro'i snod yongs su gyur ba las ro rdo rje'o/ /reg bya'i skye mched la khaM dang gos sna tshogs yongs su gyur pa las reg rdo rje'o/ /chos kyi skye mched la raM las byung ba'i chos 'byung ba'i yongs su</text></item>
<item><p>151a.6</p><section></section><text>gyur pa las chos kyi dbyings rdo rje bsam par bya'o/ /de bzhin du phyi dang nang gi sa'i khams la laM dang 'khor lo yongs su gyur pa las spyan no/ /chu'i khams la mAM dang ut+pal sngon po yongs su gyur pa las mA ma kI'o/ /me'i khams la paM dang pad+ma yongs su gyur pa las gos dkar mo'o/ /rlung</text></item>
<item><p>151a.7</p><section></section><text>ki khams la tAM dang ut+pal ser po yongs su gyur pa las sgrol ma bsam par bya'o/ /gzugs kyi phung po la bruM dang 'khor lo rtsibs brgyad pa yongs su gyur pa las rnam par snang mdzad do/ /tshor ba'i phung po la AM dang rin po che cha dgu pa yongs su gyur pa las rin chen 'byung ldan no/ /'du</text></item>
<item><p>151b.1</p><section></section><text>shes kyi phung po laM dzr-I dang pad+ma yongs su gyur pa las 'od dpag tu med pa'o/ /'du byed kyi phung po la khaM dang ral gri yongs su gyur pa las don yod grub pa'o/ /rnam par shes pa'i phung po la hUM dang rdo rje yongs su gyur pa las mi bskyod pa bsam par bya zhing / 'di rnams kyi thugs kar rang rang gi stan</text></item>
<item><p>151b.2</p><section></section><text>la gnas pa'i ji skad bshad pa'i mtshan ma'i dbus su rang rang gi sa bon bsam par bya'o/ /rnam par smin pa'i 'bras bu chung ngu dang / nye bar sgrub pa'i yan lag chung ngu ste gnyis pa'o/ /'dir la la ni/ rang gi sa bon 'od rnams kyis/ /rang gi mig sogs sa snying la/ /sogs pas</text></item>
<item><p>151b.3</p><section></section><text>ji bzhin bkang byas nas/ /zhes smos pas/ nang gi bdag nyid can gyi skye mched drug byin gyis brlabs pa nyid ni nye bar sgrub pa yin no zhes zer mod kyi/ de ni ma yin no zhes gzhan dag zer te/ gang gi phyir rnam par smin pa ni thams cad mkhyen pa'i mtshan nyid can yin la thams cad</text></item>
<item><p>151b.4</p><section></section><text>mkhyen pa de yang phyi nang gi bdag nyid can gyi phung po khams dang skye mched yongs su shes pa'i mtshan nyid yin no/ /de bas na mig la sogs pa ni nye bar mtshon pa lhur len pa phyi'i skye mched rnams dang / khams dang phung po yang dag par byin gyis brlab par blta bar bya'o/ /de yang lung</text></item>
<item><p>151b.5</p><section></section><text>las dge slong dag thams cad mkhyen pa zhes bya ba ni/ phung po lnga dang skye mched bcu gnyis dang / khams bco brgyad de/ gang gi shes pa de ni thams cad mkhyen pa'o zhes gsungs pa yin no/ /gzhan yang lhag par bsgom par gyur pas ni 'bras bu lhag par thob par rigs pa yin pas</text></item>
<item><p>151b.6</p><section></section><text>lhag pa ni mchog gi ma tshang ba ni de lta ma yin no/ /de nas chos dang longs spyod rdzogs pa dang sprul pa thob pas ni 'gro ba'i don byed pas chos dang longs spyod rdzogs pa dang / sprul pa'i sku rnam par dag pa thugs dang gsung dang sku byin gyis brlab pa zhes bya'o/ /de yang thugs ka'i zla ba'i</text></item>
<item><p>151b.7</p><section></section><text>hUM las byung ba'i rdo rje'i lte bar zla ba la gnas pa'i hUM nyid las rdo rje phra mo lte bar hUM gis mtshan pa bsgoms la de'i 'od zer gyi tshogs las de bzhin gshegs pa spros pa la sogs pa sngon du 'gro bas rdo rje phra mo'i sa bon de yongs su gyur pa las thugs ka'i zla ba'i mtshan ma'i dbus su thugs</text></item>
<item><p>152a.1</p><section></section><text>rdo rje lta bu phyag rgya chen po'i ngo bo nyid chos kyi sku rnam par dag pa ste/ de'i thugs kar yang zla ba la gnas pa'i rdo rje'i lte ba la yi ge hUM bsams la de la thugs rdo rje rnams yang dag par spros te/ de rnams dang thog ma med pa nas yang dag par grub pa'i de bzhin</text></item>
<item><p>152a.2</p><section></section><text>gshegs pa rnams 'gro ba'i don gyi bya ba chags pas nam mkha' yongs su gang bar lhag par mos la/ rang gi thugs rdo rje'i mtshan ma'i lte ba la gnas pa'i hUM las gzugs rdo rje la sogs pa'i 'od zer spros te/ de rnams kyi rang dang 'dra ba'i rig pa'i nang du chud par bsams la/ </text></item>
<item><p>152a.3</p><section></section><text>de rnams kyi yangs shing rgya che ba'i mchog tu dga' ba'i ngo bo nyid du gyur pas de shin tu mnyes par byas shing rab tu mchod pas de rnams mngon par dgyes par bsams la rang gi thugs rdo rjer byin gyis brlab pa'i phyir/ rang gi sprul pa dang thog ma med pa nas grub pa'i de bzhin gshegs pa'i</text></item>
<item><p>152a.4</p><section></section><text>thugs la gnas pa la yang / dpal ldan rdo rje zhes bya ba la sogs pa'i tshigs su bcad pa gnyis kyis byin gyis brlab par bya ste/ dpal ldan rdo rje thugs 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /</text></item>
<item><p>152a.5</p><section></section><text>zhes bya ba thog ma med pas na rang gi sprul pa la'o/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /zhes bya ba thog ma med pa nas yang dag par grub pa'o/ /de nas</text></item>
<item><p>152a.6</p><section></section><text>gsol ba btab pa'i rjes thogs la de rnams kyi bdag nyid thugs rdo rjer zhugs pa sngon du 'gro pas des byin gyis brlabs par bsams la/ de bzhin gshegs pa thams cad kyi thugs rdo rje dang bdag nyid mnyam pa nyid du gyur pa'i phyir/ oM sar+b+ba ta thA ga ta tsit+ta badzra swA b+hA wa At+ma ko\u0f85haM/ </text></item>
<item><p>152a.7</p><section></section><text>zhes brjod pas gnyis su med pa rnam par dag pa'i nga rgyal bya'o/ /de bzhin du nu ma gnyis kyi bar du gsol ba btab pa med par nyi ma'i dkyil 'khor la ye shes sems dpa' dam tshig sems dpa' lta bur dam tshig gi phyag rgya'i ngo bo nyid rdo rje'i lte bar bsam par bya'o/ /lkog mar yang snga</text></item>
<item><p>152b.1</p><section></section><text>ma bzhin du AHlas byung ba'i pad+ma'i lte bar yi ge AHphra mo dang pad+ma yongs su gyur pa las longs spyod rdzogs pa'i sku rnam par dag pa chos kyi phyag rgya'i ngo bo nyid gsung rdo rje 'jig rten dbang phyug lta bur bsams la mchod pa la sogs pa sngon du 'gro bas byin gyis brlab par bsam par bya'o/ /chos kyi</text></item>
<item><p>152b.2</p><section></section><text>gsung lam dpal dang ldan/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje gsung gis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje</text></item>
<item><p>152b.3</p><section></section><text>gsung gis mdzad du gsol/ /oM sar+b+ba ta thA ga ta wAka badzra swA b+hA wA At+ma ko\u0f85haM/ de'i 'og tu de bzhin du spyi bor zla ba'i dkyil 'khor la gnas pa'i oM las 'khor lo rtsibs brgyad pa/ 'khor lo'i lte bar oM dang 'khor lo yongs su gyur pa las sprul ba'i sku rnam par dag pa las phyag</text></item>
<item><p>152b.4</p><section></section><text>rgya'i ngo bo nyid sku rdo rje sa'i snying po lta bur bsams la gsol ba gdab pa sngon du 'gro ba dang nga rgyal bya'o/ /dpal ldan rdo rje sku 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje skus ni mdzad du gsol/ /phyogs bcur bzhugs pa'i sangs</text></item>
<item><p>152b.5</p><section></section><text>rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje skus ni mdzad du gsol/ /oM sar+b+ba ta thA ga ta kA ya badzra swA b+hA wa At+ma ko\u0f85haM/ thugs rdo rje la sogs pa 'di dag kyang re re zhing phyag rgya bzhis rgyas btab cing rang gi mtshan nyid dang bral bas</text></item>
<item><p>152b.6</p><section></section><text>rang bzhin gyis 'od gsal ba bsgom par bya'o/ /skyes bu byed pa'i 'bras bu chung ngu dang / sgrub pa'i yan lag chung ngu'o/ /de nas khams gsum gyi chos kyi rgyal por dbang bskur ba med par yang dag par rdzogs pa'i sangs rgyas nyid du mi 'gyur bas dbang gi 'bras bu chung ngu dang / sgrub pa chen</text></item>
<item><p>152b.7</p><section></section><text>po'i yan lag chung ngu bsgom par bya'o/ /de yang ye shes sems dpa'i thugs ka'i sa bon las 'od zer spros pas phyogs bcu na bzhugs pa'i de bzhin gshegs pa'i tshogs rnams yang dag par bskul la/ de'i 'od zer las byung ba'i spyan la sogs pa'i rig pa'i tshogs rang gi rigs</text></item>
<item><p>153a.1</p><section></section><text>rnam par dag pa'i chos can gyi byang chub kyi sems kyis gang ba'i rin po che'i bum pa phyag na bsnams pa rnams dang / gzugs rdo rje la sogs pa phyi'i mchod pa rnam pa sna tshogs pa dang / bkra shis kyi glu dang / rol mo'i sgra rnams kyis bdag nyid dbang bskur bar</text></item>
<item><p>153a.2</p><section></section><text>gyur par bsgom par bya'o/ /de'i 'og tu spyi bor byang chub kyi sems kyi chu de yongs su gyur pa las rdo rje sems dpa' rang gi cod pan la bsgom par bya'o/ /dbang gi 'bras bu chung ngu dang sgrub pa chen po'i chung ngu'o/ /da ni chung ngu rnams la gus pa dang bcas shing rgyun mi 'chad par yun</text></item>
<item><p>153a.3</p><section></section><text>ring du bsgoms nas/ bar ma bsgom par bya ba yin pas/ rgyu mthun pa bar ma la sogs pa'i 'bras bu rdzogs par bya ba'i phyir bsnyen pa bar ma nyid bsgom par bya'o/ /de la la dag ni sdig pa bshags pa nas brtsams te gzhal yas khang zla ba zhu ba bsgom pa sngon du 'gro bas rig</text></item>
<item><p>153a.4</p><section></section><text>pa logs shig bskyed pa'i bar byas la/ rang dang 'dra ba'i rig par dgug pa dang / gzhug pa dang bcing ba dang dbang du bya ba'i mthar thug pa ni bsnyen pa bar ma yin par 'dod mod kyi/ de bzhin yang dag ltas zhes byed pa'i tshig dang 'brel ba dang / sprul nas bya ba'i tshig gis</text></item>
<item><p>153a.5</p><section></section><text>bshad pa las na 'di dag de lta ma yin no zhes gzhan dag 'dod de gzhan du de ltar sprul zhes smra ba ni/ snyan dngags mkhan chen po pa nyid kyis nus mod kyi/ de ltar ma bshad de de ltar na the tshom med par bstan par 'gyur ba yin pa dang / yang bskyed pa la don med pa'am/ dkyil 'khor ba re re</text></item>
<item><p>153a.6</p><section></section><text>yang rig pa re re nas bskyed dgos par thal bar 'gyur te/ khyad par med pa'i phyir ro/ /yang na khyad par yod do zhe na/ de nyid de lta na ni thabs kyi cha dang shes rab kyi cha las 'gyur ro/ /dkyil 'khor gyi cho gar yang khyad par ma bstan to/ /de bas na cig car bskyed pa yang las dang po pa nyid</text></item>
<item><p>153a.7</p><section></section><text>kyi sku mdog dang phyag mtshan la sogs pa bsgom par mi nus pas na/ phyis sku mdog dang / phyag mtshan la sogs pa bsam pa 'di ni bsnyen pa bar ma yin no zhes bya bar rigs te/ des na de bzhin blta zhes bya ba yang go rims su gyur pa yin no/ /shin tu spros pas chog go/ /de</text></item>
<item><p>153b.1</p><section></section><text>la snga ma bzhin du mig la sogs pa byin gyis brlabs pa ni/ rnam par smin pa'i 'bras bu bar ma dang / nye bar sgrub pa'i bar ma'o/ /gsol ba 'debs pa med par thugs dang / gsung dang / sku byin gyis brlabs pa ni skyes bu byed pa'i 'bras bu bar ma dang / sgrub pa bar ma'o/ /</text></item>
<item><p>153b.2</p><section></section><text>dbang bskur ba ni dbang gi 'bras bu bar ma dang / sgrub pa chen po bar ma'o/ /de nas phyogs bcu'i de bzhin gshegs pa thams cad kyis byin gyis brlab par bya ba ni/ de'i spyi bo nas nu ma'i bar du zla ba'i dkyil 'khor la gnas pa'i oM dang 'khor lo yongs su gyur pa las rnam par snang</text></item>
<item><p>153b.3</p><section></section><text>mdzad kyi phra rab kyi ngo bo nyid kyi rang gi lha'i kha dog go/ /de'i snying ga nas lte ba'i bar du nyi ma la gnas pa'i hUM dang rdo rje yongs su gyur pa las mi bskyod pa'i ngo bo nyid do/ /lte ba nas gsang ba'i bar du swA dang rin po che yongs su gyur pa las rin chen 'byung ldan gyi phra rab kyi ngo bo nyid do/ /gsang</text></item>
<item><p>153b.4</p><section></section><text>ba nas pus mo'i bar du AHdang pad+ma las byung ba'i 'od dpag tu med pa'i phra rab kyi ngo bo nyid do/ /pus mo nas rkang pa'i bar du hA dang ral gri yongs su gyur pa'i don yod par grub pa'i phra rab kyi ngo bo nyid de shes rab kyi sku rang gi mdog tu de ltar bsgom par bya'o/ /de nas de'i gsang ba'i hUM yongs su</text></item>
<item><p>153b.5</p><section></section><text>gyur pa las pad+ma dmar po 'dab ma brgyad pa la a las byung ba'i sna tshogs ze ba can/ de bzhin du rang gi gsang ba'i hUM yongs su gyur pa las rdo rje rtse lnga pa'am rtse gcig pa dmar po nor bu'i cha oM las byung ba bskyed la man ngag ji lta bas byang chub kyi sems gsal ba mngon spyod kyi yi ge gnyi</text></item>
<item><p>153b.6</p><section></section><text>ga'i sgrub thabs su bsams la shes rab dam pa'i rgyu mthun pa'i thabs dang bcas pa yin pa'i phyir/ phyin ci ma log pa'i gnyug ma'i lus rang dang gnyi ga'i lus la de bzhin gshegs pa thams cad bcug ste/ so so'i rdul phra rab kyi dkyil 'khor gyi bdag nyid du mos par byas la/ </text></item>
<item><p>153b.7</p><section></section><text>rang gi lus de dang tha mi dad par rtogs pas de bzhin gshegs pa thams cad mnyes par bya'o zhes lhag par mos la rdo rje dang pad+ma snyoms par 'jug pa brtsam par bya'o/ /de nas chos nyid kyis de bzhin gshegs pa rnams rjes su ma nyes pa'i bdag nyid kyi mnyam pa nyid kyi don dang gnyis su</text></item>
<item><p>154a.1</p><section></section><text>med pa'i nga rgyal bya ba ni/ oM sar+b+ba ta thA ga ta a nu rA ga Na badzra swA b+hA wa At+ma ko\u0f85haM/ zhes bya ba'o/ /de ltar stong pa nyid bsgom pa nas rjes su mnyes par bya ba'i mthar thug pa ni/ dang po sbyor ba'i ting nge 'dzin yin no/ /ting nge 'dzin bar ma bsgom par bya ba la/ rab kyi mthar</text></item>
<item><p>154a.2</p><section></section><text>thug pa la mtha' rtogs pa'i phyir chen po zhes bya ba yin te/ de bas na de bskyed pa'i phyir dkyil 'khor gyi rgyal po mchog gi ting nge 'dzin bsgom par bya'o/ /de nas ye shes sems dpa'i thugs ka'i mtshan ma'i lte ba la gnas pa'i hUM gi 'od zer gyi lcags kyus phyogs bcu na</text></item>
<item><p>154a.3</p><section></section><text>bzhugs pa'i de bzhin gshegs pa'i tshogs rnams bkug la de nyid du bcug ste byang chub kyi sems zhu bar gyur ba dang / rang gi gsang ba'i rdo rje'i lam nas phyung ste/ rang dang 'dra ba'i shes rab kyi gsang ba'i chu skyes kyi nang na gnas par bsams la de yongs su gyur ba las rang gi sa bon</text></item>
<item><p>154a.4</p><section></section><text>du bsams la/ de bzhin gshegs pa rnams spro ba la sogs pa'i sngon du 'gro ba las de'i sa bon nyid yongs su gyur pa dang / lha bcu dgu'i bdag nyid can gyi dkyil 'khor rten dang brten pa por bcas pa so so'i sku mdog dang / gdan dang / zhal dang / phyag dang / phyag mtshan la</text></item>
<item><p>154a.5</p><section></section><text>sogs pa dang ldan pa yongs su gsal ba de nyid du brtan par byas la/ rang gi bdag po las man ngag ji lta ba bzhin du rjes su gnang ba thob nas rang gi ming brjod de rdo rje'i bdag nyid du bsgrags nas/ 'byin pa'i sngags brjod pa sngon du 'gro ba rim gyis de las re re nas dbyung bar bya'o/ /</text></item>
<item><p>154a.6</p><section></section><text>badzra d+h+r-ika ces bya bas yang dag par bskul la rnam par shes pa'i phung po dang thugs dang zhe sdang chen po dang / chos kyi dbyings shin tu rnam par dag pa'i ngo bo mi bskyod pa sngar bshad pa'i zhal la sogs pa dang ldan pa phyung la/ des phyogs bcu'i 'jig rten gyi khams kun du khyab par byas la/ </text></item>
<item><p>154a.7</p><section></section><text>sgra skad dang sprul pa dang cho 'phrul rnams 'jug pa'i khyad par sna tshogs skal ba ji lta ba bzhin du dad par byas nas rang gi gdul bya bdag dang bdag gir mngon par zhen pa las bzlog nas/ de yang bdag dang bdag gir mngon par 'dod pa'i dngos po dang rjes su mthun pa/ gnod sems kyi</text></item>
<item><p>154b.1</p><section></section><text>mtshan nyid can gyi kun nas nyon mongs pa can gyi zhe sdang la bdag dang bdag gi bde dang de'i gnyen por gyur pa stong pa nyid nges par bstan pas nyon mongs pa thams cad kyi dgra bo chen po'i ngo bo nyid zhe sdang chen po la nges par sbyar te/ rnam par shes pa'i so sor brtags pa tsam du zad do zhes bya</text></item>
<item><p>154b.2</p><section></section><text>ba'i rang gi mtshan nyid kyi rnam par shes pa stong pa nyid yin pa/ dri ma rnams glo bur ba yin pas sems kyi rang bzhin 'od gsal bar bstan pas chos kyi dbyings shin tu rnam par dag pa nyid du nges par byas nas/ slar byon te rang gi sku dang gsung dang thugs rdo rje la zhugs par bsam</text></item>
<item><p>154b.3</p><section></section><text>par bya'o/ /'dir ni rgyu dang 'bras bu'i brjod par 'dod pa tha dad pa tsam gyis dbye ba dang / rnam par dag pa'i dbye ba ni mi bskyod pa'i rnal 'byor pas/ badzra d+h+r-ika ces bya ba'i sngags 'di nyid kyis/ rdo rje 'chang chen po byung nas bdag nyid kyi nang du zhugs par bya ste/ rdo rje 'chang ni mi</text></item>
<item><p>154b.4</p><section></section><text>bskyod pa'o zhes pa la las bshad do/ /gzhan dag ni rdo rje 'chang ba la ni mi bskyod pa yin gyi/ mi bskyod pa la ni rdo rje 'chang ba ma yin no zhes zer ro/ /gang kun du bzang po la sogs pa de bzhin du dzi na dzikaces bya bas gzugs kyi phung po dang / sku dang / gti mug chen po dang me long</text></item>
<item><p>154b.5</p><section></section><text>rnam par dag pa'i sku rdo rje 'chang chen po lta bu'i sku mdog dang zhal la sogs pa dang ldan pa las/ 'khor lo rtsibs brgyad pa dkar po dang ral gri dang nor bu dang / pad+ma bsnams pa dang / de bzhin du gti mug gtsor gyur cing gzugs su rung bas na gzugs so zhes bya ba 'dis/ de'i</text></item>
<item><p>154b.6</p><section></section><text>mtha' med pa nyid kyis ni/ gti mug de yang med pa nyid du bstan cing rten cing 'brel par 'byung ba yongs su gsal bar byed pa yang dag pa'i don mthong ba dang / mi mthun par gyur pa'i gti mug bsal nas/ gti mug gi blo sel bas kyang gti mug chen por rab tu bzhag ste/ me</text></item>
<item><p>154b.7</p><section></section><text>long lta bu'i ye shes su yang de nges par mdzad nas slar byon te/ shar phyogs kyi pad+ma'i gdan la bzhugs so/ /rat+na d+h+r-ika ces bya bas tshor ba'i phung po dang / nga rgyal dang mnyam pa nyid kyi ye shes rnam par dag pa'i ngo bo nyid rin chen 'byung ldan sku thams cad dang zhal dang po ser po zhal</text></item>
<item><p>155a.1</p><section></section><text>g.yas dang g.yon sngon po dang dkar po ste/ zhal gsum pa/ rin po che margad cha dgu pa dang ral gri dang 'khor lo dang pad+ma bsnams pa phyung la snga ma bzhin du nga rgyal gyis khengs pa la chos thams cad nam mkha' dang mnyam pa nyid du rab tu bstan pas nga</text></item>
<item><p>155a.2</p><section></section><text>rgyal dang bdag ces bya ba'i nyon mongs pa can gyi yid kyi rnam par shes pa'i bdag nyid can gyi kun nas nyon mongs pa can gyi nga rgyal bsal te/ tshor ba dang tshor ba po med pas tshor ba'i phung po stong pa nyid du rtogs par byas pa dang / mnyam pa nyid kyi ye shes su yang nges par mdzad</text></item>
<item><p>155a.3</p><section></section><text>nas/ lho phyogs su sna tshogs pad+ma dang nyi ma'i gdan la bzhugs so/ /A ro l-ika ces bya bas 'du shes kyi phung po dang / gsung dang 'dod chags dang so sor rtog pa'i ye shes rnam par dag pa'i ngo bo nyid 'od dpag tu med pa sku thams cad dang zhal dang po dmar po/ g.yas dang g.yon</text></item>
<item><p>155a.4</p><section></section><text>sngon po dang dkar po'i zhal gsum mnga' ba/ pad+ma dang ral gri dang nor bu dang 'khor lo bsnams pa/ so so rang gi rig pa nyid kyis chos thams cad brjod du med pa nyid kyis na chags pa dang ldan pa yang gang zhig yin zhing gang du chags par 'gyur zhes so sor ba bstan pas snga ma bzhin du</text></item>
<item><p>155a.5</p><section></section><text>'dod chags gtso bor gyur pa tha mal ba'i rtog pa dang / bde ba'i bdag nyid can bdag dang bdag gir lta ba las byung ba/ zag pa dang bcas pa'i chos kyi yul la mngon par zhen pa'i mtshan nyid can gyi 'dod chags kyis ldongs pa rnams la de las phyin ci log sems can thams cad zag</text></item>
<item><p>155a.6</p><section></section><text>pa med pa'i dga' ba'i bya ba la mngon par zhen pa'i mtshan nyid can gyi 'dod chags chen po la nges par sbyar te/ so sor rtog pa'i ye shes su'ang nges par mdzad nas slar byon te/ nub tu sna tshogs pad+ma dang nyi ma'i gdan la bzhugs so/ /pradz+nyA d+hika ces bya ba las 'du byed kyi phung po dang</text></item>
<item><p>155a.7</p><section></section><text>phrag dog dang bya ba grub pa'i ye shes rnam par dag pa don yod par grub pa sku thams cad dang zhal dang po ljang gu g.yas sngon po dang / g.yon dkar po'i zhal gsum pa ral gri dang 'khor lo dang nor bu dang pad+ma bsnams pa snga ma bzhin du phrag dog gtso bor gyur pa gzhan gyi yon tan la</text></item>
<item><p>155b.1</p><section></section><text>zhe sdang ba'i bdag nyid can gyi phrag dog las bzlog ste/ bdag nyid kyis sems can 'di dag thams cad bla na med pa yang dag par rdzogs pa'i byang chub la gzhag par bya ba'i bdag gis gzhan dag gi go skabs dbye bar mi bya'o/ /de lta bu'i mtshan nyid can gyi phrag dog chen po la rab tu</text></item>
<item><p>155b.2</p><section></section><text>bzhag cing bya ba grub pa'i ye shes su'ang nges par mdzad nas/ byang du sna tshogs pad+ma dang nyi ma'i gdan la bzhugs so/ /'di dag thams cad kyang shin tu mdzes pa'i ral pa'i cod pan kyi mchog mnga' ba rin po che sna tshogs 'od 'bar bas brgyan pa thabs dang shes rab kyi rang</text></item>
<item><p>155b.3</p><section></section><text>bzhin can gyi ting nge 'dzin dri ma med pa las yang dag par byung ba'i bde ba chen po babs pa'i rang bzhin gyi dbang phyug phyag dang po gnyis kyis rang dang 'dra ba'i rig ma la 'khyud cing rin po che sna tshogs kyi cod pan can rgyan thams cad rab tu 'bar ba 'dzin par mdzad pa'o/ /mo ha ra tI</text></item>
<item><p>155b.4</p><section></section><text>zhes bya bas sa'i khams dang / rnam par thar pa'i sgo stong pa nyid dang / snying rje chen po dang / thabs kyi pha rol tu phyin pa rnam par dag pa'i ngo bo nyid lha mo spyan rnam par snang mdzad kyi rang dang 'dra ba'i rig pa lta bu thabs kyi pha rol tu phyin pa dang / snying rje chen po ma tshang ba'i sems can ma lus</text></item>
<item><p>155b.5</p><section></section><text>pa sdug bsngal bskyab pa la nges par sbyar nas chos thams cad stong pa nyid la nges par bstan cing bshad pas sems can thams cad kyi don gyi khur bskur ba la yongs su skyo ba med pa'i tshul gyis sa dang mnyam pa'i sems dang rang gi nyes pa sel bar byed pa dang / mi g.yo</text></item>
<item><p>155b.6</p><section></section><text>ba dang / sems can gyi don la 'jug par mdzad cing bde bas myur du mngon par byang chub ste/ thabs kyi pha rol tu phyin pa rnam pa gsum la nges par sbyar bas ring du song ba'i sar nges par sbyar te/ slar byon nas zhi bar mdzad pa'i tshul gyis me'i phyogs su bzhugs so/ /dwe Sha</text></item>
<item><p>155b.7</p><section></section><text>ra tI zhes bya bas chu'i khams dang / rnam par thar pa'i sgo mtshan ma med pa dang byams pa chen po dang / smon lam gyi pha rol tu phyin pa rnam par dag pa'i ngo bo nyid lha mo mA ma kI/ mi bskyod pa'i rang dang 'dra ba'i rig pa lta bu'i/ ut+pal dmar po dang / ral gri dang / nor bu dang / </text></item>
<item><p>156a.1</p><section></section><text>pad+ma bsnams pa/ byams pa chen po dang / smon lam ma tshang ba'i sems can thams cad bde ba la nye bar longs spyod pa la nges par sbyar te/ chos thams cad mtshan ma med pa'i de kho na nyid bskyed nas sems can thams cad kyi sred pa ma lus pa la</text></item>
<item><p>156a.2</p><section></section><text>sogs pa nye bar zhi ba'i don gyi bya ba mdzad cing chu dang mnyam pa'i thugs nyid kyis de bzhin du rang gi tshogs dang 'brel pa'i 'gro ba'i don gyi rgyun dang ldan pas/ sangs rgyas kyi zhing yongs su dag par mdzad nas smon lam gyi pha rol tu phyin pa gsum la nges par sbyar te/ mi g.yo</text></item>
<item><p>156a.3</p><section></section><text>ba'i sa la nges par mdzad nas/ bden bral kyi phyogs su bsrung ba la mngon par brtson par bzhugs so/ /rA ga ra tI zhes bya bas me'i khams dang rnam par thar pa'i sgo smon pa med pa dang / dga' ba chen po dang / stobs kyi pha rol tu phyin pa rnam par dag pa'i ngo bo nyid na bza' dkar</text></item>
<item><p>156a.4</p><section></section><text>mo 'od dpag tu med pa'i rang dang 'dra ba'i rig pa lta bu/ dga' ba chen po dang stobs kyi pha rol tu phyin pa ma tshang ba rnams sangs rgyas kyi chos thams cad la rab tu dga' ba la yang dag par rab tu sbyar nas/ rang rig pa las tha dad pa'i khams gsum pa rnams ni shin tu yang med pa'i phyir</text></item>
<item><p>156a.5</p><section></section><text>chos thams cad smon pa med pa nyid du gsal bar byas nas grang ba nye bar sel ba la sogs pa'i don gyi bya bas me dang mnyam pa'i thugs nyid kyis de bzhin du las las zlog pa dang / nyon mongs pa sel ba dang / bdud dang gzhan gyi gnod pa las bzlog ste/ rang gi mi mthun pa'i</text></item>
<item><p>156a.6</p><section></section><text>phyogs gsum gyis zil gyis mi gnod pa'i ngo bo nyid stobs kyi pha rol tu phyin pa gsum la nges par sbyar bas legs pa'i blo gros kyi sar nges par mdzad nas rlung gi phyogs su rgyas pa 'phel bar mdzad pas bzhugs so/ /badzra ra tI zhes bya bas rlung gi khams dang / rnam par thar</text></item>
<item><p>156a.7</p><section></section><text>pa'i sgo rang bzhin gyis 'od gsal ba dang btang snyoms chen po dang ye shes kyi pha rol tu phyin pa rnam par dag pa'i ngo bo nyid sgrol ma sku thams cad dang zhal dang po ser po/ g.yas dang g.yon sngon po dang dkar po ste/ zhal gsum pa ut+pal ser po dang / ral gri dang nor bu</text></item>
<item><p>156b.1</p><section></section><text>dang pad+ma bsnams pa btang snyoms chen po dang ye shes kyi pha rol tu phyin pa ma tshang ba'i nyes pa thams cad de/ bde ba dang / sdug bsngal dang / rnyed pa dang / ma rnyed pa dang / grags pa dang / ma grags pa dang / bstod pa dang / smad pa la btang snyoms shing sems can thams</text></item>
<item><p>156b.2</p><section></section><text>cad kyi gdung ba rab tu zhi ba la sogs pa'i don gyi bya bas rlung dang 'dra ba'i mnyam pa'i sems la nges par sbyor bar mdzad cing nyon mongs pa rnams glo bur ba yin pa'i phyir chos thams cad rang bzhin gyis 'od gsal ba nyid du yongs su gsal bar mdzad nas rtog pa dang mi rtog</text></item>
<item><p>156b.3</p><section></section><text>pa'i mnyam pa nyid du khong du chud pas sems can gyi don gyi thabs la lkog tu ma gyur cing ye shes kyi pha rol tu phyin pa rnam pa gsum la nges par sbyar nas chos kyi sprin gyi sa la rab tu bzhag ste dbang ldan gyi phyogs su dbang gi bya ba mdzad cing bzhugs so/ /de bzhin du</text></item>
<item><p>156b.4</p><section></section><text>ser sna'i gnyen por gyur pa sbyin pa'i pha rol tu phyin pa rnam par dag pa gzugs rdo rje spyan dang 'dra ba la me long dang / ral gri dang / nor bu dang / pad+ma bsnams pa dang / ser sna gtso bor gyur pa rnams la chos dang zang zing dang byams pa ste/ sbyin pa'i pha rol tu phyin pa rnam</text></item>
<item><p>156b.5</p><section></section><text>pa gsum la nges par sbyar bas rab tu dga' ba'i sa la rab tu bzhag nas/ phyi'i dkyil 'khor gyi shar lho'i mtshams su bzhugs so/ /de bzhin du tshul khrims 'chal ba'i gnyen por gyur pa'i tshul khrims kyi pha rol tu phyin pa rnam par dag pa sgra rdo rje mA ma kI lta bu/ pi wang</text></item>
<item><p>156b.6</p><section></section><text>dang / ral gri dang / nor bu dang / pad+ma bsnams pa/ tshul khrims 'chal pa sel ba gtso bor gyur pa sdom pa dang sems can gyi don bya ba dang / dge ba'i chos yang dag par sdud par byed pa ste/ tshul khrims kyi pha rol tu phyin pa rnam pa gsum la nges par sbyar bas dri ma med pa</text></item>
<item><p>156b.7</p><section></section><text>la rab tu bzhag ste/ lho nub kyi phyogs mtshams su bzhugs so/ /khro ba'i gnyen por gyur pa bzod pa'i pha rol tu phyin pa rnam par dag pa dri rdo rje rin chen dbang phyug gi rang dang 'dra ba'i rig ma lta bu dri'i dung chos dang / ral gri dang / 'khor lo dang / pad+ma bsnams pa</text></item>
<item><p>157a.1</p><section></section><text>bzod pa med pa gtso bor gyur pa rnams la/ chos la dmigs pa dang / sdug bsngal la ji mi snyam pa dang / gzhan gyi gnod pa'o la mi mjed pa ste/ pha rol tu phyin pa gsum la nges par sbyar bas 'od byed pa'i sa la nges par mdzad de/ phyi'i dkyil 'khor</text></item>
<item><p>157a.2</p><section></section><text>gyi nub byang gi mtshams su bzhugs so/ /le lo'i gnyen por gyur pa brtson 'grus kyi pha rol tu phyin pa rnam par dag pa ro rdo rje na bza' dkar mo dang 'dra ba/ ro'i snod dang / ral gri dang / nor bu dang / 'khor lo bsnams pa/ le lo nye bar 'joms pa gtso bor gyur pa rnams</text></item>
<item><p>157a.3</p><section></section><text>la go cha dang sbyor ba dang / mi ldog pa zhes bya ba ste/ brtson 'grus kyi pha rol tu phyin pa gsum la nges par sbyor bas 'od 'phro ba'i sa la nges par mdzad nas/ byang shar gyi mtshams su bzhugs so/ /rnam par g.yeng ba'i gnyen por gyur pa bsam gtan gyi pha rol tu phyin pa</text></item>
<item><p>157a.4</p><section></section><text>rnam par dag pa reg rdo rje sgrib pa thams cad rnam par sel ba lta bu gos sna tshogs dang ral gri dang nor bu dang pad+ma bsnams pa rnam par g.yeng ba gtso bor gyur pa'i gdul bya la nyes pa sel ba dang / gnas pa dang / 'byor ba byed pa ste/ bsam gtan gyi pha rol tu phyin pa rnam pa</text></item>
<item><p>157a.5</p><section></section><text>gsum la nges par sbyar bas sbyang dka' ba'i sa la nges par mdzad nas shar sgo'i g.yon phyogs su bzhugs so/ /shes rab 'chal ba'i gnyen por gyur pa shes rab kyi pha rol tu phyin pa rnam par dag pa'i ngo bo nyid chos kyis dbyings rdo rje kun du bzang po lta bu la chos 'byung</text></item>
<item><p>157a.6</p><section></section><text>ba dang / ral gri dang / nor bu dang / pad+ma bsnams pa/ shes rab 'chal ba gtso bor gyur pa'i rang gi gdul bya la thos pa dang / bsam pa dang / bsgom pa ste/ shes rab rnam pa gsum la sbyar nas mngon du gyur pa'i sa la nges par mdzad de/ snga ma bzhin du shar sgo'i</text></item>
<item><p>157a.7</p><section></section><text>g.yas logs su bzhugs so/ /gzugs rdo rje la sogs pa 'di rnams kyi so sor nges pa'i 'byin pa ni med pas spyir/ oM AH hUM zhes bya ba de kho na nyid gsum gyis dbyung bar bya'o/ /spyan la sogs pa'i rig pa rnams chos kyi dbyings rdo rje'i mthar thug pa rnams ni phyag dang</text></item>
<item><p>157b.1</p><section></section><text>po gnyis kyis rang dang 'dra ba'i thabs la 'khyud pa rin po che sna tshogs pa'i rgyan gyi 'od zer gyi tshogs kyis phyogs bcu'i tshogs rnams khyab par dga' ba chen po dam pa'i nyams dang ldan pa sna tshogs pad+ma dang zla ba'i gdan la bzhugs par bsgom par bya'o/ /ya mAn+ta kr-i ta</text></item>
<item><p>157b.2</p><section></section><text>ces bya bas ma dad pa dang phung po'i bdud dang 'jig tshogs la lta ba dang shes bya'i sgrib pa'i gnyen por gyur pa dad pa'i ngo bo nyid gshin rje gshed srung ba'i 'khor lo las bshad pa'i zhal la sogs pa dang ldan pa ma dad pa dang / 'jig tshogs la lta ba gtsor 'dzin pa'i gdul</text></item>
<item><p>157b.3</p><section></section><text>bya rnams la bsten nas bden pa dang / dkon mchog dang / las dang / 'bras bu yod pa nyid dang / yon tan dang ldan pa nyid dang thob pa'i mtshan nyid yin par mngon par yid ches pa bskyed nas chos thams cad dang po nas skye ba med pa nas mi 'jig pa'i bdag nyid can yin pa</text></item>
<item><p>157b.4</p><section></section><text>gsal bar byas pas rtog pa'i gshin rje bkag cing shes bya'i sgrib pa spangs pas 'jig tshogs la lta ba las bzlog ste/ phung po'i bdud las rnam par rgyal ba nges par mdzad nas slar byon te shar sgor bzhugs so/ /pradz+nyAn+ta kr-i ta ces bya bas le lo dang nyon mongs pa'i bdud</text></item>
<item><p>157b.5</p><section></section><text>dang mthar 'dzin par lta ba dang / nyon mongs pa'i sgrib pa'i gnyen po brtson 'grus kyi ngo bo nyid shes rab mthar byed snga ma bzhin du le lo la sogs pa'i bag chags shas che ba'i gdul bya'i sems can rnams la brten nas brtson 'grus la yang dag par sbyar nas/ chos</text></item>
<item><p>157b.6</p><section></section><text>thams cad rnam par shes pa'i bdag nyid yin par yongs su bstan pas nyon mongs pa'i sgrib pa dang rtag pa la sogs pa mthar 'dzin pa las nges par bzlog ste/ nyon mongs pa'i bdud las rnam par rgyal bar mdzad nas de bzhin du lho sgor bzhugs so/ /pad+mAn+ta kr-i ta ces bya bas</text></item>
<item><p>157b.7</p><section></section><text>brjed ngas pa dang 'chi bdag gi bdud dang log par lta ba dang / skye ba'i sgrib pa'i gnyen po dran pa'i ngo bo nyid pad+ma mthar byed sngar bshad pa'i zhal la sogs pa dang ldan pa/ de bzhin du brjed ngas pa dang log par lta ba'i bag chags shas che ba'i gdul bya la brten nas/ las kyi 'bras</text></item>
<item><p>158a.1</p><section></section><text>bu chud mi za bar bstan pas yang dag pa'i lta ba la nges par sbyar nas/ yang dag pa'i dran pa la nye bar bzhag ste/ phung po lnga brtags pa'i bdag nyid can yin pas 'chi 'pho ba dang bral zhing de kho na nyid du brjod du med pa'i bdag nyid can yin par bstan pas skye</text></item>
<item><p>158a.2</p><section></section><text>ba'i sgrib pa spangs shing 'chi bdag gi bdud las yongs su rgyal bar mdzad nas slar byon te nub sgor bzhugs so/ /big+h+nan+ta kr-i ta ces bya bas sngar bshad pa'i rnam par g.yeng ba dang lha'i bu'i bdud dang lta ba mchog tu 'dzin pa dang / las kyi sgrib pa'i gnyen po ting nge 'dzin rnam par dag pa'i</text></item>
<item><p>158a.3</p><section></section><text>bdud rtsi thab sbyor snga ma bzhin du rnam par g.yeng ba la sogs pa'i bag chags shas che ba'i gdul bya rnams la brten te sems rtse gcig pa nyid la nges par sbyar nas chos thams cad rang bzhin gyis zhi ba yin pa'i phyir rnam par mi rtog pa'i bdag nyid can yin par bstan nas 'jig tshogs</text></item>
<item><p>158a.4</p><section></section><text>la sogs pa'i lta ba mchog dang gtso bo yin par lta ba las bzlog ste/ lha'i bu'i bdud las rgyal bar mdzad de slar byon pa dang bgegs kyi tshogs rab tu 'joms shing byang sgor bzhugs so/ /'dir yang dkyil 'khor ba thams cad ni rang rang gi stan dang 'od kyi dkyil 'khor la rdo</text></item>
<item><p>158a.5</p><section></section><text>rje'i skyil mo krung gis bdag po la mngon par phyogs pa yin la/ khro bo rnams ni sna tshogs pad+ma dang nyi ma'i gdan la/ g.yas dang g.yon gyi sbyor ba yis/ /g.yon brkyang ba yi tshul gyis ni/ /khro bo'i skyil mo krung bcas nas/ /bdud rnams rab tu 'joms pa yin/ /zhes brjod</text></item>
<item><p>158a.6</p><section></section><text>pas/ khro bo g.yon brkyang bas gnas pa yin no zhes bshad pa yin no/ /de nas yongs su rdzogs pa'i dkyil 'khor dngos po thams cad kyis bltas te/ ye shes sems dpa'i thugs ka'i mtshan mar gnas pa'i sa bon gyi 'od kyi lcags kyu rnams kyis thog ma med pa nas</text></item>
<item><p>158a.7</p><section></section><text>yang dag par grub pa'i ye shes kyi dkyil 'khor bkug la mdun du bsams te/ gshin rje gshed la sogs pa'am/ /gzhan gang yang rung ba yang dag par spros pas/ der gtogs pa'i bgegs rnams yang dag par bsal la mngon par bsrungs te/ za ba la</text></item>
<item><p>158b.1</p><section></section><text>sogs pa dang / me tog dang ldan pa'i mchod yon la oM AHhUM hUM mngon par bzlas nas phul la gshin rje gshed la sogs pas dam tshig gi dkyil 'khor la man ngag ji lta ba bzhin du dgug pa dang / gzhug pa dang / bcing ba dang / dbang du bya ba byas nas mnyes par byas</text></item>
<item><p>158b.2</p><section></section><text>te/ 'di dag ni rgyu mthun pa'i 'bras bu chen po dang / bsnyen pa chen po'o/ /dkyil 'khor pa re re zhing mig la sogs pa byin gyis brlab pa ni rnam par smin pa'i 'bras bu chen po dang / nye bar sgrub pa chen po'o/ /tshigs su bcad pas gsol ba gdab pa dang / thugs la sogs</text></item>
<item><p>158b.3</p><section></section><text>pa'i sngags med pa ni skyes bu byed pa'i 'bras bu chen po dang / sgrub pa chen po'o/ /dbang bskur ba ni dbang gi 'bras bu chen po dang / sgrub pa chen po'i chen po'o/ /'di rnams kyi bdag po'i nges pa brjod par bya ste/ mi bskyod pa'i cod pan du ni rdo rje 'chang chen po'o/ /rdo rje</text></item>
<item><p>158b.4</p><section></section><text>'chang chen po dang rnam par snang mdzad la sogs pa'i de bzhin gshegs pa rnams dang / mA ma kI dang / phyag na rdo rje dang / sgra rdo rje dang / srung ba'i 'khor lor bshad pa'i khro bo rnams las gshin rje mthar byed dang pa pad+ma mthar byed ma gtogs pa gzhan gyis mi thub pa la</text></item>
<item><p>158b.5</p><section></section><text>sogs pa'i cod pan du ni mi bskyod pa'o/ /spyan dang sa'i snying po dang / gzugs rdo rje ma dang / gshin rje gshed kyi cod pan la rnam par snang mdzad do/ /dri rdo rje ma dang nam mkha'i snying po'i cod pan la ni rin chen dbang ngo / /gos dkar mo dang / 'jig rten dbang phyug</text></item>
<item><p>158b.6</p><section></section><text>dang / ro rdo rje dang / pad+ma mthar byed kyi cod pan la ni 'od dpag tu med pa'o/ /sgrol ma dang / sgrib pa rnam par sel ba dang / reg rdo rje'i cod pan la ni don yod par grub pa'o/ /kun du bzang po dang chos kyi dbyings rdo rje la ni rdo rje 'chang chen po'o/ /de nas sgrub pa chen po'i rjes</text></item>
<item><p>158b.7</p><section></section><text>thogs la snga ma bzhin snying ga'i sa bon gyi 'od zer rnams kyis phyogs bcu na bzhugs pa'i gzugs la sogs pa'i 'dod pa'i yon tan lnga bkug la snying gar bcug ste/ zla ba zhu bar gyur pas rang gi rdo rje'i lam nas phyung ste/ rig pa'i chu skyes su gnas par</text></item>
<item><p>159a.1</p><section></section><text>bsams la/ de'i ba spu'i bu ga re re nas byung ba'i 'od zer rnam pa sna tshogs rgyu chen pos nam mkha'i khams kun du khyab par spros la/ 'od zer gyi sgo las byung ba gzugs la sogs pa'i lha mo dri ma med pa'i rgyan thams cad kyis yan lag legs</text></item>
<item><p>159a.2</p><section></section><text>par brgyan pa/ rtog pa ma lus pa las nges par grol zhing bde ba mchog bskyed pa'i rgyur gyur pa dngos po sgyu ma dang mtshungs pa la sogs par rtogs pa 'jig rten lta ba la mkhas pa dang / 'od zer gyi snang ba las sprul pa'i mchod pa'i sprin gyi dra ba'i tshogs sna tshogs</text></item>
<item><p>159a.3</p><section></section><text>pa dang ldan pa rnams dang / de bzhin du phyi'i dri la sogs pa/ khang pa brtsegs pa'i 'od zer 'phro ba las byung ba nam mkha' mthas khyab pa rnams kyis rab tu mchod/ rang dang thub pa'i dbang po dang mchod pa dang mchod pa'i bdag nyid mnyam pa nyid kyi don gyis gnyis su med pa'i</text></item>
<item><p>159a.4</p><section></section><text>nga rgyal bya'o/ /oM sarba ta thA ga ta pU dza badzra swA b+hA wa At+ma ko\u0f85haM/ de'i 'og tu sgra'i yul thams cad brag ca lta bur lhag par mos shing / rang gi bdag nyid dang tha mi dad pa'i dkyil 'khor gyi 'khor lo'i bdag nyid can phung po dang khams dang skye mched kyi gzugs can gyi chos thams</text></item>
<item><p>159a.5</p><section></section><text>cad rang gi yid kyis lhag pa'i lha la bstod pa'i sgra byed par bsam pa byed pa ni/ mi bskyod rdo rje zhes bya ba la sogs pa'o/ /de nas bar snang la gnas pa'i zla ba'i dkyil 'khor la 'dug pa'i hUM las byung ba'i rdo rje rtse lnga pa'i lte bar hUM dang ldan par bsams la/ de'i 'og tu</text></item>
<item><p>159a.6</p><section></section><text>yi ge yaM las byung ba'i rlung gi dkyil 'khor sngon po gzhu'i dbyibs can rdo rjes mtshan pa la gnas pa'i raM las byung ba'i me'i dkyil 'khor dmar po gru gsum pa'i steng du/ yi ge a las byung ba'i pad+ma'i snod bsams la de'i nang du bi ra shu ma mu zhes bya ba mi 'chi ba lnga po la</text></item>
<item><p>159a.7</p><section></section><text>rim bzhin du/ bruM AM dzr-I khaM hUM gis byin gyis brlab pa dang / go ku da ha na ste lnga po yang de bzhin du bsams la rdo rje yang de'i 'od zer gyis zhu zhing de nyid du thim par gyur par bsams la/ de yang me 'bar ba rnams kyis ma lus par zhu bar gyur cing nyes pa dang bral ba dang mnyam pa</text></item>
<item><p>159b.1</p><section></section><text>med pa'i bcud dang stobs dang zhu bar gyur pa'i bdag nyid can du lhag par mos la/ der oM dkar po 'bar ba bkod pa de'i 'od zer gyis de bzhin gshegs pa rnams bdud rtsi'i rnam par de'i nang du chud par bsams la/ de'i 'od zer gyi tshogs 'phro ba la yi ge gsum mang</text></item>
<item><p>159b.2</p><section></section><text>du bzlas te/ lhag pa'i lha'i sbyor ba dang ldan pa'i rang gi snying gar dkyil 'khor gyi 'khor lo bsams la/ bdag nyid dang dkyil 'khor ba thams cad kyi lce la hUM las byung ba'i rdo rje rtse lnga pa nas 'bras tsam dkar po lte ba la hUM gis mtshan pa dang / cod pan du yang rang gi</text></item>
<item><p>159b.3</p><section></section><text>bdag po bsams la/ de bzhin gshegs pa thams cad tshim par bya'o zhes lhag par mos par byas la/ kun du rtog pa'i dri ma ma lus pa dang bral bas des snying ga'i zla bar chud pa'i rgyal ba'i 'khor lo ma lus pa dang bdag nyid dang dkyil 'khor pa rnams tshim par</text></item>
<item><p>159b.4</p><section></section><text>bya'o/ /dkyil 'khor dbyung ba nas brtsams te bdud rtsi myang ba'i mthar thug pa ni dkyil 'khor rgyal po mchog ces bya ba'i ting nge 'dzin to/ /de ltar chen po bsgoms pa la sems dbang du bya ba bskyed par bya ba'i phyir las kyi rgyal po mchog bsgom par bya ba yin pas/ </text></item>
<item><p>159b.5</p><section></section><text>thig le'i rnal 'byor la sogs pa bsgom par bya'o/ /de nas ye shes sems dpa'i thugs ka'i mtshan ma'i lte ba la gnas pa'i hUM gi 'od zer las byung ba'i dkyil 'khor gyi 'khor lo'i de bzhin gshegs pa rnams kyis 'gro ba ma lus pa thabs dang shes rab kyi rang bzhin can</text></item>
<item><p>159b.6</p><section></section><text>gyi dri ma med pa'i ting nge 'dzin las yang dag par byung ba'i bde ba chen po'i rang bzhin can gyi dkyil 'khor gyi 'khor lor byas nas hUM de nyid du zhugs pa dang / de yongs su gyur pa las tsa na ka'i 'bru tshod tsam gyi thig le'i dbus su dkyil 'khor gyi 'khor lo lha bcu dgu gsal</text></item>
<item><p>159b.7</p><section></section><text>pa'i bdag nyid can du bdag nyid rnam par bsgoms la/ de'i mdog can gyi 'od kyi phreng bas ye shes sems dpa'i dang thugs dang gsung dang sku rdo rje dang lus kyi mchog dang / rang gi nang gi lus kyang nges sad par byas shing snang bar byas nas ba spu re re kun nas mtha' yas pa'i</text></item>
<item><p>160a.1</p><section></section><text>'od zer gyi snang ba'i tshogs kyis sna tshogs par khyab par byas nas/ yang de nyid du zhugs nas gnyis su med pa'i bdag nyid can du bsgom pa ni thig le'i rnal 'byor ro/ /de'i 'og tu de bzhin gshegs pa zhugs pa la sngon du 'gro bas rang dang 'dra ba'i chos 'byung</text></item>
<item><p>160a.2</p><section></section><text>ba'i sna rtser byang chub kyi sems las byung ba'i hUM yongs su gyur pa las rdo rje rtse lnga pa sngon po nas 'bras tsam gyi lte ba la nyi ma'i steng na gnas pa'i hUM yongs su gyur pa las yungs kar gyi 'bru tshod tsam phra ba/ ye shes lnga'i bdag nyid can gyi rin po che kha dog sna lnga'i dbus na ji skad</text></item>
<item><p>160a.3</p><section></section><text>bshad pa'i rten dang brten pa'i dkyil 'khor gyi 'khor lo rgyu mthun pa'i 'bras bu dang / bsnyen pa la sogs pa'i yan lag bzhi chung ngu dang / 'bring dang / chen po 'di dag bsam zhing sems la dbang du gyur par bya ba'i phyir bsgom par bya'o/ /de nas smig rgyu lta bu la sogs</text></item>
<item><p>160a.4</p><section></section><text>pa mtshan ma gang yang rung ba thob pas sems brtan par bzung ba la sogs pa ngo bo nyid med cing rang rig pa'i ngo bo nyid la de'i 'od zer las sprul pa'i de bzhin gshegs pa rnams sam rdo rje la sogs pa mtshan ma sna tshogs pa spro ba yang dang yang bya'o/ /'di ni phra mo'i rnal 'byor ro/ /</text></item>
<item><p>160a.5</p><section></section><text>de'i 'og tu rdo rje dang gsal ba dang chos dang 'khor lo man ngag ji lta ba bzhin du sku dang gsung dang thugs rdo rje dang / ye shes sems dpa'i thugs ka'i mtshan ma'i lte bar gnas pa rang rang gi stan la/ oM AHhUM hUM zhes bya ba brjod pa dang brjod par bya ba las 'das pa so so rang gis</text></item>
<item><p>160a.6</p><section></section><text>rig pa ye shes lnga'i bdag nyid can bsams la/ gnas pa dang brtan par gyur par lhag par mos shing myur ba dang bul ba la sogs pa'i nyes pa dang bral ba phan tshun shin tu ma bsdams par gsang sngags kyi rgyal po gsal bar brjod cing srog gi rlung gis oM la sogs pa'i sa bon</text></item>
<item><p>160a.7</p><section></section><text>re re las sku rdo rje la sogs pa yang dag par spro bar bya zhing / de rnams kyis nam mkha' ma lus par khyab par bsams la/ thugs la sogs pa byin gyis brlabs pa bzhin du gzugs rdo rje la sogs pas rab tu mchod cing rig pa mchog gis yongs su 'khyud pa'i bde ba chen po</text></item>
<item><p>160b.1</p><section></section><text>babs pa'i gzhan gyi dbang du gyur par bsams nas/ rtsol ba'i rlung gis de nyid du gzhug par bsams la rim gyis sam sa bon las cig car spro ba'am/ rim gyis bzlas brjod bya ba ni sngags kyi bzlas pa'o/ /de la/ rgyu mthun sogs dang lhag mos pa/ /thig le phra</text></item>
<item><p>160b.2</p><section></section><text>mo gsang gsum dbyung / /chung ngu la sogs dbye ba yis/ /rnal 'byor bsnyen sogs de bzhin bsgom/ /zhes pa dang / de nas de'i 'og tu/ zhum pa'i sems ni nges bzung zhing / /rgod pa slar yang zhi bar bya/ /zhes smos pas thig le'i rnal 'byor la sogs pa bsgoms</text></item>
<item><p>160b.3</p><section></section><text>pas sems zhum par gyur cing sems kyi rgyu chung ba de gzung ba'i phyir snga ma bzhin du rim pa'i tshogs kyi glus rab tu sad par bya zhing tshim par byed do/ /de yang spyi bor mtho gang tsam gyis 'phags par zla ba'i dkyil 'khor la gnas pa'i bdud rtsi lnga oM dkar pos byin gyis</text></item>
<item><p>160b.4</p><section></section><text>brlabs shing 'dzag par gyur par bsams la/ de'i srog dang rtsol ba'i 'od zer gyis lcags kyus drangs la/ skyo ba sel bar byed pa'i bdud rtsi'i rgyun sku rdo rje la sogs par dbab par bya ste/ 'di ni tshim par bya'o/ /de ltar thang cig ngal bso nas/ /slar yang bde ba de la zhen</text></item>
<item><p>160b.5</p><section></section><text>cing des sems rgod par gyur na thig le'i rnal 'byor bsgom pa sngon du 'gro bas snga ma bzhin du sngags kyi bzlas pa nyin mtshan du bya zhing / de la yang zhen pa med par bya'o/ /de'i 'og tu gshegs su gsol ba byed par 'dod pa'i sngags pas dkyil 'khor gyi rgyal po mchog bzhin du mchod</text></item>
<item><p>160b.6</p><section></section><text>pa dang bstod pa dang bdud rtsi myang bar byas la sku la sogs pa'i rdo rje'i thugs kar gnas pa'i oM la sogs pa'i yi ge rnams la ji lta ba bzhin du dkyil 'khor ba rnams nang du chud par byas nas/ de yang sku gsung thugs nam mkha' ltar ma skyes shing gnyis su med pa'i ye shes kyi ngo bo nyid</text></item>
<item><p>160b.7</p><section></section><text>du bsgom par bya'o/ /'di ni gshegs su gsol ba'o/ /de ltar thig le'i rnal 'byor la sogs pa nas/ gshegs su gsol ba'i mthar thug pa ni/ las kyi rgyal po mchog gi ting nge 'dzin no/ /de nas bshad ma thag pa'i thabs dang shes rab kyi rang bzhin dri ma med pa'i</text></item>
<item><p>161a.1</p><section></section><text>ting nge 'dzin las byung ba/ yangs shing rgya che ba'i bde ba dam pa'i ngo bo nyid dpal gsang ba 'dus pa'i mngon par byang chub pa rtog pa'i lta ba dang bral zhing bdag dang bdag gir 'dzin pas 'gro ba ma lus pa 'khor ba'i g.yang sar ltung zhing skyabs med pa la mngon</text></item>
<item><p>161a.2</p><section></section><text>par bsams la/ de la snying rje mtha' yas pas smon lam mngon du bya'o/ /dpal ldan mi bskyod mgon po yi/ /bsgoms pa las thob dge ba des/ /de yi ye shes ldan gyur pas/ /'gro ba kun mkhyen sa thob shog/ /gang tshe blta bar 'dod pa'am/ /cung zad 'dri bar</text></item>
<item><p>161a.3</p><section></section><text>'dod na yang / /mgon po thugs bdag gang yin te/ /gegs med par ni mthong bar shog /phyogs bcu nam mkha'i mtha' gtugs pa'i/ /sems can kun don sgrub pa'i phyir/ /ji ltar thub dbang spyod mdzad pa/ /bdag gi spyod pa'ang de 'drar shog /ji srid dang po'i mthar</text></item>
<item><p>161a.4</p><section></section><text>gtugs pa'i/ /'khor ba rnams kyi mtha' spangs pa/ /de srid sems can don phyir nyid/ /spyod pa dpag med spyad par bgyi/ /ji srid 'jig rten gyur pa yi/ /sangs rgyas thams cad mya ngan 'das/ /de yi bstan pa'i don du ni/ /spyod pa dpag med spyad par bgyi/ /rdo rje</text></item>
<item><p>161a.5</p><section></section><text>sems sogs gzugs kyis ni/ /rnam pa kun du spyad bya zhing / /sngags kyi gzugs kyis sems can rnams/ /de dang de tshe gdul bar bgyi/ /de'i 'og tu rang gi lha'i nga rgyal dang ldan pa'i ting nge 'dzin gyis langs la/ yul rnams mig yor tsam gyi rang gi ngo bo nyid dam/ rang gi</text></item>
<item><p>161a.6</p><section></section><text>lha'i rnam par mos la/ rigs ji lta ba bzhin du rnam par snang mdzad la sogs pa'i ngo bo nyid dam/ rang rang gi rnam par dag pa gzugs rdo rje la sogs pa'i ngo bo nyid dam/ gnyis su med pa'i ye shes rdo rje 'chang chen po'i ngo bo nyid du lhag par mos pas/ ji ltar rnyed pa'i 'dod pa'i</text></item>
<item><p>161a.7</p><section></section><text>longs spyod thams cad la nye bar spyod pa'i bya ba bya zhing phyin ci log gi rtog pa dang bral ba 'di nyid ni mchod pa'i mchog yid mgu bar byed pa nyid do/ /zas la spyod pa'i dus su yang ye shes sems dpa'i thugs ka'i zla bar rang gi 'dod pa'i lha'i dkyil 'khor gyi 'khor lo bsams la</text></item>
<item><p>161b.1</p><section></section><text>rang gi zas dpa' bo lnga dang / mi 'chi ba lnga'i rnam par snga ma bzhin du bskyed la/ dkyil 'khor gyi 'khor lo'i bdag nyid can du lhag par mos pas mngon par bzlas te/ lce la rdo rje dkar po dang / bdag po yang cod pan du bsams te/ spyod par byed pa dang / kha zas mnyam</text></item>
<item><p>161b.2</p><section></section><text>pa nyid du bsgom zhing / de bzhin du rang gi lhag pa'i lha'i 'khor lo dam tshig par bya zhing des mchod par bya ba ni phyi'i sbyin sreg go/ /nang gi bdag nyid can gyi ye shes kyi me la phung po'i shing bsregs pas bla na med par bshad pa yin no/ /de ltar 'dod pa ma lus pas rang gi lha'i</text></item>
<item><p>161b.3</p><section></section><text>ngo bo nyid kyi bdag nyid dam/ gzhan dag yang dag par mchod pa'i dam tshig 'di ni bde bar gshegs pa rnams kyis rjes su gnang ba yin no/ /ji skad bshad pa'i sdom ldan pas/ /ji snyad pa ni kun du spyad/ /dam tshig med gyur blo yis ni/ /gsang 'dus dang gzhan shes par bya/ /sangs rgyas</text></item>
<item><p>161b.4</p><section></section><text>mchod dang 'gro don nam/ /lus las 'byung ba mthong ba na/ /snying rjes non pas las bya ba/ /sngags rgya'i bdag nyid can phan bya/ /de nas gnas skabs thams cad du/ /rgyun mi 'chad par bde bar gshegs pa ma lus pa la mchod pa dang 'gro ba'i don gyi bya ba la zhen cing shes rab dang thabs kyi rang</text></item>
<item><p>161b.5</p><section></section><text>bzhin dri ma med pa'i ting nge 'dzin las byung ba'i bde ba dam pas khyab pa brtan pa dang / g.yo ba'i dngos po thams cad kyi phra rab re re'i ngo bo rang gi 'dod pa'i lha'i dkyil 'khor gyi 'khor lo dang tha mi dad par shes shing / de nas mi bden pa'i rtog pa ma lus pa mnyam pa nyid du sbyor bas brtag</text></item>
<item><p>161b.6</p><section></section><text>pa'i sems la nag po'i las rnams lta ga la yod/ de yang / dngos po gcig la kun rtog pa/ /rnam pa sna tshogs snang gyur te/ /grol dang sdug bsngal bde bskyed pa'i/ /las ni ma lus 'byung bar 'gyur/ /de bas dge dang mi dge'i las/ /lus la sogs pa'i rtog</text></item>
<item><p>161b.7</p><section></section><text>las byung / /rtog pa kun las nges grol ba'i/ /ye shes de la rtog pa ci/ /zhes bya ba smos pa yin no/ /dam tshig las nyams pa la don yod par grub pa'i rnal 'byor ji lta ba bzhin du bya ba sngon du 'gro bas 'khor lo de la zhugs pa'i ye shes sems dpa'i thugs ka'i zla ba'i</text></item>
<item><p>162a.1</p><section></section><text>khaM las byung ba'i sna tshogs rdo rje'i lte bar zla ba la gnas pa'i yi ge khaM bsams la/ de'i 'od zer rnams kyis de bzhin gshegs pa bskul ba sngon du 'gro bas bdag nyid sna tshogs pad+ma 'dab ma dang zla ba la gnas te/ gzung ba la sogs pa'i</text></item>
<item><p>162a.2</p><section></section><text>dngos po rnams las dben par rang bzhin gyis 'od gsal bar lhag par mos la snga ma bzhin du dbang bskur bar bya'o/ /bla ma la brnyas pa la sogs pa'i nyes pa rnams la yang ci nus par mchod pa dang sbyin pa sngon du 'gro ba bya ba'i bshags pa la sogs pa'i sngon du 'gro bas</text></item>
<item><p>162a.3</p><section></section><text>dam tshig blang bar bya'o/ /'di ni dam tshig gis gso ba'o/ /phyi'i khrus byed par 'dod na rang gi lha'i sbyor ba dang ldan pas zla ba la gnas te/ dbang bskur ba'i cho ga nyid kyis khrus bya'o/ /thun mtshams gzhan la yang snga ma bzhin du mchod pa dang sdig pa bshags pa nas bdud</text></item>
<item><p>162a.4</p><section></section><text>rtsi myang ba'i mthar thug pa'i bar rdzogs par byas nas/ thig le dang phra mo bsgom pa sngon du 'gro bas sngags kyi bzlas pa byas la/ ye shes sems dpa'i thugs ka'i dkyil 'khor gyi 'khor lo nang du chud par byas la/ snying rje dang shes rab tu ldan pas nyal bar bya'o/ /langs pa'i</text></item>
<item><p>162a.5</p><section></section><text>dus su spyan la sogs pa'i lha mo rnams kyi glus bskul nas nang par langs te/ las dang po bas snga ma bzhin du legs par bzlas brjod bya'o/ /de ltar nyin re bzhin thun bzhi'i rim gyis sdig pa bshags pa la sogs pa'i ting nge 'dzin gsum gyi sbyor bas mtshan ma gnyis thob pa'i bar</text></item>
<item><p>162a.6</p><section></section><text>ni las dang po pa'o/ /de nas sngags kyi tshul khrims dang brtul zhugs dag par ldan zhing sdig pa bshags pa la sogs pa dang bral bas nye bar sgrub pa nas brtsams te/ ting nge 'dzin gsum bsgoms pa la mtshan ma gsum po thob pa'i bar ni ye shes cung zad tsam la dbang thob pa'o/ /</text></item>
<item><p>162a.7</p><section></section><text>de rnam pa thams cad du yongs su rdzogs shing spro ba dang bsdu ba byed pa mtshan ma bzhi thob pa ni ye shes la dbang thob pa ste/ nyin mtshan du mngon par sbyor ba tsam bsten par bya'o/ /de bzhin du 'jig rten gyi khams thams cad kyi rdul phra rab re re'i nang du chud pa'i 'khor lo gsum gyi gzugs</text></item>
<item><p>162b.1</p><section></section><text>brnyan gyi bdag nyid can gyi gzugs su bsgom pas rtag tu snang ba'i mtshan ma thob pa'i rnal 'byor ba ni yang dag pa'i ye shes la dbang thob pa zhes bya'o/ /de nas sngags grub cing mtshan ma mang po thob nas/ de kho na nyid gsum la mchod pa byas la/ rang gi sngags mar me mdzad bzang</text></item>
<item><p>162b.2</p><section></section><text>pos bshad pa'i dkyil 'khor la gnas pa'i cho gas rgyud las bshad pa'i mngon par 'dod pa'i dngos grub rnams bsgrub par bya'o/ /bgegs nye bar zhi ba'i don du ni bdud rtsi thab sbyor gyi sbyor ba'i bdag nyid can gyi 'khor lor gnas shing 'od zer spro ba sngon du 'gro bas/ chos thams cad</text></item>
<item><p>162b.3</p><section></section><text>nam mkha' dang 'dra bar rang bzhin gyis 'od gsal bar lhag par mos la/ ji lta ba bzhin du dbang bskur ba lang bar bya ste/ gdug pa'i dgra ni rjes dran bya/ /zhes bshad pa yin no/ /gang zhig dbus na gnas gyur pa/ /'khor lo de yi yin par 'gyur/ /de bzhin gshegs par bdag</text></item>
<item><p>162b.4</p><section></section><text>gyur na/ /de yi gnas su mi bskyod bzhugs/ /gzhan bdag rang bdag gnas su ste/ /rang nyid la ni rang bdag po/ /'byin pa sngon 'gro byed pa ni/ /blo dang ldan pas gzhug par bya/ /rnam pa kun du sngon po ni/ /g.yon min zhal mar g.yas min par/ /ye shes zhal snga'i rjes 'brang</text></item>
<item><p>162b.5</p><section></section><text>nas/ /gsang 'dus las ni shes par bya/ /de ltar byang phyogs lam pa'i mkhas pa'i zhabs bsten nas/ /yang dag thob pa de nyid brjed pas 'dir 'jigs te/ /ngo tsha spangs nas gsal byas nga rgyal gyis ma yin/ /des 'dir blo bzangs rigs tshul can gyis bzod par mdzod/ /</text></item>
<item><p>162b.6</p><section></section><text>ye shes dam pa'i gzhung lugs rang gi shes rab kyis/ /cung zad gsal bshad dge ba mchog gyur gang bsags pa/ /des ni 'gro kun gnyis med zla ba las byung ba'i/ /'od zer bzang pos mun gsal thugs kyi mgon thob shog/ /dpal ldan mi bskyod rdo rje sgrub pa'i</text></item>
<item><p>162b.7</p><section></section><text>thabs/ slob dpon dpal rin chen rdo rjes mdzad pa rdzogs so// //rgya gar gyi mkhan po pad+ma ka ra warma dang / zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//[ ]@##/ /rgya gar skad du/ /saM k+Shi p+ta su bo d+haM shrI</text></item>
<item><p>163a.1</p><section></section><text>sa mA dza sA d+ha naM nA ma/ bod skad du/ dpal gsang ba 'dus pa rtogs sla zhing mdor bsdus pa'i sgrub thabs zhes bya ba/ dpal 'jam pa'i dbyangs la phyag 'tshal lo/ /'das dang ma byon da ltar gyi/ /rdzogs sangs rgyas kyi ye shes sku/ /snying rjes</text></item>
<item><p>163a.2</p><section></section><text>'khor ba'i srid gnas pa'i/ /'jam dpal la ni phyag 'tshal lo/ /'dir bsgom pa la dbang ba'i sngags pas nang par sngar mA ma kI la sogs pa'i glu yis bskul bas sad par lhag par mos pas stan las langs te/ rang gi snying ga'i zla ba la sangs rgyas thams cad kyi</text></item>
<item><p>163a.3</p><section></section><text>yon tan gyi sa bon du gyur pa gur gum bzang po lta bu cung zhig dmar ba'i maM gyi yi ge bltas nas/ gdong dag pa la sogs pa byas te/ de'i rjes la yid dang rjes su mthun pa'i sa phyogs gang zhig tu/ nyi ma dang / zla ba dang / chu dang / sman dang / dri rnams kyis maN+Dal grub bzhi byas</text></item>
<item><p>163a.4</p><section></section><text>la/ me tog sna tshogs pa gcal du dgram mo/ /med na thams cad yid kyis byas nas de la ji ltar rnyed pa'i stan bde ba la nye bar gnas nas/ snying rje dang byams pa dang btang snyoms rnams ji skad du gang gsungs pa'i rang bzhin mngon du byas nas snying rje'i 'od zer gyis reg pas byon</text></item>
<item><p>163a.5</p><section></section><text>pa'i bla ma dang sangs rgyas dang byang chub sems dpa' rnams kyi dkyil 'khor gyi 'khor lo'i bdag nyid can nam/ /nam mkha'i ngos thams cad khyab par bltas nas/ sa bon de'i 'od zer las byung ba'i gzugs rdo rje ma la sogs pa'i lha mo dgu yis mchod pa'i yo byad sna tshogs</text></item>
<item><p>163a.6</p><section></section><text>pas mchod de/ sdig pa bshags shing slar yang bsdam par bya'o/ /bsod nams thams cad la rjes su yi rang ba dang / 'khor ba ji srid par sangs rgyas thams cad chos kyi 'khor lo bskor bar bskul ba dang / dkon mchog gsum la skyabs su mchi ba dang / byang chub tu sems</text></item>
<item><p>163a.7</p><section></section><text>bskyed pa dang dkyil 'khor gyi 'khor lo'i rang bzhin gyis lam la brten pa dang / mchod pa la sogs pa las byung ba'i bsod nams kyi tshogs 'khor gsum mi dmigs pas dpal 'jam pa'i rdo rje nyid du yongs su bsngo bar bya'o/ /de'i rjes la gzung ba dang 'dzin pa la sogs</text></item>
<item><p>163b.1</p><section></section><text>pa'i rang bzhin dang bral bas stong pa'o/ /don dam pa'i rgyu dang 'bras bu'i bdag nyid dngos po dang bral bas na mtshan ma med pa'o/ /dngos su na chos thams cad rnam par mi rtog pa nyid kyi phyir 'gro ba ma lus pa la smon pa med pa'o/ /rnam par thar pa'i sgo gsum gyi ngo bo dam pa'i 'jug</text></item>
<item><p>163b.2</p><section></section><text>pa byang chub kyi sems bskyed nas/ oM shU n+ya tA dz+nyA na badzra swab+hA wa At+ma ko\u0f85haM/ zhes bya bas brtan par bya'o/ /de nas sems de nyid stong pa nyid aM yongs su gyur pa las nyi ma'i dkyil 'khor ro/ /de'i steng du hU~M las skyes ba'i rdo rje rtse lnga pa'i lte bar yi ge hU~M sngon po mgo gyen du bltas</text></item>
<item><p>163b.3</p><section></section><text>pa'i lte bar hU~M gis byin gyis brlabs pa bsgoms te/ de las 'phros pa'i rdo rje nas kyi tshad tsam rnams kyi rdo rje'i rang bzhin gyis gzhi'o/ /de'i rang bzhin gyi ra ba dang gur yang bsam par bya'o/ /de'i phyi rol kun du raM las byung ba'i gru gsum dmar po me'i dkyil 'khor</text></item>
<item><p>163b.4</p><section></section><text>raM gyis mtshan pas phyogs bcing bar bya'o/ /de'i nang du laM ser po yongs su gyur pa las zur bzhi rdo rje rtse gsum pas mtshan pa'i zur bzhi pa ser po sa'i dkyil 'khor gyis mtshams bcing ngo / /baM dkar po las byung zhing dbus su bum pas mtshan pa'i chu'i dkyil 'khor</text></item>
<item><p>163b.5</p><section></section><text>dkar po 'bar ba'i me'i gzi brjid lta bu'i rdo rje'i gur g.yogs par bsam par bya'o/ /de'i rjes la ra ba dang gur gyi nang du rdo rje'i sa gzhi la ma reg pa'i 'khor lo rtsibs bcu pa ser po 'khor lo'i rtsibs la gnas pa'i mi g.yo ba'i khro bo bcu'o/ /lte bar rdo rje hU~M mdzad gnas pas bgegs</text></item>
<item><p>163b.6</p><section></section><text>skrod par byed par bsam par bya'o/ /de la sngar gsungs pa'i shar gyi rtsibs la gshin rje gshed kha dog nag po zhal g.yas g.yon gnyis dkar ba dang dmar ba'o/ /'dir yang thams cad kyi phyag gtso bo gnyis rig ma la 'khyud pa'o/ /phyag lhag ma rnams kyis rdo rje tho ba dang ral gri</text></item>
<item><p>163b.7</p><section></section><text>sngo bsangs dang nor bu cha dgu pa ljang gu dang / pad+ma dmar po 'dab ma brgyad pa rnams 'dzin pa'o/ /lho'i rtsibs la shes rab mthar byed kha dog dkar po g.yas pa dang g.yon pa'i zhal ni sngo ba dang dmar ba'o/ /rdo rje lcags kyu dang dbyug pa dkar po dang sngar gsungs pa'i gzugs</text></item>
<item><p>164a.1</p><section></section><text>can gyi ral gri dang nor bu 'dzin pa'o/ /nub phyogs kyi rtsibs la pad+ma mthar byed dmar po/ g.yas dang g.yon pa'i zhal ni sngo ba dang dkar ba'o/ /pad+ma dang ral gri dang nor bu dang 'khor lo rtsibs brgyad pa 'dzin pa'o/ /byang gi phyogs kyi rtsibs la bgegs mthar byed</text></item>
<item><p>164a.2</p><section></section><text>gshin rje gshed lta bu'o/ /khro bo'i rdo rje dang ral gri dang nor bu dang pad+ma 'dzin pa'o/ /me'i mtshams kyi rtsibs la 'dod pa'i rgyal po yang zhal gnyis kha dog de dang mtshungs pa ste/ 'on kyang rol pa'i khro bo'o/ /lcags kyu dang ral gri dang nor bu dang pad+ma 'dzin pa'o/ /bden bral gyi rtsibs la</text></item>
<item><p>164a.3</p><section></section><text>dbyug pa sngon po gshin rje gshed dang 'dra ba ste/ dbyug pa sngon po dang ral gri dang nor bu dang pad+ma 'dzin pa'o/ /rlung gi mtshams kyi rtsibs la stobs po che dang mtshungs pa ste/ rtse gsum dang ral gri dang nor bu dang pad+ma 'dzin pa'o/ /'di rnams las 'dod pa'i rgyal po ma gtogs pa gshin rje</text></item>
<item><p>164a.4</p><section></section><text>gshed la sogs pa drug ni gtsigs pa'i khro bo ste 'jigs pa'i rnam par smin ma g.yo zhing khro gnyer dang bcas pa'i klu mtha' yas sngon pos gyen du rjes pa'i skra ser po bcings pa'o/ /'jog po dkar pos rna rgyan byas pa'o/ /pad+ma dkar pos do shal byas pa/ karko Ta ljang gus se ral</text></item>
<item><p>164a.5</p><section></section><text>khar byas pa/ rigs ldan khro bos dpung rgyan byas pa/ dung skyong ser pos gdu bu byas pa/ nor rgyas dkar pos ske rags byas pa/ pad+ma dkar pos rkang gdub byas pa/ spyan rtsa dmar zhing zlum la 'khyil ba/ sma ra ser zhing zhal gdangs pa ljags 'dril zhing mche ba gtsigs pa/ </text></item>
<item><p>164a.6</p><section></section><text>gad mo chen mo can tshad thung zhing gsus pa 'phyang ba dbang ldan gyi mtshams kyi rtsibs la mi g.yo ba 'dod pa'i rgyal po dang mtshungs pa ral gri dang rdo rje dang nor bu dang pad+ma 'dzin pa'o/ /steng du gtsug tor 'khor los sgyur ba kha dog ser po g.yas pa dang g.yon pa'i zhal ni sngo ba dang dkar ba ste/ 'khor</text></item>
<item><p>164a.7</p><section></section><text>lo ser po dang ral gri dang nor bu dang pad+ma 'dzin pa'o/ /'khor lo 'bar bas yongs su bskor ba'o/ /'og tu gnod mdzes 'dod pa'i rgyal po lta bu ste/ rdo rje dang ral gri dang nor bu dang pad+ma 'dzin pa'o/ /'khor lo'i lte ba la de dang mtshungs pa'i hUM mdzad rdo rje dang ral gri dang lcags kyu dang zhags pa</text></item>
<item><p>164b.1</p><section></section><text>'dzin pa ste/ g.yon ngos su dbang phyug chen po ni gan rkyal du bsgyel ba'i rna ba g.yon pa zhabs g.yas pas mnan pa/ g.yas ngos su de bzhin du bsgyel ba'i gau rI'i nu ma zhabs g.yon gyis mnan pa'o/ /'di rnams kyang 'dod pa'i rgyal po la sogs lnga ni/ rol pa'i khro bo ste cung zhig</text></item>
<item><p>164b.2</p><section></section><text>mche ba gtsigs bar snang ba/ sma ra med cing rin po che'i cod pan can rin po che sna tshogs kyis kyang brgyan pa gshin rje gshed la sogs pa 'di rnams thams cad kyang pad+ma dang nyi ma la zhabs g.yas pa bskum zhing zhabs g.yon brkyang bas gnas pa/ zla ba'i 'od kyi dkyil 'khor can kha dog</text></item>
<item><p>164b.3</p><section></section><text>dang mtshungs pa'i zhal dang pos btsun mo'i mchu 'jib pa sdug bsngal dang / kun 'byung dang / 'gog pa dang / lam dang / zad pa dang / mi skye ba dang / chos dang / rjes su shes pa dang / kun rdzob dang yongs su rgyal ba shes pa rnam par dag pa'o/ /yang rdo rje hUM mdzad ni ye shes bcu po</text></item>
<item><p>164b.4</p><section></section><text>'di rnams rnam par dag pa sgra ji bzhin pa'i ye shes kyi rang bzhin no/ /de nas rdo rje sems dpa'i gzugs can gyi rang bzhin rdo rje hUM mdzad yongs su gyur pa las/ steng yangs shing 'og phra ba sku dang gsung dang thugs rnam par dag pa'i gru gsum pa nam mkha'i rang bzhin gyi dbus na gnas pa'i sna</text></item>
<item><p>164b.5</p><section></section><text>tshogs pad+ma la gnas pa'i sna tshogs rdo rje can sangs rgyas kyi tshogs kyi 'od zer 'phro ba/ ri bong can ltar dkar ba'i chos 'byung gi phyag rgya bsgom par bya'o/ /de la sna tshogs rdo rje'i lte bar bruM dkar po yongs su gyur pa las rten cing 'brel par 'byung ba yan lag bcu gnyis rnam par dag pa'i</text></item>
<item><p>164b.6</p><section></section><text>rtsibs bcu gnyis pa'i 'khor lo'i lte ba la zla ba la gnas pa'i bruM las de bzhin gshegs pa spro ba la sogs pa sngon du 'gro bas 'khor lo la sogs pa yongs su gyur pa las rig ma dang bcas pa'i rnam par snang mdzad las byung ba'i gzhal yas khang gru bzhi pa sgo bzhi ba/ rta babs</text></item>
<item><p>164b.7</p><section></section><text>bzhis brgyan pa rin po che lnga'i rang bzhin gyi rtsibs can ji ltar gnas pa'i de bzhin gshegs pa'i kha dog dang rjes su mthun pa'i sa gzhi dang steng g.yogs shel dag pa ji lta bu'i mchod rten gyis nye bar brgyan pa/ steng rdo rje phreng bas yongs su bskor ba 'khor lo la sogs pas mtshan pa'i da kar po</text></item>
<item><p>165a.1</p><section></section><text>dang ser po la sogs pa'i ka ba brgyad kyis nye bar brgyan pa mchod pa'i lha mo dang ldan pa'i khyams bzhis yongs su bskor ba'i rtsig pa la sogs par rab tu 'phyang ba'i dra ba dang dra ba phyed pa dang / me long dang zla ba dang nyi ma dang rnga yab dang / phreng ba dang ba dan rlung gis</text></item>
<item><p>165a.2</p><section></section><text>bskyod pas g.yer ka'i sgra phyogs kyi sgo rnams su sgrogs pa dang ldan pa 'dod pa'i yon tan dang rab tu ldan pa'i mchod pa'i yo byad lngas brgyan pa'i snying po gcig pa yu ba dang bcas pa sna tshogs pad+ma bcu dgu la gnas pa'i nyi ma bdun dang zla ba bcu gnyis kyi gdan gnas ji lta bar gnas pa</text></item>
<item><p>165a.3</p><section></section><text>dang ldan pa bum pa gang ba brgyad dang / thub pa'i tshogs dpag tu med pa 'phro ba dang ldan pa byang chub kyi phyogs kyi chos sum cu rtsa bdun rnam par dag pa'i 'od zer 'phro ba dang ldan pa de bzhin gshegs pa thams cad kyi yon tan rin po che'i phung po gzhal yas khang bsam par bya'o/ /de'i</text></item>
<item><p>165a.4</p><section></section><text>dbus kyi gdan la skyes bu chen po'i mtshan sum cu rtsa gnyis rdzogs par byed pa'i dbyangs kyi yi ge sum cu rtsa gnyis lugs las 'byung ba dang bzlog pa las phreng gnyis yongs su gyur pa las/ bla na med pa'i shes rab kyi rang bzhin zla ba rnam par bsams nas/ de'i steng du so dang</text></item>
<item><p>165a.5</p><section></section><text>mchu las byung ba'i ba dang k+Sha yongs su spangs te/ dpe byad bzang po brgyad cu yongs su rdzogs par byed pa'i ka la sogs pa nyis 'gyur gsal byed sum cu rtsa bzhi phreng gnyis kyi dbus su gnas pa/ dbyangs kyi yi ge bcu drug yongs su rdzogs pas yi ge brgyad cu las byung ba'i snying rje chen</text></item>
<item><p>165a.6</p><section></section><text>po'i rang bzhin gyi zla ba'i dkyil 'khor gzhan bsam par bya'o/ /'di gnyis kyang phan tshun so sor snang bas me long lta bu'i ye shes so/ /gcig tu gyur pa ni mnyam pa nyid kyi ye shes so/ /de'i steng du hU~M dkar po las skyes pa'i rdo rje rtse lnga pa pad+ma rA ga ltar dmar ba dang / de'i lte ba'i zla ba</text></item>
<item><p>165a.7</p><section></section><text>la gnas pa'i yi ge hU~M brjod par bya ba dang rjod par byed pa'i dngos po las 'das pa'i ye shes kyi rang bzhin bsam mo/ /de nas ye shes de de bzhin gshegs pa spros pa la sogs pa'i rjes la/ oM badzra At+ma ko\u0f85haM/ zhes nga rgyal bya ba ni bya ba nan tan gyi ye shes kyi rang bzhin du byas nas skad cig gis</text></item>
<item><p>165b.1</p><section></section><text>zla ba dang phyag mtshan dang sa bon yongs su gyur pa las rnam par thar pa'i sgo gsum yongs su dag pa'i zhal gsum pa ste/ lus dang rtsa ba'i zhal ni dkar po/ g.yas pa dang g.yon pa'i zhal ni sngon po dang dmar po'o/ /pha rol phyin pa drug gi rang bzhin ni phyag drug go/ /rgyan sna tshogs kyis</text></item>
<item><p>165b.2</p><section></section><text>brgyan pa phyag gtso bo gnyis kyis rang dang 'dra ba'i rig ma la 'khyud cing zhal gyi ro myang ba la dgyes pa lhag ma bzhis rdo rje dmar po dang / ral gri dang nor bu dang pad+ma 'dzin pa mi bskyod pa'i cod pan can/ rdo rje'i skyil mo krung gis gnas la shes rab dang thabs kyi rang bzhin chos kyi dbyings</text></item>
<item><p>165b.3</p><section></section><text>rnam par dag pa'i rang bzhin gyi ngo bo nyid dpal rdo rje sems dpa' de'i rang bzhin las grub par bdag nyid bsgom par bya'o zhes pa ni mngon par byang chub pa rnam pa lnga'o/ /de nas rjes su chags pas 'dul ba'i skye bo rjes su gzung ba'i phyir/ sgyu ma'i bde ba'i sras sangs rgyas kyi tshogs</text></item>
<item><p>165b.4</p><section></section><text>bdag nyid kyi lus la bcug pas bdag nyid rgyas pa'i lha mos mnyes par byas nas/ yang des spyan ma la sogs pa'i lha mo de phyung bas rang dang mtshungs pa'i nang du bsgoms nas/ bdag nyid mnyes shing gnyi ga'i rjes su chags par byas nas/ de bzhin du dkyil 'khor gyi 'khor lo'i</text></item>
<item><p>165b.5</p><section></section><text>de bzhin gshegs pa rnams bdag nyid kyi lus la zhugs te/ snying rje'i sa bon gyi 'od zer gyis reg pas zla ba gzhan pa'i gzugs su gyur nas/ rang gi rdo rje'i lam nas rig ma'i pad+mar lhung bar bltas te/ skad cig de yongs su gyur pa las mi bskyod pas gtso byas pa'i rten dang brten</text></item>
<item><p>165b.6</p><section></section><text>pa'i dkyil 'khor bsams te/ blo yis skye bo'i tshogs dbugs dbyung ba'i phyir der gzhug par bya'o/ /de'i rjes la snying rje'i sa bon las 'od zer gyis bkug pa'i de bzhin gshegs pa rnams zhal du zhu bas de rnams dbang bskur bar bya'o/ /de'i rjes la de'i mthus de rnams sa'i</text></item>
<item><p>165b.7</p><section></section><text>snying po la sogs pa'i dkyil 'khor gyi 'khor lo'i bdag nyid rdzogs par bltas nas/ k+ShaM dzrIM khaM gaM Sh+kaM saM gi sa bon rnams kyi rim pas sa'i snying po phyag na rdo rje nam mkha'i snying po 'jig rten dbang phyug sgrib pa rnam par sel ba kun du bzang po rnams so/ /dzaHhU~M baM hoHkhaM raM gyi sa bon rnams kyis/ </text></item>
<item><p>166a.1</p><section></section><text>gzugs sgra dri ro reg bya chos kyi dbyings kyi rdo rje ma rnams so/ /laM mAM paM tAM gi sa bon rnams kyis spyan ma mA ma kI gos dkar mo sgrol ma rnams so/ /bruM AM dzrIM khaM hUM zhes bya bas rnam par snang mdzad rin chen 'byung ldan 'od dpag tu med pa don yod grub pa mi bskyod pa</text></item>
<item><p>166a.2</p><section></section><text>rnams bton nas thams cad de dang de'i don byed par dmigs nas/ de nyid gsum gyi sa bon bton pa'i gsang ba'i dkyil 'khor dngos po thams cad kyi bdag nyid kyi gzhal yas khang la zhugs par bsam mo/ /de'i rjes la dkyil 'khor dang bcas pa'i 'jam pa'i rdo rje dri za'i</text></item>
<item><p>166a.3</p><section></section><text>sems can gyi gzugs can 'dod chags chen po'i bdag nyid kyi zhal du zhugs nas snying gar zhu ste rdo rje nas bton nas/ rang dang mtshungs pa'i rig ma'i pad+ma'i nang du lhung bas dmar zhing 'bar ba'i khro bo gnyis kyis brten pa'i oM AHhUM zhes bya ba'i yi ge gsum gyi rang bzhin du bltas</text></item>
<item><p>166a.4</p><section></section><text>nas 'dod chags kyi mes bzhu ste/ de dang reg pas bdag nyid dang rig ma dang bcas pa zla ba'i dkyil 'khor gyi steng du/ dbang po'i gzhu dang mtshungs pa'i byang chub kyi sems kyi zla ba'i dkyil 'khor rnam par blta bar bya'o/ /de nas de'i 'od zer gyis bskul ba'i de bzhin gshegs</text></item>
<item><p>166a.5</p><section></section><text>pa'i 'od zer las byung bar gyur pa'i yun ring du goms par byas pa'i mi dmigs pa'i snying rje chen po dang / byams pa la sogs pa'i rang bzhin gyi mA ma kI dang spyan ma dang gos dkar mo dang sgrol ma rnams rang rang gi gnas nas gnas pas 'di ltar bskul bar bsam mo/ /sems can</text></item>
<item><p>166a.6</p><section></section><text>khams na gnas pa'i dbang phyug khyod ni rdo rje thugs/ /dga' ba'i yid 'ong don chen 'dod pas bdag la bskyab tu gsol/ /mgon po gal te de ring bdag ni gson par mchis bzhed na/ /sems can yab chen gnyen mchog bdag la dgyes par mdzad du gsol/ /rdo rje'i</text></item>
<item><p>166a.7</p><section></section><text>sku khyod bka' yi 'khor lo sems can kun la phan/ /sangs rgyas don du byang chub mchog tu rab tu phan par gzigs/ /mgon po gal te de ring bdag ni gson par mchis bzhed na/ /'dod chags dam tshig chags pas bdag la dgyes bar mdzad du gsol/ /khyod ni rdo rje'i</text></item>
<item><p>166b.1</p><section></section><text>gsung ste kun la phan zhing thugs brtse ba/ /sems can 'jig rten dag ni don mdzad pa la rtag tu brtson/ /mgon po gal te de ring bdag ni gson par mchis bzhed na/ /spyod pa dri med kun du bzang po bdag la dgyes par mdzad du gsol/ /khyod ni rdo rje 'dod pas dam tshig</text></item>
<item><p>166b.2</p><section></section><text>mchog gi phan don che/ /yang dag rdzogs sangs rgyas kyi gdung mchog mnyam pa nyid gzigs pa/ /mgon po gal te de ring bdag ni gson par mchis bzhed na/ /yon tan rin chen mang po'i gter gyur bdag la dgyes par mdzod/ /ces bya ba'i glu'i don thos pas sgra brnyan ltar</text></item>
<item><p>166b.3</p><section></section><text>bsams nas/ snying rje gzhan gyi dbang du gyur pas stong pa nyid kyi ting nge 'dzin gyi rgud pa ltar bsams te/ 'gro ba ma lus pa sgyu ma lta bur bltas nas/ zla ba zhu ba las gyur ba'i 'od zer rab tu 'phro ba'i maM gi yi ge'i rang bzhin du gyur te/ de nas de yongs su gyur pa'i ral gri'i yu bar</text></item>
<item><p>166b.4</p><section></section><text>gnas pa'i zla ba la gnas pa'i gsal ba'i maM gi yi ge las 'jam pa'i rdo rjer gyur te phyung nas sems can gyi don byas nas/ de nyid du zhugs te ral gri la sogs pa yongs su gyur pa las sku mdog dang zhal gtso bor gur gum gzhon nu ltar yid du 'ong zhing mdzes pa g.yas dang</text></item>
<item><p>166b.5</p><section></section><text>g.yon pa'i zhal ni sngo ba dang dkar ba sna tshogs pa'i rgyan gyis yid du 'ong zhing rin po che'i rang bzhin gyi cod pan can/ /phyag dang po gnyis kyis rang dang 'dra ba'i rig ma la 'khyud pa phyag lhag ma rnams kyis rim pa ji lta ba bzhin du ral gri dang mda' dang ut+pal sngon po dang gzhu 'dzin pa/ rnam</text></item>
<item><p>166b.6</p><section></section><text>par snang mdzad la sogs pa'i sangs rgyas kyi tshogs 'phros pas nam mkha' khyab pa dbus kyi zla ba'i gdan la rdo rje skyil mo krung gis nye bar gnas pa'i 'jam pa'i rdo rjer bdag nyid bsgom par bya'o/ /de'i rjes la oM d+harma d+hA tu swA b+hA wa At+ma ko\u0f85haM/ zhes pas bdag nyid chos kyi dbyings</text></item>
<item><p>166b.7</p><section></section><text>kyi rang bzhin mngon du byas te/ byin gyis brlabs pa ni chung ngu'i rgyu mthun pa'i 'bras bu dang chung ngu'i gnyen po'i/ /de nas mig 'bras gnyis kyi nang du zla ba la k+ShiM dkar po las skyes pa'i 'khor lo rtsibs brgyad pa'i lte ba'i gnas na gnas pa'i k+ShiM gi 'od zer las byung ba'i sa'i snying po'i</text></item>
<item><p>167a.1</p><section></section><text>dkyil 'khor gyis/ 'gro ba'i don byas nas sa bon la zhugs te de thams cad yongs su gyur pa las sa'i snying po rin po che'i cod pan can 'chad par 'gyur ba'i rnam par snang mdzad dang mtshungs pa/ lha'i mig gis mngon par shes pa'i ngo bo nyid bsgom par bya'o/ /</text></item>
<item><p>167a.2</p><section></section><text>de bzhin du rna ba gnyis la zla ba'i dkyil 'khor la gnas pa'i dzrIM sngon po las byung ba'i rdo rje la sogs pa yongs su gyur pa las mi bskyod pa'i ngo bo phyag na rdo rje lta bu rna ba'i mngon par shes pa'i rnam par dag pa'o/ /sna la khaM ser po dang rin po che la sogs pa las skyes pa'i nam mkha'i</text></item>
<item><p>167a.3</p><section></section><text>snying po rin chen 'byung ldan dang mtshungs pa'i gzhan gyi sems shes pa'i mngon par shes pa'i rang bzhin no/ /lce la gaM dmar po dang pad+ma 'dab ma brgyad pa la sogs pa yongs su gyur pa las 'od dpag tu med pa dang mtshungs pa'i 'jig rten dbang phyug sngon gyi gnas rjes su dran pa'i</text></item>
<item><p>167a.4</p><section></section><text>mngon par shes pa'i rang bzhin no/ /dpral bar Sh+kaM ljang gu yongs su gyur pa las don yod grub pa lta bu'i sgrib pa thams cad rnam par sel ba rdzu 'phrul gyi rkang pa mngon par shes pa'i rang bzhin no/ /nu ma gnyis kyi steng du mgrin pa'i 'og tu saM dkar po yongs su gyur pa las/ rdo rje</text></item>
<item><p>167a.5</p><section></section><text>sems dpa' lta bu'i kun du bzang po zag pa zad pa'i mngon par shes pa'i rang bzhin no/ /yang 'di rnams kyi snying gar zla ba la gnas pa'i rang rang gi mtshan ma'i dbus kyi zla bar gnas pa'i ji lta bu'i sa bon rnams bsgom par bya'o zhes bya ba ni kun mkhyen pa'i rang bzhin chung ngu'i rnam</text></item>
<item><p>167a.6</p><section></section><text>par smin pa'i 'bras bu dang / chung ngu'i nye bar sgrub pa'o/ /de nas nu ma gnyis kyi 'og rang gi snying ga'i zla ba la hUM gis bskyed pa'i rdo rje'i lte bar zla ba la gnas pa'i hUM las skyes pa'i rdo rje phra mo hUM gis byin gyis brlabs pa bsams te/ de'i 'od zer las de bzhin gshegs pa spro ba la</text></item>
<item><p>167a.7</p><section></section><text>sogs pa sngon du 'gro ba las rdo rje phra mo la sogs pa las skyes pa'i snying ga'i zla ba'i mtshan ma'i lte ba la chos sku rnam par dag pa phyag rgya chen po'i ngo bo phyag na rdo rje dang mtshungs pa de'i snying gar yang zla ba la gnas pa'i rdo rje'i lte ba'i hUM las spros pa thugs rdo rje dang / gdod ma nas grub</text></item>
<item><p>167b.1</p><section></section><text>pa'i de bzhin gshegs pa rnams kyis nam mkha'i khams gang bar bsams te/ de rnams hUM gi 'od zer las 'phros pa gzugs rdo rje ma la sogs pa rnams kyis mchod pa rnam pa sna tshogs pa sngon du 'gro bas/ rang dang 'dra ba'i rig ma'i nang du zhugs pas rjes su chags pa'i</text></item>
<item><p>167b.2</p><section></section><text>bdag nyid kyis thugs byin gyis brlab par bya ste/ dpal ldan rdo rje thugs 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /zhes bya ba ni bdag nyid kyi sprul pa la'o/ /phyogs bcur bzhugs pa'i sangs</text></item>
<item><p>167b.3</p><section></section><text>rgyas rnams/ /rdo rje mi phyed gsum bsgoms pas/ /deng bdag byin rlabs go 'phang ni/ /rdo rje thugs kyis mdzad du gsol/ /zhes pa ni thog ma nas grub pa'i de bzhin gshegs pa'i thugs ka na gnas pa rnams te/ gsol ba btab pas bdag nyid kyi thugs rdo rje'i nang du zhugs</text></item>
<item><p>167b.4</p><section></section><text>par blta'o/ /oM sar+b+ba ta thA ga ta tsit+ta badzra swA b+hA wa At+ma ko\u0f85haM/ zhes pas byin gyis brlab cing brtan par bya'o/ /de bzhin du nu ma gnyis kyi bar du rang gi sa bon la sogs pa las skyes pa'i ral gri'i yu ba la gnas pa'i zla ba la gsol ba btab par bsams pas dam tshig sems dpa'</text></item>
<item><p>167b.5</p><section></section><text>lta bu'i ye shes sems dpa' dam tshig gi phyag rgya'i rang bzhin bsgom par bya'o/ /mgrin par snga ma bzhin du AHlas skyes pa'i pad+ma phra mo la sogs pa yongs su gyur pa las longs spyod rdzogs pa'i sku rnam par dag pa chos kyi phyag rgya'i rang bzhin 'jig rten dbang phyug lta bu'i gsung rdo rje</text></item>
<item><p>167b.6</p><section></section><text>bsams te/ mchod pa dang gsol ba btab pa sngon du 'gro bas byin gyis brlab par bya'o/ /chos kyi gsung lam dpal dang ldan/ /rdo rje mi phyed gsum bsgoms pas/ /deng bdag byin rlabs go 'phang ni/ /rdo rje gsung gis mdzad du gsol/ /phyogs bcur bzhugs pa'i sangs</text></item>
<item><p>167b.7</p><section></section><text>rgyas rnams/ /rdo rje mi phyed gsum bsgoms pas/ /deng bdag byin rlabs go 'phang ni/ /rdo rje gsung gis mdzad du gsol/ /oM sar+b+ba ta thA ga ta wA ka badzra swA b+hA wa At+ma ko\u0f85haM/ de'i rjes la de bzhin du spyi bor zla ba la gnas pa'i oM las bskyed pa'i 'khor lo rtsibs brgyad pa la zla</text></item>
<item><p>168a.1</p><section></section><text>ba la gnas pa'i oM las bskyed pa'i 'khor lo phra mo'i lte bar zla ba la gnas pa'i oM dang 'khor lo yongs su gyur pa las sprul pa'i sku rnam par dag pa las kyi phyag rgya'i rang bzhin sa'i snying po lta bu'i rdo rje blta ste/ sngar bzhin du byin gyis brlab par bya'o/ /dpal</text></item>
<item><p>168a.2</p><section></section><text>ldan rdo rje sku 'chang ba/ /rdo rje mi phyed gsum bsgoms pas/ /deng bdag byin rlabs go 'phang ni/ /rdo rje sku yis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin rlabs go 'phang ni/ /rdo rje sku yis mdzad</text></item>
<item><p>168a.3</p><section></section><text>du gsol/ /oM sar+b+ba ta thA ga ta kA ya badzra swA b+hA wa At+ma ko\u0f85haM/ thugs rdo rje la sogs pa 'di rnams rang rang gi mtshan nyid lte ba la gnas pa'i phyag rgya bzhi'i rang bzhin gyi yi ge bzhi'i rgyas btab pas mtshan nyid dang bral ba rang bzhin med par bsgom par bya'o zhes pa ni/ chung ngu'i skyes</text></item>
<item><p>168a.4</p><section></section><text>bu'i byed pa'i 'bras bu dang chung ngu'i sgrub pa'o/ /de nas ye shes sems dpa'i thugs ka'i sa bon gyi 'od zer gyis reg pas de bzhin gshegs pa'i tshogs kyi 'od zer las byung ba'i spyan la sogs pa'i lha mo rnams kyis lag pas bzung ba'i rang gi rigs rnam par dag pa'i kha dog ste/ </text></item>
<item><p>168a.5</p><section></section><text>de'i byang chub kyi sems kyis yongs su dag pa'i rin po che'i bum pas gzugs rdo rje la sogs pa'i rol mo sna tshogs pa dang / mchod pa dang bkra shis kyi glu la sogs pa sngon du 'gro bas/ bdag nyid la dbang bskur ba las/ bdag nyid kyi cod pan la byang chub kyi sems kyi lhag ma</text></item>
<item><p>168a.6</p><section></section><text>las mi bskyod pa bsgom par bya'o zhes pa ni chung ngu'i dri ma med pa'i 'bras bu dang / chung ngu'i sgrub pa chen po'o/ /de'i rjes la lhan cig skyes pa'i rang dang mtshungs pa'i kha dog dang / phyag la lta ba'i 'bring gi rgyu mthun pa'i 'bras bu dang / 'bring gi gnyen po'o/ /sngar bzhin du de'i mig la</text></item>
<item><p>168a.7</p><section></section><text>sogs pa byin gyis brlabs pa ni 'bring gi rnam par smin pa'i 'bras bu dang / 'bring gi nye bar sgrub pa'i 'bras bu'o/ /gsol ba btab pa med par thugs dang gsung dang sku byin gyis brlabs pa ni 'bring gi skyes bu byed pa'i 'bras bu dang / 'bring gi sgrub pa chen po'o/ /sngar bzhin du ye shes</text></item>
<item><p>168b.1</p><section></section><text>sems dpa'i thugs ka'i sa bon gyi 'od zer gyis de bzhin gshegs pa rnams bskul ba la sogs pa'i sgo nas dbang bskur ba la sogs pa dri ma med pa'i 'bras bu dang / 'bring gi sgrub pa chen po'o/ /de nas de'i spyi bo nas snying ga la thug pa'i bar zla ba'i dkyil 'khor la gnas</text></item>
<item><p>168b.2</p><section></section><text>pa'i oM dang 'khor lo yongs su gyur pa las/ rnam par snang mdzad kyi rdul phra rab kyi ngo bo/ snying ga nas lte ba la thug par nyi ma la gnas pa'i hUM dang rdo rje las skyes pa mi bskyod pa'i rdul phra rab kyi rang bzhin no/ /lte ba nas gsang ba la thug par nyi ma la gnas pa'i swA dang rin po che</text></item>
<item><p>168b.3</p><section></section><text>yongs su gyur pa las rin chen 'byung ldan gyi rdul phra rab kyi rang bzhin no/ /gsang ba nas pus mo la thug par nyi ma la gnas pa'i AHdang pad+ma las skyes pa'i 'od dpag tu med pa'i rdul phra rab kyi rang bzhin no/ /pus mo nas rkang pa'i mthil la thug par nyi ma la gnas pa'i hA dang / </text></item>
<item><p>168b.4</p><section></section><text>ral gri yongs su gyur pa las don yod grub pa'i rdul phra rab kyi rang bzhin can/ rtsa ba'i kha dog ma nyams par bsgom par bya'o/ /de nas de'i pad+ma hUM yongs su gyur pa las/ pad+ma dmar po 'dab ma brgyad pa la a las ze 'bru sna tshogs can gyi gsang ba'o/ /bdag nyid kyi hUM</text></item>
<item><p>168b.5</p><section></section><text>yongs su gyur pa las rang bzhin kha dog can gyi rdo rje rtse mo gcig pa oM las skyes pa'i nor bu dmar po can gyi bu gar byang chub kyi sems gnas par bya ba'i phyir phaT ser po bsams te/ gnyis pa'i lus la de bzhin gshegs pa thams cad blos bcug la rdul phra rab so so la dkyil</text></item>
<item><p>168b.6</p><section></section><text>'khor gyi 'khor lo'i bdag nyid du lhag par bsam par bya ste/ mthar tshad med cing bla na med pa'i bde ba chen po'i de bzhin gshegs pa thams cad rjes su chags pa'i bsam pas rdo rje dang pad+ma snyoms par 'jug par bsams te/ oM sar+b+ba ta thA ga ta a nu rA ga na badzra swA b+hA wa At+ma ko\u0f85haM/ </text></item>
<item><p>168b.7</p><section></section><text>zhes pas nga rgyal bya'o zhes pa ni sbyor ba dang po'i ting nge 'dzin no/ /de nas ye shes sems dpa'i thugs ka'i zla ba'i ral gri'i yu bar gnas pa'i maM gi 'od zer gyis bkug pa'i de bzhin gshegs pa'i tshogs zhal nas bcug ste/ zhu bar gyur nas bdag nyid kyi rdo rje nas bton te lha mo'i</text></item>
<item><p>169a.1</p><section></section><text>pad+ma'i nang du blta bar bya'o/ /de yongs su gyur pa las yi ge maM gyi sa bon las de bzhin gshegs pa spro ba la sogs pa sngon du 'gro ba las gzhal yas khang na gnas pa'i lha bcu dgu'i bdag nyid can gyi mi bskyod pa gtso bor gyur pa dkyil 'khor gyi 'khor lo</text></item>
<item><p>169a.2</p><section></section><text>kha dog la sogs pa de nyid du gsal bar byas nas/ rim pas re re nas rang rang gi sngags brjod pas dbyung bar bya'o/ /de la mi bskyod pa rnam par shes pa'i phung po rnam par dag pa chos kyi dbyings shin tu rnam par dag pa'i ye shes kyi rang bzhin lus dang rtsa ba'i zhal sngon po mche ba cung</text></item>
<item><p>169a.3</p><section></section><text>zhig gtsigs pa/ /g.yas pa dang g.yon pa'i zhal ni dkar ba dang dmar ba'o/ /rim pa bzhin du phyag bzhin rdo rje sngon po dang / ral gri dang / nor bu dang pad+ma 'dzin pa badzra d+h+r-ika ces pas bskul zhing bton te/ ci ltar rigs pa'i dpag tu med pa'i sprul pas 'gro ba'i don byas</text></item>
<item><p>169a.4</p><section></section><text>nas bsdus te/ bdag nyid la zhugs par bsam mo /dzi na dzika ces pas gzugs kyi phung po rnam par dag pa me long lta bu'i ye shes kyi bdag nyid rdo rje sems dpa'i kha dog dang zhal la sogs pa dang ldan pa'i 'khor lo rtsibs brgyad pa dkar po dang / ral gri dang nor bu dang pad+ma</text></item>
<item><p>169a.5</p><section></section><text>'dzin pa rang gis gdul bar bya ba btul nas/ slar 'ongs te sngar gyi sna tshogs pad+ma dang zla ba'i gdan la bzhugs so/ /rat+na d+h+r-ika ces bya bas tshor ba'i phung po rnam par dag pa mnyam pa nyid kyi ye shes kyi bdag nyid gtso bo dang mtshungs pa'i kha dog rin po che cha dgu dang ral gri dang 'khor</text></item>
<item><p>169a.6</p><section></section><text>lo dang pad+ma 'dzin pa sngar bzhin du lho phyogs su pad+ma dang nyi ma'i gdan la bzhugs so/ /A ro l-ika ces pas 'du shes kyi phung po rnam par dag pa so sor rtog pa'i ye shes kyi rang bzhin lus thams cad dang rtsa ba'i zhal dmar po/ /g.yas pa dang g.yon pa'i zhal ni sngo ba dang dkar</text></item>
<item><p>169a.7</p><section></section><text>ba'o/ /pad+ma 'dab ma brgyad pa ral gri dang nor bu dang 'khor lo 'dzin pa sngar bzhin du sna tshogs pad+ma dang nyi ma'i gdan la'o/ /pradz+nyA d+h+r-ika ces pas 'du byed kyi phung po rnam par dag pa bya ba grub pa'i ye shes kyi rang bzhin lus thams cad dang rtsa ba'i zhal ljang gu/ g.yas dang g.yon</text></item>
<item><p>169b.1</p><section></section><text>sngo ba dang dkar ba'i don yod grub pa phyag na ral gri dang 'khor lo dang rin po che dang pad+ma 'dzin pa/ byang du sngar bzhin du sna tshogs pad+ma dang nyi ma'i gdan la'o/ /'di rnams thams cad kyang mdzes pa'i ral pa'i cod pan can/ rgyan sna tshogs kyis brgyan pa'i phyag gnyis kyis 'khyud pa'i</text></item>
<item><p>169b.2</p><section></section><text>rin po che sna tshogs kyi cod pan can/ rgyan sna tshogs kyis mdzes pa'i rang dang mtshungs pa'i rig ma'i mchu'i ro myang ba'o/ /mo ha ra tI zhes bya bas sa'i khams rnam par dag pa byams pa'i rang bzhin rnam par snang mdzad kyi rig ma dang mtshungs pa'i spyan/ sngar bzhin du me'i mtshams</text></item>
<item><p>169b.3</p><section></section><text>su'o/ /dwe Sha ra tI zhes pas chu'i khams rnam par dag pa'i snying rje chen po'i rang bzhin mi bskyod pa'i rig ma'i gzugs can/ ut+pal dmar po dang ral gri dang nor bu dang pad+ma 'dzin pa'i mA ma kI de bzhin du bden bral du'o/ /rA ga ra tI zhes bya bas me'i khams rnam par dag</text></item>
<item><p>169b.4</p><section></section><text>pa dga' ba chen po'i rang bzhin 'od dpag tu med pa'i rig ma dang 'dra ba'i gos dkar mo de bzhin du rlung gi mtshams su'o/ /badzra ra tI zhes bya bas rlung gi khams rnam par dag pa btang snyoms chen po'i rang bzhin/ lus thams cad dang rtsa ba'i zhal ser po g.yas dang gzhan ma'i</text></item>
<item><p>169b.5</p><section></section><text>zhal ni sngo ba dang dkar ba/ ut+pal ser po dang ral gri dang nor bu dang pad+ma 'dzin pa'i sgrol ma sngar bzhin du dbang ldan gyi mtshams su'o/ /de bzhin du sbyin pa'i pha rol tu phyin pa'i rang bzhin yul gyi gzugs rnam par dag pa me long dang ral gri dang nor bu dang pad+ma 'dzin pa spyan ma lta bu'i</text></item>
<item><p>169b.6</p><section></section><text>gzugs rdo rje ma phyi'i 'phar ma'i me'i mtshams su'o/ /tshul khrims kyi pha rol tu phyin pa'i rang bzhin sgra rnam par dag pa'i pi wang dang ral gri dang nor bu dang pad+ma 'dzin pa mA ma kI dang mtshungs pa sgra rdo rje ma bden bral gyi mtshams su'o// bzod pa'i pha rol tu phyin pa'i rang bzhin dri rnam par dag</text></item>
<item><p>169b.7</p><section></section><text>pa'i dri'i dung chos ser po dang / ral gri dang 'khor lo dang pad+ma 'dzin pa rin chen 'byung ldan gyi rig ma dang mtshungs pa'i dri rdo rje ma rlung gi mtshams su'o/ /brtson 'grus kyi pha rol tu phyin pa'i rang bzhin ro rnam par dag pa ros gang ba'i lhung bzed dmar po dang / ral gri dang nor bu dang 'khor lo</text></item>
<item><p>170a.1</p><section></section><text>'dzin pa gos dkar mo dang mtshungs pa ro rdo rje ma dbang ldan gyi mtshams su'o/ /bsam gtan gyi pha rol tu phyin pa'i rang bzhin reg rnam par dag pa na bza' sna tshogs dang / ral gri dang nor bu dang pad+ma 'dzin pa don yod grub pa'i rig ma dang mtshungs pa'i reg bya rdo rje</text></item>
<item><p>170a.2</p><section></section><text>ma sngar bzhin du byang phyogs su'o/ /shes rab kyi pha rol tu phyin pa'i rang bzhin chos kyi dbyings rnam par dag pa chos 'byung gi phyag rgya dang ral gri dang nor bu dang pad+ma 'dzin pa rdo rje sems dpa'i rig ma dang mtshungs pa chos kyi dbyings kyi rdo rje ma sngar bzhin du lho'i sgo'i ngos su'o/ /drug po 'di rnams</text></item>
<item><p>170a.3</p><section></section><text>kyang oM AHhUM zhes bya ba de nyid gsum gyis bton la/ gzugs la sogs pa drug po 'di rnams kyang rang dang 'dra ba'i thabs la 'khyud pa zhal gyi ro myang bar 'dod pa'i rin po che sna tshogs kyis brgyan pa'i cod pan can sna tshogs pad+ma dang zla ba'i gdan la bsgom par bya'o/ /ya</text></item>
<item><p>170a.4</p><section></section><text>mAn+ta kr-i ta ces bya bas gshin rje gshed dad pa'i rang bzhin sngar gsungs pa'i kha dog dang ldan pa shar phyogs kyi sgo ru'o/ /de bzhin du pradz+nyAn+ta kr-i ta ces bya bas brtson 'grus kyi rang bzhin shes rab mthar byed lho phyogs kyi sgo ru'o/ /pad+mAn+ta kr-i ta ces bya bas dran pa'i rang bzhin pad+ma</text></item>
<item><p>170a.5</p><section></section><text>mthar byed nub phyogs kyi sgo ru'o/ /big+h+nAn+ta kr-i ta ces bya bas ting nge 'dzin gyi rang bzhin bdud rtsi 'khyil pa byang phyogs kyi sgo ru'o/ /nang gi gzhal yas khang de nyid gsum gyis bton la phyi'i gzhal yas khang la bstim par bya'o/ /sgo skyong ba 'di rnams thams cad kyang sna tshogs</text></item>
<item><p>170a.6</p><section></section><text>pad+ma dang nyi ma'i gdan la g.yon brkyang bas gnas pa nyi ma'i 'od kyi dkyil 'khor can no/ /gzhan ni rang rang gi gdan gyi 'od kyi dkyil 'khor can no/ /thams cad kyang dkyil 'khor pa dang dkyil 'khor gyi bdag po la mngon par phyogs par bsgom par bya'o zhes pas yongs su</text></item>
<item><p>170a.7</p><section></section><text>rdzogs pa'i dkyil 'khor la bltas nas rang gi ye shes sems dpa'i thugs ka'i sa bon gyi 'od zer gyi lcags kyus bkug pa'i gdod ma nas grub pa'i ye shes kyi dkyil 'khor mdun gyi rdo rje gur gyi steng du bltas te/ gshin rje gshed la sogs pa gang yang rung ba cig spros pas de dang</text></item>
<item><p>170b.1</p><section></section><text>lhan cig 'ongs pa'i bgegs rnams bskrad cing mngon par bsrungs te/ rang gi sngags bzlas pa'i zla ba dang me tog la sogs pa'i mchod yon phul nas/ oM AHya mAn+ta kr-ita A k+Sha dzaH hUM/ zhes bya bas gshin rje gshed kyis bkug ste/ oM AHpradz+nyAn+ta kr-ita pra be shA ya hUM hUM/ zhes</text></item>
<item><p>170b.2</p><section></section><text>bya bas shes rab mthar byed kyis bcug nas/ oM AH pad+mAn+ta kr-ita ban+d+ha ya baM hUM/ zhes pas pad+ma mthar byed kyis bcings te/ oM AH bi g+h+nAn+ta kr-ita to Sha ya hoHhUM/ zhes pas bgegs mthar byed kyis mnyes par bya'o zhes bya ba ni rab kyi rgyu mthun pa'i 'bras bu dang rab kyi bsnyen pa'o/ /</text></item>
<item><p>170b.3</p><section></section><text>dkyil 'khor ba so so'i mig la sogs pa byin gyis brlab pa ni rab kyi rnam par smin pa'i 'bras bu dang / rab kyi nye bar sgrub pa'o/ /gsol ba btab pa'i tshigs su bcad pa dang byin gyis brlab pa'i sngags brjod pa spangs pa'i thugs la sogs pa byin gyis brlabs pa ni rab kyi skyes bus</text></item>
<item><p>170b.4</p><section></section><text>byed pa'i 'bras bu dang rab kyi sgrub pa'o/ /sngar bzhin du yang dbang bskur ba ni rab kyi dri ma med pa'i 'bras bu dang rab kyi sgrub pa chen po'o/ /de la mi bskyod pa'i cod pan la rdo rje sems dpa'o/ /yang rdo rje sems dpa' dang rnam par snang mdzad la sogs pa'i de bzhin gshegs pa rnams</text></item>
<item><p>170b.5</p><section></section><text>dang thugs rdo rje dang mA ma kI dang phyag na rdo rje dang sgra rdo rje ma dang shes rab mthar byed la sogs pa khro bo rnams kyi mi bskyod pa'o/ /spyan dang sku rdo rje dang sa'i snying po dang gzugs rdo rje ma dang gshin rje gshed la sogs pa rnams kyi rnam par snang mdzad do/ /nam mkha'i snying po dang / / dri rdo rje ma'i rin</text></item>
<item><p>170b.6</p><section></section><text>chen dbang ngo / /gsung rdo rje dang gos dkar mo dang 'jig rten dbang phyug dang ro rdo rje ma dang pad+ma mthar byed rnams kyi 'od dpag tu med pa'o/ /sgrib pa thams cad rnam par sel ba dang reg rdo rje ma rnams kyi don yod grub pa'o/ /kun du bzang po dang chos kyi dbyings kyi rdo rje ma dag ni rdo rje sems</text></item>
<item><p>170b.7</p><section></section><text>dpa'o/ /de nas snying ga'i sa bon gyi 'od zer gyis 'dod pa'i yon tan lnga bkug nas snying gar zhugs te/ zla ba zhu ba'i gzugs su gyur nas rdo rje nas byung zhing pad+mar song bar bltas te/ de las rig ma'i ba spu'i bu ga nas byung ba'i 'od zer tshogs kyi sgo nas byung zhing sprul pas mchod</text></item>
<item><p>171a.1</p><section></section><text>pa'i yo byad sna tshogs la gzugs rdo rje ma la sogs pa'i lha mo rnams kyis gzhal yas khang gi 'od las byung ba'i khyad par du 'phags pa'i gzugs la sogs pa rnams kyis kyang bdag nyid dkyil 'khor dang bcas pa la mchod par bya ste/ oM sarba ta thA ga ta pU dza badzra</text></item>
<item><p>171a.2</p><section></section><text>swa b+hA wa At+ma ko\u0f85haM/ zhes pas lhag par mos par bya'o/ /de'i rjes la/ mi bskyod rdo rje ye shes che/ /rdo rje dbyings kyi mkhas chen po/ /rdo rje gsum mchog dkyil 'khor gsum/ /rdo rje dbyangs la phyag 'tshal bstod/ /rnam par snang mdzad dag pa che/ /rdo rje zhi ba dga' chen</text></item>
<item><p>171a.3</p><section></section><text>po/ /rang bzhin 'od gsal ma mchog gi mchog /ston pa rdo rje phyag 'tshal bstod/ /rin chen rgyal po rab tu zab/ /rdo rje nam mkha' dri med mkha'/ /rang bzhin rnam dag gos pa med/ /rdo rje sku la phyag 'tshal bstod/ /rdo rje 'od dpag med rgyal po/ /mi rtog rdo rje nam</text></item>
<item><p>171a.4</p><section></section><text>mkha' 'dzin/ /'dod chags pha rol phyin pa brnyes/ /rdo rje gsung la phyag 'tshal lo/ /don yod rdo rje rdzogs sangs rgyas/ /bsam pa thams cad rdzogs mdzad pa/ /dag pa'i ngo bo nyid las byung / /rdo rje sems dpa'i phyag 'tshal bstod/ /ces bya bas gzhal yas khang</text></item>
<item><p>171a.5</p><section></section><text>na gnas pa'i ka ba dang bum pa rnams bdag nyid la bstod pa byed par bsam par bya'o/ /de nas mdun du yaM las rlung gi dkyil 'khor sngon po mtha' gnyis na g.yo ba'i ba dan sngon pos mtshan pa gzhu'i rnam pa'i steng du raM las skyes pa'i raM dmar pos mtshan pa gru gsum me'i dkyil</text></item>
<item><p>171a.6</p><section></section><text>'khor gyi steng du rin po che'i sgyed pu la gnas pa/ a dkar po las skyes pa'i pad+ma'i snod kyi nang du gnas pa/ bi ra shu ma mu zhes pa'i ming can gyi bdud rtsi lnga dang rim pas bruM AM dzrIM khaM hUM gis byin gyis brlab pa de bzhin du go ku da ha na yang bsams te/ de'i kha chod lta bu'i zla ba'i</text></item>
<item><p>171a.7</p><section></section><text>dkyil 'khor la gnas pa'i hUM las skyes pa'i lte bar de dang ldan pa rdo rje dkar po rtse lnga pa bltas nas/ bruM la sogs pa'i 'od zer ni rnam par bzhu ste/ de nyid kyi nang du zhugs par bsams nas/ rlung gis sbar ba'i me sbar bas bsro zhing zhu bas bla na med pa'i ro'i rang bzhin du lhag par mos</text></item>
<item><p>171b.1</p><section></section><text>par byas te/ de ru rnam par bkod pa'i rab tu gsal ba'i oM dkar po'i 'od zer gyis bkug pa'i de bzhin gshegs pa'i ye shes kyi bdud rtsi rnams bcug nas de nyid gsum gyis lan mang du bsngags te/ de yis rang rang gi lce'i rtse mo la gnas pa'i hU~M las skyes pa'i lte bar des</text></item>
<item><p>171b.2</p><section></section><text>byin gyis brlabs pa nas kyi tshad tsam rdo rje dkar po'i sbu gus drangs pas bdag nyid kyi ye shes sems dpa'i thugs ka'i sa bon yongs su gyur pa las bdag nyid dkyil 'khor gyi 'khor lo dang / dkyil 'khor pa rnams rang rang gi dbu rgyan la rigs kyi bdag po bsams te tshim par bya'o</text></item>
<item><p>171b.3</p><section></section><text>zhes pa ni/ dkyil 'khor rgyal po mchog ces bya ba'i ting nge 'dzin no/ /de nas sems dbang du bya ba'i phyir thig le'i rnal 'byor la sogs pa bsgom par bya'o/ /de la ye shes sems dpa'i thugs ka'i mtshan ma'i lte bar gnas pa'i sa bon gyi 'od zer las byung ba'i de bzhin</text></item>
<item><p>171b.4</p><section></section><text>gshegs pa rnams kyis 'gro ba ma lus pa sangs rgyas su byas nas de'i nang du zhugs te de'i sa bon yongs su gyur pas sran ma'i tshad tsam gyi thig le'i nang du 'phro ba'i rten dang brten pa'i bdag nyid kyi 'khor lo ltar rgyu mthun pa dang bsnyen pa la sogs pa mos pa brten par bya ste/ de'i 'od zer</text></item>
<item><p>171b.5</p><section></section><text>gyi phreng bas rang gi rten ral gri dang ye shes sems dpa'i la sogs pa dang / sa'i snying po la sogs pa rim gyis snang bar byas shing / 'jig rten gsum ma lus par snang bar byas te yang dang yang du de nyid du thim par bya'o zhes bya ba ni thig le'i rnal 'byor ro/ /de'i rjes la de bzhin</text></item>
<item><p>171b.6</p><section></section><text>gshegs pa'i tshogs zhal du bcug ste/ zhu nas zhu ba'i thig le yongs su gyur pa las nas kyi tshad tsam gyi ral gri dang rang gi rig pa'i pad+ma'i sna rtser bltas te/ de'i yu bar zla ba la gnas pa'i yi ge maM yongs su gyur pa las nyungs kar gyi tshad tsam du phra ba'i rin po che kha dog lnga pa'i</text></item>
<item><p>171b.7</p><section></section><text>dbus su rten dang brten pa'i rang bzhin bdag nyid 'khor lo chung ngu dang / 'bring dang / rab kyi rgyu mthun pa'i 'bras bu dang / bsnyen pa la sogs pa'i yan lag bzhi dang ldan par mos pas sems dbang du bya ba'i phyir bsgom par bya'o/ /de nas smig rgyu dang / du ba dang / mkha' snang dang / mar</text></item>
<item><p>172a.1</p><section></section><text>me dang nam mkha'i rnam pa rnams las gang yang rung ba'i mtshan ma thob nas/ sems brtan par khong du chud pas rang gis rig pa'i bdag nyid de'i 'od las byung ba'i 'jam pa'i rdo rje la sogs pa'am/ de'i mtshan ma ral gri la sogs pa rnams spro ba dang bsdu ba'i</text></item>
<item><p>172a.2</p><section></section><text>rim pa rim gyis bya'o zhes bya ba ni phra mo'i rnal 'byor/ /de nas sku rdo rje dang / gsung rdo rje dang / thugs rdo rje dang / ye shes sems dpa'i thugs ka'i mtshan ma'i lte ba rnams la zla ba la gnas pa'i oM dang AHdang maM dang hU~M gi yi ge rnams blta ste/ myur ba la sogs pa'i skyon dang bral ba</text></item>
<item><p>172a.3</p><section></section><text>brjod pas/ oM la sogs pa'i sa bon las rang gi ji lta ba'am/ cig car du sku rdo rje la sogs pa rnams dang / maM las de bzhin gshegs pa lnga srog gi rlung gis spros te/ yan lag bzhi dang ldan pa nyid du lhag par mos pas thugs la sogs pa byin gyis brlabs pa lta bur</text></item>
<item><p>172a.4</p><section></section><text>gzugs rdo rje ma la sogs pa rnams kyis mchod pas yongs su mnyes te/ rtsol ba'i rlung gis rten de nyid lhag par mos pas yang dag par bsdus par bltas te/ ji srid skyo ba'i bar du bzlas so zhes bya ba ni bzlas pa'o/ /ngal na mtho gang tsam gyis spags par spyi bo'i steng du zla</text></item>
<item><p>172a.5</p><section></section><text>ba'i dkyil 'khor la gnas pa lhan cig tu grub pa'i bdud rtsi lnga oM dkar pos byin gyis brlabs pas bdud rtsi 'dzag par bsams te/ de nas srog dang rtsol bas bkug pa'i bdud rtsi'i rgyun sku rdo rje la sogs pa dbab par bya'o zhes pas tshim zhing ngal sos nas/ slar yang thig le la</text></item>
<item><p>172a.6</p><section></section><text>sogs pa bsgom pa sngon du 'gro bas bzlas par bya'o/ /gshegs su gsol bar 'dod na yang sngar bzhin du mchod pa dang bstod pa dang bdud rtsi myang ba byas nas/ oM la sogs pa'i yi ge gsum la rigs ji lta bu'i dkyil 'khor rnams bsdus te/ yi ge gsum po de yang gnyis</text></item>
<item><p>172a.7</p><section></section><text>su med pa'i ye shes kyi rang bzhin du bsgom par bya'o zhes bya ba ni las rgyal po mchog ces bya ba'i ting nge 'dzin to/ /'jam dpal ji ltar mkhyen cing dpa' ba dang / /kun du bzang po de yang de bzhin te/ /de dag gi yang rjes su bdag slob cing / /dge ba 'di dag thams cad yongs su</text></item>
<item><p>172b.1</p><section></section><text>bsngo/ /dus gsum gshegs pa rgyal ba thams cad kyi/ /bsngo ba gang la mchog tu bsngags pa ltar/ /bdag gi dge ba'i rtsa ba 'di dag kyang / /bzang po spyod phyir yongs su bsngo bar bgyi/ /zhes pas ting nge 'dzin gsum las byung ba'i bsod nams kyi phung po thams cad kyang</text></item>
<item><p>172b.2</p><section></section><text>yongs su bsngos nas/ langs te 'jam pa'i rdo rje'i nga rgyal gyis gnas par bya'o/ /'gro ba thams cad de'i rnam pa'i rdo rje sems dpa'i rang bzhin du'o/ /ji ltar rig pa'i rnam par snang mdzad la sogs pa'i ngo bo'am/ gzugs rdo rje ma la sogs pa'i rang bzhin du bsams te gnas</text></item>
<item><p>172b.3</p><section></section><text>bar bya'o/ /lus la sogs pa'i bya ba yang rjes su mthun pa'i 'gro ba'i don du yongs su bsngo bar bya'o/ /bdag dang gzhan yang 'jam pa'i rdo rje nyid du lhag par mos pas ji ltar rnyed pa'i 'dod pa'i yon tan lngas yongs su mnyes par bya'o/ /phyi'i mchod pa byed par 'dod pas kyang</text></item>
<item><p>172b.4</p><section></section><text>tsan+dan la sogs pas byugs pa'i dkyil 'khor dang rang gi snying ga'i sa bon gyi 'od kyis bkug pa'i 'jam pa'i rdo rje'i 'khor lo'i rnal 'byor ji lta bar byas te/ de nyid gsum gyis brten pa'i rtsa ba'i sngags kyi gzugs kyis dang / sgo srung ba bzhi rang rang gi 'byin pa'i sngags kyi rang</text></item>
<item><p>172b.5</p><section></section><text>bzhin de nyid gsum gyis brtan pa'i sngags kyis me tog la sogs pa dang mchod yon la sogs pa'i sbyin pa sngon du 'gro bas mchod pa bya'o/ /khrus byed pas kyang dbang bskur ba'i tshogs so/ /zas za bar 'dod pas kyang kha zas bdud rtsi rnam pa lnga dang sgron ma rnam pa lnga'i rnam</text></item>
<item><p>172b.6</p><section></section><text>par lhag par mos shing sngar bzhin du snying gar 'khor lo'i bdag po bskyed nas cod pan la rigs kyi bdag po'o/ /lce la sngar bzhin du rdo rje dkar po rnam par bsams te/ dkyil 'khor gyi 'khor lo tshim par bya ba'i bsam pas bza' bar bya'o/ /thun mtshams gzhan la yang</text></item>
<item><p>172b.7</p><section></section><text>sngar bzhin du ting nge 'dzin gsum skad cig gis mngon du byas nas thig le dang phra mo'i bsgom pa sngon du 'gro bas gnas par bya'o/ /dgongs kyi thun mtshams su yang ting nge 'dzin gsum yongs su rdzogs shing nyal bar 'dod pas ye shes sems dpa'i thugs kar 'khor lo bsdus</text></item>
<item><p>173a.1</p><section></section><text>nas shes rab dang snying rjer ldan pas nyal bar bya'o/ /de bzhin du nyi ma gzhan thams cad ting nge 'dzin gnyis su med pa'i rang bzhin la mtshan ma dang / sa bon dang lha rnams ji ltar rigs par lhag par mos par bya'o/ /dam tshig nyams na don yod grub pa ji</text></item>
<item><p>173a.2</p><section></section><text>lta ba'i rnal 'byor dang ldan pas ye shes sems dpa'i snying ga'i zla ba la khaM las skyes pa'i sna tshogs rdo rje'i nang na gnas pa'i khaM gi 'od zer rnams kyis de bzhin gshegs pa bskul ba la sogs pa sngon du 'gro bas sna tshogs pad+ma'i zla bar gnas pa'i bdag nyid la sngar bzhin du</text></item>
<item><p>173a.3</p><section></section><text>dbang bskur bar bya'o/ /bla ma la brnyas pa la sogs pa'i nyes pa la ni ston mo sngon du 'gro bas 'byor pa ji lta bas bla ma la yon chen po phul te/ bshags pa la sogs pa sngon du 'gro bas sdom pa gzung bar bya'o zhes pa ni dam tshig gso ba'o/ /de ltar gus pa dang bcas shing rgyun mi</text></item>
<item><p>173a.4</p><section></section><text>'chad par yun ring du goms pa las dngos grub kyi mtshan ma lan bdun thob nas sngar gsungs pa'i 'khor lor gnas pas sngar bzhin du sku dang gsung dang thugs rdo rje rnams mchod nas/ bzang po'i zhabs kyis gsungs pa'i tshogs mngon par 'dod pa'i ral gri la sogs pa'i dngos grub</text></item>
<item><p>173a.5</p><section></section><text>bsgrub par bya'o/ /nye bar 'ongs pa'i bgegs zhi bar bya ba'i phyir bdud rtsi 'khyil ba'i 'khor lor gnas te de'i sngags mang du bzlas par bya'o/ /'di yi dbus su gnas 'gyur gang / /'khor lo'ang de yi yin par 'dod/ /rtog pa la sogs dbus gnas pa/ /mi bskyod de yi</text></item>
<item><p>173a.6</p><section></section><text>gnas su gnas/ /byang chub sems dpa'i gtso yin na/ /rang rig bdag po rang la 'jug /gzhan yang zhal g.yon sngon po min/ /g.yas pa dmar po ma yin no/ /zhes pa'o/ /'jam pa'i rdo rje'i sgrub pa'i thabs/ /'dus shing rtogs sla mngon brjod pas/ /skye bar legs byas ji</text></item>
<item><p>173a.7</p><section></section><text>snyed pa/ /des ni 'gro ba de mtshungs shog /'dus shing rtogs sla ba'i 'jam pa'i rdo rje'i sgrub thabs/ dpal mkhas pa chen po su na ya shrI mi tra paN+Di tas mdzad pa rdzogs so// //paN+Di ta de nyid dang / lo tsA ba klog skya gzhon nu 'bar gyis bsgyur cing zhus pa'o// //</text></item>
<item><p>173b.1</p><section></section><text>@##/ /rgya gar skad du/ a b+hi She ka pra kri yaM/ bod skad du/ dbang gi rab tu byed pa/ bcom ldan 'das rdo rje sems dpa'i la phyag 'tshal lo/ /thog mtha' med cing rtag tu grub/ /thub pa bde ba chen po'i sku/ /lhan cig skyes dga' phyag 'tshal nas/ /dbang gi cho</text></item>
<item><p>173b.2</p><section></section><text>ga gsal bshad bya/ /de la ji lta ba bzhin du dbang bskur zhing rjes su gnang ba thob la/ ting nge 'dzin gsum la mkhas pa/ rig pa bzlas pa'i rnal 'byor pas/ rang gi slob ma legs par brtags la/ rjes su gzung bar 'dod pas/ rgyal po dang rkun po la sogs pa'i nye bar</text></item>
<item><p>173b.3</p><section></section><text>'tshe ba thams cad dang bral ba'i dkyil 'khor gyi khang pa la sogs par cho ga ji lta ba bzhin du rdul tshon gyi dkyil 'khor bri ba'am ras ris kyi dkyil 'khor la mchod pa rnam pa lngas mchod de/ dgongs ka'i dus su bum pa lhag par gnas pa bya'o/ /rang rang gi mtshan mas brgyan pa bcu</text></item>
<item><p>173b.4</p><section></section><text>dgu'am/ dgu'am/ lnga'am/ gcig go/ /de la mi bskyod pa'i rdo rje sngon po rtse lnga pa'o/ /rnam par snang mdzad kyi 'khor lo dkar po rtsibs brgyad pa'o/ /rin chen 'byung ldan gyi nor bu ljang gu'o/ /'od dpag tu med pa'i pad+ma dmar po'o/ /don yod grub pa'i ral gri ljang gu'o/ /spyan</text></item>
<item><p>173b.5</p><section></section><text>ma'i 'bras bu nag po'i mig dkar po gnyis so/ /mA ma kI rdo rje sngon po rtse lnga'o/ /gos dkar mo'i pad+ma dmar po'o/ /sgrol ma'i ut+pal sngon po'o/ /gzugs dang / sgra dang / dri dang / ro dang / reg bya dang / chos kyi dbyings kyi rdo rje ma rnams kyi me long dkar po dang / dri za'i pi</text></item>
<item><p>173b.6</p><section></section><text>wang sngon po dang / dung dkar ser dang / ro'i snod dmar po'am/ kha dog sna tshogs pa'i gos dang / chos 'byung dkar po rnams rim bzhin du dgod par bya'o/ /gshin rje mthar byed dang / shes rab mthar byed dang / pad+ma mthar byed dang / bgegs mthar byed rnams kyi rdo rje thob ba sngon po</text></item>
<item><p>173b.7</p><section></section><text>dang / rdo rje dbyug pa dkar po dang / pad+ma dmar po dang / rdo rje sngon po kha bye ba rnams so/ /las thams cad pa'i bum pa ni/ bdud rtsi 'khyil pa'am/ rdo rje sems dpa'o/ /sna tshogs pa'i pad+ma dang zla ba'i dkyil 'khor la rnam par snang mdzad kyi dang lha mo bcu rnams kyi mtshan ma bri</text></item>
<item><p>174a.1</p><section></section><text>bar bya'o/ /gzhan rnams kyi nyi ma'i dkyil 'khor la'o/ /de'i nang nas rnam par rgyal ba'i bum pa shin tu che ba nag nog dang mi gtsang ba med pa/ lto ba 'phyang ba/ ske ba ring ba/ mtshan ma legs par bris la gos legs pa gnyis kyis ske ba dkris pa/ a mra'i</text></item>
<item><p>174a.2</p><section></section><text>yal ga la sogs pas brgyan pa/ gser dang / dngul dang / mu men dang / mu tig dang / bye ru'o/ /nas dang / gro dang / 'bras kyi so ba dang / til dang / mon sran gre'u'o/ /br-i ha ti dang / kaN+Da kA ri dang / rnam par rgyal ba dkar po dang / dan+dot+pa la dkar po dang / ha sa de</text></item>
<item><p>174a.3</p><section></section><text>ba'o/ /rin po che sna lnga dang / 'bru sna lnga dang / sman sna lnga lto ba'i nang du rab tu bcug nas/ dri zhim po'i chus yongs su gang bar bya'o/ /de'i steng du dkyil 'khor gyi 'khor lo bsgoms nas/ ar+g+ha dang / zhabs bsil la sogs pa phul te/ ye shes kyi bdud rtsi zhu ba'i gzugs</text></item>
<item><p>174a.4</p><section></section><text>blo yis bcug nas/ de'i rjes su me tog gi phreng bas brgyan pa'i rdo rje steng du yang dag par bzhag ste/ rang gi lhag pa'i lha'i sngags brgya rtsa brgyad dam/ bdud rtsi 'khyil pa'i sngags kyis mngon par bsngags bar bya'o/ /bum pa gzhan rnams kyang ji ltar rigs par dkyil 'khor</text></item>
<item><p>174a.5</p><section></section><text>gyi 'khor lo'i sngags kyis bya'o/ /me tog dang bdug pa la sogs pas yang dag par mchod de/ gtor ma byin nas bstod pa bya ba ni/ mi bskyod rdo rje ye shes che/ /rdo rje dbyings ni mkhas chen po/ /rdo rje gsum mchog dkyil 'khor gsum/ /rdo rje dbyings la phyag 'tshal bstod/ /</text></item>
<item><p>174a.6</p><section></section><text>rnam par snang mdzad dga' chen po/ /rdo rje zhi ba dga' ba che/ /rang bzhin 'od gsal mchog gi gnas/ /ston pa rdo rje phyag 'tshal bstod/ /rin chen rgyal po rab tu zab/ /rdo rje nam mkha' dri ma med/ /rang bzhin dag pa gos pa med/ /rdo rje sku la phyag 'tshal bstod/ /rdo rje dpag</text></item>
<item><p>174a.7</p><section></section><text>med rgyal po che/ /mi rtog nam mkha' rdo rje 'dzin/ /'dod chags pha rol phyin pa thob/ /rdo rje gsung la phyag 'tshal bstod/ /rdo rje don yod rdzogs sangs rgyas/ /bsam pa thams cad yongs rdzogs pa/ /rang bzhin dag pa yang dag gyur/ /rdo rje sems dpa' phyag 'tshal bstod/ /</text></item>
<item><p>174b.1</p><section></section><text>ces bya ba brjod de dril bu dkrol bar bya'o/ /bum pa lhag par gnas pa'i cho ga'o/ /de'i 'og tu dkyil 'khor byas pa'i slob ma rnams me tog gi phreng ba bzung ste/ pus mo g.yas pa'i lha nga sa la btsugs nas/ sngags kyi snod du rung ba rnams la 'di bsgrag par bya ste/ kha cig gsang</text></item>
<item><p>174b.2</p><section></section><text>sngags grub don gnyer/ /dkyil 'khor 'dir ni 'jug par byed/ /bsod nams 'dod pas de las gzhan/ /gzhan dag 'jig rten mchog don gnyer/ /'jig rten mchog don gnyer ba yis/ /dad pa mang du byed pa yis/ /blo ldan dkyil 'khor 'jug bya yi/ /tshe 'dir 'bras bu 'dod</text></item>
<item><p>174b.3</p><section></section><text>mi bya/ /tshe 'dir 'dod par gyur pa la/ /'jig rten pha rol thob mi 'gyur/ /'jig rten pha rol don gnyer nas/ /'jig rten 'di yi 'bras bu rgyas/ /slob ma de rnams blo yis rang gi lus la bcug nas/ rdo rje'i lam nas phyung nas/ rang 'od kyi rig ma'i pad+ma la gnas par</text></item>
<item><p>174b.4</p><section></section><text>bsams la de bzhin gshegs pa thams cad zhu ba'i ngo bos dbang bskur nas dkyil 'khor gyi shar sgor bzhag ste/ 'jug pa'i don du gsol ba gdab par bya'o/ /khyod ni ston pa dpal chen po/ /mA ma kI dang bdag sbyor ba'i/ /mgon po chen po bdag 'tshal lo/ /byang chub chen po'i</text></item>
<item><p>174b.5</p><section></section><text>tshul bstan pa/ /dam tshig de nyid bdag la stsol/ /byang chub sems kyang bdag la stsol/ /sangs rgyas chos dang dge 'dun dang / /skyabs gsum dag kyang bdag la stsol/ /thar pa chen po'i grong mchog tu/ /mgon po bdag ni gzhug tu gsol/ /zhes bya'o/ /slob</text></item>
<item><p>174b.6</p><section></section><text>ma gcig gtso bor byas nas/ bu khyod tshur shor theg chen gyi/ /cho ga sngags kyi spyod pa'i tshul/ /khyed la yang dag bshad par bya/ /khyod ni tshul chen snod yin te/ /dus gsum 'byung ba'i sangs rgyas rnams/ /sku gsum thugs kyi rdo rje can/ /rdo rje sngags kyi mthu stobs</text></item>
<item><p>174b.7</p><section></section><text>kyis/ /ye shes mnyam med yang dag brnyes/ /gsang sngags sbyor ba mnyam med de/ /shAkya seng sogs skyob pa yis/ /bdud sde shin tu mi bzad pa/ /stobs chen dag kyang de yis bcom/ /'jig rten rjes mthun rtogs nas ni/ /'khor lo bskor nas mya ngan 'das/ /de bas kun mkhyen</text></item>
<item><p>175a.1</p><section></section><text>thob bya'i phyir/ /bu yis blo gros 'di gyis shig /ces brjod par byas nas/ dkon mchog gsum la skyabs su mchi/ /sdig pa thams cad so sor bshags/ /bsod nams kun la rjes yi rang / /sangs rgyas byang chub yid kyis gzung / /zhes bya bas</text></item>
<item><p>175a.2</p><section></section><text>gsum la skyabs su 'gro ba lan gsum brjod par bya'o/ /slob ma de rnams la/ oM AHbig+h+nAn+ta kr-i ta hUM/ zhes bdud rtsi 'khyil pa'i sngags kyis bsrung ba byas la/ de rnams kyi snying ga dang / mgrin pa dang / spyi bor zla ba la gnas pa'i rdo rje dang / pad+ma dang / 'khor lo'i lte ba la</text></item>
<item><p>175a.3</p><section></section><text>hUM AHoM rnam par bsam par bya'o/ /slob dpon yang langs te/ g.yas pa'i khu tshur gyis rdo rje bzung bas/ slob ma rnams kyi snying ga dang / mgrin pa dang / spyi bor rdo rje yang dag par gtugs te/ hUM AHoM zhes bya ba brjod nas so/ /me tog ni spyi bor ro/ /bdug spos dang</text></item>
<item><p>175a.4</p><section></section><text>mar me ni mdun du'o/ /de bzhin du dri ni snying gar sbyin par bya'o/ /de nas bdud rtsi 'khyil ba'i sngags kyis mngon par bzlas pa'i so shing gas pa med pa/ rma med pa/ a shwat+tha la sogs pa sor bcu gnyis kyi tshad rtse mor me tog gi phreng bas dkris pa slob ma rnams la sbyin par bya'o/ /</text></item>
<item><p>175a.5</p><section></section><text>de rnams kyis kyang shar phyogs su kha bltas pa'am/ byang phyogs su kha bltas pas bca' ste/ phyugs kyi ko ba tsam byugs pa'i sa la bskur bar bya'o/ /de la zhi ba la sogs pa'i las bstan par bya ste/ gang yang sngon du kha bltas lhung / /mchog gi dngos grub der shes</text></item>
<item><p>175a.6</p><section></section><text>bya/ /de bzhin shar du rtse mo bltas/ /dngos grub 'bring du rab tu grags/ /de bzhin byang du kha bltas pas/ /byol song dngos grub 'jig rten 'dod/ /gal te lho ru mngon phyogs pa/ /shin tu nag por de nas 'gyur/ /nub tu mngon par kha bltas pas/ /phra mo'i dngos</text></item>
<item><p>175a.7</p><section></section><text>grub de nas shes/ /de nas so shing bskyur ba las/ /gal te 'og tu kha bltas ltung / /de ni sa 'og dngos grub 'gyur/ /nges par the tshom med pa'o/ /de nas slob dpon gyis kha bshal ba chu khyor ba gsum blud par bya ste/ oM hrIHbi shud+d+haHsar+b+ba d+ha r+m+ma pA paM ni sh+tsa saM sho d+ha ya/ sarba</text></item>
<item><p>175b.1</p><section></section><text>bi ka lpAn a pa na ya hUM/ zhes bya ba'i sngags kyis kha bshal bar bya'o/ /yang de rnams 'dug tu bcug nas/ ku sha la bdud rtsi 'khyil ba'i sngags kyis mngon par bzlas te de rnams la stan dang sngas su byin nas/ de nyid kyi sngags kyis mngon par bzlas pa/ skud pa sum sgril</text></item>
<item><p>175b.2</p><section></section><text>byas te/ mdud pa gsum byas pa bsrung ba'i don du slob ma rnams kyi dpung pa g.yas pa la bcings te/ chos bshad pas spro ba bskyed par bya'o/ /'jig rten du ni kun mkhyen rnams/ /u du m+bA ra'i me tog bzhin/ /brgya lam nas ni res 'ga' zhig/ /'byung 'gyur yang ni mi</text></item>
<item><p>175b.3</p><section></section><text>'byung ngo / /gsang sngags spyod pa'i tshul 'byung ba/ /de bas kyang ni dkon pa ste/ /gang gis sems can mnyam med don/ /mya ngan mi 'da' byed par nus/ /bskal ba bye ba du ma ru/ /sdig pa bgyis par gyur pa gang / /de kun dkyil 'khor 'di 'dra ba/ /mthong nas 'byang bar</text></item>
<item><p>175b.4</p><section></section><text>'gyur lags na/ /grags pa mtha' yas sngags spyod pa'i/ /tshul la gnas pa smos ci dgos/ /gang dag spyod pa mchog 'di la/ /blo gros shin tu mi g.yo ba/ /deng bdag gis ni ngan 'gro'i rgyun/ /sdug bsngal kun 'byung rab tu bcad/ /bdag nyid chen po khyed rnams</text></item>
<item><p>175b.5</p><section></section><text>kyis/ /rnyed pa mnyam med de ring rnyed/ /gang phyir rgyal ba sras bcas pa/ /bdag nyid chen po kun gyis ni/ /bstan pa 'di ni khyed rnams kun/ /yongs su bzung ste skye bzhin pa'o/ /de phyir khyed rnams theg chen la/ /sang ni rab tu skye bar 'gyur/ /theg pa chen po cher 'byung</text></item>
<item><p>175b.6</p><section></section><text>ba'i/ /lam mchog 'di ni dpal dang ldan/ /khyed rnams der ni dong bas na/ /de bzhin gshegs pa rnams su 'gyur/ /zhes bya ba la sogs pa'i chos bshad cing bsgrags nas/ /de rnams bdud rtsi 'khyil ba'i sngags kyis yang dag par bsrungs la/ sdom pa'i bye brag gzung bar bya'o/ /</text></item>
<item><p>175b.7</p><section></section><text>phyir mi ldog pa'i 'khor lo'i dbang / /byin nas mgon po bdag la gsungs/ /dkyil 'khor lha yi de nyid dang / /slob dpon gyi ni las rnams dang / /sangs rgyas rnams kyi dam tshig dang / /gsang ba'i sdom pa bla na med/ /sems can rnams kyi don byed phyir/ /rtag tu bdag ni slob dpon</text></item>
<item><p>176a.1</p><section></section><text>'gyur/ /zhes bya'o/ /slob ma de rnams ku sha'i stan la nyal du bcug ste/ rmi lam la ci mthong ba nga la zlos shig ces bya'o/ /slob ma lhag par gnas pa'i cho ga'o/ /yang dkyil 'khor gyi khang par slob dpon zhugs nas bsrung ba'i don du bdud rtsi</text></item>
<item><p>176a.2</p><section></section><text>'khyil pa'i sngags bzlas par bya'o/ /gtor ma yang byin nas/ oM AHbig+h+nAn+ta kr-ita hUM/ zhes bya ba'i sngags kyis nang par snga bar phyir byung nas slob ma de rnams bos te/ de rnams kyi rmi lam dge ba'am/ mi dge ba dris nas/ gal te rmi lam mi dge na bdud rtsi 'khyil pa'i sngags</text></item>
<item><p>176a.3</p><section></section><text>kyis bsrung bar bya'o/ /de nas bris sku la sogs pa'i dkyil 'khor la mchod pa rgya chen po byas nas/ rang gi lha'i rnal 'byor sngon du song bas/ rang nyid kyis slob ma 'jug pa'i cho gas zhugs nas/ de nas 'og nas 'byung ba bzhin du rjes su gnang ba'i dbang gi bar bcom ldan 'das gtso bo</text></item>
<item><p>176a.4</p><section></section><text>la blo yis 'thob par bya'o/ /de nas slob ma rnams gzhug par bya ba'i don du bden pa'i byin gyi rlabs gsol bar bya'o/ /chos rnams gzugs brnyan lta bu ste/ /dag cing gsal la rnyog pa med/ /gzung du med cing brjod du med/ /rgyu dang las las kun du 'byung / /de</text></item>
<item><p>176a.5</p><section></section><text>bzhin nyid las nges par skyes/ /bden pa 'di yis dkyil 'khor du/ /gzugs brnyan lta bu slob mas ni/ /gsal shing sdig med mthong bar shog/ /ces bya bas bden pa'i byin gyi rlabs gsol nas/ /yol ba las phyi rol du yon byin pa'i slob ma dbang bskur ba ni snod du bya</text></item>
<item><p>176a.6</p><section></section><text>ba'i phyir/ /rnam par snang mdzad kyi gzugs su nye bar dmigs la/ A khaM bI ra hUM/ zhes bya ba'i sngags kyis me tog gi phreng ba bzung ba gdong g.yogs kyis dkris pa bum pa'i chus gtor ba dkyil 'khor du 'jug pa'i don du dri bar bya'o/ /kye khyod gang la dga' zhes bya/ bde ba</text></item>
<item><p>176a.7</p><section></section><text>chen po bdag ni skal ba bzang po la zhes bya'o/ /slob ma'i snying gar rdo rje bzhag nas/ oM sar+b+ba yo ga tsit+ta ut+pA da yA mi/ su ra te sa ma ya s+t+waM hoHsid+hi badzra ya thA su khaM/ zhes bya ba 'dis byang chub kyi sems bskyed nas brjod par bya ste/ deng khyod de bzhin gshegs pa thams cad kyis byin gyis</text></item>
<item><p>176b.1</p><section></section><text>brlab par 'gyur ro/ /khyod kyis de bzhin gshegs pa thams cad kyi mchog tu gsang ba 'di dkyil 'khor du ma zhugs pa rnams la brjod par mi bya zhing mi dad par yang mi bya'o/ /hU~M dzaHhU~M zhes bya ba 'dis bkug ste yol ba'i nang du bcug nas dkyil 'khor gyi shar gyi sgor yang dag</text></item>
<item><p>176b.2</p><section></section><text>par bzhag ste/ 'di skad du brjod par bya'o/ /deng khyod de bzhin gshegs pa thams cad kyi rigs su zhugs kyi/ /de'i phyir ngas khyod la rdo rje'i ye shes bskyed par bya'o/ /ye shes gang gis khyod de bzhin gshegs pa thams cad kyi dngos grub kyang thob par 'gyur na/ dngos grub gzhan</text></item>
<item><p>176b.3</p><section></section><text>lta smos kyang ci dgos khyod kyis dkyil 'khor ma mthong ba rnams kyi mdun du brjod par ma byed cig dam tshig nyams par gyur ta re/ yang slob ma'i spyi bor rdo rje gzhag la brjod par bya ste/ 'di ni dam tshig rdo rje ste/ /gal te la lar khyod 'di smra/ /khyod ni spyi bo 'gas par byed/ /</text></item>
<item><p>176b.4</p><section></section><text>me tog dang bcas pa'i rdo rje snying gar gzhag la brjod par bya ste/ oM rdo rje sems dpa' deng khyod kyi/ /snying la yang dag zhugs par gyur/ /gal te tshul 'di smras na ni/ /de ma thag tu dral nas gshegs/ /'dis mna' bsgags nas bdud rtsi rnam pa lnga pad+ma'i snod la gnas pa'i</text></item>
<item><p>176b.5</p><section></section><text>yi ge gsum gyis brlabs la/ oM badzra a mr-i to da ya hU~M ThaH zhes bya ba 'dis lan bdun bzlas pa byas nas/ 'di ni khyod kyi dmyal ba'i chu/ /dam las 'das na bsreg par 'gyur/ /dam tshig bsrungs na dngos grub ster/ /rdo rje bdud rtsi chu 'thungs shig /ces brjod la blud par</text></item>
<item><p>176b.6</p><section></section><text>bya'o/ /de nas 'di brjod par bya ste/ deng phyin chad khyod kyi phyag na rdo rje nga yin gyis/ ngas 'di gyis/ /ngas 'di gyis shig ces bsgo ba gang yin pa de yang khyod kyis bya dgos so/ /khyod kyis nga la brnyas par ma byed cig /mi bde ba ma spangs par khyod 'chi ba'i dus byas nas dmyal bar ltung bar gyur te re zhes</text></item>
<item><p>176b.7</p><section></section><text>brjod pas dam tshig gi chu sbyin par bya'o/ /de nas slob mas 'di ltar brjod du gzhug ste/ de bzhin gshegs pa thams cad kyis byin gyis rlob la rdo rje sems dpa' bdag la dbab tu gsol zhes bya'o/ /de nas slob ma'i snying gar laM ser po yongs su gyur pa las/ rdo rje rtse gsum</text></item>
<item><p>177a.1</p><section></section><text>las mtshan pa'i dbang chen gyi dkyil 'khor gru bzhi pa la yi ge hU~M gnas pa'o/ /spyi bor baM yig las skyes pa'i bum pas mtshan pa'i chu'i dkyil 'khor zlum po dkar po la yi ge haHgnas pa'o/ /mgrin par yaM yig las skyes ba g.yo ba'i ba dan gnyis kyis</text></item>
<item><p>177a.2</p><section></section><text>mtshan pa'i du ba'i mdog can gzhu'i rnam pa lta bu rlung gi dkyil 'khor la yi ge AHgnas pa'o/ /rkang pa'i mthil du rlung gi dkyil 'khor gyis sbar ba'i gru gsum pa 'od zer 'phro ba'i me'i dkyil 'khor la yi ge dz+heMHgnas pa'i 'od zer dang bcas pa bsgoms te/ dregs pa dang bcas</text></item>
<item><p>177a.3</p><section></section><text>pa'i dril bu dkrol la/ A be sha ya s+t+waM b+ha ya ra ra ra ra tsA la ya hU~M haHaHdz+haiMHzhes brjod nas lce la yi ge AHdmar po bsams nas 'od dpag tu med pa'i gzugs su bsgom par bya'o/ /babs nas bu khyod dge dang mi dge smos zhes bya ba brjod do/ /smra ba shes nas oM tiSh+Tha badzra/ zhes bya</text></item>
<item><p>177a.4</p><section></section><text>bas brtan par bya'o/ /khyod kyi mig la ci snang ci mthong zhes dris nas/ de nas de yis brjod de/ dkar po dang / ser po dang / dmar po dang / nag po mthong na/ zhi ba dang / rgyas pa dang / dbang dang / mngon spyod kyi dngos grub kyi snod dang ldan par brjod nas bden pa'i byin gyi rlabs</text></item>
<item><p>177a.5</p><section></section><text>brjod par bya ste/ de ltar dkyil 'khor yang dag 'dir/ /bdag gis slob ma gzhug pa la/ /ji ltar bsod nams de bzhin shog /lha rnams kyi ni rigs kyi rim/ /ji ltar dngos grub rim pa 'di/ /gang gi rigs kyi snod yin la/ /ji ltar bsod nams mthu yis ni/ /dkyil</text></item>
<item><p>177a.6</p><section></section><text>'khor 'dir yang de bzhin shog/ /de nas me tog gi phreng ba de/ /pra tIts+tsha badzra hoHzhes bya ba 'di yis dkyil 'khor la bsgyur bar bya'o/ /de nas me tog lhung ba la/ dman pa dang / 'bring dang / mchog gi dngos grub mtshon par bya'o/ /de la gal te sangs rgyas rnams kyi dbu'i spyi</text></item>
<item><p>177a.7</p><section></section><text>gtsug gi dpral bar babs na des phyag rgya chen po'i dngos grub thob bo/ /gal te spyan nam zhal la babs de sngags kyi dngos grub bo/ /yan lag mchog la ni mchog go/ /yan lag 'bring la ni 'bring ngo / /smad kyi cha la ni tha ma'o/ /gzugs las shin tu ring bar</text></item>
<item><p>177b.1</p><section></section><text>babs na phran tshegs so/ /nye ba ni dngos grub myur du 'grub pa'o/ /lha rnams kyi rang gi re'u mig gi gnas la rnam par dpyad pa'i phyir shes par bya'o/ /gal te lha gnyis kyi dbus su lhung na/ de'i tshe me tog gang dang nye bar babs pa de'i rigs yin no/ /dkyil 'khor gyi phyi rol</text></item>
<item><p>177b.2</p><section></section><text>du babs na phran tshegs kyi dngos grub bo/ /gal te dkyil 'khor gyi mtshams kyi phyi rol la babs na/ de'i tshe yang bsgyur du gzhug go/ /lan gsum du byas te de la de nyid du babs na dngos grub med de/ phyi'i rdo rje ra ba'i phyi rol du lhung na dngos grub med do/ /nang du babs na shin tu</text></item>
<item><p>177b.3</p><section></section><text>dka' bas so zhes bya ba ni me tog bsgyur ba'i cho ga'o/ /de nas yang me tog phreng ba de yang blangs nas/ slob ma'i spyi bor bcing bar bya ste/ pra ti gr-ih+na staM mi maM sa twa ma hA ba la/ zhes bya ba brjod do/ /mig gnyis la yi ge oM bsams nas/ rdo rje sems dpa' deng khyod kyi/ /mig</text></item>
<item><p>177b.4</p><section></section><text>'byed pa la brtson par mdzad/ /mig ni thams cad 'byed mdzad de/ /rdo rje'i mig ni bla na med/ /ces bya ba brjod nas gdong g.yogs dgrol bar bya'o/ /de nas dkyil 'khor bstan par bya ste/ dbus su rnam par shes pa'i phung po mi bskyod pa shar la sogs pa'i phyogs su gzugs ni</text></item>
<item><p>177b.5</p><section></section><text>rnam par snang mdzad do/ /tshor ba ni rin chen 'byung ldan no/ /'du shes ni 'od dpag tu med pa'o/ /'du byed ni don yod grub pa'o/ /me la sogs pa'i mtshams rnams su sa'i khams ni spyan ma'o/ /chu'i khams ni mA ma ka'i'o/ /me'i khams ni gos dkar mo'o/ /rlung gi khams</text></item>
<item><p>177b.6</p><section></section><text>ni sgrol ma'o/ /phyi'i dkyil 'khor gyi me la sogs pa'i mtshams bzhi dang shar phyogs kyi sgo'i mtshams rnams su gzugs rdo rje ma dang / sgra rdo rje ma dang / dri rdo rje ma dang / ro rdo rje ma dang / reg bya rdo rje ma dang / chos kyi dbyings kyi rdo rje ma'o/ /gshin rje mthar byed dang / pad+ma mthar byed dang / </text></item>
<item><p>177b.7</p><section></section><text>shes rab mthar byed dang / bgegs mthar byed rnams ni shar la sogs pa'i sgor gnas pa'o zhes bya ba ni dkyil 'khor du 'jug pa'i cho ga'o/ /da ni dbang bskur ba'i cho ga brjod par bya ste/ byang chub rdo rje sangs rgyas rnams/ /mchod chen ji ltar byin pa ltar/ /bdag kyang bsgral</text></item>
<item><p>178a.1</p><section></section><text>ba'i don gyi phyir/ /nam mkha'i rdo rje deng bdag gsol/ /zhes bya bas gsol ba gdab pa dang ldan pa'i slob ma mi bskyod pa'i gzugs su dmigs nas/ rang rig skyes bu'i chu yis ni/ /kun du bum pa'i rgyan rnams kyis/ /dbang bskur rdo rje can bsams nas/ /</text></item>
<item><p>178a.2</p><section></section><text>rdo rje thugs ni rab tu bsgom/ /rdo rje dang bcas pa'i khu tshur gyis chu blangs nas/ dbang bskur ba ni rdo rje che/ /khams gsum pa yis phyag byas pa/ /gsang ba gsum las byung ba yi/ /sangs rgyas kun gyis sbyin par bya/ /oM badzra a b+hi Shiny+tsA mi s+t+waM/ zhes bya ba brjod nas/ slob ma 'khor</text></item>
<item><p>178a.3</p><section></section><text>los sgyur ba bzhin du dbang bskur bar bya'o zhes bya ba ni chu'i dbang bskur ba'i cho ga ste/ /me long lta bu'i ye shes so/ /de nas gong du bstan pa'i rim pas gser ram gos la sogs pa las byas pa'i dbu rgyan rin chen 'byung ldan gyi sbyor bas slob ma'i mgo la sbyin par bya'o/ /oM sar+b+ba</text></item>
<item><p>178a.4</p><section></section><text>bud+d+ha tsu Da mA Ni ma hA ma gu taM pra tIts+tsha badzra hoH/ nam mkha'i khams kyi yongs su gtogs pa'i de bzhin gshegs pa thams cad rigs kyi bdag po'i gzugs kyi dbu brgyan la nye bar gnas pa bsam par bya'o zhes bya ba ni dbu rgyan gyi dbang bskur ba'i cho ga ste/ mnyam pa nyid kyi ye shes so/ /</text></item>
<item><p>178a.5</p><section></section><text>de nas rdo rje rtse lnga pa chen po lag pas snying gar bzhag /slob ma 'jig rten dbang 'dra zhing / /rdo rje sems dpa' zhes dbang bskur/ /sangs rgyas kun gyi rdo rje'i dbang / de ring khyod la bskur bar bya/ /'di de sangs rgyas thams cad kyi/ /dngos grub phyir na rdo rje long / /zhes bya ba brjod</text></item>
<item><p>178a.6</p><section></section><text>la/ rdo rje snying ga la sogs par gtugs nas/ lag pa g.yas par rdo rje sbyin par bya'o zhes bya ba ni rdo rje'i dbang gi cho ga ste/ so sor kun du rtog pa'i ye shes so/ /de nas don yod grub pa'i gzugs su dmigs nas/ lag pa g.yon pas dril bu byin la slob ma rdo rje dril bu dang ldan</text></item>
<item><p>178a.7</p><section></section><text>pa'i lag pa gnyis kyis 'khyud pa'i rnam pa ltar byas nas/ oM badzra a d+hi pa ti twaM a b+hi Shi ny+tsA mi tiSh+Tha badzra ma hA sa ma ya s+t+waM/ zhes bya ba ni dril bu'i dbang gi cho ga ste/ bya ba nan tan gyi ye shes so/ /de nas rnam par snang mdzad kyi gzugs su dmigs nas/ ming gi dbang bskur</text></item>
<item><p>178b.1</p><section></section><text>bar bya ste/ mgo bor rdo rje dril bu bzhag nas/ oM badzra satwa twaM a b+hi Shiny+tsa mi badzra nA ma a b+hi She ka taH/ kye dpal zhe sdang rdo rje/ kye dpal gti mug rdo rje/ kye dpal nga rgyal rdo rje/ kye dpal 'dod chags rdo rje/ kye dpal phrag dog rdo rje zhes bya ba la sogs pa rigs dang rjes su mthun</text></item>
<item><p>178b.2</p><section></section><text>pa'i ngo bo nyid kyis ming bya'o/ /mi bskyod pa ni dgyes pa'i rdo rje dang / longs spyod rdo rje dang / dga' ba'i rdo rje dang / sgeg pa'i rdo rje dang / rol pa'i rdo rje dang / rang byung rdo rje dang / zhe sdang rdo rje dang / kye rdo rje dang / snying rje stobs kyi rdo rje dang / thugs kyi rdo rje zhes brjod do/ /rnam par snang</text></item>
<item><p>178b.3</p><section></section><text>mdzad kyi ni rnam par snang mdzad rdo rje dang / gti mug rdo rje dang / oM yig rdo rje dang / rtag pa'i rdo rje dang / de bzhin gshegs pa'i rdo rje dang / sgyu ma'i rdo rje dang / sangs rgyas rdo rje dang / sku'i rdo rje zhes mngon par brjod do/ /rin chen 'byung ldan gyi ni rin chen rdo rje dang / yid bzhin nor</text></item>
<item><p>178b.4</p><section></section><text>bu rdo rje dang / mkha' rdo rje dang / nam mkha' rdo rje dang / ma rdo rje dang / nyi ma rdo rje dang / 'od byed rdo rje dang / nga rgyal rdo rje zhes bya ba la sogs pa bstan to/ /'od dpag med kyi ni 'dod chags rdo rje dang / spyan ras gzigs rdo rje dang / chos rdo rje dang / pad+ma'i rdo rje dang / shes rab myu gu</text></item>
<item><p>178b.5</p><section></section><text>rdo rje dang / bde ba'i myu gu rdo rje dang / snying rje myu gu rdo rje dang / pad+ma'i myu gu rdo rje dang / mchog dga'i rdo rje dang / dga' bde'i rdo rje dang / ngag gi rdo rje zhes bya bar brjod do/ /don yod grub pa'i ni/ don yod grub pa rdo rje dang / rdo rje rta mchog dang / dam tshig rdo rje dang / pha rol tu phyin</text></item>
<item><p>178b.6</p><section></section><text>pa'i rdo rje dang / lam gyi rdo rje dang / phrag dog rdo rje zhes brjod do/ /rdo rje sems dpa'i ni/ mchog gi dang po'i rdo rje dang / mi mnyam pa'i rdo rje dang / dga' ba'i rdo rje dang / dam tshig rdo rje dang / rnam par rgyal ba'i rdo rje dang / bde ba chen po'i rdo rje dang / mi g.yo ba'i rdo rje dang / sems</text></item>
<item><p>178b.7</p><section></section><text>dpa'i rdo rje dang / yan lag med pa'i rdo rje dang / ye shes rdo rje dang / lhan cig skyes pa'i rdo rje dang zhes bya bar rab tu grags pa'o/ /mi bskyod pa'i rim gyis bud med rnams la ni/ bdag med rdo rje dang / phyag na rdo rje ma dang / rdo rje phreng ba ma dang / 'byung gnas rdo rje ma dang / rdo rje mA ma kI zhes</text></item>
<item><p>179a.1</p><section></section><text>brjod do/ /rnam par snang mdzad kyi ni/ rdo rje spyan ma dang / rdo rje mkha' 'gro ma dang / rdo rje dkar mo dang / rdo rje sgeg mo dang / rdo rje 'khyud ma zhes brjod do/ /rin chen 'byung ldan gyi ni/ rdo rje sgrol ma dang / rdo rje dbugs 'byin ma dang / rdo rje 'bar ma dang / rdo rje phreng ba</text></item>
<item><p>179a.2</p><section></section><text>ma zhes brjod do/ /'od dpag tu med pa ni/ 'dod chags rdo rje ma dang / rdo rje glu ma dang / ngo mtshar bde ba'i rdo rje ma dang / rdo rje be tA byA dang / rdo rje blo ma dang / rdo rje bzhad ma dang / pad+ma rdo rje ma dang / rdo rje gos dkar mo zhes brjod do/ /don yod grub pa'i ni/ rdo rje snying po ma dang / rdo rje sgyu ma dang / </text></item>
<item><p>179a.3</p><section></section><text>rdo rje tho ba mo dang / rdo rje sgrol ma zhes brjod do/ /rdo rje sems dpa'i ni/ rdo rje rol ma dang / rdo rje mgyogs ma dang / rdo rje 'dod ma dang / rdo rje kang ka ma dang / rdo rje lbu ba ma dang / rdo rje 'char ma dang / rdo rje mA ma kI zhes brjod do/ /ming gi dbang bskur ba'i cho ga ste/ shin tu rnam par</text></item>
<item><p>179a.4</p><section></section><text>dag pa'i chos kyi dbyings kyi ye shes so/ /dbang bskur ba 'di rnams kyis sngags dang rgyud nyan pa dang / 'chad pa dang / sngags sgrub pa la dbang bskur bar 'gyur ro/ /dbang lnga po nyid ni rig pa'i dbang zhes brjod do/ /rnam pa thams cad du spyan ma la sogs pa'i rig ma'i</text></item>
<item><p>179a.5</p><section></section><text>bya ba 'jug pa'i phyir ro zhes bya'o/ /de nas/ kye rdo rje slob dpon dbang bskur ba/ /gang gis khyod kyi drin gyis bdag/ /rang dang gzhan don nus gyur ba'i/ /snying rje'i gter gyis bdag la stsol/ /zhes bya bas gsol ba btab pa dang ldan pa'i slob ma rgyan thams cad kyis brgyan</text></item>
<item><p>179a.6</p><section></section><text>pa/ gdugs dang / rgyal mtshan dang / bla re blang bar bya ste/ shar sgor seng ge'i khri la sna tshogs kyi pad+ma la gnas pa'i 'dab ma brgyad pa'i steng du/ rdo rje sems dpa'i gzugs su dmigs nas hUM yig las skyes pa'i rdo rje bsgoms te/ thog mtha' med pa'i sems dpa' ni/ /</text></item>
<item><p>179a.7</p><section></section><text>rdo rje sems dpa' bde ba che/ /kun du bzang po thams cad bdag/ /rdo rje snyems ma gtso bo'i gtso/ /mchog gi dang po skyes bu bcom ldan 'das/ /zhes bya ba de nyid kyis rdo rje 'dzin du gzhug go/ /de nas a yig las skyes pa'i dril bu ste/ 'di ni sangs rgyas thams cad ni/ /shes rab</text></item>
<item><p>179b.1</p><section></section><text>dbyangs kyi rjes 'gror bshad/ /khyod kyis kyang ni rtag tu bcang / /byang chub mchog tu rgyal ba bzhed/ /ces bya bas g.yon pa'i lag tu sbyin par bya'o/ /srid pa ngo bo nyid kyis dag/ /ngo bo nyid kyis srid par byas/ /ngo bo nyid dag sems dpa' mchog /srid pa mchog tu byed par</text></item>
<item><p>179b.2</p><section></section><text>'gyur/ /zhes bya bas kyang slob mas dkrol bar bya'o/ /de nas phyag rgya'i dam tshig brjod par bya ste/ yid kyis sku ni ston pa'i phyir/ /gang gis thams cad skur bstan la/ /de na phyag rgyar rab tu grags/ /zhes bya ba 'dis rang 'dod pa'i lha'i skur phyag rgya chen por byin gyis</text></item>
<item><p>179b.3</p><section></section><text>brlabs nas 'khyud par bya'o/ /de nas slob dpon gyis rang gi snying ga'i sa bon las byung ba'i lha'i tshogs nam mkha' la gnas pas dbang bskur bar bsams nas/ dbang bskur ba ni rdo rje che/ /khams gsum kun gyis phyag byas pa/ /gsang ba gsum las byung ba ni/ /sangs</text></item>
<item><p>179b.4</p><section></section><text>rgyas kun gyis sbyin par bya/ /zhes bya ba dang / phyir mi ldog pa'i dbang bskur ba'i tshigs bcad rnams kyis dbang bskur bar bya'o/ /oM su pra tiSh+Tha twa badzre/ zhes brjod de zhu ba'i zhabs la mi bskyod pas rgyas btab par bsam/ ji ltar gsungs pa ni/ shes rab bcu drug lon pa</text></item>
<item><p>179b.5</p><section></section><text>la/ /lag pa gnyis kyis 'khyud nas su/ /rdo rje dril bu mnyam sbyar bas/ /slob dpon dbang du 'dod pa yin/ /de nas mdor bsdus pa'i dkyil 'khor gyi de nyid dang / dkyil 'khor gyi rnam par dag pa brjod par bya ste/ dkyil 'khor pad+ma nyid du brjod/ /yid kyi 'khor lo</text></item>
<item><p>179b.6</p><section></section><text>mchog yin te/ /ye shes zhes bya gzhal yas khang / /sems kyi gzhal yas mthon bo ste/ /phung po lnga ni mdor bsdus na/ /sangs rgyas lngar ni rab tu grags/ /zhes bya ba la sogs pa'o/ /de nas slob ma rnam par snang mdzad la sogs pa'i gzugs su dmigs nas/ </text></item>
<item><p>179b.7</p><section></section><text>rjes su gnang ba sbyin par bya ste/ sems can kun la phan don du/ /'jig rten khams ni thams cad du/ /ji ltar 'dul ba sna tshogs kyis/ /chos kyi 'khor lo bskor bar gyis/ /chos kyi gnas su rdo rje dang / rin po che dang pad+ma dang / /las kyi sgra rab tu gzhug par byas</text></item>
<item><p>180a.1</p><section></section><text>la rim gyis tshigs bcad lngas rjes su gnang ba sbyin par bya'o/ /de nas mi bskyod pa'i gzugs su dmigs nas rdo rje'i brtul zhugs sbyin par bya ste/ 'di de sangs rgyas thams cad kyi/ /rdo rje sems dpa'i phyag na gnas/ /khyod kyis kyang ni rtag tu zung / /phyag</text></item>
<item><p>180a.2</p><section></section><text>na rdo rje'i brtul zhugs brtan/ /zhes bya ba 'dis hUM las skyes pa'i rdo rje sbyin par bya'o/ /oM sar+b+ba ta thA ga ta sid+d+hi badzras maya tiSh+Tha e Sha twaM d+ha ra yA mi hi hi hi hi hi hUM/ zhes bya ba brjod la/ slob ma rdo rje'i brtul zhugs 'dzin du gzhug go zhes bya ba ni rdo rje'i brtul zhugs sbyin pa'o/ /de nas bdag</text></item>
<item><p>180a.3</p><section></section><text>nyid sangs rgyas kyi gzugs su bsgoms nas/ g.yon pa'i khu tshur gyis snying gar chos gos kyi sne bzung la lag pa g.yas pas mchog sbyin pa'i phyag rgyas rang gi slob ma gang gi rigs yin pa de'i gzugs su dmigs par bya ste/ oM e Sho haM twaM byA ka ro mi/ badzra satwa ta thA ga ta/ b+ha ba</text></item>
<item><p>180a.4</p><section></section><text>durga ti to d+hi t+yA/ a h+yan+ta b+ha ba shud+d+hA ya/ kye che ge mo rdo rje ta thA ga taHsid+h+ya sa ma ya s+thA b+hu r+b+hu ba swaH/ zhes bya bas lung bstan par bya ste/ 'di ltar 'byung ba'i phyag rgya 'dis gang lung bstan par byas pa de la de bzhin gshegs pa thams cad dang byang chub sems dpa' thams cad dkyil 'khor gyi 'khor</text></item>
<item><p>180a.5</p><section></section><text>lo pas mgrin gcig gis bla na med pa yang dag par rdzogs pa'i byang chub tu lung bstan par 'gyur te/ 'di 'byung ba'i phyag rgya'i mthu dang / sngags 'di'i stobs nyid kyis phyir dad par bya'o zhes slob ma la brjod par bya'o zhes bya ba ni lung bstan pa'o/ /de nas oM ma hA sa ma ya ha na hUM phaT/ </text></item>
<item><p>180a.6</p><section></section><text>ces bya ba brjod la dbugs dbyung ba sbyin par bya'o/ /gsang mchog dkyil 'khor dam pa ni/ /mthong ba dang ni zhugs gyur pas/ /sdig pa kun las nges par grol/ /khyed rnams de ring legs par gnas/ /bde chen theg pa 'di la ni/ /phyin chad 'chi ba yod min te/ /srid pa'i</text></item>
<item><p>180a.7</p><section></section><text>sdug bsngal las khyod 'das/ /srid pa shin tu dag pa'i phyir/ /gang zhig skyes pa tsam gyis ni/ /sangs rgyas nyid du rtogs med pa'i/ /rdo rje zhes gang phyag rgya dang / /byang chub sems kyang gtang mi bya/ /dam pa'i chos kyang mi spong zhing / /nam yang dor bar mi bya'o/ /mi shes pa'am</text></item>
<item><p>180b.1</p><section></section><text>rmongs pa yis/ /de yis byas nas bshags par bya/ /rdo rje dril bu'i phyag rgya rnams/ /nam yang gtang bar mi bya'o/ /slob dpon smad par mi bya ste/ 'di ni sangs rgyas kun dang mnyam/ /rang gi bdag nyid mi spong zhing / /dka' thub kyis kyang gdung mi bya/ /ji ltar bde bas bde ba</text></item>
<item><p>180b.2</p><section></section><text>bzung / /'di ni ma 'ongs rdzogs sangs rgyas/ de ring dkyil 'khor slob dpon dang / sngags dang rgyud ni 'dzin par 'gyur/ /sangs rgyas byang chub sems dpa' dang / lha rnams kyis kyang mthun par 'dod/ /sems can rnams ni gzung don du/ /khyod kyis dkyil 'khor cho</text></item>
<item><p>180b.3</p><section></section><text>ga bzhin/ /'bad pa yis ni bri bar bya/ /sgrub pa po rnams rgyud la sbyor/ /zhes bya ba ni dbugs dbyung ba sbyin pa'o/ /rjes su gnang ba la sogs pa bzhi po 'di rnams ni/ rig pa'i dbang rnam pa lnga'i rjes su'am/ slob dpon gyi dbang gi rjes su sbyin par bya'o/ /slob dpon gyi dbang nyid</text></item>
<item><p>180b.4</p><section></section><text>ni phyir mi ldog pa'i dbang zhes brjod par bya'o/ /dbang lnga dang / slob dpon gyi dbang la ni bum pa'i dbang zhes brjod de/ thams cad bum pa'i bya ba 'jug pa'i phyir ro/ /dbang drug po 'di ni rgyud thams cad dang mi 'gal ba'o/ /rdo rje slob dpon gyi dbang zhes bya ba ni lus rdo rje rnam</text></item>
<item><p>180b.5</p><section></section><text>par dag pa'o/ /de'i rjes su dben pa'i sa phyogs su yol ba la sogs pa byas la rang gi yid du sdug pa'i gzugs dang / lang tshos brgyan pa'i dam tshig dang sdom pa'i snod dang ldan pa'i shes rab gsang ba'i dbang gi don du slob ma bla ma la dbul bar byas nas grol ba'i gnas skabs</text></item>
<item><p>180b.6</p><section></section><text>su gsol ba gdab par bya ste/ byang chub rdo rjes sangs rgyas la/ /mchod chen ji ltar byin pa ltar/ /bdag kyang bsgral ba'i don gyi phyir/ /nam mkha' rdo rje bdag la stsol/ /bla mas kyang ting nge 'dzin gsum mngon du byas nas/ rang rig par bya zhing nam mkha'i khams su spro bar bya ste/ </text></item>
<item><p>180b.7</p><section></section><text>shes rab kyi pad+ma nas blangs la/ /shes rab gdong yang bcing bya zhing / /de bzhin thabs kyi gdong yang ngo / /mtheb chen dang srin lag gnyis kyis slob ma'i khar sbyin par bya'o/ /des kyang a ho su khaM zhes brjod pas longs spyod du gzhug par bya ste/ rnam par snang mdzad kyi bdag nyid</text></item>
<item><p>181a.1</p><section></section><text>du byas pa'o/ /de nyid kyang langs la 'di kho na ltar sbyin par bya'o zhes bya ba ni gsang ba'i dbang gis ngag rdo rje rnam par dag par byed pa'o zhes bya ba 'di ni gsang ba'i dbang gi cho ga'o/ /de nas phyag rgya gcig tu 'dod pa de nyid kyis sam/ gzhan phyag rgya tha dad du 'dod</text></item>
<item><p>181a.2</p><section></section><text>kyang rung ste/ so sor rang gis rig par bya ba chos kyi sku rab tu rtogs par bya ba'i don du sngon du bstan pa'i tshigs bcad kyis gsol ba btab pa dang ldan pa'i slob ma la/ de'i lag pa de'i lag par rab tu bzhag nas/ de bzhin gshegs pa thams cad dpang por byas la/ spyi bor rdo rje mnyam</text></item>
<item><p>181a.3</p><section></section><text>par bzhag ste/ bla ma rdo rjes 'di brjod par bya ste/ 'di ni khyod kyis gzung ba'i mchog /brtan par sangs rgyas rnams kyis brtags/ /'khor lo rim pa'i sbyor ba yis/ /bde bzang yang dag myong bar gyis/ /thabs gzhan gyis ni sangs rgyas nyid/ /'gro gsum 'di yang</text></item>
<item><p>181a.4</p><section></section><text>dag mi 'gyur/ /de phyir 'di dang mi 'bral zhing / /khyod kyis nam yang mi btang ngo / /'di de sangs rgyas thams cad kyi/ /rig ma'i brtul zhugs bla na med/ /rmongs pa gang gis 'da' byed na/ /de la mchog gi dngos grub med/ /ces bya ba brjod nas sbyin par bya'o/ /des kyang</text></item>
<item><p>181a.5</p><section></section><text>gur gum dang / tsan+dan gyis byugs la me tog dri zhim po'i phreng bas brgyan nas/ gos med par rang gi pad+ma gsal bar bstan la/ 'di skad brjod par bya ste/ bu khyod kyang ni 'dod dam ci/ /dri chen dri chu sogs bza' zhing / /sha khrag khu ba de bzhin du/ /de bzhin gzhan yang bud med gus/ /</text></item>
<item><p>181a.6</p><section></section><text>b+ha ga'i pad+ma'o byed pa/ /bu khyod smros shig ci bde bar/ /zhes brjod do/ /des kyang / lha mo ci phyir bdag mi 'dod/ /khrag dang khu ba sogs za zhing / /bud med rnams la rtag gus bgyid/ /b+ha ga la yang 'o bgyid do/ /zhes brjod par bya'o/ /de nas dga' zhing dgyes pas rnam</text></item>
<item><p>181a.7</p><section></section><text>par lta bar byed cing / bdag gi yid du 'ong ba bzhin du mngon par blta zhing tsog tsog por 'dug ste/ rang gi chu skyes gsal bar byas nas/ 'di skad brjod par bya ste/ a ho bdag gi pad+ma 'di/ /sangs rgyas kun gyis byin brlabs la/ /gang zhig cho ga bzhin bsten na/ /de yi mdun</text></item>
<item><p>181b.1</p><section></section><text>na bdag gnas so/ /ji ltar pad+ma'i dgos pa gyis/ /yang dag sangs rgyas mnyes byed stsogs/ /bde chen rgyal bo rang nyid ni/ /'di nyid la ni yang dag bzhugs/ /b+hany+dza mok+Sha hoH/ zhes brjod par bya'o/ /de rang rang gi lhag pa'i lha'i rnal 'byor gyi bdag nyid can de'i yang spyi bo dang / snying</text></item>
<item><p>181b.2</p><section></section><text>ga dang / lte ba dang / gsang ba dang / brla gnyis la rim pa ji lta bas/ oM AHhUM swA hA/ zhes bya bas rigs lnga'i tshogs dang ldan par byas nas/ de nas yi ge hUM las/ pad+ma dang / rdo rje'o/ /yi ge AHdang oM gnyis las ze 'bru dang nor bu'o/ /bu gar phaT ser po bkod la/ rdo rje</text></item>
<item><p>181b.3</p><section></section><text>dbyings kyi dbang phyug ma'i rtsa g.yon ma'i char gnas pa la/ sor mos cung zhig bskul bar bya/ /phyi rol bla mas 'di shes nas/ /de nas oM sar+b+ba ta thA ga tA nu rA ga na badzra swa b+hA wa At+ma ko\u0f85haM/ zhes brjod nas dga' ba brtsam par bya'o/ /pad+mar rdo rje bcug nas ni/ /byang chub sems</text></item>
<item><p>181b.4</p><section></section><text>ni gtong mi bya/ /dga' ba de ni bskyod nas su/ /sems ni gang bar bsgom par bya/ /ji srid rnal 'byor pa yis ni/ /byang chub sems ni phyir mi gtong / /de rnyed rgyun mi 'chad par 'thob/ /dga' ba'i bde ba smos ci dgos/ /dngos grub kun gyi gter gyur pa'i/ /byang chub</text></item>
<item><p>181b.5</p><section></section><text>sems ni ltung gyur na/ /dngos grub mchog lta ga la yod/ /nam mkha'i khams dang rdo rjer sbyor/ /reg pas ngo mtshar cher gyur pa'i/ /gal te bde ba skye bar 'gyur/ /mchog gi dga' bar byed pa po/ /dga' bral dga' ba'i dbus dag tu/ /mtshon zhing ltos la bstan par</text></item>
<item><p>181b.6</p><section></section><text>gyis/ /pad+ma'i nam mkhar rdo rje nor bus mnan pa la/ /rdo rje skyil krung sems kyis ni/ /nor bu'i nang du blta bar bya/ /gang zhig ye shes skyes gyur pa/ /ye shes de gzugs shin tu dul/ /'dod chags ma yin chags bral min/ /dbu mar yang ni mi dmigs</text></item>
<item><p>181b.7</p><section></section><text>so/ /rnal 'byor gang gis ye shes mthong / /bde ba gnas shing mi 'byung ba'o/ /thun nam yang na nyin gcig gam/ /zla ba zla phyed lo skor ram/ /bskal pa'am bskal pa brgya stong du/ /ye shes mngon sbyor gnas par 'gyur/ /slob ma snyoms 'jug mthong na ni/ /bla</text></item>
<item><p>182a.1</p><section></section><text>ma'i snying ga las byung ba'i/ /gti mug dga' sogs bzhi rnams ni/ /de yi snying gar gzhug par bya/ /slob mas gzung zhing rtogs nas ni/ /pad+ma'i khongs su spro bar bya/ /de nas lce yis sems de ni/ /byang chub sngon 'gro blang bar bya/ /zhes bya ba ni</text></item>
<item><p>182a.2</p><section></section><text>shes rab ye shes kyi dbang gi cho ga'o/ /de nas ji ltar bstan pa'i cho gas dngos grub shes rab ye shes kyi dbang blangs pa de nyid la/ bzhi pa mngon par brjod pa'i dbang rin po che 'bras bur gyur pa brjod par bya ste/ gzhan du na dam tshig nyams pa'i 'jigs pas so/ /ji ltar rgyud</text></item>
<item><p>182a.3</p><section></section><text>las/ dbang bskur ma thob rnal 'byor pas/ /rnal 'byor nyid du mngon 'dod na/ /mkha' la khu tshur brdeg pa dang / /smig rgyu'i chu ni 'thung ba'o/ /de'i phyir ji ltar bstan pa yi/ /cho gas dbang bskur sbyin par bya/ /slob ma mos pa'i bsam pa rab bltas nas/ /zab cing</text></item>
<item><p>182a.4</p><section></section><text>rgya che'i tshul la lhag mos na/ /dbang bskur rin chen tshig gis sbyin par bya/ /gzhan la ni ma yin no zhes bya'o/ /rgya che ba la lhag par mos pa dag /lhag par mos pa ma yin pa ji ltar shes she na/ de la gsungs pa ni/ du ba las ni mer shes te/ /chu skyar las ni chur shes so/ /byang</text></item>
<item><p>182a.5</p><section></section><text>chub sems dpa' blo ldan la/ /rigs ni mtshan ma rnams las shes/ /rab dga' zhal ni pad+ma ni/ /rab tu rgyas shing lus spu ldang / /de nyid kyis mkhas mthong nas ni/ /dam pa'i slob ma gzung bar bya/ /ji ltar bcom ldan 'das kyis gsungs pa/ dbang ni rnam pa gsum</text></item>
<item><p>182a.6</p><section></section><text>dag tu/ /rgyud 'di las ni rab tu grags/ /slob dpon gsang ba shes rab dang / /bzhi pa de yang de bzhin no/ /zhes bya'o/ /de la/ dgod dang bltas dang lag bcangs dang / /de yang gnyis kyis gnyis sprad 'khyud/ /dga' dang mchog dga' nyid dang ni/ /bral ba lhan cig</text></item>
<item><p>182a.7</p><section></section><text>skyes de bzhin/ /sna tshogs rnam par smin pa dang / /rnam par nyed dang mtshan nyid bral/ /thams cad dbang gi rjes rim du/ /shes rab yan lag 'dus skyes rtogs/ /yang gsungs pa/ e yi cha byad bzang po gang / /dbus su waM gyis rnam par brgyan/ /bde ba thams cad kyi</text></item>
<item><p>182b.1</p><section></section><text>ni gnas/ /sangs rgyas rin chen za ma tog /de la/ dgod pa dag pa slob dpon te/ /bltas la de bzhin gsang ba'o/ /lag bcangs shes rab ye shes dang / /bzhi pa gnyis kyis gnyis sprod pa'o/ /dga' ba bde ba cung zad bde/ /mchog tu dga' ba bde bas lhag /dga'</text></item>
<item><p>182b.2</p><section></section><text>bral dga' ba chags bral te/ /lhag ma lhan cig skyes dga'o/ /dang po reg par 'dod pa ste/ /gnyis pa bde bar 'dod pa'o/ /gsum pa chags dang bral ba'i phyir/ /des ni bzhi pa bsgom par bya/ /dga' ba dang po sna tshogs te/ /mchog tu dga' ba rnam par smin/ /dga'</text></item>
<item><p>182b.3</p><section></section><text>bral dga' ba sna tshogs dga'/ /lhan cig skyes dga' mtshan nyid bral/ /sna tshogs sna tshogs nyid brjod pa/ /'o dang 'khyud pa la sogs pa'o/ /rnam smin de las bzlog pa ste/ /bde ba'i ye shes za ba'o/ /rnam smin rnam par rtog pa ste/ /bde ba bdag gis myong zhes</text></item>
<item><p>182b.4</p><section></section><text>pa'o/ /mtshan nyid bral ba gsum las gzhan/ /'dod chags 'dod chags min pa spangs/ /zhes bya'o/ /de nyid gsungs pa/ 'dod chags ma yin chags bral min/ /dbu mar yang ni mi dmigs so/ /gsum po rnam par spangs pa nyid/ /lhan skyes yang dag byang chub</text></item>
<item><p>182b.5</p><section></section><text>brjod/ /'di nyid kyi don bcom ldan 'das kyis dpal gsang ba 'dus pa las gsungs pa ste/ bsgrub bya sgrub byed yang dag sbyor/ /gang de bsnyen pa zhes brjod do/ /rdo rje pad+ma mnyam sbyor bas/ /nye bar bsnyen pa zhes brjod cing / /bskyod pa rang bzhin sgrub pa ste/ /hUM phaT yi ger</text></item>
<item><p>182b.6</p><section></section><text>ldan pa'o/ /rang bzhin bde ba dam pa zhi/ /sgrub pa chen por brjod par bya/ /bsgrub bya ni shes rab bo/ /sgrub byed ni thabs so/ /de gnyis yongs su sbyor ba ni bsnyen pa'o/ /pad+mar rdo rje gzhug pa ni nye bar sgrub pa'o/ /bskyod pa ni sgrub pa ste/ rang bzhin bde ba dam pa zhi/ /sgrub pa</text></item>
<item><p>182b.7</p><section></section><text>chen po brjod par bya/ /bsgrub bya dang sgrub pa sbyor bas rdo rje dang pad+mar gzhug pa'i bar ni dga' ba'o/ /shin tu bskyod pa las byang chub kyi sems kyis gang ba ni mchog tu dga' ba'o/ /phyir byung ba ni dga' bral lo/ /gang gi tshe de gnyis kyi dbus su dam pa'i bde ba zhi bar gyur</text></item>
<item><p>183a.1</p><section></section><text>pa de'i tshe/ lhan cig skyes pa'i dga' ba bsgrub par bya zhes bya ba'i don to/ /'di nyid gsungs pa/ thog ma tha ma dbus med cing / /srid dang mya ngan 'das pa min/ /'di de mchog gi bde chen po/ /rang dang gzhan yang mi dmigs so/ /mchog tu dga' ba'i</text></item>
<item><p>183a.2</p><section></section><text>srid par brjod/ /dga' bral dga' bas mya ngan 'das/ /dbus su dga' ba tsam nyid ni/ /'di rnams spangs pa lhan cig skyes/ /sna tshogs nyid spangs skad cig la/ /mchog tu dga' ba yang dag thob/ /ston pas bka' stsal sems dpa' che/ /bde ba chen po yang</text></item>
<item><p>183a.3</p><section></section><text>dag gzung / /ji snyed byang chub bar du ni/ /sems can don gyis rdo rje 'dzin/ /zhes bya ba la sogs pa de ltar yin na rnam pa gsum gyi bye brag ji ltar gsungs she na/ rgyu dang 'bras bu dbyer med cing / /sngon ma gsum du rab tu grags/ /dga' bral dga' ba'i dbus nyid</text></item>
<item><p>183a.4</p><section></section><text>du/ /zhi ba'i rnam par gsal phyir ro/ /de gnyis dbus su ji ltar gsal ba yin zhe na/ mchog mtha' dga' bral dbus nyid kyi/ /stong las stong nyid rdo rje 'dzin/ /zhes bya ba la sogs pa'i tshig gis so/ /stong las stong nyid gang yin zhes/ /thog ma tha ma med zhi ba/ /dngos</text></item>
<item><p>183a.5</p><section></section><text>dang dngos med bdag nyid gtso/ /stong nyid snying rje dbyer med pa/ /byang chub sems zhes rab tu dran/ /zhes bya ba ni grub pa'i mtha' yin pa'i phyir ro/ /'di ni thabs gang gis ji ltar skyed par byed ce na/ dkyil 'khor 'khor lo sogs thabs dang / bdag byin brlab pa'i rim pa</text></item>
<item><p>183a.6</p><section></section><text>yis/ /zhes bya ba rgyas par 'dir bdag gis ma bkrol te/ ci'i phyir zhe na/ ye shes 'di ni rang rig pa/ /ngag gi spyod yul las 'das shing / /rang byin brlab pa'i rim pa 'di/ /kun mkhyen ye shes de bdag nyid/ /gzhan yang gsungs pa/ gzhan gyis brjod min lhan</text></item>
<item><p>183a.7</p><section></section><text>cig skyes/ /gang du btsal yang mi rnyed pa/ /bla ma brgyud pa'i rim bsten dang / /rang gi bsod nams kyis rtogs so/ /bla ma'i zhabs kyi drin gyis dang / /bsod nams chen po ldan rnams rang / /ye shes skad cig gis bskyed 'gyur/ /ngag gi spyod yul las 'das pa'o/ /de</text></item>
<item><p>183b.1</p><section></section><text>bzhin du gsungs pa/ bde chen rgyal po gcig pu rgyal ba ste/ rgyu 'bras rtag tu 'gro ba rnams la 'char/ /gang yang rjod par byed pa'i dus na ni/ /thams cad mkhyen pa ngag gis 'phongs par 'gyur/ /sa ra ha yis gang gsungs pa/ /bla mas ngag gis mi brjod cing / /slob mas kyang ni go</text></item>
<item><p>183b.2</p><section></section><text>ba min/ /'gro kun lhan cig skyes pa'i bdud rtsi'i bcud/ /gang la bzla zhing ci ni bzla bar bya/ /blo yi spyod yul ma yin phyir/ /ngag gis brjod par mi nus so/ /bla mas gsungs pa dngos po 'jug pas ring spyad do/ /de ni rim gyis snying rje la sogs yon tan ldan/ /dad ldan de yi</text></item>
<item><p>183b.3</p><section></section><text>snying la rang nyid skye bar 'gyur/ /byang chub tu sems bskyed pa'i mtshan nyid ji ltar yin zhe na/ dbang po nyid ni ldog gyur zhing / /yid ni nang du chud pa dang / /sems dpa' nyams pa rab snang zhing / /lus ni dam pa'i bde ba myong / /dbang po'i tshogs ni nang du nub 'gyur zhing / /rnam rtog</text></item>
<item><p>183b.4</p><section></section><text>nyams pas srid pa'i sa bon mi 'thob pa/ /dga' ba'i 'od kyis rang bzhin 'di nyid ni/ /nam mkha' dang mnyam ngo mtshar bsil zhing zhim/ /gang la dbang po zhu 'gyur zhing / /rang gi bdag nyid nyams 'gyur ba/ /de ni lhan cig skyes dga' ste/ /gsal bar bla ma'i zhabs la dris/ /de nyid</text></item>
<item><p>183b.5</p><section></section><text>kyi phyir gsungs pa/ dus mnyam dag tu yul dang dbang po rnam gnyis ni/ /gang zhig skyes shing nub pa de la phyag 'tshal lo/ /gang yang mngon dga' rgyal ba mdzes pa'i sku gcig po/ /mkhas pa rnams kyi snying la gsal zhing sad par 'dug /de'i phyir rnam par rtog pa thams cad rab bcom</text></item>
<item><p>183b.6</p><section></section><text>zhing / /gang 'dir blo yis dam pa'i bde 'dod pa/ /de yang bya ba byas pa'i mkhas pa ste/ /gzhan ni rkang gnyis pa yi phyugs yin no/ /zhes bya'o/ /rgyas par brjod pa re zhig des chog go/ /de'i phyir bla ma dam pa yang dag par mnyes par byas nas/ dam pa'i slob mas sku gsum du nang du rtogs</text></item>
<item><p>183b.7</p><section></section><text>pa'i bde ba chen po'i ngo bo nyid rang rig par bya'o zhes bya ba ni dam pa'i dbang po thob pa'o/ /bya ba byas nas 'di brjod par bya ste/ /deng bdag skye ba 'bras bur bcas/ /bdag gtso 'bras bu dang ldan yin/ /di ring sangs rgyas rigs su skyes/ /bdag ni di ring sangs rgyas sras/ /de bzhin</text></item>
<item><p>184a.1</p><section></section><text>gshegs gsungs yon tan 'di/ /bla ma de la dbul bar bya/ /sna tshogs rgyan dang gos la sogs/ /khyad par du yang rang gi lus/ /zhes bya'o/ /de nas sbyin sreg bya zhing gtor ma byin nas/ tshogs kyi 'khor lo rab tu bya/ /dge 'dun ston mo byas nas ni/ /</text></item>
<item><p>184a.2</p><section></section><text>sdug bsngal skyabs med tshim par bya/ /dbang bskur ba yi cho ga mdor bsdus byas pa las/ /gang gis bsod nams dpag med thob par gyur ba ste/ /de yis gnyis med bsam mi khyab pa bde chen bdag /rang byung rdo rje 'dzin pa skye 'gros thob par shog /mdor bsdus pa'i dbang gi</text></item>
<item><p>184a.3</p><section></section><text>rab tu byed pa/ /slob dpon mkhas pa chen po dpal dga' ba'i rdo rjes mdzad pa rdzogs so// //gzhung tshad ni tshigs bcad sum brgya ste bam po gcig go/ /tho ling gi gtsug lag khang du rje mnga' bdag btsan po rtse lde btsan gyi bka' lung gis/ rgya gar gyi mkhan po</text></item>
<item><p>184a.4</p><section></section><text>mkhas pa chen po dpal mar me mdzad dang / bod kyi lo tsA ba dge slong ba ris bsgyur ba'o/ /[ ]@##/ /rgya gar skad du/ saM k+Ship+tA b+hi She ka gu h+ya sA mA dzi ka/ bod skad du/ 'dus pa'i dbang bskur ba mdor bsdus pa/ byang chub sems dpa' 'phags pa spyan ras</text></item>
<item><p>184a.5</p><section></section><text>gzigs dbang phyug la phyag 'tshal lo/ /dpal rdo rje sems dpa' la phyag 'tshal lo/ /chu dang cod pan rdo rje dang ni dril bu ming / /rigs gsum dang ldan skal ldan slob dpon gsang ba mchog /dbang bskur dam pa dgu po gang zhig bsod nams dpag med kyis/ /srid pa dag par</text></item>
<item><p>184a.6</p><section></section><text>skyed mdzad sgrol ma de la phyag 'tshal lo/ /rtsod pa'i dus dang phrad bas yid gzhungs rnam zhan cing / /'gro ba shin tu bsdus par 'dod cing nan tan med/ /des na dbang rim rgyas ba spangs pa'i dbang bskur mdor bsdus 'di/ /ngag gi dbang phyug grags pa yis ni brjod par bya/ /mu stegs la min</text></item>
<item><p>184a.7</p><section></section><text>rmongs la min/ /rtog ge skam po dag la min/ /nyan thos la min ma ning dang / /rgan po byis pa la yang min/ /rgyal po la min bu la min/ /dad pa med pa la min pa'i/ /bdun dang brgyad pa la sbyin pa/ /bstan la phan pa 'dogs pa nyid/ /de la re zhig ji lta ba bzhin du dbang</text></item>
<item><p>184b.1</p><section></section><text>bskur zhing rjes su gnang ba thob pa rig sngags bzlas pa'i sngags pas/ sngon la slob ma'i snod brtag ste/ dad pa dang thos pa la sogs pa yongs su sbyangs pa don du gnyer zhing legs par brtags pa'i skal ba dang ldan pa'i slob ma dag la dbang bskur ba la sogs pas gzung bar 'dod</text></item>
<item><p>184b.2</p><section></section><text>pas/ dkyil 'khor la sogs pa'i gnas ni rgyal po dang chom rkun la sogs pa nye bar 'tshe ba thams cad dang bral ba'i dkyil 'khor gyi khang pa la sogs par cho ga ji lta ba bzhin du bris pa'i rdul tshon gyi dkyil 'khor ram/ mtshan nyid dang ldan pa'i ras ris la sogs pa'i dkyil</text></item>
<item><p>184b.3</p><section></section><text>'khor ram/ mngon sum du byas pa'i dkyil 'khor du me tog dang / bdug spos dang / lha bshos la sogs pa rnams kyis mchod pa dang rang gi lha'i rnal 'byor sngon du 'gro bas rang nyid slob ma 'jug pa'i rim pas zhugs la/ yol ba'i phyi rol du yon dbul ba dbang bskur</text></item>
<item><p>184b.4</p><section></section><text>ba'i skal ba can cig gis slob ma rnam par snang mdzad kyi gzugs su dmigs la/ A khaM bI ra hUM/ zhes pa 'dis me tog gi phreng ba bzung la gdong g.yogs bcings te/ bgegs mthar byed kyi sngags bzlas pa'i bum pa'i chus bsang gtor byas la/ dkyil 'khor du gzhug</text></item>
<item><p>184b.5</p><section></section><text>pa'i don du kye bde ba dga' ba khyod su yin zhes dri bar bya'o/ /des kyang bde chen bdag ni skal ba bzang po zhes brjod par bya'o/ /de ma thag tu/ oM sar+b+ba yo ga tsit+taM ut+pA da yA mi/ zhes pa 'dis byang chub tu sems bskyed par bya'o/ /de nas rdo rje dang bcas pa'i rdo rje oM su ra te sa ma ya</text></item>
<item><p>184b.6</p><section></section><text>s+t+waM ho sid+d+hi badzra ya thA su khaM/ zhes pa 'dis snying gar rdo rje gzhag par bya'o/ /de nas sngar smras pa'i yi ge lnga pos yol ba'i nang du bcug la 'di skad brjod par bya'o/ /deng khyod de bzhin gshegs pa thams cad kyi rigs su zhugs kyis ngas khyod la rdo rje'i ye shes 'di bskyed par bya yis/ </text></item>
<item><p>184b.7</p><section></section><text>ye shes gang gis khyod de bzhin gshegs pa'i ye shes kyang thob par 'gyur na/ dngos grub gzhan lta ci smos/ khyod kyis 'di dkyil 'khor ma mthong ba'i mdun du smra bar ma byed cig /smras na khyod dam tshig nyams par 'gyur ta re/ de nas rdo rje mgo bor bzhag nas 'di skad ces brjod</text></item>
<item><p>185a.1</p><section></section><text>zhe sdang chen po'i nyams dang ldan pas na phaT gnyis pa'o/ /mthu rgyun mi 'chad pa'i don gyis na swA hA/ de nas bcom ldan 'das de bzhin gshegs pa thams cad kyi bdag pos gti mug rdo rje chen po'i sngags gsungs pa/ oM dzin dzika ces bya ba smos te dzi ni byang chub kyi sems</text></item>
<item><p>185a.2</p><section></section><text>te/ na ni gti mug mi gnas par bya ba'i don to/ /dzika ni 'dzin pa ste gti mug chen pos 'gro ba thams cad sangs rgyas su 'dzin pa'o/ /de nas bcom ldan 'das de bzhin gshegs pa thams cad kyi bdag pos phra ma rdo rje'i sngags gsungs pa/ oM rat+na d+h+r-ika ces bya ba smos te/ rat+na ni rin</text></item>
<item><p>185a.3</p><section></section><text>po che ste/ sangs rgyas pa'i bar du che ba'i yon tan zad mi shes pa'i don to/ /d+h+r-ika ni brtul zhugs te phra ma chen po'i brtul zhugs kyis dri ma ma lus pa 'byed par byed pa'i don to/ /de nas bcom ldan 'das de bzhin gshegs pa thams cad kyi bdag pos 'dod chags rdo rje'i sngags gsungs</text></item>
<item><p>185a.4</p><section></section><text>pa/ oM a ro l-ika ces bya ba smos te a ni ma skyes pa'o/ /ro ni nyams su myong ba'o/ /l-ika ni mngon par zhen pa ste 'dod chags chen pos sems can 'dul bar byed pa'i don to/ /de nas bcom ldan 'das de bzhin gshegs pa thams cad kyi bdag pos phrag dog rdo rje'i sngags</text></item>
<item><p>185a.5</p><section></section><text>gsungs pa/ oM pradz+nyA d+h+r-ika ces bya ba smos te/ pradz+nyA ni shes rab ste/ chos thams cad gcig dang du ma dang bral bas rang bzhin med pa nyid du byas pa'o/ /d+h+r-ika ni rang la gnas pa ste yon tan dang ldan pa'i 'bras bu gzhan la phrag dog pa'o/ /de nas bcom ldan 'das de bzhin</text></item>
<item><p>185a.6</p><section></section><text>gshegs pa thams cad kyi bdag pos rdo rje tho ba'i sngags gsungs pa/ oM mud+ga ra d+h+r-ika ces bya ba smos te/ mud+ga ra ni thob ste dad pa rnam par dag pa'i stobs dang ldan pa'o/ /d+h+r-ika ni brtul zhugs te phung po'i bdud zad par byed pa'o/ /de nas bcom ldan 'das de bzhin gshegs pa</text></item>
<item><p>185a.7</p><section></section><text>thams cad kyi bdag pos rdo rje dbyug pa'i sngags gsungs pa/ oM daN+Da d+h+r-ika ces bya ba smos te/ daN+Da ni dbyug pa'o/ /des 'joms par byed pa ste brtson 'grus rnam par dag pa'i stobs dang ldan pa'o/ /d+h+r-ika ni brtul zhugs te nyon mongs pa'i bdud zad par byed pa'o/ /de nas bcom</text></item>
<item><p>185b.1</p><section></section><text>ldan 'das de bzhin gshegs pa thams cad kyi bdag pos rdo rje pad+ma'i sngags gsungs pa/ oM pad+ma d+h+r-ika ces bya ba smos te pad+ma ni chags pa'i don to/ /dran pa rnam par dag pa nyid yod pas so/ /d+h+r-ika ni brtul zhugs te 'chi bdag gi bdud zad par byed pa'o/ /de nas</text></item>
<item><p>185b.2</p><section></section><text>bcom ldan 'das de bzhin gshegs pa thams cad kyi bdag pos rdo rje ral gri'i sngags gsungs pa/ oM khaD+ga d+h+r-ika ces bya ba smos te/ khaD+ga ni ral gri'o/ /de ni zag pa med pa'i don shes rab kyi rang bzhin te ting nge 'dzin gyi stobs rnam par dag pa'o/ /d+h+r-ika ni brtul zhugs te lha'i</text></item>
<item><p>185b.3</p><section></section><text>bu rnam par g.yeng byed kyi bdud pham phar byed pa'o/ /de nas bcom ldan 'das de bzhin gshegs pa thams cad kyi bdag pos rdo rje tsa rtsi ka'i sngags gsungs pa/ oM mo ha ra ti zhes bya ba smos te/ mo ha ra ni rnam par dag pa ste bde ba chen pos yongs su gang ba'i yid de/ gti mug</text></item>
<item><p>185b.4</p><section></section><text>gshin rje gshed la gnyis su med pa rdzogs pas ti'o/ /de nas bcom ldan 'das de bzhin gshegs pa thams cad kyi bdag pos rdo rje phag mo'i sngags gsungs pa/ oM d+h+we shwa ra ti zhes bya ba smos te/ d+h+we zhes bya ba ni lha ste bde ba'i rol pas mngon par rtse ba'o/ /zhe sdang chen po'i</text></item>
<item><p>185b.5</p><section></section><text>thugs la rab tu dbang ba'i phyir shwa ra ste dbang phyug go/ /bcom ldan 'das kyi sku la mngon par rdzogs pas na ti'o/ /de nas bcom ldan 'das de bzhin gshegs pa thams cad kyi bdag pos rdo rje dbyangs can ma'i sngags gsungs pa/ oM rA ga ra ti zhes bya ba smos pas rA ga ni tshon te</text></item>
<item><p>185b.6</p><section></section><text>sna tshogs pa'i mdangs dang ldan pa'o/ /ra ni khrag ste mnyes par byed pa'o/ /'dod chags rdo rje'i sku la yongs su rdzogs pas ti'o/ /de nas bcom ldag 'das de bzhin gshegs pa thams cad kyi bdag pos rdo rje go rI ma'i sngags gsungs pa/ oM badzra ra ti'i zhes bya ba smos te/ badzra</text></item>
<item><p>185b.7</p><section></section><text>ni rdo rje ste dbyer mi phyed pa'i don to/ /ra ni khrag ste snying rjes nye bar 'dzin pa'o/ /phrag dog rdo rje'i sku la rdzogs pa nyid kyis te'o/ /de yang thams cad gsangs ba las/ bcom ldan 'das kyis byin brlabs pa'i/ /nor bu lta bu'i sngags rnams ni/ /gsang chen rab tu sbyor ba yis/ /'di ni bsam dpag dka' ba ste/ /'di</text></item>
<item><p>186a.1</p><section></section><text>dkyil na bzhugs pa'i de bzhin gshegs pa thams cad rdo rje'i gzugs kyis cod pan la bzhugs par bsam par bya'o/ /de dag ni cod pan gyi dbang bskur ba'i cho ga'o/ /de nas rdo rje blangs la/ sangs rgyas rnams kyis rdo rje'i dbang / /de ring khyod la</text></item>
<item><p>186a.2</p><section></section><text>bskur bar bya/ /'di de sangs rgyas thams cad nyid/ /rab tu grub phyir rdo rje zung / /zhes gdon zhing rdo rje snying ga la sogs par reg nas rdo rje lag pa g.yas su sbyin par bya'o/ /de dag ni rdo rje'i dbang bskur ba'i cho ga'o/ /de nas lag pa g.yon par dril bu byin la</text></item>
<item><p>186a.3</p><section></section><text>rdo rje dang dril bur ldan pa'i slob ma'i lag pa gnyis kyis 'khyud pa'i tshul du bcug la/ oM badzra a d+hi pa ti s+t+waM a b+hi Shiny+tsA mi tiSh+Tha badzra sa ma ya s+t+waM/ zhes gdon par bya'o/ /dril bu'i dbang bskur ba ni bdag po'i dbang bskur ba zhes brjod do/ /de dag ni dril bu'i dbang bskur ba'i cho ga'o/ /</text></item>
<item><p>186a.4</p><section></section><text>de'i rjes la rdo rje dang dril bu slob ma'i spyi bor bzung la/ oM badzra satwa twaM a b+hi Shiny+tsA mi badzra na ma a b+hi She ka ta/ kye dpal che ge mo rdo rje zhes rigs dang mthun pa'i ming dag gdags so/ /dbang bskur ba de dag gis ni sngags dang rgyud nyan pa dang 'chad pa dang sngags sgrub pa la dbang bskur bya bar</text></item>
<item><p>186a.5</p><section></section><text>'gyur ro/ /dbang bskur ba lnga po de nyid ni rig pa'i dbang bskur ba zhes brjod do/ /thams cad du spyan ma la sogs pa'i rigs rnams kyi bya ba yod pa'i phyir ro/ /de dag ni ming gi dbang bskur ba'i cho ga'o/ /de'i rjes la rig pa'i dbang bskur ba blangs shing slob dpon gyi sdom pa blangs</text></item>
<item><p>186a.6</p><section></section><text>pa la/ rdo rje slob dpon dbang bskur ba/ /gang gis khyod kyi drin gyis dag /bdag dang gzhan don nus 'gyur ba/ /brtse ba'i gter gyis bdag la stsol/ /zhes gsol ba btab par gyur pa'i slob ma la bsam gtan gyi spyan la sogs pa rnams kyis dbang bskur nas dam tshig gsum</text></item>
<item><p>186a.7</p><section></section><text>'dzin du gzhug go/ /de la dam tshig gsum ni 'di yin te/ hUM gi yi ge rdo rjer bsams nas/ thog mtha' med pa'i sems dpa' ni/ /rdo rje sems dpa' dga' ba che/ /kun tu bzang po kun bdag nyid/ /rdo rje snyems tshul bdag po'i bdag /bcom ldan 'das dam pa dang po'i skyes</text></item>
<item><p>186b.1</p><section></section><text>bu'o zhes bya ba de kho na nyid rdo rje gzung ngo / /de dag ni rdo rje'i dam tshig go/ /de ma thag tu yi ge a las skyes pa'i dril bu la/ 'di de sangs rgyas thams cad kyi/ /ye shes dbyangs kyi rjes 'gror bshad/ /khyod kyis kyang ni rtag tu zung / /byang chub mchog tu rgyal bas bzhing / /ces</text></item>
<item><p>186b.2</p><section></section><text>pa 'dis slob ma'i lag tu sbyin no/ /srid pa rang bzhin gyis ni dag /ngo bo nyid kyis srid bral byas/ /rang bzhin dag pa'i sems dpa' mchog /srid pa mchog ni byed par 'gyur/ /zhes bya ba 'dis slob mas kyang dkrol bar bya'o/ /de dag ni dril bu'i dam tshig go/ /de'i</text></item>
<item><p>186b.3</p><section></section><text>rjes la/ yid kyis lus ni brtan bya'i phyir/ /phyag rgya dam tshig ces byar gsungs/ /gang gis lus kun brtags pas na/ /des na phyag rgya rab tu bsgrags/ /zhes bya ba 'dis rang gi 'dod pa'i lha'i lus kyis bdag nyid phyag rgya chen por byin gyis brlab par bya'o/ /de dag ni</text></item>
<item><p>186b.4</p><section></section><text>phyag rgya'i dam tshig go/ /de nas dkyil 'khor gyi de kho na nyid ni dkyil 'khor gyi rnam par dag pa'i mtshan nyid dang / lha'i de kho nas ni lha'i rnam par dag pa'i mtshan nyid dang / slob dpon gyi las ni dkyil 'khor gyi sgrub pa sngon du 'gro ba ste/ der slob dpon gyi 'jug pa'i bya ba'i</text></item>
<item><p>186b.5</p><section></section><text>mtshan nyid do zhes sems shing 'di gsum bstan par bya'o/ /de nas rnam par snang mdzad la sogs pa'i gzugs su dmigs pa'i slob ma la rjes su gnang ba sbyin par bya ste/ sems can kun la phan don du/ /'jig rten kun la thams cad du/ /ji ltar 'dul ba sna tshogs pa/ /chos</text></item>
<item><p>186b.6</p><section></section><text>kyi 'khor lo rab tu bskor/ /zhes chos kyi gnas su rdo rje dang rin po che dang pad+ma dang las kyi sgra bcug la rim pa bzhin du tshigs su bcad pa lngas bya ste/ de dag ni rjes su gnang ba'i sbyin pa'o/ /de nas/ 'di de sangs rgyas thams cad nyid/ /rdo rje sems dpa'i phyag na gnas/ /khyod kyis</text></item>
<item><p>186b.7</p><section></section><text>kyang ni rtag tu gzung / /phyag na rdo rjes brtul zhugs brtan/ /zhes pas rdo rje sbyin te/ sar+b+ba ta thA ga ta sid+d+hi badzra sa ma ya tiSh+Tha e Sha s+t+waM d+hA ra ya mi badzra satwa hi hi hi hi hUM/ zhes brjod du gzhug cing slob ma rdo rje brtul zhugs 'dzin du gzhug go/ /de dag ni rdo rje sbyin pa'o/ /de'i rjes la sangs</text></item>
<item><p>187a.1</p><section></section><text>rgyas kyi gzugs su bdag nyid bsams nas/ snying gar khu tshur g.yon pas chos gos kyi grwa nas 'dzin pa'i tshul du byas la/ /g.yas pa mchog sbyin pas/ oM 'dir ni ngas khyod lung bstan yin/ /rdo rje sems dpa' de bzhin gshegs/ /srid pa shin tu</text></item>
<item><p>187a.2</p><section></section><text>grub pa'i phyir/ /srid pa'i ngan 'gro rnams las bton/ /kye che ge mo zhes bya ba de bzhin gshegs pa'i/ sid+d+hi sa ma ya s+t+waM b+hur+b+hu ba swaH/ zhes bya bas lung bstan te/ gang la 'phags pa'i phyag rgya 'dis lung ston par byed na/ de bzhin gshegs pa thams cad byang chub sems</text></item>
<item><p>187a.3</p><section></section><text>dpa'i 'khor gyi dkyil 'khor rnams kyis mgrin gcig tu bla na med pa yang dag par rdzogs pa'i byang chub tu lung ston par mdzad de/ 'phags pa phyag rgya chen po 'di'i mthu dang gsang sngags kyi stobs kyis so zhes dad par bya'o/ /de dag ni lung bstan pa'o/ /de nas gsang ba brjod</text></item>
<item><p>187a.4</p><section></section><text>par bya ste/ 'dod chags bral ba lta bu'i sdig /khams gsum na ni gzhan med de/ /de bas 'dod chags bral bya bar/ /khyod kyis nam yang ma byed cig /ma hA sa ma ya hA na hUM phaT/ de nas/ mchog gsang dkyil 'khor dam pa ni/ /mthong ba dang ni zhugs pa yis/ /sdig</text></item>
<item><p>187a.5</p><section></section><text>pa kun las nges grol bar/ /khyod ni de nyid legs par gnas/ /bde chen theg pa 'di la ni/ /phyin chad 'chi ba yod min te/ /srid pa shin tu dag bya'i phyir/ /srid pa'i sdug bsngal rnams las 'das/ /byang chub sems ni btang mi bya/ /rdo rje zhes bya'i phyag rgya dang / /gang zhig</text></item>
<item><p>187a.6</p><section></section><text>skyes pa tsam gyis ni/ /sangs rgyas nyid du dogs med pa'o/ /dam pa'i chos ni mi smad cing / /nam yang spang bar mi bya ste/ /mi shes pa'am rmongs pa yis/ /de ni bstan par mi bya'o/ /rdo rje dril bu phyag rgya yang / /nam yang spang bar mi bya'o/ /slob dpon brnyas par mi bya ste/ /</text></item>
<item><p>187a.7</p><section></section><text>de ni sangs rgyas kun dang mtshungs/ /rang gi bdag nyid yongs spangs nas/ /dka' thub kyis ni gdung mi bya/ /ji ltar bde bar bde ba bzung / /'di ni ma byon rdzogs sangs rgyas/ /de ring rdo rje slob dpon te/ /sngags dang rgyud ni 'dzin pa khyod/ /sangs rgyas byang chub sems rnams dang / /</text></item>
<item><p>187b.1</p><section></section><text>lha rnams kyis ni bzhed pa yin/ /sems can rnams la snying brtse'i phyir/ /khyod kyis dkyil 'khor cho ga bzhin/ /'bad pa yis ni bri bya zhing / /sgrub pa po rnams rgyud la sbyor/ /de dag ni dbugs dbyung ba'o/ /rjes su gnang ba la sogs pa bzhi po 'di dag rnams ni/ /dbang</text></item>
<item><p>187b.2</p><section></section><text>bskur ba lnga'i de ma thag tu'am/ bzhi pa'i dbang bskur ba'i de ma thag tu brjod par bya'o/ /slob dpon gyi dbang bskur ba nyid la ni phyir mi ldog pa'i dbang skur ba zhes brjod do/ /dbang bskur ba lnga dang slob dpon gyi dbang bskur ba ni bum pa'i dbang yin te/ thams cad du bum pa'i byed pa yod</text></item>
<item><p>187b.3</p><section></section><text>pas so/ /dbang bskur ba drug po bya ba ni rgyud thams cad du yang 'gal ba med de 'jam dpal gyi rgyud la sogs pa rnams su bstan pa'i phyir ro/ /de dag ni slob dpon gyi dbang bskur ba'i cho ga'o/ /de nas yol ba la sogs pa dben par byas pa'i phyogs su slob mas rang gi sems dang</text></item>
<item><p>187b.4</p><section></section><text>'thad pa'i gzugs la sogs pa'i yon tan dang ldan pa dam tshig dang sdom pa dang ting nge 'dzin gsum la mkhas pa rgyan thams cad kyis brgyan pa shin tu dad pa snying rje'i bdag nyid can gyi shes rab gsang ba'i dbang bskur ba'i don du bla ma la phul la/ byang chub rdo rje zhes pa la sogs</text></item>
<item><p>187b.5</p><section></section><text>pas gsol ba gdab par bya'o/ /bla mas kyang ting nge 'dzin gsum mngon sum du byas shing de bzhin nyid kyi pad+ma'i nang du sbyor bas bskyod pa'i rdo rje nor bu'i nang du chud pa rang gis rig par byas nas/ sems kyang nam mkha'i khams su ma lhung ba nyid du mtsho skyes nas rdo rje bton nas srin lag</text></item>
<item><p>187b.6</p><section></section><text>dang mthe bo dag gis slob ma'i mig dang lag pa'i spyod yul ma yin par de kha'i ni chu skyes kyi nam mkhar sbyin par bya'o/ /des kyang a ho ma hA su kha/ zhes brjod de drangs nas longs spyod cing longs spyod kyi sbu gur gzhug par bya'o/ /de nyid kyis kyang langs la rang gi khyad par gyi nang nas</text></item>
<item><p>187b.7</p><section></section><text>khyad par du 'phags te me tog gi bcud kyi thigs pa gos dang bral zhing sgeg pa dang bcas pas de'i nam mkhar gzhug par bya'o/ /de ni shes rab dang thabs kyi gsang ba dag gi dbang bskur ba'i cho ga'o/ /de nas de bzhin nyid gcig tu 'dod na de nyid kyis so/ /tha dad par 'dod na gzhan gyis te/ rang rig</text></item>
<item><p>188a.1</p><section></section><text>pa'i ye shes mngon sum du byed pa'i gnas skabs su sngar smras pa'i tshigs su bcad pas gsol ba btab par gyur pa'i slob ma de'i lag pa bzhag la/ nyams dga' gzungs 'di khyod kyis ni/ /bsten byar sangs rgyas rnams kyis bsngags/ /'khor ba'i rim pa'i sbyor</text></item>
<item><p>188a.2</p><section></section><text>ba yis/ /bde ba dam pa myang bar gyis/ /thabs gzhan gyis ni sangs rgyas min/ /'di ni 'gro ba gsum na dag /de bas 'di dang bral bar ni/ /khyod kyis nam yang ma byed cig /'di de sangs rgyas thams cad kyi/ /rig pa'i brtul zhugs bla na med/ /blun po 'ga' zhig 'da' byed na/ /</text></item>
<item><p>188a.3</p><section></section><text>de la dngos grub mchog ni med/ /ces brjod de gtang bar bya'o/ /de yang tsan+dan dang gur gum la sogs pa byugs pa shin tu dri zhim pa la sogs pa'i me tog gi phreng bas steng du brgyan pa gos med par chu skyes mdzes pa gsal bar ston par byed cing slob ma la 'di skad smra bar bya ste/ bu khyod bden</text></item>
<item><p>188a.4</p><section></section><text>par smra'am ci/ /bshang gci la sogs bza' ba dang / /khrag dang khu ba de bzhin sha/ /de bzhin mchog tu bud med gus/ /b+ha ga'i pad+mar 'o byed pa/ /bu yis ji ltar bde bar smros/ /zhes brjod do/ /des kyang / khrag dang khu ba sogs za dang / /rtag tu bud med gus byas dang / /b+ha</text></item>
<item><p>188a.5</p><section></section><text>ga nyid la 'o bgyid par/ /lha mo ci ste bdag mi spro/ /zhes smra bar bgyi'o/ /de dga' zhing byams pa dang ldan pas sgrub pa po la bdag po bzhin du rnam par lta zhing / tsog tsog por chu skyes bstan nas 'di skad ces smra bar bya'o/ /e ma'o nga yi pad+ma 'di/ /bde ba kun dang yang dag ldan/ /</text></item>
<item><p>188a.6</p><section></section><text>gang zhig cho gas bsten byed pa/ /de yi mdun du nga gnas so/ /rdzogs sangs mnyes par bya la sogs/ /ji lta'i bya ba pad+mar gyis/ /bde chen rgyal po rang nyid ni/ /'di nyid du ni rab tu gnas/ /ud phu la la b+ha ma dzi dz+wa la/ la sogs pas byed pa legs par gdags pas/ ji</text></item>
<item><p>188a.7</p><section></section><text>srid rnal 'byor byang chub sems/ /gdod pa ru ni mi byed pas/ /de srid rgyun mi chad pa yi/ /dga' skyes bde ba ci yang thob/ /dngos grub kun gyi gter gyur pa'i/ /byang chub sems ni lhung gyur na/ /phung po rnam shes brgyal ba la/ /ma smad dngos grub ga la yod/ /mkha'</text></item>
<item><p>188b.1</p><section></section><text>dbyings rdo rje mnyam sbyor dang / /reg las rmad byung chen po yi/ /bde ba skyes pa gang yin pa/ /mchog tu dga' ba byed pa'o/ /dga' bral dga' ba bdag dbus su/ /mtshan bya brtags la brtan par gyis/ /pad+ma'i nam mkhar rdo rje dang / /lte ba dag ni gnon nas su/ /rdo rje</text></item>
<item><p>188b.2</p><section></section><text>skyil mo krung la sems/ /nor bu'i nang du son pa lta/ /ye shes skye ba gang yin te/ /shin tu ye shes ngo bo yin/ /'dod chags ma yin chags bral min/ /dbu mar dmigs su med pa ste/ /gang tshe rnal 'byor ye shes mthong / /bde bar 'gyur ba bde bar gnas/ /thun nam</text></item>
<item><p>188b.3</p><section></section><text>yang na nyi ma gcig /zla phyed zla ba khyud skor dang / /bskal pa'am bskal pa stong phrag tu/ /ye shes mngon par sbyor bas gnas/ /de ltar brtags la ji ltar nus pas bzung ba la btang ste chu skyes lce nyid kyis rjes su blangs te/ de kho na mthong bas byang chub kyi sems dam tshig gi ngo</text></item>
<item><p>188b.4</p><section></section><text>bo gzung bar bya'o/ /shes rab ye shes kyi dbang bskur ba'i cho ga'o/ /de'i rjes la dbang bskur ba bdun 'thob cing shes rab ye shes mngon sum du blangs pa nyid ma rnyed na yang tshig gis smras la dbang rin po che slob dpon gyi man ngag las ye shes kyi dbang sbyin pa de la bzhi pa mngon</text></item>
<item><p>188b.5</p><section></section><text>par brjod pa dbang bskur ba'i rin po che bla ma'i man ngag gis rtogs par bya ba'i ngo bo sbyin par bya'o/ /de ni/ slob ma'i mos pa yid kyis yongs brtags la/ /ji skad gsungs pa'i cho gas gsang byin nas/ /rgya che zab pa'i tshul la mos pa na/ /dbang bskur rin chen tshig nyid sbyin par bya/ /</text></item>
<item><p>188b.6</p><section></section><text>zhes gsungs so/ /shes rab ye shes kyi dbang bskur dngos su ma thob pa la slar yang tshig tsam gyis dbang bskur ba sbyin par mi bya ste/ dam tshig nyams pas 'jigs pa'i phyir ro/ /'o na gal te shes rab ye shes kyi dbang bskur dngos su ma thob pa la tshig tsam gyi dbang bskur ba</text></item>
<item><p>188b.7</p><section></section><text>bkag na/ ji ltar na dge slong rnams rjes su gzung bar bya zhe na/ dge slong rnams rjes su gzung bar mi bya ste/ de dag la ni 'dir dbang med pa'i phyir/ de ltar yang / gang yang dge slong dngos dga' dang / /gang yang rtog ge la dga'i mi/ /gang yang rgan po'i dngos gnas pa/ /de</text></item>
<item><p>189a.1</p><section></section><text>la de nyid bstan mi bya/ /zhes gsungs so/ /'o na ji ltar na/ so sor 'brang ma chen mo la sogs par gsungs pa/ dge slong rdo rje 'dzin pas bya/ /bdud la bsdigs pa la brtson pa/ /zhes bya ba la sogs pa ni gsungs pa nyid do zhe na/ 'on kyang dge slong 'ga' zhig</text></item>
<item><p>189a.2</p><section></section><text>gcig tu nges par grags pa'i dka' thub can nyan thos kyi theg pa lta ba gcig pa ste/ de la ni sngags dang phyag rgya la sogs pa'i dbang bskur ba dbang med pa nyid do/ /yang gang zhig nyan thos kyi sdom pa dang theg pa chen por sems bskyed pa dang ldan pa ste/ de la sngags dang phyag rgya la sogs pa la dbang</text></item>
<item><p>189a.3</p><section></section><text>yod de/ de yang gsang ba'i dbang bskur ba la sogs pa med do/ /yang gang zhig nyan thos kyi sdom pa dang sngags kyi tshul la yang sems bskyed pa dang ldan pa ste/ de la ni thams cad du dbang bskur ba la sogs pa'i dbang yod pa ste de nyid ni rdo rje 'dzin pas bdud la bsdigs pa la sogs pa</text></item>
<item><p>189a.4</p><section></section><text>bya'o/ /'o na de ltar na yang ji ltar na dge slong gi sdom pa mi nyams par 'gyur ram zhe na/ mi 'gyur te/ 'di ltar dge slong gi sdom pa ma btang bar/ phyi nang gsang ba'i theg pa gsum/ /sdom pa so sor gzung bar bgyi/ /zhes bya ba la sogs pa gang gi tshe/ sdom pa gzhan dang mi 'gal</text></item>
<item><p>189a.5</p><section></section><text>zhing / /lhag pa yang so sor 'dzin pa yin na de'i tshe ji ltar sdom pa nyams/ ci ste mi 'gal zhing lhag pa'i sdom pa ma nyams par yin du bcug na dge slong gi sdom pa la dbang po gnyis snyoms par 'jug par byed pa ji ltar mi nyams she na/ de ltar na yang mi nyams te/ 'dul ba la sogs par</text></item>
<item><p>189a.6</p><section></section><text>bkag pa spyod pa ni nyams par bstan gyi yang ma bkag par spyod pa la ni ma yin no/ /khams gsum par gyur pa'i mi dang lha la sogs pa'i mdzes ma rnams la zag pa dang bcas pa'i mngon par zhen pa myong ba'i mtshan nyid 'dod chags byang bar byed pa de dag 'dul ba la sogs par bkag gi /yang</text></item>
<item><p>189a.7</p><section></section><text>khams gsum pa las 'das pa'i lus can rnam par rig pa tsam du ngo bo gcig pa'i 'jam pa'i rdo rje la sogs pa rang snang ba'i ngo bo rnams ni ma yin no/ /gzhan du na rmi lam du nye bar dmigs pa dang / rtog pa'i yul gyi rang bzhin gyi ngo bo rnams la yang sdom pa nyams par 'gyur ro/ /ci ste de dag la</text></item>
<item><p>189b.1</p><section></section><text>yang bdag gis legs par byas so/ /bdag gis rab tu gyur to zhes rab tu rjes su yi rang bar byed pa nyon mongs pa can gyi sems la ni ltung bar gyur pa nyid do zhe na/ ltung ba tsam du gyur pa ni bden na yang sdom pa nyams pa ni ma yin no/ /gal te de la smod pa'i sems su byed na de'i tshe ni</text></item>
<item><p>189b.2</p><section></section><text>ltung ba tsam du yang mi 'gyur ro/ /de yang / sdig pa shin tu mi bzad byas na yang / /bdag nyid smod par byed pa yang bar 'gyur/ /zhes gsungs so/ /de ltar na ji ltar rmi lam na nye bar ma dmigs pa kun brtags pa'i bud med rnams mos pa nyid 'jug pa'i tshor ba sred pa la yang sdom pa</text></item>
<item><p>189b.3</p><section></section><text>nyams pa med la smod pa ni ltung ba tsam du yang mi 'gyur ba de bzhin du khams gsum pa las 'das pa'i 'jam pa'i rdo rje la sogs pa'i rang gi ngo bo shes rab sems tsam gyi rang gi ngo bo rnams la yongs su dag pa mngon par ma zhen pa'i mtshan nyid 'dod chags chen po mngon du byed pa de mi</text></item>
<item><p>189b.4</p><section></section><text>dmigs pa stong ba nyid bsgoms pas smod pa nyid la dge slong gi dngos po nyams pa med cing ltung ba tsam du yang mi 'gyur ro zhes 'dod par bya'o/ /'o na sems tsam du ngo bo gcig pa'i 'jam pa'i rdo rje la sogs pa'i rang gi ngo bo shes rab la rigs pa 'di yod na phyi rol gyi las kyi phyag rgya</text></item>
<item><p>189b.5</p><section></section><text>'dul bar bkag pa la rigs pa 'di ji ltar yin zhe na brjod par bya ste/ ci 'dir khyed kyis gzugs la sogs pa rang gi sems snang ba tsam du lus gcig pa nyid kyi grags pa tsam yang ma thos sam gang gis ni rjod byed de de bzhin no/ /de ltar ni khyed 'dra ba la ni rnam par rig pa tsam gyi ngo bo</text></item>
<item><p>189b.6</p><section></section><text>de kho na go bar byed pa'am brdzun pa'i ngo bor snang ba tsam nyid kyi go bar byed pa dag gis gsang sngags kyi tshul la dbang yod pa ma yin no/ /gzugs la sogs pa'i dngos po thams cad kyi sems snang ba tsam du go ba la rang gi bud med du snang ba dang tha mi dad par 'jam pa'i rdo rje la sogs pa</text></item>
<item><p>189b.7</p><section></section><text>rang snang ba'i ngo bor yongs su gyur pa'i las kyi phyag rgya sgyu ma lta bu des rnam par sbyangs pa la dbang bskur ba kha na ma tho ba med pa thob pa la yang dge slong rnams kyi sdom pa zhig pa'i nyes par mi 'gyur ro/ /de dag ni bzhi pa'i dbang gi cho ga'o/ /dbang bskur mdor bsdus brjod pa las ni</text></item>
<item><p>190a.1</p><section></section><text>bdag las skyes pa yi/ /dung zla kun+da ku mu dang chu skyes 'od mtshungs pa'i/ /bsod nams gang yin mkha' dang mtshungs pa des ni 'gro ba'i tshogs/ /shes rab pad+ma las byung rdo rje 'chang gi rang bzhin shog /gsang ba 'dus pa'i dbang bskur ba'i cho ga mdor</text></item>
<item><p>190a.2</p><section></section><text>bsdus pa rdzogs so// //'di ni paN+Di ta ngag gi dbang phyug grags pas mdzad pa/ bal po'i paN+Di ta su ma ti kI ti'i zhal snga nas dang / bod kyi lo tsA ba klog skya gzhon nu 'bar gyi zhal snga nas dang / mar pa chos kyi dbang phyug gis bsgyur cing zhus pa'o// //</text></item>
<item><p>190a.3</p><section></section><text>@##/ /rgya gar skad du/ sap+ta ang+ga/ bod skad du/ yan lag bdun pa/ 'jam dpal gzhon nur gyur pa la phyag 'tshal lo/ /lus can g.yo ba mi mnga' sku ni bde bas kun nas gang / /nam mkha' dang mtshungs shin tu khyad par 'phags pa'i snying rjer ldan/ /rgyun mi</text></item>
<item><p>190a.4</p><section></section><text>'chad pa'i sku ste kun nas chad pas rnam par stong / /yan lag bdun ldan thub pa'i dbang po de la rab tu 'dud/ /'jig rten dbang phyug phyag byas nas/ /phyag rgya chen por rab rtogs phyir/ /dpe chung rim pas yan lag bdun/ /bzhi pa'i don dag rnam dbye bya/ /longs spyod rdzogs</text></item>
<item><p>190a.5</p><section></section><text>dang kha sbyar bde chen rang bzhin med/ /snying rjes yongs gang rgyun mi chad pa 'gog pa med/ /yan lag bdun ldan don dang ldan pa bsgrub bya 'dir/ /bdag 'dod tshad mas yongs bsgoms blo can gyis kyang bsngags/ /de ltar sgra dang ldan nyid phyir/ /yang gi sgra don ldan phyir dang / /de</text></item>
<item><p>190a.6</p><section></section><text>bzhin sgra don skyes nyid phyir/ /bzhi pa de bzhin nyid bdag 'dod/ /ces bya ba'i tshigs bcad gnyis ni rdo rje sems dpa' la sogs pa'i phyag rgya chen po ston par byed pa ste/ phyag rgya chen por kho na dbang bskur ba bzhi pa yin no/ /de la/ 'jig rten dbang phyug phyag byas nas/ /zhes bya ba ni</text></item>
<item><p>190a.7</p><section></section><text>bcom ldan 'das 'jig rten dbang phyug la phyag 'tshal ba'o/ /phyag rgya chen por rab rtogs phyir/ /zhes bya ba ni phyag rgya chen po'i rang bzhin du dbang bskur bzhi pa khong du chud par bya ba'i don to/ /dpe chung rim pas zhes bya ba ni tshad chung ba'i gzugs la dpe chung zhes bya ste/ mtho gang gi tshad dam/ </text></item>
<item><p>190b.1</p><section></section><text>khru gang gi tshad kyi dpe chung ba'o/ /de la rim pas zhes bya ba ni bri ba'i rim pa ste/ mthar gyis zhes bya ba'i bar du'o/ /yan lag bdun gyis zhes bya ba ni bzhi pa'i don nyid yan lag bdun gyis mtshon par byed pa'o/ /yang dag par rnam par dbye ba ni bye brag gis khong du chud par bya'o/ /de</text></item>
<item><p>190b.2</p><section></section><text>la ri mo mkhan mkhas pas dpe chung bya ba yin pas dang po 'og logs su dbang bskur drug po ston par byed pa'i bum pa kha dog ser po bri bar bya'o/ /de'i steng du gsang ba'i dbang bskur ston par byed pa'i rdo rje kha dog dmar po bri bar bya'o/ /de'i steng du shes rab ye shes kyi dbang</text></item>
<item><p>190b.3</p><section></section><text>bskur ston par byed pa'i chos 'byung skya rengs dkar po'i mdog can bri bar bya'o/ /chos 'byung gi steng du sdong bu bdun dang ldan pa'i pad+ma'i gdan/ de dag la yang bzhi pa snang ba nyid las/ nyid mtshungs lha mos 'khyud dang zhes bya ba la sogs tshigs su bcad pa bdun smos la rnam pa</text></item>
<item><p>190b.4</p><section></section><text>bdun bri bar bya ste/ de la dang po'i pad+ma la sku rdo rje la sogs pa 'dod pa'i dbang gis nyid dang mtshungs pa'i lha mos 'khyud pa kha dog dkar po la sogs pa gsang ba 'dus pa'i rim pa ltar bri bar bya'o/ /pad+ma gnyis pa la bde ba chen po'i ye shes rin po che pad+ma rA ga'i rtse mo lta bu dang / pad+ma</text></item>
<item><p>190b.5</p><section></section><text>gsum pa'i pad+ma cig shos kyi steng du bde ba chen po nyid pad+ma rA ga'i rtse mo lta bu dang / pad+ma bzhi pa'i steng du gsung rdo rje la sogs pa kha dog dmar po la sogs pa 'dod pas bri bar bya'o/ /pad+ma lnga pa'i pad+ma gnyis pa'i steng du btang snyoms kyi ye shes kha dog dmar po dang pad+ma drug</text></item>
<item><p>190b.6</p><section></section><text>pa la thugs rdo rje la sogs pa kha dog nag po la sogs pa dang / pad+ma bdun pa'i pad+ma gnyis pa'i steng du 'gag pa ston par byed pa'i thig le kha dog nag po bri bar bya'o/ /steng gi phyogs su dkar byang la tshigs bcad gnyis pa longs spyod rdzogs dang zhes bya ba la sogs pa'i</text></item>
<item><p>190b.7</p><section></section><text>tshigs su bcad pa gnyis bri bar bya'o/ /slob dpon mkhas pa dag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las dpe chung bri ba'i rim pa ste le'u dang po'o// //da ni yan lag bdun so sor bshad pa yin pas/ longs</text></item>
<item><p>191a.1</p><section></section><text>spyod rdzogs dang zhes bya ba la sogs pa smos te/ longs spyod rdzogs pa'i sku skyes bu chen po'i mtshan sum cu rtsa gnyis dang / dpe byad bzang po brgyad cus rnam par spras pa'i rang bzhin gyi sku'o/ /longs spyod rdzogs pa'i sku smos pas chos kyi sku dang sprul pa'i sku yang</text></item>
<item><p>191a.2</p><section></section><text>bzung ba yin te/ sku gsum la tha dad pa nyid mi mnga' ba'i phyir ro/ /chos kyi sku ni rnam pa gnyis te/ dran pa nye bar gzhag pa la sogs pa nas sangs rgyas kyi chos ma 'dres pa bco brgyad la sogs pa dang de bzhin nyid kyi mtshan nyid do/ /sprul pa'i sku yang rnam pa gnyis te/ longs spyod rdzogs</text></item>
<item><p>191a.3</p><section></section><text>pa'i sku nyid gdul bya'i dbang gis tshangs pa dang drag po la sogs pa rnam pa sna tshogs su snang ba'i mtshan nyid dang / longs spyod rdzogs pa'i sku las spros pa'i sangs rgyas dang byang chub sems dpa' la sogs pa sna tshogs pa 'byung ba ni sprul pa'i mtshan nyid do/ /de ltar yan lag dang po bshad</text></item>
<item><p>191a.4</p><section></section><text>nas gnyis pa kha sbyar zhes bya ba la sogs pa smos te/ kha sbyar gyi sgras ni nyid dang mtshungs pa'i lha mo dang snyoms par zhugs pa yin te/ kha sbyar spangs pa'i longs spyod rdzogs pa'i sku tsam zhig nye bar bzung na ni shes rab kyi pha rol tu phyin pa'i tshul las gsungs pa'i longs spyod rdzogs pa'i sku dang</text></item>
<item><p>191a.5</p><section></section><text>mtshungs par 'gyur bas de rnam par spyod pa'i don du kha sbyar smos pa yin no/ /shes rab kyi pha rol tu phyin pa'i tshul las/ dbang po gnyis kyi sbyor ba yis/ /dngos po thams cad rnam par sgom/ /zhes bya ba'i gzhung med la/ dpal gsang ba 'dus pa la ni yod pa'i phyir ro/ /dpal gsang</text></item>
<item><p>191a.6</p><section></section><text>ba 'dus pa la yang kha sbyor gyi spyi dgos ma yin nam/ lus thams cad la khyab par byed pa dga' ba'i ngo bo tsam gyis sems can gyi don thams cad grub pa'i phyir ro zhe na/ de lta ni ma yin te/ 'dod khams kyi sems can lhag par chags pas spyod pa rnams rjes su gzung bar bya ba'i</text></item>
<item><p>191a.7</p><section></section><text>phyir bcom ldan 'das kyis 'dus pa'i snyoms par 'jug pa bstan par mdzad pa yin te/ dpang po gnyis kyi sbyor bas kyang chags pa'i bde ba chen po rnam par dag pa la rgya cher longs spyod pa'i sgo nas sangs rgyas nyid bsgrub par bya ba'i don to/ /kha sbyor yod na yang sgyu ma mkhan gyi sprul</text></item>
<item><p>191b.1</p><section></section><text>pa'i skyes pa dang bud med kyi kha sbyor las bde ba chen por mi 'gyur la/ 'di la ni yod pa'i phyir bde chen zhes bya bas yan lag gsum pa smos te/ de la lus kyi bde ba nyams su myong ba la ni bde ba zhes bya zhing / sems las byung ba'i bde ba nyams su myong ba la ni yid bde ba zhes bya ste/ bde</text></item>
<item><p>191b.2</p><section></section><text>ba de yang grog sbur la sogs pa sems can gyi tshogs ma lus pas shin tu 'dod par bya ba yin no/ /chen po zhes bya ba ni/ shin tu rgya che ba nyid dang / zag pa med pa nyid dang / gya nom pa nyid dang / 'khor ba ji srid par gnas pa nyid la sogs pa'i bye brag dang ldan pas che ba nyid yin</text></item>
<item><p>191b.3</p><section></section><text>pa'i phyir bde ba chen po zhes bya'o/ /phyag rgya chen po'i rang bzhin sangs rgyas nyid kyang rang bzhin med par bsgrub par bya ba yin pas yan lag bzhi pa smos te/ rang bzhin med pa zhes bya ba ni rang bzhin gang la med cing rang bzhin gang la spangs pa de nyid rang bzhin med pa ste/ </text></item>
<item><p>191b.4</p><section></section><text>gcig dang du ma la sogs pa'i rang bzhin gyis stong zhing brdzun pa yin te/ dri za'i grong khyer dang chu zla lta bu'o/ /de skad du bcom ldan 'das kyis shes rab kyi pha rol tu phyin pa la sogs pa las/ sangs rgyas kyang rmi lam lta bu sgyu ma lta bu'o/ /de ci'i phyir zhe na/ mya ngan las 'das pa ni/ </text></item>
<item><p>191b.5</p><section></section><text>sgyu ma lta bu dang tha mi dad pa'i phyir ro zhes 'byung ngo / /mya ngan las 'das pa yang sgyu ma lta bu rmi lam lta bu'o/ /mya ngan las 'das pa las khyad par du 'phags pa'i chos gzhan zhig yod na yang de yang rmi lam lta bu sgyu ma lta bu'o zhes smra'o zhes gsungs so/ /rang bzhin med pa zhes bya ba 'di ci</text></item>
<item><p>191b.6</p><section></section><text>zhig yin/ ji skad du bshad pa'i sangs rgyas nyid bsgrub par bya ba yin no zhe na/ rnam pa thams cad kyi mchog dang ldan pa'i stong pa nyid kho na rang bzhin med pa nyid yin la/ de nyid de bzhin nyid dang / yang dag pa'i mtha' dang / chos bdag med pa nyid dang / chos zab pa nyid dang / chos</text></item>
<item><p>191b.7</p><section></section><text>mnyam pa nyid dang / chos nges pa nyid dang / chos de kho na nyid dang / chos nyid dang / don dam pa dang / bla na med pa'i byang chub dang gnyis su med pa'i ye shes zhes bya ba la sogs pa'i sgra de dang de dag gis brjod par bya ba yin no/ /de la 'dir rnam pa thams cad kyi mchog dang ldan pa'i stong pa</text></item>
<item><p>192a.1</p><section></section><text>nyid gang zhe na/ smras pa 'di ltar bcom ldan 'das kyis gtsug na rin po che la sogs pa theg pa chen po'i mdo sde rnams las/ sbyin pa'i pha rol tu phyin pa dang bral bas ma yin/ tshul khrims kyi pha rol tu phyin pa dang bral bas ma yin/ shes rab kyi pha rol tu phyin pa'i</text></item>
<item><p>192a.2</p><section></section><text>bar dang bral bas ma yin/ longs spyod rdzogs pa'i sku la sogs pa'i bar dang bral bas ma yin/ dran pa nye bar gzhag pa la sogs pa'i sangs rgyas kyi chos thams cad kyi bar dang bral bas ma yin zhes bya ba 'di ni rnam pa thams cad kyi mchog dang ldan pa'i stong pa nyid ces bya'o zhes</text></item>
<item><p>192a.3</p><section></section><text>gsungs so/ /nges pa'i tshig ni thams cad kyang de yin la/ bum pa dang / snam bu dang / shing rta la sogs pa sa gsum du gtogs pa'i rnam pa yang yin pas rnam pa thams cad do/ /de dag gi nang nas gang khyad par du 'phags pa longs spyod rdzogs pa'i sku la sogs pa'i ngo bo dang / sbyin</text></item>
<item><p>192a.4</p><section></section><text>pa'i pha rol tu phyin pa la sogs pa ni mchog ste de dang ldan zhing 'byor ba de ni bdag nyid kyis gnas pa'i stong pa nyid gang yin pa de ni rnam pa thams cad kyi mchog dang ldan pa'i stong pa nyid yin gyi/ nam mkha'i me tog gam ri bong gi rwa la sogs pa'i stong pa nyid ma yin te/ de ni med pa'i ngo bo nyid</text></item>
<item><p>192a.5</p><section></section><text>yin pa'i phyir bcom ldan 'das kyis mngon sum du byas par mi rung bar sun phyung ba nyid kyi phyir ro/ /'on kyang gal te rnam pa thams cad kyi mchog dang ldan pa stong pa nyid la yang 'di nyid de kho na nyid dang / snying po la sogs pa'i rnam par mngon par zhen par 'gyur na de'i tshe de yang lta ba dman</text></item>
<item><p>192a.6</p><section></section><text>pas dmyal bar 'gro ba'i rgyur 'gyur ro/ /de skad du bcom ldan 'das kyis/ stong nyid lta ba thams cad las/ /'byung bar 'gyur ba rnams kyis gsungs/ /gang gi stong pa nyid lta ba/ /de ni sgrub tu mi rung ngo / /stong pa nyid la lta nyes na/ /shes rab chung ldan phung bar 'gyur/ /</text></item>
<item><p>192a.7</p><section></section><text>ji ltar sbrul la bzung nyes dang / /rig sngags nyes par bsgrubs pa bzhin/ /zhes gsungs so/ /ci rab tu grags pa'i 'jig rten rnams kyis khyad par med pa'i stong pa nyid de/ sangs rgyas la sogs pa'i dngos po rnams las tha dad pa zhig gam/ tha mi dad pa zhig tu 'gyur grang</text></item>
<item><p>192b.1</p><section></section><text>na/ gal te tha dad pa yin pa de'i tshe sangs rgyas la sogs pa'i dngos po rnams stong pa nyid du mi 'gyur te/ dngos po las tha dad pa'i stong pa nyid kyi dngos po'i don rang bzhin dang bcas pa'i ngo bo nyid kyis stong pa ma yin pa thams cad stong par byed par mi nus pa'i phyir ro/ /de ltar</text></item>
<item><p>192b.2</p><section></section><text>yang / de la yang dag yang dag min/ /ngo bo nyid kyis gang gnas pa/ /rang bzhin gyis ni gso bya min/ /de ci gzhan du bsgyur nus sam/ /zhes gsungs so/ /ci ste tha dad pa'i stong pa nyid bsgom pa'i rigs pas dngos po thams cad stong par byed cing nyams par byed do zhe na/ </text></item>
<item><p>192b.3</p><section></section><text>gal te de ltar gyur na de'i tshe 'das pa'i sangs rgyas la sogs pa rnams kyis stong pa nyid bsgom pa'i rigs pa mngon sum du mdzad pa de'i gnas skabs de nyid du khams gsum pa'i dngos po rnams mi snang bar 'gyur gyi khyad par du 'phags pa'i ngo bo nyid snang ba ni ma yin par 'gyur na ji ltar tha</text></item>
<item><p>192b.4</p><section></section><text>dad pa'i stong pa nyid bsgom pa'i rigs pas de dag stong par byed cing 'jig pa'i mtshan nyid du na/ de skad du/ 'jig rten sna tshogs gang 'di spang bya min/ /skyes bu kun rtog chags pa'ang spang bya ste/ /'jig rten sna tshogs de lta nyid du gnas/ /de phyir mkhas pas spang bya 'di spong byed/ /</text></item>
<item><p>192b.5</p><section></section><text>ces gsungs so/ /'on kyang stong par byed pa ni bum pa 'jig par byed pa'i tho ba ltar dngos po nyid yin la tha dad pa'i stong pa nyid nam mkhar gyur pas ni stong par byed par yang mi nus te/ nam mkha' gzugs can ma yin pa bsgoms pas kyang dngos po rnams 'jig par ma mthong ngo / /</text></item>
<item><p>192b.6</p><section></section><text>nam mkha' dang dngos po thams cad 'gal ba yang med de lhan cig gnas par mthong ba'i phyir ro/ /gal te yang nam mkha' dngos po rnams 'jig par gyur na de'i tshe dngos po 'ga' yang snang bar mi 'gyur te 'gal ba'i phyir ro/ /ji ste dngos po las stong pa nyid tha mi dad pa de lta na ni</text></item>
<item><p>192b.7</p><section></section><text>bdag nyid dang stong pa nyid tha mi dad pas stong pa nyid yin pa'i phyir/ gzhan ma yin pa'i dngos po rnams ji lta na stong pa nyid du byed/ de skad du/ dngos las stong nyid gzhan ma yin/ /de ma gtogs par dngos kyang med/ /ces gsungs pa dang / gzhan yang gzugs las stong pa</text></item>
<item><p>193a.1</p><section></section><text>nyid gzhan ma yin/ stong pa nyid las kyang gzugs gzhan ma yin no/ /de bzhin du tshor ba dang / 'du shes dang / 'du byed dang / rnam par shes pa la sogs pa'i dngos po thams cad la sbyar ro zhes gsungs so/ /'on kyang dngos po rnams las tha dad pa'i</text></item>
<item><p>193a.2</p><section></section><text>dngos po med pa'i ngo bo nyid stong pa nyid du rtog pa rnams kyis sangs rgyas bcom ldan 'das nyid la skur bar 'gyur te/ sangs rgyas nyid kyi tha dad pa'i dngos po nyid kyis tha dad pa bzlog pa'i phyir chos thams cad stong pa chos thams cad rang bzhin med pa yin no zhes bya ba la sogs pa'i bkas</text></item>
<item><p>193a.3</p><section></section><text>tha mi dad pa'i stong pa nyid ston pa'i phyir ro/ /dam pa'i chos la yang skur bar 'gyur te/ des bstan pa'i chos thams cad rang bzhin med pa nyid du rab tu ston par byed pa nyid kyi phyir ro/ /dge 'dun la yang skur bar 'gyur te/ dge 'dun gyi chos thams cad rang bzhin med pa mngon sum du</text></item>
<item><p>193a.4</p><section></section><text>mdzad pa'i phyir ro/ /de bas na dngos po thams cad stong pa nyid yin la/ stong pa nyid kho na dngos po yin no/ /slob dpon klu sgrub kyi zhal snga nas kyis kyang / 'gro kun rgyu dang 'bras bu ste/ /'di las sems can gzhan ci'ang med/ /stong pa kho na'i chos rnams las/ /stong</text></item>
<item><p>193a.5</p><section></section><text>pa'i chos rnams 'byung bar zad/ /ces gsungs so/ /ci ste dngos po thams cad stong pa'o zhes bshad pas ni dngos po thams cad med pa nyid do zhes bstan par 'gyur ro zhe na/ de skad du bstan pa ma yin te/ gang gi phyir dngos po thams cad stong pa dag dang / dngos po thams cad</text></item>
<item><p>193a.6</p><section></section><text>med pa zhes bya ba'i ngag 'di la stong pa dang med pa zhes bya ba'i sgra 'di ni don gcig nyid ma yin te/ 'di ltar grong khyer 'di ni mi yod dam med ces dris pa na 'ga' zhig na re grong 'di na mi med do zhes smra ste mis stong pa'i khyim dang / shing la sogs pa tsam zhig yin no zhes pa'i don to/ /gzhan</text></item>
<item><p>193a.7</p><section></section><text>yang ci nags kyi phyogs 'di na grong yod dam med ces dris pas na nags kyi phyogs 'di na grong med do zhes smra ste/ mis stong pa'i grong khyer tsam yang med do zhes bya ba'i tha tshig go/ /de bas na/ dngos po stong pa las med do zhes bya ba'i sgra'i don tha dad de/ don gcig pa nyid ma</text></item>
<item><p>193b.1</p><section></section><text>yin no zer te/ bum pa stong pa dang / bum pa med do zhes bya ba'i sgra dang 'dra ste/ bum pa stong pa zhes bya ba ni bum pa na chu la sogs pa med pa yin la/ bum pa med do bya ba 'di ni bum pa nyid kyang med de/ chu la sogs pas stong pa nyid du ga la 'gyur/ de'i phyir rtog pa dang ldan pa</text></item>
<item><p>193b.2</p><section></section><text>rnams sgra'i don la rmongs par mi bya'o/ /'jig rten kun rdzob bden pa dang / /dam pa'i don gyi bden pa ste/ /bden gnyis yang dag bsten nas ni/ /sangs rgyas chos rnams ston par mdzad/ /ces bya ba'i tshig gi don de dag thams cad kyang kun rdzob kyi bden pa la brten nas/ yang</text></item>
<item><p>193b.3</p><section></section><text>dag kun rdzob rnams kyi skas/ /med par yang dag khang pa yi/ /steng du 'dzeg par bya ba ni/ /mkhas la rung ba ma yin no/ /zhes bya ba dang / don dam bden pa la gnas nas/ /stong pa ma yin mi stong min/ /stong dang mi stong gnyis ka'ang min/ /stong dang mi stong grol min par/ /</text></item>
<item><p>193b.4</p><section></section><text>rgyal ba rnams ni ston par mdzad/ /ces gsungs so/ /'on kyang bden pa gnyis ston pa'ang 'jig rten la thugs brtse bas kun rdzob nyid du bcom ldan 'das kyis kun rdzob las ma gtogs pa don dam pa zhes bya ba 'ga' zhig kyang yod pa ma yin te/ kun rdzob brtag cing dpyad mi bzod</text></item>
<item><p>193b.5</p><section></section><text>pa kho na'i ngo bo nyid don dam pa yin pas de yang kun rdzob las tha mi dad do/ /dbye ba ni rnam par phye na gdul bya rnams kyis bde bar khong du chud par bya ba'i phyir rnam par brtags pa yin no/ /'dis dngos po rnams las tha dad pa'i stong pa nyid yod pa ma yin no zhes rab tu bstan pa yin</text></item>
<item><p>193b.6</p><section></section><text>no/ /da ni shin tu blo chung ba kha cig 'di skad smra ste/ dngos po mthong ba'i tshe'am rang gi 'dod pa'i lha bsgom pa'i tshe 'ga' zhig gis 'ga' zhig gi mig mthong bar 'gyur ba'am/ bsgom pas lha bsgom pa'i dus de'i tshe rna ba mthong bas bsgom par mi nus te/ de'i tshe de dag med</text></item>
<item><p>193b.7</p><section></section><text>pa'i phyir dang / rnam par mi rtog pa yin pa'i phyir ro/ /de bzhin du gang gi tshe rna ba yin pa de'i tshe sna ma yin/ gang gi tshe sna yin pa de'i tshe rgyab dang / lag pa dang / rkang pa dang / rgyu ma dang / rkang dang / mkhal ma la sogs pa mngon pa'am/ bsgom pa nyid du mi nus pas yongs</text></item>
<item><p>194a.1</p><section></section><text>su ma rdzogs pa'i bud med mthong ba'am/ yongs su ma rdzogs pa'i lha nyid bsgoms pas yongs su rdzogs pa'i bud med mthong bar mi nus la/ yongs su rdzogs pa'i lha nyid bsgom par yang mi 'gyur ba'i phyir lha nyid bsgoms pas mngon sum du byed par mi nus so/ /</text></item>
<item><p>194a.2</p><section></section><text>de bas na lha nyid bsgoms pas phyag rgya chen po'i dngos grub rnam pa thams cad mkhyen pa'i ngo bo 'grub bar yang mi 'gyur ro/ /'o na gang gis 'grub pa yin zhe na/ stong pa nyid 'ba' zhig bsgoms pas 'grub par byed dam bsgom pa ma gtogs pas 'grub par byed/ kha cig 'di skad du</text></item>
<item><p>194a.3</p><section></section><text>yang / bsgom bya gzungs dang sngags brjod pa dag med/ /de kun 'khrul pa'i yid kyi rnam pa yin/ /sems ni rtog bcas ma yin bsam pa yis/ /'khrul par ma byed g.yeng med bdag bder mnos/ /zhes smra ste/ thos pa dang bsam pa la sogs pa la ltos pa med par lhan</text></item>
<item><p>194a.4</p><section></section><text>cig skyes pa'i rnal 'byor ma rnams la 'das pa la sogs pa'i shes pa 'grub pa dang 'gro snyam du sems na de ni snying po ma yin te/ stong pa nyid 'ba' zhig ni gong du smos pa'i rigs pas bsal ba nyid kyi phyir ro/ /'on kyang nam mkha'i rang bzhin du gyur pa'i stong pa nyid 'ba' zhig gis ni</text></item>
<item><p>194a.5</p><section></section><text>dgos pa cung zhig kyang bsgrub par nus pa ma yin te/ sa bon las myu gu bzhin du nam mkha' las 'bras bu 'grub pa ma mthong ste/ nam mkha' nus pa thams cad dang bral ba'i mtshan nyid can yin pa'i phyir ro/ /bsgom pa ma gtogs pas kyang phyag rgya chen po 'grub par yang mi</text></item>
<item><p>194a.6</p><section></section><text>'gyur te/ rgyu med pa nyid kyis de dag thams cad sangs rgyas nyid du thal bar 'gyur ba'i phyir ro/ /lhan cig skyes pa'i rnal 'byor ma thams cad kyis 'das pa la sogs pa'i shes pa yang skye ba sngon mar goms pa byas pa yin gyi gzhan du na bud med thams cad kho na 'das pa la sogs</text></item>
<item><p>194a.7</p><section></section><text>pa'i shes pa dang ldan par 'gyur ro/ /'on kyang gang gi tshe 'gro ba rnams shin tu mdzes ma mgu ba bskyed pa dang lhan cig dga' mgur rtse ba nyams su myong ba'i dus de na gang gi tshe kha la 'o byas pa de'i tshe yan lag mchog la reg pa ma yin te mi nus pa nyid kyi phyir ro/ /gang gi tshe yan lag mchog</text></item>
<item><p>194b.1</p><section></section><text>la reg par gyur pa de'i tshe nu ma gnyis la reg pa ma yin la de bzhin du yan lag gzhan dmigs pa la yang brjod par bya'o/ /mun pa dag tu dga' ma'i gzugs dmigs pa med na yang 'jig rten pa 'di skad du/ bdag kyang mtshan phyed na gzugs la sogs pa'i yon tan dang ldan</text></item>
<item><p>194b.2</p><section></section><text>pa'i dga' ma'i yan lag thams cad la longs spyod pa dang ldan no zhes smra'o/ /de bzhin du gang gi tshe yid du 'ong ba'i mig dang / kha la sogs pa mthong ba de'i tshe rgyab la sogs pa ma mthong yang 'jig rten na yang dag gis shin tu dga' ma'i rnam pa thams cad mthong ngo zhes smra'o/ /de</text></item>
<item><p>194b.3</p><section></section><text>bzhin du gang gi tshe khang pa brtsig pa na ka ba dang po btsugs pa'i tshe ka ba gnyis pa dang / gsum pa la sogs pa med cing skad cig mas khang pa brtsigs pa ma yin yang 'jig rten pa yang dag gis khang pa rdzogs par byas pa mthong ngo zhes smra'o/ /de bzhin du bza' ba dang bca' ba</text></item>
<item><p>194b.4</p><section></section><text>la sogs pa byas pa yang brjod par bya'o/ /de bas na 'di ltar chung ma la sogs pa la longs spyod pa'i tshe/ yan lag thams cad la longs spyod pa med mod kyi/ 'jig rten la yul gyi bzang mo'i yan lag thams cad la mngon par zhen pa'i sgo nas brten cing shin tu dga' ba'i bde ba</text></item>
<item><p>194b.5</p><section></section><text>dmigs pa'i phyir/ yang de dag gi skyes bu'i don mchog gi ngo bo sgrub par 'gyur ba de bzhin du/ lha nyid sgom pa'i dus na las dang po pa rnams thams cad kyi skad cig gcig la yan lag thams cad mi snang yang mngon par zhen pas don bsgrubs la/ bsgom pa yongs su rdzogs</text></item>
<item><p>194b.6</p><section></section><text>pa na dbang po'i gzhu snang ba bzhin du rang rig pa'i ye shes kyi rang bzhin yongs su rdzogs pa'i lha nyid mthong bar 'gyur ro/ /de skad du/ de phyir yang dag yang dag min/ /gang dag shin tu bsgoms pa las/ /bsgom pa'i stobs ni rdzogs pa na/ /de gsal mi rtog blo 'bras can/ /zhes</text></item>
<item><p>194b.7</p><section></section><text>gsungs so/ /gal te bsgoms pa na/ yan lag thams cad mi dmigs pa de'i tshe/ bsgom pa yongs su rdzogs pa na/ /de gsal mi rtog blo 'bras can/ /zhes bya ba'i tshad ma'i 'khor lo'i gtsug gi nor bu slob dpon chos kyi grags pa'i bka' yang ji ltar</text></item>
<item><p>195a.1</p><section></section><text>'thad/ de bas na bud med gzugs mdzes pa mthong ba'i dus na/ skad cig de nyid la rgyu ma dang / rus pa dang / rkang dang rtsa rgyus la sogs pa la ma dmigs kyang / 'jig rten pa bud med mthong ba dang reg pa la sogs par rab tu 'jug ste/ de dag gi</text></item>
<item><p>195a.2</p><section></section><text>'dod pa'i 'bras bu bsgrub pa yang rdzogs par 'gyur la/ de bzhin du lha nyid bsgom pa la sogs pa yang 'gyur ro/ /de la smras pa ci lha'i rnam pa gong bu dang / ril po la sogs pa brdzun pa'i ngo bo bsgom pa'i 'bad pas ci zhig byed/ yid bzhin gyi nor bu la mchod pa las/ </text></item>
<item><p>195a.3</p><section></section><text>glang po dang rta la sogs pa 'byung ba bzhin du/ stong pa nyid 'ba' zhig bsgoms pa nyid kyis phyag rgya chen po'i rnam pa thams cad du 'grub par 'gyur ro zhe na/ kye ma'o rmongs pa'i blo can rnams kyi stong pa nyid 'ba' zhig tu rmongs pa la brtan po nyid rgya cher bsal ba'i phyir ro/ /</text></item>
<item><p>195a.4</p><section></section><text>blo gros dman pa rnams kyi tshig la gus pas chog go/ /nam mkha'i me tog la sogs pa stong pa nyid dang du bsgom pa 'dis mar me la sogs pa rnam par 'dzin pa'i mtshan nyid kyi stong pa nyid dang / 'o ma la sogs pa 'thung ba'i dus kyi 'o ma la sogs par mi dmigs pa'i stong pa nyid</text></item>
<item><p>195a.5</p><section></section><text>dang / gnyid log pa'i gnas skabs na dngos po thams cad mi dmigs pa'i stong pa nyid dang / 'chi ba'i dus na sems can thams cad mi dmigs pa'i stong pa nyid nges par gsal bar rig par bya ste/ stong pa nyid de dag gong du smos par rig pas dpyad mi bzod cing / de dag</text></item>
<item><p>195a.6</p><section></section><text>rmongs pa'i blo can dag gis rtogs pa tsam gyis sbyar ba nyid yin pa'i phyir ro/ /ji ste yang srid ces bya ba phung po lnga po stong pa nyid kyi mes bsregs par gyur zhes bya ba'i bka' dang / de bzhin du dngos po thams cad snang ba med pa nyid du byas nas/ sems tsam yang snang ba med</text></item>
<item><p>195a.7</p><section></section><text>par blta bar bya'o zhes gsungs pa dang / de bzhin du/ oM shU n+ya tA dz+nyA na badzra swA b+hA wa At+ma ko\u0f85haM/ zhes bya ba'i nga rgyal byed pas ri rab dang nyi ma dang zla ba la sogs pa stong pa nyid du bsgom par bya'o zhes gsungs pa dang / de bzhin du/ gsang sngags rang bzhin dag pa brjod</text></item>
<item><p>195b.1</p><section></section><text>nas ni/ /dngos kun ma lus kun nas stong sgom zhing / /mkhas pas phyi nang bdag gi lus nyid kyang / /zhes bya bas thams cad dngos po med pa stong pa nyid du blta bar bya'o zhes bya ba ni lung yin la/ de ji ltar sun 'byin par byed ce na/ de ltar ni ma yin te/ lung ni thams cad</text></item>
<item><p>195b.2</p><section></section><text>du dngos po med pa'i rang bzhin stong par byed do/ /'di ltar phung po lnga po stong pa nyid kyis mes bsregs par zhes bya ba la/ gcig dang du ma dang bral ba ni/ stong pa nyid kyi me zhes bya ba yin la/ des bsregs pa ni rang bzhin med par byas pa yin gyi/ thal bar gyur par</text></item>
<item><p>195b.3</p><section></section><text>byas pa yang ni ma yin te/ yang srid pa zhes gsungs pa'i phyir ro/ /de bzhin du snang ba med par byas nas zhes bya ba ni/ gcig dang du ma dang bral ba'i rang bzhin med par dpyad pa byas pa'i sgo nas ji lta ba bzhin du snang ba med par gyur pa yin te/ de ltar byas nas sems tsam yang de bzhin du</text></item>
<item><p>195b.4</p><section></section><text>blta bar bya'o/ /de bzhin du lung gi tshig thams cad shes par bya ste shin tu spros pas chog go/ /nam mkha' la sogs pa bsgom pa'i dus na/ shes pa yod dam med ce na/ /med ces su zhig smra bar byed/ /gal te shes pa nyid med pa de lta na yang / gang la nam mkha'i rnam par</text></item>
<item><p>195b.5</p><section></section><text>snang bar 'gyur/ gal te yang nam mkha'i rnam par mi snang ba de lta na ni ci zhig sgom par byed/ de bas na nam mkha'i rnam pa'i rnam par rtog pa yod do/ /de bzhin du ri bong gi rwa la sogs pa bsgom pa la yang brjod par bya'o/ /'o na nam mkha'i rnam pa'i rnam par shes pa rnam par chad</text></item>
<item><p>195b.6</p><section></section><text>par 'gyur ram mi 'gyur zhe na/ chad par mi 'gyur te/ shes pa'i rgyun 'khor ba ji srid par rab tu 'jug pa'i phyir ro/ /'o na nam mkha' la sogs pa'i rnam par shes pa rnam pa dang bcas pa zhe'am/ rnam pa med pa zhes brjod par bya/ rnam pa dang bcas par brjod par bya'o zhe na/ /</text></item>
<item><p>195b.7</p><section></section><text>'o na sngon po la sogs pa'i rnam pa med pa yin no/ ji ltar rnam pa dang bcas pa yin/ nam mkha' la sogs pa'i rnam pa kho nas rnam pa dang bcas pa yin te/ mun pa'i rnam pa bzhin du nam mkha'i rnam par rtog pa ni sngo bsangs su snang ngo / /de ltar gyur na ni/ rnam pa med pa'i</text></item>
<item><p>196a.1</p><section></section><text>shes pa med pa nyid do/ /bden te rnam pa med pa'i shes pa ni yod pa ma yin te/ rmi lam na yang rnam par rig pa yin no/ /yang dag pa'i shes pa thob par gyur nas/ phyis bdag nyid rig par 'gyur ro zhe na/ mna' chu btung ba ma gtogs pa 'di la tshad mas</text></item>
<item><p>196a.2</p><section></section><text>bsgrub pa yod pa ma yin te/ de la gnyid stug po'i log pa'i gnas skabs sam/ brgyal ba'am shi ba la sogs pa'i gnas skabs na/ ji ltar shes pa yod de/ rang rig pa'i dngos po med pa'i phyir ro/ /des na rang rig pa'i yod pa ma yin te/ shes pa rang rig pa'i rang</text></item>
<item><p>196a.3</p><section></section><text>bzhin yin pa'i phyir ro/ /gal te yang med pa nyid yin na/ shes pa rang rig pa'i rang bzhin gnyid log pas non pa las sad pa'i gnas skabs sam/ 'jig rten pha rol du skyes pa'i gnas skabs su khar sang gi gnas dang zan la sogs pa dran pa dang / sngon gyi skye ba dran pa'i go rims ji</text></item>
<item><p>196a.4</p><section></section><text>ltar 'thad/ de bas na sems las sems gzhan 'byung bar 'gyur bas/ thams cad du rang rig pa'i shes pa yod par grub ste/ rab tu spros pas chog go/ /yan lag bzhi pa'i rnam par bshad pa'o/ /de ni ji ltar lus kyi rnam pa med pa na/ sems can gyi don rnam pa</text></item>
<item><p>196a.5</p><section></section><text>thams cad du med pa de bzhin du snying rje chen po med par yang sems can gyi don rnam pa thams cad du yod pa ma yin pas yan lag lnga pa smos pa yin no/ /snying rjes yongs gang zhes bya ba la/ snying rje'i dngos po nyid ni snying rje nyid de/ de yongs su gang ba ni yongs su rdzogs pa'o/ /</text></item>
<item><p>196a.6</p><section></section><text>de gang zhe na/ bsgrub par bya ba zhes bya ba'i rang bzhin no/ /de ji lta bu'i mtshan nyid can gyi snying rje chen po zhes bya zhe na/ sdug bsngal gyi rgyu las yang dag par gdon par 'dod pa ni snying rje chen po'o/ /de yang rnam pa gsum ste/ sems can la dmigs pa dang / chos la dmigs</text></item>
<item><p>196a.7</p><section></section><text>pa dang / dmigs pa med pa'o/ /de la sdug bsngal las zhes bya ba ni mngon sum du nyams su myong bar gyur pa glad gzer la sogs pa'i mtshan nyid las so/ /sdug bsngal gyi rgyu las zhes bya ba ni sdug bsngal gyi rgyu mi dge ba bcu la sogs pa gang yin pa de ni sdug bsngal gyi</text></item>
<item><p>196b.1</p><section></section><text>rgyu yin la/ de las gdon pa ni rab tu zhi ba'i bde ba chen po'i grong khyer du rnam par 'jog pa'o/ /de 'dod pa nyid de mngon par 'dod pa gang yin pa de ni snying rje zhes bya'o/ /sdug bsngal rnam pa gsum dang ldan pa'i phyir/ yang bcom ldan 'das kyis dngos po thams cad sdug bsngal</text></item>
<item><p>196b.2</p><section></section><text>du gsungs so/ /de la sdug bsngal gyi sdug bsngal nyid ni ji ltar nyams su myong bar gyur pa'i mig nad la sogs pa'o/ /gnyis pa 'du byed kyi sdug bsngal nyid ni ji ltar zhing las dang / bzo ston pa dang / tshong gis khyim gyi bu smad 'tsho bar byed pa la sogs pa ste/ nye du gso</text></item>
<item><p>196b.3</p><section></section><text>bar bya ba'i mtshan nyid kyi 'du byed thams cad sdug bsngal gyi ngo bo nyid yin pa'i phyir ro/ /gsum pa 'gyur ba'i sdug bsngal nyid ni dper na dug la sogs pa'i mtshan nyid de/ dug mngar ba nyid kyi phyir de'i tshe nyid na sdug bsngal ba ma yin la/ rnam par 'gyur bas sdug bsngal nyid</text></item>
<item><p>196b.4</p><section></section><text>de de mi mthun par yongs su 'gyur ba ni rnam par 'gyur ba zhes bya ba ma 'ongs pa na/ 'chi ba la sogs pa'i sdug bsngal gyi rgyu nyid yin pa ltar dang / mi dge ba bcu la sogs pa'i sdug bsngal gyi rgyu nyid yin pa'i phyir ro/ /snying rje chen po yang rnam pa gsum ste/ sems can gyi tshogs</text></item>
<item><p>196b.5</p><section></section><text>ma lus pa la dmigs pas na/ sems can la dmigs pa ste dang po'o/ /don dam par sems can med pa'i phyir ro/ /khams gsum pa 'di dag sems tsam yin te/ sems can zhes bya ba la 'ga' zhig yod pa ma yin no zhes bya ba ni chos tsam la dmigs pa'i phyir/ </text></item>
<item><p>196b.6</p><section></section><text>chos la dmigs pa ste gnyis pa'o/ /chos thams cad rnam par dpyad na dngos po med pa la/ dmigs pa'i sgo nas dmigs pa med pa ni gsum pa'o/ /de la sems can la dmigs pa ni las dang po pa'i'o/ /chos la dmigs pa ni sar chud pa'i byang chub sems dpa'i'o/ /</text></item>
<item><p>196b.7</p><section></section><text>dmigs pa med pa ni sangs rgyas bcom ldan 'das kyi'o/ /gal te sangs rgyas rnams dmigs pa med pa yin na/ ji ltar dmigs pa mi mnga' ba'i phyir/ ji ltar na sems can rnams kyi don mdzad pa dang / chos kyi don mdzad ce na/ ji ltar yid bzhin gyi nor bu dmigs pa med</text></item>
<item><p>197a.1</p><section></section><text>kyang sems can gyi don byed pa de bzhin du sangs rgyas rnams kyang mdzad do/ /gal te yid bzhin gyi nor bu rnam par mi rtog pa dmigs pa med pa bzhin du sems can gyi don byed na/ de'i tshe ji ltar sems can de dag thams cad kyi ma yin zhe na/ de ni ma yin</text></item>
<item><p>197a.2</p><section></section><text>te yid bzhin gyi nor bu skal ba ji lta ba bzhin sems can gyi don byed kyi de dag thams cad kyi ni ma yin no/ /de bzhin du sangs rgyas bcom ldan 'das sngon gyi smon lam gyi stobs kyis skal ba ji lta ba bzhin du sems can gyi don mdzad do/ /de skad du/ lha yi rgyal pos char phab kyang / /</text></item>
<item><p>197a.3</p><section></section><text>sa bon mi rung mi smin ltar/ /sangs rgyas rnams ni byung gyur kyang / /skal ba med pas de mi myong / /de bzhin du/ thub pa rtsol ba mi mnga' yang / /'khor lo 'khor ba'i tshul du ni/ /ji ltar 'dod bzhin rtsig sogs las/ /chos ston pa yang 'byung bar 'gyur/ /de bzhin du/ </text></item>
<item><p>197a.4</p><section></section><text>thub kun rtog pa mi mnga' yang / /dpag bsam gyi ni shing bzhin du/ /sems can gyi ni don bsgrub pa/ /mi rtog na yang mdzad par 'gyur/ /zhes gsungs so/ /yid bzhin gyi nor bu bems po'i ngo bo ma yin nam/ ji ltar rtogs pa'i rang bzhin sangs rgyas dag dang mtshungs</text></item>
<item><p>197a.5</p><section></section><text>she na de ltar ma yin no/ /rnam pa thams cad kyis mtshungs pa ni ma yin te/ yid bzhin gyi nor bu dmigs pa med pa tsam gyi sgo nas dpe nyid yin pa'i phyir ro/ /sangs rgyas bcom ldan 'das ni yon tan ma lus pa dang ldan pa gnyis su med pa ye shes kyi rang bzhin yin pa'i phyir dang yid</text></item>
<item><p>197a.6</p><section></section><text>bzhin gyi nor bu ni de las bzlog pa yin pa'i phyir ro/ /rnam par spros pas chog go/ /yan lag lnga pa'i rnam par bshad pa'o/ /da ni rgyun ma chad pa zhes bya bas yan lag drug pa smos pa yin te/ longs spyod rdzogs pa'i sku bshad pa'i yon tan rnams dang ldan pa'i rgyud nyid rab tu</text></item>
<item><p>197a.7</p><section></section><text>'jug pa nyid kyis/ mi gnas pa'i mya ngan las 'das pa nyid yin pa'i phyir rgyun mi 'chad pa nyid yin gyi/ longs spyod rdzogs pa'i sku yang gnas skabs 'ga' zhig tu rab tu 'jug pa dang ldog pa'i mtshan nyid bar chad dang bcas pa nyid ni ma yin no/ /gal te de lta yin na rtag tu</text></item>
<item><p>197b.1</p><section></section><text>bcom ldan 'das longs spyod rdzogs pa'i sku'i ngo bo nyid kyi gnas skabs yin pa'i phyir/ longs spyod rdzogs pa'i sku'i ngo bo nyid du gdul bya rnams kyis rtag tu mthong ba thob par 'gyur gyi/ brgya byin dang tshangs pa la sogs pa'i tshul du ldog pa'i ngo bo nyid kyis ma yin par</text></item>
<item><p>197b.2</p><section></section><text>'gyur ro zhe na/ de lta ni ma yin te/ longs spyod rdzogs pa'i sku rgyun mi 'chad par rab tu 'jug pa nyid yin na yang / gdul bya'i dbang gis brgya byin dang tshangs pa la sogs pa'i ngo bor snang ba 'gal ba med do/ /dper na gar mkhan gyi lus dang 'dra ste/ ji ltar dang por</text></item>
<item><p>197b.3</p><section></section><text>zlos gar mkhan gyi lus kyi rnam pa nyid du snang la/ glu'i dus dang rol mo'i gnas skabs dag tu mtshan sna tshogs pa'i cha lugs kyi dbang gis khyab 'jug dang / lha chen po dang / tshangs pa la sogs pa'i gzugs su 'jig rten rnams la snang ste/ de'i rang gi ngo bo nyid la</text></item>
<item><p>197b.4</p><section></section><text>zlos gar mkhan gyi lus kyi ngo bo nyid gnas skabs thams cad du yod pa nyid do zhes 'jig rten pa rnams tha snyad du 'jug go/ /de bzhin du sangs rgyas bcom ldan 'das rnams kyi longs spyod rdzogs ba'i sku yang rtag tu rgyun mi 'chad par bzhugs pa mi gnas pa'i mya ngan las 'das</text></item>
<item><p>197b.5</p><section></section><text>pa'i ngo bo stug po bkod pa na bzhugs pa yin no/ /de skad du/ gtsang ma ris kyi steng gnas pa/ /grong khyer rab dga' 'og min du/ /rdzogs pa'i sangs rgyas der 'tshang rgya/ /sprul pa dag ni 'dir sangs rgyas/ /zhes gsungs so/ /yan lag drug pa'i bshad pa'o/ /</text></item>
<item><p>197b.6</p><section></section><text>da ni 'gog pa med ces bya bas yan lag bdun pa smos pa yin te/ 'gog pa ni longs spyod rdzogs pa'i rnam par ldog pa dang / rnam par 'chad pa dang / dus cung zhig bzhugs na 'jigs pa zhes bya ba'i bar du'o/ /'gog pa dang bral bar gyur pa ni 'gog pa med pa'o/ /</text></item>
<item><p>197b.7</p><section></section><text>de yang gang zhe na/ bsgrub par bya ba zhes bya ba'i rang bzhin no/ /snying rjes gzhan gyi dbang du gyur pa'i phyir dang / sems can gyi rgyud rgyun mi 'chad pa'i phyir 'khor ba ji srid par bzhugs so zhes bya ba'i don to/ /da ni yan lag bdun pa nye bar bsdu pa'i sgo nas/ rang gi 'dod pa</text></item>
<item><p>198a.1</p><section></section><text>nyid ni yan lag bdun zhes bya ba la sogs pa smos te/ yan lag bdun du bshad pa de dag dang ldan pa'i bsgrub bya sangs rgyas nyid dang / rdo rje 'chang nyid la sogs pa bde ba chen po'i ngo bo gang yin pa bdag 'dod pa ste bdun pa'o/ /'dir zhes bya ba ni</text></item>
<item><p>198a.2</p><section></section><text>gsang ba 'dus pa'i rgyud du'o/ /bdag nyid gcig pu 'dod pa ma yin te/ tshad mas yongs bsgoms blo yis sngags pa yang yin te/ mngon sum la sogs pa'i blo'i tshad mas yongs su bsgoms shing goms par bya ba'i blo gang la yod pa de la tshad mas yongs bsgoms</text></item>
<item><p>198a.3</p><section></section><text>blo can te/ mkhas pa rnams so/ /de dag gis kyang sngags la rab tu bstod cing de dag kyang bzhed de kun du bzang po nyid yin pa'i phyir ro zhes bya ba'i tha tshig go/ /slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub pa bya ba bzhi pa yang sgrub</text></item>
<item><p>198a.4</p><section></section><text>pa'i yan lag bdun rnam par dkrol ba ste le'u gnyis pa'o// //yan lag bdun dang ldan pa'i bsgrub bya khyod nyid 'dod pa dang mkhas pa gzhan dag gis bsngags pa yang ma yin nam/ de bzhin pa'i sgras brjod pa nyid du ji ltar 'gyur zhe na/ smras pa/ de ltar sgra dang ldan</text></item>
<item><p>198a.5</p><section></section><text>nyid phyir/ /zhes bya ba la sogs pa smos te/ de ltar sgra dang ldan nyid phyir/ /zhes bya ba la sogs pa rgyu rnam pa gsum gyi yan lag bdun dang ldan pa'i bsgrub bya ni bzhi pa yin no zhes bya ba ni khyad par ro/ /de ltar de bzhin gshegs pa yang / /zhes bya ba'i ngag 'di la de ltar gyi</text></item>
<item><p>198a.6</p><section></section><text>sgras shes rab ye shes lhar mtshon par byed pa nyid yin te/ de ltar zhes bya ba'i sgras brjod par bya ba ni/ de ltar sgra brjod pa'o/ /de yang gang zhe na/ pad+ma dang rdo rje kun nas reg pa las skyes pa lus kyi bde ba gcig pu'i ngo bo de dang ldan pa ni bsgrub par bya ba yan lag bdun pa'o/ /</text></item>
<item><p>198a.7</p><section></section><text>de'i dngos po ni de'i ngo bo nyid do/ /rgyu de'i phyir ro/ /ngag de nyid la yang gi sgra yod pa yin te/ yang gi sgra de'i don ni yang gi sgra'i don to/ /sbyor ba ni de dang ldan pa ste/ de'i phyir yan lag bdun dang ldan pa'i bsgrub par bya ba nyid de yin no/ /yang gi sgra'i don la don gyi khyad par ci</text></item>
<item><p>198b.1</p><section></section><text>yod pa ma yin nam/ 'di la khyad par zhes bya ba ni gang yin/ smras pa/ bde ba rgya che ba nyid dang / zag pa med pa nyid dang / gya nom pa nyid dang / rgyun mi 'chad pa nyid dang / 'khor ba ji srid par gnas pa nyid la sogs pa ni khyad par ro/ /de yang shes rab ye shes khyad par med</text></item>
<item><p>198b.2</p><section></section><text>pa skad cig ma 'di la ni mi srid pa/ bsgoms pas mngon sum du gyur pa'i skabs na ni 'gyur ba yin no/ /shes rab ye shes ni las kyi phyag rgya'i stobs las byung ba'i skad cig ma tsam zag pa dang bcas pa rdo rjes kun nas reg pa'i dus yin na/ las kyi phyag rgya'i lus la dam par</text></item>
<item><p>198b.3</p><section></section><text>'khyud pa'i rdul la sogs pa dang ldan pa sdug bsngal gyis gya nom pa ma yin pa dang / 'jig pa'i rgyu nyid yin pa'i phyir skad cig ma yun thung ba'i dus su gnas pa nyid kyi phyir ro/ /nor bu tsam la gnas pa nyid kyis rgya che ba ma yin te yan lag thams cad la ma khyab pa'i phyir ro/ /</text></item>
<item><p>198b.4</p><section></section><text>rgyun mi 'chad par gyur pa yang ma yin te de bzhin du mi snang ba'i phyir ro/ /'khor ba ji srid par gnas par gyur pa yang ma yin te/ las kyi phyag rgya'i kun du sbyor ba mi rtag pa nyid kyi phyir ro/ /de ltar khyad par de dag shes rab ye shes kyi bde ba'i ngo bo skad cig tsam gnas pa'i</text></item>
<item><p>198b.5</p><section></section><text>mtshan nyid la mi srid pa/ de nyid mngon sum du gyur pa'i gnas skabs mtshon par bya ba gang yin pa'i khyad par du 'phags pa yin te/ yang gi sgras mtshon par bya ba ni bsgrub par bya ba yan lag bdun pa'o/ /rgyu gsum pa ni/ de bzhin sgra don skyes nyid phyir/ /zhes bya ba</text></item>
<item><p>198b.6</p><section></section><text>smos te/ de bzhin zhes bya ba ni ji ltar shes rab ye shes ting nge 'dzin gsum la mkhas pa'i las kyi phyag rgya dang thabs la sogs pa las skyes pa bzhin du/ de lta bu tshogs pa shes rab dang thabs dang ldan pa yin pa las skyes pa de bsgrub par bya bar 'gyur ro/ /de bzhin du sgra don</text></item>
<item><p>198b.7</p><section></section><text>las skyes pa gang yin pa de/ de bzhin sgra'i don skyes nyid de/ de'i dngos po ni de nyid yin pa rgyu de'i phyir/ yan lag bdun dang ldan pa'i bsgrub bya de bzhin nyid du bdag 'dod pa ni yang dag par 'dod kyi/ gzhan dag ni yan lag gnyis pa la sogs pa dang bral ba yin no/ /bzhi pa gcig</text></item>
<item><p>199a.1</p><section></section><text>pa'i ngo bo nyid ma yin nam/ de rnam pa bdun du ji ltar rung zhe na/ bden te slob dpon du ma'i bsam pas tha dad pa'i phyir/ bzhi pa gcig kho na la de dag so sor 'dod pa yin no/ /rnam pa bdun char yan lag bdun dang ldan pa ma yin nam zhe na/ rnam pa bdun</text></item>
<item><p>199a.2</p><section></section><text>po nyid yan lag bdun dang ldan pa ma yin la/ 'on kyang rnam pa gcig kho na yin te/ ji ltar bzhi pa snang ba las sku ni nam mkha' dang mtshungs zhes bya bas rnam pa bzhi pa yin no/ /yan lag bdun dang ldan pa zhes bya ba'i rgyus de nyid bzhi pa ma yin nam/ dbang bskur gyi sgras</text></item>
<item><p>199a.3</p><section></section><text>brjod pa nyid du ji ltar 'gyur zhe na/ smras pa/ ji ltar chu dang cod pan la sogs pas dri ma med par byed pa'i phyir/ dbang bskur nyid yin pa de bzhin du yan lag bdun dang ldan pa'i bsgrub byas kyang / rnam pa thams cad du dri ma med par byed pa'i phyir/ dbang bskur ba'i ngo bo</text></item>
<item><p>199a.4</p><section></section><text>nyid yin no/ /de skad du bcom ldan 'das kyis/ dbang bskur ba ni gsum du dbye/ /bum pa'i dbang ni dang po ste/ /gsang ba'i dbang ni gnyis pa yin/ /shes rab ye shes gsum pa ste/ /de ltar de bzhin bzhi pa yang / /rgyud 'di las ni rab tu bshad/ /ces bya ba 'dis</text></item>
<item><p>199a.5</p><section></section><text>dbang bskur ba rnam pa gsum du gsang ba 'dus pa'i rgyud las gsungs so/ /de la ji ltar bzhi pa zhes bya zhe na/ kye ma'o bshad kyang rmongs pa rnams kyis rtogs par ma gyur pa ni dka'o/ /'di ltar/ de ltar de bzhin bzhi pa yang / /zhes bya ba'i sgra 'dis mngon sum du thos pa ma</text></item>
<item><p>199a.6</p><section></section><text>yin nam/ mngon sum du thos pa bden te/ 'on kyang shes rab ye shes nyid la 'dir bzhi pa'i sgrar brjod pa yin no/ /ci bcom ldan 'das kyi bka' mi slu ba ma yin nam/ gang gis shes rab ye shes kho na bzhi pa yin zhes gsungs/ bcom ldan 'das kyi bka' slu ba ni ma yin</text></item>
<item><p>199a.7</p><section></section><text>te/ de lta na yang mkhas pa snyam sems pa bla ma'i man ngag dang bral ba nyid rdo rje'i tshig la sogs pas khong du chud par 'dod pa rnams rmongs pa skyed pa'i phyir/ gsum pa kho na la bzhi pa'i sgrar bstan pa yin no zhe na/ snying rje chen po dang ldan pa ma yin nam/ ji ltar na sems can la</text></item>
<item><p>199b.1</p><section></section><text>rmongs pa skyed pa'i phyir ram/ dpe mkhyud mdzad par rigs/ ji ste shes rab ye shes de nyid bsgoms pas mngon sum du byas par gyur pa la bzhi pa zhes bya'o zhe na/ de ltar na mngon sum du byas pa dang / ma byas pa tha dad pa'i phyir bzhi pa nyid thob par 'gyur ro/ /dbang bskur rnam</text></item>
<item><p>199b.2</p><section></section><text>pa gsum du dbye/ /zhes bya bas de'i gnas skabs kyi ngag 'brel pa ma yin nam/ ci ste bcom ldan 'das kyi dgongs pa yang bzhi pa nyid tha dad pa yin na/ gsum du dbye zhes bya ba'i bka' 'brel ba nyid med pa thob par 'gyur ro zhe na/ de ltar ni ma yin te/ dbang bskur gang</text></item>
<item><p>199b.3</p><section></section><text>dag bsgoms pas mngon sum du byas pa med pa der dbye ba rnam pa gsum du gsungs la/ gang bsgoms pas mngon sum du bya ba yod pa der bzhi pa yin pas nyes pa med do/ /de bas bshad pa'i rim pas tshad mas grub pa'i bzhi po yod pa yin no/ /ci ste chu dang cod pan la</text></item>
<item><p>199b.4</p><section></section><text>sogs pa'i dbang bskur ba dgu po 'di dag la/ ji ltar na/ dbang bskur gyi dbye ba rnam pa gsum du bstan zhe na/ bden te 'on kyang chu dang cod pan dang / rdo rje dang bdag po dang ming dang slob dpon du dbang bskur ba drug po de dag ni gcig tu byas nas/ bum pa'i dbang ni dang po ste/ /</text></item>
<item><p>199b.5</p><section></section><text>zhes bstan pa yin te/ thams cad spyan la sogs pas yongs su bzung ba'i bum pa dag gi bya ba yin pa'i phyir ro/ /gsang ba dag ni shes rab dang / /thabs dang 'brel ba'i pad+ma dang / rdo rje dag gis dbang bskur ba ni gnyis pa'o/ /shes rab ste las kyi phyag rgya las dang / </text></item>
<item><p>199b.6</p><section></section><text>las kyi phyag rgya'i ye shes ni shes rab ye shes te/ thabs kyi rdo rje'i cha la gnas pa dang / shes rab kyi pad+ma la gnas pa ni gsum pa'o/ /de ltar de bzhin bzhi pa yang / /zhes bya ba ni/ shes rab ye shes kyis mtshon par byed pa'i ngo bo de bsgoms pas khyad par du 'phags pa</text></item>
<item><p>199b.7</p><section></section><text>mtshon par bya ba'i ngo bo gsungs ba kho na la bzhi pa zhes bya'o/ /da ni bzhi pa snang ba las smos pa'i rdo rje zhes bya ba'i tshigs su bcad pas skye ba'i rim pa bstan par bya ste/ de la rdo rje ni rdo rje'o/ /sa bon zhes bya ba ni byang chub sems dpa'i brda'o/ /de 'bab pa ni 'dzag pa ste/ slob ma'i</text></item>
<item><p>200a.1</p><section></section><text>kha'i nam mkha'i sgo nas snying la rab tu zhugs pa'o/ /des dag pa ni dri ma med par byas nas/ slob ma'i sems zhing du gyur pa 'di ni gsang ba'i dbang ston par byed pa'o/ /dag pa yang de nyid yin pa de ni pad+ma rnam par dag pa'i cho gas so/ /chu skyes</text></item>
<item><p>200a.2</p><section></section><text>yang de yin te/ shes rab kyi chu las skyes pa'o/ /de las 'byung ba ni skyes pa ste/ ye shes gang yin pa de nyid myu gu'i tshul can gyi ngo bo nyid yin pas myu gu'o/ /da bsgoms pa'i rim gyis bzhi pa'i 'bras bu dang mthun pa yang dag par 'phel bar 'gyur ba de nyid du/ chu</text></item>
<item><p>200a.3</p><section></section><text>skyes yang dag myu gu 'byung skyes shing / /zhes bya'o/ /des yan lag bdun dang ldan pa bzhi pa kho na'i 'bras bu bsgrub par bya ba ni 'bras bu'o/ /yongs gsal smin par 'gyur ba yi/ /zhes bya ba ni rnam par gsal bar 'gyur ba ste/ mngon sum du 'gyur zhes bya ba'i tha</text></item>
<item><p>200a.4</p><section></section><text>tshig go/ /bdag gis rim pa 'dis bzhi pa gsal bar byas pa la/ gsal du zin dang man ngag dang / mang du thos pa dang bral bas mkhas pa ste/ lnga rig pa la yang sbas pa ste rtogs par dka' ba'o/ /gang zhig rdo rje'i rtse mo'i cha la gnas pa lhan cig skyes pa'i bde ba'i ngo bo</text></item>
<item><p>200a.5</p><section></section><text>tsam bzhi par gzhung byed par 'dod de bzhi pa snang ba las/ rdo rje'i sa bon zhes bya ba la sogs pa'i tshigs su bcad pa rnam par bshad pa nyid kyi phyir ro zhes bdag nyid kyi rnam par rtog pa smras te/ de dag bdag gi bsam pa yang dag par mi shes pa yin no/ /rdo rje'i rtse mo'i cha la</text></item>
<item><p>200a.6</p><section></section><text>gnas pa bdag gis bzhi par 'dod pa ma yin te/ yan lag bdun dang bral ba nyid kyi phyir ro/ /de lta yin na rdo rje zhes bya ba la sogs pas ji ltar rnam par ma bshad cing bla ma'i man ngag las shes par bya ba yin no zhes smras na/ bla ma'i man ngag med par 'dod pa/ mkhas pa'o</text></item>
<item><p>200a.7</p><section></section><text>snyam sems pa'i mkhas pa'i dregs pa bsal ba'i phyir ro/ /'on kyang gzhan dag gi 'dod pa yang bstan pa yin te/ de ltar de bzhin bzhi pa yang / /zhes bcom ldan 'das kyis gsungs pa nyid kyi phyir/ slob dpon bdag nyid kyi rnam par rtog pas bzhi pa dam pa ma yin du</text></item>
<item><p>200b.1</p><section></section><text>zin kyang / rnam pa sna tshogs su rnam par rtog par 'gyur te/ ji ltar las kyi phyag rgyal kun du sbyor ba'i rdo rje'i rtse mo'i cha la gnas pa'i bde ba gang yin pa de shes rab ye shes te/ gang de las 'phos pa'i byang chub kyi sems gang yin pa de bzhi pa yin no/ /de bzhin du shes rab</text></item>
<item><p>200b.2</p><section></section><text>ye shes kyi de ma thag pa byang chub kyi sems lces bzung ba gang yin pa de bzhi pa yin no/ /de bzhin du de ma thag pa kho na ste/ shes rab gzhan las longs spyod pa gang yin pa de bzhi pa yin no/ /de bzhin du shes rab ye shes kyi de ma thag pa kho nar bdud rtsi lnga dang sha chen lngas chos</text></item>
<item><p>200b.3</p><section></section><text>'byung ba'i phyag rgyar bcug pa bza' ba gang yin pa de bzhi pa yin no/ /de bzhin du de ma thag pa nyid du yang shes rab de nyid kyi gang shes pa de ni bzhi pa yin no/ /de bzhin du shes rab ye shes kyi mthar rdo rje 'chang gi ngo bor dbugs dbyung ba ni bzhi pa'o/ /de bzhin du de ma thag pa</text></item>
<item><p>200b.4</p><section></section><text>'di chags pa dang bral ba'i sems las 'das pa'i mthar lhan cig skyes pa'i gnas skabs su btang snyoms kyi shes pa bsam gyis mi khyab pa'o zhes rtogs pa ni bzhi pa'o/ /de bzhin du de ma thag pa nyid du khams gsum pa 'di dag thams cad rang rig pa'i rang bzhin no zhes rtog</text></item>
<item><p>200b.5</p><section></section><text>pa de bzhi pa yin no/ /de bzhin du shes rab ye shes kyi de ma thag pa nyid du khams gsum pa 'di dag thams cad brdzun pa'i ngo bo nyid do zhes bya bar rtogs pa gang yin pa de bzhi pa yin no/ /de bzhin du de ma thag pa nyid du sna'i bu gar rlung zhugs pa dang / 'byung ba dag gi bar gang</text></item>
<item><p>200b.6</p><section></section><text>yin pa de bzhi pa yin no/ /de bzhin du de ma thag pa nyid du dbugs 'gags pa goms par byed pa de bzhi pa yin no/ /de bzhin du de ma thag pa nyid du lce'u chung gis ro bdud rtsi btung ba de bzhi pa yin no/ /de bzhin du de ma thag pa nyid du bud med kyi las kyi phyag rgya dang / rig pa 'dzin ma</text></item>
<item><p>200b.7</p><section></section><text>la sogs pa ston pa gang yin pa de bzhi pa yin te/ de skad du/ las kyi phyag rgya khro rgyun can/ /thag rings yongs su spang bar bya/ /zhes gsungs so/ /de bzhin du de ma thag pa nyid du las kyi phyag rgya yongs su spangs nas ye shes kyi phyag rgya bsten pa gang yin pa de bzhi pa yin no/ /</text></item>
<item><p>201a.1</p><section></section><text>de bzhin du de ma thag pa nyid kyi phyag rgya yang rnam par spangs nas/ stong pa nyid kyi ngo bo phyag rgya chen po gcig pu bsgom pa gang yin pa de bzhi pa yin no/ /de bzhin du de ma thag pa nyid du 'dod pa'i yon tan lnga po rgyun mi 'chad pa bsten pa gang yin pa de bzhi pa</text></item>
<item><p>201a.2</p><section></section><text>yin no/ /de bzhin du thig la dang nA da las 'das nas snying gar bzhugs par bsams pa de ni bzhi pa yin no zhes bya ba la sogs pa rang gi rnam par rtog pa'i bzos rnam par brtags pa rnam pa sna tshogs pa de dag bzhi bar bdag mi 'dod de/ yan lag bdun dang bral ba nyid</text></item>
<item><p>201a.3</p><section></section><text>kyis snying po med pa'i phyir ro/ /slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las/ bzhi pa sgrub pa'i le'u ste gsum pa'o// //ji ltar dpe chung ngu bris pa'i rnam pa bdun po gang yin pa de dag thams cad</text></item>
<item><p>201a.4</p><section></section><text>nyid yan lag bdun dang ldan pa'am/ bzhi pa'i mtshan nyid dang ldan pa yin nam/ 'on te 'ga' zhig dang ldan zhe na/ smras pa/ de dag thams cad yan lag bdun dang ldan pa ma yin te/ 'di ltar/ de la dang po'i rnam pa ni/ /zhes bya ba yan lag gcig dang bral ba dang / rnam</text></item>
<item><p>201a.5</p><section></section><text>pa gnyis pa ni longs spyod rdzogs pa dang / kha sbyar dag dang bral ba nyid yin pa'i phyir yan lag gnyis dang bral ba dang / rnam pa gsum pa ni 'bras bu'i gnas skabs na rnam pa gnyis pa dang bral bar yan lag gnyis dang bral ba dang / rnam pa bzhi pa ni yan lag bdun pa</text></item>
<item><p>201a.6</p><section></section><text>rdzogs pa dang bral ba yin no/ /rnam pa lnga pa ni 'bras bu'i gnas skabs longs spyod rdzogs pa dang kha sbyar dang bde ba chen po ste/ yan lag gsum dang bral ba dang / rnam pa drug pa ni rgyun mi 'chad pa zhes bya ba'i yan lag gcig dang bral ba dang / rnam pa bdun pa ni 'bras bu'i gnas</text></item>
<item><p>201a.7</p><section></section><text>skabs na yan lag thams cad dang bral ba yin no/ /da ni bzhi pa'i mtshan nyid dang bral ba dang ma bral ba bstan par bya ba yin pas/ de la rnam pa dang po/ de ltar sgras brjod ldan nyid phyir/ /zhes bya ba'i mtshan nyid dang bral ba yin te/ shes rab ye shes dang 'dra ba'i ngo bo nyid</text></item>
<item><p>201b.1</p><section></section><text>'bras bu'i gnas skabs na med pa'i phyir ro/ /mtshan nyid lhag ma gnyis ni yod pa nyid do/ /rnam pa gnyis pa na/ de bzhin sgra don skyes nyid phyir/ /zhes bya ba'i mtshan nyid dang bral ba yin te/ lha nyid la ltos pa med pa'i bde ba 'ba' zhig tsam bsgom pa'i phyir ro/ /mtshan nyid</text></item>
<item><p>201b.2</p><section></section><text>lhag ma gnyis ni yod do/ /rnam pa gsum pa ni 'bras bu'i gnas skabs na/ de bzhin sgra don skyes pa'i phyir/ /zhes bya ba'i mtshan nyid dang bral ba yin la lhag ma ni yod do/ /rnam pa bzhi pa ni mtshan nyid gsum po dang ldan pa yin no/ /rnam pa lnga pa ni 'bras bu'i gnas</text></item>
<item><p>201b.3</p><section></section><text>skabs na/ de ltar sgras brjod ldan nyid phyir/ /zhes bya ba dang / de bzhin sgra don skyes nyid phyir/ /zhes bya ba'i mtshan nyid dag dang bral ba'o/ /rnam pa drug pa ni yang gi sgra'i phyogs gcig dang bral ba yin te/ yang gi sgra'i don ni zag pa med pa nyid dang / gya nom pa nyid dang / che ba nyid</text></item>
<item><p>201b.4</p><section></section><text>dang / 'khor ba ji srid par bzhugs pa nyid ces bya ba'i khyad par rnams yin la/ de'i phyogs gcig rgyun mi 'chad pa nyid rnam pa drug pa la med de bar du rgyun chad pa'i phyir ro/ /rnam pa bdun pa'i bzhi pa'i mtshan nyid gsum ka dang bral ba yin pa'i phyir ro/ /'dir yang yan lag dang</text></item>
<item><p>201b.5</p><section></section><text>bral ba dang / mtshan nyid dang bral ba'i rnam pa yang de dag gi 'dod pas bsgoms par 'gyur te/ rig pa med par rang dbang dang 'dod pas 'jug pa dag ni sangs rgyas kyis bzlog par yang mi spyod do/ /slob dpon ngag gi dbang phyug grags pa'i bzhed gzhung yan lag bdun</text></item>
<item><p>201b.6</p><section></section><text>dang ldan pa'i bsgrub par bya ba bzhi pa las/ rnam pa bdun po dang mtshan nyid dang bral ma bral spyod pa'i le'u ste bzhi pa'o// //de ltar yan lag bdun dang ldan pa'i bsgrub bya 'jam pa'i rdo rje la sogs pa'i ngo bo 'ba' zhig tsam zhig bsgom par bya'am 'khor lo can bsgom par</text></item>
<item><p>201b.7</p><section></section><text>bya ba la/ shes rab kyis gtan la phab pa la dad pa chen po byas nas bsgom par 'dod pas rab tu 'bad par bya ste/ de skad du/ dad pa nyid kyis chos rnams bsten/ /shes rab ldan phyir de nyid rig /'di gnyis gtso bo shes rab ste/ /'di yi sngon 'gro dad pa yin/ /sngon du</text></item>
<item><p>202a.1</p><section></section><text>'gro ba'i rigs pa 'dis/ /dad pa theg pa mchog yin te/ /de phyir blo can 'gro ba yis/ /dad pa rjes su bsten par bya/ /dad pa med pa'i mi dag la/ /dkar po'i chos rnams mi skye ste/ /me yis tshig pa'i sa bon las/ /ljang bu sngon po mi skye ltar/ /</text></item>
<item><p>202a.2</p><section></section><text>zhes gsungs so/ /de la yid dang 'thad pa'i gnas 'ga' zhig tu 'dug ste/ ye shes zhabs kyi kun du bzang po'i sgrub thabs las smos pa'i kha gdong la sogs pa yongs su dag pa sngon du song ba dang / sdig pa bshags pa la sogs pa dang / bskyed pa'i rim pa'i yan lag bzhi</text></item>
<item><p>202a.3</p><section></section><text>bsnyen pa la sogs pa sngon du song ba'i ji srid thig le'i rnal 'byor dang / phra mo'i rnal 'byor mthar thug pa ma tshang ba med pa'i nan tan gyi cho gas ji srid du mngon sum du gyur pa de srid du dus gsum mam/ dus bzhi'am/ dus drug tu bsgom par bya'o/ /cung zhig na mtshan ma rnyed par</text></item>
<item><p>202a.4</p><section></section><text>gyur na rnam pa thams cad kyi mchog dang ldan pa bskyed pa'i rim pa la ltos pa med par skad cig nyid la bsgom par bya ste/ de skad du/ rnam pa kun gyi mchog ldan pa'i/ /spro dang bsdu ba mdzad pa'o/ /zhes pa'i skad cig gis bsgrubs pa'i/ /rnal 'byor rdzogs pa dag tu</text></item>
<item><p>202a.5</p><section></section><text>bshad/ /de bzhin du/ de ltar rtogs nas snying rjer ldan pa dang / /ye shes bsam yas skad cig gis bsgrubs pa/ /dpal ldan kun du bzang po'i rang bzhin gyis/ /ngo bo su zhig nges par sgom mi byed/ /ces gsungs so/ /de nyid yun ring por gus pa dang bcas pa</text></item>
<item><p>202a.6</p><section></section><text>rgyun ma chad par bsgoms par gyur na/ tshe de nyid la zla ba drug la sogs pas mngon sum du gyur pa the tshom mi bya'o/ /de skad du yang / tshogs gnyis dag ni rdzogs pa las/ /byang chub rgyu mtshan yod ma yin/ /tshe 'di nyid la sangs rgyas nyid/ /'gyur ba gang gis zlog par</text></item>
<item><p>202a.7</p><section></section><text>byed/ /de bzhin du/ kye ma'o rmongs nyid kye ma'o snyom las can/ /mdzes pa'i don yod kye ma skye bo 'di/ /rang sems tsam dang 'brel pa'i sangs rgyas nyid/ /mdun na gnas kyang gang zhig bsten mi byed/ /ces gsungs so/ /khyim nor bu sogs sdug bsngal skad cig</text></item>
<item><p>202b.1</p><section></section><text>ma/ /yang 'di mi dge ba zhes shes byas nas/ /bsod snyoms gcig pu tsam gyis 'tsho bya ba/ /nags ri rgal dka' bsten la bsam gtan gyis/ /mi lus shin tu rnyed dka' rnyed gyur nas/ /don du brnag pa gang yin brtul te sgrub/ /shugs drag rlung gis bskyod pa'i mar me</text></item>
<item><p>202b.2</p><section></section><text>ltar/ /tshe ni skad cig gnas pa'i gdeng yod min/ /bdag gis sang ni 'di bya gnang ni 'di dang 'di dag bya/ /bsam pa don med rnyed 'gyur srid pa mi brtan mi rtag ste/ 'gro ba bya ba mthar ma phyung bas yul gyi chur lhung ste/ /chu srin khar mtshungs 'chi ba'i sgor ni rab tu zhugs par</text></item>
<item><p>202b.3</p><section></section><text>gyur/ /gang zhig bsams te byar brtsams na/ /de las gzhan du mi bsam ste/ /der gtad pa yi sems pa yis/ /de nyid re zhig bsgrub par bya/ /rta bdun gyis drangs 'khor lo gcig pa'i shing rtar zhugs nas ni/ /lam yang dmigs par ma gyur kha los sgyur ba dag kyang rkang</text></item>
<item><p>202b.4</p><section></section><text>pa med/ /nyi ma'i bdag nyid nyin re mthar med nam mkha'i mthar yang 'gro zhing bskor/ /skyes bu yid brtan gyur pas mthar thug phan byed bya ba cis mi sgrub/ /'jig rten ma lus pa dag bsreg bya zhes/ /gal te 'bad kyang grub par mi 'gyur bzhin/ /shin tu brtun pas mnyam</text></item>
<item><p>202b.5</p><section></section><text>med las byed pa/ /snyan min smad pa'i las yin yid brten dag gis min/ /sa gzhi nyi mas gdungs pa'i steng gi smig rgyu la ni ri dwags gang / /skom pas gdungs par gyur pa chu tshol byed pas lus dub kyang mi ldog /de nyid shes par ma gyur pas na chu gzhan dag kyang tshol mi byed/ /</text></item>
<item><p>202b.6</p><section></section><text>gnas min pa la chags par gyur pa'ang 'bras bu bgegs kyang byed/ /ces bya ba ni bsgom pa'i don la rab tu spro ba bskyed pa'o/ /de ltar bde gshegs bstan pa rgya mtsho blo yi srub shing gis bsrubs nas/ /lha yi tshogs kyis bdud rtsi bzhin du bdag gis bsod nams gang thob pa/ /</text></item>
<item><p>202b.7</p><section></section><text>des ni srid gsum skye bo mtha' dag ma lus pa yis yan lag bdun/ /rtogs par gyur nas don dam nyid ni myur du thob 'gyur shog /dpal ldan gsang ba 'dus pa las/ /dri med dang mchog mthar phyin pas/ /ngag gi dbang phyug de yis 'di/ /byas pas blo ngan 'jig gyur cig/ </text></item>
<item><p>203a.1</p><section></section><text>slob dpon ngag gi dbang phyug grags pa'i bzhed gzhung yan lag bdun dang ldan pa'i bsgrub par bya ba bzhi pa las/ bsgom pa la spro ba bskyed pa'i le'u zhes bya ba ste lnga pa'o// //yan lag bdun dang ldan pa'i bsgrub par bya ba'i tshigs su bcad pa gnyis</text></item>
<item><p>203a.2</p><section></section><text>kyi bshad pa rdzogs so// //gzhung 'di mkhas pa rnams kyis ni/ /legs par rnam par brtsi byas nas/ /brgya phrag rnam pa bzhi dag dang / /nyi shu rtsa lngar yang dag ldan/ /slob dpon ngag gi dbang phyug grags pas mdzad pa'i yan lag bdun dang ldan pa'i bzhi pa rdzogs</text></item>
<item><p>203a.3</p><section></section><text>so// //lo tsA ba 'gos lhas btsas kyis rgya gar shar phyogs kyi dpe las zhu gtugs g.yar khral 'tshal ba lags so//[ ]@##/ /rgya gar skad du/ tat+t+wA rat+na A lo ka/ bod skad du/ de kho na nyid rin po che snang ba/ bcom ldan 'das 'jam pa'i rdo rje</text></item>
<item><p>203a.4</p><section></section><text>la phyag 'tshal lo/ /dpe med bde ba'i ngo bo dpal gyi gnas gyur gnas 'dren pa/ /dpe med lha mo bcu yi ngo bo rig dang rig par bcas/ /srid pa gsum phan bde ba thob mdzad 'gyur min 'gyur ba med/ /ji srid re ba snang bar phyag na pad+ma rgyal gyur cig /dpal ldan</text></item>
<item><p>203a.5</p><section></section><text>sngags kyi gzhung lugs mdzes pa'i dbang bzhi'i ngo bo dag /rab tu gsal ba'i sgras stong gyur pas gang gis mi shes shing / /du ma'i man ngag bdun gyi dbye ba'i tshogs kyis yongs 'khrugs pa/ /de dag rnams kyis gsal bar rtogs par bya phyir 'bad pas bya/ /de nyid</text></item>
<item><p>203a.6</p><section></section><text>bsgrub bya'i ngo bor rig pa la/ /mu stegs ma lus blo rnams rnam par 'khrul/ /de las rig byed mthar ni smra ba yi/ /skye bo rnams ni de nyid mchog ces smra/ /dga' ba'i ngo bo rang rig mi g.yo zhing / bsgrub byar 'dod pa rig byed mtha' can pa'o/ /nyan thos rang rgyal bcas pa</text></item>
<item><p>203a.7</p><section></section><text>gzugs la sogs/ /phung po dag dang bral ba bsgrub byar 'dod/ /rnam pas stong pa nam mkha' zla ba'i ngo bo nyid/ /so sor rang rig snying rje'i rang bzhin can/ /mdzes pa'i mtshan rnams kyis brgyan don mdzad pa/ /sbyin la sogs pa'i rgyu mthun bde bral ba/ /sbyin sogs pha rol</text></item>
<item><p>203b.1</p><section></section><text>phyin drug tshul gnas pa/ /dka' bcas sku ni mdzes pa'i mtshan gyis brgyan/ /sa bcur bzhugs pas yang dag longs spyod pa/ /'gro don mdzad pa bsgrub byar rab tu smra/ /sbyin sogs yon tan ma lus yongs rdzogs pa/ /rdzogs sangs mdzad pa ma lus mdzad nas ni/ /gang</text></item>
<item><p>203b.2</p><section></section><text>zhig yang dag mtha' ni mngon mdzad pa/ /'gog pa'i ngo bo bsgrub bya yang dag yod/ /nyid mtshungs lha mos 'khyud cing 'gro ba yi/ /don mdzad bde sdug nyid bral ngo bo nyid/ /sku ni dpe byad bzang po brgyad cus brgyan/ /rtog pa dang bral bsgrub byar rab tu 'chad/ /dang po nyid nas lha yi</text></item>
<item><p>203b.3</p><section></section><text>rnam pa dag /khyad par gyis stong bde ba yang dag bsgom/ /gsal 'gyur bde chen 'gro ba'i don mdzad pa/ /yid bzhin nor bur grags pa kha cig smra/ /rang bdag bde ba'i ngo bo mngon byas nas/ /phyes btang bde ba tsam zhig 'bras 'gyur ba'o/ /dag pa mngon sum byed par nus</text></item>
<item><p>203b.4</p><section></section><text>med nas/ /de phyir bdag po'i rnam pa bsgom pa yin/ /sku ni nam mkha' dang mtshungs yan lag mtshan gyis brgyan/ /dpe med bde bas gang ba nyid dang mtshungs par 'dus pa dang / thub pa'i dbang po 'phro bas sems can rnams kyi don mdzad pa/ /chad pas stong pa bsgrub bya nyid du</text></item>
<item><p>203b.5</p><section></section><text>gzhan dag rab tu smra/ /rang bdag bde ba'i ngo bo mngon byas nas/ /btang snyoms ngo bo ye shes tsam 'bras bu/ /'khor ba srid zhugs sems can don mdzad pa/ /yid bzhin nor grags gcig tu zhi gyur pa'o/ /dkyil 'khor bde gang mngon sum byas nas ni/ /phyis ni de rang 'dod</text></item>
<item><p>203b.6</p><section></section><text>pas nges ldog pa/ /sems can don yang yod de 'dir med min/ /gang phyir nges par ldog las rab tu byung / /de rnams las 'dod ngo bo gsal byas la/ /phyir ni 'gog pas 'bras bu kha cig smra/ /gang phyir 'gog pa'i ngo bo tha dad min/ /de phyir tha dad phyogs kyi'am tha dad med/ /</text></item>
<item><p>203b.7</p><section></section><text>shes rab ye shes phyis ni byang chub sems/ /ro myang dbang bzhir 'chad pa de mchog min/ /gang phyir bsgom sogs kun stsol don med pa/ /thob 'gyur de 'bras rab tu mi rung phyir/ /shes rab ye shes phyir ni dga' ba'i ro/ /myong rnyed dbang bskur bzhir smra de dman te/ /gang phyir</text></item>
<item><p>204a.1</p><section></section><text>bsgom sogs kun la rab tu stsol/ /sangs rgyas kyis gsungs 'bras med rab thal 'gyur/ /rdo rje'i sa bon dri med dga' 'bab pa/ /dag pa'i chu skyes yang dag myu gu 'byung rgyas shing / /bzhi pa'i 'bru ni yongs gsal smin 'gyur ba'i/ /bzhi pa dag</text></item>
<item><p>204a.2</p><section></section><text>ni mkhas pa rnams la sbas/ /gsal byed bdud rtsi lnga dang thig le zla ba dang / /smin dbus thig le las byung dkyil 'khor dang / /rlung gi rang bzhin lce'u chung sogs de nyid/ /ngo bo min pa bdag nyid kyis rtag tu/ /rmi lam mig 'phrul gzugs brnyan sgyu ma dang / /smig rgyu dri za'i</text></item>
<item><p>204a.3</p><section></section><text>grong khyer chu zla dang / /gzhan gyi sgra yis mngon par brjod pa yis/ /'dir bshad bsgrub bya gzhan la yod ma yin/ /zab mo stong nyid so sor snang ba tsam/ /zhi ba shin tu phra ba sgras brjod min/ /gos med dngos bral dri med la sogs dang / /gzhan sgrub yod pa 'khrul par mi</text></item>
<item><p>204a.4</p><section></section><text>bya'o/ /rnam pa bdun po bkod pa'i ngo bo dag las nam mkha' ma lus pa'i/ /slob dbyings khyab par byed pa'i bsod nams gang zhig bdag gis thob gyur pa/ /des ni 'jig rten 'di dag dpe med pa yi rig mas 'khyud par 'gyur ba yi/ /mdzes pa'i sku las rgyal</text></item>
<item><p>204a.5</p><section></section><text>ba'i sprul pa dag gis 'gro ba'i don byed shog /de kho na nyid rin po che snang ba slob dpon ngag gi dbang phyug grags pas mdzad pa rdzogs so//[ ]@##/ /rgya gar skad du/ tat+t+wA rat+na A lo ka byA khyA na/ bod skad du/ de kho na nyid rin po che snang ba'i rnam par bshad</text></item>
<item><p>204a.6</p><section></section><text>pa/ bcom ldan 'das gsung gi dbang phyug la phyag 'tshal lo/ /'od dpag med pa rin chen gyis/ /'od kyis spyi gtsug mdzes pa yi/ /'jig rten dbang la phyag 'tshal lo/ /bzhi pa'i snang bar rab bshad bya/ /dpe med ces bya ba la sogs pa la gang gi phyag na pad+ma bsnams</text></item>
<item><p>204a.7</p><section></section><text>pa de ni phyag na pad+ma ste/ bcom ldan 'das spyan ras gzigs dbang phyug yin la/ de rgyal bar gyur cig ces bya bar sbyar ro/ /khyad par ji lta bu zhig dang ldan zhe na/ dpe med ces bya ba la sogs pa smos te/ dpe med pa ni shin tu gya nom pa nyid dang / rgya che ba nyid dang / 'khor ba'i mtha'i</text></item>
<item><p>204b.1</p><section></section><text>bar du gnas pa'i mtshan nyid kyi chos dang ldan pa ste/ gzhan dag la de med pa'i phyir ro/ /gang gis rang bzhin bde ba nyid kyi ngo bo dpe dang bral bar gyur pa de la de skad ces bya'o/ /gzhan yang khyad par ji lta bu zhig dang ldan zhe na/ dpal de bsod nams dang ye shes kyi tshogs kyi</text></item>
<item><p>204b.2</p><section></section><text>mtshan nyid yin la/ de'i gnas ni gzhir gyur pa gang yin pa de la de skad ces bya'o/ /chos kyi sku'i ngo bo nyid kyis kun du 'gro ba nyid yin pa'i phyir/ so sor nges pa'i gnas med pas na gnas med pa'o/ /yang khyad par ci 'dra zhe na/ dpe med rnams te/ gzugs mchog tu</text></item>
<item><p>204b.3</p><section></section><text>gyur pa dang / na tshod dang / sgeg pa la sogs pa'i nyams dang snying rje chen po la sogs pa dang ldan pa nyid kyis na dpe med pa ste/ dpe las 'das pa'i gzugs rdo rje la sogs pa nas/ sgrol ma'i mthar thug pa'i lha mo bcu'i ngo bo rig ma'i 'khor gyis bskor ba gang la yod pa de</text></item>
<item><p>204b.4</p><section></section><text>la de skad ces bya'o/ /de nyid ni rang gi 'od kyis rig pa ste/ shes rab dang lhan cig 'jug pa'i phyir rig pa dang bcas pa'o/ /srid pa gsum ni 'jig rten gsum na gnas pa'i skye bo'o/ /gang la phan pa ni ma 'ongs pa'i phan pa ste/ sangs rgyas nyid la sogs pa'o/ /de la bde</text></item>
<item><p>204b.5</p><section></section><text>ba ni 'phral gyi phan pa ste/ 'khor los sgyur ba nyid la sogs pa'o/ /de thob pa ni rnyed pa ste mngon du byas pa'o/ /de dag sgrub par mdzad po gang yin pa de la de skad ces bya'o/ /yongs su mya ngan las mi 'da' ba'i chos nyid kyis mi gnas pa'i mya ngan las 'das pa'i ngo bo rnyed pas rnam pa</text></item>
<item><p>204b.6</p><section></section><text>gzhan du mi 'gyur ba'i phyir 'gyur ba med pa yin te de lta bu'i khyad par can gyi bcom ldan 'das rgyal bar gyur cig ces bya ba'o/ /dus ji srid du zhe na/ ji srid re ba snang bar zhes bya ba smos te/ re ba'i ngo bo'i sgras ni phyogs bcu nam mkha'i rang bzhin pa'am/ yang na re ba ste/ sems can</text></item>
<item><p>204b.7</p><section></section><text>thams cad srid pa'i longs spyod la sreg pa'o/ /re ba de snang ba ni gsal ba dang / rab tu 'jug pa dang / rab tu skye ba'i bar du ste/ de srid du bcom ldan 'das rgyal bar gyur pa ni khyab 'jug dang / lha chen po dang / tshangs pa la sogs pa thams cad las khyad par du 'phags par gyur</text></item>
<item><p>205a.1</p><section></section><text>cig ces bya ba'i don to/ /de la dpe med bde ba'i ngo bo zhes bya ba 'dis ni rang gi don phun sum tshogs pa bstan to/ /dpal gyi gnas 'gyur zhes bya ba ni de'i thabs yin te bsod nams dang ye shes kyi tshogs dag ni dpal gyi sgras mngon par brjod pa'i phyir</text></item>
<item><p>205a.2</p><section></section><text>ro/ /srid pa gsum na phan dang bde ba thob par mdzad/ /ces bya ba 'dis ni gzhan gyi don phun sum tshogs pa bstan to/ /dpe med lha mo bcu yi ngo bo rig dang rig mar bcas/ /zhes bya ba 'dis ni de'i thabs yin te/ lha mo bcu dang dam pa'i sku mtshan sum cu rtsa gnyis dang / dpe</text></item>
<item><p>205a.3</p><section></section><text>byad bzang po brgyad cu'i rnam pas stong na/ gzhan gyi don phun sum tshogs pa rnam pa thams cad du mdzad pa'i mthu mi mnga' ba'i phyir ro/ /dpal ldan sngags kyi gzhung lugs shes/ /zhes bya ba la sogs pa la/ sngags kyi gzhung lugs zhes bya ba'i sgras ni/ rnal 'byor gyi</text></item>
<item><p>205a.4</p><section></section><text>rgyud spyir rjod par byed pa yin du zin kyang shugs kyis dpal gsang ba 'dus pa yongs su gzung bar bya ste/ gzhan dag la bzhi pa'i don mi srid pa'i phyir ro/ /lhag ma ni go sla'o/ /du ma'i man ngag ces bya ba la sogs pa la/ 'das pa dang ma 'ongs pa dang / da ltar gyi slob dpon du</text></item>
<item><p>205a.5</p><section></section><text>ma'i man ngag gi tshogs yang dag par bsdus pa'i mdun gyi dbye bas yongs su dkrugs pa ni/ rnam par dkrugs pas rnam pa thams cad la rnam par khyab pa ste/ des bsgrub par bya ba dkrugs pa'o/ /gsal bar rtogs par bya ba'i phyir/ /zhes bya ba ni bde bar gnas par</text></item>
<item><p>205a.6</p><section></section><text>khong du chud par bya ba'i phyir zhes bya ba'i tha tshig go/ /de nyid bsgrub bya'i zhes bya ba la sogs pa la/ mu stegs can gang la kun nas 'khrul pa ste/ rnam par 'khrul pa'i blo shes rab kyi bye brag yod pa de la de skad ces bya'o/ /mu stegs can de dag thams cad bdag dang bdag</text></item>
<item><p>205a.7</p><section></section><text>gir 'dzin pa'i ling tog gis blo'i mig khebs par gyur pas/ de kho na nyid 'di zhes sam/ bsgrub par bya ba ni 'di zhes de kho na nyid dang / bsgrub par bya ba de'i rang gi ngo bo gang yin pa rig cing khong du chud par bya ba de dag la 'khrul pa'o/ /lhag ma ni go sla'o/ /de kho na nyid</text></item>
<item><p>205b.1</p><section></section><text>dang bsgrub par bya ba dag ni blang bar bya ba nyid du ngo bo gcig pa ma yin nam/ ci'i phyir de kho na nyid dang / bsgrub par bya ba zhes dbye ba bstan zhe na/ de ni bden pa ma yin te/ de kho na nyid ni blang bar bya ba nyid yin yang bde ba dang sdug bsngal dang / btang snyoms la sogs pa so sor</text></item>
<item><p>205b.2</p><section></section><text>snang ba'i tshogs ma lus pa la shes bya tsam du khyab par byed pa yin la/ bsgrub par bya ba yang mngon par 'dod par bya ba ma yin pa las bzlog par 'dod pa'i mtshan nyid kyis blang bar bya ba nyid yin kyang / srog chags thams cad kyis gdon mi za bar bsgrub par bya ba ma yin pa</text></item>
<item><p>205b.3</p><section></section><text>las bzlog pa/ bsgrub par bya ba'i 'bras bu nyid du mngon par 'dod pa'i phyir nyes pa med do/ /de la re zhig rig byed kyi mthar smra ba'i mngon par 'dod pa'i bsgrub par bya ba ni dga' ba'i ngo bo zhes bya ba la sogs pa smos te dga' ba'i ngo bo ni rtag tu bde ba'i rang bzhin nyid yin pa'i phyir ro/ /</text></item>
<item><p>205b.4</p><section></section><text>rang rig pa ni gsal ba'i ngo bo nyid yin gyis bdag nyid rab tu snang ba nyid kyi phyir ro/ /mi g.yo ba zhes bya ba ni mi rtag pa nyid kyis bskyod par mi nus pa'i phyir ro/ /zhi ba ni nyon mongs pa dang / nye ba'i nyon mongs pas stong pa nyid du yongs su brtags pa'i phyir ro/ /rnam pa de lta bu bsgrub</text></item>
<item><p>205b.5</p><section></section><text>par bya ba la bdun pa la ni 'dod par gyur pa'o/ /gang nyan thos dang bcas pa 'jug pa'i rang rgyal ba ni bse ru lta bu ste/ gcig pu rgyu ba dang / tshogs kyis spyod pa'i rang sangs rgyas dag bsgrub byar 'dod do/ /ci 'dra ba zhig ce na/ gzugs la sogs pa'i phung po dang bral ba'o/ /gzugs dang / tshor ba dang / 'du</text></item>
<item><p>205b.6</p><section></section><text>shes dang / 'du byed dang / rnam par shes pa'i mtshan nyid dag gi phung po rnams ni spungs pa ste bral ba dang rnam par chad pa dang 'gags par gyur pa zhes bya ba'i bar du'o/ /'di skad bstan par 'gyur te/ nyan thos dang rang sangs rgyas thams cad ni phung po lhag ma dang bcas pa dang / phung po lhag ma</text></item>
<item><p>205b.7</p><section></section><text>med pa'i dbye bas mya ngan las 'das pa tha dad kyang phung po lhag ma med pa'i mya ngan las 'das pa kho na mngon sum du bya ba'i phyir bsgrub par bya bar zhugs pa yin no/ /da ni pha rol tu phyin pa'i tshul du smra ba dag la mngon par 'dod pa'i bsgrub par bya ba rnam pa bzhi bstan pa'i phyir/ rnam pa stong pa zhes bya ba</text></item>
<item><p>206a.1</p><section></section><text>la sogs pa smos te/ rnam pa ni sngon po dang / ser po dang / bde ba dang sdug bsngal la sogs pa sna tshogs pa'i rnam pa'o/ /des stong pa ste rnam pa med pa'o/ /rnam pa med pa de nyid kyi phyir nam mkha' lta bu'o/ /gang gi rang bzhin zla ba dang 'dra bar 'od gsal</text></item>
<item><p>206a.2</p><section></section><text>ba'i ngo bo yin pa de la de skad ces bya'o/ /so sor rang rig pa gcig pu'i ngo bo rig pa'o/ /'dir sdug bsngal dang sdug bsngal gyi rgyu dag las 'gro ba ma lus pa gdon par 'dod pa'i snying rje'i rang bzhin gang yin pa de la de skad ces bya'o/ /'di skad du bshad par 'gyur te/ pha rol tu phyin pa nye</text></item>
<item><p>206a.3</p><section></section><text>bar ston pa'i sgras brjod par bya/ sngon po dang / ser po la sogs pa'i rnam pa sna tshogs pas stong zhing snang ba med la/ dri ma med pa nam mkha' lta bur dag pa 'gro ba ma lus pa'i don byed pa'i snying rje chen po dang ldan pa so sor rang gis rig pa'i bsgrub par bya ba yin te/ pha rol tu phyin pa'i</text></item>
<item><p>206a.4</p><section></section><text>tshul gyis bsgrub par bya ba dang po'o/ /mdzes pa yang de nyid yin la/ mtshan yang de nyid yin pas na mdzes pa'i mtshan sum cu rtsa gnyis zhes bya ste/ des brgyan pa'o/ /don ni skye bo rnams kyis dgongs pa ste/ de mdzad pa'i ngang tshul can gyi rang bzhin gang la yod pa de ni don mdzad pa'o/ /</text></item>
<item><p>206a.5</p><section></section><text>sbyin pa la sogs pa pha rol tu phyin pa bcu'i rgyu mthun pa de ni/ rang gi mtha'i stobs kyis 'dra ba'i 'bras bu'o/ /sdug bsngal sngar spangs pa nyid kyi phyir ro/ /bde ba yang sngon du byas pa'i gnas skabs na med pa'i phyir btang snyoms kyi ngo bo nyid kyi bde ba nyid med pa ni bde bral ba'o/ /'di skad du</text></item>
<item><p>206a.6</p><section></section><text>bstan par 'gyur te/ mtshan sum cu rtsa gnyis 'dzin cing dpe byad bzang po brgyad cus rnam par spras pa'i skus/ 'gro ba ma lus pa'i don mdzad pa/ sbyin pa la sogs pa pha rol tu phyin pa goms par mdzad pa'i stobs kyis bdag nyid yang dag par rdzogs pa'i sangs rgyas kyi ngo bo nyid bde ba dang / sdug</text></item>
<item><p>206a.7</p><section></section><text>bsngal spangs pa'i btang snyoms kyi ngo bo nyid ni bsgrub par bya ba gnyis pa yin no/ /dga' bcas zhes bya ba la sogs pa la/ dga' ba dang lhan cig 'jug pa'i phyir de dag dga' ba dang bcas pa yin la/ mdzes pa'i mtshan rnams kyis brgyan pa'i sku yang yin pas so/ /yang dag longs spyod pa</text></item>
<item><p>206b.1</p><section></section><text>ni/ chos bstan pa'i sgo nas nye bar longs spyod par gyur pa'o/ /su zhig gis she na/ sa bcu'i dbang phyug rnams kyis te/ sa lhag ma rnams na gnas pa'i spyod yul ma yin pa nyid kyi phyir/ sa bcu brnyes pa spyan ras gzigs dang 'jam dpal la sogs pa rnams kyis longs spyod par bya ba</text></item>
<item><p>206b.2</p><section></section><text>ma yin no zhes bya ba'i bar du'o/ /lhag ma ni go sla'o/ /'di skad du bshad par 'gyur te/ gnas gtsang ma'i steng na yang dag par rdzogs pa'i sangs rgyas kyi pho brang stug po bkod pa zhes bya ba ni ji ltar bcom ldan 'das dga' ba'i ngo bo longs spyod rdzogs pa'i sku'i bdag nyid can/ sprul pa'i</text></item>
<item><p>206b.3</p><section></section><text>sku'i sgo nas 'gro ba ma lus pa'i don yang dag par sgrub par mdzad pa nyan thos dang rang sangs rgyas dang / sa dgu'i dbang phyug rnams kyis kyang mi mthong ba'i sku can/ sa bcu'i dbang phyug mchog tu gyur pa'i byang chub sems dpa' kho nas chos gsan pa'i sgo nas nye bar longs spyad par bya ba</text></item>
<item><p>206b.4</p><section></section><text>'khor ba ji srid nas bzhugs te/ de lta bu'i bsgrub par bya ba gsum pa yin no/ /sbyin sogs zhes bya ba la sogs pa la yon tan 'du byed goms par byed pa'i phyir/ spyan pa la sogs pa'i pha rol tu phyin pa nyid yon tan yin la de dag yang dag par rdzogs pa ste/ yongs su rdzogs par byas</text></item>
<item><p>206b.5</p><section></section><text>nas/ gang rdzogs pa'i sangs rgyas rnams kyis nges par mdzad par bya ba ma lus pa de yang mdzad nas/ yang dag pa'i mtha' ste gang sems dang sems las byung ba 'gog pa'i bdag nyid stong pa'i mtshan nyid mngon sum du mdzad pa'o/ /de yang bsgrub byar yod pa yin no zhes pha rol tu phyin pa'i</text></item>
<item><p>206b.6</p><section></section><text>tshul la gnas pa dag de skad smra ba bsgrub par bya ba bzhi pa yin no/ /da ni sngags kyi tshul du bshad pa'i bsgrub par bya ba rnam pa bdun bstan pa'i phyir/ nyid mtshungs lha mos zhes bya ba la sogs pa smos te/ nyid dang mtshungs pa'i lha mos 'khyud pa'i ngang tshul can gyi rang bzhin gang la mnga'</text></item>
<item><p>206b.7</p><section></section><text>ba de ni/ nyid mtshungs lha mos 'khyud pa can no/ /rtog pa dang bral ba ni rtog pa med cing spangs pa ste/ rnam par mi rtog pa zhes bya ba'i bar du'o/ /gzhan ni go sla'o/ /'di'i don ni 'di yin te/ yang dag par 'khyud pa ste/ nyid dang mtshungs pa'i lha mos 'khyud pa can/ 'gro ba ma lus pa'i</text></item>
<item><p>207a.1</p><section></section><text>don mdzad pa'i sku mtshan sum cu rtsa gnyis la sogs pas rnam par brgyan pa btang snyoms kyi ngo bo nyid du 'khor ba ji srid du bzhugs pa mngon du bya ba yin no zhes bya ba bsgrub par bya ba dang po'o/ /dang po nyid nas zhes bya ba la sogs pa la lha'i rnam pa'i khyad par te/ bdag nyid kyis</text></item>
<item><p>207a.2</p><section></section><text>'dod pa'i lha'i rnam pas stong pa dang / rnam pa med pa zhes bya ba'i bar du'o/ /dang po nyid nas zhes bya ba ni/ thog ma nyid nas bshad ma thag pa'i lha'i rnam pa nyid la ltos pa med par bde ba yang dag par bsgom par bya ba rnam par bsgoms pas mngon sum du bya ba gsal ba ma yin pa gsal bar</text></item>
<item><p>207a.3</p><section></section><text>byas par gyur ba'i bde ba chen po zhes bya bar 'gyur ro/ /de yang 'gro don mdzad pa ni yid bzhin gyi nor bu dang mtshungs pa'i tshul du'o/ /'di skad bshad par 'gyur te/ bshad ma thag pa nyid kyi sngags dang phyag rgya dang lha'i rnam pa nyid spangs te/ bde ba 'ba' zhig tsam bsgoms pas gsal bar</text></item>
<item><p>207a.4</p><section></section><text>byas la bde ba chen po zhes bya/ yid bzhin gyi nor bu bzhin du 'gro ba ma lus pa'i don mdzad pa sgyu ma lta bu'i 'khor ba ji srid par bzhugs pa ni bsgrub par bya ba gnyis pa'o/ /rang bdag ces bya ba la sogs pa smos pa la rang gi bdag po ni rang gi 'dod pa'i lha nyid do/ /bde ba'i ngo bo nyid ni bde ba gcig</text></item>
<item><p>207a.5</p><section></section><text>pu'i rang bzhin no/ /mngon byas pa ni kun nas mngon sum du byas pa yin no/ /phyis lha'i rnam pa nyid yongs su btang nas sgrub pa'i 'bras bu bde ba tsam la gnas par gyur pa'o/ /gal te mngon sum du byas nas kyang lha'i rnam pa'i ngo bo nyid gtang bar bya ba yin pa de lta na ni/ dang po nyid ci'i phyir</text></item>
<item><p>207a.6</p><section></section><text>rnam par sgom par byed de/ bsgrub par bya ba gnyis pa bzhin du bde ba tsam nyid ci ste bsgom par bya ba ma yin nam ngal ba don med pas ci zhig bya zhe na/ dag pa zhes bya ba la sogs pa smos te/ dag pa 'ba' zhig lha'i rnam pa dang / rnam par bral ba'i bde ba tsam kho na mngon sum du byed mi nus te/ rnam</text></item>
<item><p>207a.7</p><section></section><text>pa dang bral ba'i bde ba 'ba' zhig mi dmigs pa'i phyir ro/ /rgyu de'i phyir rang gi bdag po'i rnam pa sgom par byed pa ste/ bsgrub par bya ba gsum pa yin no/ /de'i don ni 'di yin te/ lha nyid kyi rnam pa dang ldan pa'i bde ba kho na rnam par bsgom par bya ba mngon sum du byas nas lha'i rnam pa nyid</text></item>
<item><p>207b.1</p><section></section><text>btang ste/ bde ba tsam kho na bsgrub par bya ba yon tan du 'chad do/ /sku ni bya ba la sogs pa la gang gi sku nam mkha' dang mtshungs pa'i sgyu ma dang 'dra bar dpyad mi bzod pa'o/ /gang gis yan lag mtshan gyi ste/ mtshan sum cu rtsa gnyis dang / dpe byad bzang po brgyad cus spras par</text></item>
<item><p>207b.2</p><section></section><text>gyur pa'o/ /dpe med ces bya ba ni gya nom pa nyid dang / rgya che ba nyid dang / bar med pa nyid dang / 'khor ba ji srid par rab tu 'jug pa nyid dang zag pa med pa nyid la sogs pa rnams kyis dpe med pa'i phyir ro/ /dpe las 'das pa'i bde bas gang ba ni/ ba spu'i rtse mo'i mthar thug par gyur pa'o/ /</text></item>
<item><p>207b.3</p><section></section><text>nyid dang mtshungs pa yang de lta bur gyur pas 'dus pa ste/ kun nas 'khyud par gyur pa'o/ /thub pa'i dbang po'i dpag tu med pa 'phro bar gyur pa de yang de lta bu kho nas sems can gyi don mdzad pa'o/ /chad pas zhes bya ba ni/ 'gog pa stong pa ste spangs pa'o/ /'di skad bshad par 'gyur te/ </text></item>
<item><p>207b.4</p><section></section><text>nam mkha' dang / sgyu ma dang / mig 'phrul dang / smig rgyu dang / dri za'i grong khyer dang / chu zla dang / gzugs brnyan dang / rmi lam dang 'dra bas gcig dang / du ma dang / dngos po dang / dngos po med pa dang / gzung ba dang 'dzin pa'i rang bzhin dang bral la/ thog ma dang tha ma med</text></item>
<item><p>207b.5</p><section></section><text>pa'i dngos po ma lus pa'i rang bzhin snang ba med pas/ dri ma med pa dpe thams cad las shin tu 'das pa/ mchog tu phra zhing shin tu zab pa/ shes rab kyi ngo bo nyid kyis chos kyi sku'i rang bzhin yin pa dang / sku mtshan sum cu rtsa gnyis kyis brgyan zhing / dpe byad bzang po brgyad cus</text></item>
<item><p>207b.6</p><section></section><text>rnam par spras pa/ shin tu sgeg cing na tshod la sogs pa dang ldan pa nyid dang / nyid dang mtshungs pa'i lha mos sku la 'khyud cing / gzugs rdo rje la sogs pa nas/ sgrol ma'i mthar thug pa'i lha mo'i tshogs kyis mtshan ma med pa'i dga' ba'i rang gi ngo bo'i rab tu dbye ba dpag tu med pas mchog</text></item>
<item><p>207b.7</p><section></section><text>tu dga' ba la nye bar longs spyod pa'i sgo nas/ gzugs brnyan dang 'dra bas yang dag par longs spyod pa ni snying rje'i rang bzhin rgya che ba nyid kyis longs spyod rdzogs pa'i sku'i ngo bo nyid dang / gdul bya'i skye bo mos pa sna tshogs pa yongs su smin par bya ba'i don du/ rdzu 'phrul dang cho 'phrul rnam</text></item>
<item><p>208a.1</p><section></section><text>pa du ma'i sgo nas rigs kyi nang du chud pa'i rdzogs pa'i sangs rgyas dang / byang chub sems dpa' la sogs pa'i sprul pa dpag tu med pa spro ba dang / bsdu ba mdzad pa nyid kyis ni sprul pa'i sku'i mtshan nyid dang / stong pa nyid dang / snying rje tha mi dad pa'i byang chub sems kyi</text></item>
<item><p>208a.2</p><section></section><text>rang bzhin dri ma med pa shes rab dang thabs kyi ting nge 'dzin las yang dag par 'byung ba'i bde ba dam pas gang ba/ 'khor ba ji srid par bzhugs pa'i chos can mi gnas pa'i mya ngan las 'das pa'i ngo bo mar me rlung gis ma bskyod pa'i rtse mo bzhin du dri ma med pa'i rgyun gyi rtag pa nyid kyis</text></item>
<item><p>208a.3</p><section></section><text>'gog pas stong pa ni bsgrub par bya ba bzhi pa'o/ /rang bdag ces bya ba la sogs pa la rang gi bdag po mngon sum du byas nas phyis btang ste/ btang snyoms kyi ngo bo gang yin pa'i ye shes de tsam zhig bsgrub byar 'gyur ro/ /gzhan ni rtogs par sla'o/ /'di skad bshad par 'gyur te/ </text></item>
<item><p>208a.4</p><section></section><text>dkyil 'khor gyi 'khor lo'i ngo bo mngon sum du byas nas/ phyis de bkag cing btang snyoms kyi ye shes tsam du gyur pa ni bsgrub par bya ba lnga pa'o/ /dkyil 'khor zhes bya ba la sogs pa la/ dkyil 'khor bde ba'i rang bzhin can mngon du byas nas/ de'i rang gi 'dod pa nges par</text></item>
<item><p>208a.5</p><section></section><text>ldog pa ni 'gog pa'o/ /gal te mngon sum du byas nas kyang / phyis rang gi 'dod pas 'gog par bya ba yin na ni de'i tshe yun ring por goms par byas pa'i snying rje med par 'gyur ba ma yin nam/ de yang med pa'i phyir sems can gyi don med par 'gyur ro zhes dogs pa la/ sems can</text></item>
<item><p>208a.6</p><section></section><text>don yang yod de 'dir med min/ /zhes bya ba smos te/ phyogs 'di la sems can gyi don byed pa med pa ma yin te/ gang gi phyir 'gog pa'i 'khor lo las snying rje'i rang bzhin can sems can gyi don rab tu 'byung ba yod pa yin no/ /de ni 'di skad du bstan te/ bde bas yang dag par gang</text></item>
<item><p>208a.7</p><section></section><text>ba'i 'khor lo mngon sum du byas nas/ dus ji srid du 'dod par rnam par gnas pa ste/ phyis de rnams thams cad du mar me bzhin du 'gog pa yin no/ /yang gang gi tshe sems can gyi don mngon par 'dod par gyur na/ de'i 'gags pa nyid las 'khor lo'i khyad par 'byung zhing sems can</text></item>
<item><p>208b.1</p><section></section><text>gyi don mdzad do/ /'khor lo'i khyad par 'byung ba yang ring du 'gags pa'i 'khor lo'i kho na las skal ba ji lta ba bzhin du gdul bya rnams kyis mngon par 'dod pa rnyed par 'gyur ro zhes bya ba ni bsgrub par bya ba drug pa'o/ /de rnams las zhes bya ba la sogs pa smos pa yin te/ phyogs drug</text></item>
<item><p>208b.2</p><section></section><text>po rnams kyi nang nas 'bras bu bsgrub bya gang kho na mngon sum du byas shing de'i 'og tu rnam pa thams cad du mar me bzhin du 'gog pa dus gzhan na sems can gyi don la sogs pas stong pa mngon sum du byas pa yin no/ /phyogs drug gi dbye bas 'gog pa yang drug kho nar 'gyur ba ma yin nam</text></item>
<item><p>208b.3</p><section></section><text>'gog pa de ji ltar na gcig kho nar 'gyur zhes dogs pa la/ gang phyir zhes bya ba la sogs pa smos te/ tha mi dad pa'i ngo bo gang yin pa de la de skad bya ste/ phyogs drug gi mtshan nyid kyi dbye bas kyang 'gog pa rnams la tha dad pa yod pa ma yin te/ 'gog pa ni dngos po med pa'i ngo bo nyid du</text></item>
<item><p>208b.4</p><section></section><text>gcig cing mtshungs pa'i phyir ro/ /don ni 'di yin te/ phyogs gzhan zhig mngon sum du byas nas/ de'i 'og tu de'i rgyud rgyun chad pa'i ngo bo 'gog pa ni bsgrub par bya ba bdun pa'o/ /shes rab ye shes zhes bya ba la sogs pa la shes rab dang ye shes ni shes rab ye shes te/ dbang bskur</text></item>
<item><p>208b.5</p><section></section><text>ba'i bye brag go/ /phyis ni 'das pa'i 'og tu'o/ /gang zhe na/ byang chub kyi sems te bdud rtsi'i ngo bo lces bkug nas blangs pa gang yin pa de ni bzhi pa ste/ dbang bskur bzhi pa yin par smra ba de ni mchog ma yin pa dang / dman pa dang / shin tu smad pa zhes bya ba'i bar du'o/ /ci'i phyir</text></item>
<item><p>208b.6</p><section></section><text>mchog min zhe na/ gang gi phyir sngags dang phyag rgya dang / lha nyid la sogs pa'i rnam pa bsgom pa la yang dang yang du 'bad pa dang / gzhan yang de bzhin gshegs pas gsungs pa'i sgrub pa'i mtshan nyid don med pa thob par 'gyur ro/ /gang las she na/ de 'bras te bsgoms pas</text></item>
<item><p>208b.7</p><section></section><text>bsgrub par bya ba'i 'bras bu byang chub kyi sems kyi ro myang ba'i dus nyid na rab tu grub pa nyid dang / 'bras bu khyad par can gzhan yang med pa'i phyir zhes bya ba'i bar du'o/ /shes rab ces bya ba la sogs pa la/ shes rab ye shes la dus phyis ji lta ba bzhin du rnyed pa'i dga' ba ste/ bud med</text></item>
<item><p>209a.1</p><section></section><text>gang yin pa de dang / rig pa'i sgo nas ro myang ba'i dbang bskur ba gang yin pa de ni dman pa'o/ /lhag ma'i don ni rtogs par zad do/ /de ltar de bzhin bzhi pa yang / /zhes bya ba bshad par bya ba la bzhi pa ni gsum pa shes rab ye shes las ltos nas bzhi pa</text></item>
<item><p>209a.2</p><section></section><text>zhes bya'o/ /de ltar zhes bya ba la de zhes bya ba'i sgra shes rab ye shes kyi ngo bo de mtshon par byed pa yin no/ /yang zhes bya ba la/ yang gi sgras ni de las khyad par du gyur pa yin la/ khyad par yang zag pa med pa shin tu rgyas pa nyid dang / bar chad med pa nyid dang / rgyun mi 'chad</text></item>
<item><p>209a.3</p><section></section><text>par skye ba nyid kyi mtshan nyid do/ /de bzhin zhes bya ba ni de bzhin gyi sgras de dang 'dra ba nyid du bstan pa yin la/ de dang 'dra ba nyid kyang ci 'dra ba'i shes rab dang ldan pa'i tshogs pa las/ shes rab ye shes ci 'dra ba skye ba bzhin du phyis kyang de dang 'dra ba'i tshogs pa las kyang de dang 'dra</text></item>
<item><p>209a.4</p><section></section><text>ba bskyed kyi gzhan du ni ma yin no zhes bya ba ni/ de bzhin gyi sgra'i don yin no/ /'dir yang mtshon par bya ba'i don mtshon par byed pa'i dngos po khong du chud par bya ba yin te/ 'dir go bar byed pas na/ mtshon byed de nyams su myong bar gyur pa'i shes rab ye shes so/ /khyad par ma gzung</text></item>
<item><p>209a.5</p><section></section><text>ba'i khyad par can rtogs par mi 'gyur ba zhes bya ba'i rig pa 'dis nyams su ma myong bar mtshon byed nyid du mi 'thad do/ /mtshon par bya zhing shes par bya la go bar bya zhing bsgrub par bya bas na mtshon bya ste mngon du gyur pa'i bzhi pa'o/ /'dir 'ga' zhig /dbang ni rnam pa gsum dag tu/ </text></item>
<item><p>209a.6</p><section></section><text>rgyud 'di las ni rab tu grags/ /zhes gsungs pas na/ bzhi pa ni yang dag pa ma yin no zhe na/ de ltar de bzhin bzhi pa yang / /zhes bya ba'i tshig bcom ldan 'das kyis gsungs pa yod pa ma yin nam/ ji ltar med ce na/ bden te/ bcom ldan 'das kyis man ngag</text></item>
<item><p>209a.7</p><section></section><text>bsrung bar bya ba'i phyir dang / bstan par bya ba nyid yin pa'i phyir ro/ /gzhan dag sgrub pa chen po bzhi pa ste/ /zhes bya ba la sogs pa la bzhi pa zhes bya ba'i tshig yod pa yin pa de nyid 'dir rnam par 'brel ba'i phyir bzhi pa'i sgra gsungs pa yin gyi/ bzhi pa zhes bya ba'i dbang</text></item>
<item><p>209b.1</p><section></section><text>bskur ba'i khyad par yang yod pa ma yin no zhe na/ de'i 'dod pa nyid ltar na 'di la mngon du bya ba 'bad pa'i phyir de bsgom pa don med pa'i nyes par 'gyur ro/ /'bras bu dang bcas par khas len pa yang bzhi pa grub pa yin no/ /de la mtshon par byed pa shes rab ye shes nyid ni khong du chud</text></item>
<item><p>209b.2</p><section></section><text>la mtshon par bya ba la thams cad rmongs par gyur pas de rnam par dpyad par bya ste mtshon par bya ba yang srid na don gyi ngo bo zhig gam/ shes pa'i ngo bo zhig tu 'gyur grang na/ de la don gyi ngo bo nyid ni ma yin te/ don nyid med pa'i phyir dang / gcig dang du ma'i rang bzhin dang bral ba'i</text></item>
<item><p>209b.3</p><section></section><text>tshad mas de bsal ba nyid kyi phyir ro/ /sngags kyi tshul la yang rnam par shes par smra ba dang / dbu ma pa'i 'dod gzhung gtso bo nyid yin pa'i phyir ro/ /shes pa'i ngo bo zhig tu 'gyur grang na/ shes pa yang rnam pa dang bcas pa zhig gam/ rnam pa med pa zhig tu 'gyur grang / </text></item>
<item><p>209b.4</p><section></section><text>rnam pa dang bcas pa la yang shes pa gnyis med pa'i ngo bo'am/ du ma'i ngo bo zhig tu 'gyur zhes rnam par brtag par bya ba yin no/ /de la rnam pa med par smra ba dag ni rnam par shes pa rnam pa dang bcas pa ni rnam pa thams cad du yod pa ma yin te/ nam mkha'i me tog dang 'dra'o/ /</text></item>
<item><p>209b.5</p><section></section><text>zhes smra'o/ /mngon sum la sngon po dang / ser po dang / dkar po la sogs pa dang / bum pa dang / snam bu dang / shing rta la sogs pa'i ngo bor rnam pa rnams snang ba ma yin nam/ don de dag la med pa'i phyir shes pa'i ngo bo nyid yin na/ de ji ltar rnam pa dang bcas pa ma yin zhe na/ </text></item>
<item><p>209b.6</p><section></section><text>bden te/ rnam pa rnams snang ba nyid ni yin mod kyi 'on kyang brdzun pa yin no/ /brdzun pa nyid kyang gcig dang du ma dang bral ba'i mtshan nyid kyis rab tu grub pa'o/ /tshad ma'i ngo bo de yang gzhan dag tu bshad pa nyid kyis 'dir ma spros so/ /brdzun pa nyid du grub pas kyang sgyu ma'i rang bzhin dang 'dra</text></item>
<item><p>209b.7</p><section></section><text>bar rnam par 'khrul pa'i rang bzhin rab tu ston la/ 'khrul pa ldog pas kyang shel sgong dag pa lta bu rnam pa med pa de kho na don dam par grub par 'gyur ro/ /de bas na rnam pa dang bcas pa'i rnam par shes pa ni/ shes pa gnyis med pa'i ngo bo'am/ du ma'i ngo bor yod do zhes pa'i rtog pa</text></item>
<item><p>210a.1</p><section></section><text>gnyis ka bsal ba yin no/ /rnam pa med pa'i shes pa yang dmigs pa'i rig byar gyur pa rmi lam na yang ma dmigs pa ma yin nam/ de ji ltar na don dam par grub par yod pa zhes bya zhe na/ shes pa rnams ni bde ba la sogs pa'i rnam pa yongs su gsal ba'i</text></item>
<item><p>210a.2</p><section></section><text>ngo bo rnam pa med par rig pa kho na yin la/ sngon po la sogs pa'i rnam pa yang brdzun par snang ba yin no/ /gzhan du na de dag bden pa nyid yin na ni rnam pa thams cad bden par 'gyur la/ de lta na yang gzung ba dang 'dzin pa'i dngos po bden par 'gyur ro/ /snang ba bden pa nyid du gyur</text></item>
<item><p>210a.3</p><section></section><text>pa de bas na/ de dag thams cad kyang grol ba nyid du thal bar 'gyur te/ cung zhig kyang log pa'i rnam par ngo bo mi snang ba'i phyir ro/ /de skad du yang / yang dag nyid la yang dag lta/ /yang dag mthong na rnam par grol/ /zhes gsungs pa'i phyir/ de'i phyir mi 'dod du zin kyang sngon po</text></item>
<item><p>210a.4</p><section></section><text>la sogs pa'i rnam pa brdzun pa nyid du blta bar bya'o/ /bde ba la sogs pa rnam pa bden par dmigs pa yin na de ji ltar na dmigs pa ma yin zhe na/ bde ba la sogs pa'i rnam pa'i shes pa yang rnam pa dang bcas pa kho na la dmigs pa kho na yin te/ bde ba la sogs pa ni rnam pa'i rang</text></item>
<item><p>210a.5</p><section></section><text>bzhin nyid yin pa'i phyir ro/ /bde ba la sogs pa'i rnam pas stong pa'i rnam par shes pa ni/ rmi lam na yang rig pa med pa ma yin nam/ 'khrul pa ma lus pa dang bral ba'i sa brgyad pa la dmigs pa'i rig byar 'gyur ro/ /'di la yang mna' dor ba ma yin pa sgrub par byed pa'i</text></item>
<item><p>210a.6</p><section></section><text>tshad ma yod pa ma yin no zhe na/ de ni bden pa ma yin te/ bsam pa yongs su ma shes pa'i phyir dang / bde ba la sogs pa nyid sngon po la sogs pa'i rnam pa dang bral ba'i rnam par shes pa med pa nyid du 'dod pa'i phyir te/ de yang da lta nyid na/ rang rig pa'i tshad mas grub pa srog chags</text></item>
<item><p>210a.7</p><section></section><text>thams cad la yod pa yin na/ ji ltar na dmigs par ma gyur/ de yang gcig dang du ma dang bral ba'i phyir brdzun pa nyid dang 'khrul pa tsam yin te/ gcig dang du ma'i rang bzhin dang bral ba nyid kyis/ rnam pa dang bcas pa'i shes pa dang / rnam pa med pa'i shes pa la khyab pa nyid kyi</text></item>
<item><p>210b.1</p><section></section><text>phyir ro/ /rig pa 'dis rnam pa dang bcas pa dang / rnam pa med pa'i shes pa ma lus par brdzun par rab tu bsgrubs pas cung zhig kyang don dam pa'i dngos po de kho na nyid du med pa ma yin nam/ ji ltar na mtshon par bya ba'i rang bzhin tshad mas nye bar mtshon par bya zhe na/ nyes pa de ni</text></item>
<item><p>210b.2</p><section></section><text>med de/ dbu ma pa 'dod pa'i tshad mas brdzun pa nyid du grub pa yang / gcig dang du ma'i rang bzhin dang bral ba/ chos can gyi ngo bo snang ba tsam dang sgyu ma lta bu ma bkag pa'i phyir ro/ /brdzun du snang ba de nyid la yang mtshon par bya ba dang / mtshon par byed pa dang / 'khor ba</text></item>
<item><p>210b.3</p><section></section><text>dang / mya ngan las 'das pa dang / dkyil 'khor gyi 'khor lo la sogs pa bsgoms pas 'gro ba ma lus pa'i don mdzad pa la sogs pa gnod pa med par rnam par gzhag pa grub pa yin no/ /de skad du yang / sangs rgyas rdo rje sems dpa' nyid/ /kun rdzob nyid du rab tu</text></item>
<item><p>210b.4</p><section></section><text>grub/ /ces gsungs so/ /dngos po skyes pa thams cad brdzun pa'i ngo bo nyid kyis snying po med pa ma yin nam/ de'i tshe ci'i phyir bri ba'i dkyil 'khor la sogs pa bsgom pa'i 'bad pa byed ce na/ de ni bden pa ma yin te/ log par sgro 'dogs gcod pa'i phyir ro/ /</text></item>
<item><p>210b.5</p><section></section><text>grol byed brdzun yang 'bad par bya/ /zhes bya ba'i tshig gis ji ltar yang rnam par dpyad na/ yang dag pa'i dngos po'i ngo bo nyid med pa de ltar na yang bdag bde bar gyur cig /bdag sdug bsngal bar ma gyur cig ces bya ba ni/ sred pa srog chags ma lus pa la yod do/ /'di ltar dge</text></item>
<item><p>210b.6</p><section></section><text>ba dang mi dge ba'i rmi lam log pa nyid du mtshungs kyang dge ba'i rmi lam mthong bas ni/ yid bde bar gyur la/ mi dge ba'i rmi lam gyis ni yid mi bde bar 'gyur te/ de bsal ba'i phyir dam pa'i chos klog pa dang / sngags zlos pa la sogs pa la rab tu 'jug par 'gyur ro/ /de</text></item>
<item><p>210b.7</p><section></section><text>bzhin du brdzun pa bzhin du khyad med kyang sdug bsngal la sogs pa rang bzhin gyi rnam par rtog pa spangs pa'i phyir dang / yang dag par rdzogs pa'i byang chub kyi mtshan nyid kyi 'bras bu thob par bya ba'i phyir rtog pa dang ldan pa don du gnyer ba rnams rab tu 'jug par 'gyur ro/ /rtsom pa 'di'i</text></item>
<item><p>211a.1</p><section></section><text>don gang yin pa de'i don nyams par 'gyur ba ma yin nam/ 'di ltar mtshan gzhi dang / mtshan nyid dpyad pa na skabs la bab pa de yang gtam gzhan du thal bas brjod pa'i phyir/ gang du song ba mi shes so zhe na/ de rnam pa bdun du dbye ba byas pa nyid ma</text></item>
<item><p>211a.2</p><section></section><text>yin nam zhe na/ bden te bu ram dang mngar ba nyid kyi tshul gyis de ltar ni mi shes te/ de las snying po dang snying po ma yin pa gang zhe na/ smras pa/ sngags kyi tshul la brjod pa'i rim pa med pa'i phyir dang / lha'i rnal 'byor gyi snyoms par 'jug pa'i sgom pa don med pa'i phyir dang / </text></item>
<item><p>211a.3</p><section></section><text>rigs pa med pa'i phyir na/ dang po snying po med pa nyid de/ 'di ltar tshogs pa can rnams tshogs par gyur na/ 'bras bu gang yin pa de gdon mi za ba nyid yin no/ /gzhan du na de'i tshogs pa ma yin par 'gyur te/ de bas mngon du byas pa'i gnas skabs na tshogs pa can rnams</text></item>
<item><p>211a.4</p><section></section><text>tshogs pas na/ de'i 'bras bu gdon mi za bar yod par 'gyur ro/ /de ltar gyur pas dang po nyams pa yin no/ /sku la sogs pa'i rnam pas stong pa'i bde ba'i ngo bo 'ba' zhig mi dmigs pa'i gnyis pa bden pa nyid ma yin te/ 'di ltar mtshan mas rnam par nges pa nyid rtog pa</text></item>
<item><p>211a.5</p><section></section><text>dang ldan pas bsgom par bya ba nyid yin gyi/ /gang yang rung ba ni ma yin no/ /tshad mas grub pa kho na dmigs pa nyid yin la/ de nyid skye bo thams cad kyis 'dod par bya ba nyid du snang ngo / /de bas na gcig pu mi dmigs pa'i phyir dang / 'dod par bya ba ma yin pa'i phyir dang / 'khor</text></item>
<item><p>211a.6</p><section></section><text>lo'i rang bzhin mi dmigs pa'i phyir dang / mngon sum du byed par mi nus pa'i phyir dang / 'bad pa nyid mtshungs pa'i phyir gnyis pa rnam par rtog pa tsam yin no/ /gnod par byed pa med pa'i yang dag pa'i don gyi rang bzhin nyid kyis rang dbang du gyur pa dor bar mi nus pa nyid kyi</text></item>
<item><p>211a.7</p><section></section><text>phyir dang ldan pa'i ngo bo la bye brag med pa'i phyir dang / dgos pa med pa'i phyir gsum pa dge ba ma yin te/ 'di ltar lhan cig dmigs nas/ de'i bdag nyid grub pa las gcig yongs su dor na gzhan yang gdon mi za bar yongs su spangs pa'am/ yang na 'ga' la yang ma</text></item>
<item><p>211b.1</p><section></section><text>yin no/ /spros pa nyid kyis 'bad pa nyid mangs pa'i phyir dang / rnam par dpyad mi bzod pa nyid kyis 'khrul pa'i ngo bo yin pas don dam pa'i ngo bo nyid ma yin pa'i phyir/ gsum pa'i tha ma'i phyogs kyang legs pa ma yin no zhe na/ de la 'ga' zhig las rigs pa cung zhig cig</text></item>
<item><p>211b.2</p><section></section><text>brjod par mi bya ste/ spros pa'i ngo bo nyid du gyur kyang / phra mo dang / thig le la sogs pa yang dang yang du bsgoms pa ni ji srid du mngon sum du gyur pa de srid du 'bad pas yang dang yang du bsgoms pa'i phyir dang / thams cad du bsgom par bya ba dngos po nyid du yod la/ de la 'dir</text></item>
<item><p>211b.3</p><section></section><text>gal te 'bad pas 'jig na ni/ cung zhig kyang bsgom par mi bya bar 'gyur ro/ /spros pa rnams kyi ngo bo nyid ni de lta yin no zhe na/ spros pa dang spros pa med pa dag bsgom pa'i gnas skabs na khyad par ci zhig yod/ 'on te spros pa med par myur du brtan por gyur ba 'di khyad par</text></item>
<item><p>211b.4</p><section></section><text>yin te/ dmigs pa gang kho na la sems yun ring por rgyun mi 'chad par yang dang yang du gtad pas de nyid la brtan por 'gyur ro zhes bya ba ni rigs pa yin no/ /'di la lung yang yod de/ de skad du yang / de'i phyir yang dag yang dag min/ /gang gang shin tu goms pa</text></item>
<item><p>211b.5</p><section></section><text>las/ /bsgom pa'i stobs ni rdzogs pa na/ /de gsal mi rtog blo 'bras can/ /zhes gsungs pa dang / 'dir thag mi ring ba na/ gnas pa yin par yang gsungs te/ e ma'o rmongs nyid e ma'o snyom las can/ /e ma'o don dam rgyab kyis phyogs 'gro 'di/ /rang</text></item>
<item><p>211b.6</p><section></section><text>sems tsam dang 'brel pa'i sangs rgyas nyid/ /ring mi gnas kyang mi 'bad ngo mtshar che/ /zhes pa ma yin nam/ de bas 'di la khyad par med do/ /spros pa la dmigs pa ni 'khrul pa'i ngo bo nyid kyis don dam pa ma yin pa nyid do zhe na/ thams cad du bsgom pa'i yul gyis dngos po</text></item>
<item><p>211b.7</p><section></section><text>mi 'khrul pas cung zhig kyang bsgom par bya ba med par 'gyur la/ de bas na rnam pa thams cad du thar pa'i lam bsgom pa don med par 'gyur ro/ /de ltar 'khrul yang sgyu ma lta bu'i rnam par zhugs pas spros pa med par bsgom par 'gyur ba skyon yod pa ma yin no zhe na/ spros</text></item>
<item><p>212a.1</p><section></section><text>pa de yang sgyu ma'i rnam par zhugs pas de la yang skyon gyi skabs ci zhig yod/ de bas na don du gnyer bas spros pa'am/ spros pa med pa yang rung / gang kho na 'dod pa'i tshad ma dang ldan pa'am/ cig shos de nyid le lo spangs nas phyag rgya chen po don du gnyer bas</text></item>
<item><p>212a.2</p><section></section><text>bsgom par bya ste shin tu thal ches pas chog go/ /de la snying po dang cig shos kyi rnam par dbye ba yang bla ma mnyes par byed pa rnams kyis shes par byed pa yin no/ /dgos pa la sogs pa gsum pa'i phyogs la bshad pa'i nyes pa dang / gsang sngags kyi tshul gyi rim pa med pa'i</text></item>
<item><p>212a.3</p><section></section><text>phyir/ lnga pa skyon dang bral ba ma yin no/ /sngar sngon du byas pa'i phyir/ sngags kyi tshul la rab tu sbyor ba yod pa ma yin nam/ ci'i phyir de la med ce na/ bden te/ bsgrub par bya ba 'bras bu mngon du gyur pa'i gnas skabs de yang rim pa 'di la med pa dang / mngon du gyur pa yongs</text></item>
<item><p>212a.4</p><section></section><text>su btang ba dang / dgos pa ma mthong ba'i phyir ro/ /rang gi 'dod pas bzlog mi nus pa'i phyir dang / dgos pa med pa'i phyir dang / sems can gyi don med pa'i phyir/ lnga pa'i mtha'i rab tu dbye ba rtog pa'i dri mas stong pa ma yin no/ /de la ji ltar bzlog mi nus she na/ ji ltar 'ga'</text></item>
<item><p>212a.5</p><section></section><text>zhig ldog pa ni rgyu ldog pa'am/ khyab par byed pa bzlog pa las 'gyur na/ de la mngon sum du byas pa'i dkyil 'khor gyi 'khor lo yang ldog par byed pa'i rgyu'am/ khyab par byed pa ldog pa yod pa ma yin no/ /rang gi 'dod pas 'gog pa yang mi nus te mi mthun pa med pa'i phyir/ </text></item>
<item><p>212a.6</p><section></section><text>sdug bsngal la sogs pa 'gog pa 'dod kyang sdug bsngal la sogs pa la 'jug pa mthong ba'i phyir ro/ /stong pa nyid kyis ldog par byed pa yod pa ma yin nam/ 'di ltar shing gi phung po la me rab tu 'bar bas shing ma lus pa thal bar byas nas de'i 'og tu bdag nyid kyang rang gi</text></item>
<item><p>212a.7</p><section></section><text>ngang kho nas ldog par 'gyur ba de dkyil 'khor gyi 'khor lo stong pa nyid kyi ye shes kyi me rab tu 'bar bas mngon sum du byas nas kyang / dkyil 'khor gyi 'khor lo ma lus par ldog par byed la/ de yang rang gi ldog par 'gyur ro zhe na/ de ni bden pa ma yin te/ dpe dang mthun</text></item>
<item><p>212b.1</p><section></section><text>pa ma yin pa'i phyir ro/ /de la 'di ltar shing 'gyur bar byed pa'i rgyur gyur pa'i me ni shing gi 'gyur ba yang dag par skyed pa nyid kyis shing 'gyur bar byed pa ni me yin no zhes 'jig rten pa rnams sems la 'dir na stong pa nyid kyi dkyil 'khor los sgyur bar byed pa'i rgyu ma yin na</text></item>
<item><p>212b.2</p><section></section><text>de'i phyir ldog par byed pa yin no/ /de ci'i phyir zhe na/ stong pa nyid la rang gi ngang gis ldog go zhes kyang smra bar bya ba ma yin no/ /rgyur mi 'gyur du chug na yang stong pa nyid khyab par byed pa ni 'gyur ba ma yin nam/ khyab par byed pa shing log pas khyab par shing sha pa ldog pa bzhin</text></item>
<item><p>212b.3</p><section></section><text>du ldog pa 'gyur ro zhe na/ de yang snying po ma yin te/ 'di ltar thams cad du shes bya'i dkyil 'khor thams cad la khyab par byed pa de kho na nyid kyi ngo bo stong pa nyid de la ldog pa nam yang yod pa ma yin no/ /gal te ldog par 'gyur na yang dag par rdzogs pa'i byang chub mngon</text></item>
<item><p>212b.4</p><section></section><text>sum du byed pa las dus snga ma'am/ de ma thag tu sangs rgyas bcom ldan 'das ldog par 'gyur na ma yin te/ yang dag par rdzogs pa'i sangs rgyas su gyur nas kyang thugs rjes dus ji srid cig gi bar du gnas pa nyid kyis zhal gyis bzhes pa'i phyir 'gyur ba yang ma yin</text></item>
<item><p>212b.5</p><section></section><text>no/ /'on kyang stong pa nyid kyang ye shes kyi ngo bo nyid la/ 'khor lo yang ye shes kyi ngo bo nyid yin no/ /ci ste stong pa nyid kyi ye shes skyes pas 'khor lo'i ye shes log na stong pa nyid kyi ye shes las gang gis ldog par byed/ de nyid kyis ldog pa ni 'gal ba'i phyir la/ </text></item>
<item><p>212b.6</p><section></section><text>rgyu'am khyad par byed pa med pa de bas na stong pa nyid kyi ye shes la ldog pa med do/ /de bas na dkyil 'khor gyi 'khor lo yang stong pa nyid kyis ldog go zhes bya ba yang ma yin te/ stong pa nyid la ldog par byed pa yin pa/ log pa dang stong pa nyid kyis ldog par byed pa yin</text></item>
<item><p>212b.7</p><section></section><text>no zhes su zhig smra/ 'on kyang ldog par byed pa de ni bla ma'i man ngag las shes so zhes bya ba 'di yang snying po ma yin te/ bla ma'i man ngag las kyang stong pa nyid dang / de ldog pa las ma gtogs pa'i ldog par byed pa'i tshad ma gzhan cung zad yod pa ma yin no/ /so sor skad</text></item>
<item><p>213a.1</p><section></section><text>cig ma'i 'jig pa dang / skad cig gis nyams pa'i ngo bos dngos po thams cad la khyab mod kyi/ rgyud kyi rgyun ldog pa ni ma yin no/ /de'i phyir rang gi bdog pa brtag par mi bya ste ldog pa'i snying po med pa la rtog pa dang ldan pa rnams kyis brtags pa</text></item>
<item><p>213a.2</p><section></section><text>dgos pa yod pa ma yin no/ /de skad du yang / sems can rnams ni sgrol gyur pa/ /rab dga' rgya mtsho gang yin de/ /de nyid kyis rdzogs ma yin nam/ /thar pa ro bral ci zhig dgos/ /zhes gsungs so/ /sems can gyi don yang ldog pa la med de/ nam mkha'i</text></item>
<item><p>213a.3</p><section></section><text>me tog la nam yang don gyi bya ba cung zhig kyang mi srid de/ yun ring por 'gags kyang dngos po'i ngo bo 'das pa'i 'khor lo las sems can gyi don 'byung bar 'gyur ro zhes bya ba yang snying po ma yin te/ yun ring por khyim bya shi ba yang sgra sgrogs par thal bar 'gyur ba'i phyir</text></item>
<item><p>213a.4</p><section></section><text>ro/ /rnal 'byor pa'i byin gyi rlabs kyis nam mkha' las kyang dngos po'i ngo bo 'das pa'i 'khor lo las sems can gyi don byed pa yin la/ nam mkha' ni ma yin te/ de'i ngo bo nyid ma yin pa'i phyir ro/ /dkyil 'khor 'khor lo 'gags pa las sems can gyi don</text></item>
<item><p>213a.5</p><section></section><text>byed pa'i dus na yang 'byung yang de las don byed par 'gyur ba ma yin nam/ de bas na 'gags shing yang skye bar 'gyur ro zhe na/ de ni bden pa ma yin te/ ji ltar sems can gyi don byed pa de las byung ba med pa de bzhin du don byed pa'i 'khor lo yang de la mi srid do/ /'gags</text></item>
<item><p>213a.6</p><section></section><text>pa las kyang 'byung ba la dgos pa cung zad kyang yod pa ma yin te/ shin tu spros pas chog go/ /drug pa'i phyogs la bshad pa'i skyon gyis tshogs bdun pa la yang yod pas brtag pa la yang brtag par mi bya'o/ /drug pa dang bdun pa mtshungs pa nyid kyi phyir de la khyad par ci</text></item>
<item><p>213a.7</p><section></section><text>yod ce na/ khyad par yod de/ snga ma'i gnas skabs 'khor lo'i rnam pa nyid nges par byas nas yang dang yang du rang gi 'dod pas skyed par byed pa nyid yin la/ bdun pa la ni de med pa de bas na mtshungs pa dang tha mi dad pa ma yin par bstan to/ /rdo rje'i sa bon zhes bya ba la sogs</text></item>
<item><p>213b.1</p><section></section><text>pa la/ de dag ni bla ma'i man ngag las shes par bya'o/ /gsal byed lnga zhes bya ba la sogs pa la/ gsal byed lnga zhes bya ba'i sgra la/ ba lang dang / khyi dang / glang po dang / rta dang / mi'i mtshan nyid do/ /bdud rtsi lnga'i sgra ni/ bi dang / mu dang / ma dang / ra dang / </text></item>
<item><p>213b.2</p><section></section><text>shu'i mtshan nyid do/ /de dag rtag tu brten pa kho nas bsgrub par bya bar sems so/ /thig le zhes bya ba ni/ snying gar zla ba la gnas pa'i thig le 'od 'phro bar gyur pa la de kho na nyid bsgrub par bya ba yin no zhes sems nas rnam par sgom par byed do/ /zla ba zhes bya ba ni snying ga'i</text></item>
<item><p>213b.3</p><section></section><text>gnas su zla ba phyed pa'am/ zla ba rgyas pas snying gar pad+ma la gnas pa 'ga' zhig rnam par sgom par byed do/ /smin dbus thig le las byung dkyil 'khor dang / /zhes bya ba ni smin ma'i dbus te mdzod spu'i gnas su thig le rnam par bsgom par bya'o/ /thig le de las</text></item>
<item><p>213b.4</p><section></section><text>byung ba'i dkyil 'khor ni/ rlung dang / chu dang / dbang chen gyi dkyil 'khor dang me'i mtshan nyid do/ /'di skad du bstan par 'gyur te/ kha dang / rna ba dang / sna dang / mig lag pa'i sor mos bkab la/ smin ma'i dbus su thig le blta bar bya'o/ /de la yang gsal</text></item>
<item><p>213b.5</p><section></section><text>por gyur pa'i gnas skabs su dge ba dang mi dge ba'i ltas yang dag par ston par byed pa/ dbang chen la sogs pa'i dkyil 'khor rab tu bskyed pa'i thig le de la yang de kho na nyid du sems so/ /rlung gi rang bzhin zhes bya ba ni pu ra ka dang / kum pa ka dang / re tsi ka dang / shAn+ta ka</text></item>
<item><p>213b.6</p><section></section><text>ste/ dbugs 'byung rngub la sogs pa'i mtshan nyid do/ /'di skad du bshad pa yin te/ de la 'di ltar grangs can la sogs pas bstan pa'i rlung gi rang bzhin shes par byas nas/ dbugs bsgags pa las brtan por byas nas/ nam mkha' la rgyu bas 'ong ba dang / gzhan</text></item>
<item><p>213b.7</p><section></section><text>gyi grong du 'jug pa dang / grol ba'i bar du mngon sum du byed par 'gyur ba'o zhes bya ba ni rlung gi de kho na nyid du smra ba rnams kyi'o/ /lce'u chung zhes bya ba ni med pa'i phyogs lce'i phugs kyi rang gi steng na glang po che'i sna'i rnam pa lta bu kha 'og tu bltas pa lce'i ming</text></item>
<item><p>214a.1</p><section></section><text>can du lce'u chung yod de/ de yang nus pa'i ngo bo sdig pa'i rang bzhin du yod pa de kho na nyid yin no/ /de la lce'i rtse mos reg par gyur tsam na bdud rtsi rgyun mi 'chad par 'jig par 'gyur ro/ /bdud rtsi rgyun babs pa des kyang don dam pa'i bdag</text></item>
<item><p>214a.2</p><section></section><text>nyid tshim par 'gyur ba bsgom zhes bya ba ni lce'u chung gi de kho na nyid yin no/ /sogs pa'i sgras ni snying ga'i dbus kyi dkyil 'khor rtsibs bcu drug pa'i dbus na hUM gnas pa ye shes kyi rang bzhin bzhi pa'i ngo bo de kho na nyid bsgom par bya'o zhes bya ba la sogs pa bzung ste/ yang</text></item>
<item><p>214a.3</p><section></section><text>smras pa/ bcu las drug lhag rtsa dang ldan pa'i 'khor lo yi/ /dkyil na gnas pa'i snying gar rnam par gnas pa'i bdag /des ni de yi khyad par lta bu'i grub pa ster/ /de ni mngon par mi g.yo ba yi yid dag gis/ /rnal 'byor pa yi sems de de ltar mngon par bsam/ /</text></item>
<item><p>214a.4</p><section></section><text>nub par gyur pa'i mgon po rgyal bar gyur de ni/ /nus pa dag gis de ni yongs su bskor dang bcas/ /zhes bya ba de lta bu mu stegs byed pa la sogs pa de kho na nyid du 'dod pa de dag thams cad ni de kho na nyid ma yin no zhes bdag nyid kyis brtag par bya/ dpyad par bya'o zhes bya ba'i bar</text></item>
<item><p>214a.5</p><section></section><text>du'o/ /rmi lam mig 'phrul zhes bya ba la sogs pa la/ rmi lam dang / mig 'phrul lta bu dang / gzugs brnyan dang / sgyu ma dang / smig rgyu dang / dri za'i grong khyer dang / chu zla lta bu'o/ /gzhan gyi sgras ni/ nam mkha' dang / brag ca dang / dbu ba lta bu'o zhes bya ba la</text></item>
<item><p>214a.6</p><section></section><text>sogs pa'i sgras so/ /de lta bu'i mngon par brjod pa ni smra ba pos de lta bu'i bstan pa'i bsgrub par bya ba las gzhan med pa nyid de/ gzhan yang 'dir bshad pa kho na bsgrub par bya ba yin no zhes sgra de de la 'jug par rang nyid kyis shes par bya'o/ /zab mo stong nyid so sor snang ba tsam/ /</text></item>
<item><p>214a.7</p><section></section><text>zhi ba shin tu phra ba sgras brjod min/ /gos med dngos bral dri med la sogs dang / /zhes bya ba la sogs pa'i sgras zhi ba dang / rnam pa med pa dang / spros pa med pa dang / thog ma med pa dang / 'gag pa med pa zhes bya ba la sogs pa'i sgra yis kyang 'khrul par mi bya zhing / gzhan</text></item>
<item><p>214b.1</p><section></section><text>sgrub tu yod pa ni gzhan gyis bsgrub par bya ba yod pa ni 'dir yod pa'i sgra des bshad pa'i bsgrub par bya ba las mchog 'ga' zhig yod do zhes 'khrul par mi bya ste/ bshad pa'i bsgrub par bya ba kho na de dag thams cad kyis brjod par bya ba yin zhes nges par bya'o/ /dpal ldan gsang</text></item>
<item><p>214b.2</p><section></section><text>ba 'dus pa las/ /dri med ngag mchog mthar phyin pa'i/ /ngag gi dbang phyug de yis 'di/ /byas pas blo ngan 'jig gyur cig /bdag gis 'di bshad byas pa las/ /pad dkar kun+da kha bye lta bu dang / /'o ma skar ma lta bu'i bsod nams gang bsags pa/ /de yis</text></item>
<item><p>214b.3</p><section></section><text>'gro ba bdag nyid dang mtshungs rig mas nyer 'khyud pa'i/ /dpe med bde chen gang ba'i dbang phyug dpal gyur shog /de kho na nyid rin po che snang ba'i rnam par bshad pa/ slob dpon ngag gi dbang phyug grags pas mdzad pa rdzogs so// //lo tsA ba 'gos lhas btsas kyis rgya gar</text></item>
<item><p>214b.4</p><section></section><text>shar phyogs kyi dpe las zhu gtugs g.yar khral 'tshal ba lags so/ /[ ]@##/ /rgya gar skad du/ su biSh+Ti sA d+ha no pa yi ka /bod skad du/ rab tu gsal ba zhes bya ba'i sgrub pa'i thabs/ bcom ldan 'das 'jam dpal gzhon nur gyur pa la phyag 'tshal lo/ /</text></item>
<item><p>214b.5</p><section></section><text>ye shes zhabs la phyag 'tshal te/ /de'i gzhung rdo rje can sgrub thabs/ /slob ma blo gros chung don du/ /rab tu gsal bar bshad par bya/ /rtsom pa'i nus pa med na yang / /snying rje yis ni drangs pa yis/ /bu la phan par 'dod pa'i ma/ /rang gi nus pa 'jal mi byed/ /</text></item>
<item><p>214b.6</p><section></section><text>de la rnal 'byor pa snying rjes byang chub tu sems bskyed pa sbyin pa la sogs pa la brtson pa/ stong pa nyid la lhag par mos pa gsang ba 'dus pa'i dkyil 'khor du ji lta ba bzhin du dbang bskur ba rjes su gnang ba thob pa bsgom pa'i cho ga la shin tu mkhas pas/ ri bo la sogs pa'i</text></item>
<item><p>214b.7</p><section></section><text>phyogs 'ga' zhig tu/ bsam gtan gyi khang pa rdzas la sogs pas nye bar byugs par stan shin tu 'jam pa la 'dug ste rang gi snying gar zla ba la gnas pa'i hUM gnas te/ de'i 'od zer las byung ba'i gzugs rdo rje la sogs pa rnams kyis nam mkha' la bzhugs pa'i bla ma dang / </text></item>
<item><p>215a.1</p><section></section><text>sangs rgyas dang byang chub sems dpa' rnams la yang dag par mchod nas/ sdig pa bshags pa dang / bsod nams la rjes su yi rang ba dang / byang chub tu sems bskyed pa dang lam la gnas pa dang / bdag nyid dbul ba yang byas nas stong pa nyid</text></item>
<item><p>215a.2</p><section></section><text>bsgoms la/ oM shU n+ya tA dz+nyA na badzra swA b+hA wa At+ma ko\u0f85haM/ zhes bya bas byin gyis rlob bo/ /de nas der nyi ma'i dkyil 'khor la gnas pa'i hU~M las byung ba'i rdo rje'i lte bar nyi ma la gnas pa'i hU~M las spros pa'i 'od zer gyis bgegs kyi tshogs rnams pham par byas nas 'od zer de</text></item>
<item><p>215a.3</p><section></section><text>yongs su gyur pa las rdo rje dra ba dang rdo rje ra ba dang rdo rje'i rang bzhin can gyi rnam par bsams la/ de'i nang du chos 'byung ba gyen dkar gnas pa/ nang khong stong dbus na sna tshogs pad+ma la sna tshogs rdo rje bsams la/ der yi ge bruM dang 'khor lo las byung ba'i rnam par snang mdzad</text></item>
<item><p>215a.4</p><section></section><text>sku mdog dkar ba/ dkar po dang nag po dang dmar po ste zhal gsum mnga' ba phyag drug las phyag gnyis kyis rang dang 'dra ba'i rig ma dam pa la 'khyud pa/ phyag lhag ma rnams la 'khor lo dang ral gri dang pad+ma dang rin po che bsnams pa rim bzhin bsams la/ de yongs su</text></item>
<item><p>215a.5</p><section></section><text>gyur pa las gzhal yas khang gru bzhi pa la sgo bzhi pa rta babs bzhi la sogs pas brgyan pa/ lha bcu dgu'i gnas sna tshogs pad+ma la gnas pa'i nyi ma'i dkyil 'khor bdun dang / zla ba'i dkyil 'khor bcu gnyis kyi gdan dang ldan pa bsgom par bya'o/ /de'i dbus ma'i</text></item>
<item><p>215a.6</p><section></section><text>gdan la a la sogs pa nyis 'gyur du byas pa las/ mtshan sum cu rtsa gnyis su gyur pa'i zla ba'i dkyil 'khor dang yi ge ka la sogs par da d+ha Da b+hA ya la dang bcas nyis 'gyur du byas pa'i cha'i rnam par dag pa dpe byad bzang po brgyad cu ni zla ba'i dkyil 'khor gnyis</text></item>
<item><p>215a.7</p><section></section><text>pa'o/ /de'i steng du hU~M las byung ba'i rdo rje dmar po lte ba la hU~M gis mtshan pa bsams la/ oM badzra swA b+hA wa At+ma ko\u0f85haM/ zhes bya bas nga rgyal bya'o/ /de nas yi ge hU~M las 'od zer spros pas 'gro ba rnams rdo rje 'chang dang 'dra bar byas la de nyid du bsdus te zla ba dang rdo rje yongs su</text></item>
<item><p>215b.1</p><section></section><text>gyur pa las rdo rje sems dpa' rnam par snang mdzad dang 'dra bar bsam par byas pa las/ khyad par ni 'khor lo'i gnas su rdo rje bsnams pa rin po che'i cod pan dang ldan pa'o/ /de'i rjes la 'dod chags chen pos 'dul ba'i snod kyi 'jig rten la dmigs nas rab tu dga' ba'i</text></item>
<item><p>215b.2</p><section></section><text>sgras rgyal ba'i tshogs rnams rang gi lus la bcug ste/ bde ba dang ldan par bton la spyan la sogs pa lha mo dgu'i gzugs su rang rig pa'i lha mo'i nang du chud par bya'o/ /de bzhin gshegs pa lnga po rang gi kha nas bcug ste/ lus kyi nang du chud par byas la/ rdo rje'i lam</text></item>
<item><p>215b.3</p><section></section><text>nas byang chub sems zhu ba'i rang bzhin du phyung la hUM gis byin gyis brlab par bsams pa las/ rdo rje 'chang bdag por gyur pa'i dkyil 'khor rnams sprul la/ der sems can rnams bcug la yang de bzhin gshegs pa thams cad bcug pa'i ye shes kyi bdud rtsis sngar gyi</text></item>
<item><p>215b.4</p><section></section><text>sems can rnams dbang bskur la dbyung bar bya ste/ k+ShiM dzriM khaM baM Sh+kaM saM zhes bya ba'i sa bon las go rims bzhin du/ mig dang / rna ba dang / sna dang / lce dang / lus dang / yid kyi rang bzhin sa'i snying po dang / phyag na rdo rje dang / nam mkha'i snying po dang / 'jig rten dbang phyug</text></item>
<item><p>215b.5</p><section></section><text>dang / sgrib pa thams cad rnam par sel ba dang / kun du bzang po lta bur gyur pa gdon pa dang / dzaH hUM baM hoHkhaM raM zhes bya ba las gzugs dang / sgra dang / dri dang / ro dang / reg bya dang / chos kyi rang bzhin gzugs rdo rje dang / sgra rdo rje dang / dri rdo rje dang / ro rdo rje dang / reg</text></item>
<item><p>215b.6</p><section></section><text>rdo rje dang / chos kyi dbyings kyi rdo rje lta bur gyur pa dang / lAM mAM pAM tAM a ta/ zhes bya ba las sa dang / chu dang / me dang / rlung gi rang bzhin spyan ma dang / mA ma kI dang / gos dkar mo dang / sgrol ma lta bur gyur pa dang / b+h+rUM AM dzrIM khaM hUM zhes bya ba las/ gzugs dang / tshor ba</text></item>
<item><p>215b.7</p><section></section><text>dang / 'du shes dang / 'du byed dang / rnam par shes pa'i rang bzhin rnam par snang mdzad dang / rin chen 'byung ldan dang / 'od dpag tu med pa dang / don yod grub pa dang / mi bskyod pa lta bur gyur pa dbyung bar bya'o/ /de nas dkyil 'khor gyi 'khor lo yang bsam par mi</text></item>
<item><p>216a.1</p><section></section><text>bya'o/ /de'i rjes la/ oM AHhU~M/ zhes bya ba'i yi ge gsum po sku dang / gsung dang / thugs kyi rang bzhin can yi ge ho gnyis dang spel ba rang dang 'dra ba'i rig ma'i chags pa'i stobs kyis zhu bar gyur par bsams la/ yang de'i stobs kyis bdag nyid</text></item>
<item><p>216a.2</p><section></section><text>dang rang gi rig pa yang 'dod chags chen po'i tshul gyis ting nge 'dzin gyis zhu bar gyur pas/ spyan la sogs pa'i glu'i sgras bskul bar bya'o/ /sems can khams ni gnas kyi dbang phyug khyod ni rdo rje'i thugs/ /dga' ba'i yid 'ong don chen 'dod pa dag la skyabs su gsol/ /</text></item>
<item><p>216a.3</p><section></section><text>mgon po gal te de ring bdag ni gson par mchis bzhed na/ /sems can yab chen gnyen mchog bdag la dgyes par mdzad du gsol/ /rdo rje sku khyod bka' yi 'khor lo sems can kun la phan/ /sangs rgyas don du byang chub don dam rab tu phan par gzigs/ /mgon po</text></item>
<item><p>216a.4</p><section></section><text>gal te de ring bdag ni gson par mchis bzhed na/ /'dod chags dam tshig chags pas bdag la dgyes par mdzad du gsol/ /khyod ni rdo rje'i gsung ste kun la phan zhing thugs brtse na/ /'jig rten dag gi don dang dgos pa mdzad la rab tu brtson/ /mgon po gal te de ring bdag</text></item>
<item><p>216a.5</p><section></section><text>ni gson par mchis bzhed na/ /dga' ba'i spyod pa kun du bzang pos bdag la dgyes par mdzad du gsol/ /khyod ni rdo rje'i spyod pa dgyes zer dam tshig mchog gi phan don che/ /yang dag rdzogs sangs rgyas kyi gdung mchog mnyam nyid thugs brtse bas/ /mgon po gal te de</text></item>
<item><p>216a.6</p><section></section><text>ring bdag ni gson par mchis bzhed na/ /yon tan rin chen mang po'i gter gyur bdag la dgyes par mdzod/ /de ltar bskul ba'i dbang gis zhu ba las byung ba'i yi ge hUM yongs su gyur pa las byung ba'i rdo rje de'i lte ba la hUM gnas par bsams la/ de'i 'od zer gyis 'gro ba</text></item>
<item><p>216a.7</p><section></section><text>rnams rdo rje 'chang bar byas la slar yang de nyid du bcug nas/ de yongs su gyur pa las bdag nyid rdo rje 'chang ba sku mdog sngo ba/ zhal gsum pa zhal g.yas pa dkar ba dang / g.yon pa dmar ba dang / phyag gnyis kyis rang snang ba'i rig ma la 'khyud pa phyag lhag ma rnams na/ rdo rje</text></item>
<item><p>216b.1</p><section></section><text>dang / ral gri dang / pad+ma dang / nor bu go rims ji lta ba bzhin du bsnams par bsams la/ oM d+harma d+hA tu badzra swA b+hA wa At+ma ko\u0f85haM/ zhes bya bas nga rgyal bya'o/ /'di ni bsnyen pa chung ngu dang / rgyu mthun pa'i 'bras bu chung ngu'o/ /de nas mig la sogs pa byin gyis brlab</text></item>
<item><p>216b.2</p><section></section><text>par bya ste/ mig gnyis kyi dbus su zla ba la yi ge k+ShiM dang / 'khor lo yongs su gyur pa las sa'i snying po sku mdog dkar po/ g.yas pa'i rtsa ba'i phyag na 'khor lo bsnams pa/ de'i g.yon du yi ge dzriM dang / me long yongs su gyur pa las gzugs rdo rje sku mdog dkar ba</text></item>
<item><p>216b.3</p><section></section><text>me long bsnams pa'o/ /rna ba gnyis kyi dbus su zla ba la yi ge dzriM dang rdo rje las byung ba'i phyag na rdo rje sku mdog sngo ba rdo rje bsnams pa/ de'i g.yon du hUM dang pi wang las byung ba'i sgra rdo rje sngo ba pi wang bsnams pa/ sna bug gnyis su zla ba la khaM dang rin po che las byung ba'i nam mkha'i</text></item>
<item><p>216b.4</p><section></section><text>snying po sku mdog ser ba rin po che bsnams pa/ de'i g.yon du baM dang dri'i dung phor las byung ba'i dri rdo rje sku mdog ser ba dri'i dung phor bsnams pa'o/ /lce la gaM dang pad+ma yongs su gyur pa las 'jig rten dbang phyug sku mdog dmar ba/ pad+ma dmar po bsnams pa'o/ /de'i g.yon</text></item>
<item><p>216b.5</p><section></section><text>du ho dang ro'i snod yongs su gyur pa las ro rdo rje sku mdog dmar ba/ ro'i snod bsnams pa'o/ /spyi bor yi ge k+ShaM dang ral gri las byung ba'i sgrib pa rnam par sel ba/ sku mdog ljang gu ral gri bsnams pa/ de'i g.yon du khaM dang gos sna tshogs las byung ba'i reg rdo rje sku mdog</text></item>
<item><p>216b.6</p><section></section><text>ljang gu gos sna tshogs bsnams pa/ lkog ma'i 'og tu yi ge saM dang rdo rje yongs su gyur pa las kun du bzang po sku mdog dkar po rdo rje bsnams pa/ de'i g.yon du raM dang chos 'byung yongs su gyur pa las chos kyi dbyings rdo rje sku mdog dkar ba chos 'byung bsnams pa bsam par</text></item>
<item><p>216b.7</p><section></section><text>bya'o/ /'og nas lha rnams thams cad kyang zhal gsum dang phyag drug par bshad de/ phyag gnyis kyis rang rang gi thabs dang shes rab la 'khyud pa/ sku mdog ser ba dang / dmar ba dang / ljang ba'i zhal/ g.yas sngo ba/ g.yon pa dkar ba/ dkar po'i g.yon pa dmar</text></item>
<item><p>217a.1</p><section></section><text>ba/ sngon po'i g.yas pa dkar ba yin no/ /ji skad bshad pa'i lha thams cad zla ba'i dkyil 'khor rin po che'i cod pan can/ phyag lhag ma rnams ni rdo rje dang / ral gri dang / pad+ma dang / rin po che rim bzhin du bsnams pa/ gang gi rtsa ba'i phyag na ral</text></item>
<item><p>217a.2</p><section></section><text>gri'am pad+ma dang / rin po che bsnams pa/ de rnams kyi g.yas kyi rtsa ba'i phyag gnyis pa ni 'khor lo bsnams pa'o/ /'di ni nye bar bsgrub pa chung ngu dang rnam par smin pa'i 'bras bu chung ngu yin no/ /de nas snying gar zla ba la gnas pa'i hUM dang rdo rje yongs su gyur pa las/ thugs</text></item>
<item><p>217a.3</p><section></section><text>rdo rje sku mdog sngo ba lkog mar pad+ma'i lte bar gnas pa'i a yongs su gyur pa las gsung rdo rje sku mdog dmar po pad+ma bsnams pa/ dpral ba'i nang du 'khor lo'i lte bar gnas pa'i oM dang 'khor lo yongs su gyur pa las sku rdo rje sku mdog dkar ba 'khor lo bsnams pa/ 'di rnams</text></item>
<item><p>217a.4</p><section></section><text>kyi thugs kar go rims bzhin du/ rdo rje'i lte ba dang / pad+ma ge sar dang / 'khor lo'i lte bar hUM dang a dang oM gnas pa'i 'od zer las byung ba'i gzugs rdo rje la sogs pa phyogs bcu'i 'jig rten gyi khams na bzhugs pa'o/ /thugs dang / gsung dang / sku rdo rje yang dag par</text></item>
<item><p>217a.5</p><section></section><text>mchod la bkug ste/ mdun du bzhugs pa des rang gi thugs dang / gsung dang / sku byin gyis brlab par bya'o/ /dpal ldan rdo rje thugs 'chang ba/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /</text></item>
<item><p>217a.6</p><section></section><text>phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje thugs kyis mdzad du gsol/ /de nas rang gi thugs rdo rje la thugs rdo rje bcug nas/ oM sar+b+ba ta thA ga ta tsit+ta badzra swA b+hA wa At+ma ko\u0f85haM/ </text></item>
<item><p>217a.7</p><section></section><text>zhes bya bas nga rgyal bya'o/ /chos kyi gsung lam dpal dang ldan/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje gsung gis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /</text></item>
<item><p>217b.1</p><section></section><text>deng bdag byin gyis brlabs nas su/ /rdo rje gsung gis mdzad du gsol/ /de nas rang gi gsung rdo rje la gsung rdo rje bcug ste/ oM sar+b+ba ta thA ga ta bAka badzra swA b+hA wa At+ma ko\u0f85haM/ zhes bya ba 'dis nga rgyal bya'o/ /dpal ldan rdo rje sku 'chang ba/ /rdo rje mi phyed gsum bsgoms</text></item>
<item><p>217b.2</p><section></section><text>pas/ /deng bdag byin gyis brlabs nas su/ /rdo rje skus ni mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje skus ni mdzad du gsol/ /de nas rang gi sku rdo rje la sku rdo rje</text></item>
<item><p>217b.3</p><section></section><text>bcug ste/ oM sar+b+ba ta thA ga ta ya badzra swA b+hA wa At+ma ko\u0f85haM/ zhes bya ba 'dis nga rgyal bya'o/ /'di ni sgrub pa chung ngu dang / skyes bu byed pa'i 'bras bu chung ngu'o/ /de'i rjes la nu ma'i bar du rdo rje'i dbus su phyi rol gyi rdo rje 'chang ji lta ba de 'dra ba'i ye shes sems dpa' bsgoms</text></item>
<item><p>217b.4</p><section></section><text>la de'i thugs ka'i rdo rje'i lte ba la gnas pa'i yi ge hUM gi 'od zer las byung ba'i gzugs rdo rje la sogs pas nam mkha' la bzhugs pa'i de bzhin gshegs pa rnams yang dag par mchod nas bkug ste/ de'i 'od zer las byung ba'i lha mo ye shes kyi bdud rtsis gang ba'i bum pa</text></item>
<item><p>217b.5</p><section></section><text>thogs pa rnams kyis bdag nyid la dbang bskur ba dang / de bzhin gshegs pa lnga'i cod pan du gyur par bsam par bya'o/ /'di ni sgrub pa chen po'i chung ngu dang / dbang bskur ba'i 'bras bu chung ngu'o/ /de bzhin du rang gi lha mo bsnyen pa chung ngu la sogs pa'i dbye bas mig la</text></item>
<item><p>217b.6</p><section></section><text>sogs pa byin gyis brlab pa dang / thugs dang / gsung dang / sku byin gyis brlab pa dang / de bzhin gshegs pa thams cad kyi dbang bskur ba sngon du 'gro bas yan lag bzhi rdzogs par byas la rigs lnga dgod par bya ste/ nu ma yan chad oM yongs su gyur pa las</text></item>
<item><p>217b.7</p><section></section><text>rnam par snang mdzad kyi rang bzhin/ nu ma'i 'og nas lte ba yan chad kyi bar du hU~M yongs su gyur pa las mi bskyod pa'i rang bzhin can/ rked pa'i phyogs su swA yongs su gyur pa las rin chen 'byung ldan gyi rang bzhin/ pad+mar a yongs su gyur pa las/ 'od dpag tu med pa'i rang</text></item>
<item><p>218a.1</p><section></section><text>bzhin/ byin pa gnyis su hA yongs su gyur pa las don yod par grub pa'i rang bzhin du bsam pa dang / hUM yongs su gyur pa las rang gi rdo rje/ oM yongs su gyur pa las nor bu'i bu gar yi ge phaT rang dang 'dra ba'i yang hUM yongs su gyur pa las pad+ma AHyongs</text></item>
<item><p>218a.2</p><section></section><text>su gyur pa las lte bar bsams la/ de bzhin gshegs pa thams cad la mchod par bya ba'i phyir dang / lhan cig bla na med pa'i dga' ba brtsams la/ oM sar+b+ba ta thA ga tA nu rA ga Na badzra swa b+hA wa At+ma ko\u0f85haM/ zhes bya bas byin gyis brlab par bya'o/ /'di ni dang por sbyor ba zhes</text></item>
<item><p>218a.3</p><section></section><text>bya ba'i ting nge 'dzin dang po'o// //de'i rjes la de bzhin gshegs pa lnga po rang gi kha'i sgo nas bcug ste/ rdo rje'i lam nas phyung nas snga ma bzhin du byang chub kyi sems hUM gis byin gyis brlab par bsams la/ de yongs su gyur pa las mi bskyod pa gtso bor gyur pa'i</text></item>
<item><p>218a.4</p><section></section><text>dkyil 'khor gyi 'khor lo sprul la rang gzhan gyi don du phyi rol du 'byung bar bya ste/ badzra d+h+r-ika ces bya bas mi bskyod pa sku mdog nag po rdo rje bsnams pa phyung la spros pa las 'gro ba'i don byas nas slar bsdus te/ rang gi lus la dngos po thams cad kyis gzhug par bya'o/ /de</text></item>
<item><p>218a.5</p><section></section><text>bzhin du thams cad kyang spro zhing bsdu bar bya ste/ dzi na dzika ces bya bas rnam par snang mdzad sku mdog dkar po phyag na 'khor lo bsnams pa ni shar gyi zla bar ro/ /rat+na d+h+r-ika ces bya bas rin chen 'byung ldan sku mdog ser ba rin po che bsnams pa ni lho'i phyogs su'o/ /A ro l-ika ces bya bas</text></item>
<item><p>218a.6</p><section></section><text>'od dpag tu med pa sku mdog dmar ba pad+ma dmar po bsnams pa ni nub tu'o/ /pradz+nyA d+h+r-ika ces bya bas don yod par grub pa sku mdog ljang gu ral gri bsnams pa ni byang du'o/ /de bzhin gshegs pa thams cad kyang ral pa dang cod pan mnga' ba/ nyi ma'i gdan dang nyi ma'i 'od mnga' ba'o/ /</text></item>
<item><p>218a.7</p><section></section><text>mo ha rA ti zhes bya bas lha mo spyan ma sku mdog dkar mo 'khor lo bsnams pa ni me'i phyogs su'o/ /dwe Sha rA ti zhes bya bas mA ma kI sku mdog sngon mo/ ut+pal sngon dmar bsnams pa bden bral gyi phyogs su'o/ /rA ga rA ti zhes bya bas gos dkar mo sku mdog dmar ba/ pad+ma</text></item>
<item><p>218b.1</p><section></section><text>dmar po bsnams pa ni rlung gi phyogs su'o/ /badzra rA ti zhes bya bas sgrol ma sku mdog ser mo ut+pal ser po bsnams pa ni dbang ldan gyi phyogs su'o/ /oM AHrU pa badzri hU~M/ zhes bya ba la sogs par de kho na nyid gsum dang spel bas gzugs rdo rje la sogs pa'i lha mo dkyil</text></item>
<item><p>218b.2</p><section></section><text>'khor gyi grwa bzhi dang / shar phyogs kyi sgo'i ngos gnyis su bsam par bya'o/ /lha mo thams cad kyang rin po che'i cod pan zla ba'i gdan dang zla ba'i 'od mnga' ba'o/ /ya mAn+ta kr-ita ces bya bas khro bo gshin rje gshed sku mdog sngo ba rdo rje tho ba bsnams pa ni shar sgor ro/ /pradz+nyAn+ta kr-ita</text></item>
<item><p>218b.3</p><section></section><text>ces bya bas gzhan gyis mi thub pa sku mdog dkar po dbyig pa bsnams pa ni lho sgor ro/ /pad+mA n+ta kr-ita ces bya bas rta mgrin sku mdog dmar ba pad+ma dmar po bsnams pa ni nub sgor ro/ /big+hanAn+ta kr-ita ces bya bas bdud rtsi thab sbyor sku mdog sngo ba rdo rje sngon po bsnams pa phyung ste/ </text></item>
<item><p>218b.4</p><section></section><text>byang gi sgor bsgom par bya'o/ /khro bo thams cad kyang rnam par 'gyur ba/ 'jigs su rung ba/ dbu skra dmar ser gyen du 'bar ba/ gsus pa 'phyang ba/ mche ba gtsigs pa/ nyi ma'i gdan dang nyi ma'i 'od mnga' ba'o/ /de nas rang gi sngags kyi 'od kyis dkyil 'khor gyi 'khor</text></item>
<item><p>218b.5</p><section></section><text>lo bkug la bcug ste dbang du byas la gshin rje gshed la sogs pa nyid kyis bgegs med par byas la rang gi sngags bzlas pa'i mchod yon phul te gshin rje gshed la sogs pa nyid kyis dzaHhUM baM hoH/ zhes bya ba dang rim bzhin du rang gi dkyil 'khor du de dgug pa dang / gzhug pa dang</text></item>
<item><p>218b.6</p><section></section><text>bcing ba dang / dbang du bya'o/ /'di dag ni bsnyen pa chen po dang / rgyu mthun pa'i 'bras bu chen po yin no/ /de nas snga ma bzhin du thams cad kyi mig la sogs pa byin gyis brlab pa ni bsnyen pa'i yan lag chen po dang rnam par smin pa'i 'bras bu chen po'o/ /de nas thams cad</text></item>
<item><p>218b.7</p><section></section><text>la ji skad bshad pa'i rim pas thugs dang gsung dang sku byin gyis brlabs pa ni bsnyen pa'i yan lag chen po dang skyes bu byed pa'i 'bras bu chen po'o/ /thams cad kyi thugs kar gnas pa'i ye shes sems dpa'i sa bon gyi yi ge'i 'od zer gyis nam mkha' la bzhugs pa'i de bzhin</text></item>
<item><p>219a.1</p><section></section><text>gshegs pa rnams mchod la de'i 'od zer las byung ba'i gzugs rdo rje la sogs pa ye shes kyi bdud rtsis gang ba'i bum pa bsnams pas de dbang bskur bar bsams la/ thams cad kyi cod pan la bdag po'i de bzhin gshegs pa rnams bsam par bya ste/ </text></item>
<item><p>219a.2</p><section></section><text>de bzhin gshegs pa rnams la ni rdo rje 'chang ba'o/ /spyan dang gzugs rdo rje dang gshin rje gshed kyi cod pan la ni rnam par snang mdzad do/ /mA ma kI dang sgra rdo rje dang chos kyi dbyings kyi rdo rje dang / gzhan gyis mi thub pa dang bdud rtsi thab sbyor gyis ni mi bskyod pa'o/ /gos dkar mo</text></item>
<item><p>219a.3</p><section></section><text>dang rdo rje dang / rta mgrin gyi ni 'od dpag tu med pa'o/ /sgrol ma dang reg rdo rje la ni don yod par grub ba'o/ /sa'i snying po la sogs pa la ni rang rang gi mdog dang rjes su mthun pa'i de bzhin gshegs pa'i cod pan no/ /kun du bzang po'i cod pan la ni mi bskyod pa'o/ /'di dag ni sgrub</text></item>
<item><p>219a.4</p><section></section><text>pa chen po'i yan lag chen po dang dbang bskur ba'i 'bras bu chen po'o/ /de nas mchod pa byas te/ de bzhin gshegs pa lnga kha nas bcug la rdo rje'i lam nas phyung ste snga ma bzhin du byang chub kyi sems su gyur pa dang / rang dang 'dra ba'i rig ma'i ba spu'i bu ga nas gzugs rdo rje la sogs pa</text></item>
<item><p>219a.5</p><section></section><text>lha mo'i tshogs rang rang gi mtshan ma thogs pa dang / mchod pa sna tshogs pa dang yang bcas pa spros pas dkyil 'khor gyi bdag po yang dag par mchod la/ oM sar+b+ba ta thA ga ta pU dza badzra swa b+hA wa At+ma ko\u0f85haM/ zhes bya ba 'dis byin gyis brlab par bya'o/ /de nas bdag dkyil 'khor pa dang</text></item>
<item><p>219a.6</p><section></section><text>bcas par bstod pa byas par bsam par bya'o/ /mi bskyod rdo rje ye shes che/ /rdo rje dbyings ni mkhas chen po/ /rdo rje gsum mchog dkyil 'khor gsum/ /rdo rje dbyangs la phyag 'tshal lo/ /rnam par snang mdzad dag pa che/ /rdo rje zhi ba dga' chen po/ /rang bzhin 'od gsal</text></item>
<item><p>219a.7</p><section></section><text>mchog gi mchog/ /ston pa rdo rje phyag 'tshal lo/ /rin chen rgyal po rab tu bzang / /rdo rje nam mkha' dri med mkha'/ /rang bzhin dag pa gos pa med/ /rdo rje sku la phyag 'tshal lo/ /rdo rje mi 'chi rgyal po che/ /mi rtog nam mkha' rdo rje 'dzin/ /'dod chags pha rol phyin pa brnyes/ /</text></item>
<item><p>219b.1</p><section></section><text>rdo rje gsung la phyag 'tshal lo/ /don yod rdo rje rdzogs sangs rgyas/ /bsam pa thams cad rdzogs mdzad pa/ /rang bzhin dag pa nyid las grub/ /rdo rje sems dpa' phyag 'tshal lo/ /de nas bdud rtsi myong ba byas te/ yaM las byung ba'i rlung gi dkyil 'khor gzhu'i dbyibs can sngon po ba dan</text></item>
<item><p>219b.2</p><section></section><text>gyis mtshan pa/ de'i steng du raM las byung ba'i me'i dkyil 'khor gru gsum dmar po/ de'i steng du a las byung ba'i pad+ma'i snod la gnas pa'i bdud rtsi lnga po rnam par snang mdzad la sogs pa'i sa bon las bskyed pa/ oM gyis byin gyis brlabs pa de'i yang steng du hUM las byung ba'i rdo rje bsams la/ </text></item>
<item><p>219b.3</p><section></section><text>'bar ba dang sreg pa la sogs pa'i bya bas rdzogs par byas la/ oM gyi 'od zer gyis ye shes kyi bdud rtsi drangs la/ de bzhin gshegs pa rnams kyang de'i nang du chud par byas te/ rang gi sngags kyis byin gyis brlabs la/ lce la hUM bkod pa'i rdo rje lcer/ ro rdo rjes bstabs pas dkyil</text></item>
<item><p>219b.4</p><section></section><text>'khor pa'i lha rnams dang bcas pa la tshim par bya'o/ /dkyil 'khor gyi rgyal po mchog ces bya ba'i ting nge 'dzin gnyis pa'o// //de nas ye shes sems dpa'i thugs ka'i sa bon gyi 'od zer gyis 'jig rten gsum po snang bar byas la rdo rje 'chang bar byas te/ dkyil 'khor gyi 'khor</text></item>
<item><p>219b.5</p><section></section><text>lor gzhug par bya'o/ /dkyil 'khor gyi 'khor lo'ang bdag la'o/ /bdag nyid kyang ye shes sems dpa' la'o/ /ye shes sems dpa' yang mtshan ma la'o/ /mtshan ma yang thig le'i nang du chud par byas la thig le la dkyil 'khor gyi 'khor lo bskyed pa'i rim pas skad cig gis bsgom</text></item>
<item><p>219b.6</p><section></section><text>par bya'o/ /'dir bsnyen pa la sogs pa ni chen po'i sgrar brjod par bya'o/ /yang 'od zer gyi phreng bas sa bon snang bar byas la/ sa bon las mtshan ma/ mtshan ma las ye shes sems dpa'/ ye shes sems dpa' las kyang rdo rje 'chang ba de las kyang dkyil 'khor/ dkyil 'khor las kyang</text></item>
<item><p>219b.7</p><section></section><text>'jig rten gsum por spro ba dang bsdu ba byas la ji srid 'dod kyi bar du bsgom pa ni thig le'i rnal 'byor ro/ /de nas de bzhin gshegs pa lnga khar bcug la rdo rje'i lam nas phyung ste snga ma bzhin du byang chub kyi sems su gyur pa rang dang 'dra ba'i rig ma'i pad+ma'i lte bar/ nas 'bru tsam gyi rdo rje</text></item>
<item><p>220a.1</p><section></section><text>bsams la de'i nang du dkyil 'khor gyi 'khor lo bskyed pa'i rim pas skad cig tsam gyis bsgom pa nang du chud par bya'o/ /'dir bsnyen pa la sogs pa ni chen po'i sgrar brjod par bya'o/ /ji srid brtan par ma gyur pa de srid kyi bar du shin tu spro bar mi bya la/ brtan</text></item>
<item><p>220a.2</p><section></section><text>par gyur na ni de bzhin gshegs pa lnga dang de'i mtshan ma sna tshogs spro bar bya ste 'di ni phra mo'i rnal 'byor ro/ /oM AHhU~M hUM~M/ zhes zlos shing sku dang gsung dang thugs rdo rje las re re zhing sku dang gsung thugs gsum gyi bdag nyid can ye shes sems dpa' ni lnga po'i bdag nyid can nyid du de</text></item>
<item><p>220a.3</p><section></section><text>dag thams cad rim gyis sam cig car yang dag par spros la legs par mchod de/ nye bar bsdus la/ dbugs rngub pa dang dbyung bas dal ba dang ring ba med par bzla bar bya zhing sngags la yang zhen pa med par gsang sngags bzla bar bya'o/ /bde ba la shin tu zhen na sngar bshad pa'i</text></item>
<item><p>220a.4</p><section></section><text>glus bskul la 'khor lo mchod par bya'o/ /skyo bar gyur na mtho gang tsam gyis dpags par zla ba'i dkyil 'khor la gnas pa'i yi ge oM byang chub kyi sems kyi 'od zer gyi phreng ba dang bcas pa dbugs dbyung ba dang rngub pa'i lcags kyus drangs la bdag nyid tshim par bya'o/ /gshegs</text></item>
<item><p>220a.5</p><section></section><text>su gsol bar 'dod na mchod pa la sogs pa byas la sa bon gyi sngags kyis 'khor lo bdag nyid kyi nang du chud par byas la sku la sogs par byin gyis brlabs par bsams la/ sems can la phan pa'i phyir smon lam byas nas/ rang gi lha'i nga rgyal du byas la yul rnams</text></item>
<item><p>220a.6</p><section></section><text>gzugs rdo rje la sogs pa'i rnam pa'am/ rnam par snang mdzad la sogs pa dang / rdo rje 'chang dang 'dra bar blta bar bya ste/ 'di nyid de bzhin gshegs pa thams cad la mchod pa yin no/ /zas la spyad pa'i dus su snying gar zla ba la gnas pa'i dkyil 'khor gyi 'khor lo</text></item>
<item><p>220a.7</p><section></section><text>dmigs la rang gi zas bdud rtsi lnga'i rang bzhin can du bsams la/ rang gi sngags kyang mngon par bzlas la sku la sogs pa'i lha rnams tshim par byas te/ 'di nyid ni nang gi sbyin sreg yin no/ /de bzhin du 'dod pa'i yon tan lngas bdag dang gzhan la mchod pa ni de</text></item>
<item><p>220b.1</p><section></section><text>bzhin gshegs pa'i dam tshig yin no/ /de lta bu'i sdom pa dang ldan pa'i rnal 'byor pas bdag dang gzhan la mchod pa'i bde bar gshegs pa mchod pa gang cung zad ci byed pa thams cad phyag rgya dang sngags kyi rnam pa yin zhing kha na ma tho ba med pas 'tshang rgya ba nyid thob par byed pa</text></item>
<item><p>220b.2</p><section></section><text>yin no/ /dam tshig nyams pa la dam tshig rdo rje'i rnal 'byor pas sna tshogs pad+ma la gnas pa'i sna tshogs rdo rje la bzhugs pa'i ye shes sems dpa' cho ga bzhin du bskyed la/ sngar bshad pa'i cho gas dbang bskur ba byas la bzlas brjod la sogs pa bya'o/ /phyi'i khrus</text></item>
<item><p>220b.3</p><section></section><text>la yang rim pa 'di nyid khyad par du bstan par bya'o/ /thun gyi tha ma yang de bzhin du mchod pa la sogs pa sngon du 'gro bas bzlas brjod byas la snying gar 'khor lo bsdus te snying rje dang shes rab tu ldan pas nyal bar bya'o/ /langs pa'i dus su spyan la sogs pa'i glus bdag</text></item>
<item><p>220b.4</p><section></section><text>nyid yang dag par bskul la snga ma bzhin du rang gi lhar bskyed de/ mig la sogs pa byin gyis brlab pa byas la dkyil 'khor spros te bzlas brjod la sogs pa bya'o/ /dngos grub bsgrubs nas sngar bshad pa'i dkyil 'khor la gnas pa nyid kyis bsgrub par bya'o/ /bgegs ni</text></item>
<item><p>220b.5</p><section></section><text>bdud rtsi thab sbyor gyi 'khor lor bsams pas 'bad mi dgos par 'joms par 'gyur ro/ /las kyi rgyal po mchog ces bya ba'i ting nge 'dzin gsum pa'o/ /rab tu gsal ba zhes bya ba'i sgrub pa'i thabs slob dpon dpe med pa'i rdo rjes mdzad pa rdzogs so// //rgya gar gyi</text></item>
<item><p>220b.6</p><section></section><text>mkhan po chen po bIr+ya b+ha dra dang / zhu chen gyi lo tsA ba dge slong rin chen bzang pos bsgyur cing zhus te gtan la phab pa'o//[ #]@##/ /rgya gar skad du/ shrI sa mA dza lo ke shwa ra sA d+ha naM nA ma/ bod skad du/ dpal gsang ba 'dus pa 'jig rten dbang phyug gi sgrub</text></item>
<item><p>220b.7</p><section></section><text>pa'i thabs zhes bya ba/ byang chub sems dpa' sems dpa' chen po 'phags pa spyan ras gzigs dbang phyug la phyag 'tshal lo/ /sprul pa'i 'od zer dpag med pa/ /'phros pas 'gro ba'i sdug bsngal sel/ /rnam rtog med bde'i bdag nyid can/ /dpal ldan rdo rje chos</text></item>
<item><p>221a.1</p><section></section><text>la 'dud/ /dpal ldan 'dus pa snang ba che/ /rgyud rgyal rim ba la brten te/ /'jig rten mgon po sgrub pa yi/ /rim pa mdor bsdus gsal bar bri/ /dang po snying rje'i stobs las byung / /rdzogs pa'i byang chub sems brtan byas/ /srid pa'i longs spyod</text></item>
<item><p>221a.2</p><section></section><text>bde ba chags/ /yongs su 'dzin pa rgyab kyis phyogs/ /dang sogs nor ni phun tshogs rnams / /bla ma sangs rgyas dang mnyam gus/ /des bstan dam tshig spyod pa ni/ /yongs su skyong la rab tu brtson/ /bum pa gsang sogs dbang bskur ba/ /bla ma'i drin gyis yang dag thob/ /</text></item>
<item><p>221a.3</p><section></section><text>lus ngag sems rnams dag pa nyid / /sgrub pa po ni dngos grub snod/ /ting 'dzin yan lag las byung ba'i/ /tshogs ni yongs su rdzogs pa las/ /myur du dngos grub thob par 'gyur/ /de ltar gsang sngags tshul gnas yin/ /ting 'dzin yan lag nyams gyur cing / /de yi mi mthun</text></item>
<item><p>221a.4</p><section></section><text>phyogs gnas na/ /skye ba bye ba stong gis kyang / /ting 'dzin rab tu 'grub mi 'gyur/ /de bas ting 'dzin rab bsgrub phyir/ /gsang sngags spyod gnas rnal 'byor pas/ /de las gzhan pa'i sems spangs te/ /g.yeng med brtson pas 'bad par bya/ /ting nge 'dzin gyi yan lag</text></item>
<item><p>221a.5</p><section></section><text>dang / /mi mthun phyogs gang nges bya'i phyir/ /ting 'dzin yan lag mi mthun phyogs/ /de ni mdor bsdus nas bshad bya/ /tshul khrims phun sum tshogs pa dang / /longs spyod rnams la ltos med cing / /bzod ldan dam bcas brtan pa dang / /skye bo'i 'du 'dzi rnam par spong / /lus</text></item>
<item><p>221a.6</p><section></section><text>dang ngag yid las rnams la/ /shes bzhin dang ni ldan pa la/ /sangs rgyas skur rtog dran pa yis/ /lus kyi rjes dran yang dag ldan/ /dus gang du ni gang bya ba'i/ /rjes dran de la brtan pa dang / /sgrib pa lnga ni spong ba dang / /zas kyi tshod rig spyod lam ran/ /'jig rten chos ni</text></item>
<item><p>221a.7</p><section></section><text>thams cad la/ /rtag tu sems ni btang snyoms dang / /yo byad bsnyungs 'di yan lag ste/ /go bzlog pa ni mi mthun phyogs/ /yid dang rjes su mthun pa'i bsam gtan gyi gnas su stan bde ba la 'dug nas bgegs bsal bar bya'o/ /oM g+ha g+ha g+hA ta ya g+hA ta ya/ sar+b+ba duSh+TAM </text></item>
<item><p>221b.1</p><section></section><text>phaT/ kI la ya kI la ya sarba pA paM phaT/ hUM hUM hUM badzra kI la ya badzra d+ha ro Adz+nyA pa ya ti/ sar+b+ba dush+TA nAM kA ya bAka tsit+ta kI la ya hUM phaT/ sngags 'dis phyogs bcu'i bgegs thams cad bsal bar bya'o/ /de nas rang gi snying gar dbyangs kyi yi ge dang po yongs su gyur pa'i zla ba'i</text></item>
<item><p>221b.2</p><section></section><text>dkyil 'khor la yi ge hri dmar po bsams la/ de'i 'od zer spros pas rang gi lus snang bar byas pa sngon du 'gro ba dang / phyogs bcu'i 'jig rten gyi khams thams cad snang bar byas nas/dkyil 'khor gyi 'khor lo lta bu'i sangs rgyas dang byang chub sems dpa' thams cad</text></item>
<item><p>221b.3</p><section></section><text>yang dag par bskul ba bkug pa dang / rje btsun bla ma yang nam mkha' la dmigs te/ oM sar+b+ba ta thA ga ta kA ya bAka tsit+ta pra Na me na badzra ban+d+ha naM ka ro mi/ zhes bya bas phyag bya'o/ /de nas yi ge hri de nyid las 'od zer gyi tshogs kha dog sna tshogs pa spro ba sngon du 'gro ba dang / gzugs</text></item>
<item><p>221b.4</p><section></section><text>rdo rje la sogs pa mchod pa'i lha mo'i tshogs yang dag par spros la/ oM sarba ta thA ga ta pU dza badzra swA b+hA ba At+ma ko\u0f85 ha/ zhes bzlas shing sangs rgyas dang byang chub sems dpa' dang bla ma legs par mchod par bya'o/ /de rnams kyi spyan sngar pus mo'i lha nga sa la btsugs nas thal mo</text></item>
<item><p>221b.5</p><section></section><text>sbyar te/ 'di ltar sdig pa bshags pa la sogs pa bya ste/ gang zhig thog med srid pa'i chu klung du/ /ma lus kun rtog gis bsags rnyog pa rnams/ /thugs rje che ldan spyan sngar de dag ni/ /cho ga bzhin du thams cad bshags par bgyi/ /rdzogs sangs rgyas dang byang chub</text></item>
<item><p>221b.6</p><section></section><text>sems dpa' dang / /'phags pa gzhan gyis dge ba gang mdzad pa/ /de dag kun la yang dag yid rang zhing / /byang chub tu ni yongs su bsngo bar bgyi/ /yid kyi rol pa dri med zla 'dras bsgrubs/ /snying rje dam pa mtha' yas pa yi thabs/ /rang gi yid la gnas par gyur</text></item>
<item><p>221b.7</p><section></section><text>pa yi/ /bde gshegs rnams la rtag tu skyabs su mchi/ /rtog pa ma lus pa las nges grol zhing / /sems dpa' dam pa rnams ni phun tshogs gzhi/ /dngos po thams cad ro gcig ngo bo nyid/ /dam pa'i chos la rtag tu skyabs su mchi/ /'ching ba rnams las yang</text></item>
<item><p>222a.1</p><section></section><text>dag grol 'gyur zhing / /snying rje mchog gis bskrun pa'i dpal dang ldan/ /rab tu dga' sogs sa la rab bzhugs pa/ /brtul zhugs dbang po'i tshogs la skyabs su mchi/ /bsam dang rnam par smin pa dag gyur pa/ /sgrib pa kun gyi bag chags yang</text></item>
<item><p>222a.2</p><section></section><text>dag 'byin/ /lhag par mos pas rnam par brgyan pa yi/ /sems ni byang chub dam par bskyed par bgyi/ /bde gshegs sras bcas rnams kyi lam gcig pu/ /sbyin sogs rnam bcu dkar po'i yon tan tshul/ /rdzogs sangs rgyas bdag ma lus ngo bo blos/ /yang dag nyid du da ni</text></item>
<item><p>222a.3</p><section></section><text>gnas par bgyi/ /de ltar lam la gnas pa'i bar du byas / /de nas/ ngo bo nyid dang bral phyir stong pa ste/ /rang bzhin rgyu dang bral bas mtshan ma med/ /rtog pa rnams dang bral phyir dngos po ni/ /ma lus smon pa las ni nges par grol/ /zhes bya bas gzung ba dang 'dzin pa la sogs</text></item>
<item><p>222a.4</p><section></section><text>pa'i spros pa thams cad dang bral bas khams gsum po ma lus pa stong par bsgoms la/ 'dis stong pa nyid du byin gyis brlab pa bstan par bya'o/ /oM shU n+ya tA dz+nyA na badzra swA b+hA wa At+ma ko\u0f85 haM/ de'i 'og tu sangs rgyas kyi zhing yongs su dag par bya ba'i don stong pa'i bdag nyid can gyi sems</text></item>
<item><p>222a.5</p><section></section><text>de nyid yi ge a dmar po yongs su gyur pa las nyi ma'i dkyil 'khor gyi rnam par bsam / de'i steng du hUM nag po yongs su gyur pa las rdo rje rtse lnga pa nag po kha gyes pa lte ba'i yi ge hUM gis mtshan pa nyi ma la gnas pa bsam mo/ /de nas de las byung ba'i rdo rje'i rang bzhin gyi 'od zer</text></item>
<item><p>222a.6</p><section></section><text>phyogs bcur kun du 'phros pas bgegs thams cad bsal la/ rdo rje'i rang bzhin gyi 'od zer de nyid las rdo rjer ba dang dra ba dpangs dpag tshad brgya stong du ma yod pa/bdud thams cad kyis bsgrod par mi nus pa/ phyogs thams cad du khyab pa'i phyi rol na dus mtha'i me'i phung po 'bar ba</text></item>
<item><p>222a.7</p><section></section><text>lta bus bskor ba dang / rdo rje'i rang bzhin gyi sa'i dkyil 'khor sa'i 'og gi mthar thug pa bsams la/ de'i dbus su chos 'byung ba'i phyag rgya gyen kar gnas pa steng yangs pa/ 'og dog pa/nam mkha'i khams rgya che ba khongs su chud pa/ ston ka'i zla ba ltar dkar bar bsams</text></item>
<item><p>222b.1</p><section></section><text>la/ de'i dbus su yi ge paM ser po las byung ba'i sna tshogs pad+ma rgya che ba/de'i dbus su yi ge hUM nag po las byung ba'i sna tshogs rdo rje bsams la/ de'i dbus su zla ba la gnas pa'i yi bruM dkar po yongs su gyur pa las 'khor lo rtsibs bcu gnyis pa de'i lte bar zla ba gnas</text></item>
<item><p>222b.2</p><section></section><text>pa'i yi ge bruM bsams la/ de yongs su gyur pa las bcom ldan 'das rnam par snang mdzad sku mdog dkar po dang / sngon po dang / dmar po gsum gyis rnam par mdzes pa/ phyag drug pa/phyag dang po gnyis kyis rang dang 'dra ba'i rig ma la 'khyud pa/ g.yas kyi</text></item>
<item><p>222b.3</p><section></section><text>gnyis pa na 'khor lo dkar po/ gsum pa na ral gri/ phyag g.yon gyi gnyis pa na rin po che/ gsum pa na pad+ma dmar po bsnams pa/ ral pa dang cod pan mnga' ba/ sna tshogs pad+ma dang zla ba la/ rdo rje'i skyil mo krung gis bzhugs pa/ 'od zer dkar po'i tshogs</text></item>
<item><p>222b.4</p><section></section><text>rnam par 'phro ba bsams la/ de yongs su gyur pa las khang pa brtsegs ma rim pa gnyis/ rin po che sna tshogs 'od gsal ba'i rang bzhin can/ phyi'i rim pa zur bzhi pa sgo bzhi pa/ rta babs bzhis brgyan pa/ ba dan dang rgyal mtshan kha dog rnam pa sna tshogs pa la dril bu</text></item>
<item><p>222b.5</p><section></section><text>btags pa rlung gis bskyod pa dang / me tog gi phreng ba dang / rnga yab dang / dra ba dang / dra ba phyed pas nye bar mdzes pa/ phyi rol na gzugs kyi gnas kyi kha khyer rdo rje rin po ches nye bar mdzes shing yid du 'ong ba'o/ /nang gi rim pa zlum po la rdo rje phreng bas yongs su bskor ba/ </text></item>
<item><p>222b.6</p><section></section><text>ka ba brgyad kyis nye bar mdzes pa/ sdong bu dang bcas pa'i sna tshogs pad+ma'i 'dab ma la gnas pa'i zla ba bcu gnyis dang / nyi ma bdun gyi gdan dang ldan pa rnam par bsams nas/ der dbus ma'i zla ba'i gdan la dbyangs kyi yi ge bcu drug nyis 'gyur du byas pa yongs su gyur pa</text></item>
<item><p>222b.7</p><section></section><text>las/ skyes bu chen po'i mtshan sum cu rtsa gnyis kyi rgyur gyur pa'i zla ba'i dkyil 'khor bsams la/ de'i steng du ka la sogs pa gsal bya'i yi ge sum cu rtsa bzhi dang da d+ha Da ya la zhes bya ba'i yi ge drug gis bsnan pa nyis 'gyur du byas pa dkar po brgyad cu yongs su gyur pa las/</text></item>
<item><p>223a.1</p><section></section><text>dpe byad bzang po brgyad cu skyed par byed pa'i zla ba'i dkyil 'khor gnyis par bsam par bya'o/ /de ltar shes rab dang thabs kyi rang bzhin gyi zla ba'i dkyil 'khor gnyis bsgoms pa las kun gzhi rnam par shes pa gnas gyur nas/chos thams cad</text></item>
<item><p>223a.2</p><section></section><text>gzugs brnyan dang 'dra bar rtogs pas me long lta bu'i ye shes skye ba yin no/ /de nas zla ba de gnyis gcig tu gyur pas rang bzhin gyis rtogs pa'i dbye ba med pas/ nyon mongs pa can gyi yid gnas gyur pa mnyam pa nyid kyi ye shes yin no/ /zla ba'i dkyil 'khor de nyid la yi ge</text></item>
<item><p>223a.3</p><section></section><text>hUM dmar po bsams la/ de yongs su gyur pa las rdo rje dmar po de'i lte bar yi ge hUM dmar po dang bcas par bsams la/ rjed pa dang brjod par bya ba'i rnam par rtog pa gnas gyur pa las ni so sor rtog pa'i ye shes so/ /de nas rdo rje de dang yi ge hUM las byung ba'i 'od zer gyi tshogs</text></item>
<item><p>223a.4</p><section></section><text>kyis 'gro ba rnams rnam par sbyangs la rdo rje sems dpa'i rnam par bskyed de/ lte ba la yi ge hUM dang bcas pa'i rdo rjer bcug la/ oM badzra At+ma ko\u0f85 haM/ zhes bya bas nga rgyal bya'o/ /de ni 'jug pa'i rnam par shes pa gnas gyur pa'i bya ba grub pa'i ye shes yin no/ /de nas zla</text></item>
<item><p>223a.5</p><section></section><text>ba dang rdo rje dang / yi ge hUM yongs su gyur pa sngon du 'gro ba las bdag nyid rdo rje sems dpa'i sku shel gong dag pa 'dra ba zhal gsum pa/ zhal dang po dkar po/ g.yas sngon po/ g.yon dmar po/phyag drug pa/ rtsa ba'i phyag gnyis kyis rang dang 'dra ba'i rig ma la 'khyud</text></item>
<item><p>223a.6</p><section></section><text>pa/g.yas kyi phyag gnyis pas rdo rje dmar po/ gsum pas ral gri/ g.yon gyi phyag gnyis pas rin po che/ gsum pas pad+ma bsnams pa/ rin po che'i cod pan can/ gzung ba la sogs pa'i rnam par rtog pa ma dag pa dang bral bas chos kyi dbyings shin tu rnam par</text></item>
<item><p>223a.7</p><section></section><text>dag pa'i ngo bo nyid bskyed pa rdo rje sems dpar bdag nyid bsams la/ 'dod chags chen pos 'dul ba'i 'jig rten la bltas te de yang dag par sbyang bar bya'o/ /de la 'dod chags chen pos 'dul ba'i sems can gyi khams rnam par sbyang ba'i rim pa ni 'di yin te/ rab tu</text></item>
<item><p>223b.1</p><section></section><text>dga' ba'i sgras nam mkha'i khams na bzhugs pa'i de bzhin gshegs pa thams cad rang gi lus la bcug la/ spyan la sogs pa nas reg rdo rje'i mthar thug pa'i lha mo'i gzugs su phyung la/ rang gi shes rab kyi lus la gzhug par bya'o/ /de nas slar yang de bzhin gshegs</text></item>
<item><p>223b.2</p><section></section><text>pa'i tshogs rang gi lus la bcug ste/byang chub kyi sems zhu bar gyur pa rang dang 'dra ba'i pad+ma'i lte bar hUM gi byin gyis brlabs pa'i byang chub kyi sems zhub ba'i dkyil 'khor du rnam par bsams la/ de yongs su gyur ba las rten dang brten pa'i dkyil 'khor lha bcud dgu'i</text></item>
<item><p>223b.3</p><section></section><text>bdag nyid can rdo rje 'chang ba gtso bor gyur par bsams la/ der sems can rnams blos bcug nas/ yang de bzhin du/ de bzhin gshegs pa rnams rang gi lus la bcug la/ de bzhin du byang chub kyi sems zhu bar gyur pa rdo rje'i lam nas phyung ste/ gsang ba'i dkyil</text></item>
<item><p>223b.4</p><section></section><text>'khor du zhugs pa'i sems can rnams byang chub kyi sems kyi bdud rtsis dbang bskur nas/ k+ShiM dzriM khaM gaM Sh+kaM saM gi sa bon las mig dang / rna ba dang / sna dang / lce dang / lus dang / yid kyi dbang po'i bdag nyid can/ 'og nas bshad pa'i sku mdog dang phyag</text></item>
<item><p>223b.5</p><section></section><text>mtshan dang ldan pa'i sa'i snying po dang / phyag na rdo rje dang / nam mkha'i snying po dang / 'jig rten dbang phyug dang / sgrib pa rnam par sel ba dang / kun du bzang po'i rnam par bskyed de dbyung bar bya'o/ /dzaHhUM baM hoHkhaM raM gyis sa bon las gzugs rdo rje dang / sgra rdo rje dang / dri</text></item>
<item><p>223b.6</p><section></section><text>rdo rje dang / ro rdo rje dang / reg rdo rje dang / chos kyi dbyings rdo rjer gyur pa gzugs dang / sgra dang / dri dang / ro dang / reg bya dang / chos kyi dbyings kyi bdag nyid can/ 'og nas bshad pa'i sku mdog dang zhal dang phyag dang ldan pa dbyung bar bya'o/ /lAM mAM pAM tAM gis sa bon</text></item>
<item><p>223b.7</p><section></section><text>las/ sa dang / chu dang / me dang / rlung gi bdag nyid can spyan dang / mA ma kI dang / gos dkar mo dang / sgrol ma 'og nas bshad pa'i sku mdog dang zhal dang phyag dang ldan pa dbyung bar bya'o/ /b+hUM AM dzrIM khaM hUM gi sa bon las/ gzugs dang / tshor ba dang / 'du</text></item>
<item><p>224a.1</p><section></section><text>shes dang / 'du byed dang / rnam par shes pa'i phung po'i rang bzhin rnam par snang mdzad dang / rin chen 'byung ldan dang / snang ba mtha' yas dang / don yod grub pa dang / mi bskyod pa dbyung bar bya'o/ /de nas brten pa'i dkyil 'khor de</text></item>
<item><p>224a.2</p><section></section><text>thams cad stong zhing nam mkha' lta bur bsams la/ de'i 'og tu oM AHhUM zhes bya ba'i yi ge gsum kha dog dkar po dang / dmar po dang / nag po dang / sku dang / gsungs dang / thugs rdo rje'i rang bzhin can/ snying rje dang shes rab kyi rang bzhin hoHdmar po gnyis kyi nang</text></item>
<item><p>224a.3</p><section></section><text>du chud pa mdun gyi nam mkha' la bsams la/ kha'i sgo nas rang gi lus la bcug ste/ rang dang 'dra ba'i rig ma'i 'dod chags kyi mes zhu bar gyur pas rang gi rdo rje'i lam na phyung ste/ rang dang 'dra ba'i chu skyes kyi lte ba'i nang du chud par bsams la/ de'i stobs kyis</text></item>
<item><p>224a.4</p><section></section><text>bdag nyid rig ma dang bcas pa 'dod chags chen po'i tshul gyi ting nge 'dzin gyis zhu bar gyur nas/ dngul chu'i tshogs ltar 'od gsal bar blta bar bya'o/ /de nas bcom ldan 'das chos kyi dbyings kyi rang bzhin de nyid gdul bya'i skye bo rnam pa sna tshogs 'dul ba dang rjes su mthun</text></item>
<item><p>224a.5</p><section></section><text>pa'i gzugs kyi sku yang dag par 'dzin pa'i don du/ rang gi rgyud las tha mi dad pa'i byams pa dang / snying rje dang / dga' ba dang / btang snyoms kyi ngo bo nyid/ lha mo spyan ma dang / mA ma kI dang / gos dkar mo dang / sgrol mas bskul ba'i glus rab tu sad bzhin par bsgom par</text></item>
<item><p>224a.6</p><section></section><text>bya'o/ /sems can khams na gnas kyi dbang phyug khyod ni rdo rje'i thugs/ /dga' ba'i yid 'ong don chen 'dod pas bdag la bskyab tu gsol/ /mgon po gal te de ring bdag ni gson par mchis bzhed na/ /sa sems can yab chen gnyen ma chog bdag la dgyes par</text></item>
<item><p>224a.7</p><section></section><text>mdzad du gsol/ /rdo rje sku khyod bka' yi 'khor lo sems can kun la phan/ /sangs rgyas don du byang chub don chen 'dod pas bdag la bskyab tu gsol/ /mgon po gal te de ring bdag ni gson par mchis bzhed na/ /'dod chags dam tshig chags pas bdag la dgyes par mdzad du</text></item>
<item><p>224b.1</p><section></section><text>gsol/ khyed ni rdo rje'i gsung ste kun la phan zhing thugs brtse ba/ /'jig rten dag ni don dang dgos pa mdzad la rab tu brtson/ /mgon po gal te de ring bdag ni gson par mchis bzhed na/ /dga' spyod pa kun du bzang po bdag la dgyes par mdzad du gsol/ /</text></item>
<item><p>224b.2</p><section></section><text>khyod ni rdo rje 'dod pa dam tshig mchog gi phan don che/ /yang dag rdzogs sangs rgyas kyi gdung mchog mnyam nyid thugs brtse ba/ /mgon po gal te de ring bdag ni gson par mchis bzhed na/ /yon tan rin chen mang po'i gter gyur bdag la dbyes par mdzod/ /de ltar</text></item>
<item><p>224b.3</p><section></section><text>glus yang dag par bskul ba'i 'og tu dngos po thams cad sgyu ma lta bur bsams la/ 'dod chags chen pos 'dul ba'i skye bo dang rjes su mthun pa'i skyes bu chen po'i mtshan dang dpe byad kyis brgyan pa'i 'phags pa spyan ras gzigs dbang phyug gi skur bdag nyid bskyed par bya</text></item>
<item><p>224b.4</p><section></section><text>ba'i phyir/ zhu ba de yongs su gyur pa las yi ge hrIHdmar po'o/ /de yongs su gyur pa las pad+ma dmar po'i dbus na zla ba la gnas pa'i yi ge hrIH 'od zer rnam par 'phro ba rnam par bsams la/ de las byung ba'i 'od zer gyi tshogs rnams kyis 'jig rten gyi khams ma lus</text></item>
<item><p>224b.5</p><section></section><text>pa snang bar byas te/ gdul bya'i sems can gyi khams rnam pa sna tshogs pa rnam par sbyangs nas/ 'phags pa spyan ras gzigs dbang phyug lta bu'i de bzhin gshegs pa 'og nas bshad pa'i sku mdog dang zhal dang / phyag dang / mtshan ma dang ldan par byas la/ pad+ma dmar</text></item>
<item><p>224b.6</p><section></section><text>po yi ge hrIHsa mtshan pa de nyid du bcug nas pad+ma dang / zla ba dang yi ge hrIH de yongs su gyur pa las bcom ldan 'das 'phags pa spyan ras gzigs dbang phyug zhal gsum pa/ phyag drug pa/ sku thams cad dang zhal dang po dmar ba/ zhal g.yas ba sngo zhing g.yon pa</text></item>
<item><p>224b.7</p><section></section><text>dkar ba/ rtsa ba'i phyag gnyis kyis rang dang 'dra ba'i rig ma la 'khyud pa/ g.yas kyi phyag gnyis pa na pad+ma/ gsum pa nang la gri bsnyams pa/ g.yon gyi phyag gnyis na rin po che/gsum pa na 'khor lo bsnams pa/ ral pa dang cod pan dang ldan par bdag gnyid rnam par</text></item>
<item><p>225a.1</p><section></section><text>bsams la/ 'khor ba dang mya ngan las 'das pa mi gnas pa'i don du sngags 'di brjod par bya'o/ /oM d+ha rnam d+hA tu swa b+hA wa At+ma ko\u0f85 haM/ 'di dag rgyu mthun pa'i 'bras bu dang bsnyen pa'i yan lag chung ngu yin no/ /de'i 'og tu mig gnyis su a</text></item>
<item><p>225a.2</p><section></section><text>dkar po las zla ba la gnas pa'i yi ge k+ShiM dang 'khor lo yongs su gyur pa las/ sa'i snying po rin po che'i cod pan can zhal dang phyag dang mtshan ma la sogs pa bcom ldan 'das rnam par snang mdzad dang 'dra ba ste de'i 'og ma rnams la de bzhin no/ /de bzhin du rnam pa gnyis su zla ba la</text></item>
<item><p>225a.3</p><section></section><text>gnas pa'i yi ge dzriM sngon po dang rdo rje yongs su gyur pa las phyag na rdo rje 'og nas bshad pa'i mi bskyod pa lta bu'o/ /sna la zla ba la gnas pa'i yi ge kham ser po dang rin po che ljang gu cha dgu pa yongs su gyur pa las nam mkha'i snying po rin chen 'byung ldan lta bu'o/ /lce la zla ba la</text></item>
<item><p>225a.4</p><section></section><text>gnas pa'i gaM dmar po dang pad+ma dmar po yongs su gyur pa las 'jig rten dbang phyug 'od dpag tu med pa lta bu'o/ thod pa'i nang du zla ba la gnas pa'i k+ShaM ljang gu dang ral gri yongs su gyur pa las sgrib pa thams cad rnam par sel ba don yod par grub pa lta bu'o/ /lte bar zla ba la</text></item>
<item><p>225a.5</p><section></section><text>gnas pa'i yi ge saM dkar po dang rdo rje dmar po yongs su gyur pa las sngar bshad pa'i rdo rje sems dpa' lta bu bsam par bya ste/ 'di dag ni rnam par smin pa'i 'bras bu chung ngu dang nye par sgrub pa chung ngu'o/ /de nas chos dang / longs spyod rdzogs pa dang / sprul pa'i sku gsum bskyed</text></item>
<item><p>225a.6</p><section></section><text>par bya ba'i don du thugs kyi gsungs ba la sogs pa byin gyis brlab pa 'di ltar bya ste/rang gi snying gar zla ba la gnas pa'i yi ge hUM yongs su gyur pa las rdo rje rtse lnga pa ste bar zla ba la gnas pa'i yi ge hUM bsams la/ de'i 'od zer gyi sgo las byung ba'i thugs rdo rje'i sprul pa'i</text></item>
<item><p>225a.7</p><section></section><text>tshogs rnams kyis 'gro ba rnams thugs rdo rje'i rnam pa bskyed pa / yang snying gar gnas pa'i yi ge hUM de nyid du bcug nas/yi ge hUM dang zla ba dang rdo rje yongs su gyur pa las thugs rdo rje zhe sdang rdo rje lta bu'i rin po che'i cod pan can bsams la/ de'i thugs kar zla ba la gnas pa'i</text></item>
<item><p>225b.1</p><section></section><text>yi ge hUM sngon po las byung ba'i 'od zer gyi sgo rnams las thugs rdo rje'i tshogs rnam par spros la de'i 'od zer gyis thog ma med pa nas grub pa'i de bzhin gshegs pa thugs rdo rje'i tshogs spyan drangs la nam mkha'i khams kun du dgang ngo / /de las hUM de nyid las byung ba'i gzugs rdo rje la</text></item>
<item><p>225b.2</p><section></section><text>sogs pa'i lha mo rnams kyis yang dag par mchod la/ thugs rdo rjer byin gyis brlab pa'i don du gsol ba gdab par bya /dpal ldan rdo rje thugs 'chang ba/ /rdo rje mi phyed gsum bsams pas/ /deng bdag byin gyis brlabs nas su/ /rdo rje thugs kyis mdzad du gsol/ </text></item>
<item><p>225b.3</p><section></section><text>phyogs bcur bzhugs pa'i sangs rgyas rnams/ /rdo rje mi phyed gsum bsams pas/ /deng bdag byin gyis brlabs nas su/ /rdo rje thugs kyis mdzad du gsol/ de nas rang gi sems de bzhin gshegs pa thams cad kyi thugs rdo rjer byin gyis brlabs par lhag par mos</text></item>
<item><p>225b.4</p><section></section><text>shing /oM sar+b+ba ta thA ga ta tsit+ta badzra swA b+hA wa At+ma ko\u0f85 haM/ zhes byin gyis brlab par bya'o/ /de'i steng lkog ma'i 'og tu zla ba la gnas pa'i pad+ma dmar po'i lte ba la gnas pa'i zla ba la yi ge hrIHdmar po bsams la/ de las byung ba'i 'od zer rnams kyis de bzhin gshegs pa thams</text></item>
<item><p>225b.5</p><section></section><text>cad bkug nas yi ge hrIH las gzugs rdo rje la sogs pa spros te/ de rnams kyis de yang dag par mchod nas yi ge hrIH de nyid du bcug la de thams cad yongs su gyur pa las ye shes sems dpa' bsam zhing / de'i thugs kar zla ba la gnas pa'i rang gi sa bon bsgom par bya'o/ /de'i</text></item>
<item><p>225b.6</p><section></section><text>gong du lkog mar zla ba'i dkyil 'khor gyi steng du AHdmar po yongs su gyur pa las pad+ma dmar po de'i dbus su zla ba la gnas pa'i yi ge AHbsams la/ de'i 'od zer 'phros pa'i sgo nas byung ba'i de bzhin gshegs pa gsungs rdo rje sprul pa'i tshogs rnams kyis 'gro ba rnams</text></item>
<item><p>225b.7</p><section></section><text>gsung rdo rje'i rnam par bskyed la/ yang lkog mar gnas pa'i AHde nyid du bcug nas yi ge AHdang zla ba dang pad+ma yongs su gyur las/ gsung rdo rje 'dod chags rdo rje lta bu rin po che'i chod pan bsams la/ de'i lkog mar zla ba la gnas pa'i AHdmar po las byung ba'i 'od</text></item>
<item><p>226a.1</p><section></section><text>zer gyi sgo rnams las gsung rdo rje'i tshogs rnams spros la/ de'i 'od zer gyis sngon grub pa'i sangs rgyas rnams kyis nam mkha'i gtos bkang la de bzhin du gzugs rdo rje ma la sogs pas de rnams yang dag par mchod de/ rang nyid gsung rdo rjer byin</text></item>
<item><p>226a.2</p><section></section><text>gyis brlab pa'i don du gsol ba gdab par bya'o/ /chos kyi gsung lam dpal dang ldan/ rdo rje mi phyed gsum bsgoms pas/ /deng bdag byin gyis brlabs nas su/ /rdo rje gsung gis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed</text></item>
<item><p>226a.3</p><section></section><text>gsum bsgoms pas/ /deng bdag byin gyis brlabs nas su/ /rdo rje gsung gis mdzad du gsol/ /de nas de rnams rang gi gsung rdo rjer bcug la 'di ltar nga rgyal bya'o/ /oM sar+b+ba ta thA ga ta bAka badzra swA b+hA wa At+ma ko\u0f85 haM/ de nas mgo por zla ba la gnas pa'i 'khor lo'i</text></item>
<item><p>226a.4</p><section></section><text>lte bar zla ba la gnas pa'i yi ge oM dkar po bsams la/ de las spros pa'i 'od zer gyi sgo las byung ba'i de bzhin gshegs pa sku rdo rje dang / de bzhin gshegs pa thams cad kyi sku rdo rje snga ma bzhin du nam mkha'i gtos gang bar bsams la/ de nas snga ma bzhin du</text></item>
<item><p>226a.5</p><section></section><text>gzugs rdo rje la sogs pas de rnams yang dag par mchod de/ mgo bo'i yi ge oM du bcug la sku rdo rjer byin gyis brlab pa'i don du gsol ba gdab par bya'o/ /dpal ldan rdo rje sku 'chang ba/ /rdo rje mi phyed gsum bsgoms pas/ /deng bdag byin gyis brlabs nas </text></item>
<item><p>226a.6</p><section></section><text>su/ /rdo rje skus ni mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs nas su/ /rdo rje skus ni mdzad du gsol/ /de nas de bzhin gshegs pa thams cad kyi sku rdo rjes byin gyis</text></item>
<item><p>226a.7</p><section></section><text>brlabs pas/rang nyid sku rdo rjer byin gyis brlab par bya'o/ /oM sar+b+ba ta thA ga ta kA ya badzra swA b+hA wa At+ma ko\u0f85 haM/ 'di dag ni skyes bu byed pa'i 'bras bu chung ngu dang sgrub pa chung ngu yin no/ /de nas ye shes sems dpa'i thugs ka'i sa bon las byung ba'i 'od zer rnams kyis</text></item>
<item><p>226b.1</p><section></section><text>de bzhin gshegs pa'i tshogs bkug la/ mdun gyi nam mkha'i phyogs su bzhugs par bsams nas/ byang chub rdo rje sangs rgyas la/ /mchod chen ji ltar mdzad pa ltar/ /bdag kyang rtog par bya ba'i phyir/ /nam mkha'i rdo rje deng bdag stsol / /zhes bya bas </text></item>
<item><p>226b.2</p><section></section><text>dbang bskur bar gsol ba btab pa'i tshigs su bcad pas dbang bskur bar gsol ba btab pa'i rjes thogs la/ de bzhin gshegs pa'i sku las byung ba'i spyan la sogs pa'i lha mo ye shes kyi bdud rtsis yongs su gang ba'i rin po che'i bum pa bsnams pa rnams kyis</text></item>
<item><p>226b.3</p><section></section><text>gzugs rdo rje ma la sogs pa'i mchod pa dang / rol mo dang bkra shis kyi glu rnams sna tshogs pa'i ca co 'don pas bdag nyid la dbang bskur bar bsams la/ byang chub kyi sems de yongs su gyur pa las/ bcom ldan 'das 'jig rten dbang phyug gi dbu'i steng gi cod</text></item>
<item><p>226b.4</p><section></section><text>pan la bcom ldan 'das 'od dpag tu med pa bsam par bya'o/ /'di ni dbang gi 'bras bu chung ngu dang / sgrub pa chen po'i yan lag chung ngu yin no/ /de nas rang dang 'dra ba'i rig ma yang bdag nyid sngar bsnyen pa chung ngu la sogs pa'i rim pas mig la sogs pa byin gyis</text></item>
<item><p>226b.5</p><section></section><text>brlab pa dang / thugs dang gsung dang sku rdo rjer byin gyis brlab pa dang / de bzhin gshegs pa thams cad kyis dbang bskur bar bya ste/ yan lag bzhi pa bar ma rdzogs par byas nas rigs lnga dang bsre bar bya'o/ /de'i rim pa ni 'di yin te/ nu ma yan chad nas mgo bo'i bar</text></item>
<item><p>226b.6</p><section></section><text>du yi ge oM dkar po yongs su gyur pa las/ rnam par snang mdzad kyi phra rab kyi rang bzhin nu ma'i 'og nas lte ba yan chad du yi ge hUM sngon po yongs su gyur pa las mi bskyod pa'i phra rab kyi rang bzhin/ lte ba'i 'og nas rked pa'i bar du yi ge swA sar po yongs su gyur pa las rin chen 'byung ldan</text></item>
<item><p>226b.7</p><section></section><text>gyi phra rab kyi rang bzhin/ pad+ma nas brla gnyis su yi ge AHdmar po yongs su gyur pa las 'od dpag tu med pa'i phra rab kyi rang bzhin/ pus mo gnyis nas brtsams te/ rkang mthil gnyis kyi mthar thug par yi ge hA ljang gu yongs su gyur pa las don yod par grub pa'i rang bzhin</text></item>
<item><p>227a.1</p><section></section><text>no/ /de ltar rang gi rig ma la rigs lnga dang bsre ba dmigs la/ de nas yi ge hUM yongs su gyur pa las rang gi rdo rje/ oM yongs su gyur pa las nor bu/ bu gar phaT kyis byin gyis brlabs la/ rang gi rig ma la yi ge hUM yongs su gyur pa las pad+ma/ yi ge AH</text></item>
<item><p>227a.2</p><section></section><text>yongs su gyur pa las lte bar bsam mo/ /de nas de bzhin gshegs pa thams cad kyi bla na med pa'i bde ba la yang dag par longs spyod pa'i mchod pa'i don du rang dang 'dra ba dang lhan cig dga' ba tsam par byin gyis brlab par bya'o/ /oM sar+b+ba ta thA ga tA nu rA ga Na badzra swA b+hA wa At+ma ko\u0f85 </text></item>
<item><p>227a.3</p><section></section><text>haM/ 'di dag ni dang po'i sbyor ba zhes bya ba'i ting nge 'dzin to/ /de'i 'og tu rab tu dga' ba'i sgras de bzhin gshegs pa lnga khar bcug la 'dod chags chen po'i mes zhu bar gyur nas rdo rje'i lam nas phyung la/ rang dang 'dra ba'i rig ma'i chu skyes kyi nang du byang chub kyi sems zhu ba'i dkyil</text></item>
<item><p>227a.4</p><section></section><text>'khor yi ge hrIHdmar pos byin gyis brlab par bsams la/ de yongs su gyur pa las bcom ldan 'das 'od dpag tu med pa'i bdag por gyur pa'i dkyil 'khor gyi 'khor lo mngon par sprul la/ bdag dang gzhan gyi don rdzogs par bya ba'i phyir phyi rol du spro bar bya ste/ A ro l-ika</text></item>
<item><p>227a.5</p><section></section><text>ces pas 'od dpag tu med pa sku mdog dmar po dang / zhal dmar po dang / sngon po dang / dkar po zhal gsum dang ldan pa/ phyag drug pa rtsa ba'i phyag gnyis kyis rang dang 'dra ba la 'khyud pa/g.yas kyi phyag gnyis pa na pad+ma dmar po/ gsum pa na ral gri bsnams pa/ g.yon</text></item>
<item><p>227a.6</p><section></section><text>gyi phyag gnyis pa na rin po che/ gsum pa na 'khor lo bsnams pa phyung la sgros pas 'gro ba rnams gsung gi rdo rje'i rnam par byas nas/ de'i skur bcug la de yang rang gi lus la dngos po thams cad kyis gzhug par bya'o/ /de bzhin du thams cad du yang spro ba dang bsdu bar bya'o/ /de</text></item>
<item><p>227a.7</p><section></section><text>nas dzin dzika ces bya bas rnam par snang mdzad snga ma lta bu phyung la shar phyogs kyi zla ba la dgod par bya'o/ /de'i 'og tu rat+na d+h+r-ika ces bya bas rin chen 'byung ldan sku mdog ser po/zhal gsum ser po dang / sngon po dang / dkar po dang ldan pa phyag drug pa rtsa ba'i phyag gnyis</text></item>
<item><p>227b.1</p><section></section><text>kyis rang dang 'dra ba la 'khyud pa/ g.yas kyi phyag gnyis pa na rin po che ljang gu/ gsum pa na ral gri bsnams pa/ g.yon gyi phyag gnyis pa na 'khor lo/ gsum pa na pad+ma bsnams pa/ lho phyogs kyi nyi ma'i dkyil 'khor la gzhag par bya'o/ /de nas badzra d+h+r-ika ces</text></item>
<item><p>227b.2</p><section></section><text>bya bas mi bskyod pa sku mdog sngon po/zhal gsum pa sngo ba dang / dkar ba dang / dmar ba phyag drug pa/ rtsa ba'i phyag gnyis kyis rang dang 'dra ba la 'khyud pa/ g.yas kyi phyag gnyis pa na zhi ba'i rdo rje nag po/ gsum pa na ral gri bsnams pa/ g.yon gyi phyag gnyis pa na</text></item>
<item><p>227b.3</p><section></section><text>nor bu/gsum pa na pad+ma bsnams pa/ nub phyogs kyi nyi ma'i dkyil 'khor la gzhag par bya'o/ /de'i 'og tu pradz+nyA d+h+r-ika ces bya bas don yod grub pa sku mdog ljang gu zhal gsum pa/ ljang gu dang / sngon po dang / dkar po phyag drug pa rtsa ba'i phyag gnyis kyis shes rab</text></item>
<item><p>227b.4</p><section></section><text>ma la 'khyud pa/ phyag g.yas pa'i gnyis pa na ral gri/gsum pa na 'khor lo bsnams pa/ phyag g.yon pa'i gnyis pa na rin po che/gsum pa na pad+ma bsnams pa/ byang phyogs kyi nyi ma'i dkyil 'khor la gzhag par bya'o/ /de bzhin gshegs pa bzhi po ni nyi ma'i</text></item>
<item><p>227b.5</p><section></section><text>gdan dang nyi ma'i 'od mnga' ba/ral pa dang cod pan can yin la/ rnam par snang mdzad ni zla ba'i gdan dang zla ba'i 'od mnga' ba'o/ /de nas mo ha rA ti zhes bya bas lha mo spyan zhal dang phyag la sogs pa rnam par snang mdzad dang 'dra ba me'i phyogs su zla ba'i dkyil 'khor la gzhag</text></item>
<item><p>227b.6</p><section></section><text>par bya'o/ /de nas dwe Sha rA ti zhes bya bas mA ma kI zhal dang phyag la sogs pa mi bskyod pa dang 'dra ba bden bral gyi phyogs su zla ba'i dkyil 'khor la gzhag par bya'o/ /de nas rA ga ra ti zhes bya bas lha mo gos dkar mo zhal dang phyag la sogs pa 'od dpag tu med pa dang</text></item>
<item><p>227b.7</p><section></section><text>'dra ba rlung gi phyogs kyi zla ba'i dkyil 'khor la gzhag par bya'o/ /de nas badzra rA ti zhes bya bas sgrol ma zhal dang phyag la sogs pa rin chen 'byung ldan dang 'dra ba rtsa ba'i phyag gnyis kyis thabs la 'khyud pa phyag gnyis pa na ut+pal ser po kha phye ba/ gsum pa na ral gri bsnams pa/ </text></item>
<item><p>228a.1</p><section></section><text>pa/ g.yon pa'i phyag gnyis na rin po che/ gsum pa na 'khor lo bsnams pa/ dbang ldan gyi phyogs su zla ba'i dkyil 'khor la dgod par bya'o/ /de'i 'og tu oM AHrU pa badzra hUM/ zhes bya ba'i yi ge gsum gyi bar du ming bcug la/ re re'i sngags</text></item>
<item><p>228a.2</p><section></section><text>brjod nas gzugs rdo rje la sogs pa nas chos kyi dbyings rdo rje'i bar gyi mchod pa'i lha mo rnams rim bzhin du/ gzugs rdo rje dang / sgra rdo rje dang / dri rdo rje dang / ro rdo rje dang / reg rdo rje dang / chos kyi dbyings rdo rje go rims bzhin du sku mdog dkar ba dang / sngo ba dang / ser ba dang / </text></item>
<item><p>228a.3</p><section></section><text>dmar ba dang / ljang gu dang / dkar po phyag drug pa/ rtsa ba'i phyag gnyis kyis thabs la 'khyud pa/ phyag g.yas pa'i gnyis pa na me long dang / pi wang dang / dri'i dung phor dang / ro'i snod dang / gos dang / chos 'byung ba'i mtshan ma bsnams pa/ phyag lhag ma rnams na</text></item>
<item><p>228a.4</p><section></section><text>rim bzhin du ral gri dang / nor bu dang / pad+ma bsnams pa/rgyan dang na bza' la sogs pas brgyan pa zla ba'i gdan dang zla ba'i 'od mnga' ba/ rdo rje skyil mo krung gis legs par bzhugs pa/ rim pa gnyis pa'i me la sogs pa'i mtshams rnams dang / shar phyogs kyi sgo</text></item>
<item><p>228a.5</p><section></section><text>logs gnyis su zla ba'i dkyil 'khor la snga ma bzhin du dgod par bya'o/ /de'i 'og tu ya mAn+ta kr-ita ces bya bas gshin rje gshed sku mdog nag po zhal gsum pa nag po dang dkar po dang dmar po/ rtsa ba'i phyag gnyis kyis rang dang 'dra bal 'khyud pa/ phyag lhag ma rnams kyis rdo rje</text></item>
<item><p>228a.6</p><section></section><text>tho ba dang / ral gri dang / rin po che dang / pad+ma bsnams pa/ snga ma bzhin du phyung la spro ba la sogs pa bya ba sngon du 'gro bas shar phyogs kyi sgor nyi ma'i dkyil 'khor la gzhag par bya'o/ /de bzhin du pradz+nyAn+ta kr-ita ces bya bas shes rab mthar byed sku mdog dmar po zhal gsum/ </text></item>
<item><p>228a.7</p><section></section><text>dkar po dang / sngon po dang / dmar po phyag drug pa/ rtsa ba'i phyag gnyis kyis rang dang 'dra ba la 'khyud pa/ phyag lhag ma rnams na rdo rje dbyig pa dkar po dang / ral gri dang / rin po che dang pad+ma bsnams pa/snga ma bzhin du spro ba la sogs pa byas la lho phyogs kyi sgor nyi ma'i dkyil 'khor</text></item>
<item><p>228b.1</p><section></section><text>la gzhag par bya'o/ /de bzhin du pad+mA n+takr-i taces bya bas pad+ma mthar byed sku mdog dmar ba/ zhal gsum pa dmar po dang / sngon po dang / dkar po mnga' ba/ phyag drug pa/ rtsa ba'i phyag gnyis kyis rang dang 'dra ba la 'khyud pa/ phyag lhag ma rnams na pad+ma dmar po dang / ral gri dang / </text></item>
<item><p>228b.2</p><section></section><text>'khor lo dang / rin po che bsnams pa snga ma bzhin du phyung la/ spro ba la sogs pa byas nas/ nub kyi sgor nyi ma'i dkyil 'khor la gzhag pa bya'o/ /de bzhin du big+h+nAn+ta kr-i ta ces bya bas bgegs mthar byed sku mdog nag po zhal gsum nag po dang / dkar po dang / dmar po dang / </text></item>
<item><p>228b.3</p><section></section><text>phyag drug pa/ rtsa ba'i phyag gnyis kyis rang dang 'dra ba la 'khyud pa/ lhag ma rnams na rdo rje nag po kha gyes pa dang / ral gri dang / rin po che dang / pad+ma bsnams pa/ snga ma bzhin du phyung la/ spro ba la sogs pa byas nas/ byang phyogs kyi nyi ma'i dkyil 'khor la gzhag par</text></item>
<item><p>228b.4</p><section></section><text>bya'o/ /khro bo thams cad kyang dbu skra dmar ser gyen du brdzes pa/ gsus pa 'phyang ba/ shin tu gdug pa/ spyan dmar zhing zlum pa/ mi'u thung gi gzugs can/ stag gi pags pa'i sham thabs can/ klu chen po rnams kyis brgyan pa/ zhal gyi mche ba gtsigs pa/ ljags</text></item>
<item><p>228b.5</p><section></section><text>bskyod cing 'jigs su rung ba nyi ma'i 'od shas cher 'bar ba'o/ /de ltar dkyil 'khor gyi 'khor lo ma lus pa bskyed cing brtan par bsgom par bya'o/ /de nas ye shes sems dpa'i snying po'i sa bon gyi 'od kyis ye shes kyi dkyil 'khor spyan drangs la mdun gyi nam mkha' la bsams te rang</text></item>
<item><p>228b.6</p><section></section><text>gi sgo srung rnams kyis de'i bgegs bskrad la yang dag par bsrungs te/ rang gi sngags kyis mchod yon phul la/ gzugs rdo rje la sogs pa rnam par spros te yang dag par mchod nas/ dzaHhUM baM hoHzhes bya ba'i yi ge rnams kyis go rims ji bzhin du dgug pa dang / gzhug pa dang / </text></item>
<item><p>228b.7</p><section></section><text>dbang du bya ba dang / mnyes par bya ba ni/rgyu mthun pa'i 'bras bu chen po dang / bsnyen pa'i yan lag chen po yin no/ /de yang snga ma bzhin du mig la sogs pa byin gyis brlab par bya ba ni rnam par smin pa'i 'bras bu chen po dang nye bar sgrub pa chen po yin no/ /de nas sngar bshad pa'i rim</text></item>
<item><p>229a.1</p><section></section><text>pas sku dang gsung dang thugs byin gyis brlab par bya ba ni sgrub pa chen po dang skyes bu byed pa'i 'bras bu chen po yin no/ /de nas dkyil 'khor ba thams cad kyi thugs ka'i ye shes sems dpa'i snying po'i 'od kyis de bzhin gshegs pa rnams bskul la bkug</text></item>
<item><p>229a.2</p><section></section><text>ste/ mdun gyi nam mkha' la bsams nas/ gzugs rdo rje la sogs pas yang dag par mchod la dbang bskur ba'i don du gsol ba gdab bo/ de nas de bzhin gshegs pa rnams kyi sku las byung ba'i lha mo spyan ma la sogs pa rnams ye shes kyi bdud rtsis yongs su gang ba'i</text></item>
<item><p>229a.3</p><section></section><text>rin po che'i bum pa thogs pas dbang bskur ba dang / dkyil 'khor ba rnams kyi dbu la rang gi bdag por gyur pa bsam par bya'o/ /de la de bzhin gshegs pa thams cad kyi dbu la mi bskyod pa'o/ /mi bskyod pa'i dbu la ni rdo rje sems dpa'o/ /spyan dang gzugs rdo rje dang gshin rje gshed</text></item>
<item><p>229a.4</p><section></section><text>kyi dbu la ni rnam par snang mdzad do/ /mA ma kI dang sgra rdo rje dang chos kyi dbyings rdo rje dang shes rab mthar byed dang bgegs mthar byed kyi dbu la ni mi bskyod pa'o/ /gos dkar mo dang ro rdo rje dang rta mgrin gyi dbu la ni 'od dpag tu med pa'o/ /sgrol ma dang reg rdo rje'i</text></item>
<item><p>229a.5</p><section></section><text>dbu la ni don yod grub pa'o/ /dri rdo rje'i dbu la ni rin chen 'byung ldan no/ /sa'i snying po dang / phyag na rdo rje dang / nam mkha'i snying po dang / 'jig rten dbang phyug dang / sgrib pa thams cad rnam par sel ba dang / kun du bzang po'i dbul ni go rims bzhin du rnam par snang mdzad dang / mi bskyod pa dang / rin chen 'byung ldan dang / 'od dpag tu</text></item>
<item><p>229a.6</p><section></section><text>med pa dang / don yong grub ba dang / mi bskyod pa bsam par bya'o/ /dkyil 'khor gyi 'khor lo'i gtso bo la sogs pa dkyil 'khor pa 'di dag thams cad rigs kyi bdag po dang bcas shing shes rab dang thabs kyi rang bzhin dri ma med pa'i mchog tu bde ba dam pa'i ngo bo nyid du bsam par bya'o/ /</text></item>
<item><p>229a.7</p><section></section><text>de ltar na 'di dag ni sgrub pa chen po dang dbang gi 'bras bu chen po yin no/ /de nas ye shes sems dpa'i thugs ka'i sa bon gyi 'od zer gyi tshogs kyis nam mkha'i khams na gnas pa'i gzugs la sogs pa'i yul thams cad bdag nyid kyi rang dang 'dra ba'i rig ma'i snying gar cho ga bzhin</text></item>
<item><p>229b.1</p><section></section><text>du bcug la rang dang 'dra ba'i pad+ma'i nang du zhu bar gyur pa bsams nas/ de'i 'od zer las byung ba'i gzugs rdo rje la sogs pa'i lha mo'i tshogs rnams dang / phyi'i mchod pa'i chogs rnams kyis dkyil 'khor gyi 'khor lo yang dag par mchod la/ mchod pa dang mchod pa byed pa po dbyer med</text></item>
<item><p>229b.2</p><section></section><text>du nga rgyal byas nas/ oM sar+b+ba ta thA ga ta pU dza badzra swA b+hA wa At+ma ko\u0f85 haM/ de nas bdag nyid dkyil 'khor pa dang bcas pa la 'di ltar bstod par bya'o/ /rdo rje mi 'chi rgyal po che/ /mi rtog nam mkhar rdo rje 'dzin/ /'dod chags pha rol phyin pa brnyes/ /rdo rje gsung la phyag 'tshal lo/ /</text></item>
<item><p>229b.3</p><section></section><text>rnam par snang mdzad dag pa che/ /rdo rje zhi ba dga' chen po/ /rang bzhin 'od gsal mchog gi mchog /ston pa rdo rje phyag 'tshal lo/ /rin chen rgyal po rab tu zab/ /rdo rje nam mkha' dri ma med/ /rang bzhin dag pa gos pa med/ /rdo rje sku la phyag 'tshal lo/ /mi bskyod rdo rje ye shes che/ /</text></item>
<item><p>229b.4</p><section></section><text>rdo rje dbyings ni mkhas chen po/ /dkyil 'khor mchog gsum yi ge gsum/ /rdo rje dbyings la phyag 'tshal lo/ /don yod rgyal po rdzogs sangs rgyas/ /bsam pa thams cad rdzogs mdzad pa/ /rang bzhin dag pa las byung ba/ /rdo rje sems dpa' phyag 'tshal lo/ /de nas bdud rtsi myang ba'i cho ga 'di ltar</text></item>
<item><p>229b.5</p><section></section><text>bya ste/ mdun du yi ge yaM yongs su gyur pa las rlung gi dkyil 'khor gzhu'i dbyibs can ba dan gyis mtshan pa bsams la/ de'i steng du raM yongs su gyur pa las me'i dkyil 'khor gru gsum rab tu 'bar ba'i gzugs can dmigs la/ de'i steng du a yongs su gyur pa las</text></item>
<item><p>229b.6</p><section></section><text>thod pa de'i nang du bdud rtsi lnga b+h+rUM AM dzrIM khaM hUM/ zhes bya ba de bzhin gshegs pa lnga'i sa bon gyis byin gyis brlabs par bsams nas/ de'i 'og tu bsreg pa dang 'bar ba la sogs pas yang dag par sbyangs la/ oM gyis byin gyis brlabs par bsams nas/ de'i steng du hUM las byung</text></item>
<item><p>229b.7</p><section></section><text>ba'i rdo rje bsam mo/ /de nas yi ge oM gyi 'od zer gyis de bzhin gshegs pa thams cad kyi ye shes kyi bdud rtsi bkug la/bdud rtsi lnga po de nyid kyi nang du gzhug par bya'o/ /de nas bsreg pa dang 'bar bas yi ge oM dang rdo rje de nyid du zhu bar gyur par bsams la/ de ltar bskyed</text></item>
<item><p>230a.1</p><section></section><text>pa'i bdud rtsi de lce la yi ge hUM las rdo rje bkod pa'i lce bzang po dang / ro rdo rjes bstabs pas bdag nyid dang / dkyil 'khor ba rnams tshim par bya'o/ /de ltar dkyil 'khor 'byin pa nas bdud rtsi myong ba'i bar du ni/ dkyil 'khor rgyal po mchog ces bya</text></item>
<item><p>230a.2</p><section></section><text>ba'i ting nge 'dzin yin no/ /sems dbang du gyur pa thob na zhi ba la sogs pa'i las rnams kyis 'gro ba'i don bsgrub par bya ba yin pa'i phyir ro/ /thig le rnal 'byor bsgom par bya ba yin pas sems brtan par bya ba'i don du las kyi rgyal po mchog bsgom par bya'o/ /de bas</text></item>
<item><p>230a.3</p><section></section><text>na ye shes sems dpa'i thugs ka'i sa bon gyi 'od zer rnams kyis khams gsum po snang bar byas nas rang gi lha'i rnam par byas la dkyil 'khor gyi 'khor lor gzhug par bya'o/ /dkyil 'khor gyi 'khor lo ni bdag nyid la gzhug go/ /bdag ni ye shes sems dpa' la</text></item>
<item><p>230a.4</p><section></section><text>gzhug go/ / ye shes sems dpa' ni mtshan mar ro/ /mtshan ma ni tsa na ka'i tshad kyi thig ler bcug la/thig le'i dbus su bskyed pa'i rim pas dkyil 'khor gyi 'khor lo skad cig tsam gyis bsgom par bya'o/ /'dir bsnyen pa la sogs pa ni chen po'i sgrar brjod do/ /</text></item>
<item><p>230a.5</p><section></section><text>tsa na ka'i 'bras bu'i tshad tsam du de ltar bsgoms la/ yang thig le'i dbus su chud pa'i 'od zer gyi tshogs su snang ba las sa bon du bsam mo/ /sa bon gyi 'od zer rnams las mtshan ma'i mtshan ma'i 'od zer rnams las ye shes sems dpar bsam mo/ /ye shes sems dpa'i</text></item>
<item><p>230a.6</p><section></section><text>'od zer spros pa las/ dkyil 'khor gyi bdag po'i bdag nyid bsam mo/ /de nas dkyil 'khor gyi bdag po'i 'od zer gyi snang ba las/ dkyil 'khor gyi 'khor lo snga ma bzhin du gnas par bsams la/dkyil 'khor gyi 'khor lo de kun du spros pa'i 'od zer rnams kyis khams</text></item>
<item><p>230a.7</p><section></section><text>gsum pa ma lus par de bzhin gshegs pa'i tshogs kyis khyab par bsgoms nas/ yang de bzhin du thig le'i bar du bsdu zhing slar spro ba dang / slar yang thig le'i bar du bsdu ba dang / de bzhin du dkyil 'khor lo bsgom pa ji srid 'dod kyi bar du byas pa ni thig le'i rnal 'byor</text></item>
<item><p>230b.1</p><section></section><text>ro/ /de'i 'og tu nam mkha' la bzhugs pa'i rigs lnga'i de bzhin gshags pa rnams bdag nyid kyi khar bcug ste/ byang chub kyi sems zhu bar gyur pa las rdo rje'i lam nas phyung ste/ snga ma bzhin du rang dang 'dra ba'i pad+ma'i lte bar byang chub kyi sems zhu ba'i thig ler bsams la der</text></item>
<item><p>230b.2</p><section></section><text>yi ge hrIH yongs su gyur pa las pad+ma tsa na ka'i 'bras bu'i tshad tsam du bsgoms la/ pad+ma'i lte ba'i dbus su dkyil 'khor gyi 'khor lo bskyed pa'i rim pas skad cig gis bsgom par bya'o/ /'dir bsnyen pa la sogs pa ni chen po'i sgrar brjod do/ /'di la ji srid du sems</text></item>
<item><p>230b.3</p><section></section><text>brtan par ma gyur pa de srid du shin tu spro bar mi bya'o/ /sems brtan par gyur nas ni yang de bzhin gshegs pa rnams dang spro ba dang bsdu bar bya ba ni phra mo'i rnal 'byor ro/ /de nas bsgoms pas skyo na/ yi ge dgu po ye shes sems dpa'i thugs ka'i sa bon yongs su bskor</text></item>
<item><p>230b.4</p><section></section><text>te gnas pa la bzlas brjod bya'o/ /oM AHoM ma Ni pad+me hUM hUM/ zhes bya ba'i sngags zlos shing sku dang gsung dang thugs rdo rje re re zhing ngam thugs rdo rje'i bdag nyid can dang ye shes sems dpa' dang de'i sku dang gsung dang thugs rdo rje dang / ye shes sems dpa' dang lhan cig lnga po'i</text></item>
<item><p>230b.5</p><section></section><text>bdag nyid can bsams la/ de re re zhing 'byin pa dang 'jug pa'i rlung gis rim gyis sam cig car spro ba dang bsdu bar bya zhing / myur ba dang ngal chen pa'i nyes pa dang bral bar sngags kyi de kho na nyid la lhag par mos pas/gsang sngags yi ge dgu po bzlas par bya ste 'di ni</text></item>
<item><p>230b.6</p><section></section><text>bzlas pa'i cho ga'o/ /de nas bsgom pa dang bzlas pas dub pa bsal ba'i don du lha mo'i glus bskul la/spyi bo'i steng du mtho gang tsam gyi sa dpags par zla ba'i dkyil 'khor la/ oM dkar po gnas par rnam par bsams la/ de las bdud rtsi 'bab pas bdag nyid tshim</text></item>
<item><p>230b.7</p><section></section><text>par byas par bsgom par bya ste/ 'di ni brtan par bya ba'i cho ga'o/ /de nas yang ngal bso la sngags kyi de kho na nyid la lhag par mos pas ji srid kyi bar du bzlas brjod bya'o/ /de nas gshegs su gsol bar 'dod na rang gi ye shes sems dpa'i 'od zer spros pas dkyil 'khor gyi</text></item>
<item><p>231a.1</p><section></section><text>'khor lo dang bcas pa'i phyi rol du spros la mdun gyi nam mkha' la bsams te mchod pa'i sprin spros/des bdag nyid dang dkyil 'khor gyi 'khor lo yang dag par mchod nas/ ye shes kyi dkyil 'khor oM kraM to ba sar+b+ba sa twAr+tha / sid+d+hi ma dat+tA ya nu ga/ gats+tsha</text></item>
<item><p>231a.2</p><section></section><text>twAM bud+d+ha bi Sha yaM/ phun ra ga ma na yats+tshaH / zhes bya ba 'dis gshegs su gsol lo/ /de'i sprul pa rnams bdag nyid la bsdu bar bya'o/ /de nas bsod nams yongs su bsngo ba'i phyir 'di ltar smon lam gdab par bya ste/ rdo rje 'chang ba chen po'i dpal/ /sangs rgyas thams cad</text></item>
<item><p>231a.3</p><section></section><text>dgyes pa ni/ /dge ba 'di yis thob gyur nas/ /'gro bas kyang ni de thob shog /phyag rgya chen po'i don grub phyir/ /spyod gang sangs rgyas kyis bsngags pa/ /'gro ba'i don ni bya ba'i phyir/ /spyod de nyid dang bdag ldan shog /de bzhin gshegs rnams thabs gang gis/ /</text></item>
<item><p>231a.4</p><section></section><text>thams cad mkhyen nyid go 'phang brnyes/ /dag cing yan lag kun rdzogs pa/ /thabs de dang ni bdag ldan shog /sgrib pa thams cad yongs zad phyir/ /sangs rgyas kyis sngags shes rab gang / /rnam kun mkhyen nyid kun bya'i phyir/ /bdag gis shes rab de thob shog /rang gi</text></item>
<item><p>231a.5</p><section></section><text>lha yi sbyor ba yis/ /rab mnyam gzhag ste gnas par bya/ /rang gi dkyil 'khor pa tshul du/ /khams gsum po ni blta bar bya/ /bza' dang btung ba dus su ni/ /skad cig ma yi sbyor ba yis/ /rang gi lhag pa'i lhar bsams te/ /bza' dang bca' sogs rnam sbyangs</text></item>
<item><p>231a.6</p><section></section><text>la/ /bdud rtsi myang ba'i cho ga yang / /rdo rje lce yi sbyor ba yis/ /rang gi lhag lhag gtso bor gyur/ /dkyil 'khor snying gar bsams nas su/ /rang sngags byin brlabs ro yis ni/ /sku yi rdo rje sogs tshim bya/ /mchod pa 'di nyid dam pa ste/ /sangs rgyas kun gyis</text></item>
<item><p>231a.7</p><section></section><text>rab tu bsngags/ /'di nyid nang gi sbyin sreg ni/ /yin par gsang 'dus las bshad do/ /khrus kyi dus su spyan sogs kyis/ /dbang bskur lta bur rnam par spyad/ /dran pa brjed sogs nyes pa yis/ /gal te dam tshig nyams gyur na/ /de tshe dam tshig rdo rje zhes/ /bya ba rang</text></item>
<item><p>231b.1</p><section></section><text>gi snying gar bsgom/ /de yi thugs kar yi ge khaM/ /mtshan ma'i dbus su chu dbang bsam/ /sku gsung thugs kyi rdo rje sogs/ /cho ga ji bzhin dgod par bya/ /sku gsung thugs kyi dbus chud pa'i/ /de yi sa bon kha nas bzlas/ /dam tshig nyams pa'i nyes pa ni/ /sbyong</text></item>
<item><p>231b.2</p><section></section><text>'dod dam tshig rdo rje yis/ /gsang sngags yongs su bzlas nas ni/ /bsgom pa'i mthar ni gshegs su gsol/ /nyal ba'i dus su rang gi ni/ /snying gar dkyil 'khor bsam pa'am/ /yang na stong nyid bsgoms nas ni/ /rnal 'byor pas ni ci bder nyal/ /gnyid sad</text></item>
<item><p>231b.3</p><section></section><text>pa yi dus su ni/ /lha mos bskul ba dran byas la/ /mal nas langs te rnal 'byor pas/ /snga ma bzhin du bsam gtan spyad/ /dpal ldan 'dus pa'i rjes 'brangs te/ /'phags pa 'jig rten dbang sgrub thabs/ /byang chub 'od kyi ngor mdzad de/ /mar me mdzad kyis 'di</text></item>
<item><p>231b.4</p><section></section><text>byas so/ /sgrub thabs 'di ni legs bris pa / /bdag gis dag ba gang thob pa/ /de yis 'gro ba thams cad ni/ /rdo rje chos kyi gnas thob shog /'phags pa spyan ras gzigs dbang phyug gi sgrub pa'i thabs/ dpal gsang ba 'dus pa'i rgyud kyi rim pas bsgrubs </text></item>
<item><p>231b.5</p><section></section><text>pa/ /slob dpon chen po dpal mar me mdzad ye shes kyi zhal snga nas mdzad pa rdzogs so// //rgya gar gyi mkhan po dI paM kA ra shrI dz+nyA na dang / zhu chen gyi lo tsA ba dge slong rin chen bzang pos bsgyur cing zhus te gtan la phab pa'o// // </text></item>
<item><p>231b.6</p><section></section><text>@##/ /rgya gar skad du/ Ar+yA wa lo ka te shwa ra sA d+ha naM/ bod skad du/ 'phags pa spyan ras gzigs 'jig rten dbang phyug sgrub pa'i thabs/'jig rten mgon po la phyag 'tshal lo/ /gang thugs thugs rje'i dbang gyur te/ /rtag tu gzhan gyi</text></item>
<item><p>231b.7</p><section></section><text>don mdzad pa/ /'jig rten mgon la phyag 'tshal te/ de yi sgrub thabs bri bar bya/ /byang chub tu ni sems bskyed cing / /dad dang snying rjer ldan pa dang / /bla ma la gus gtong sems ldan/ /bden par smra zhing brtson ldan pas/ /yid dang rjes su mthun gnas </text></item>
<item><p>232a.1</p><section></section><text>su/ /bde ba'i stan la 'dug nas kyang / /sngon du bya ba rnams byas la/ /'jig rten mgon po bsgrub par bya/ /dang po bdag nyid kyi snying gar a las ri bong can bsams la/ de'i steng du sa bon gyi yi ge bsams te/ de las 'od 'phros pas</text></item>
<item><p>232a.2</p><section></section><text>'jig rten mgon po spyan drangs te/ phyag la sogs pa yan lag bdun pa bya'o/ /de nas gsum la skyabs su 'gro ba dang sems bskyed pa byas la snying rje chen po bsgom par bya'o/ /oM shU n+ya tA dz+nyA na badzra swA b+hA wa At+ma ko\u0f85 haM/ zhes brjod do/ /des dngos po thams cad gzung</text></item>
<item><p>232a.3</p><section></section><text>ba dang 'dzin pa gnyis su med pa stong pa nyid du bsgom par bya'o/ /de nas rang gi sems nyid paM las pad+ma 'dab ma brgyad par bsams te/ de'i steng du a las zla ba'i dkyil 'khor ro/ /de'i dbus su yang sa bon gyi yi ge de nyid do/ /de las 'od 'phros 'gro</text></item>
<item><p>232a.4</p><section></section><text>ba rnams dag par byas nas de nyid du bsdu bar bya'o/ /de yongs su gyur pa las bdag nyid 'jig rten mgon po sku mdog dmar po/ zhal gsum pa/dmar po dang / dkar po dang / sngon por snang ba dang / phyag drug pa g.yas g.yon dang po gnyis snyoms par</text></item>
<item><p>232a.5</p><section></section><text>'jug pa'i phyag rgya can/ g.yas kyi gnyis pa dang / gsum pa na pad+ma dang ral gri bsnams pa/ g.yon gyi gnyis pa dang / gsum pa na rin po che dang 'khor lo bsnams pa'o/ /de'i thugs kar ye shes sems dpa' rang dang 'dra ba'i cha phra ba'o/ /de'i thugs kar</text></item>
<item><p>232a.6</p><section></section><text>ri bong can la sa bon gyi yi ge'o/ /de las 'od 'phros te/ ye shes pa rang bzhin gyi gnas nas spyan drangs la mchod pa byas la/ dzaHhUM baM hoH/ zhes brjod de/ rang la dgug pa dang / gzhug pa dang / bcing ba dang / mnyes par bya'o/ de nas</text></item>
<item><p>232a.7</p><section></section><text>gnas gsum du yi ge gsum bsams la/ sku gsung thugs byin gyis brlab par bya'o/ /yang sa bon las 'od 'phros te/sangs rgyas lnga spyan drangs la mchod pa byas la/ mgon po de bzhin gshegs pa kun gyis/ /bdag la dbang bskur mdzad</text></item>
<item><p>232b.1</p><section></section><text>du gsol/ /zhes gsol ba gdab cing / des dbang bskur bar bsam zhing rigs kyi bdag pos rgyas gdab po/ de nyid rnam par gsal bar bsgom par bya'o/ /yang 'byung ba rlung las grub pa'i pad+ma tsa na ka'i tshad tsam steng gi sna'i rtse mor reg pa'i mtshan ma dang / </text></item>
<item><p>232b.2</p><section></section><text>gzugs kyi mtshan ma byung ba'i bar du bsgom par bya'o/ /yang sa bon gyi yi ge de las de'i sku rnams spro zhing bsdu bar bya'o/ /de nas spro bar gyur na ye shes sems dpa'i thugs ka'i sa bon la/ oM AHoM ma Ni pad+me hU~M hU~M hrI swA hA/zhes bya ba g.yon skor du bkod de/ man</text></item>
<item><p>232b.3</p><section></section><text>ngag ji lta ba bzhin du bsgom par bya'o/ /de nas ldang bar 'dod na ye shes sems dpa' phyung la mchod pa byas te/ gang yang bdag blo gti mug pas/ /'dir ni bya min gang byas pa/ /gang yang lus can skyabs gyur pa/ /mgon po khyod ni bzod par mdzod / /ces</text></item>
<item><p>232b.4</p><section></section><text>gsol ba gdab par bya'o/ /rtag tu gzhan gyi don mdzad pa/ /'jig rten dbang phyug grub pa ni/ /dge ba de yis thob gyur cig/'gro bas kyang ni de thob shog /ces bya bas smon lam gdab par bya'o/ /de nas/ oM AHhU~M muH/ zhes pas gshegs</text></item>
<item><p>232b.5</p><section></section><text>su gsol lo/ /'byung ba thams cad la yang bya/ /mdun du chos 'byung pad zla can/ /bsams la sa bon 'od zer gyis/ /'byung po thams cad bkug nas ni/ /rang 'dod lha yi rnam par bya/ /gtor ma sbyang ba'i rim pa ni/ /yaM byung rlung las raM byung me/ /</text></item>
<item><p>232b.6</p><section></section><text>a las byung ba'i pad snod du/ /mu bi ra shu ma las byung ba yi/ /rdo rje chu sogs rdzas rnams bsang / /sbyang ba la sogs rnam byas nas/ /de ru yi ge hrIH bkod de/ /ye shes bdud rtsi bkug byas la/ /hU~M las byung ba'i rdo rjes dkrugs / /sngags 'dis byin gyis</text></item>
<item><p>232b.7</p><section></section><text>brlabs te 'bul / oM a kA ro mu khaM sar+b+ba d+har+m+mA NAM A d+ya nut+pan+na twA ta oM AHhUM phaT/ ces lan bdun nam gsum bzlas la dbul bar bya'o/ /de nas de rnams tshim pas gnyis su med pa'i bde ba chen po'i ting nge 'dzin thob par bsams la/ oM AHhUM muHsa gshegs</text></item>
<item><p>233a.1</p><section></section><text>su gsol bar bya'o/ /zas la nye bar spyod dus su snga ma'i ting nge 'dzin de nyid kyis kha zas snga ma bzhin sbyangs la/ snying gar rang gi lha bsams la/ /nang gi sbyin sreg bsam ldan pas/ /zas la nye bar spyad par bya/ /de nas mchod rten la sogs kyi/ /</text></item>
<item><p>233a.2</p><section></section><text>dge ba'i las la 'bad par bya/ /nyal ba'i dus su bdag nyid kyi/ /snying ga'i sa bon de nyid du/ /brtan dang g.yo ba kun bsdus te/ /bdag nyid kyang ni der bsdus la/ /stong nyid ting 'dzin la gnas bya/ /nang par langs nas snga ma bzhin/ /sgrub pa la ni 'jug par bya/ /khrus ni rang la</text></item>
<item><p>233a.3</p><section></section><text>dbang bskur bsam/ /dpal ldan 'dus pa'i rjes 'brangs te/ /'jig rten dbang po sgrub pa'i thabs/ /mar me mdzad dpal ye shes kyis/ /man ngag mdor bsdus 'dir bshad yin/ /'jig rten mgon po sgrub pa'i thabs slob dpon chen po dpal mar me mdzad ye shes kyis</text></item>
<item><p>233a.4</p><section></section><text>mdzad pa rdzogs so//[ #]@##/ /rgya gar skad du/ shrI guh+ya sa mA dza sto tra/ bod skad du/ dpal gsang ba 'dus pa'i bstod pa/ 'jam pa'i rdo rje la phyag 'tshal lo/ /kun du rtog pa ma lus spangs/ /dri ma dang bral bdag nyid can/ /kun bzang chos</text></item>
<item><p>233a.5</p><section></section><text>dbyings ngo bo nyid/ /mi bskyod pa la phyag 'tshal lo/ /ston ka'i zla ba ltar dkar ba/ /'od zer brgya phrag rnam 'gyed pa/ /me long ye shes ngo bo nyid/ /rnam snang gtso la phyag 'tshal lo/ /lta ngan rtog pa dang bral zhing / /skyon med mkha' ltar rnam par dag /mnyam nyid ye shes ngo</text></item>
<item><p>233a.6</p><section></section><text>bo nyid/ /rin chen dbang la phyag 'tshal lo/ /dpag med 'od kyi mkha' kun khyab/ /tshad med yon tan phreng ba yis / /kun rtog ye shes mkhyen pa yi/ /'od dpag med la phyag 'tshal lo/ /'gro ba'i don ni mdzad pa po/ /ji bzhin du 'byung 'gyur ba yis / /bya grub ye shes ngo bo nyid/ /</text></item>
<item><p>233a.7</p><section></section><text>don yod grub pa de la 'dud/ /sa ltar sems can thams cad kyi/ mchog tu rnam par 'dzin spyod pa/ /thugs rje spyod pa g.yo ba po/ /lha mo spyan mar phyag 'tshal lo/ /gang gi mthu yis sems can rnams/ /nyon mongs nyid ni rab zhi ba/ /chu ltar phan pa don chen gyi/ /mA ma kI la phyag 'tshal</text></item>
<item><p>233b.1</p><section></section><text>lo/ /me ltar sems can thams cad kyi/ /nyon mongs nyid ni bsreg par brtson/ /bya ba rtse mo mchog grub pa/ /na bza' dkar mor phyag 'tshal lo/ /rlung ltar kun nas nyon mongs pa'i/ /rtsad 'byin 'gro la bde ba stsol/ /ut+pal yi spyan mnga' ba/ /sgrol ma la ni phyag 'tshal</text></item>
<item><p>233b.2</p><section></section><text>lo/ /gang gi gzugs ni rgya che zhing / /rnam pa kun du mi 'phro ba/ /brtags bral gzugs kyi rdo rje ma/ /mnyam med de la phyag 'tshal lo/ /gang gi mthu yis sgra rnams kyi/ /de nyid dam pa gsung rgyas shing / /rna ba'i bde ba stsol mdzad pa/ /sgra rdo rje la phyag 'tshal</text></item>
<item><p>233b.3</p><section></section><text>lo/ /gang gi longs spyod lhun grub pa/ /sems can ma lus la sems pa'i / /bung ba'i sgra mdzad rdo rje dri/ /ma smad de la phyag 'tshal lo/ /gang gi rang rig brtan du med/ /gnyis med ro myang stobs kyis su/ /sems can bde la gnas mdzad pa/ /ro rdo rje la phyag 'tshal</text></item>
<item><p>233b.4</p><section></section><text>lo/ /ji bzhin du ni 'byung 'gyur ba'i/ /re ba gang la sred mtha' ru/ /'gro gsung rtag tu dga' mdzad pa'i/ /reg rdo rje la phyag 'tshal lo/ /gang phyir kun nas nyon mongs pa/ /gcod pa'i rgyud gyur chos rnams kyis/ /kun la rtag tu rtog mdzad pa/ /bla med chos kyi rdo rje</text></item>
<item><p>233b.5</p><section></section><text>'dud/ /gang phyir theg pa chen po la/ /mi rnams dga' ba skyed mdzad pa/ /dad pa rnam dag ngo bo nyid/ /gshin rje gshed por phyag 'tshal lo/ /mkhas pa gang gis stobs kyis su/ /byang chub tshogs rnams rdzogs mdzad pa/ /brtson 'grus rnam dag ngo bo nyid/ /shes</text></item>
<item><p>233b.6</p><section></section><text>rab mthar byed phyag 'tshal lo/ /gang gi mthu yis sems can rnams/ /dge ba brjed med skyed mdzad pa/ /dran pa rnam dag ngo bo nyid/ /pad+ma mthar byed phyag 'tshal lo/ /gang gi stobs kyis sems can rnams/ /bgegs bral bde la gnas mdzad pa/ /bsam gtan rnam dag</text></item>
<item><p>233b.7</p><section></section><text>ngo bo nyid/ /bgegs 'joms mdzad la phyag 'tshal lo/ /dpal gsang ba 'dus pa'i bstod pa slob dpon chen po mar me mdzad ye shes kyis mdzad pa rdzogs so// //paN+Di ta de nyid dang / lo tsA ba dge slong rin chen bzang pos bsgyur ba'o// // </text></item>
<item><p>234a.1</p><section></section><text>@##/ /rgya gar skad du/ da sha ta t+t+wA/ bod skad du/ de kho na nyid bcu pa/ bcom ldan 'das 'jam dpal gzhon nur gyur pa la phyag 'tshal lo/ /dkyil 'khor yang dag ji lta bar/ /rab tu brtag par su yis nus/ /rang gi</text></item>
<item><p>234a.2</p><section></section><text>'khor lo gnas bsnyen pa/ /byas nas de 'og dkyil 'khor bri/ /dkyil 'khor sa ni sbyang bya ba/ /phyi rol mchod pa'i yon gyis te/ /dgongs ka nang gis dag pa/ /btab nas sa gzhi yongs su gzung / /lhag par gnas pa nyid gnyis pa/ /rab gnas cho gas bum pa dang</text></item>
<item><p>234a.3</p><section></section><text>me long a r+g+ha bla re sogs/ /las ni thams cad pa yi snod/ /srod la slob ma dam pa dang / /sa dang 'khor lo gtso skyob pa/ /ye shes srad bu sbyangs nas ni/ /de nas tshon yang dgye bya ste/ /nyin gsum pa la mtshan ma ni/ /dgod pa la</text></item>
<item><p>234a.4</p><section></section><text>sogs rdzogs par blta/ /dkyil 'khor mtshan mo bsgrub bya zhing / /gsol gdab phyogs skyong gtor ma sbyin/ /gdong g.yogs la sogs cho ga bzhin/ /so sor rang sngags ldan pa yis/ /bla ma bdag po blo yis ni/ /'jug par slob dpon yang</text></item>
<item><p>234a.5</p><section></section><text>dag bya/ /chu dang cod pan rdo rje bdag /ming dang bum pa gsang ba dang / /shes rab ye shes dbang bskur ba/ /yang dag brjod de de bzhin yang / /brtul zhugs lung bstan dbugs dbyung la/ /rjes gnang mtha' yi rim pas kyang / /de nas</text></item>
<item><p>234a.6</p><section></section><text>'di ltar slob ma gzhug /yon blangs nas ni dbang bskur zhing / /thog ma dbus dang mtha' ma ru/ /sbyin sreg byas nas 'khor lo gshegs/ /gsang ba'i tshig ces bya ba yi/ /bcu po 'di dag bla mas kyang / /gzhan du mi 'gyur slob ma la/ /</text></item>
<item><p>234a.7</p><section></section><text>man ngag dag ni bstan par bya/ /bsrung dang phyir bzlog 'khor lo dang / /kha sbyar dbye dang gtor ma dang / /ma dang sngags btu bzlas brjod dang / /drag po dkyil 'khor sgrub pa'o/ /slob dpon las ni byas pa yis/ /bdag gis dge ba gang</text></item>
<item><p>234b.1</p><section></section><text>thob pas/ /'jig rten 'gro don gyis brgyan zhing / /dpal ldan gsang 'dus la gnas shog /tshigs su bcad pa bcu pa'o/ /brtan zhing dul la blo gros ldan/ /de la sogs pa'i yon tan ldan/ /slob ma'ang yon tan de lta bu/ /cung zad dman</text></item>
<item><p>234b.2</p><section></section><text>pas gsol ba gdab/ /de nas dpal ldan sngags tshul bshad/ /thar rgyal 'bras bu 'dod pas bya/ /gzhan du bla ma slob ma dang / /nges par nyams pa nyid du 'gyur/ /de la slob dpon la slob mas dkyil 'khor bri bar bya ba'i phyir lan</text></item>
<item><p>234b.3</p><section></section><text>gnyis lan gsum du gsol ba btab nas/ de'i tshe sems can gyi khams 'di dag thams cad bla na med pa'i bde ba'i gnas la bdag gis dgod par bya'o zhes lhag pa'i bsam pa bskyed la/ /slob ma la khyod kyis yo byad thams cad tshogs</text></item>
<item><p>234b.4</p><section></section><text>par byas sam 'on te ma byas zhes dri bar bya'o/ /gal te cung zad ni tshogs so/ /cung zad ni ma tshogs so zhes zer na/ de'i tshe de'i lte ba la nyi ma'i dkyil 'khor la gnas pa'i hUM gi 'od zer rnams kyis snying gar gnas pa'i kaM las byung ba'i sdig pa</text></item>
<item><p>234b.5</p><section></section><text>kha dog gnag pa mi sdug pa sha za lta bu sna'i rtse mor byung ba dang / hUM de yang snying gar phyin te bdud rtsi thab sbyor gyi gzugs su gyur nas byung ste/ oM A na maHsa man+ta kA ya bAka tsit+ta badzra NAM na mo badzra kro d+ha ya zhes bya ba la sogs pa'i sngags kyis za ru</text></item>
<item><p>234b.6</p><section></section><text>bcug nas slob ma de yang saM las kun du bzang po'i gzugs su bskyed de bdud rtsi thab sbyor gyi phur bus de'i sems kyi bgegs la btab nas bgegs zhi bar bya ba'i phyir bdud rtsi thab sbyor gyi sngags 'di bzlas par sbyin par bya'o/ /bdag kyang sngon du bsnyen</text></item>
<item><p>234b.7</p><section></section><text>pa bya ba'i phyir ting nge 'dzin gsum bskyed de thun bzhir bzlas pas 'khor lo can sngags 'bum bzlas zhes bya ba la sogs pa'i grangs bzung ba la bzlas brjod bya'o/ /yang na phra mo'i rnal 'byor dang / thig le'i rnal 'byor la gnas pas sems kyi</text></item>
<item><p>235a.1</p><section></section><text>sbyong pa rtse gcig pas bya'o/ /sngon du bsnyen pa'i cho ga'o/ /de nas dkyil 'khor gyi khang pa'i phyir sa yongs su brtag par bya ste/ gtsug lag khang ngam mchod rten dang 'du khang la sogs pa gnas shis pa rnams su mchod yon dbul</text></item>
<item><p>235a.2</p><section></section><text>ba la sogs pa'i cho ga ji lta bas brko zhing slar dgang ba la sogs pa'i bshad pa rnams de bzhin du bya ste/ dkyil 'khor gyi khang pa brtsig par bya'o/ /zug rngu'i nyes pa thams cad ni/ /gal te dbyung bar ma nus na/ /lag pas mnan zhing yi ge gsum/ /</text></item>
<item><p>235a.3</p><section></section><text>sngags bzlas slar ni brko bar bya'o/ /khang thog dang ni rdo leb dang / /ba lang lhas dang gtsug lag khang / /mchod rten drung dang 'bab chu'i 'gram/ /sa gzhi sngar ni yongs sbyangs pas/ /khung bu bkang ba la sogs pas/ /slar ni sbyang sogs bya mi</text></item>
<item><p>235a.4</p><section></section><text>dgos/ /phyi'i sa sbyang ba'i cho ga'o/ /mtshan mo der bdud rtsi thab sbyor gyi 'khor lo'i sbyor bas gnas te sa gzhi rdo rje'i rang bzhin du byin gyis brlab pa ni nang gi sa gzhi yongs su sbyong ba'i cho ga'o/ /de nas thig 'debs pa'i srad bus thig btab</text></item>
<item><p>235a.5</p><section></section><text>la/ ji skad du bshad pa'i dkyil 'khor dang dkyil 'khor gyi khang pa'i dbus su 'dug ste/ rnal 'byor pa ting nge 'dzin gsum gyi sbyor ba bsgoms la sgo srung gi rang gi slob ma bzhi slob dpon du bskos pas/ de bzhin gshegs pa kun zhi ba/ /zhes</text></item>
<item><p>235a.6</p><section></section><text>pa la sogs pa nas kha los sgyur ba la thug pa'i tshigs su bcad pa re re 'don du gzhug par bya'o/ /de nas slob dpon gyis sprul pa'i 'khor lo yid kyis nam mkha' la bteg la/ rang gi lha khro bo'i sbyor ba bsgyings pa dang bcas pa'i rdo rje 'gros kyis gar byed cing</text></item>
<item><p>235a.7</p><section></section><text>lha la sogs pa zhes pa nas gdon mi za ba la thug pa brjod par bya ste/ bgegs med par bya ba'i phyir phur bus btab la rdo rje ra ba'i phyi rol du dbang chen dang me'i dkyil 'khor dag gis phyogs dang mtshams bcing ba byas nas mnyam par bzhag pas de nyid du nyal</text></item>
<item><p>235b.1</p><section></section><text>bar bya'o/ /dang po yongs su gzung ba'i cho ga'o// //nyi ma gnyis pa la bum pa bcu dgu la sna tshogs pad+ma la gnas pa'i zla ba dang nyi ma la rang gi 'khor lo ji lta ba bzhin du lha bcu dgu'i mtshan ma rnams bris pa'i dkyil 'khor dang rjes su mthun par</text></item>
<item><p>235b.2</p><section></section><text>bri bar bya'o/ /de yang spyan gyi ni mig go/ /mA ma kI'i ni rdo rje sngon po'o/ /bum pa bcu byed na rnam par rgyal ba'i bum pa'i kha'i steng du gtso bo'i mtshan ma dang ngos bzhir de bzhin gshegs pa bzhi'i mtshan ma dang gzugs rdo rje la sogs gzhan gcig la'o/ /</text></item>
<item><p>235b.3</p><section></section><text>lhag ma brgyad la spyan la sogs pa dang gshin rje gshed la sogs pa'i mtshan ma dgod pa'o/ /bum pa lnga byed na spyan la sogs pa lha mo bzhi'i mtshan ma rnams bum pa gcig la bri/ /gshin rje mthar byed dang / shes rab mthar byed dang / pad+ma mthar byed kyi</text></item>
<item><p>235b.4</p><section></section><text>mtshan ma gcig la bri/ bdud rtsi thab sbyor gyi mtshan ma las thams cad pa'i bum pa la bri/ bum pa lhag ma gnyis la ni snga ma bzhin du'o/ /de bzhin gshegs pa bdun gyi mtshan ma rdo rje bri ste/ rigs mi shes pa rnams kyi yang de bzhin no/ /shes rab</text></item>
<item><p>235b.5</p><section></section><text>kyi pha rol tu phyin pa'i glegs bam ste/ shes rab kyi pha rol tu phyin pa dang lha mo gnyis su med pa las glegs bam gyis phyes nas thugs kyi nang du 'dus pa yin no/ /mchod rten ni 'khor lo ste/ de bzhin gshegs pa'i rigs yin pa'i phyir ro/ /glegs</text></item>
<item><p>235b.6</p><section></section><text>bam gzhan dag ni pad+ma'i mtshan ma ste/ gsung rdo rje'i ngo bo yin pa'i phyir ro/ /de dag kyang kun nas 'khor bar bzhag la de rnams su mchod yon gyi snod las spos chu cung zad bcug nas rang rang gi 'khor lo bsams la mchod pa lngas mchod de/ rang rang gi sa</text></item>
<item><p>235b.7</p><section></section><text>bon yi ge gsum gyi nang du bcug ste/ 'khor lo'i dbang po rnam par rgyal ba la bzlas par bya'o/ /las thams cad pa la rig pa'i bdag po dang / rigs kyi snying po dang / rigs kyi rig ma rnams kyis bzlas par bya'o/ /dpal he ru ka'i rigs kyi bdag po ni mi</text></item>
<item><p>236a.1</p><section></section><text>bskyod ba'o/ /rigs kyi snying po ni hUM yig go/ /rigs kyi rig ma ni mA ma kI'o/ /badzra d+h+r-ika ces bya ba'i sngags yi ge gsum gyi nang du bcug pa dang / hUM zhes bya ba'i sngags yi ge gsum gyi nang du bcug pa dang / mA ma kI'i sngags</text></item>
<item><p>236a.2</p><section></section><text>yi ge gsum gyi nang du bcug pa ni rigs kyi bdag po dang / rigs kyi snying po dang rigs kyi rig ma rnams kyi las thams cad pa'i bum pa la bzlas par bya'o/ /bzlas brjod byas nas snod gcig tu yang mchod yon stsol ba bla na yod pa dang bcas pa'i phyi</text></item>
<item><p>236a.3</p><section></section><text>rol mchod pa dang / rab gnas kyi cho gar bshad pa'i rim pas bum pa legs par gnas pa dang me long la sogs pa'i yi ge gsum gyis byin gyis brlab po/ /nye bar mkho ba lhag par gnas pa'i cho ga'o/ /dgongs ka'i dus su yang dkyil 'khor gyi khang</text></item>
<item><p>236a.4</p><section></section><text>pa'i snga khang ngam khyams su slob dpon 'dug ste/ mdun du 'dug pa'i slob ma phreng ba thogs pa dge bsnyen ma yin pa la dge bsnyen gyi sdom pa byin nas spro ba bskyed par bya ba'i phyir dkyil 'khor gyi ni zhes bya ba nas 'bras bu rgyas zhes bya ba'i bar du bshad par</text></item>
<item><p>236a.5</p><section></section><text>bya'o/ /de nas de rang gi lus su bcug ste rang gi rdo rje'i lam nas phyung nas rang gi shes rab kyi chu skyes kyi nang du de bcug la 'gro ba'i lus bzhin du dbang bkur te/ sa'i snying po la sogs pa bzhin du phyung nas dga' chen zhes bya ba nas 'jug par 'tshal</text></item>
<item><p>236a.6</p><section></section><text>zhes bya ba'i bar du lan gsum 'don du gzhug go/ /slob dpon gyis kyang khyod ni tshul chen zhes bya ba nas/ bu yis blo gros 'di gyis shig /ces bya ba la sogs pa'i bar gyis tshig spro ba bskyed par bya ba'i phyir/ lan gsum brjod pas gzengs bstod la/ </text></item>
<item><p>236a.7</p><section></section><text>gang zhig thog med ces bya ba nas da ni gnas par bgyi zhes bya ba la sogs pa'i bar du brjod par bya'o/ /de nas bsnyen pa la sogs pa'i yan lag dang ldan pas lhar bskyed pa phyi rol gyi dri la sogs pas kyang mchod nas thal mo de rnams la so shing sbyin</text></item>
<item><p>236b.1</p><section></section><text>par bya'o/ /des kyang mchod nas mdun du ba'i lci bas byugs pa'i gru bzhi pa'i sa la ltos pa med par dor bar bya'o/ /de nas hUM las bskyed pa'i chu de nyid bzlas la 'thor 'thung bya ba'i phyir sbyin par bya'o/ /oM hrIHzhes bya ba la sogs pa'i sngags kyis btab</text></item>
<item><p>236b.2</p><section></section><text>pa'i skyor chu lan gsum 'thung du bcug la bos nas mdun du bzhag ste/ srad bu sum bsgril mdud pa gsum dang ldan pa dpung pa g.yas par bcings la/ hUM las bskyed pa'i ku sha sar pa ma nyams pa gcig ni sngags bya ba'i phyir sbyin/ gnyis pa yang hUM las</text></item>
<item><p>236b.3</p><section></section><text>bskyed de 'og tu stan du gding ba'i phyir byin la bdud rtsi thab sbyor gyis yang dag par bsrungs te chos bstan pas gzengs bstod pa'i phyir 'jig rten du ni zhes bya ba la sogs pa nas/ de bzhin gshegs pa rnams su 'gyur/ /zhes bya ba'i bar gyi tshigs su</text></item>
<item><p>236b.4</p><section></section><text>bcad pa brjod la nang par nga la rmi lam smros shig ces bsgo ste/ khang pa gzhan du seng ge'i nyal thabs kyis nyal du gzhug go/ /slob dpon don du gnyer ba'i slob ma la ni/ thub pa nyi ma ma lus pa/ /zhes bya ba nas/ mchod pa'i las kyang ci nus bya/ /zhes bya</text></item>
<item><p>236b.5</p><section></section><text>ba'i bar du 'khor lo phyir mi ldog pa'i dbang bskur ba'i sdom pa byin la/ khyod kyis rtag tu bsrung bar bya/ /zhes brjod la de la khyad par gyi sdom pa bsgrags shing de bzhin du sdig pa bshags pa la sogs pa byed du gzhug go/ /slob ma lhag par gnas pa'i cho</text></item>
<item><p>236b.6</p><section></section><text>ga'o/ /de nas bla ma de las gzhan pa'i slob dpon bzhi dang bcas par dkyil 'khor gyi khang par zhugs la phyogs su phur bus yang dag par gdab ste/ rdo rje ra ba'i phyi rol du dbang chen dang me'i dkyil 'khor gnyis kyis phyogs mtshams bcing ba byas la 'di</text></item>
<item><p>236b.7</p><section></section><text>las bshad pa'i sa'i lha mo rnams mchod la/ skyob pa sangs rgyas zhes bya ba nas dkyil 'khor bri zhes bya ba'i bar gyis gsol ba gdab pa'o/ /sa'i lha mo lhag par gnas pa'i cho ga'o/ /de nas nam mkha' na gnas pa'i dkyil 'khor yid kyis</text></item>
<item><p>237a.1</p><section></section><text>bkug la bdud rtsi lnga'i dkyil 'khor bcu dgu la rang rang ji lta ba bzhin du bcug ste/ yang dag par mchod nas ni mi bskyod pa zhes bya ba la sogs pa'i tshigs su bcad pas bstod cing bdud rtsi lnga bstabs te/ pus mo g.yas pa'i</text></item>
<item><p>237a.2</p><section></section><text>lha nga sa la btsugs nas spos khang thogs la bcom ldan zhes bya ba nas mdzad du gsol zhes bya ba'i bar gyi tshigs su bcad pa lan gsum brjod pa 'dis ni 'khor lo'i gtso bo dang sangs rgyas thams cad lhag par gnas par bya'o/ /dkyil 'khor gyi lha</text></item>
<item><p>237a.3</p><section></section><text>lhag par gnas pa'i cho ga'o/ /de nas ji skad du bshad pa'i snod lnga la gzhag pa'i kha dog sna lnga pa'i srad bu la/ rtag pa la sogs pa'i 'khor lo'i gtso bo rnams bkod de/ rang gi phyogs na bzhugs pa'i rtag pa la sogs pa'i snying por gyur pa de kha dog rnams</text></item>
<item><p>237a.4</p><section></section><text>dang ldan pa'i 'od zer srad bur bsams te/ oM AHpany+tsa shA shwa ta su traM sA tsakra su tra nA ya hUM/ zhes brjod pas 'dir bcom ldan 'das rnam par snang mdzad kyi gnas su bcom ldan 'das rin chen 'byung ldan la sogs pa yang de bzhin du sbyar bar bya'o/ /de ltar</text></item>
<item><p>237a.5</p><section></section><text>gsol ba gdab pas/ mnyes pa de rnams gzhug pa'i srad bu la rdzi ma myur bar 'degs shing mig 'gul ba'i 'bar ba'i lta bas bkug ste/ lnga po 'di ltar gcig tu byas nas bsgril bar bya'o/ /oM AHa n+yo n+ya a nu ga ta sar+b+ba d+harmA hUM/ </text></item>
<item><p>237a.6</p><section></section><text>oM a s+pha ra s+phar a nu pra baSh+Ti sar+b+ba d+har+m+ma hUM/ oM AHA t+yan+ta a nu pra biSh+Ti sarba d+harmA hUM/ zhes brjod de/ de nas bdud rtsi thab sbyor gyi sbyor bas rdo rje dril bu thogs pa'i slob ma srad bu mtha' nas 'dzin pa dang bcas pas slob dpon rdo rje thogs la ye shes kyi srad</text></item>
<item><p>237a.7</p><section></section><text>bu g.yon pa'i khu tshur gyis bzung ste/ dzaHzhes lan gsum brjod la slob ma la btang nas/ dzaHdzaHdzaHzhes brjod cing slob ma yang 'gro bar bya'o/ /slob dpon nub phyogs kyi sgor shar phyogs su bltas te 'dug la tshangs pa'i thig gdab par bya'o/ /</text></item>
<item><p>237b.1</p><section></section><text>de nas yang g.yas phyogs su bskor nas lho phyogs kyi sgor song ste byang du bltas te 'dug la/ tshangs pa'i thig gnyis gdab par bya'o/ /de bzhin du de nyid du shar lho mtshams su song ste/ byang phyogs su kha bltas te 'dug la shar phyogs kyi thig gdab par bya'o/ /</text></item>
<item><p>237b.2</p><section></section><text>de nas de bzhin du byang phyogs su song ste lho phyogs su bltas nas 'dug la nub phyogs kyi thig gdab par bya'o/ /de bzhin du de nyid shar phyogs su bltas te 'dug la/ byang phyogs kyi thig gdab par bya'o/ /de nas de bzhin du shar lho mtshams su song ste/ </text></item>
<item><p>237b.3</p><section></section><text>nub phyogs su bltas nas 'dug la lho phyogs kyi thig gdab par bya'o/ /de nas de nyid du 'dug ste nub byang phyogs su bltas la mtshams kyi thig gdab par bya'o/ /de nas de bzhin du song ste lho nub mtshams su 'dug la byang shar mtshams su bltas la mtshams kyi</text></item>
<item><p>237b.4</p><section></section><text>thig gdab par bya'o/ /slob ma yang bskor phyogs su song ste/ de yang der slob dpon la mngon du phyogs nas gdab par bya'o/ /'di ni ye shes kyi srad bu mngon par 'du bya ba dang gdab pa'o/ /de bzhin du tshon rtsi lnga yang bcom ldan 'das rnam par snang</text></item>
<item><p>237b.5</p><section></section><text>mdzad la sogs pa ye shes kyi tshon gang yin pa de bzhin du bkug ste/ gzi byin bskyed la slob dpon nang du gnas nas shar du bltas te/ byang shar mtshams nas brtsams te/ g.yas su bskor zhing so sor tshon rtsi dgye bar bya'o/ /de'i 'og tu gzhan dag</text></item>
<item><p>237b.6</p><section></section><text>ni slob ma slob dpon bzhi dang bcas te dgye bar bya'o/ /nyi ma gsum pa la tshon rtsi dgye ba dang mtshan ma dgod pa la sogs pa legs par rdzogs pa dang / rdo rje hUM mdzad kyi sbyor bas zhugs la bskor ba bya ste/ bltas la ma tshang ba dang lhag ma'i nyes pa bskang</text></item>
<item><p>237b.7</p><section></section><text>ba'i phyir zhi ba'am rgyas pa'i sbyin sreg bya'o/ /bum pa rnams kyang 'khor lo'i phyi rol gyi mtshams su bzhag la rnam par rgyal ba'i bum pa shar phyogs kyi sgo dang nye ba'i gnas kyi cha sgo'i phyi rol du gzhag go zhes zer ro/ /la la ni lho phyogs kyi sgo'i phyi</text></item>
<item><p>238a.1</p><section></section><text>rol du gzhag go zhes zer ro/ /gzhan dag ni khri'i steng du rnam par rgyal ba'i bum pa bdag po'i g.yas dang bdud rtsi lnga'i snod dbus su gzhag go zhes zer ro/ /'jug par 'dod pas ku sha'i chun po dang bcas pa'i bdud rtsi thab sbyor gyi bum</text></item>
<item><p>238a.2</p><section></section><text>pa dkyil 'khor gyi khang pa'i shar gyi phyogs su gzhag cing slob dpon gyi stan yang bting la dgongs ka'i dus su dkyil 'khor bsgrubs la/ bla na yod pa dang bcas pa'i mchod pas mchod la/ mgon po dngos grub thams cad kyis phyi rol 'gro ba</text></item>
<item><p>238a.3</p><section></section><text>sems can thams cad kyi don mdzod cig ces gsol ba gdab par bya'o/ /de nas phyir byung la 'di las bshad pa'i gtor ma cho ga bzhin du byin gyis brlabs te/ de'i 'og tu slob ma 'jug pa'i cho ga bzhin du slob dpon zhugs la so sor phyag bya ste/ </text></item>
<item><p>238a.4</p><section></section><text>dbang bskur ba la sogs pa yid kyis blangs nas rang gi bdag po'i bdag nyid kyi slob dpon du gyur pa las thams cad byed par mos par bya'o/ /'khor lo'i de kho na nyid kyang chos nyid kyi gzugs brnyan bzhin du shes par byas la/ nam mkha' las byung zhes</text></item>
<item><p>238a.5</p><section></section><text>bya ba nas dri ma med mthong shog ces bya ba'i bar du brjod par bya'o/ /de nas slob ma skal ba chen po'i cha lugs dang ldan pa la phyi rol du gdong g.yogs dmar pos gdong bkab ste/ thal mos me tog dkar po gcig thogs la skyes bu'i rig pas</text></item>
<item><p>238a.6</p><section></section><text>khrid la yol ba gnyis kyi bar du them pa la bzhag ste/ bla mas hUM gis yol ba'i phyogs gcig bteg nas ku sha'i chun pos bsang gtor byas la sdug pa khyod su yin zhes dri bar bya'o/ /des kyang bdag ni skal ba bzang po zhes smra ba dang yang dag par mchod</text></item>
<item><p>238a.7</p><section></section><text>la dkyil 'khor gyi khang par bcug ste/ oM sarba yo ga tsit+ta ut+pA da ya mi zhes bya ba dang / byang chub kyi sems dam pa bskyed la de'i snying gar sa bon las rdo rje bskyed la/ oM su ra ta sa ma ya s+t+waM/ zhes bya ba nas ma dad par mi bya'o zhes bya ba'i bar du brjod cing / </text></item>
<item><p>238b.1</p><section></section><text>dzaHhUM zhes bya ba gnyis kyis yid kyis bkug la der gzhug ste/ dkyil 'khor gyi cho gar bshad pa'i yi ge lnga po a khaM bI ra hUM zhes brjod de/ 'jug pa'i sgo'i stan gyi steng du bzhag la rnam par snang mdzad dang gshin rje gshed kyi bar du bzhag nas deng khyod ces</text></item>
<item><p>238b.2</p><section></section><text>bya ba nas dam tshig nyams par gyur ta re zhes bya ba'i bar du brjod la de'i snying gar rdo rje bzhag nas/ oM rdo rje sems dpa' deng khyod kyis/ /zhes bya ba la sogs pa'i tshigs su bcad pa brjod par bya'o/ /de nas bdud rtsi lnga dung chos las mthe bo srin</text></item>
<item><p>238b.3</p><section></section><text>lag de'i khar mngon du byin la/ 'di ni zhes bya ba nas Tha zhes bya ba'i bar du brjod de/ 'thung du bcug la slob ma'i dam bca' ba brtan par bya ba'i phyir deng phyin chad ces bya ba nas gyur te re zhes bya ba'i bar du brjod par bya'o/ /de nas de bzhin gshegs pa</text></item>
<item><p>238b.4</p><section></section><text>thams cad kyis byin gyis rlobs la/ rdo rje sems dpa' bdag la 'bab par gyur cig ces smrar bcug la slob ma rlung dang chu dang dbang chen gyi dkyil 'khor la bzhag ste/ ha a hUM zhes bya ba'i sku gsung thugs kyi snying po bkod pa dang / rkang pa gnyis kyi 'og tu dz+haiM</text></item>
<item><p>238b.5</p><section></section><text>zhes bya ba rlung dang me'i dkyil 'khor bsams la/ A be sha ya nas dz+haiM zhes bya ba'i bar du dril bu dkrol zhing lan gsum brjod par bya'o/ /sgo srung gi slob ma bzhis kyang dril bu dkrol bar bya'o/ /de nas de'i lce la a dmar po dang 'od dpag tu med par</text></item>
<item><p>238b.6</p><section></section><text>bsams te babs par gyur pa dang / bru hi badzra shu b+ha a shu b+ha dri ba dang babs pa brtan par bya ba'i phyir/ tiSh+Tha badzra zhes brjod pas nye bar bsdu ba ni dbab pa'i cho ga'o/ /de nas pra tIts+tsha badzra hoH/ zhes 'don du bcug la de'i lag pa na gnas pa'i me tog dkyil</text></item>
<item><p>238b.7</p><section></section><text>'khor du 'dor bcug nas me tog de gang gi rigs su babs par shes par bya ste/ blangs nas de'i mgo la bcings la pra ti gr-ih+Na s+t+waM mi maM satwa ma hA ba la zhes brjod par byas nas rgyud gzhan las bshad pa'i phreng ba'i dbang bskur bar bya'o/ /de nas de'i mig gnyis</text></item>
<item><p>239a.1</p><section></section><text>la oM bsams la/ rdo rje sems dpa' deng khyod kyi/ /zhes bya ba la sogs pa'i tshigs su bcad pa brjod de/ gdong g.yogs pa krol te dkyil 'khor gyi bdag po las brtsams te bdud rtsi thab sbyor gyi bar du brtan par bya'o/ /slob ma 'jug</text></item>
<item><p>239a.2</p><section></section><text>pa'i cho ga'o/ /stan de nyid la shar phyogs su kha bstan nas skyil mo krung gis 'dug tu bcug ste/ sngar bshad pa'i rnam par rgyal ba'i bum pa'i steng du mchod yon gyi snod bzhag pa'i nang du bum pa thams cad las chu nyung zad tsam zhig thug la lo ma'i chun pos blangs</text></item>
<item><p>239a.3</p><section></section><text>pa'i chu dang / slob ma bsnyen pa la sogs pa'i rim pas rang gi lhar bskyed pa'i mgo la/ oM badzra a b+hi Shiny+tsa/ zhes brjod cing dbang bskur bar bya ba'i chu'i dbang bskur ba'o/ /gos la sogs pas brgyan pa'i cod pan de'i rigs kyi gtso bos mtshan par bsams</text></item>
<item><p>239a.4</p><section></section><text>la de'i mgo la bskon la 'chad par 'gyur ba rnams so/ /cod pan dang dar dpyangs kyi dbang bskur ba'o/ /de'i snying gar rdo rje bzhag la des lag pa g.yas pas bzung nas sangs rgyas kun gyi zhes bya ba la sogs pa'i tshigs su bcad pa brjod par bya ba ni</text></item>
<item><p>239a.5</p><section></section><text>rdo rje'i dbang bskur ba'o/ /rang gi bdag po'i sbyor ba dang ldan pa las de'i snying gar rdo rje dang dril bu bzung nas lag pa g.yas pa dang g.yon gyis 'khyud cing / oM badzra ad+hi ba ti s+t+waM a b+hiShiny+tsA mi tiSh+Tha badzra sa ma ya s+t+waM/ zhes brjod par bya ste/ 'di ni bdag po'i</text></item>
<item><p>239a.6</p><section></section><text>dbang bskur ba'o/ /rdo rje dang dril bu dang ldan pa de'i mgo la de'i lag pa bzhag ste/ oM badzra sa twa s+t+waM/ a b+hi Shiny+tsA mi/ badzra nA ma a b+hi She ka ta kye che ge mo zhes brjod par bya ste/ 'di ni ming gi dbang bskur ba'o/ /la la dag ni me tog gang du babs pa de'i</text></item>
<item><p>239a.7</p><section></section><text>rigs dang rjes su mthun par ming gdags par bya'o zhes zer ro/ /de nas rang gi bdag po zhes bya ba nas dbang bskur ba yang 'di yin zhes bya ba'i bar du brjod cing chos bshad de/ dbang bskur lnga pos ni mi bskyod pa la sogs pa'i rnam par dag pa shes par</text></item>
<item><p>239b.1</p><section></section><text>bya'o/ /'di ni rig pa'i dbang bskur ba'o/ /dbang bskur ba de rnams kyis ni 'bras bur gyur pa'i ye shes lnga rdzogs par 'gyur te/ de bas slob ma mi phyed par gyur cing stong pa nyid kyi khams so/ /rigs kyi skye ba'i gnas su 'gyur zhing byang chub la dbang</text></item>
<item><p>239b.2</p><section></section><text>ba'i skal ba dang ldan par 'gyur ro/ /de nas de la rdo rje'i brtul zhugs dang lung bstan pa dang dbugs dbyung ba dag bstan par bya ste/ de la 'di ni zhes bya ba la sogs pa'i tshigs su bcad pa brjod la de'i lag tu rdo rje byin te/ oM sar+b+ba ta thA ga ta zhes bya ba</text></item>
<item><p>239b.3</p><section></section><text>la sogs pa brjod nas de'i lag pa g.yas par 'dzin du gzhug ste 'di ni rdo rje'i brtul zhugs so/ /de nas thog mtha' med pa'i zhes bya ba la sogs pa tshigs su bcad pa bla mas brjod la de kho na nyid kyis rdo rje gzung bar bya'o/ /de nas 'di de zhes bya ba la sogs</text></item>
<item><p>239b.4</p><section></section><text>pa'i tshigs su bcad pa brjod la lag pa g.yon par dril bu 'dzin du bcug nas/ srid pa ngo bo nyid kyis dag /ces bya ba la sogs pa'i tshigs su bcad pa brjod du bcug la/ snying po bsnyen pa sogs bshad pa/ /zhes bya ba nas bsgom pas so zhes bya ba'i bar</text></item>
<item><p>239b.5</p><section></section><text>du brjod par bya'o/ /de ltar srid pa'i longs spyod rnam par dag pa'i thabs bstan nas de'i 'og tu phyir mi ldog pa'i dbang bskur ba mi byed na lung bstan pa dang dbugs dbyung ba dag bya ste/ 'di ni rig pa'i dbang bskur ba dang rjes su 'brel pa'i cho ga'o/ /</text></item>
<item><p>239b.6</p><section></section><text>de nas babs la slob dpon la mchod la/ bla ma la byang chub rdo rje zhes bya ba la sogs pa tshigs su bcad pa brjod par bya'o/ /de nas bla ma mgu bas sdom pa bzhi byin nas stan de nyid la snga ma bzhin du 'dug tu bcug nas/ yan lag bzhi'i cho gas rang gi</text></item>
<item><p>239b.7</p><section></section><text>sngags kyi sbyor ba bya ste/ rang gi snying ga las sprul pa'i rig ma mchod pa'i lha mo rnams kyis dbang bskur ba ni rdo rje che zhes bya ba'i tshigs su bcad pa zlos pas dbang bskur bar bya'o/ /de nas dkyil 'khor la bltas te snga ma bzhin du stan la 'dug tu bcug</text></item>
<item><p>240a.1</p><section></section><text>la mi mnyam med pa zhes bya ba nas pha rol tu phyin pa la sogs pa'o zhes bya ba'i bar du bstan par bya ste 'di ni phyir mi ldog pa'i dbang bskur ba'o/ /gal te gsang ba dang shes rab ye shes kyi dbang bskur ba mi ster na de'i tshe 'dir</text></item>
<item><p>240a.2</p><section></section><text>lung bstan pa dang / dbugs dbyung ba byin la rjes su gnang ba byin par bya ste/ de ni bya ba'i rgyud dang spyod pa'i rgyud dang / rnal 'byor gyi rgyud la sogs pa ston pa la sogs pa la dbang bar gyur te/ 'di'i ming ni slob dpon du dbang bskur ba</text></item>
<item><p>240a.3</p><section></section><text>zhes bya'o/ /de nas yang dag par mchod la shes rab gtad nas/ byang chub rdo rje zhes bya ba la sogs pa'i tshigs su bcad pas bla ma la gsol ba gdab ste/ des sdom pa bzhi byin la slob ma yol bas bar du bcad par bzhag nas gsang ba'i</text></item>
<item><p>240a.4</p><section></section><text>mchod pa ni mthar yol ba'i mtha' ma bteg ste/ mthe bong dang srin lag gis rdo rje bzung nas gsang ba'i dbang sbyin par bya'o/ /des kyang kye ma bde'o zhes brjod de myang bar bya'o/ /slob dpon rang nyid phyir log nas pad+ma la gnas pa rang gis myang ste/ </text></item>
<item><p>240a.5</p><section></section><text>des kyang kha yis rang gi rdo rje myang du bcug nas rang gi stan nang tshangs can la sogs pa la 'dug par bya'o/ /de nas phan yon brjod par bya ste/ zhugs par gyur pa'i slob ma la/ /'di ni rdo rje can kun gyis/ /zhes bya ba la sogs pa brjod par bya'o/ /la la dag</text></item>
<item><p>240a.6</p><section></section><text>ni yang de bzhin du gsol ba gdab par bya'o zhes zer ro/ /de nas mdun du 'dug pa de dag gi lag pa g.yas pa g.yon pa'i steng du bzhag ste/ mngon sum du shes rab yan lag 'dus zhes bya ba la sogs pa nas khongs su gtogs par bsams zhes bya ba'i bar</text></item>
<item><p>240a.7</p><section></section><text>du brjod par bya'o/ /yol ba'i nang du bsangs te 'dug nas gsang ba'i mchod pa la gnas pa'i slob ma la bltas te/ gal te rnam par snang mdzad kyi rnal 'byor pa'am/ de'i rigs kyi rnal 'byor pa yin na de'i tshe rnam par snang mdzad kyi rnal 'byor byas</text></item>
<item><p>240b.1</p><section></section><text>la rang gi snying ga nas rnam par snang mdzad spro ba ni/ rig ma la 'khyud pa'i lus bde ba chen po'i cha byad du byas la/ rdo rje dang pad+ma dag las bdud rtsi'i chu rgyun 'bab par bsams la 'bab pa de nyid bcom ldan 'das kyis zla ba'i kha dog dang ldan pas de la dbang</text></item>
<item><p>240b.2</p><section></section><text>bskur bar bsams nas/ rnam par snang mdzad slob ma de nyid la thim par byas la mar gyi bum pa bzhin du zhugs par sems kyis bsam par bya'o/ /yang na rigs gzhan gyi rnal 'byor pa yin na de'i tshe de'i rigs kyi lha spros te/ de'i rigs kyi mdog dang</text></item>
<item><p>240b.3</p><section></section><text>ldan pa'i bdud rtsi'i rgyun gyis dbang bskur ba de bzhin du bsam par bya zhing / gti mug ces bya ba nas rang nyid gyur ces bya ba'i bar du brjod par bya'o/ /mthar bla ma yol ba nas byung ste/ rang gi stan la 'dug pa de dag mdun na tsog tsog por 'dug pa la/ de dag gi rig ma'i lag pa g.yon pa</text></item>
<item><p>240b.4</p><section></section><text>slob ma'i lag pa g.yas par bzhag pa bzung nas rang gi lag pa g.yas pa slob ma'i mgo bor bzhag nas/ thabs gzhan gyis ni zhes bya ba nas mchog ma yin zhes bya ba'i bar dang / byang chub spyod pa gzhan zhes bya ba nas thob mi 'gyur zhes bya ba'i bar du brjod do/ /de nas</text></item>
<item><p>240b.5</p><section></section><text>slob dpon de lha las babs pa'i phyag rgya dang ldan pas 'di nyid ces bya ba nas/ bde bar gshegs zhes bya ba'i bar du brjod par bya'o/ /rjes su gnang ba yang byin nas ji lta ji lta zhes bya ba nas/ byang chub mchog tu 'gyur zhes bya ba'i bar du brjod la/ dbugs</text></item>
<item><p>240b.6</p><section></section><text>dbyung ba'i phyir mthong ba dang ni zhugs pa zhes bya ba la sogs pa nas 'gyur zhes bya ba'i bar du brjod par bya'o/ /gzhan dag ni phyag rgya byin gyis brlabs zhes bya ba la sogs pa yang 'dir brjod par bya'o zhes zer ro/ /de nas slob mas bla ma'i zhabs gnyis</text></item>
<item><p>240b.7</p><section></section><text>la phyag byas te 'di skad ces brjod par bya ste/ gtso bos ji ltar bka' stsal pa/ /de bzhin du ni bgyid par 'tshal/ /zhes brjod par bya'o/ /phyag 'tshal ba dang legs par gnas so/ /zhes bkra shis pa'i tshig kyang brjod par bya'o/ /de nas 'di la gsang</text></item>
<item><p>241a.1</p><section></section><text>ba'i gnas bslab par bya'o/ /hUM badzra kri ta b+hu me hUM zhes bya bas rdo rje ra ba dang gur gyi phyi rol tu dbang chen la sogs pa'i dkyil 'khor bzhi ni bsrung ba yin par la la dag 'dod de/ sa bon laM ser po las sa'i dkyil 'khor zur bzhi pa mtshams</text></item>
<item><p>241a.2</p><section></section><text>su rdo rje rtse gsum pas mtshan ma dang / yaM sngon po las byung ba'i rlung gi dkyil 'khor gzhu lta bu ba dan gyis mtshan pa dang / de'i phyi rim du chu'i dkyil 'khor bsam par bya ste/ sa bon baM las byung ba mdog dkar po dang / de'i phyi rim du sa bon raM las byung ba'i</text></item>
<item><p>241a.3</p><section></section><text>me'i dkyil 'khor dmar po bsam mo/ /mchog tu bsam pa ni nam mkha' la nyi ma'i dkyil 'khor la gnas pa'i yi ge b+h+rUM 'od zer ser po dang ldan pa bsams nas/ b+h+rUM las byung ba'i 'khor lo mdog ser po rtsibs bcu pa bsams la/ de'i dbus su dpal rdo rje</text></item>
<item><p>241a.4</p><section></section><text>hUM mdzad bsams te/ des lha chen po dang u ma mnan par bsam mo/ /de yang / g.yas na rdo rje ral gri ste/ /g.yon na zhags pa lcags kyu bsnams/ /sgeg pa khro bo'i gzugs 'chang zhing / /khams gsum dag ni 'dul bar brtson/ /gshin rje gshed sogs khro bo</text></item>
<item><p>241a.5</p><section></section><text>rnams/ /mkhas pas phyogs kyi rtsibs la bsam/ /'dod rgyal dbyig sngon stobs mi g.yo/ /shar lho mtshams sogs rtsibs la bsams/ /gtsug tor 'khor los sgyur ba ste/ /gnod mdzes 'og ste rim bzhin bsam/ /zhes bshad pa yin no/ /de la khro bo bcu'i</text></item>
<item><p>241a.6</p><section></section><text>sa bon ni yi ge hUM ste gzhan gtsug tor 'khor los sgyur ba'i sa bon ni yi ge b+h+rUM mo/ /gzhan dag ni praM dang hUM dag gzhan gyis mi thub pa dang / stobs po che'i sa bon yin par 'dod do/ /'dod pa'i rgyal po gnod mdzes dang / /mi g.yo gtsug tor 'khor los sgyur/ /'khor</text></item>
<item><p>241a.7</p><section></section><text>lo'i gtso bo dang bcas pa/ /ag tshom med par rin chen gcod/ /gzhan dag de las bzlog pa'o/ /kun kyang nyi ma'i dkyil 'khor la/ /g.yon brkyang nas ni bzhugs pa'o/ /nyi ma'i 'od dang ldan pa la/ /rang snang rig pa'i bde myong dang / /ldan pa 'khyud pa yi ni lus/ /khro bo chen po</text></item>
<item><p>241b.1</p><section></section><text>pad+ma mthar byed kyi zhal dang po dang / sku mdog dmar po zhal g.yas nag po g.yon dkar po'o/ /gtsug tor 'khor los sgyur ba'i zhal dang po dang sku mdog ser po zhal g.yas sngon po g.yon dkar po'o/ /shes rab mthar byed kyi zhal dang po dang / sku mdog dkar</text></item>
<item><p>241b.2</p><section></section><text>po la zhal g.yas sngon po/ g.yon dmar po'o/ /gang gzhan sku mdog sngon por bzhugs pa de dag gi zhal g.yas dkar po g.yon dmar po ste/ zhal dang po sku'i mdog dang mthun no/ /thams cad kyi cod pan la ni mi bskyod pa bzhugs pa/ gshin rje gshed</text></item>
<item><p>241b.3</p><section></section><text>kyi cod pan la rnam par snang mdzad/ pad+ma mthar byed kyi cod pan la 'od dpag tu med pa bzhugs pa'o/ /thams cad kyi yang phyag g.yas na ral gri/ phyag g.yon gnyis na rin po che dang pad+ma/ pad+ma mthar byed kyi phyag g.yas gnyis na pad+ma dang ral gri/ g.yon gnyis</text></item>
<item><p>241b.4</p><section></section><text>na 'khor lo dang rin po che bsnams pa'o/ /rtsibs bcu la gnas pa'i khro bo bcu po rnams kyi phyag g.yas kyi dang po ni rtsa ba'i phyag mtshan thob dang / lcags kyu dang dbyig pa dang / dbyug pa sngon po dang / pad+ma dang rtse gsum pa dang / rdo rje dang / ral gri dang / </text></item>
<item><p>241b.5</p><section></section><text>'khor lo ser po dang / rdo rje bsnams pa'o/ /gshin rje gshed la sogs pa shar la sogs pa'i rtsibs la ji lta ba bzhin du bsam par bya'o/ /khro bo mi g.yo ba'i khyad par bshad par bya ste/ phyag g.yas na rdo rje dang ral gri 'dzin pa/ g.yon na 'khor lo dang</text></item>
<item><p>241b.6</p><section></section><text>zhags pa bsnams pa/ spyan yo ba byis pa'i rgyan gyis brgyan pa bsam par bya'o/ /spyan yo rdo rje 'dzin pa ni/ /mi g.yo byis pa'i rgyan gyis brgyan/ /zhes bya ba yin no/ /'di'i mtshon cha gtso bo ni rdo rjer kha cig 'dod do/ /mi g.yo ba'i mtshon cha'i gtso</text></item>
<item><p>241b.7</p><section></section><text>bo ni ral gri yin par kha cig 'dod do/ /'og gi cha'i 'khor lo'i rtsibs la gnod mdzes rgyal po phyag g.yas na rdo rje nag po bsnams pa'o/ /steng gi rtsibs la bzhugs pa'i gtsug tor 'khor los sgyur ba'i phyag g.yas na 'khor lo rtsibs brgyad pa bsnams</text></item>
<item><p>242a.1</p><section></section><text>pa 'od kyi 'khor lo can bsam par bya'o/ /khro bo 'jigs phyag ldan pas khyab/ /'bar ba'i phreng bas 'khrug pa'i 'od/ /mi 'gyur lta bu'i shugs kyis ni/ /g.yas phyogs bskor bas 'khor bar 'gyur/ /phyogs bcur</text></item>
<item><p>242a.2</p><section></section><text>gnas pa'i khro bo ni/ /stobs chen pha rol gnon pa ste/ /de rnams g.yo ba med pa ni/ /shes rab thabs kyi bde ba'i bdag /bsrung phyir rnal 'byor pas brtags bsam/ /theg pa dman par lhung rnams la/ /srung ba'i don du 'khor lo dang / /lte nang</text></item>
<item><p>242a.3</p><section></section><text>khong stong gnas pa yang / /rdo rje hUM mdzad snying dbus su/ /chos kyi 'byung gnas phyag rgya der/ /gzhal yas khang sogs bsgom par bya/ /'khor lo ser po rtsibs bcu la/ /de yi dbus su bsgom par bya/ /zhes le'u bco brgyad pa las brjod pa'i</text></item>
<item><p>242a.4</p><section></section><text>dbus kyi sgra'i dgos pa ni 'dis bshad par 'gyur ro/ /de bzhin gang tshe des 'khor lo/ /dbus su gtsug tor gyis brgyan na/ /steng gi rtsibs la hUM mdzad de/ /g.yon du 'khor bar bsam par bya/ /mchod pa la sogs sngon byas nas/ /mtshan mo dag</text></item>
<item><p>242a.5</p><section></section><text>ni lan gsum zhig /gsang sngags brjod de mchod byas nas/ /phyir zlog zhes byar gyur pa yin/ oM aHuSh+NI Sha badzra tsakra brti/ sarba lo kot+ta rA man+t+ra tan+t+ra/ tsur+Na pra yo gi nI sarba bi Sha bi tsur+Na ya/ ma ma kr-i ta ye na ke na tsita/ kr-i te ni ka ri Ni pa tA ni sar+b+ba ni/ </text></item>
<item><p>242a.6</p><section></section><text>tshin+da tshin+da/ b+hin+da b+hin+da/ kaM pa kaM pa/ ha na ha na/ da ha da ha/ pa tsa pa tsa/ bi d+h+wa n+sa ya/ bi d+h+wa n+sa ya/ sha ta sa ha sra/ bi tsur+Na ya pi tsur+Na ya/ uSh+NI Sha badzra tsakra brti/ b+h+rUM b+h+rUM b+h+rUM/ hUM hUM hUM/ zhes nyin mo dang mtshan mo lan gsum brjod nas/ rnal 'byor pa'am 'ga' zhig</text></item>
<item><p>242a.7</p><section></section><text>gnod pa bya bar rtsom pa de nyid la de thams cad dbab par 'gyur ro/ /phyir bzlog pa'o/ /gro ga la sogs pa la 'khor lo gnyis bris te zhes bya ba la sogs pa'i don ni 'di yin te/ rnam par snang mdzad kyi sbyor ba ji lta ba dang ldan pas gro ga'am dar la</text></item>
<item><p>242b.1</p><section></section><text>sogs pa la skyes pa bsrung ba'i phyir gur gum/ bud med bsrung ba'i phyir ni gi wang gis dkyil 'khor zur bzhi pa/ sgo bzhi pa rta babs bzhi dang ldan pa bris pa de'i nang du sna tshogs rdo rje rtse mo bcu gnyis pa'i lte ba la 'khor lo rtsibs brgyad pa de'i lte ba la gsum/ </text></item>
<item><p>242b.2</p><section></section><text>steng du zla ba phyed pa la thig les brgyan pa/ la la nas drug par 'gyur ba'i sa bon ni ha zhes bya ba'i don te/ de'i nang du oM AHdzin dzika che ge mo shAn+tiM ku ru hUM zhes bya ba bri'o/ /shar la sogs pa'i phyogs kyi rtsibs kyi dbus su ni mi bskyod pa la sogs pa phyung ba'i</text></item>
<item><p>242b.3</p><section></section><text>sngags bri bar bya'o/ /me la sogs pa mtshams kyi rtsibs la ni spyan la sogs pa phyung ba'i sngags bri'o/ /'khor lo'i mu khyud la ni oM aHoM hU lu hu lu/ tiSh+Tha tiSh+Tha/ che ge mo'i u pa dra ba di kaM ban+d+ha ban+d+ha/ ha na ha na/ da ha da ha/ a mr-i te hUM phaT ces bya ba mgo nang du</text></item>
<item><p>242b.4</p><section></section><text>bstan la g.yas phyogs su bskor nas 'khor bar bri'o/ /shar la sogs pa'i sgo bzhir ni/ gshin rje gshed la sogs pa phyung ba'i sngags bri'o/ /gzugs rdo rje la sogs pa lha mo drug gi gnas su ni oM AHhUM zhes bya ba'i yi ge gsum mam/ rang rang gi sa bon</text></item>
<item><p>242b.5</p><section></section><text>dang bcas pa ste/ oM dzaHhUM zhes bya ba la sogs pa'o/ /dar la sogs pa de rim pa brgyad la sogs par lte ba la sbu gu la dkris nas srad bus dkris te/ rgya skyegs la sogs pas byugs la/ rab tu gnas par byas nas dpung pa'am mgul du gdags par bya'o/ /de nas ting nge 'dzin</text></item>
<item><p>242b.6</p><section></section><text>gsum dang ldan pa'i slob dpon gyis rang gi 'dod pa'i lha'i thugs kar bshad ma thag pa'i gzhal yas khang gi nang du chud pa'i 'khor lo der gnas ji lta bar bcom ldan 'das rnam par snang mdzad la sogs pa'i lha bcu dgu'i ngo bo nyid kyi sngags dang ldan pa/ mu khyud la bkod pa'i</text></item>
<item><p>242b.7</p><section></section><text>yi ge re re'i 'od las byung ba'i 'phags pa bdud rtsi 'khyil pa'i tshogs rnams kyis rnam par 'tshe ba thams cad rnam par 'jigs shing de'i lte ba'i rang gi ming gi yi ge dang po las byung ba'i bsgrub par bya ba bsams nas/ de'i shes pa bkug ste gcig tu byas nas yi ge haM gi cho</text></item>
<item><p>243a.1</p><section></section><text>gas go bskon pa'i lus la bcom ldan 'das rnam par snang mdzad 'byin pa'i sngags kyi phreng ba las bdud rtsi'i rgyun 'dzag pas lus khyab par bsams la/ 'od kyi sgo las byung ba'i lha sku mdog dkar po dang ldan pa'i lha'i tshogs bum pa dkar po</text></item>
<item><p>243a.2</p><section></section><text>las bdud rtsis dbang bskur ro/ /yang na yang dag par sbyor ba las byung ba'i byang chub kyi sems kyis sam/ yang na zhu bar gyur nas bdag nyid la zhugs pa'i dbang bskur bas dbang bskur ba dang / nyes pa thams cad dang bral bar bsams la yang dang yang du gsang</text></item>
<item><p>243a.3</p><section></section><text>sngags bzlas brjod byas nas bla na yod pa dang bcas pa'i mchod pa byas la/ lha'i mchod pa'i gnas su kha sbyar la gzhag pa'am/ mgul la sogs par gdags par bya ste/ de de nas zhi bar 'gyur ba ni zhi ba'i las yin la las thams cad ni 'di nang du 'dus</text></item>
<item><p>243a.4</p><section></section><text>pa yin te mngon par 'dod pa ma yin pa'i nyes pa thams cad zhi bar byed pa'i phyir zhi ba'i bsrung ba'o/ /rig pa'i don du ni phyir bzlog pa'i 'khor ba'o/ /gang zhig dkon mchog gsum gnod byed/ /mi gang slob dpon la 'khu dang / /pha dang ma ni gnod byed dang / /</text></item>
<item><p>243a.5</p><section></section><text>de bzhin gzhan yang rtag gsod pa/ /de la rnal dbang mgon pos ni/ /brtse bas gzhan dbang 'gyur sems kyis/ /sbyin dang brjod pas las de las/ /bzlog par bya zhing gsol ba gdab/ /gal te rmongs pa mi ldog na/ /de tshe las 'di brtsam par bya/ /kha sbyor</text></item>
<item><p>243a.6</p><section></section><text>dbye ba bshad par bya ste/ thun mtshams dang po'i mthar rang gi lha'i sbyor ba rang gi phyag rgya legs par bslabs pa dang lhan cig skad cig gis byas la ye shes sems dpa'i thugs ka'i sa bon las sangs rgyas thams cad kyi tshogs spros la 'od zer de nyid las bsgrub bya spros</text></item>
<item><p>243a.7</p><section></section><text>te/ rang gi mdun du yang spros pa'i sangs rgyas kyi sku dang / phyogs bcur gnas pa'i sems can thams cad kyi tshogs bsgrub par bya ba des mtshon cha sna tshogs kyis dum bu brgyar byas shing phye mar byas pa dang khros pa'i sems dang ngag rtsub pos kyang gnod pa byas par</text></item>
<item><p>243b.1</p><section></section><text>bsams la sems can gdug pa de nga ni sangs rgyas gsod pa'o zhes 'gyod pa skyes shing dmyal ba'i 'jigs pas skrag cing skyabs med par bltas nas de gnon par bya ba'i don du snying rje chen pos khro ba bskyed la/ de las gang byas pa rang gi bdag po la gsang bar</text></item>
<item><p>243b.2</p><section></section><text>gsol lo/ /de nas bdag po de dkyil 'khor dang bcas pa sngon por gyur pa la/ mchod pa dang bstod pa dang bdud rtsi myang bar byas nas las yang dag par brtsam par bya ste/ rang gi ye shes sems dpa'i thugs ka'i mtshan ma la gnas pa'i snying po'i 'od zer</text></item>
<item><p>243b.3</p><section></section><text>gyis gtso bo drangs la/ rdo rje'i lam nas zhu bar gyur pas chu skyes su gnod mdzes lta bur byung bar bsam mo/ /la la dag ni 'di'i phyag na lcags kyu dang / ral gri dang / rin po che dang / zhags pa bsnams pa'o zhes zer ro/ /gzhan dag ni gnod</text></item>
<item><p>243b.4</p><section></section><text>mdzes zhes bya ba'i sgra rdo rje hUM mdzad la bya'o zhes zer ro/ /des bsgrub par bya ba'i bsrung ba phrogs par blo dang ldan pas bsam par bya'o/ /steng 'og gi char yang hUM dang baM las byung ba'i kha sbyor rim pa bzhin du mgo dang rkang pa la gnas pa'i phyi'i bsrung ba'i kha</text></item>
<item><p>243b.5</p><section></section><text>sbyor dang mgor gnas pa'i dbyangs kyi yi ge tha ma las byung ba'i sna tshogs rdo rje hUM gis byin gyis brlabs pa drangs te/ gnod mdzes nyid kyis sgrub pa po'i g.yon phyogs su bzhag la/ de nas yang bsgrub par bya ba'i rdo rje'i lam nas de bcug nas/ snying gar gnas pa'i</text></item>
<item><p>243b.6</p><section></section><text>mi bskyod pa'i ye shes sems dpa'i mdun phyogs na gnas pa'i dpal ldan gnod mdzes kyis ye shes sems dpa' la rigs pa mang pos gsol ba gdab ste/ gang zhig las ni 'di lta bu/ /gnas gyur rnam pa thams cad du/ /phyis legs 'gyur phyir spang du</text></item>
<item><p>243b.7</p><section></section><text>gsol/ /'di ni ma dad par smra ba/ slob dpon la smod pa/ sangs rgyas mang po gsod par byed pa lags kyis/ 'di la byin gyis rlob pa dang bsrung ba spang du gsol/ de lta ma yin na khyed rnams ni brdzun du smra ba dang / rang gis gsungs pa'i dam</text></item>
<item><p>244a.1</p><section></section><text>tshig las 'das pa yin no/ /des na nged kyis ni 'di'i lus btang gis ji ltar 'dod pa bzhin du gyis shig ces gsungs shing zhal gyis bzhes te/ ye shes sems dpa' dgyes na ni/ /bsgrub par bya ba'i lus las gshegs/ /gnod</text></item>
<item><p>244a.2</p><section></section><text>mdzes skad cig de nyid la/ kha sbyar 'byed cing gsod par byed/ /ji lta bu'i kha sbyar bkug nas khyer te 'ongs pa de lta bu bshad par bya ste/ rdo rje'i kha sbyar dang / ral gri'i kha sbyar dang / pad+ma'i kha sbyar dang / nor bu'i kha sbyar dang / 'khor lo'i kha sbyar</text></item>
<item><p>244a.3</p><section></section><text>rim pa ji lta ba bzhin du steng 'og gi char kha sbyar gyi dbus su gnas pa'i ye shes sems dpa' dang lhan cig bkug la g.yon phyogs su gtad nas/ de nyid du rang gi lha mo'i pad+ma la bsrung ba dang / 'khrul 'khor dang / sngags dang / yams dang / 'tshe ba la sogs pa byed</text></item>
<item><p>244a.4</p><section></section><text>pa zhu bar gyur nas/ rdo rje'i lam nas bgegs mthar byed kyi phur bu'i gzugs kyis gtso bo'i sa bon gyis drangs la lag pa g.yon pas mgul nas bzung ba'i phur bu 'debs byed kyi lag pa g.yas na gnas pa'i rdo rje tho bas brdungs nas de'i sngags gsal por</text></item>
<item><p>244a.5</p><section></section><text>brjod cing thams cad spangs par bsams la/ phur bus gdab par bya'o/ /de'i sngags ni oM g+ha g+ha zhes bya ba la sogs pa yin no/ /des na lus la til mar gyis bskus pa/ gos med pa/ skyabs med pa/ 'jigs pas nyen pa/ skra grol ba/ nus pa dang</text></item>
<item><p>244a.6</p><section></section><text>bral ba/ me'i dkyil 'khor gyi mdun na gnas pa/ bsrung ba thams cad spangs par bsams la/ ye shes sems dpa'i thugs ka'i snying po'i 'od kyis sangs rgyas kyi sprin gyi tshogs bkug la rang gi lus la gzhug par bya'o/ /de nas de zhi ba'i tshul las</text></item>
<item><p>244a.7</p><section></section><text>khro bo'i nyams dang cha lugs su bsgyur te/ shin tu tsha ba'i til mar gyi nang du chu bsil bzhugs pa bzhin du yongs su gyur cing / shin tu 'bar ba khro bas 'khrugs par rnam par 'gyur zhing / gtsigs pa 'jigs su rung ba/ rdo rje la sogs pa'i mtshon cha sna tshogs</text></item>
<item><p>244b.1</p><section></section><text>pa bsnams pa spros te/ de rnams kyis gtubs pa dang / ce spyang la sogs pas zos pa dang / nad kyis gdungs shing phye mar byas nas bsad par bsams la/ 'khrul 'khor dang sngags la sogs pas bya'o/ /de ltar bsgrub par bya ba bsad nas/ bsam gtan dang</text></item>
<item><p>244b.2</p><section></section><text>sngags la sogs pa'i las kyis zhu ba'i dngos por gyur pa dang / lha mo thams cad kyis yongs su bskul la/ de'i tshe hUM las byung ba'i rdo rje hUM gis mtshan pas mi bskyod rdo rje'am/ gzhan dag tu sngags pas bya'o/ /de nas oM AHbadzra kI li kI la ya hUM zhes brjod de</text></item>
<item><p>244b.3</p><section></section><text>phur bu gdab par bya'o/ /de nas rang rang gi sa bon gyi lcags kyus drangs pa'i spyan la sogs pa'i rig ma rnams kyis ye shes rdo rje can la dbang bskur zhing rig pa de nyid du zhugs par bsam par bya'o/ /de nas ye shes rdo rje can de nyid kyi snying gar bzhag ste/ yang de</text></item>
<item><p>244b.4</p><section></section><text>bzhin du dbang bskur la/ de zhu bar gyur nas zhugs pa dang / de mi bskyod pa'i bdag nyid du bya ste/ mchod cing bstod pa dang bdud rtsi myang ba la sogs pa bya'o/ /yang dag gsungs pas ji skad du/ /bshad pa'i cho ga 'di yis ni/ /mi bskyod rdo rje sangs rgyas kyi/ /</text></item>
<item><p>244b.5</p><section></section><text>zhing du sdig can khrid 'gyur te/ /rmongs pa 'di yis 'chi ba ni/ /phyin ci log tu btags par zad/ /chags dang zhe sdang gti mug gis/ /gang gis log par bzung gyur nas/ /'gro ba rnams ni gsod byas na/ /'og tu bltas te mnar med skye/ /gal te sems</text></item>
<item><p>244b.6</p><section></section><text>can gdug pa'i 'dod pa'i lha shes na de'i tshe de lta bu'i sems dpa'i hUM la sogs pa las byung ba rdo rje la sogs pa'i kha sbyor gyi nang na gnas pa'i rim gyis rang gi rigs dang rjes su mthun pa'i mtshan ma'i kha sbyar phyi rol na gnas pa mchog tu kha sbyar byas par 'gyur ro/ /</text></item>
<item><p>244b.7</p><section></section><text>gal te de'i lhag pa'i lha ma shes na de'i tshe mi bskyod pa'i gzugs su blta bar bya'o/ /gzhung gzhan dag ni rang gi mtshan ma gcig gi nang du chud pa'i ye shes sems dpa'o zhes 'dod do/ /bsgrub par bya ba la las 'di byas nas dge ba'i bshes gnyen mnyes par byas nas</text></item>
<item><p>245a.1</p><section></section><text>sdig pa sbyang ba'i thabs nyams su ma blangs na 'chi ba'i 'og tu ngan 'gror skye bar 'gyur te/ gang zhig mngon par shes pa thob cing / shin tu shes pa dag gis mngon spyod kyi las bya bar bcom ldan 'das kyis rjes su gnang ba yin no/ /de</text></item>
<item><p>245a.2</p><section></section><text>yang / gang gis thog mtha' dbus dag tu/ /snying rje nyams par ma gyur cing / /gang gis snying rje sngon byas la/ /de yis bya yi gzhan gyis min/ /de la dang po kho nar sngags pas bza' ba dang / bca' ba dang / gzhib pa dang / bldag pa la sogs pa rnam pa mang</text></item>
<item><p>245a.3</p><section></section><text>po sna tshogs pa dang ldan pa dang / dri dang / phreng ba dang / byug pa dang / phye ma dang / gos dang / gdugs dang / rgyal mtshan dang / ba dan dang / dril bu la sogs pa yongs su rdzogs pa dang / rol mo'i sgra chen po rnam pa lnga bzhag la/ gtor ma mdun du</text></item>
<item><p>245a.4</p><section></section><text>gzhag pa ni shing rta'am tsel po'am khur bu gzhag pa'am tha na snyim pa gsum yan chad ci 'byor pa'am ma 'byor na thams cad yid kyis bskyed la gtor ma la bltas te skad cig ma rang gi lha sku mdog nag po dang ldan pas ye shes sems dpa'i thugs ka'i snying po'i</text></item>
<item><p>245a.5</p><section></section><text>'od zer gyis 'jig rten skyong ba thams cad bkug la rang rang gi gzugs kyis rang rang gi phyogs su bzhag ste/ rang gi snying ga'i 'od zer las byung ba'i phur bu bcu'i steng du rang gi phyogs kyi khro bo dbyibs su gnas pa la lte ba man chad rdo rje rtse gcig pa lta bu shes</text></item>
<item><p>245a.6</p><section></section><text>rab dam pa la 'khyud pa/ srung ba'i 'khor lor bshad pa'i mtshon bya la sogs pa dang ldan pa spro bar bya'o/ /spros nas rang gi lhag pa'i lha mchog khros nas g.yas na rdo rje tho ba bsnams pa/ g.yon pas phur bu'i mgul nas bzung ste spyi bo nas brdungs</text></item>
<item><p>245a.7</p><section></section><text>shing spyi bo nas rkang pa'i mthar thug pa'i bar du phyogs skyong rnams la phur bu gdab par bya'o/ /gsang sngags 'di yang bsgyings pa dang bcas pas gdon par bya ste/ oM AHya mAn+ta kr-ita sarba duSh+Ta in+d+ro piN+DAn sa pa ri bA ra Na kI la ya hUM phaT/ oM AHpradz+nyAn+ta</text></item>
<item><p>245b.1</p><section></section><text>kr-ita sarba duSh+Ta ya mAn sa pa ri bA rAn kI la ya hUM phaT/ oM AHpad+mAn+ta kr-ita sarba duSh+Ta nA gAn sa pa ri bA rAn kI la ya hUM phaT/ oM AHbig+h+nAM ta kr-ita sarba duSh+Ta ga na pa ti ku be rA Na sa pa ri bA rA na kI la ya hUM phaT/ oM AHhUM Tak+kI rA dzAn sarba duSh+Ta ag+ni na sa pa ri bA rAn kI la</text></item>
<item><p>245b.2</p><section></section><text>ya hUM phaT/ oM AHhUM nI la daN+Da sarba duSh+Ta nai r+r-i t+ya na sa pa ri bA rAn kI la ya hUM phaT/ oM AHhUM ma hA ba la sarba duSh+Ta ba yu na sa pa ri bA rAn kI la ya hUM phaT/ oM AHhUM a tsa la sarba duSh+Ta I sha nA na sa pa ri bA rAn kI la ya hUM phaT/ oM AHbruM tsakra sarba duSh+Ta tsan+d+ra arka pa</text></item>
<item><p>245b.3</p><section></section><text>ti ma hA na sa pa ri bA rAn kI la ya hUM phaT/ oM AHhUM suM b+ha sarba duSh+Ta be ma tsi tra pr-i th+wi de ba tAn sa pa ri bA rA na kI la ya hUM phaT/ de ltar phur bu btab pa'i rjes thogs la gsang ba 'dus pa'i lha'i rnam par gyur to/ /de nas 'di rnams kyi mtshan ma la sogs pa bshad par</text></item>
<item><p>245b.4</p><section></section><text>bya ste/ rdo rje mtshon cha ni lus dang gdong dang po ser po/ g.yas nag po/ g.yon dkar po/ lag pa g.yas gnyis na rdo rje dang ral gri thogs pa/ g.yon gnyis na rin po che dang pad+ma thogs pa/ zla ba'i steng na 'dug pa/ rin po che'i cod pan gyi steng du mi</text></item>
<item><p>245b.5</p><section></section><text>bskyod pas mtshan pa/ mig stong dang ldan pa shar du gnas par bsam par bya'o/ /de dang ha cang mi ring ba'i g.yon logs su rdo rje sgyu ma sngon po/ gdong g.yas dkar po/ g.yon dmar po/ lag pa g.yas gnyis na 'khor lo dang ral gri thogs pa/ g.yon gnyis na dung dang pad+ma thogs</text></item>
<item><p>245b.6</p><section></section><text>pa/ nyi ma'i stan la gnas pa/ nyi ma'i 'od yod pa/ mi bskyod pa'i cod pan can no/ /me'i phyogs su rdo rje sngon po me/ gdong dang po dang lus mdog dmar po/ gdong g.yas sngon po/ g.yon dkar po/ lag pa g.yas gnyis na bgrang phreng dang mi 'jigs pa ste/ lag pa g.yon</text></item>
<item><p>245b.7</p><section></section><text>gnyis na dbyig pa dang gun+d+he thogs pa mig dmar ba/ nyi ma'i stan la 'dug pa/ nyi ma'i 'od yod pa/ mi bskyod pa'i cod pan can no/ /bden bral gyi phyogs su rdo rje gtun shing mdog nag po/ gdong g.yas dkar po/ g.yon dmar po/ lag pa g.yas gnyis na gri gug</text></item>
<item><p>246a.1</p><section></section><text>dang ral gri thogs pa/ g.yon gnyis na rin po che dang khrag gis bkang ba'i thod pa thogs pa/ skra kham pa gyen du brdzes pa/ ag tshom gyi phreng bas rnam par mdzes pa/ nyi ma'i stan la g.yon brkyang bas gnas pa/ mi bskyod pa'i cod pan can</text></item>
<item><p>246a.2</p><section></section><text>no/ /nub phyogs su rdo rje sku mdog dkar po/ gdong g.yas sngon po/ g.yon dmar po/ lag pa gnyis na sbrul gyi zhags pa dang ral gri thogs pa/ g.yon gnyis na rin po che dang pad+ma thogs pa/ zla ba'i steng dang pad+ma'i 'od yod pa 'od dpag med kyi cod pan can</text></item>
<item><p>246a.3</p><section></section><text>no/ /rlung gi phyogs su rdo rje rlung mdog ljang gu gdong g.yas sngon po/ g.yon dmar po/ lag pa g.yas gnyis na gos dang ral gri thogs pa/ g.yon gnyis na rin po che dang pad+ma thogs pa/ zla ba'i stan dang zla ba'i 'od yod pa/ don yod grub pa'i cod pan can no/ /de dang</text></item>
<item><p>246a.4</p><section></section><text>ha cang mi ring ba'i g.yon logs su rdo rje sna mdog dkar po/ gdong g.yas sngon po/ g.yon dmar po/ lag pa g.yas gnyis na la du dang ral gri thogs pa/ g.yon gnyis na rin po che dang chang gis bkang ba'i kham phor thogs pa/ zla ba'i stan la 'dug cing nyi</text></item>
<item><p>246a.5</p><section></section><text>ma'i 'od yod pa/ mi bskyod pa'i cod pan can no/ /byang phyogs su rdo rje 'jigs byed mdog ser po/ gdong g.yas nag po/ g.yon dkar po/ lag pa g.yas gnyis na bi dza pU ra dang ral gri thogs pa/ g.yon gnyis na pad+ma dang ne'u le thogs pa/ nyi ma'i stan</text></item>
<item><p>246a.6</p><section></section><text>la 'dug cing nyi ma'i 'od yod pa/ mi bskyod pa'i cod pan can no/ /dbang ldan gyi phyogs su rdo rje khro bo mdog dkar po/ gdong g.yas sngon po/ g.yon dmar po/ lag pa g.yas gnyis na rtse gsum dang ral gri thogs pa/ g.yon gnyis na rin po che dang pad+ma</text></item>
<item><p>246a.7</p><section></section><text>bsnams pa/ mi'i rus pa'i rgyan can zla ba'i stan la 'dug cing zla ba'i 'od dang rgyan yod pa 'od dpag tu med pa'i cod pan can no/ /steng gi phyogs kyi cha la rdo rje 'od mdog dkar po/ gdong g.yas sngon po/ g.yon dmar po/ lag pa g.yas gnyis na pad+ma dmar po dang</text></item>
<item><p>246b.1</p><section></section><text>ral gri thogs pa/ g.yon gnyis na rin po che dang 'khor lo thogs pa/ zla ba'i stan la 'dug cing zla ba'i 'od yod pa mi bskyod pa'i cod pan can no/ /de nyid kyi g.yon logs su rdo rje 'khyil pa mdog dmar po/ gdong g.yas sngon po/ g.yon dkar po/ lag pa g.yas gnyis</text></item>
<item><p>246b.2</p><section></section><text>na pad+ma dmar po dang ral gri thogs pa/ g.yon gnyis na rin po che dang 'khor lo thogs pa/ nyi ma'i stan la 'dug cing nyi ma'i 'od yod pa/ rin chen 'byung ldan gyi cod pan can no/ /'di nyid kyi g.yon logs su rdo rje mi smra ba mdog ser po/ /gdong g.yas nag po/ g.yon dkar</text></item>
<item><p>246b.3</p><section></section><text>po/ lag pa g.yas gnyis na pad+ma ser po dang / ral gri thogs pa/ g.yon gnyis na rin po che dang 'khor lo thogs pa/ zla ba'i gdan la 'dug cing zla ba'i 'od yod pa/ rnam par snang mdzad kyi cod pan can no/ /'og tu thags bzangs ris mdog sngon po/ gdong g.yas dkar po/ </text></item>
<item><p>246b.4</p><section></section><text>g.yon dmar po/ lag pa g.yas gnyis na rdo rje dang 'khor lo thogs pa/ g.yon gnyis na rin po che dang pad+ma thogs pa/ nyi ma'i gdan la 'dug cing nyi ma'i 'od yod pa mi bskyod pa'i cod pan can no/ /de'i g.yon logs su sa'i lha mo mdog ser ba/ gdong g.yas sngo ba/ g.yon</text></item>
<item><p>246b.5</p><section></section><text>dkar ba/ lag pa dang po gnyis kyis rang snang ba la 'khyud pa lhur byed pa/ g.yas gnyis na pad+ma ser po dang / ral gri thogs pa/ g.yon gnyis na rin po che dang 'khor lo thogs pa/ zla ba'i gdan la 'dug cing zla ba'i 'od yod pa/ rnam par snang mdzad kyi cod pan can no/ /'di dag thams</text></item>
<item><p>246b.6</p><section></section><text>cad kyang sna tshogs pad+ma'i steng na rdo rje skyil krung gis bzhugs pa/ lag pa dang po gnyis kyis rang snang la 'khyud pa'i rin po che'i cod pan can no/ /rgyan thams cad kyis brgyan pa dang lha'i gos dang phreng ba dang / byug pa dang ldan pa/ mtshan dang dpe byad nye bar 'bar ba/ phyag rgya bzhis</text></item>
<item><p>246b.7</p><section></section><text>rgyas btab pa ste/ de lta bur gyur pa bde bar gshegs pa dang 'dra bar bsams la/ 'dod pa'i lha sku mdog sngon po yongs su gyur te/ lhan cig skyes pa'i mdog dang ldan pa'i 'dod pa'i lha'i dkyil 'khor gyi 'khor lo mchod par bshad pa'i cho gas shes rab kyi ba spu re re nas byung ba/ 'od zer</text></item>
<item><p>247a.1</p><section></section><text>sna tshogs rgya chen po 'thon pa las byung ba'i gzugs rdo rje la sogs pa'i lha mo rnams dang de bzhin du phyi'i dri la sogs pa thams cad kyis kyang mchod la/ sngar yang dag par brtags pa'i gtor ma bdud rtsi lnga dang ldan pa la gtor ma'i sngags mngon par bzlas pas tshim par</text></item>
<item><p>247a.2</p><section></section><text>bya zhing / mi bskyod pa ni ye shes che/ /zhes bya ba'i tshigs su bcad pas bstod la/ dga' zhing mgu nas mngon par 'dod pa'i dngos grub ster bar brtson pa rnams la gsol ba btab nas bzod pa gsol te sngags 'dis gshegs su gsol bar bya ste/ oM AHoM a kA ro mu khaM sarba</text></item>
<item><p>247a.3</p><section></section><text>d+har+m+mA NAM A d+ya nu t+pan+na twAta hUM muHzhes pas so/ /tshon dang lha rnams kyi mtshan ma dang / snying po la sogs pa 'di nyid kyis gshegs su gsol bar bya'o/ /oM AHsarba trai d+h+wa dza da sha di ka lo ka d+hA tu A nan+ta ga ga na/ sa mu dra me g+ha byU ha pra sa ra pa ra mA nu dzo maN+Dal/ pa raM pa ra an+targa ta sa ma pat+t+yA ba</text></item>
<item><p>247a.4</p><section></section><text>s+thI tAH/ d+hArma d+hA tu saM ba sa ra A kA sha d+hA tu par+ya bA sa na/ sarba t+r+ya d+h+wa dza da sha dika lo ka d+hA tu A nan+ta ga ga na/ sa mu dra me g+ha na byU ha pra sa ra ga ga na sa mA/ sarba lo ka pA la sarba satwAsh+tsa/ tad+ya thA/ badzrA yu d+ha/ mA ya badzra badzrA na la/ badzra kA la/ badzra mu Sha la/ nA ga badzra/ badzrA nI la/ badzra shoN+Da/ </text></item>
<item><p>247a.5</p><section></section><text>badzra b+hai ra ba/ badzra kro d+hA/ badzra pra b+hA/ badzra kuN+Da li/ mU na badzra/ bi ma tsi tra/ pr-i th+wI de ba tA/ sa pa ri bA ra i dan/ puSh+pa/ d+hU pa/ dI pa/ gan+d+ha/ nai bi d+yA di saM yu k+taM/ ba liM u pa ha raM pra tIts+tsha/ u pa b+hu dz+ya ma ma sarba satwA nAny+tsa/ hi ra N+ya su bar+Na/ d+ha na d+hA n+ya/ A yuHyo ba na a ro gya/ sat+su kha A pa ha ra</text></item>
<item><p>247a.6</p><section></section><text>kAn sarba big+h+nAM bi nA ya kAn/ sarba duSh+DAn pra duSh+TAn/ ma nuSh+ya a ma nuSh+yA na/ dzaM b+ha ya staM b+ha ya/ ban+d+ha ya/ bid+h+wan+sA ya ma ma hi ra N+ya su bar+Na/ d+ha na d+hA n+ya/ A yuHyo ba na/ a ro gya/ sat+su khA ni ma hA su khA ni/ pra br-id+d+ha ye/ yA ba da A bo d+hi maN+Da paR+Yan+taM/ D+hau ka ya t+ya ma ta sa ha yi twaM/ shAn+tiM rak+ShAny+tsa ku ru hUM/ oM AHoM</text></item>
<item><p>247a.7</p><section></section><text>a kA ro mu khaM sarba d+har+m+mA NAM A d+ya nut+pa n+na twAta hUM phaT swA hA hUM/ dkyil 'khor gyi khang pa'i phyi rol du phyogs dang mtshams rnams su maN+Dal zlum po bya'o/ /dbang ldan dang dbang po'i maN+Dal gyi bar du zla ba dang nyi ma dang / tshangs pa chen po'i maN+Dal gcig bya'o/ /de bzhin du srin po dang / chu lha'i maN+Dal gyi</text></item>
<item><p>247b.1</p><section></section><text>dbus su thags bzangs ris dang / sa yi lha mo'i maN+Dal gcig bya'o/ /der rdo rje mtshon cha la sogs pa la sngags kyis mngon par bsngags te/ gtor ma dang / dri dang / me tog dang / bdug pa dang / mar me dang / chang la sogs pa dbul bar bya'o/ /rig pa'i</text></item>
<item><p>247b.2</p><section></section><text>dbang bskur ba dang / phyir mi ldog pa'i dbang bskur ba 'di gnyis ni bum pa'i dbang bskur ba ste/ dang por bshad pa yin no/ /de nas kye ma bde ba zhes brjod de/ sems kyi dam pa myang ba ni gnyis pa'o/ /rmongs pa zhes bya ba'i tshigs su bcad pa'i don nyams su</text></item>
<item><p>247b.3</p><section></section><text>blang ba gsum pa'o/ /bdag gi ston zhes bya ba la sogs pa'i tshigs su bcad pa'i don byed pas de yang zhes bya ba'i tshigs su bcad pa'i don yang bshad pa ni bzhi pa'o/ /sngar bshad pa'i bris pa'i dkyil 'khor ram/ yid kyis brtags pa'i ye shes kyi dkyil 'khor</text></item>
<item><p>247b.4</p><section></section><text>ram/ ras kyi ri mo la dmigs pa yang rung ste/ gtsang zhing nyams dga' ba rnam par dben pa'i sa phyogs su bum pa'i dbang bskur ba thob pa'i slob ma sngags dang rgyud legs par bslab pa bzhin legs pa mi g.yengs ba/ de kho na nyid rig pa la brtson pa dang dam tshig</text></item>
<item><p>247b.5</p><section></section><text>bsrung ba la brtson pa/ rang gi rigs sam gzhan yang rung ste/ rgyud las bshad pa'i bden pa'i rgyu thams cad dang ldan pa rdo rje slob dpon la dbul bar bya'o/ /de nas de g.yon logs su gnas pa dang lhan cig bzhugs pa'i bla ma la/ 'o ma dang mar me dang bsnyen bkur ba dang / dri dang phreng ba</text></item>
<item><p>247b.6</p><section></section><text>la sogs pa rgya chen pos mchod la phyi rol gyi yo byad bla na yod pa'i mchod pa dang bcas pas kyang yang dag par mchod la pus mo g.yas pa'i lha nga sa la btsugs nas thal mo sbyar la/ slob dpon chen po la gsol ba gdab par bya ste/ khyed kyi zhabs kyi bka' drin gyis/ /bla med bya ba bdag gis</text></item>
<item><p>247b.7</p><section></section><text>rig /de yang dbang bskur rin chen gyis/ /mgon po rjes su bzung bar mdzod/ /bde chen dpal gyi mgon po yis/ /sangs rgyas skyob pa ji ltar ni/ /bdag po'i de nyid ston mdzad pa/ /de bzhin bdag la mgon dgyes mdzod/ /sdug bsngal kun gyi gnas gyur pa'i/ /dmyal las gtso bos</text></item>
<item><p>248a.1</p><section></section><text>gdon du gsol/ /sdug bsngal thams cad bcad pa dang / /mgon med pa la snying rje mdzod/ /khyod zhabs pad+ma spangs nas ni/ /gtso bo gzhan la skyabs ma mchis/ /'gron dpa' bo thub chen po/ /de bas sangs rgyas mchog brnyes mdzod/ /de ltar gsol ba'i cho ga mchog /</text></item>
<item><p>248a.2</p><section></section><text>dam pa de ni thos gyur nas/ /bla ma dpal ldan yon tan mtshos/ /snying rje slob pa la bskyed la/ /bzhin ni rab tu dang gyur pas/ /rang gi brtse ba rab dga' zhing / /rnal 'byor rgyud las 'byung ba'i mchog /dam tshig bzang po bstan par bya/ /srog chags bu khyod kyis sod cig /brdzun gyi tshig</text></item>
<item><p>248a.3</p><section></section><text>kyang smra bar bya/ /ma byin par yang blang bar bya/ /gzhan gyi chung ma bsten par bya/ /dam tshig sdom pa mchog bzhi ni/ /bzang po khyod kyis bskyang bar bya/ /dri chu bshang dang sha mtshal chen/ /lnga pa sems las byung ba dang / /khyi mi rta dang glang chen ba/ /sbyang ba la sogs cho gas ni/ /khyod kyis</text></item>
<item><p>248a.4</p><section></section><text>rtag tu bza' bya ste/ /dam tshig 'di ni rmad byung ba'o/ /de nas sngar bshad pa'i dkyil 'khor nyid du bsgoms pas yongs su brtags pa'i dkyil 'khor la slob dpon lha thams cad kyi 'khor lo'i dbus su gnas te rang gi lhag pa'i lha'i sbyor ba ji lta bu dang ldan pas rang gi rig</text></item>
<item><p>248a.5</p><section></section><text>ma'i pad+mar bdud rtsi rnam pa lnga bcug ste/ man ngag ji lta ba bzhin du de'i rnal 'byor dang ldan pas/ /dbang bskur bar bya ba'i rang gi lhag pa'i lha spros nas des sems can gyi don byed du bcug ste bkug nas rang gi lus la bcug ste/ de'i rnam par gyur pas slob ma yang de'i rang</text></item>
<item><p>248a.6</p><section></section><text>bzhin du byin gyis brlabs te/ mig la sogs pa rang gi lha dang ldan par bsgoms te/ rang gi ba spu'i bu ga rnams las byung ba'i 'od zer gyi lcags kyu'i tshogs kyis nam mkha'i khams thams cad du khyab pa'i de bzhin gshegs pa thams cad spyan drangs te/ rang gi lus la bcug</text></item>
<item><p>248a.7</p><section></section><text>nas las la gnas pa zhu bar gyur te/ mchog tu dga' ba ni gnas skabs na/ rdo rje'i lam nas byung nas mthe bo dang srin lag gis bzung ste/ slob ma'i kha ru sbyin par bya'o/ /rnam par snang mdzad kyi rnal 'byor dang ldan pa'i slob mas bde ba che zhes brjod nas sems las byung ba</text></item>
<item><p>248b.1</p><section></section><text>'di btung bar bya'o/ /'di ni rdo rje can kun gyi/ /dbang bskur cho ga mchog yin te/ /sngags 'di thams cad grub pa dang / /las kyi mchog ni 'grub par 'gyur/ /zhes bya ba ni gnyis pa'o/ /de nas pad+ma la gnas bla/ /me tog dang ldan sems byung ba/ /rang gi kha yis mchod</text></item>
<item><p>248b.2</p><section></section><text>don dang / /rdo rjer son pa'i rig ma'i khas/ /mi yi thod pa'i nang blugs pa/ /dri chen dri chu sha ldan pa/ /lha rnams la ni dbul bar bya/ /de nas de'am gzhan shin tu dad pa dang ldan pa/ shes rab che ba/ gzugs bzang ba/ sgrub pa po la dga' ba/ sbyor ba gcig pa'i bya ba</text></item>
<item><p>248b.3</p><section></section><text>la goms pa/ dam tshig shes shing legs spras pa/ /bla ma la ni sgrub pa pos/ /yon gyi don du dbul bar bya/ /yang slob mas bla ma la gsol ba btab la mchod pa la sogs pa byas te/ bla mas byin gyis brlabs nas phyag rgya de slob pa'i ched du sbyin par bya'o/ /me tog la sogs dam tshig ldan/ /sangs rgyas</text></item>
<item><p>248b.4</p><section></section><text>sogs par byin gyis brlabs/ /de dang rnal 'byor snyoms 'jug cing / /bla na yod dang bcas pas mchod/ /slob ma phyi rol mchod pa yis/ /rdo rje 'dzin ni gnyis pa bzhin/ /bkra shis sna tshogs sgrogs pa dang / /rol mo'i sgra ni du ma dang / rnga yab rgyal mtshan gdugs</text></item>
<item><p>248b.5</p><section></section><text>la sogs/ /me tog phreng bzang tsan+dan sogs/ /rdo rje skyil krung sbyor ba yis/ /brtan zhing mnyam par bzhag nas su/ /de la cho ga bzhin dbang bskur/ /me tog phreng thogs bzhi thal sbyar/ /der slob dpon rang gi bdag po'i sbyor ba dang ldan pas slob ma yang de'i sbyor ba dang</text></item>
<item><p>248b.6</p><section></section><text>ldan par byed du bcug la mnyam par bzhag nas rang gi rigs kyi sa'i sprin rnams byang chub kyi sems kyis yongs su gang ba'i chu shel gyi bum pa thogs pa spros te/ des byang chub kyi sems kyi rgyun phab pas dbang bskur ba stsol nas de dag thams cad mchog tu bde ba'i ting nge</text></item>
<item><p>248b.7</p><section></section><text>'dzin la snyoms par zhugs pas zhu bar gyur te/ ye shes kyi bdud rtsi'i rnam par red nas slob ma'i lus la zhugs pa dang de yang lha'i lus bde ba chen po'i ngo bo nyid du gyur par bsam par bya'o zhes bya ba'i don 'di ston pa yin te/ rmongs pa'i gti mug sbyor ba can/ /zhes bya ba nas/ shes rab</text></item>
<item><p>249a.1</p><section></section><text>ye shes bdag nyid 'gyur/ /zhes bya ba'i bar ni gsum pa yin no/ /de ltar gnas pa'i rig ma yi/ /de tshe bla mas lag bzung nas/ /slob ma yi ni lag tu gtad/ /de bzhin gshegs pa dbang du stsol/ /bdag gis de ring nas brtsams nas/ /sgrub pa</text></item>
<item><p>249a.2</p><section></section><text>po la bu mo gtad/ /byang chub chen po bsgrub pa'i phyir/ /de bzhin gshegs pa mkhyen par gsol/ /zhes so/ /de nas de la/ gzungs ma de nyid nyams dga' ba/ /khyod kyis rtag tu bsgrub par bya/ /zhes brjod do/ /lag par gtad nas zhes pa nas mchog ma yin zhes bya</text></item>
<item><p>249a.3</p><section></section><text>ba'i bar te 'di ni bzhi pa'o/ /de nas brtsams te de la ni/ /gsang ba'i mchog ni bshad par bya/ /rgyud kun du ni gang sbas pa/ /yi ge phyag rgya sbas rnams kyang / /bshad ma thag pa'i cho gas 'di la byin gyis brlabs la de la bla mas sbyin par bya ste/ 'di ni sangs rgyas ma ru bsgrags/ /</text></item>
<item><p>249a.4</p><section></section><text>zhes bya ba'i phyir dang / rdo rje 'dzin pa'i sprul pa'i bdag nyid bla ma dang 'brel pa de ma thag tu longs spyod pa'i phyir ro/ /sems can khams ni dpag med pa/ /zhes bya ba la sogs pa'i don ni 'di yin no/ /de nyid gsum dang sbyin pa spel/ /zhes bya ba'i don ni 'byin pa'i sngags de kho na nyid</text></item>
<item><p>249a.5</p><section></section><text>gsum dang spel bar bya ste/ oM AHbadzra d+h+r-ika hUM/ zhes bya ba la sogs pa'o/ /snying po'i sa bon yang / yi ge gsum dang spel na sngags su 'gyur te/ oM AHbruM hUM zhes bya ba la sogs pa'o/ /snying po mi shes pa dag ni ming gi yi ge'i nang na gang dang po yod pa de thig le dang bcas</text></item>
<item><p>249a.6</p><section></section><text>nas snying po'i sa bon du 'gyur te/ de ba dat+t+wa zhes bya ba la de zhes bya ba la sogs pa'o/ /phreng ba'i sngags kyang yi ge gsum dang spel na sngags zhes bya ba'i ming thob ste/ oM AHoM ru ru s+phu ru dz+wa la tiSh+Tha sid+d+ha lo tsa ne sarbar+tha sA d+ha naM swA hA hUM zhes bya'o zhes la la 'dod do/ /gzhan dag ni phreng</text></item>
<item><p>249a.7</p><section></section><text>ba'i sngags rnams ni sgra ji bzhin du bya'o zhes zer ro/ /rgyas pa la sogs pa'i dus su ni swA hA'i gnas su oM la sogs par 'gyur te/ puSh+TiM ku ru oM/ shAn+tiM ku ru swA hA/ sid+d+hi me ba shiM ku ru ho/ /A kaR+Sha ya dzaHbai de sha ya hUM/ uts+tsha Ta ya phaT/ uts+tsha Ta ya hUM/ uts+tsha Ta ya hUM</text></item>
<item><p>249b.1</p><section></section><text>phaT ces bya ba gang yang rung ba'o/ /mA ra ya phaT/ de skad du brjod pa rgyas pa dang zhi ba la sogs pa ni sngags kyi mtha' mar bskul ba'i tshig gzhug par bshad pa ni 'di dag gis bya'o zhes pa'o/ /yang zhes bya ba'i sgras ni ming nang du chud pas thog ma dang tha mar 'di dag spel bar</text></item>
<item><p>249b.2</p><section></section><text>bya'o zhes phyogs gnyis pa ston pa yin te/ swA hA de ba dat+t+wa shAn+tiM ku ru swA hA zhes bya ba la sogs pa rgyas pa'i las rnams la yang ngo / /ji lta ba bzhin du gnas pa'i sngags nyid las thams cad byed de/ puSh+TiM ku ru zhes bya ba la sogs pa spel bar gzhan dag go/ /yang zhi ba</text></item>
<item><p>249b.3</p><section></section><text>la sogs pa bskul ba'i dbang gis las gang byed par gyur pa de ni rig pa zhes bya ba ste/ oM AHdzi na dzika che ge mo shAn+tiM ku ru hUM/ zhes bya ba la sogs pa'o/ /phreng ba'i sngags kyang rig pa zhes bya ste/ de las bshad pa'i las rnams byed pa'o zhes bya ba la sogs pa'o/ /rdo rje gsal zhes</text></item>
<item><p>249b.4</p><section></section><text>bya ba la sogs pa la rlung dang chu dang / dbang chen dang / me'i dkyil 'khor la sogs pa'i sku la sogs pa'i sa bon bsam par bya'o zhes la la zer ro/ /rdo rje zhes pa ni mi shigs pa yin pas zla ba'i dkyil 'khor bzhin no/ /gsal ba zhes pa yang de bzhin no/ /chos zhes bya ba yang rang gi</text></item>
<item><p>249b.5</p><section></section><text>mtshan nyid 'dzin pa yin pas zla ba'i gzugs so/ /der 'khor lo zhes bya ba ni stan der ye shes sems dpa'i sa bon gang sngar gnas pa'i zla ba'i gdan nam nyi ma'i gdan no/ /de skad du le'u bco brgyad pa las bzlas pa la ni spro ba dang / bsdu zhes bya ba la sogs pa nas de nyid</text></item>
<item><p>249b.6</p><section></section><text>bskul bar smra ba'o zhes bya ba'i phyir ro/ /sna tshogs zhes pa ni sna tshogs pa'i rang bzhin ye shes sems dpa'i sa bon no/ /dus gsum sa bon ni yi ge gsum dang lhan cig tu bzlas pa'o/ /le'u bcu gsum pa las gsungs pa/ dam tshig de ni rdo rje gsum/ /dbu ma'i dam tshig rdo rje can/ /</text></item>
<item><p>249b.7</p><section></section><text>de nyid dam tshig rdo rje yi/ /bzlas pa ma ning zhes brjod do/ /rdo rje gsum ni sku dang gsung dang thugs rnams so/ /dam tshig ces bya ba ni 'da' bar mi bya ba'o/ /de kho na nyid ni sa bon te/ oM AHhUM zhes pa'o/ /dam tshig rdo rje can rnams ni/ /dam tshig sems dpa'i de kho na nyid yin la/ snying po dang</text></item>
<item><p>250a.1</p><section></section><text>'byin pa dang phreng ba'i sngags kyang dbus su 'gyur te/ oM AHmaM hUM zhes pa la sogs pa'o/ /de nyid ces pa ni brjod ma thag pa'i cho ga ste/ lha thams cad la yang sbyar bar bya'o/ /de ltar yang bshad do/ /yang na gzhan du bshad par bya ste/ rgyud kyi rgyal po yang yid bzhin gyi rin po che</text></item>
<item><p>250a.2</p><section></section><text>lta bu yin pa'i phyir/ dam tshig rdo rje gsum ni sku dang gsung dang thugs dbyer med pa'i lha la dmigs pa'i ngo bo'o/ /de'i de nyid ni dbyer mi phyed pa'i shes rab lha mo'i rnam par yongs su gyur pa'o/ /de dag gi dbus su yang dag par sbyor ba las byung ba bde ba chen po'o/ /dam tshig rdo rje'i zhes</text></item>
<item><p>250a.3</p><section></section><text>pa gti mug gi rigs kyi lha rnams so/ /de skad du yang gsungs pa/ 'dod chags skyes pa bud med ni/ /zhe sdang gti mug gnyis spangs pa'o/ /zhes so/ /de nyid thun mong ba nyid du bstan par 'dod nas gsungs pa'o/ /de nyid ces pa ni rdo rje can thams cad kyi rigs kyi lha rnams so/ /bud med dang</text></item>
<item><p>250a.4</p><section></section><text>skyes pa'i rnam par rtog pa med pas ma ning gi bzlas pa zhes so/ /de ltar ye shes zhabs kyis gsungs pa/ rgya mtsho chu ru pad chen po/ /'od zer 'bar bas yang dag 'khrug /de rnams rig ma dang ldan pa/ /rmi lam yongs su gsal bar mthong / /de ru gang de skye 'gyur ba/ /brdzun dang bden pa spangs</text></item>
<item><p>250a.5</p><section></section><text>pa'o/ /'di ltar chos rnams thams cad kyi/ /rang bzhin rtogs bya mkhas pa yis/ /zhes so/ /phyi rol don med kyang dkar po dang bde ba la sogs pa'i rnam pa'i shes pa las dkar po dang bde ba la sogs pa'i rnam pa'i shes pa skye bar 'gyur ro/ /bag chags gtso bor gyur pa sad pa las rmi lam la sogs pa bzhin no/ /</text></item>
<item><p>250a.6</p><section></section><text>gang rnam 'grel las/ gang gi cung zad de nyid ni/ /gang gi bag chags sad byed yin/ /de la blo ni nges pa ste/ /phyi rol don la ltos pa yin/ /gang zhig gang gi rnam par bsgos/ /de ni de yi rnam par bskyed/ /gang dang gang gi dngos po yis/ /mi rnams yid ni yang dag sbyar/ /de rnams de yi rang bzhin 'thob/ /ji ltar sna tshogs nor bu</text></item>
<item><p>250a.7</p><section></section><text>bzhin/ /zhes brjod pa'i phyir ro/ /de yang sngon po la sogs pa'i rnam pa gang gi tshe rjes su mthun pa'i gzugs des rab tu snang ba yin te/ de'i tshe bde ba la sogs pa'i ngo bo nyid du brjod de/ rjes su 'dzin pa la sogs pa'i ngo bo yin pa'i phyir ro/ /thams cad nyid 'khor bar 'gyur te bde ba 'dod pa dang sdug bsngal dang bral bar 'dod pa'i</text></item>
<item><p>250b.1</p><section></section><text>phyir ro/ /lan ni des na 'di rnams mchog tu dga' ba'i bdag nyid kho na'i khyad par du 'phags pa'i rnam par 'gyur la de yang bsgoms pa'i stobs kyis gsal por 'gyur ro zhes te/ bde ba'i ngo bo sngon po la sogs pa'i rnam par shes pa ni de kho na nyid du 'gyur ro zhes so/ /de skad du ye shes zhabs kyis gsungs pa/ </text></item>
<item><p>250b.2</p><section></section><text>shes rab thabs kyi bdag nyid dri ma med pa yi/ /ting 'dzin las byung dam pa'i bdes gang bar/ /'khor lo bsams nas zhes pa dang / rtog pa kun las nges grol mchog /bde ba'i rgyur gyur pa rnams kyis ni zhes kyang ngo / /'dir tshigs su bcad pa rnams su 'gyur te/ dpal ldan chos 'byung nang gnas pa/ /ji ltar gzhal</text></item>
<item><p>250b.3</p><section></section><text>yas khang brjod par/ /'dod pa'i yon tan lngas dbang phyug /yid 'ong gnas ni phun sum tshogs/ /bsgoms te rgyal ba'i snyoms 'jug 'dod/ /dga' bas zab mo'i las gnas pa/ /de yi rjes la chen por gyur pa dgod la 'dod/ /'jig chags chen po dang ni 'dra bar 'gyur ba yin/ /de dag de ru rtog med pa de thabs</text></item>
<item><p>250b.4</p><section></section><text>dang blo/ /ting 'dzin yang dag byung bas rab tu bde bas gang / /gang zhig bde ba chen po skyes/ /'dod pa'i yon tan lnga rang bzhin/ /bsgoms pa'i stobs kyis gsal ba ni/ /nyin dang mtshan du rgyun mi chad/ /de shes rtogs pa'i rang bzhin phyir/ /gsal bar snang ba rtog pa med/ /ma dpyad nyams dgar yod pa ste/ /'dir ni brjod med</text></item>
<item><p>250b.5</p><section></section><text>rtog bral bas/ /sngar gyi goms pa'i stobs kyis kyang / /snying rjes spro dang bsdu ba yin/ /lhun gyis grub pas sems can don/ /de phyir yid bzhin nor bu bzhin/ /'tshe ba med dang yang dag don/ /ngo bo nyid la phyin log gis/ /dbang du zin kyang mi bzlogs te/ /blo ni de phyogs 'dzin phyir ro/ /zhes rigs pa las so/ /de ni rtog pa</text></item>
<item><p>250b.6</p><section></section><text>med pa'i chos yin te/ /bud med skyes pa'i rtog spangs pa/ /de ni ma ning bzlas pa yin/ /phyi rol dga' ba skad cig ste/ /dpe dang bral bas brjod par bya/ /rdo rje pad+ma 'dus pa las/ /las kyi phyag rgya dang ldan pa/ /gang zhig 'di ni bsgoms pa las so/ /bden pa gsungs pas mngon sum brjod/ /de ni las dang sems can gyi/ /byang chub</text></item>
<item><p>250b.7</p><section></section><text>sems ni bstan pa la/ /gang la las kyi phyag rgya spangs/ /gzhan du mtshon pa nus ma yin/ /rtogs pa dang po'i las can gyis/ /gzhan du rigs pa ma yin no/ /bzang po'i gnas la de nus pa/ /thog mtha' bar du dri med la/ /'di ltar de ni mchog zhi ba/ /nam mkha'i khams su grags par gnas/ /rdo rje pad+ma'i sbyor ba ni/ /yang dag</text></item>
<item><p>251a.1</p><section></section><text>rab sbyin las kyang thob/ /dang po'i las kyi sems can rnams/ /mtshon cha yid ches byed pa'o/ /rdo rje nam mkha'i khams sbyor dang / /rig pa las kyang rmad byung che/ /gang de bde ba skyed byed pa/ /mchog tu dga' bar byed pa po/ /de zad pa las dga' bral te/ /bral dga' mtha' yin de ni mchog /rang gi ngo bo bstan du</text></item>
<item><p>251a.2</p><section></section><text>med/ /cung zad de ru skye 'gyur ba/ /dbang po kun las grol ba yin/ /rtsod med mchog tu zhi ba po/ /khyab dang dngos po med pa yi/ /de ni byang chub gnas mchog go/ /kun tu bzang por grags pa bzang / /bral dga' mtha' ru rnam par gnas/ /sgrub pa po yi mchog gsang ste/ /de ni grol ba gnas su bsgrags/ /gzhan dag gi brjod</text></item>
<item><p>251a.3</p><section></section><text>pa ni dga' ba dang / mchog tu dga' ba dang / dga' bral du grags pa'i skad cig ma gsum rim gyis skye bar 'gyur te/ dga' bral gyi dbus su de bzhin gshegs pa drug pa ni de yin no zhes so/ /gzhan dag brjod pa ni skad cig ma dang / phra ba dang rten dang / de bzhin du rnam par gnon pa'i mtha' dang / chos thams</text></item>
<item><p>251a.4</p><section></section><text>cad gtod par byed pa zhes pa ste/ dga' ba'i skad cig ma'i ngo bo zhes so/ /de rnams las gzhan pa ni dga' ba'i skad cig ma ste/ don dam par brjod du med pa dang / sgras kyang brjod du med pa gang yin pa de ni de bzhin gshegs pa drug pa'o/ /dga' ba'i skad cig ma 'di rnams ni phra mo'i rnal 'byor bsgoms pas brtan par</text></item>
<item><p>251a.5</p><section></section><text>byas pa'i sems rnal 'byor pa bsgom pa la mngon par dga' ba'i bsgoms pa'i stobs kyis rang gi rig pa'i skad cig ma gsal ba'i rnam pa skye bar 'gyur ro zhes pa la sogs pa'o/ /rig pa'i brtul zhugs kyi skabs su gsungs pa ni/ pad+mar rdo rje sbyar byas nas/ /byang chub sems ni gtang mi bya/ /bskyed par byas nas dga'</text></item>
<item><p>251a.6</p><section></section><text>ba de/ /sems kyis gang byas bsgom par bya/ /rnal 'byor pa yi byang chub sems/ /ji srid gtong bar mi byed pa/ /de srid rgyun mi 'chad pa ni/ /dga' ba cung zad 'byung ba bde/ /de nyid dang ldan bdag nyid ni/ /bsgoms pas nges par grol bar 'gyur/ /byang chub sems ni lhung gyur na/ /dngos grub kun gyi gter gyur pa/ /</text></item>
<item><p>251a.7</p><section></section><text>ma smad dngos grub ji ltar 'gyur/ /phyag rgya chen por ldan pa gang / /bde ba chen po myong byed pa/ /ye shes bdud rtsi de nyid mchog /de ni smra bar nus nyid min/ /gus par bsgoms pas go bya gang / /rang rig rang gi mtshan nyid yin/ /rnam pa kun gyi mchog ldan pa/ /spro dang bsdu ba mdzad pa po/ /rgyu'i gnas skabs su mchog tu</text></item>
<item><p>251b.1</p><section></section><text>dga' ba'i mtshan nyid kyi dkyil 'khor gyi 'khor lo'i rnam pa'i ye shes la sbyang bar bya ste/ 'dis kyang de'i rang bzhin nyid kyi ngo bor gyur pa ni dga' ba'i rang bzhin gyi byang chub tu brjod do/ /don dam par ni yul dang lhan cig pa'i bde ba'i sems las skyes pa'i bde ba dag srid pa ma yin te/ de'i tshe bde ba dang bde ba ma yin</text></item>
<item><p>251b.2</p><section></section><text>pa'i rnam par rtog pa med pa'i phyir ro/ /'on kyang ji ltar goms pa'i stobs kyis gsal ba'i rnam pa ni rang rig pa'i mthar thug pa sba bar nus pa ma yin pa'i gsal ba nyid do zhes gzhan dag go/ /mi rtog pa nyid kyis dbang po'i mngon sum bzhin du rnal 'byor gyi mngon sum yin no/ /de nyid kyi phyir gsungs pa/ 'dzin pa</text></item>
<item><p>251b.3</p><section></section><text>gzhan na de gzhan min/ /khyod kyang de bzhin nga yang gzhan/ /kye snying khyod kyang mnyam gyur na/ /nga yin zhes ni su yis shes/ /'dod chags ma yin chags bral min/ /dbu mar dmigs pa ma yin te/ /bud med thams cad rgyu phyag rgya/ /dmigs med theg pa bla na med/ /ces sdom pa las so/ /bde ba chen po'i rjes su</text></item>
<item><p>251b.4</p><section></section><text>dmigs pa'i dkyil 'khor gyi 'khor lo sems kyis bsgom par bya ste/ de yang ma ning gi rtags yin pas ma ning gi bzlas par brjod do/ /dga' bral gyi ni dbus su ni/ /gang du mtshon bya rab tu gnas/ /sngon po la sogs rnam bral ba/ /bsgom par bya ba kha cig go/ /dbang po gnyis kyis snyoms par 'jug /lha</text></item>
<item><p>251b.5</p><section></section><text>rnams dmigs pa med pa ni/ /rten med pa la bsgom pa ni/ /nus par min zhes gzhan smra'o/ /reg las skyes kyi dga' mtshungs pa/ /bde dang bsgrub pa zag pa med/ /ji ltar gzhan yang rgyu las ni/ /de 'dra'i 'bras bu ji ltar 'dod/ /ces so/ /ting nge 'dzin gsum gyi sbyor ba dang ldan pas/ ji skad bshad pa'i cho ga yis/ /thun</text></item>
<item><p>251b.6</p><section></section><text>mtshams bzhir byin gyis rlob pa la brtson pa/ dam tshig dang sdom pa la gnas te/ mtshan ma thob nas zla ba drug tu bsgom par bya'o/ /de lta na yang 'dod pa'i lha ma grub na slar yang cho ga ma tshang ba med pas/ dam tshig la sogs pa la gnas te slar yang zla ba bco brgyad kyi bar du bsgom par bya'o/ /de lta na yang gal te ma</text></item>
<item><p>251b.7</p><section></section><text>grub na thun mtshams kyi mthar drag po'i sbyor ba brtsam par bya'o/ /gang rnam par snang mdzad kyi rnal 'byor pa kha dog nag po dang ldan pa sbyangs pa'i shes rab ma dang lhan cig gnyis su med pa'i sbyor ba dang ldan pas dkyil 'khor ba dang zla ba'i dkyil 'khor la sogs pa dang / gzhal yas khang yang mngon</text></item>
<item><p>252a.1</p><section></section><text>spyod kyi cho ga bzhin du nag por bsgoms te mchod pa dang / bstod pa dang bdud rtsi myang ba byas nas de'i rjes la rang gi snying ga'i sa bon gyis de bzhin gshegs pa'i tshogs bkug ste/ shes rab dang thabs kyi sbyor bas chu skyes su phab nas ji ltar bsgom pa'i gzugs kyis dkyil 'khor gyi rnam par me'i</text></item>
<item><p>252a.2</p><section></section><text>dkyil 'khor la 'jigs shing 'dar ba dang ldan pa blta bar bya'o/ /de nas snying ga'i sa bon gyi 'od zer 'bar bas/ de bzhin gshegs pa'i tshogs bkug ste/ shes rab dang thabs kyi sbyor ba dang ldan pas zhu bar gyur pa rdo rje'i lam nas phyung ste/ gshin rje mthar byed kyi phur pa'i gzugs su byas la/ de bzhin du</text></item>
<item><p>252a.3</p><section></section><text>gzhan dag gi bdag po kha dog nag po khros pa rdo rje nas phyung ste/ phyag g.yon pas ske nas bzung nas phyung ba'i phur pa'i mgo bor brdungs pa ni g.yas pa'i phyag gi rdo rje tho bas gdab par bya ste/ bsgyings pa dang bcas pas sngags zlos shing ngo / /oM AHtshin+da tshin+da/ ha na ha na/ da ha da ha d+hi pa ti tsakra bai ro tsa na badzra kI la</text></item>
<item><p>252a.4</p><section></section><text>ya hUM phaT ces pa'o/ /phur bu de yang rdo rjes mnan pa dang ldan par blta bar bya ste/ de dngos grub tu 'gyur ro/ /de nas oM AHbadzrod kI la ya hUM zhes sngags brjod pas phur pa dbyung bar bya'o/ /de nas rang gi kha dog gis gnas te rang gi sa bon gyis bskul ba'i spyan la sogs pa rnams kyis oM ru ru s+phu ru zhes bya ba la</text></item>
<item><p>252a.5</p><section></section><text>sogs pa'i sngags brjod cing phur pas btab pa'i dkyil 'khor gyi 'khor lo la dbang bskur ba sbyin par bya'o/ /'di'i rjes su 'brangs pas de'i rigs rnams kyis drag po'i sgrub pa'i thabs blta bar bya'o/ /rnam par snang mdzad kyi rigs kyi drag po'i bsgrub pa'o/ /de bzhin du kha dog nag po snang ba mtha' yas kyi dkyil</text></item>
<item><p>252a.6</p><section></section><text>'khor ba'i lha rnams dang / zla ba'i gdan dang gzhal yas khang la sogs pa rnams lhan cig tu bsgoms te/ pad+ma mthar byed kha dog dmar po'i phur bas gdab par bya ste/ oM AHhri b+hur b+hu baHa mr-i tA b+haM kI la ya de'i rigs kyi lha rnams kyi yang rung ste/ hUM phaT 'od dpag tu med pa dang de'i rigs kyi lha rnams kyi</text></item>
<item><p>252a.7</p><section></section><text>drag po'i sgrub thabs so/ /mi bskyod pa dang rin chen 'byung ldan dang / don yod grub pa'i sbyor ba yis/ kha dog nag por dkyil 'khor dang bcas par bsgoms nas 'di rnams kyi rigs dang bdud rtsi 'khyil pa'i phur ba sngags 'dis gdab par bya ste/ oM AHbadzra rA dza a k+Shi bya kI la ya de'i rigs kyi lha rnams</text></item>
<item><p>252b.1</p><section></section><text>kyang rung / hUM phaT mi bskyod pa dang / rin chen 'byung ldan dang don yod grub pa'i drag po'i sgrub thabs so/ /gdab par bya ba dang phur bu dang 'debs par byed pa 'di dag thams cad la mngon par zhen pa med pas bya ste/ gzhan du na 'grub par mi 'gyur ro/ /drag po'i sgrub pa'i dus su de bzhin gshegs pa rnams kyi dbu rgyan du rdo</text></item>
<item><p>252b.2</p><section></section><text>rje sems dpa' bsgom par bya'o/ /gnod mdzes rgyal po yang de bzhin gshegs pa rnams kyi dbu rgyan gnyis par bsgom/ yang na rdo rje 'dzin pa sangs rgyas rnams kyi gnas lnga rnams su bsgom par bya ste/ spyi bo dang lkog ma dang thugs ka dang lte ba gsum 'dus gsang ba rnams su'o/ /de nas rnal 'byor dam</text></item>
<item><p>252b.3</p><section></section><text>tshig mchog /ces bya ba la sogs pa nas/ 'khor lo yang dag legs bris la/ /sngar zhes bya ba la sogs pa'i gzhung gi don ni 'di yin te/ tshon rtsi dgye ba dang / mtshan ma dgod pa la sogs pa rdzogs pa dang / rdo rje ra ba dang / 'od kyis bskor ba'i phyi rol du dkyil 'khor gyi khang pa'i sa gzhi ba'i lci bas byugs la spos</text></item>
<item><p>252b.4</p><section></section><text>chus chag chag btab ste/ me tog gi sil ma gtor la bum pa rnams gzhan du bzhag ste/ bla res la sogs pa bre ba dang / mchod pa rnam pa lnga dang / phyi nang gi mchod pas rgya cher mchod par bya'o/ /de'i cho ga ni 'di yin te/ shar phyogs kyi sgor stan shin tu bzang po la slob dpon shin tu khrus byas pa yan lag dris</text></item>
<item><p>252b.5</p><section></section><text>byugs pa phreng ba dang gos kyis brgyan pa lha la mngon par phyogs nas 'dug ste/ lo bcu gnyis lon pa rgyud las bshad pa'i mtshan nyid dang ldan pa'i phyi rol gyi bud med yod par gyur na de dang lhan cig snyoms par zhugs la/ ting nge 'dzin gsum gyi sbyor ba dang ldan pas dkyil 'khor bsgrub par bya'o/ /de'i rim pa ni 'di</text></item>
<item><p>252b.6</p><section></section><text>yin te rdul tshon gyi dkyil 'khor bsgrub pa la sgrub thabs kyi cho ga'i rim pas dang po'i sbyor ba ji lta ba bzhin du byas la/ de nas rang 'od kyi chu skyes su yid kyis gzhal yas khang bskyed nas snying po 'od kyis drangs pa'i de bzhin gshegs pa'i tshogs rang gi lus la bcug ste/ zhu bar gyur pa'i rdo rje lam nas bton te/ </text></item>
<item><p>252b.7</p><section></section><text>sprul pa'i gzhal yas khang na gnas pa'i sna tshogs pad+ma la gnas pa'i zla ba dang nyi ma la gnas pa'i gdan bcu dgu la rang gi rigs kyi mdog dang ldan pa'i byang chub kyi sems kyi thig le'i gzugs su bsams la de yongs su gyur pa las 'khor lo'i gtso bo'i sa bon las byung ba'i lha bcu dgu'i bdag nyid ji skad du bshad pa'i</text></item>
<item><p>253a.1</p><section></section><text>dkyil 'khor bsams nas der slob ma 'jug pa'i cho gas zhugs te/ dbang bskur ba thams cad thob pa'i 'og tu rjes su gnang ba thob nas ji lta ba bzhin du phyung ste rang gi mtshan ma ji lta ba'i gnas su bzhag nas rdo rje dang chu skyes bskyod pa'i phaT kyi sgras ye shes kyi dkyil 'khor bkug la/ dkyil 'khor gyi</text></item>
<item><p>253a.2</p><section></section><text>'khor lo'i ngos la bzhag cing 'khor lo can dang lhan cig 'ongs pa'i bgegs rnams gshin rje gshed la sogs pa'i sbyor bas bskrad la rdo rje rab kha gyes pa'i mtshams yid kyis skad cig tsam gyis brtan par gyur par blta'o/ /de nas oM AHmaM pra bA ra sang+kA ra pra tIts+tsha hUM zhes pa 'di yis de la ar+g+ha dbul bar</text></item>
<item><p>253a.3</p><section></section><text>bya'o/ /oM AHmaM pa t+yaM pra tIts+tsha hUM zhes bya ba 'dis zhabs bsil dbul lo/ /de nas spyan ma la sogs pa spros pas mchod nas mi bskyod pa ni zhes bya ba la sogs pas bstod la sgo ba rnams kyis sgo'i bya ba'o/ /oM AHya man+ta kr-it+ta dz+nyA na maN+Dal a kaR+Sha ya dzaHhUM zhes brjod pa dang mdun na gnas pa'i 'khor lo</text></item>
<item><p>253a.4</p><section></section><text>gshin rje gshed kyi 'od zer gyis dgug par bya'o/ /oM AHpradz+nyAn+ta kr-it+ta dz+nyA na maN+Dal pra be sha ya hUM hUM zhes bya bas dam tshig gi dkyil 'khor la ye shes kyi dkyil 'khor gzhug par bya'o/ /oM AHpad+mAn+ta kr-it+ta dz+nyAn maN+Dal b+han+da yaM baM hUM zhes pas dam tshig gi dkyil 'khor la ye shes kyi dkyil 'khor</text></item>
<item><p>253a.5</p><section></section><text>bcing bar bya'o/ /oM AHbi g+h+nAn+ta kr-it+ta dz+nyA na maN+Dal to Sha ya hoHhUM zhes bya bas bdud rtsi 'khyil pa'i 'od zer rnams kyis dkyil 'khor pa dngos grub ster ba la mngon du phyogs par bya'o/ /ye shes kyi dkyil 'khor dang lhan cig dam tshig gi dkyil 'khor gcig tu byas te/ ye shes sems</text></item>
<item><p>253a.6</p><section></section><text>dpa' yang dkyil 'khor gyi bdag por 'gyur te 'di ni chen po'i bsnyen pa'o/ /rang 'od kyi lha mo'i snying ga'i ye shes sems ma ni bdag po med pa yin no/ /chen po'i nye bar sgrub pa dang / sgrub pa dang sgrub pa chen po dang ldan pa'i dkyil 'khor yang dag par mchod nas me tog dang / bdug pa dang / mar me dang / phreng ba dang</text></item>
<item><p>253a.7</p><section></section><text>byug pa dang / phye ma dang / chos gos dang / gdugs dang rgyal mtshan dang / ba dan dang / bla res dang / rnga yab la sogs pa dang / bza' ba dang / bca' ba dang / bldag pa dang / gzhib pa dang / btung ba la sogs pa'i gtor ma'i nye bar spyod pa dang / glu dang nye bar spyod pa dang / glu dang gar dang rol mo dang rgyan dang rang gis brtags pa'i glang po</text></item>
<item><p>253b.1</p><section></section><text>che dang / rta dang ba lang gi khyu la sogs pa bstabs te dril bu dkrol zhing mi bskyod rdo rje zhes bya ba la sogs pa'i tshigs su bcad pa rnams kyis bstod pa bya'o/ /sgo skyong bzhi yis kyang brjod ma thag pa'i dkyil 'khor sgrub pa'i cho ga dang / dril bu dkrol zhing bstod pa la thug pa</text></item>
<item><p>253b.2</p><section></section><text>thams cad nyams su blang bar bya'o/ /phyi nas las kyi phyag rgya'i chu skyes la gnas pa rang gi khas me tog dang bcas pa'i rang gi sems las byung ba blangs te rang gi rdo rje la gnas pa yang rig pa'i kha yis blangs nas tsan+dan bzang po la sogs pa dang ldan pa'i pad+ma'i snod du</text></item>
<item><p>253b.3</p><section></section><text>blugs pa'i ye shes kyi bdud rtsi bskyed pa la mchod pa'i don du dbul bar bya'o/ /mgon po rnams dang rang nyid kyis sprul pa la yang phyag bya ste/ bzod par gsol nas dngos grub thams cad kyi rjes su sems can gyi don mdzod cig ces gsol ba btab nas sgrub</text></item>
<item><p>253b.4</p><section></section><text>pa'i grogs mchog dkyil 'khor du bzhag ste/ phyir byung la gtor ma btang nas 'di skad brjod pa'i rim gyis slob ma gzhug pa'i cho gas slob dpon nyid 'jug par bya'o/ /slar yang / bzang po zhabs kyis brjod pa'i don/ /sgo rnams kun du shes byas</text></item>
<item><p>253b.5</p><section></section><text>la/ /rang gi 'khor lor rab gsal bar/ /zhes pa la sogs pa'i don yin no/ /phyi rol gyi rig ma med na yang 'di kho na ltar dkyil 'khor bsgrub par bya'o/ /sngags btu ba dang gtor ma bsrung / /phur bus gdab dang 'khor lo</text></item>
<item><p>253b.6</p><section></section><text>sgrub/ /kha sbyar dbye dang dbang bskur bzlas/ /phyir bzlog pa ni gnyis su grags/ /gang yang bdag blo gti mug pas/ /legs spyad 'di la nyes byas gang / /gang phyir lus can skyabs gyur pa/ /de ni mgon pos bzod par mdzod/ /gtso bo nus pa ma</text></item>
<item><p>253b.7</p><section></section><text>mchis shing / /ma rnyed pa dang ma 'byor pa/ /'dir ni bya ba gang byas rnams/ /de dag thams cad bzod par mdzod/ /de kho na nyid bcu pa slob dpon rgyan pas mdzad pa rdzogs so// //bod kyi lo tsA ba dge slong dar ma grags kyis bsgyur cing zhus te gtan la phab pa'o// //</text></item>
<item><p>254a.1</p><section></section><text>@##/ /rgya gar skad du/ pra tiSh+Tha bid+hiH/ bod skad du/ rab tu gnas pa'i cho ga /dpal 'jam pa'i rdo rje la phyag 'tshal lo/ /mi gnas mya ngan 'das pa po/ /thog ma tha ma med pa'i mchog /rdo rje 'dzin chen phyag 'tshal nas/ /spyan dbye'i cho ga bshad par bya/ /snying po'i</text></item>
<item><p>254a.2</p><section></section><text>zhal snga sogs mkhyen pa'i/ /de bzhin blo yi don mchog rnams/ /mang po yis ni bsngags pa'i phyir/ /dpal ldan 'dus dang rjes mthun pa'i/ /gang du sku gzugs byas zin pa/ /ma mchod yun ring rab bzhag pa/ /de srid gzhag par mi shis pas/ /ji srid ma mchod legs</text></item>
<item><p>254a.3</p><section></section><text>mi 'gyur/ /gang du rab gnas ma byas pa/ /phyag 'tshal mchod pa de bzhin du/ /gsang sngags dman pa'i sbyin sreg ni/ /sbyin sreg 'bras bu med par 'gyur/ /nam mkha'i dbyings dang mnyam 'jug rjes 'gro rab gnas pa/ /de bzhin chos dang bde gshegs glegs bam rdo rje dril/ /</text></item>
<item><p>254a.4</p><section></section><text>mgon po don dam 'di dag mi shes 'jig rten rnams/ /'jig rten phan par 'dod pa rab gnas byed par 'gyur/ /slob dpon mtshan dang ldan pa dang / /bstan bcos kun la 'jigs med pa/ /cho ga bzhin du rjes gnang ba/ /chu sogs sngon du 'gro ba yi/ /shes rab ye shes dbang</text></item>
<item><p>254a.5</p><section></section><text>bskur bas/ /slob dpon rang gis dbang bskur te/ /dkyil 'khor legs par bri bar bya/ /rgyud dang gsang sngags cho ga shes/ /dkyil 'khor ting 'dzin phyag rgya dang / /stang stabs 'dug stangs sbyin sreg dang / /sngags dang bzlas brjod mchod pa'i las/ /dgod pa dang ni bsdu ba</text></item>
<item><p>254a.6</p><section></section><text>ste/ /de nyid bcu po shes pa yis/ /lha khang mchod rten dam chos kyi/ /glegs bam sku gzugs ras ris sogs/ /byas zin mtshan dang ldan pa dag /cha bzhin gsal te mdzes pa dag /mtshan de nges par shes pa yis/ /rab gnas bya bar rigs pa yin/ /bsod nams spel bar bya ba'i</text></item>
<item><p>254a.7</p><section></section><text>phyir/ /dad pas ji ltar cho ga bzhin/ /cho ga dman pas mi bya ste/ /rab gnas rtag tu smad pas na/ /tshe 'dir sdug bsngal chen po dang / /pha rol du yang 'jigs pa che/ /de ltar kun du 'bad pa yis/ /grub par 'dod pas bya ba yin/ /bya ba rang gis nus pa yis/ /cho ga bzhin du kun</text></item>
<item><p>254b.1</p><section></section><text>rdzogs bya/ /de ltar byas nas bsod nams che/ /mthong dang ma mthong kun du skye/ /lha yi bdag nyid chen po yang / /byin gyis rlob cing nye bar 'gyur/ /de la dad pa dang bas gsol/ /slob mas lan grangs khyad par du/ /nyi ma skar ma bzang po dang / /gza' dang 'byor pa ldan pa la/ </text></item>
<item><p>254b.2</p><section></section><text>shin tu sar pa'i gos gyon cing / /dri dang bdug pas rab bsgos te/ /thams cad rgyan gyis yan lag mdzes/ /dri zhim me tog gis mchod nas/ /lag na rdo rje dril thogs nas/ /slob ma dang bcas mchod par bya/ /gdugs dang rgyal mtshan ba dan sogs/ /bla re rgya cher bri bar bya/ /bum</text></item>
<item><p>254b.3</p><section></section><text>pa gang sogs de bzhin gzhag /bkra shis rdzas kyis brgyan pa dang / /pi wang gling bu rdza rnga sogs/ /glu dang gar dang dga' ston che/ /sna tshogs me tog rgya cher bkram/ /tsan+dan a ka ru yis bdug /dri zhim tsan+dan bzang pos byug /bdud rtsi 'khyil pas bsrung bar bya/ /khru bzhi</text></item>
<item><p>254b.4</p><section></section><text>pa la gru bzhi pa/ /dpangs su de yi phyed du bya/ /rab tu dben zhing yid dga' ba/ /mdzes pa'i ka bas brgyan pa yi/ /gnas su 'bad pas rab zhugs nas/ /rab gnas cho ga'i gnas su ni/ /'jam la rab gtsang mtho ba yi/ /bde ba'i stan la 'dug nas ni/ /rab gnas</text></item>
<item><p>254b.5</p><section></section><text>dpal ldan bdag nyid kyis/ /ting 'dzin gsum ldan slob dpon gyis/ /sa ni yongs su gzung bar bya/ /bgegs med phyir ni phur bus gdab/ /phyogs mtshams bcing bar bya ba dang / /dra ba ra ba mkhas pas bya/ /bsnyen pa bum pa'i cho ga bzhin/ /dkyil 'khor cho ga ji</text></item>
<item><p>254b.6</p><section></section><text>lta bar/ /gos bzangs kyis ni mgul pa bcing / /a mra'i lo mas kha dgab ste/ /bum pa dkyil 'khor sngags kyis bsnyen/ /'bru lnga sman dang rin chen dang / /tsan+dan chu yis dgang byas te/ /me tog phreng bcings rdo rje gzhag /'khor lo'i gtso bos rnam rgyal bzlas/ /</text></item>
<item><p>254b.7</p><section></section><text>mchod yon phul nas yang dag mchod/ /me tog dkar po bkram pa dang / /lha yi mdun du gnas byas te/ /de yi 'og tu rdzogs byas nas/ /thams cad las kyi mchog ldan pa/ /mnyam pa'i sems kyis dkyil 'khor la/ /dbu gsum phyag drug rang gi ni/ /mdzes pa'i</text></item>
<item><p>255a.1</p><section></section><text>shes rab dga' ba yis/ /sgrub pa chen po'i mthar thug par/ /cho ga ji bzhin rdzogs par bya/ /nam mkha'i mthar thug spro byas te/ /sangs rgyas tshogs ni mdun du blta/ /mchod yon zhal bsil rang sngags kyis/ /'thor 'thung yang ni de bzhin bya/ /bgegs</text></item>
<item><p>255a.2</p><section></section><text>mthar sngags kyis btab pa'i chus/ /mchod pa kun la bsang gtor bya/ /me tog la sogs ci 'byor dang / /de bzhin rdo rje gzugs sogs kyis/ /kun du yang dag mchod par bya/ /bdud rtsi myang sogs mkhas pas bya/ /thal mo sbyar nas phyag 'tshal te/ /me tog gtor nas 'di</text></item>
<item><p>255a.3</p><section></section><text>skad brjod/ /oM sarba ta thA ga ta su la li ta bi lA s+ya/ na mi ta na miHtwAta/ b+ha ga wAn taM dzaHhUM baM hoH/ pra tIts+tsha ku su mAny+dza li nA thA ho sa ma ya stAM ma hA mi ti/ de nas spos kyis mchod bya ste/ /sa la pus mo btsugs nas ni/ /mgon po 'dir gshegs spyan 'dren zhes/ /de ltar tshig ni</text></item>
<item><p>255a.4</p><section></section><text>brjod par bya/ /'di zhes bya ba bcom ldan 'das/ /rig sngags rgyal la phyag 'tshal lo/ /thugs rje chen po spyan dbye bar/ /mgon po bdag ni bgyid par 'tshal/ /slob ma la yang phan pa dang / /khyed rnams la yang mchod pa'i phyir/ /bcom ldan bgyid par 'tshal lags na/ /de</text></item>
<item><p>255a.5</p><section></section><text>bas mgon po gnang ba'i rigs/ /ji ltar sangs rgyas thams cad dag /dga' ldan gnas na bzhugs pa las/ /lha mo sgyu 'phrul lhum gshegs ltar/ /de bzhin gnas 'dir gshegs su gsol/ /mgon po gnas 'dir rtag tu yang / /bzhugs nas me tog spos 'di dag /byang</text></item>
<item><p>255a.6</p><section></section><text>chub sems ni rab 'phel phyir/ /'di yi don du bzhes su gsol/ /sangs rgyas bdag la dgongs su gsol/ /'gro ba'i 'khor ba'i don du ni/ /'bras gnas byang chub sems dpa' dang / /gang yang gsang sngags lha rnams dang / /'jig rten skyong ba'i lha rnams dang / /'byung po yang</text></item>
<item><p>255a.7</p><section></section><text>dag rdzogs pa yi/ /sangs rgyas bdag la dga' kun dang / /gzhan yang lha yi spyan mnga' ba/ /'di zhes bya ba rdo rje bdag /rig pa'i rgyal po 'di yi ni/ /ci nas rab gnas bgyid lags na/ /byin gyis brlabs par mdzad du gsol/ /dus gsum du ni spyan drangs te/ /snga ma bzhin du</text></item>
<item><p>255b.1</p><section></section><text>rab mchod nas/ /rol mo dril bus yang dag bstod/ /de nas bdud rtsi myang bar bya/ /de bzhin du ni spyan drangs nas/ /bdag nyid spro ba bskyed par bya/ /deng bdag skye ba 'bras bu yod/ /deng bdag 'tsho ba 'bras bur bcas/ /dam tshig lha dang mnyam par ni/ /bdag nyid gyur</text></item>
<item><p>255b.2</p><section></section><text>par the tshom med/ /byang chub sems dpa'i sems kyis ni/ /bdag ni phyir mi ldog par gyur/ /de bzhin gshegs pa'i rigs skyes par/ /deng bdag gyur par the tshom med/ /bdag gi nyi ma deng mchog yin/ /deng gi mchod pa bla na med/ /sangs rgyas thams cad spyan</text></item>
<item><p>255b.3</p><section></section><text>drangs pas/ /deng gi 'dus pa mchog yin no/ /de nas phyogs skyong gtor ma sbyin/ /'bad pas slob ma bsrung bar bya/ /khro bo bdud rtsi 'khyil bzlas pa'i/ /skud pas dpung pa bcing bar bya/ /de nas bsang byas dri yis byug /snying gar zhi ba'i rigs pas bsrung / /lha</text></item>
<item><p>255b.4</p><section></section><text>rnams rab gnas bya ba'i phyir/ /bdud rtsi 'khyil bas bsrungs te nyal/ /slob ma yi ni bsnyung bar bya/ /cho ga lhan cig byas nas ni/ /ji skad bsgom pa bzhin byas te/ /bla ma'i tshig bzhin mchod la sogs/ /g.yo med pas ni rab byas na/ /mchod sbyin 'bras bu thob</text></item>
<item><p>255b.5</p><section></section><text>par 'gyur/ /'di ni bsnyen pa'i cho ga'o/ /de nas phyed nyin nang par ni/ /yo byad thams cad ldan par bsag /ma la til dang ma li ka /nA ga ge sar phreng bas brgyan/ /snga ma bzhin du gos gtsang bgo/ /rgyan rnams kyis ni mdzes par bya/ /a ka ru la sogs</text></item>
<item><p>255b.6</p><section></section><text>pas bdug /slob dpon bdag nyid lhar bskyed nas/ /gsang sngags kyis ni bum pa bzlas/ /cho ga bzhin du gtor ma sbyin/ /sku gzugs mdun du 'dug byas te/ /ting 'dzin gsum po bskyed par bya/ /bkra shis tshigs bcad don bya zhing / /yang dang yang du bstod par bya/ /</text></item>
<item><p>255b.7</p><section></section><text>sna tshogs rol mo'i sgra yang dkrol/ /rgyal po'i dbang bskur tshul du ni/ /gdugs dkar la sogs gzung bar bya/ /sku gzugs shar du bstan byas te/ /ras yug ser po zung gis dgab/ /yan lag bzhi pa las byung zhing / /bsnyen pa la sogs bsgrub par bya/ /</text></item>
<item><p>256a.1</p><section></section><text>thams cad bya ba dang ldan pas/ /yi ge gsum pos byin gyis brlab/ /snga ma bzhin du legs bzhag nas/ /rig pas legs par sbyang bar bya/ /g.yas dang g.yon gyi lag pa yis/ /yungs kar dag kyang gzung bya ste/ /phyogs dang phyogs min bzlog</text></item>
<item><p>256a.2</p><section></section><text>nas ni/ /bskor ba'i tshul gyis me la gtor/ /lan gsum byas nas chu la gtor/ /gro ga'am lo ma'i snod du ni/ /'bras chan chu yis sbyang bar bya/ /yungs kar gyi sngags ni/ oM sarba pA paM da ha na badzrA ya swA hA/ de nas de yi gsang sngags dang / /rab gtsang dUr wa'i</text></item>
<item><p>256a.3</p><section></section><text>pir gyis ni/ /'bru mar dri ni zhim pos bsku/ /sngags la oM sarba ta thA ga tA ya bi sho d+ha ni swA hA/ 'khar ba'i snod du 'dag chal dang / /de bzhin bum pas khrus bya'o/ /lag na spyan sogs bum pa yis/ /cho ga bzhin du dbang bskur zhing / /ston pa'i bdag nyid brjod bya ste/ /ji ltar</text></item>
<item><p>256a.4</p><section></section><text>bltams pa tsam gyis ni/ /de bzhin gshegs pa khrus gsol ba/ /lha yi chu ni dag pa yis/ /de bzhin bdag gis khrus gsol lo/ /oM sarba ta thA ga ta a b+hi She ka te sa ma ya shri ye hU~M/ ri mor bris pa me long la/ /sku gzugs rnams ni nyid la'o/ /dang por rnam par rgyal ba</text></item>
<item><p>256a.5</p><section></section><text>dang / /de nas rnam snang la sogs dang / /spyan la sogs pa bum pa dang / /de'i 'og gzugs la sogs pa dang / /tha mar gshin rje gshed sogs kyis/ /mkhas pa rim bzhin khrus gsol lo/ /gtsang ma'i gos kyis sku phyi'o/ /yang na lag pas phyi yang rung / /gur kum</text></item>
<item><p>256a.6</p><section></section><text>gyis ni bris pa yi/ /ras yug dkar po zung yang dbul/ /oM di bya bA sa s+ye swA hA/ shin tu dri zhim gla rtsi'am/ /de bzhin gzhan yang gur gum sogs/ /sngags dang bcas pas byug pa dbul/ /oM AHbadzra gan+d+he hUM/ rgyan rnams kyang ni dbul bya zhing / /de bzhin cod pan</text></item>
<item><p>256a.7</p><section></section><text>dbul bar bya/ /oM badzra rat+na traM/ /de bzhin me long bstan par bya/ /oM badzra satwa a/ gser las byas pa'i thur ma yis/ /de nas spyan yang dbye bar bya/ /oM tsak+Shu tsak+Shu sa man+ta tsak+Shu bi sho d+ta ni swA hA/ so rtsi gi wang me tog rnams/ /tha mar phul nas gzhug par bya/ /bris pa dang</text></item>
<item><p>256b.1</p><section></section><text>ni bsams pa'am/ /bdud rtsi 'khyil pas 'khor lo bsang / /gshin rje gshed sogs rang sngags sam/ /yang na yi ge lnga po bzlas/ /a khaM bI ra hUM/ de nas shes rab yan lag 'dus/ /rnal 'byor ldan pa rang gis bya/ /bla ma'i man ngag gis bskyed pa'i/ /dkyil</text></item>
<item><p>256b.2</p><section></section><text>'khor bde ba'i bdag nyid ni/ /sku gzugs de yi nang du gzhug /de nas ye shes dkyil 'khor de/ /mdun gyi nam mkha' la gnas dgug /thugs kyi sa bon 'od zer ldan/ /bgegs mthar byed kyis bgegs rnams gzhom/ /kun du bskrad nas bsrung bya ste/ /tsan+dan la</text></item>
<item><p>256b.3</p><section></section><text>sogs me tog bcas/ /gsang sngags bzlas pa'i mchod yon dbul/ /gshin rje gshed sogs kyis dgug gnas/ /gzhug dang bcing dang mnyes par bya/ /mig sogs lus ni byin gyis brlab/ /de nas chu la sogs pa yis/ /de bzhin du ni dbang bskur te/ /mchod</text></item>
<item><p>256b.4</p><section></section><text>yon sogs pas mchod par bya/ /ji ltar rang sngags dang ldan pa'i/ /mchod pa rnams ni dbul bar bya/ /me tog la sogs dbul ba'i sngags/ /me tog 'di ni mchog gyur pa/ /de bzhin chu skyes thang skyes dag /dad pa mchog gis dbul lags na/ /ci bde bar</text></item>
<item><p>256b.5</p><section></section><text>ni bzhes su gsol/ /oM badzra puSh+pe hUM/ lhan cig skyes dang sbyar ba yi/ /bdug spos dam pa 'di dag ni/ /dad pa mchog gis dbul lags na/ /ci bde bar ni bzhes su gsol/ /oM AHbadzra d+hU pe hUM/ lhan cig skyes dang sbyar ba yi/ /dri mchog dam pa 'di</text></item>
<item><p>256b.6</p><section></section><text>dag ni/ /dad pa la sogs kun la sbyar/ /oM AHbadzra gan+d+he hUM/ mun pa'i tshogs ni 'joms byed cing / /phyogs kun gsal ba'i mar me 'di/ /kun mkhyen ye shes gsal ba'i phyir/ /dang ba'i sems kyis dbul bar bgyi/ /oM AHbadzra A lo ke hUM/ /kha</text></item>
<item><p>256b.7</p><section></section><text>dog dri dang ro ldan pa'i/ /bza' dang bca' ba yang dag ldan/ /thams cad sbyar ba'i bshos 'di dag /dang ba'i sems kyis dbul bar bgyi/ /oM AHbadzra ni wi t+ye hUM/ de nas 'thor 'thung 'bul bar bya/ /spos chu yis ni bsang bar bya/ /gzugs la sogs</text></item>
<item><p>257a.1</p><section></section><text>pas yang dag mchod/ /bstod dang de bzhin bdud rtsi myang / /chags pa chen po bskyed de nyid/ /de nyid rig dad bden pa brjod/ /yi ge brgya pa bzlas pa yis/ /brtan par byas nas gsol ba gdab/ /khyod kyis sems can kun gyi don/ /</text></item>
<item><p>257a.2</p><section></section><text>mdzad nas thams cad sgrub par mdzod/ /de nas tha ma phyogs skyong sbyin/ /ji skad gsungs bzhin mchod bya zhing / /de nyid shes pas mnyes pa'i phyir/ /cho ga bzhin du sbyin sreg bya/ /kha khyer sor bzhi bor ba yi/ /phyi rol du ni pad+ma bya/ /khung bu rgyar ni khru gang la/ /de</text></item>
<item><p>257a.3</p><section></section><text>yi zabs su khru phyed bya/ /las kun byed pa'am 'khor lo bzhin/ /mtshan ma dkyus dang dpangs su ni/ /sor ni brgyad dang gcig byas pa'i/ /'khor lo khung bu'i dbus su bri/ /rdo rje rin chen chu skyes dang / /ral gri dbus su bri bar bya/ /phyi rol rdo rje ra bas bskor/ /slob</text></item>
<item><p>257a.4</p><section></section><text>dpon shar du kha bltas nas/ /las kun byed pas bsrung bar bya/ /g.yon du mchod yon la sogs gzhag /yo byad bkod pa bsang bar bya/ /rnal 'byor can gyis rab gnas bya/ /rang sngags las ni khung bu bskyed/ /gtsang ma'i rtswa skam dang bcas las/ /zhi rgyas cho</text></item>
<item><p>257a.5</p><section></section><text>ga las gsungs bzhin/ /cho ga shes pas me bcug ste/ /las kun byed pa'i spos chu dang / /ku sha'i rtse mos bsang ba byas/ /khro bo bdud rtsi 'khyil sngags sam/ /yi ge gsum gyis lan gsum gdab/ /'o ma can gyi shing las sbar/ /rlung yab kyis ni sbar bar bya/ /</text></item>
<item><p>257a.6</p><section></section><text>oM dzra la dzra la hUM/ rang sngags lan bdun bzlas pa yi/ /blugs gzar gang ba'i mar gyis ni/ /de yi gzi byin bskyed par bya/ /sngo la shin tu mi ring ba/ /gtsang ma'i ku sha dgram par bya/ /dang por rtse mo shar du bstan/ /g.yas nas bskor zhing dgram par bya/ /de nyid kyis ni</text></item>
<item><p>257a.7</p><section></section><text>steng du dgab/ /gsang sngags sngon du 'gro bas bya/ /oM AHi me ku shA shub+ha di byAHbitra za h+ma bi tre ne/ bud+d+ha d+har+m+mA sang+g+ha ra ka pr-i thi bI sany+dza ta gar+b+ha/ a bi g+h+naM mAM shAn+tiM kurban+tu hUM/ oM badzra sa twa a zhes bya ba'am/ yi ge 'bru gsum gyis bya'o/ /de 'og khung bu'i dbus</text></item>
<item><p>257b.1</p><section></section><text>gnas pa/ /pad+ma la gnas gru gsum raM/ /rdo rje sems dpa' yongs gyur pa/ /raM las byung ba'i me bsam mo/ /sku mdog ser po dbu gsum pa/ /sha rgyas shes rab ma la 'khyud/ /gun+d+he mi 'jigs dbyug pa dang / /phreng ba 'dzin pa 'bar ba'i lus/ /</text></item>
<item><p>257b.2</p><section></section><text>las dang rjes mthun gos rgyan bcas/ /mkha' nas ye shes me bsams te/ /de 'dra 'dod pa'i rgyal pos bkug /yi ge gsum dgod byin gyis brlab/ /bgegs rnams bskrad nas bsrung bar bya/ /de nas gdan la bzhugs su gsol/ /de'i sngags/ e h+ye hi ma hA</text></item>
<item><p>257b.3</p><section></section><text>b+hU ta de ba r-i Shi dwi dza sa ta ma/ gr-i hi twA a hu ti ma hA raM asmin+san+ni hi to b+ha bA/ zhes bya bas khung bur bzhugs su gsol nas ni/ /ku sha la sogs dgram par bya/ /gshin rje gshed kyis dgug pa dang / /gzhug sogs sngon du 'gro ba yis/ /mnyes pa dang ni blta</text></item>
<item><p>257b.4</p><section></section><text>bar bya/ /oM ag+na ye A di byA bi Sha ma hA shri ye ha bya ka bya bA hA Na ya dr-i sh+ya dzaHhUM baM hoHsa ma ya s+t+waM ma hA i ti/ der ni blta bar byas na ni/ /mchod yon zhal bsil 'thor 'thung dang / /me tog la sogs mchod pa rnams/ /'bul gyis swA hA zhes bya bas/ /</text></item>
<item><p>257b.5</p><section></section><text>yo byad dag ni nye bar dgod/ /dgang blugs 'bru yi bye brag sngags/ /shub bus yam shing la sogs pa/ /ji ltar 'dod pas dbul bar bya/ /de ni mig sogs byin gyis brlab/ /de bzhin du yang dbang bskur nas/ /mchod yon zhabs bsil 'thor 'thung</text></item>
<item><p>257b.6</p><section></section><text>dbul/ /bsang nas rim bzhin mchod pa 'bul/ /phyi yi mchod pa me tog sogs/ /rdo rje gzugs sogs de bzhin te/ /bstod dang bdud rtsi myang ba dang / /lag pa bkrus nas 'thor 'thung bya/ /lan gsum bdud rtsi 'khyil pa yis/ /bzlas pa'i chu</text></item>
<item><p>257b.7</p><section></section><text>yis de bzhin bya/ /de yi zhal las 'bar ba'i raM/ /cho ga shes pas dgod par bya/ /blugs gzar gru bzhi sor bzhi pa/ /sor gnyis zab brkos rdo rjes mtshan/ /mdun du pad+ma'i 'dab 'dra ba'o/ /dgang gzar chu skyes 'dab 'dra ba'i/ /sor gnyis</text></item>
<item><p>258a.1</p><section></section><text>phyed brkos rdo rjes mtshan/ /lha yi sa bon las bskyed nas/ /dgang gzar blugs gzar gyi dbus su/ /rab tu 'bar ba'i hU~M bsgoms nas/ /de la dgang blugs dbul bar bya/ /'bar bar shes nas mtshan ma brtag /dgang blugs dbul ba'i</text></item>
<item><p>258a.2</p><section></section><text>sngags/ oM na maHsa man+ta b+hud+d+hA nAM/ ag+na ye swA hA/ mi shis bdud rtsi 'khyil bzla zhing / /de yis bgegs kyang bskrad par bya/ /de nas bsang gtor byas nas kyang / /'od gsal de nyid bsgom bya ste/ /rab 'bar me la yam shing 'bras/ /mar dang til dang dUr wa dang / /</text></item>
<item><p>258a.3</p><section></section><text>zas mchog ku sha cho ga bzhin/ /oM ag+na ye swA hA/ mar gyi sngags so/ /oM sarba pA paM da ha na badzrA ya swA hA/ til gyi sngags so/ /oM badzra A yu She swA hA/ dUr wa'i'o/ /oM badzra puSh+Tha ya swA hA/ 'bras ma grugs pa'o/ /oM sarba saM pa de swA hA/ /zas mchog gi'o/ /</text></item>
<item><p>258a.4</p><section></section><text>oM a pra ti ha ta badzra la tA ya swA hA/ ku sha'i'o/ /oM badzra bi dzA ya swA hA/ 'bras so ba'i'o/ /oM ma hA be gA ya swA hA/ nas kyi'o/ /oM ma hA ba lA ya swA hA/ ma sha'i'o/ /oM badzra g+hasmar ye swA hA/ gro dbul ba'o/ /oM badzra bi dzA ya swA hA/ u dum+WA ra'i'o/ /oM bo d+hi br-ik+ShA</text></item>
<item><p>258a.5</p><section></section><text>ya swA hA/ a shwad+thA'i'o/ /oM badzrA ya swA hA/ p+lak+Sha'i'o/ /oM badzra ku be rA ya swA hA/ n+ya gro d+ha'i'o/ /oM ha sa ka ra swA hA/ a mra'i'o/ /rgyas dang zhi dang dbang dang dgug /gsad dang bskrad dang mngon spyod rnams/ /oM swA hA ho dz+dzaHhUM hUM phaT/ sngags kyi mtha' yang brjod par bya/ /zhu</text></item>
<item><p>258a.6</p><section></section><text>ba'i rdzas thams cad ni zhal du'o/ /yam shing dang rus phye la sogs pa ni 'od kyi dkyil 'khor la'o/ /zas mchog dang til dang 'bras yos la sogs pa ni phyag tu'o/ /dUr wa'i myu gu dang / 'bras ma grugs pa dang / me tog ni dbu la'o/ /dri ni thugs kar ro/ /bdug spos dang</text></item>
<item><p>258a.7</p><section></section><text>mar me dang / mchod yon ni mdun na'o/ /zhabs bsil ni zhabs la dbul bar bsam mo/ /de 'og dgang blugs sbyin bya ste/ /mchod yon 'thor 'thung snga ma bzhin/ /mchod dang bstod dang bdud rtsi myang / byas nas de yi thugs kar ni/ /rang gi sa bon las byung ba'i/ /</text></item>
<item><p>258b.1</p><section></section><text>rab gnas rang gi dkyil 'khor bsgom/ /lce la mdzes shing phra ba yi/ /hU~M las byung ba'i rdo rje bsam/ /phyi yi mchod pa snga ma bzhin/ /rdo rje gzugs sogs kyis de bzhin/ /bstod dang bdud rtsi yang dag myang / /de bzhin du yang 'thor 'thung bya/ /snga ma bzhin du</text></item>
<item><p>258b.2</p><section></section><text>dgang blugs dbul/ /sreg rdzas yam shing rim bzhin dbul/ /slob ma'i lag g.yas mthe bong ni/ /lag pa g.yon pas gzung bya ste/ /mar gyis gang ba'i sbyin blugs te/ /slob ma gzhug pa'i don du ni/ /mgo la g.yas nas bskor byas te/ /zhi ba'i phyir</text></item>
<item><p>258b.3</p><section></section><text>ni sbyin sreg bya/ /gsum mam bdun nam yang na gcig /rgyal po'am ni sa bdag dang / /phyogs skyong bdag nyid zhi ba'i phyir/ /sbyin sreg byas nas gsol ba gdab/ /slob ma shin tu 'bad pa yis/ /slob dpon rab tu mnyes par bya/ /bu mo rin chen nor bus brgyan/ /</text></item>
<item><p>258b.4</p><section></section><text>glang chen rta ni myur 'gro dang / /ba zhon bzang dang sa gzhi rnams/ /dad pas yon ni dbul bar bya/ /slob dpon yongs su mnyes byas nas/ /des na las kun 'grub 'gyur zhing / /rang sngags lha yang mnyes par 'gyur/ /gzhan yang zla ba lhag bsgoms nas/ /dgang</text></item>
<item><p>258b.5</p><section></section><text>blugs dag kyang dbul bar bya/ /thugs ka'i zla ba 'khor lo lce/ /de bzhin mthar ni dgang blugs bya/ /de yi lag par dri dang ni/ /so rtsi de bzhin na bza' yis/ /rab mchod nas ni bstod par bya/ /yi ge brgya pa yang dag bzla/ /cho ga nyams pa gang bgyis pa/ /</text></item>
<item><p>258b.6</p><section></section><text>mgon po bdag la bzod par mdzod/ /mi shes pa dang ma 'byor pa/ /gang phyir lus can skyabs gyur pas/ /cho ga dman la bzod par gsol/ /de skad brjod nas gshegs su gsol/ /khyod kyis 'gro ba'i don kun mdzad/ /dngos grub stsal nas gshegs</text></item>
<item><p>258b.7</p><section></section><text>su gsol/ /sangs rgyas yul du gshegs nas ni/ /slar yang gshegs par mdzad du gsol/ /rang gi lus su rab bcug nas/ /cho ga las ni bshad pa bzhin/ /rnal 'byor can gyis sreg rdzas kyi/ /de bzhin lhag ma me la dbul/ /cho ga sngon bzhin gshegs</text></item>
<item><p>259a.1</p><section></section><text>gsol nas/ /cho ga bzhin du gtor ma dbul/ /oM AHa kA ro mu khaM sarba d+har+m+ma NAM Ad+ya nu t+pan+natwAta muHi/ zhes bya ba ni gshegs su gsol ba'i sngags so/ /sreg rdzas lhag ma 'o ma mar/ /sbrang rtsi ka ra ldan pa rnams/ /de nyid du ni cha ru bskol/ /</text></item>
<item><p>259a.2</p><section></section><text>rang gi bdag po'i sngags 'di bzlas/ /oM de ba an+ne sa mA d+hi d+h+yA na pI na ni swA hA/ gser la sogs pa'i snod du ni/ /lha rnams la ni dbul bar bya/ /gan rkyal kha sbub yon por min/ /brtan cing drang por sku bzhag nas/ /sku yi sum cha'i tshad tsam gyi/ /gdan la</text></item>
<item><p>259a.3</p><section></section><text>bzo mo mkhas pas gzhag /dri gtsang khang du ma bcug na/ /nyes pa dag ni 'phel bar 'gyur/ /bzhugs su gsol ba'i sngags/ oM su pra tiSh+Tha badzre swA hA/ snga ma bzhin du mchod byas te/ /bdud rtsi yang ni myang bar bya/ /yi ge brgya pa bzlas pa yis/ /brtan</text></item>
<item><p>259a.4</p><section></section><text>par bya zhing bzod par gsol/ /'gro ba'i 'khor lo'i don gyi phyir/ /rdzogs sangs rgyas la bzod par gsol/ /'bras bu gnas dang sems dpa' dang / /gzhan yang gsang sngags lha rnams dang / /'jig rten skyong ba'i lha rnams dang / /'byung po rdzogs</text></item>
<item><p>259a.5</p><section></section><text>pa'i sangs rgyas kyi/ /bstan pa kun la dga' ba dang / /gang dag lha yi spyan mnga' ba/ /cho ga bzhin du ma 'byor pa/ /gang zhig lus can skyabs gyur pas/ /mchog tu yon bdag gzhan la yang / /kun du bde legs zhi mdzad nas/ /sangs rgyas yul du gshegs</text></item>
<item><p>259a.6</p><section></section><text>nas kyang / /slar yang gshegs par mdzad du gsol/ /bskal pa'am ni bskal pa brgyar/ /sku 'di lhag par gnas gyur cig /lha rnams kyis kyang bsrung bar shog /sa dang chu dang me rlung gi /'jigs pa las kyang skyob pa dang / /thams cad dga' zhing tshim gyur nas/ /</text></item>
<item><p>259a.7</p><section></section><text>rang gi gnas su legs par gshegs/ /slob dpon slob mar bcas pa dag /bu dang tsha bo bsrung gyur cig /de nas slob ma bos byas te/ /bla ma snying rjes 'di skad brjod/ /gang zhig khyod kyis gsol ba btab/ /rab gnas sdig pa dang bral ba/ /da lta nga yis legs</text></item>
<item><p>259b.1</p><section></section><text>pa byas/ /ci bde bar ni mchod par gyis/ /sngags kyis gtsang byas zhal zas 'di/ /slob ma la yang sbyin par bya/ /de bzhin gshegs pa'i lhag ma 'di/ /zo shig sdig pa byang bar 'gyur/ /lhag ma gzhan la sbyin bya zhing / /byin nas de bzhin rang gis bza'/ /slob ma</text></item>
<item><p>259b.2</p><section></section><text>gus par shes nas ni/ /slar yang yon ni bslang bar bya/ /de yis yon yang phul nas ni/ /gus pas slob dpon mnyes par bya/ /mchod nas de 'og bskor bar bya/ /legs par lha la phyag btsal nas/ /slob ma rang gi gnas 'gro nas/ /dge 'dun la</text></item>
<item><p>259b.3</p><section></section><text>yang chos ston bya/ /ji ltar rang ni nus pa bzhin/ /nyin mtshan du ni dga' ston bya/ /glu dang gar dang rol mo dang / /rtse dang dgod dang dga' bas gnas/ /'bad pas bzo bo dga' bar bya/ /de bzhin du ni 'khor gzhan dang / /mgon med rnams la chos ston</text></item>
<item><p>259b.4</p><section></section><text>dang / /yon yang rab tu sbyin par bya/ /dkyil 'khor dang ni sbyin sreg dang / /rab tu gnas pas yo byad kun/ /de dag thams cad slob dpon dbang / /de nyid rdo rje 'dzin yin par/ /bya ba spyod pa'i rgyud las gsungs/ /gal te rab gnas byed pa yis/ /</text></item>
<item><p>259b.5</p><section></section><text>thabs dang shes rab bdag nyid gzugs/ /khyad par 'bras bu thob par gsungs/ /'dus pa'i rgyud las gzhan du min/ /gang zhig rnal 'byor rgyud gzhan gyis/ /mngon sum rang dga' bde chen min/ /sbyin sreg cho ga dang bcas pa'i/ /rab gnas cho ga gsal phye</text></item>
<item><p>259b.6</p><section></section><text>bas/ /byas pa'i bsod nams gang yod des/ /'gro ba 'di kun bder gnas shog /rab tu gnas pa'i cho ga slob dpon zla ba'i 'od kyis mdzad pa rdzogs so// //rgya gar gyi mkhan po puN+ya kIrti dang / /bod kyi lo tsA ba dge slong bsod nams rgyal bas bsgyur</text></item>
<item><p>259b.7</p><section></section><text>ba'o//[ ]@##/ /rgya gar skad du/ sA sa na sarba ka sA d+ha na nA ma/ bod skad du/ bstan pa'i nor thams cad pa zhes bya ba'i sgrub pa'i thabs/ dpal 'jam pa'i rdo rje la phyag 'tshal lo/ /sangs rgyas bstan pa bdud rtsi yi/ /rgya mtsho gting mtha'</text></item>
<item><p>260a.1</p><section></section><text>med pa la/ /nor ldan rnams ni gzhug pa'i phyir/ /go rims bzhin du brjod par bya/ /gau ta ma'i bstan la dad/ /gal te rigs kyi bu 'ongs na/ /dang por gsum la skyabs 'gro sbyin/ /de yi rjes la byang chub sems/ de la 'di ni skyabs su</text></item>
<item><p>260a.2</p><section></section><text>'gro ba sngon du song ba'i byang chub tu sems bskyed pa'i cho ga'o/ /dus bzang po la dad pa dang ldan pa'i rigs kyi bus gtsang ba dang gtsang ba'i gos kyis yid du 'ong ba'i sa phyogs su de bzhin gshegs pa'i sku gzugs rab tu mchod nas de'i mdun du dkon mchog gsum</text></item>
<item><p>260a.3</p><section></section><text>dang bla ma la dkyil 'khor rnams byas te/ ji ltar srid pa'i me tog la sogs pa'i rab tu sbyin pa sngon du song bas dkon mchog gsum rnams la phyag byas te/ ji ltar de ltar nus pas rab tu mchod nas bla ma mkhas pa snying rje can la yon phul nas me tog snyim pa sngon du</text></item>
<item><p>260a.4</p><section></section><text>'gro bas zhabs gnyis la gtugs te/ pus mo lha nga sa la btsugs pa'am tsog tsog pos thal mo sbyar nas gnas te lan gsum du gsol ba gdab par bya'o/ /dge ba'i bshes gnyen gyis gsum la skyabs su 'gro ba dang / byang chub kyi sems kyang bdag la</text></item>
<item><p>260a.5</p><section></section><text>gsol zhes so/ /de nas bla mas lhag pa'i bsam pas rab tu zhugs pa'i slob ma la bltas te ci nus pas sbyin par bya'o zhes so/ /khas blangs pa sngon du song bas 'di ltar sbyin par bya'o/ /tshe dang ldan pa khyod kyis 'di skad smros shig /phyogs bcu'i 'jig rten gyi</text></item>
<item><p>260a.6</p><section></section><text>khams na bzhugs pa'i sangs rgyas bcom ldan 'das rnams dang / /byang chub sems dpa' sems dpa' chen po rnams dang / slob dpon bdag la dgongs su gsol/ bdag ming 'di zhes bgyi bas gang cung zad lus dang ngag dang yid rnams kyis sangs rgyas dang byang chub</text></item>
<item><p>260a.7</p><section></section><text>sems dpa' pha ma gnyis dang / de las gzhan pa'i sems can gzhan dag la yang brten nas skye ba 'di dang skye ba gzhan dag gam srid pa bar ma rnams su bdag gis sdig pa'i las bgyis pa dang / bgyid du stsal ba dang / rjes su yi rang ba yang rung / de dag thams cad gcig tu</text></item>
<item><p>260b.1</p><section></section><text>bsdus shing mnyam par bzlums te sdom nas sangs rgyas dang byang chub sems dpa' dang slob dpon gyi mdun du mchog tu rab tu bshags par bgyi'o/ /shes bzhin dran pa na rab tu mi 'chab bo/ /'di ltar lan gsum du'o/ /bdag ming 'di zhes bgyi bas 'di ltar sdig</text></item>
<item><p>260b.2</p><section></section><text>pa bshags nas nyi ma 'di nas bzung ste snying po byang chub la mchis kyi bar du sangs rgyas bcom ldan 'das thugs rje chen po can thams cad mkhyen pa thams cad gzigs pa 'jigs pa mi bzad pa thams cad las 'das pa/ skyes bu chen po mi phyed pa'i sku/ bla na med pa'i sku</text></item>
<item><p>260b.3</p><section></section><text>chos kyi sku rkang gnyis rnams kyi mchog sangs rgyas la skyabs su mchi'o/ /bdag ming 'di zhes bgyi bas 'di ltar sdig pa bshags nas nyi ma 'di nas bzung ste/ byang chub snying po la mchis kyi bar du zhi ba 'dod chags dang bral ba'i mchog chos la skyabs su mchi'o/ /bdag</text></item>
<item><p>260b.4</p><section></section><text>ming 'di zhes bgyi bas 'di ltar sdig pa bshags nas nyi ma 'di nas bzung ste snying po byang chub la mchis kyi bar du tshogs rnams kyi mchog phyir mi ldog pa'i byang chub sems dpa'i dge 'dun la skyabs su mchi'o/ /bdag ming 'di zhes bgyi ba 'di ltar sdig pa</text></item>
<item><p>260b.5</p><section></section><text>bshags pa dang gsum la skyabs su mchis nas sems can gyi khams mtha' med pa rnams bsgral pa'i ched dang / dbyung ba'i phyir dang 'khor ba'i sdug bsngal las yongs su bskyab pa'i don dang / thams cad mkhyen pa'i ye shes bla na med pa la rab tu gzhag pa'i phyir/ </text></item>
<item><p>260b.6</p><section></section><text>ji ltar 'das pa dang / ma byon pa dang / da ltar byung ba'i byang chub sems dpa' rnams kyis byang chub tu sems bskyed nas sangs rgyas nyid rtogs par gyur pa dang / rtogs par 'gyur ba dang / ji ltar sangs rgyas thams cad sgrib pa dang bral ba'i sangs rgyas kyi ye shes dang</text></item>
<item><p>260b.7</p><section></section><text>sangs rgyas kyi spyan gyis gzigs shing mkhyen pa dang / ji ltar chos rnams kyi chos nyid mkhyen pa'i cho ga des bdag ming 'di zhes bgyi ba/ slob dpon mtshan 'di zhes bya ba'i mdun dang sangs rgyas dang byang chub sems dpa' thams cad kyi mdun du bla na med pa yang</text></item>
<item><p>261a.1</p><section></section><text>dag par rdzogs pa'i byang chub tu sems bskyed par bgyi'o/ /'di ltar lan gsum du'o/ /de nas gal te 'dod na dge bsnyen gyi sdom pa sbyin no/ /gsum la skyabs su 'gro ba sngon du song ba'i bslab pa lnga 'dzin pa ni dge bsnyen gyi sdom pa'o/ /</text></item>
<item><p>261a.2</p><section></section><text>de yang sngar gsol ba btab pa dang ldan pa skyabs su song ba la 'di ltar sbyin par bya'o/ /tshe dang ldan pa khyod 'di skad smros shig /slob dpon dgongs su gsol/ ji ltar 'phags pa dgra bcom pa de rnams kyis ji srid 'tsho'i bar du tha na srin bu grog ma yang nye bar</text></item>
<item><p>261a.3</p><section></section><text>bzung ste/ sems can thams cad la ngo tsha dang snying rje dang ldan pas srog gcod pa spangs pa dang / srog gcod pa las slar log pa dang / dbyug pa spangs pa dang / mtshon cha spangs pa de bzhin du bdag ming 'di zhes bgyi bas kyang tha ma srin bu grog ma yang nye bar bzung ste</text></item>
<item><p>261a.4</p><section></section><text>sems can ngo tsha dang snying rje dang ldan pas srog gcod pa spangs te srog gcod pa las slar log pa dang dbyug pa spang ba dang / mtshon cha spang bar bgyi'o/ /yan lag dang po 'dis 'phags pa dgra bcom pa de rnams kyi bslab pa la rjes su sgrub po rjes su bgyid do/ /gzhan</text></item>
<item><p>261a.5</p><section></section><text>yang slar ji ltar 'phags pa dgra bcom pa de rnams kyis ji srid 'tsho'i bar du ma byin par len pa dang / 'dod pas log par g.yem pa dang / brdzun du smra ba dang / 'bru'i chang myos par 'gyur ba'i gnas spangs shing myos par 'gyur ba'i gnas las slar log pa de bzhin</text></item>
<item><p>261a.6</p><section></section><text>du ming 'di zhes bgyi ba nyi ma 'di nas bzung ste/ ji srid 'tsho'i bar du ma byin par len pa dang 'dod pas log par g.yem pa dang brdzun du smra ba dang / 'bru'i chang myos par 'gyur ba bag med pa'i gnas spangs shing / 'bru'i gnas las slar log par bgyi'o/ /yan</text></item>
<item><p>261a.7</p><section></section><text>lag lnga pa 'dis 'phags pa dgra bcom pa de dag gi bslab pa la rjes su slob po/ /rjes su sgrub po/ /rjes su bgyid do/ /bdag slob dpon gyis dge bsnyen du bzung du gsol/ /de bzhin du lan gnyis lan gsum mo/ /de bzhin du gal te gso sbyong len</text></item>
<item><p>261b.1</p><section></section><text>par 'dod na de'i tshe go ma'i sdom pa sbyin par bya'o/ /skyabs su 'gro ba sngon du song ba'i bslab pa brgyad 'dzin pa ni go ma'i sdom pa'o/ /de yang gsol ba btab pa dang ldan pa gsum la skyabs su 'gro ba sngon du song ba la 'di ltar sbyin par bya'o/ /tshe dang ldan</text></item>
<item><p>261b.2</p><section></section><text>pa khyod kyis 'di skad smros shig bdag ming 'di zhes bgyi ba dus 'di nas bzung ste/ ji srid phyis kyi mtshan mo'i nyi ma shar ba la thug pa de srid du/ srog gcod kun dang gzhan gyi nor 'phrog de bzhin mi tshangs spyod/ /phra brdzun dga' ba skyed byed chang dang dus ma</text></item>
<item><p>261b.3</p><section></section><text>yin pa'i zas/ /phreng ba tshon rtsi glu gar rol pa khri stan chen po dag /bdag ni de ring spong byed dgra bcom zhugs pa'i yon tan brgyad/ /de bzhin du lan gsum mo/ /de nas gzhan yang dge tshul gyi sdom pa dang / dge slong gi sdom pa dang / byang chub</text></item>
<item><p>261b.4</p><section></section><text>sems dpa'i sdom pa dang / sngags kyi tshul rdo rje sems dpa'i sdom pa yang yod de/ de yang sbyor ba ji lta ba bzhin dang / mos pa ji lta ba bzhin dang / skabs ji lta ba bzhin dang / cho ga ji lta ba bzhin du blang bar bya ste/ de 'dir ma bstan te thun mong ma</text></item>
<item><p>261b.5</p><section></section><text>yin pa nyid kyi phyir ro/ /de la srog gcod pa dang / ma byin pa len pa dang / 'dod pa log par g.yem pa dang / brdzun du smra ba dang / 'bru'i chang dang / bcos pa'i chang dang / bag med pa'i gnas te/ 'di las ldog pa ni dge bsnyen gyi bslab pa'i gnas</text></item>
<item><p>261b.6</p><section></section><text>lnga'o/ /de bzhin du srog gcod pa dang / ma byin par len pa dang / mi tshangs par spyod pa dang / brdzun du smra ba dang / 'bru'i chang bag med pa'i gnas dang / dus ma yin pa'i zas dang / gar la sogs pa dang / phreng ba la sogs pa dang / khri stan chen po dang / </text></item>
<item><p>261b.7</p><section></section><text>khri stan mthon po dang / gser la sogs pa ste 'di dag spong ba ni dge tshul gyi bslab pa'i gnas bcu'o/ /de bzhin pham pa rnams dang / dge 'dun gyi lhag ma rnams dang / so sor bshags par bya ba dang / nyes byas rnams de ltung ba sde lnga ni dge slong rnams kyi'o/ /</text></item>
<item><p>262a.1</p><section></section><text>pham pa dang / nyes byas te ltung ba de gnyis ni byang chub sems dpa'i sdom can gyi'o/ /pham pa rnams dang dge 'dun gyi lhag ma rnams zhes pa ni rtsa ba'i ltung ba dang / ltung ba sbom po'i sgras brjod de/ ltung ba de gnyis ni rdo rje sems dpa'i</text></item>
<item><p>262a.2</p><section></section><text>sdom pa can gyi'o/ /de la bla ma la brnyas pa dang / de bzhin gshegs pa'i bka' las 'das pa dang / zhe sdang gis rdo rje spun gyi nyes pa brjod pa dang / byams pa spong ba dang / byang chub kyi sems spong ba dang / theg pa gsum la smod pa dang / yongs su ma smin</text></item>
<item><p>262a.3</p><section></section><text>pa la gsang ba sgrogs pa dang / de bzhin gshegs pa'i bdag nyid phung po lnga la smod pa dang / chos thams cad rang bzhin gyis yongs su dag pa la the tshom za ba dang / sdang ba la byams pa dang / chos thams cad thog ma dang tha mas stong pa la thog ma dang tha mar rtog pa dang / dad</text></item>
<item><p>262a.4</p><section></section><text>pa dang ldan pa'i sems rab tu sun 'byin pa dang / ji ltar rnyed pa'i dam tshig mi bsten pa dang / bud med la smod pa zhes bya ste rtsa ba'i ltung ba bcu bzhi'o/ /de bzhin du stobs kyis rnal 'byor ma len pa dang / stobs kyis de'i byang chub kyi sems len pa dang / gsang ba mi</text></item>
<item><p>262a.5</p><section></section><text>sbed pa dang / dam tshig la rtsod pa dang / dad pa dang ldan pa la chos log par ston pa dang / nyan thos kyi theg pa la zhugs pa dang zhag bdun du lhan cig gnas pa dang rnal 'byor mi shes par rnal 'byor pa de nyid du nga rgyal ba dang / dad pa dang mi ldan pa la chos ston pa zhes pa</text></item>
<item><p>262a.6</p><section></section><text>ste/ ltung ba sbom po brgyad do/ /rdo rje sems dpa'i sdom pa la mos nas gnas pa des yongs su kun du spang bar bya'o/ /slar yang gnyis su med pa'i gnas skabs mngon sum du ma byas pa'i gnas skabs su lhan cig skyes pa bsam gyis mi khyab pa'i rnal</text></item>
<item><p>262a.7</p><section></section><text>'byor la re nas spyod pa ci yang rung nang rul ba'i rma ldan bzhin du phyi rol gyi 'gying gis gnas par mi bya'o/ /gang zhig rigs mi ldan pa la sogs pas sdom pa gcig kyang nye bar len par mi nus pa des kyang gzhi rnams las gnyis sam gcig kyang rung ba'i bslab pa'i gnas</text></item>
<item><p>262b.1</p><section></section><text>la bslab par bya'o/ /de yang mi nus na skyabs su 'gro ba sngon du song ba'i byang chub kyi sems tsam 'di la sbyin par bya'o/ /de yang dge bsnyen dang byang chub sems dpa' yang mchog tu skyabs su 'gro ba 'di tsam gyi phyir ro/ /smon pa byang chub kyi sems tsam gyi phyir 'gro</text></item>
<item><p>262b.2</p><section></section><text>ba las rgyal ba la mi dman pa nyid kyi phyir ro/ /skyabs su 'gro ba dang byang chub kyi sems bskyed pa dang / sdom pa'i cho ga'i rab tu dbye ba ste dang po'o// //lhag pa'i bsam pa la rab tu yang dag par zhugs pa'i byang chub sems dpa' rtag tu bcom ldan 'das</text></item>
<item><p>262b.3</p><section></section><text>kyi mchod pa bya bar 'os pas mchod pa'i cho ga bshad par bya'o/ /nang par sngar langs nas sam/ ji ltar skabs yod pa yang rung / yid du 'ong ba'i sa phyogs gtsang sbra byas te/ sangs rgyas dang byang chub sems dpa'i sku dang thang ka dang / bu sti rnams dang</text></item>
<item><p>262b.4</p><section></section><text>gzhan yang gang rung khrus bya bar 'os pa 'chad par 'gyur ba'i sngags kyis khrus byas la rma bya'i rlung yab la sogs pas rdul bya bas te/ ji ltar rnyed pa'i na bza' dang dri dang rgyan dang me tog la sogs pas rtsa'i rtse mo'i chu'i tshad tsam gyis kyang 'chad par 'gyur ba'i</text></item>
<item><p>262b.5</p><section></section><text>sngags kyis byin gyis brlabs la rab tu mchod par bya'o/ /de la 'di ni khrus kyi sngags te/ oM AHoM sarba ta thA ga ta a b+hi She ka sa ma ya shri ye hUM hUM/ de bzhin du na bza' la sogs pa'i sngags ni/ oM AHoM badzra was+t+ra ye swA hA hUM/ oM AHoM</text></item>
<item><p>262b.6</p><section></section><text>badzra sa ma laM b+ha ne swA hA hU~M/ oM AHoM badzra a laM ka re swA hA hU~M/ oM AHoM badzra puSh+pe swA hA hU~M/ de bzhin du gzhan yang spos la sogs pa dag de kho na nyid gsum po 'di nyid kyis rim pas nang du bcug la rol bar bya'o/ /de bas na sku la sogs pa de rnams kyi</text></item>
<item><p>262b.7</p><section></section><text>mdun du'o/ /sku la sogs pa med na phyogs bcu dus gsum du byung ba'i sangs rgyas dang byang chub sems dpa' rnams la dmigs la gang cung zad 'chad par 'gyur ba'i sngags kyis byin gyis brlabs pa la lci ba la sogs pa'i dkyil 'khor bya ste/ 'chad par</text></item>
<item><p>263a.1</p><section></section><text>'gyur ba'i sngags kyis dkyil 'khor byin gyis brlabs so/ /de la 'di ni sa gzhi byin gyis brlab pa'i sngags te/ oM AHoM badzra b+hU mi swA hA hU~M/ de bzhin du dkyil 'khor byin gyis brlab pa'i sngags ni/ oM AHoM badzra re khe swA hA hU~M/ </text></item>
<item><p>263a.2</p><section></section><text>de bzhin du ar+g+ha'i sngags ni/ oM AHmaM pra ba ra sat+ka ra ar+g+haM pra tIts+tsha swA hA hUM/ de la yang dkyil 'khor ba'i rang gi snying ga na gnas pa'i dbyangs yig dang po dkar po yongs su gyur pa'i nang zla ba'i dkyil 'khor gyi dbus su gnas pa gur gum ltar dmar ba'i</text></item>
<item><p>263a.3</p><section></section><text>maM yig gi sa bon las 'od zer 'phros pas thog ma med pa nas grub pa'i ye shes kyi dkyil 'khor gyi bdag nyid 'jam dpal rdo rje gtso bor gyur pa'i dpal gsang ba 'dus pa'i dkyil 'khor gyi 'khor lo bkug ste/ der gnas pa de rnams kyi gnas dang mtshan</text></item>
<item><p>263a.4</p><section></section><text>dang kha dog dang phyag mtshan dang / sa bon rnams mngon du bya'o/ /de la rtsa ba gcig la yal ga bcu dgu pa'i sna tshogs pad+ma la mgon po dang bcas pa'i lha rnams kyi gnas rin po che sna bdun gyi rang bzhin rnam par bkra ba'i gzhal yas khang gi dbus su pad+ma dang zla ba'i</text></item>
<item><p>263a.5</p><section></section><text>dkyil 'khor la 'jam dpal rdo rje gur gum ltar dmar ba ral gri nag po dang mda' dmar po dang ut+pal sngon po dang gzhu dmar po 'dzin pa gur gum dmar po lta bu'i maM yig ni sa bon no/ /de'i dbu la mi bskyod pa nag po rdo rje rtse lnga pa nag po 'dzin pa hUM yig</text></item>
<item><p>263a.6</p><section></section><text>nag po ni sa bon no/ /mdun du rnam par snang mdzad dkar po 'khor lo dkar po rtsibs brgyad pa 'dzin pa b+h+rUM yig dkar po ni sa bon no/ /g.yas su rin chen 'byung ldan ser po pad+ma rA ga ltar rin po che zur dgu pa ljang gu 'dzin pa AM yig ser po ni sa bon no/ /nub</text></item>
<item><p>263a.7</p><section></section><text>phyogs snang ba mtha' yas dmar po pad+ma 'dzin pa dzrIM yig dmar po ni sa bon no/ /byang phyogs su don yod grub pa ljang gu ral gri nag po 'dzin pa khaM yig ljang gu ni sa bon no/ /me'i mtshams su ni spyan ma dkar mo 'khor lo dkar po 'dzin pa laM yig dkar po'i</text></item>
<item><p>263b.1</p><section></section><text>sa bon no/ /srin po'i mtshams su mA ma kI nag mo ut+pal dmar po 'dzin pa maM yig nag po ni sa bon no/ /rlung gi mtshams su gos dkar mo dmar mo pad+ma dmar po 'dzin pa paM yig dmar po ni sa bon no/ /dbang ldan gyi mtshams su sgrol ma ser mo ut+pal</text></item>
<item><p>263b.2</p><section></section><text>'dzin pa tAM yig ser po ni sa bon no/ /phyi'i me'i mtshams su gzugs rdo rje ma dkar mo me long dkar po 'dzin pa dzaHdkar po ni sa bon no/ /srin po'i mtshams su sgra rdo rje ma nag mo pi wang nag po 'dzin pa hUM yig nag po ni sa bon no/ /rlung gi mtshams su dri rdo rje</text></item>
<item><p>263b.3</p><section></section><text>ma ser mo dri chu ser mos bkang ba'i dung phor 'dzin pa baM yig ser po ni sa bon no/ /dbang ldan gyi mtshams su ro rdo rje ma dmar mo ro dmar pos bkang ba'i snod dkar po 'dzin pa hoHyig dmar po ni sa bon no/ /shar phyogs kyi sgo'i byang gi rtsa ru chos kyi dbyings reg rdo rje ma ljang</text></item>
<item><p>263b.4</p><section></section><text>gu gos sna tshogs 'dzin pa khaM yig ljang gu ni sa bon no/ /lho'i sgo'i rtsa ru chos kyi dbyings kyi rdo rje ma chos 'byung dkar po 'dzin pa raM yig dkar po ni sa bon no/ /shar sgo ru gshin rje mthar byed nag po 'jigs pa rdo rje tho ba nag po 'dzin pa hUM yig nag po ni sa bon no/ / </text></item>
<item><p>263b.5</p><section></section><text>lho sgo ru shes rab mthar byed dkar po rdo rje rtse lnga pa nag pos mtshan pa'i dbyig pa dkar po ni sa bon no/ /nub sgo ru pad+ma mthar byed dmar mo 'jigs pa pad+ma dmar po 'dzin pa hUM yig dmar po ni sa bon no/ /byang sgo ru bgegs mthar byed nag po 'jigs pa rdo rje nag</text></item>
<item><p>263b.6</p><section></section><text>po rtse lnga pa 'dzin pa hUM yig nag po ni sa bon no/ /bsrung ba'i 'khor lo rtsibs bcu pa 'khor lo kha dog ser po'i shar dang lho dang nub dang byang gi rtsibs kyi dbus rnams su gshin rje mthar byed la sogs pa 'di dag nyid do/ /me'i mtshams kyi rtsibs kyi mtshams na</text></item>
<item><p>263b.7</p><section></section><text>'dod pa'i rgyal po mdzes pa nag po lcags kyu nag po 'dzin pa hUM yig nag po ni sa bon no/ /srin po'i mtshams kyi rtsibs kyi dbus su dbyug pa sngon po 'jigs pa nag po dbyug pa nag po 'dzin pa/ hU~M yig nag po ni sa bon no/ /rlung gi mtshams kyi rtsibs</text></item>
<item><p>264a.1</p><section></section><text>kyi dbus su stobs po che 'jigs pa nag po rtse gsum nag po 'dzin pa hU~M yig nag po ni sa bon no/ /dbang ldan gyi mtshams kyi rtsibs kyi dbus su mi g.yo ba nag po mdzes pa byis pa'i cha byad can spyan yo ba nag po ral gri nag po 'dzin pa hU~M yig nag po ni sa bon no/ /</text></item>
<item><p>264a.2</p><section></section><text>steng gi rtsibs kyi dbus su gtsug tor 'khor los sgyur ba mdzes pa ser po 'khor lo rtsibs brgyad pa ser po 'dzin pa 'khor lo ser po 'bar bas yongs su bskor ba bruM yig ser po ni sa bon no/ /'og gi rtsibs kyi dbus su gnod mdzes rgyal po mdzes pa sku mdog nag</text></item>
<item><p>264a.3</p><section></section><text>po rdo rje rtse lnga pa nag po 'dzin pa hUM yig nag po ni sa bon no/ /'khor lo'i lte ba'i dbus su rdo rje hUM mdzad mdzes pa nag po chos 'byung ba dkar po bskyed pa ste sa bon no/ /rdo rje nag po rtse lnga pa dang / ral gri nag po dang / lcags kyu nag po dang / zhags pa</text></item>
<item><p>264a.4</p><section></section><text>nag po 'dzin pa zhabs g.yon pa dang g.yas pa gnyis kyis u ma'i nu ma'i bum pa dang / bde byed kyi rna ba g.yon pa mnan pa ste/ hU~M yig nag po ni sa bon no/ /mdor bsdus pa 'di dran par byas la mchod par bya'o/ /gal te mngon par brtson pa yod na gzhan</text></item>
<item><p>264a.5</p><section></section><text>'di yang dran par bya'o/ /'jam pa'i rdo rje la sogs pa thams cad 'di ltar shes par bya ste/ zhal gsum phyag drug pa rang rang gi gzugs kyi rdul phra rab las yongs su bsgrub pa'i gzugs can rnams ye shes sems dpa'i snying gi sa bon las byung ba rang rang gi</text></item>
<item><p>264a.6</p><section></section><text>dkyil 'khor gyi 'khor lo spros pas sems can gyi don byed pa dang / rgyan thams cad 'dzin pa dang / rin po che'i dbu rgyan dang / rdo rje'i skyil mo krung dang / phyag gnyis gtso bo gnyis kyis rang 'od kyi rig ma la 'khyud pa/ mdzes pa'i ma mchu 'dzin pa/ lhag ma'i phyag</text></item>
<item><p>264a.7</p><section></section><text>gtso bo rnams kyi phyag mtshan ral gri nag po dang / rin po che mar gad ljang gu zur dgu pa dang / pad+ma dmar po 'dab ma brgyad pa 'dzin pa'o/ /ral gri dang rin po che dang pad+ma rnams dang / gzhan gyi yang phyag mtshan gtso bo'i gnas su 'khor lo rtsibs brgyad pa'o/ /mi</text></item>
<item><p>264b.1</p><section></section><text>g.yo ba ni de'i gnas su rdo rje nag po rtse lnga pa'o/ /thams cad kyi yang g.yas dang g.yon gyi zhal ni sngon po dang dkar po ste/ dkar po rnams kyi ni sngon po dang dmar po'o/ /sngon po rnams kyi ni dkar po dang dmar po'o/ /khro bo ma gtogs pa thams cad shin tu sgeg pa</text></item>
<item><p>264b.2</p><section></section><text>'bar ba yid du 'ong ba'i gzugs can no/ /de bzhin gshegs pa rnams rdo rje sems dpa' dang / rang 'od mdzes ma ma gtogs ni ral pa'i thor tshugs can no/ /rnam par snang mdzad dang / rdo rje sems dpa' ma gtogs pa'i de bzhin gshegs pa thams cad dang / </text></item>
<item><p>264b.3</p><section></section><text>khro bo rnams kyi ni nyi ma'i 'od dang nyi ma'i gdan rnams so/ /khro bo thams cad g.yon brkyang ngo / /khro bo 'jigs pa rnams ni thung ba gsus pa 'phyang ba smin ma dang sma ra dang skra gyen du 'greng ba rnams so/ /klu mtha' yas shin tu sngo bas mgo la bcing ba dang 'jog po dmar pos</text></item>
<item><p>264b.4</p><section></section><text>rna ba'i 'dab ma brgyan pa dang / dkar po pad+ma chen pos rgyan do shal byas pa dang / ljang gu ka rko Ta sa tshangs pa'i skud pa dang / ser po dung skyong gis gdu bu byas pa dang / kha dog sna tshogs rigs ldan gyis legs par mdzes pa'i dpung rgyan dang / pad+ma skya bo lta bu nor</text></item>
<item><p>264b.5</p><section></section><text>ldan gyis ska rags spras pa dang / pad+ma'i yu ba skya bo lta bu'i pad+ma rkang rgyan byas pa dang / stag gi pags pa'i gos 'dzin pa dang / lce 'dril ba dang / gdong 'jigs pa dang / bzhad pa'i gad rgyangs dang / dpral ba'i dbyes la khro gnyer dang / spyan zlum po cung zad</text></item>
<item><p>264b.6</p><section></section><text>dmar ba rnams so/ /khro bo mdzes pa rnams ni khro ba'i gzugs dang / khro gnyer cung zad dang rgyan thams cad 'dzin pa dang rin po che'i dbu rgyan can te sma ra med pa'o/ /dpal 'jam pa'i rdo rje dang / rnam par snang mdzad dang / rin chen 'byung ldan dang / snang ba mtha' yas</text></item>
<item><p>264b.7</p><section></section><text>dang / don yod grub pa dang / mA ma kI dang / sgra rdo rje dang / shes rab mthar byed dang / bgegs mthar byed dang / srung ba'i 'khor lo la gnas pa'i bgegs mthar byed dang / shes rab mthar byed dang / 'dod pa'i rgyal po dang / dbyug pa sngon po dang / stobs</text></item>
<item><p>265a.1</p><section></section><text>po che dang / mi g.yo ba dang / gtsug tor 'khor los sgyur ba dang / gnod mdzes rgyal po dang / rdo rje hU~M mdzad rnams kyi rigs kyi bdag po ni mi bskyod pa'o/ /mi bskyod pa dang chos kyi dbyings kyi rdo rje ma gnyis kyi rigs kyi bdag po rdo rje sems dpa'o/ /</text></item>
<item><p>265a.2</p><section></section><text>spyan ma dang gzugs rdo rje ma dang / gshin rje mthar byed dang / srung ba'i 'khor lo la gnas pa'i gshin rje mthar byed rnams kyi bdag po ni rnam par snang mdzad do/ /gos dkar mo dang / ro rdo rje ma dang / pad+ma mthar byed dang / srung ba'i 'khor lo la gnas pa'i pad+ma mthar</text></item>
<item><p>265a.3</p><section></section><text>byed rnams kyi bdag po ni snang ba mtha' yas so/ /sgrol ma dang reg rdo rje ma gnyis kyi bdag po ni don yod grub pa'o/ /dri rdo rje ma'i bdag po ni rin chen 'byung ldan no/ /dkyil 'khor thams cad kyi bdag po la zhal bltas pa'o/ /rnam par spros pa 'di dran par byas la man ngag ji lta ba</text></item>
<item><p>265a.4</p><section></section><text>bzhin du zhabs bsil dang zhal bsil ba dang / ar+g+haM phul la dril bu dkrol te/ rang rang gi sa bon de kho na nyid gsum gyi nang du bcug la mngon par bsngags te/ gnas ji lta ba bzhin du me tog la sogs pa dbul bar bya'o/ /de nas phyi'i sku la sogs pa dang / gsang ba'i</text></item>
<item><p>265a.5</p><section></section><text>mchod pa ye shes kyi dkyil 'khor la yang dril bu dkrol ba dang bcas pas/ oM AHoM badzra d+hU pe swA hA hU~M/ 'di la sogs pa sngar bstan pa'i sngags kyis ji ltar rnyed pa'i spos dang / mar me dang dri dang lha bshos la sogs pa nye bar bstabs la rang gi snying gnas</text></item>
<item><p>265a.6</p><section></section><text>byung ba'i bla na med pa'i mthar thug pa zag pa dang bral ba'i gzugs dang sgra dang dri dang ro dang reg bya la thug pa'i rab tu dbye bas 'dod pa'i yon tan lngas mchod par bya ste/ 'di ni phyi'i mchod pa'o/ /gsang ba'i mchod pa ni man ngag ji lta ba bzhin du khong du chud par bya'o/ /</text></item>
<item><p>265a.7</p><section></section><text>de nas mchod par bya ba dang mchod par byed pa dang / mchod pa dang / phyag bya ba dang / phyag byed pa dang / phyag dang / bshags par bya ba dang / bshags par byed pa dang / bshags pa la sogs pa stong pa nyid dang / mtshan ma med pa dang / rang bzhin gyis 'od gsal bar bsgom par</text></item>
<item><p>265b.1</p><section></section><text>bya'o/ /bla na med pa'i mchod pa bdun po gsal bar byed pa'i tshigs su bcad pa gcig pu 'di ni sngon du byas la lhag pa'i bsam pas gdon par bya'o/ /sdig pa thams cad bdag gis bshags bgyi mchog tu dga' bas dge ba rnams la rjes yi rang / /bcom</text></item>
<item><p>265b.2</p><section></section><text>ldan 'das kyis dam pa'i chos la yang ni skye ba ji srid gnas par gsol ba 'debs/ /dkon mchog gsum la skyabs su mchi bar khas 'ches yid ni byang chub mchog tu sems bskyed bgyi/ /de yi lam la yang dag gnas bgyi dge ba'i cho ga byang chub mchog tu bsngo</text></item>
<item><p>265b.3</p><section></section><text>bar bgyi/ /'di ni rab tu rtogs pa'i mchod pa'o/ /de nas mi bskyod rdo rje zhes bya ba la sogs pa tshigs su bcad pa lnga dang mngon par 'dod pa'i bstod pa gzhan yang rung bas bstod la phyag byas te/ bskor ba byas la slar yang phyag byas te/ nye bar 'dug nas ji</text></item>
<item><p>265b.4</p><section></section><text>lta ba bzhin du gsang ba 'dus pa'i sngags sam/ gzhan gang yang rung bas bcom ldan 'das dzaM b+ha la chu dang / 'byung po thams cad la gtor ma dang / yi dwags rnams la yang chu sbyin par bya'o/ /de la oM AHdzaM d+ha naM me de hi hU~M dzaM b+ha la la chu sbyin pa'i sngags so/ /</text></item>
<item><p>265b.5</p><section></section><text>oM AHoM a kA ro mu khaM sarba d+har+m+ma NAM Ad+ya nut+pan+na twAta oM AHhU~M phaT swA hA hU~M/ mdor bsdus pa'i gtor ma'i sngags so/ /oM AHoM dza la mi taM sarba pre te b+h+ya swA hA hU~M/ yi dwags rnams la chu sbyin pa'i sngags so/ /de nas stan bde ba la 'dug ste/ shes rab kyi pha rol tu</text></item>
<item><p>265b.6</p><section></section><text>phyin pa la sogs pa mngon par 'dod pa'i dam pa'i chos bklag par bya'o/ /yang na 'khor lo'i bzlas pa bya'o/ /mtha' ru mngon par 'dod pa'i smon lam btab nas/ /oM khyed kyis sems can don kun mdzad/ /ji ltar 'dod pa'i dngos grub stsol/ /sangs rgyas yul du</text></item>
<item><p>265b.7</p><section></section><text>gshegs mdzod la/ /slar yang 'di ru gshegs su gsol/ /muHsngags 'dis dril bu'i sgra sngon du song bas ye shes kyi dkyil 'khor gshegs su gsol nas bde bar gnas par bya'o/ /de bzhin du rdo rje 'jigs byed dang / gshin rje gshed nag po la sogs pa dang / de</text></item>
<item><p>266a.1</p><section></section><text>bzhin du dgyes pa'i rdo rje dang / 'khor lo sdom pa dang / sgyu 'phrul chen mo la sogs pa dang / de bzhin du dpa' bo gcig sgrub pa dang / brtan pa'i 'khor lo dang / a ra pa tsa na dang / ku ru kul+le la sogs pa dang / de bzhin du khaR+sa pA Ni dang / seng ldeng nags</text></item>
<item><p>266a.2</p><section></section><text>tshal la sogs pa yang ji ltar mos pa ji ltar thob pa spyan drangs la rab tu mchod de gshegs su gsol lo/ /dro'i gnas su gtor ma dang bshos gtsang dang / sdom chang gsum dang / phud dang lhag ma'i khams rnams te rab tu sbyin pa lnga cis kyang sbyin par bya'o/ /de la sngar</text></item>
<item><p>266a.3</p><section></section><text>bstan pa'i sngags kyis 'byung po thams cad la gtor ma sbyin no/ /oM AHoM badzra nai bi d+ya bud+d+ha d+har+m+mA saM g+he b+h+yaHswA hA hU~M/ sngags 'dis/ sangs rgyas dang chos dang dge 'dun la bshos gtsang dbul lo/ /oM AHoM ha rI t+ye swAhA hU~M/ 'dis 'phrog ma la sdom chang gsum sbyin par</text></item>
<item><p>266a.4</p><section></section><text>bya'o/ /de kho na nyid gsum gyi nang du bcug pa'i rang gi sa bon gyi rang bdag po'i lha la zas phud dbul bar bya'o/ /oM AHoM uts+tshiSh+Tha paN+Di a sa ne b+h+yaHswAhA hU~M/ 'dis lhag ma'i khaM sbyin par bya'o/ /'di ni mchod pa'i cho ga ste gnyis pa'o// //de nas bla ma bsten pa dang / </text></item>
<item><p>266a.5</p><section></section><text>sems can bsten pa dang / 'gro ba drug gi tshig le'ur byas pa dang / byang chub sems dpa'i spyod pa la 'jug pa la sogs pa dang / de bzhin du byang chub sems dpa' rnam pa lnga dang / sgrub thabs kun las btus pa dang / dpa' bo gcig sgrub pa dang / dbang sngon du 'gro</text></item>
<item><p>266a.6</p><section></section><text>ba'i dbang gi rab tu byed pa dang dkyil 'khor gyi cho ga dang / dpal gsang ba 'dus pa la sogs pa rgyud kyi rgyal po rnams mnyan la shes rab dang snying rje dang shin tu yang dag par ldan pas rang bzhin gyi don phun sum tshogs pa'i dpal ldan dkyil 'khor gyi 'khor lo bsgom par</text></item>
<item><p>266a.7</p><section></section><text>bya'o/ /yon tan gang dang ldan pas byang chub sems dpa' bsgom pa la dbang bar 'gyur ba'i yon tan de rnams bshad par bya ste/ de la lcags kyi khang pa 'bar bar rab tu zhugs pa dang 'dra bar khams gsum pa sdug bsngal gsum gyis gdungs par nges pa dang / snying rje dang</text></item>
<item><p>266b.1</p><section></section><text>byams pa dang dga' ba dang / btang snyoms dang / dkon mchog gsum la skyabs su 'gro ba dang / byang chub tu sems bskyed pa dang / mi dge ba bcu las ldog pa dang / bslab pa'i gnas lnga la sogs pa la zhugs pa dang / chos thams cad la rmi lam la sogs</text></item>
<item><p>266b.2</p><section></section><text>pa lta bur mos pa dang / bden pa dang dkon mchog dang las kyi 'bras bu la mngon par yid ches pa'i mtshan nyid kyi dad pa dang gson po'i de nyid sems can gyi don byed pa gcig pu dang / gcig tu dkon mchog gsum la dga' ba dang / byang chub par rings pa dang / </text></item>
<item><p>266b.3</p><section></section><text>the tshom med pa dang / zhen pa med pa dang / 'chad par 'gyur ba'i gnas rnam pa lnga yongs su shes pa dang / pha rol tu phyin pa bcu sbyang ba la gcig tu dga' ba rnams ni yon tan no/ /tha na yon tan gyi bye brag khyad par can bco brgyad dang ldan pa'i byang chub sems</text></item>
<item><p>266b.4</p><section></section><text>dpa' pha rol tu phyin pa'i tshul gyis mngon par byang chub pa la dbang yod pa de bzhin du thabs dang shes rab gnyis su med pa zab mo'i tshul la lhag par mos pa dang / gsang ba 'dus pa'i cho gas chu'i dbang dang / dbu rgyan dang / rdo rje dang / dril bu dang / ming dang / </text></item>
<item><p>266b.5</p><section></section><text>bum pa dang / gsang ba dang / shes rab ye shes dang / dbang bzhi pa dang / brtul zhugs dang / lung bstan dang / dbugs dbyung ba dang / rjes su snang ba dang / bla ma bsten pa dang / sems can bsten pa dang / ltung ba sbom po dang / rtsa ba'i ltung ba yongs su spong ba</text></item>
<item><p>266b.6</p><section></section><text>rnams so/ /tha na yon tan bye brag can sum cu drug dang ldan pa mchog tu zab cing rgya che ba'i chos la rab tu zhugs pa rdo rje sems dpa'i sdom pa 'dzin pa'i byang chub sems dpa' chen po dpal gsang ba 'dus pa la sogs pa'i bcom ldan 'das kyi bsgom pa'i snod yin</text></item>
<item><p>266b.7</p><section></section><text>no zhes pa'o/ /snod kyi cho ga ste gsum pa'o// //da ni bsgom pa'i cho ga brjod de sngon du bstan pa'i cho gas bsgom pa'i bdag por gyur pa'i rnal 'byor pa tho rangs kyi thun mtshams su gnyid rab tu sad pa ni lha mo'i glu'i sgras rab tu sangs par lhag par mos par bya ste/ </text></item>
<item><p>267a.1</p><section></section><text>rang gi snying gar dbyangs yig dang po dkar po yongs su gyur pa'i zla ba'i dkyil 'khor gyi dbus su ji srid du nam mkha' khyab pa'i 'od dang ldan pa'i maM yig gur gum lta bu'i mdog gyen du 'greng ba 'od zer 'phro ba bsgoms nas ngo la sogs pa bkru bar bya'o/ /de</text></item>
<item><p>267a.2</p><section></section><text>nas zla ba dang nyi ma dang chu dang sman dang dri rnams kyis nye bar byugs la me tog gis rnam par nye bar brgyan te/ yid du 'ong ba'i sa phyogs su stan bde ba la rdo rje skyil krung gis 'dug pa'o/ /de mi nus na yid kyis de ltar thams cad bsam pa'am/ gang dang gang du de dang der</text></item>
<item><p>267a.3</p><section></section><text>ji ltar bde bar 'dug nas sdug bsngal gsum gyis sdug bsngal ba'i 'gro ba rnams la tshangs pa'i gnas bzhi bsgom par bya'o/ /de la lan du phan 'dogs pa la sogs pa la mi ltos par 'khor ba dang de'i rgyu las 'gro ba rnams nye bar gdon pa'i bsam pa ni snying rje'o/ /</text></item>
<item><p>267a.4</p><section></section><text>sems can rnams sangs rgyas nyid dang de'i rgyu mthun pa nye bar sbyor bar byed pa'i bsam pa ni byams pa'o/ /ji ltar bstan pa'i 'gro ba'i don bya ba la sangs rgyas nyid mnyam pa med pa'i thabs la nges par 'dzin pa'i bar du dga' ba ni dga' ba'o/ /sangs rgyas nyid bsgrub pa la</text></item>
<item><p>267a.5</p><section></section><text>bsod nams dang ye shes kyi tshogs kyi bdag nyid la 'jug pa dang / de'i 'jig rten gyi bya ba'i chos brgyad la sogs pa mtha' dag skabs ma yin pa'i bya ba la mi ltos pa ni btang snyoms so/ /de nas snying ga'i zla ba'i sa bon gyi 'od zer gyis bskul nas snying rje chen</text></item>
<item><p>267a.6</p><section></section><text>pos phyogs bcu dus gsum na bzhugs pa'i bla ma dang / sangs rgyas dang byang chub sems dpa' rnams til gyi gang bu bzhin du kun du bar mtshams med par nam mkha'i dbyings thams cad du mngon par khyab pa'i 'jam dpal rdo rje'i sku rnal 'byor pa la phan pa'i ched du nye</text></item>
<item><p>267a.7</p><section></section><text>bar gnas par dmigs la zhabs bsil dang zhal bsil dang mchod yon rnams phul la phyi dang nang dang sgrub pa'i mchod pa rnams kyis mchod par bya'o/ /oM yig yongs su gyur pa'i pad+ma'i snod rin po che sna bdun gyi rang bzhin gyi man 'ji'i steng du bzhag la bdud rtsi rnam pa lnga</text></item>
<item><p>267b.1</p><section></section><text>dang brtson 'grus lnga rnams bruM la sogs pa'i sa bon gyis byin gyis brlabs par bltas na de kho na nyid gsum gyis byin gyis brlab pa'i bla na med pa'i chu dang me tog rnams rab tu bsang ba dang / rang gi sa bon de kho na nyid gsum gyi nang du smos pas zhabs bsil dang zhal bsil</text></item>
<item><p>267b.2</p><section></section><text>dang mchod yon rnams phul nas thugs ka'i sa bon las spros pa'i rin po che sna bdun la sogs pas ji srid du rab tu phye bas bla na med pa'i 'dod pa'i yon tan lnga rnams kyis so sor mchod pa byed pa zhes bya ba ni phyi'i mchod pa'o/ /de nas spyan ma la sogs pa dpag tu med pa</text></item>
<item><p>267b.3</p><section></section><text>rnams kyis so sor dkyil 'khor gyi bdag po dang / dkyil 'khor pa rnams la ji srid du thim ste/ de rnams la mchod pa byed pa zhes bya ba ni gsang ba'i mchod pa'o/ /de nas bcom ldan 'das kyi grangs kyi bdag nyid kyi dngos po rnams mngon par sprul pa yid kyis bstod la</text></item>
<item><p>267b.4</p><section></section><text>snyim pa me tog gis bkang ba sngon du 'gro bas phyag 'tshal te bla na med pa'i mchod pa'i cho ga bdun po brjod la tshigs su bcad pa'i don mngon sum du lhag pa'i bsam pas brjod de/ sdig pa thams cad bdag gis bshags par bgyi'o/ /mchog tu dga' bas dge ba rnams la</text></item>
<item><p>267b.5</p><section></section><text>rjes yi rang / /bcom ldan 'das kyis dam pa'i chos la yang ni skye ba ji srid gnas par gsol ba 'debs/ /dkon mchog gsum la skyabs su mchi bar khas 'che yid ni byang chub mchog tu sems bskyed bgyi/ /de yi lam la yang dag gnas bgyi dge ba'i cho ga byang</text></item>
<item><p>267b.6</p><section></section><text>chub mchog tu bsngo bar bgyi/ /zhes bya ba ni sgrub pa'i mchod pa'o/ /de nas rab tu dgyes par spyan gzigs te gang dang gang du gshegs pa'i de bzhin gshegs pa rnams la de bzhin du yang ji srid nam mkha'i khams su rgyun mi chad par 'di rnams la bdag gis mchod pa</text></item>
<item><p>267b.7</p><section></section><text>rnam pa gsum gyis lhag par mos par byas nas mthar gshegs su gsol bar bya'o/ /de nas bdag dpal 'jam pa'i rdo rjer gyur nas 'khor ba'i rgya mtshor gnas pa'i sems can 'di rnams bla na med pa'i chos bstan pa'i gzings kyis dpal gsang ba 'dus pa</text></item>
<item><p>268a.1</p><section></section><text>rin po che'i gling la nye bar gzhag par bya'o zhes smon pa byang chub kyi sems rnam par bsgom zhing / 'jug pa byang chub kyi sems kyi rang bzhin rnam par thar pa'i sgo gsum bsgom par bya'o/ /stong pa ni lus dang longs spyod dang gnas la sogs pa'i rnam</text></item>
<item><p>268a.2</p><section></section><text>pa dang / sangs rgyas dang byang chub sems dpa' dang / rang sangs rgyas dang / nyan thos dang slob pa dang mi slob pa dang / so so'i skye bo'i tshogs kyis bdag nyid rgyu ba dang mi rgyu ba sna tshogs pa 'di rnams don dam par gzung ba dang 'dzin pa'i rang bzhin bdag med pa'i</text></item>
<item><p>268a.3</p><section></section><text>phyir ro/ /mtshan ma med pa ni don dam par rgyu med pa'i phyir ro/ /smon pa med pa ni don dam pa'i rang bzhin shin tu lhag pa'i 'bras bu med pa'i phyir ro/ /sems can so so don dam par rang bzhin gyis 'od gsal ba gzung ba dang 'dzin pa med pa rgyu dang 'bras bu med pa ji</text></item>
<item><p>268a.4</p><section></section><text>srid snang ba'i mthar thug pa'i rnam pa sna tshogs pa rnams gnyis su med pa tsam du 'dod pa'i phyir ro/ /de bas na so so'i rnam pa gnyis su med pa tsam gyi bdag nyid sna tshogs pa'i chos can rnams gzung ba dang 'dzin pa dang rgyu dang 'bras bu la sogs pa mtha' dag tu rtog pas</text></item>
<item><p>268a.5</p><section></section><text>stong pa nyid kyi de kho na nyid do/ /'dir yang de ltar 'dod pa'i rtog pa rnams stong pa nyid de ji ltar lhag pa'i bsam pa dngos po med pas phung po'i tshogs rnams rtag pa dang rgyun mi 'chad pa dang / mi phyed pa ni chos kyi skur brjod do/ /'di nyid stong pa nyid kyi sngags 'dis brtan par</text></item>
<item><p>268a.6</p><section></section><text>bya ste/ oM shU n+ya tA dz+nyA na badzra swA b+hA ba At+ma ko\u0f85haM/ zhes bya'o/ /de nas kun rdzob tu rgyu dang 'bras bu'i dngos po la brten nas lus dang longs spyod dang gnas la sogs pa'i rnam pa'i rang gi sems kyi rgyud yongs su gyur pa las nam mkha' la oM yig dmar po'o/ /de yongs su gyur pa</text></item>
<item><p>268a.7</p><section></section><text>las nyi ma'i dkyil 'khor dmar po'o/ /de'i steng du hU~M yig nag po mgo gyen du bltas pa de yongs su gyur pa las rdo rje nag po rtse lnga pa gyen du bsgreng bar gnas pa'o/ /de'i lte ba la nyi ma'i dkyil 'khor gyi gnas su hU~M yig de nyid rnam par bsgom par bya'o/ /de nas hU~M yig</text></item>
<item><p>268b.1</p><section></section><text>las thams cad spros pa'i rdo rje rtse lnga pa nag po nas kyi 'bru tsam gyi rang bzhin gyi 'od zer rnams yongs su gyur pa las ji ltar 'dod pa'i rdo rje'i rang bzhin gyi sa gzhi dang / logs su gyur pas rdo rje'i ra ba dang steng du gyur pas rdo rje'i gur rnam par bsgom zhing hU~M yig zad pa las</text></item>
<item><p>268b.2</p><section></section><text>rdo rje la sogs pa med par rnam par bsam pa dang / rdo rje'i rang bzhin gyi sa gzhi'i 'og tu de las lhag par laM yig ser po yongs su gyur pa las sa'i dkyil 'khor rdo rje rtse gsum pas mtshan pa dang / de'i 'og tu yang du ba lta bu yaM yig yongs su gyur pa las chu dang zheng du</text></item>
<item><p>268b.3</p><section></section><text>grangs med pa'i rlung gi dkyil 'khor gzhu bdungs pa lta bu mtha' gnyis rlung gis bskyod pa dang ldan pa'i rgyal mtshan sngon po gnyis kyis mtshan pa dang / de'i yang steng du rdo rje ra bas bskor ba'i shin tu ring bar raM yig dmar po yongs su gyur pa las me'i dkyil 'khor gru gsum</text></item>
<item><p>268b.4</p><section></section><text>pa dpangs su rdo rje ra ba'i mthar thug par 'bar ba dang / rdo rje gur gyi steng du baM yig dkar po yongs su gyur pa las chu'i dkyil 'khor bum pas mtshan pa dba' rlabs kyis bskyod pa me'i dkyil 'khor 'bar ba'i mthar thug par gnas par bsgom par bya'o/ /rdo rje'i rang bzhin gyi</text></item>
<item><p>268b.5</p><section></section><text>sa gzhi la sogs pa'i dbus su logs la ma reg par nam mkha' bar snang la gshin rje gshed la sogs pa khro bo bcu gcig lhag par gnas pa 'khor lo ser po rtsibs bcu pa myur du 'khor ba'i srung ba'i 'khor lo man ngag ji lta ba bzhin du rnam par bsgom par bya'o/ /de yang</text></item>
<item><p>268b.6</p><section></section><text>gshin rje gshed la sogs pa dang / 'jam pa'i rdo rje la sogs pa 'chad par 'gyur ba'i bcom ldan 'das thams cad nyid mchod pa'i cho gar bkod pa bzhin du phyag dang zhal dang kha dog dang dbyibs la sogs pa rnal 'byor pas blta bar bya'o/ /bsgom pa'i cho gar yang gnas</text></item>
<item><p>268b.7</p><section></section><text>de dang der 'di rnams mchog tu gzung bar bya'o/ /nga rgyal dang bcas pa'i sngon du bstan pa'i srung ba'i 'khor lo skad cig tsam gyis rnam par bsgoms nas sna tshogs pa'i bdag nyid rnams bgegs med par myur bar lhag par mos par bya'o/ /dpal ldan rdo rje hU~M mdzad</text></item>
<item><p>269a.1</p><section></section><text>yongs su gyur pa las chos kyi 'byung gnas kyi phyag rgya nam mkha' gru gsum pa kha dog dkar po grwa gnyis steng du bltas pa nang yangs pa rnam pa sna tshogs pa'i 'od zer gyi tshogs kyis phyogs mtha' dag gsal bar byed pa'i 'khor lo bsgom par bya'o/ /</text></item>
<item><p>269a.2</p><section></section><text>de'i dbus su nam mkha' la sna tshogs pad+ma de'i steng du sna tshogs rdo rje rnam par bsgom par bya'o/ /de'i lte ba ji srid du 'dod par rab tu yangs par zla ba'i dkyil 'khor gyi dbus su bruM yig dkar po rnam par bsgoms la de yongs su gyur pa las 'khor lo dkar po rtsibs bcu</text></item>
<item><p>269a.3</p><section></section><text>gnyis pa'o/ /de'i lte ba la zla ba la gnas pa'i bruM yig go /de las sprul pas 'gro ba thams cad rnam par snang mdzad du byas te/ de rnams slar de nyid du thim par bsgoms la/ bruM yig dang 'khor lo yongs su gyur pa las 'chad par 'gyur ba'i mtshan nyid dang ldan pa</text></item>
<item><p>269a.4</p><section></section><text>'khor lo dkar po rtsibs bcu gnyis pa 'dzin pa rig ma dang ldan pa'i bcom ldan 'das rnam par snang mdzad bsgom par bya'o/ /de yongs su gyur pa las byang chub kyi phyogs kyi chos sum cu rtsa bdun gyi yon tan yang dag par rtsom pa ste/ gru bzhi dang sgo bzhi dang rta babs bzhi dang</text></item>
<item><p>269a.5</p><section></section><text>yang dag par ldan pa dang / khyams bzhis yongs su bskor ba/ khyams bzhi la gnas pa'i mchod pa rnam pa sna tshogs pas phyag 'brel ba'i lha mo'i tshogs dpag tu med pa rnams dang / rin po che khyad par med pa'i rgyan rnam pa sna tshogs pas brgyan pa/ ji ltar legs</text></item>
<item><p>269a.6</p><section></section><text>par gnas pa'i rlung gis bskyod pa'i rgyal mtshan gyi dar dpyangs kyi mthar gnas pa'i dril bu'i sgras phyogs thams cad du 'khor bar 'khrol ba/ shin tu dri ma med pas me long bzhin du sna tshogs pas 'phel ba'i mthar thug pa'i gzugs brnyan dang / dra ba dang dra ba phyed pa dang / </text></item>
<item><p>269a.7</p><section></section><text>zla ba dang nyi ma dang me long dang / me tog phreng ba dang / rnga yab me tog gi rnam pa la sogs pas nye bar brgyan pa dang / 'khor lo la sogs pas brgyan pa'i ka ba brgyad kyis nye bar brgyan pa'i steng du rdo rje phreng ba zlum pos yongs su bskor ba dang / bla na med pa dang zag pa med pa dang</text></item>
<item><p>269b.1</p><section></section><text>gzhal du med pa'i 'dod pa'i yon tan lngas yongs su gang ba dang / mchod pa lngas brgyan pa dang / bum pa brgyad kyis nye bar brgyan pa dang / rin po che kha dog lnga'i rtsig pas yongs su bskor ba dang / steng du rin po che yis phub pa dang / rin po che sna bdun gyi rang</text></item>
<item><p>269b.2</p><section></section><text>bzhin gyi gtsang khang byur bus brgyan par byas pa/ rtsa ba gcig la 'dab ma bcu dgu pa zla ba dang nyi ma dang sna tshogs pad+ma dang bcas pas brgyan pa'i lha'i gnas dang / rin po che kha dog lngas yongs su rdzogs pa dang / yan lag so so las 'phro zhing 'jug pa'i de</text></item>
<item><p>269b.3</p><section></section><text>bzhin gshegs pa rnams spros pas 'gro ba'i don byed pa dang / rnam pa sna tshogs pa gnyis su med pa'i yid kyi rol pa'i rang bzhin mnyam pa med pa dpal ldan gzhal yas khang par rnam par bsgom par bya'o/ /de la de'i dbus su zla ba'i dkyil 'khor gyi steng du a yig</text></item>
<item><p>269b.4</p><section></section><text>la sogs pa dkar po mgo gyen du 'greng ba'i dbyangs yig bcu drug lugs dang mthun pa dang / lugs dang mi mthun pa dag gi 'od zer gyis thog ma med pa nas grub pa'i de bzhin gshegs pa'i yan lag las mar me lta bur bkug la skyes bu chen po'i mtshan sum cu</text></item>
<item><p>269b.5</p><section></section><text>rtsa gnyis rnam par bsgoms la de yongs su gyur pa las zla ba'i dkyil 'khor gyi steng du nam mkha' la sor gcig gis 'phags pa zla ba'i dkyil 'khor rnam par bsgoms la/ oM tsit+ta pra ti be d+ha naM ka ro mi zhes bya ba'i sngags kyis mngon par bsngags te/ shes rab chen po'i</text></item>
<item><p>269b.6</p><section></section><text>rang bzhin du lhag par mos par bya'o/ /de nas de'i steng du mthar gnas pa'i wa yig dang k+Sha yig spangs pa'i ka la sogs pa gsal byed sum cu rtsa gnyis rnams lugs dang mthun pa dang / yang de nyid lugs dang mi mthun pa dag gis phreng ba'i dbus su yang a yig la sogs</text></item>
<item><p>269b.7</p><section></section><text>pa'i dbyangs yig bcu drug lugs dang mthun pa'o/ /gsal byed de rnams dang dbyangs yig rnams dkar po mgo gyen du 'greng ba rnams kyis sngon bzhin du bkug la dpe byad bzang po brgyad cu rnams rnam par bsgoms te/ de yongs su gyur pa las de'i steng du nam mkha' la sor drug</text></item>
<item><p>270a.1</p><section></section><text>gcig gis 'phags par ni zla ba'i dkyil 'khor gnyis pa rnam par bsgoms la/ oM bo d+hi tsit+ta ut+pA da yA mi zhes bya ba'i sngags te/ snying rje chen po'i rang bzhin du lhag par mos par bya'o/ /de nas zla ba gnyis phan tshun gzugs brnyan gsal bar snang</text></item>
<item><p>270a.2</p><section></section><text>ba ni me long lta bu'i ye shes so/ /de gnyis gcig tu gyur pa ni mnyam pa nyid kyi ye shes so/ /de'i steng du hU~M yig rnams dkar po yongs su gyur pa las rdo rje dmar po rtse lnga pa'i lte ba'i dbus su zla ba'i dkyil 'khor la hU~M yig rnam par bsgoms la/ de'i</text></item>
<item><p>270a.3</p><section></section><text>brjod par bya ba dang / rjod par byed pa stong pa nyid du so sor rtog pa ni so sor rtog pa'i ye shes so/ /de las spros pa'i rdo rje sems dpa'i tshogs rnams kyis 'gro ba thams cad rdo rje 'dzin par byas nas slar de nyid du rab tu zhugs la/ oM badzra At+ma ko\u0f85haM zhes bya bar</text></item>
<item><p>270a.4</p><section></section><text>nga rgyal byed pa ni bya ba nan tan gyi ye shes so/ /de nas zla ba dang rdo rje dang hUM yig rnams yongs su gyur pa las rdo rje sems dpa' yongs su rdzogs pa ni shin tu rnam par dag pa'i chos kyi dbyings kyi ye shes so/ /de ltar me long lta bu'i ye shes la sogs pa ye shes lnga'i</text></item>
<item><p>270a.5</p><section></section><text>bdag nyid sku mdog dkar po rdo rje rtse lnga pa dmar po 'dzin pa bcom ldan 'das rdo rje sems dpa'i bdag nyid bsgom par bya'o/ /de nas 'dod chags chen po'i gdul byar khams gsum pa lhag par mos par byas la rang gi rig ma dang lhan cig tu shin tu dga' ba rtsom pa</text></item>
<item><p>270a.6</p><section></section><text>dga' ba'i sgyu ma'i sgras de bzhin gshegs pa rnams bkug la rang gi lus kyi ba spu'i bu ga'i nang du zhugs te/ de bzhin gshegs pa rnams dang sku gcig tu gyur pas bcom ldan 'das 'dod pa dang ldan pa rang gi rig ma legs pa dang bla na med pa'i bde ba'i mchog rnam par bsgom</text></item>
<item><p>270a.7</p><section></section><text>par bya'o/ /de bzhin du rang gi lus las rnam par spros pa rnams spyan ma la sogs pa'i lha mo dgu'i rigs su gyur pa dpag tu med pa rnams bcom ldan 'das ma la ji srid thim par bsgoms la mtha' dag lha mo'i 'khor lo'i rang bzhin du gyur pas bcom ldan 'das ma 'dod</text></item>
<item><p>270b.1</p><section></section><text>pa dang ldan pa'i bdag nyid kyang bde ba shin tu gsal bar mthong ba'o// //de nas ye shes sems dpa'i thugs ka'i phyag mtshan gyi sa bon gyi 'od zer rnams kyis phyogs bcur khyab pa'i de bzhin gshegs pa thams cad bkug nas zhal du zhugs te/ thugs ka'i phyag mtshan</text></item>
<item><p>270b.2</p><section></section><text>gyi sa bon gyi 'od zer gyis reg pas bde ba chen po'i dbang du gyur pas zhu nas rdo rje'i lam nas byung ste lha mo'i pad+ma'i nang du babs par blta bar bya'o/ /de nas rdo rje dang pad+ma bskyod pa las 'od kyi gong bu de yongs su gyur pa las gtso bo mi bskyod pa'i rten dang brten pa'i bdag nyid dpal dkyil</text></item>
<item><p>270b.3</p><section></section><text>'khor gyi 'khor lo yid kyis bsams nas/ der sems can thams cad gzhug par bya'o/ /de nas gtso bo rnam par snang mdzad kyi dkyil 'khor gyi 'khor lo snga ma bzhin du bkug ste/ rdo rje'i lam nas byung nas man ngag ji lta ba bzhin du sems can thams cad la reg pas ji ltar lhag</text></item>
<item><p>270b.4</p><section></section><text>par mos pas ji lta ba bzhin du sku gsum gyi bdag nyid sa'i snying po la sogs pa'i gzugs su bskyed pa rnams 'og nas 'chad par 'gyur ba'i sngags kyis dbyung bar bya'o/ /k+ShaM dzriM khaM gaMSh+kaM saM zhes bya bas sa'i snying po dang phyag na rdo rje dang / nam mkha'i snying po dang / 'jig rten</text></item>
<item><p>270b.5</p><section></section><text>dbang phyug dang / sgrib pa thams cad rnam par sel ba dang / kun du bzang po rnams so/ /dzaHhUM baM hoH/ /khaM raM zhes bya ba nas gzugs rdo rje ma dang / sgra rdo rje ma dang / dri rdo rje ma dang / ro rdo rje ma dang / reg bya rdo rje ma dang / chos kyi dbyings kyi rdo rje ma'o/ /lAM mAM pAM tAM zhes byas</text></item>
<item><p>270b.6</p><section></section><text>bas spyan ma dang / mA ma kI dang / gos dkar mo dang / sgrol ma rnams so/ /b+h+rUM AM dzr-IM khaM hUM zhes bya ba 'dis rnam par snang mdzad dang / rin chen 'byung ldan dang / 'od dpag med dang / don yod grub pa dang / mi bskyod pa rnams spros pa dang / de kho na nyid gsum gyis gshin</text></item>
<item><p>270b.7</p><section></section><text>rje mthar byed la sogs pa spros pa'o/ /'di nyid kyis gzhal yas khang ji srid du phyi rol gyi gzhal yas khang la thim par bsgom par bya'o/ /de nas nam mkha'i phyogs su gang nas byon cing tshogs pa'i dkyil 'khor gyi 'khor lo'i bdag nyid 'jam pa'i rdo rje 'dod chags chen po'i ros</text></item>
<item><p>271a.1</p><section></section><text>myos par blta ste/ zhal du zhugs nas zhu bar gyur pa rdo rje'i lam na pad+mar bcas par bltas la 'od kyi gong bu de yongs su gyur pa las ho yig dmar po gnyis kyi bar du de kho na nyid gsum blta bar bya'o/ /de nas yi ge de rnams thabs dang shes</text></item>
<item><p>271a.2</p><section></section><text>rab kyi 'dod chags chen po me 'bar bas thabs dang / shes rab gnyis kyang gdan zla ba'i dkyil 'khor la 'od dpag tu med par gsal te/ 'dod chags chen po 'bar ba 'ja' tshon lta bur zhu ba'o/ /de nas de'i 'od zer gyis bskul ba'i thog ma med pa nas grub pa'i 'jam</text></item>
<item><p>271a.3</p><section></section><text>dpa'i rdo rje las bkug pa'i spyan ma dang / mA ma kI dang gos dkar mo dang sgrol ma dang gnas ji lta ba na gnas pas rang rang gi tshigs su bcad pas 'od kyi gong bu de la bskul bar bsam par bya'o/ /sems can khams na gnas kyi dbang phyug khyod ni rdo rje thugs/ /dga'</text></item>
<item><p>271a.4</p><section></section><text>ba'i yid 'ong don chen 'dod pas bdag la skyabs su gsol/ /mgon po gal te de ring bdag ni gson par mchis bzhed na/ /'dod chags dam tshig chags pas bdag la dgyes par mdzad du gsol/ /rdo rje sku khyod ni rdo rje thugs/ dga' ba'i yid 'ong don chen 'dod</text></item>
<item><p>271a.5</p><section></section><text>pas bdag la skyabs su gsol/ /mgon po gal te de ring bdag ni gson par mchis bzhed na/ /sems can yab chen gnyen mchog bdag la dgyes par mdzad du gsol/ /khyod ni rdo rje bka' yi 'khor lo sems can kun la phan/ /sangs rgyas don du byang chub don</text></item>
<item><p>271a.6</p><section></section><text>dam rab tu phan par gzigs/ /mgon po gal te de ring bdag ni gson par mchis bzhed na/ /'dod chags dam tshig chags pas bdag la dgyes par mdzad du gsol/ /khyod ni rdo rje gsung ste kun la phan zhing thugs brtse ba/ /'jig rten dag gi don dang dgongs pa mdzad</text></item>
<item><p>271a.7</p><section></section><text>la rab tu brtson/ /mgon po gal te de ring bdag ni gson par mchis bzhed na/ /rab dga'i spyod pa kun tu bzang pos bdag la dgyes par mdzod/ /khyod ni rdo rje'i 'dod pa dam tshig mchog gi phan don che/ /yang dag rdzogs sangs rgyas kyi gdung mchog mnyam nyid thugs</text></item>
<item><p>271b.1</p><section></section><text>brtse ba/ /mgon po gal te de ring bdag ni gson par mchis bzhed na/ /yon tan rin chen mang po'i gter gyur bdag la dgyes par mdzod/ /de nas bskul ba'i sgras rab tu sangs te chos thams cad rang bzhin gyis 'od gsal bar rnam par bsgoms la 'od kyi gong bu de las</text></item>
<item><p>271b.2</p><section></section><text>'od zer spros pa'i 'jam pa'i rdo rje rnams rnam par spros pas 'gro ba'i don byas nas spyan ma la sogs pa'i lha mo bzhis bkug nas 'od kyi gong bu de la rab tu zhugs par blta'o/ /de nas 'od kyi gong bu de yongs su gyur pa las maM yig bltas nas de nas yang 'jam pa'i rdo rje</text></item>
<item><p>271b.3</p><section></section><text>rnams rnam par spros pas 'gro ba'i don byed pa sngon du 'gro bas maM yig yongs su gyur pa las ral gri'i yu ba las zla ba'i gnas su maM yig gis byin gyis brlabs la yang 'jam pa'i rdo rje rnams rnam par spros pas 'gro ba'i don byas na maM yig dang ral gri yongs su gyur pa</text></item>
<item><p>271b.4</p><section></section><text>las bcom ldan 'das 'jam pa'i rdo rje gur gum lta bu'i snying rje chen po dang shes rab kyi rgyu mthun pa dang / ji srid nam mkha'i khams 'od kyis khyab pa/ rigs dpag tu med pa spros pas 'gro ba'i don byed par rtsom pa ral gri nag po dang / mda' dmar po dang / </text></item>
<item><p>271b.5</p><section></section><text>ut+pal sngon po dang / gzhu dmar po 'dzin pa bsgom par bya'o/ /de nas longs spyod rdzogs pa'i sku'i rang bzhin gyi dkyil 'khor 'khor lo'i bdag nyid bcom ldan 'das te/ longs spyod rdzogs pa'i sku'i bdag nyid mi phyed pa gzung ba dang / 'dzin pa stong pa nyid kyi chos kyi</text></item>
<item><p>271b.6</p><section></section><text>sku de bzhin gshegs pa dang chos thams cad lhan cig dbyer mi phyed par rtogs par bya ba'i phyir 'dir lhag par mos par bya'o/ /oM d+har+m+ma d+hA tu swA b+hA ba At+ma ko\u0f85haM zhes bya ba'i dkyil 'khor gyi bdag po yongs su rdzogs pa ni chung ngu'i rgyu mthun pa'i 'bras bu dang / chung</text></item>
<item><p>271b.7</p><section></section><text>ngu'i bsnyen pa'o// //de nas mig 'bras kyi steng gnyis su so sor zla ba'i dkyil 'khor la k+ShaM yig dkar po de yongs su gyur pa las 'khor lo dkar po rtsibs brgyad pa'o/ /de'i lte ba'i nang du zla ba la gnas pa'i k+ShaM yig de las sa'i snying po rnam par spros pas</text></item>
<item><p>272a.1</p><section></section><text>'gro ba'i don byed pa sngon du 'gro bas k+ShaM yig dang 'khor lo yongs su gyur pa las mig gi dbang po rnam par dag pa rnam par snang mdzad bzhin du sa'i snying po bsgom par bya'o/ /de ltar rna ba gnyis la so sor zla ba las dzriM yig nag po dang rdo rje yongs su</text></item>
<item><p>272a.2</p><section></section><text>gyur pa las mi bskyod pa bzhin du phyag na rdo rje'o/ /sna'i rtsa bar zla ba la khaM yig ser po dang rin po che yongs su gyur pa las rin chen 'byung ldan bzhin du nam mkha'i snying po'o/ /lce'i dbus su zla ba la gaM yig dmar po dang pad+ma yongs su gyur pa las 'od dpag med de de bzhin du</text></item>
<item><p>272a.3</p><section></section><text>'jig rten dbang phyug go/ /dpral ba'i dbus su zla ba la Sh+kaM yig ljang gu dang ral gri nag po yongs su gyur pa las don yod grub pa bzhin du sgrib pa rnam par sel ba'o/ /mgrin pa'i rtsa ba'i 'og tu zla ba la saM yig dkar po dang rdo rje dmar po yongs su gyur pa las rdo rje sems</text></item>
<item><p>272a.4</p><section></section><text>dpa' bzhin du kun du bzang po bsgom par bya'o/ /'di ni dbang po rnam par sbyong ba'o// //de bzhin du nam mkha' la zla ba'i dkyil 'khor la gnas pa'i dzaM yig dkar po dang me long yongs su gyur pa las gzugs rnam par dag pa rnam par snang mdzad kyi rang bzhin gzugs rdo rje</text></item>
<item><p>272a.5</p><section></section><text>ma me long 'dzin pa'o/ /hU~M yig nag po dang pi wang yongs su gyur pa las sgra rnam par dag pa mi bskyod pa'i rang bzhin sgra rdo rje ma pi wang 'dzin pa'o/ baM yig ser po dang dri chus bkang ba'i dung phor yongs su gyur pa las dri rnam par dag pa rin chen 'byung ldan gyi rang bzhin dri rdo rje ma dri</text></item>
<item><p>272a.6</p><section></section><text>chus bkang ba'i dung phor 'dzin pa'o/ /ho yig dmar po dang ro'i snod yongs su gyur ba las ro rnam par dag pa snang ba mtha' yas kyi rang bzhin ro rdo rje ma ros bkang ba'i snod dkar po 'dzin pa'o/ /khaM yig ljang gu dang gos sna tshogs yongs su gyur pa las reg bya rnam par dag</text></item>
<item><p>272a.7</p><section></section><text>pa don yod grub pa'i rang bzhin reg bya rdo rje ma gos sna tshogs 'dzin pa'o/ /raM yig dkar po dang chos 'byung yongs su gyur pa las chos kyi khams rnam par dag pa rdo rje sems dpa'i rang bzhin chos kyi dbyings kyi rdo rje ma chos 'byung 'dzin pa ste 'di ni yul drug rnam par spyod pa'o// //</text></item>
<item><p>272b.1</p><section></section><text>de bzhin du yaM yig dkar po dang 'khor lo rtsibs brgyad pa yongs su gyur pa las sa'i khams rnam par snang mdzad kyi rang bzhin spyan ma 'khor lo rtsibs brgyad pa 'dzin pa'o/ /maM yig nag po dang ut+pal dmar po yongs su gyur pa las chu'i khams rnam par dag pa mi bskyod</text></item>
<item><p>272b.2</p><section></section><text>pa'i rang bzhin mA ma kI ut+pal dmar po 'dzin pa'o/ /paM yig dmar po dang pad+ma yongs su gyur pa las me'i khams rnam par dag pa snang ba mtha' yas kyi rang bzhin gos dkar mo pad+ma dmar po 'dab ma brgyad pa 'dzin pa'o/ /taM yig ser po dang gser gyi ut+pa la yongs</text></item>
<item><p>272b.3</p><section></section><text>su gyur pa las rlung gi khams rnam par dag pa rin chen 'byung ldan gyi rang bzhin sgrol ma gser gyi ut+pal 'dzin pa'o/ /'di ni khams bzhi rnam par sbyong ba'o// //de bzhin du b+h+ruM yig dkar po dang 'khor lo yongs su gyur ba las gzugs kyi phung po rnam par dag pa rnam par snang</text></item>
<item><p>272b.4</p><section></section><text>mdzad 'khor lo dkar po rtsibs brgyad pa 'dzin pa'o/ /AM yig ser po dang / rin po che yongs su gyur pa las tshor ba'i phung po rnam par dag pa rin chen 'byung ldan rin po che ljang gu 'dzin pa'o/ /dzr-iM yig dmar po dang pad+ma yongs su gyur pa las 'du shes kyi phung po rnam par</text></item>
<item><p>272b.5</p><section></section><text>dag pa 'od dpag tu med pa pad+ma dmar po 'dab ma brgyad pa 'dzin pa'o/ /khaM yig ljang gu dang ral gri yongs su gyur pa las 'du byed kyi phung po rnam par dag pa don yod grub pa ral gri nag po 'dzin pa'o/ /hU~M yig nag po dang rdo rje yongs su gyur pa las rnam par shes pa'i phung po</text></item>
<item><p>272b.6</p><section></section><text>rnam par dag pa mi bskyod pa rdo rje nag po 'dzin pa'o/ /'di ni phung po lnga rnam par sbyor ba'o/ /chung ngu'i rnam par smin pa'i 'bras bu dang / chung ngu'i nye bar sgrub pa'o// //nu ma gnyis kyi 'og tu zla ba la gnas pa'i hUM yig nag po de yongs su gyur pa las rdo rje nag po de'i</text></item>
<item><p>272b.7</p><section></section><text>dbus kyi lte ba la gnas pa'i hU~M yig nag po'o/ /de yongs su gyur pa las slar yang rdo rje'i lte ba'i dbus su zla ba la gnas pa'i hU~M yig ste/ de las thugs rdo rje spro ba dang bsdu ba sngon du 'gro ba'i nang du gnas pa'i hU~M yig dang rdo rje yongs su gyur pa las phyag na rdo rje yongs su gyur</text></item>
<item><p>273a.1</p><section></section><text>pa las phyag na rdo rje lta bu'i thugs rdo rje bsgom par bya'o/ /de nas thugs rdo rje'i snying gar zla ba la gnas pa'i rdo rje'i lte ba'i dbus su zla ba la gnas pa'i hU~M yig las byung ba'i thugs rdo rje spros pas 'gro ba'i don byas nas mdun du byon te gnas pa rnams dang / gdod</text></item>
<item><p>273a.2</p><section></section><text>ma nas grub pa'i thugs rdo rje rnams kyang mdun du spyan drangs la gnas par bltas te/ snying ga'i sa bon las byung ba'i phyi nang gsang ba'i mchod pas yang dag par mchod pas dgyes par bltas la rang gis sprul pa dang thog ma med pa nas grub pa rnams la tshigs su gcad pa gnyis</text></item>
<item><p>273a.3</p><section></section><text>kyis gsol ba gdab par bya'o/ /rdo rje 'dzin thugs dpal dang ldan/ /rdo rje mi phyed gsum bsgom pas/ /deng bdag byin gyis brlabs gnas su/ /rdo rje thugs kyis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgom pas/ /</text></item>
<item><p>273a.4</p><section></section><text>deng bdag byin gyis brlabs gnas su/ /rdo rje thugs kyis mdzad du gsol/ /de nas gsol ba btab pa'i de ma thag tu rab tu dgyes pas rang gi thugs rdo rje'i bdag nyid du rab tu zhugs par bsams la 'dis lhag par mos par bya ste/ oM sarba ta thA ga ta tsit+ta badzra swA b+hA ba At+ma ko\u0f85haM/ </text></item>
<item><p>273a.5</p><section></section><text>de bzhin du nu ma gnyis kyi bar du zla ba la gnas pa'i ral gri'i yu ba'i dbus su zla ba la gnas pa'i maM yig dang ral gri yongs su gyur pa las gsol ba btab pa med par dam tshig sems dpa' bzhin du ye shes sems dpa' bsgom par bya'o/ /de bzhin du thugs rdo rje bskyed pa'i</text></item>
<item><p>273a.6</p><section></section><text>rim pa nyid kyis mgrin pa'i rtsa bar zla ba la gnas pa'i ral gri'i yu ba'i dbus su zla ba la gnas pa'i a yig dmar po dang pad+ma yongs su gyur pa las gsol ba btab nas lhan cig 'jig rten dbang phyug bzhin du gsung rdo rje bsgom par bya'o/ /der gsol ba btab pa'i tshigs su bcad pa</text></item>
<item><p>273a.7</p><section></section><text>gnyis ni/ chos kyi gsung lam dpal dang ldan/ /rdo rje mi phyed gsum bsgoms pas/ /deng bdag byin gyis brlabs gnas su/ /rdo rje gsung gis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis</text></item>
<item><p>273b.1</p><section></section><text>brlabs gnas su/ /rdo rje gsung gis mdzad du gsol/ /de nas bcom ldan 'das bzhugs pa'i de ma thag tu/ oM sarba ta thA ga ta bAka badzra swA b+hA bA At+ma ko\u0f85haM/ zhes bya bas lhag par mos par bya'o/ /de nas de nyid kyi bskyed pa'i rim pas dpral bar oM yig dkar po</text></item>
<item><p>273b.2</p><section></section><text>dang 'khor lo yongs su gyur pa las gsol ba btab pa las lhan cig sa'i snying po bzhin du sku rdo rje bsgom par bya'o/ /de la 'di ni gsol ba gdab pa'i tshigs su bcad pa gnyis te/ dpal ldan rdo rje sku 'chang ba/ /rdo rje mi phyed gsum bsgoms pas/ /deng bdag byin gyis</text></item>
<item><p>273b.3</p><section></section><text>brlabs gnas su/ /rdo rje sku yis mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum bsgoms pas/ /deng bdag byin gyis brlabs gnas su/ /rdo rje sku yis mdzad du gsol/ /de nas rab tu zhugs pa'i de ma thag tu/ </text></item>
<item><p>273b.4</p><section></section><text>oM sarba ta thA ga ta kA ya badzra swA b+hA ba At+ma ko\u0f85haM/ zhes bya bas lhag par mos par bya'o/ /de ltar thugs rdo rje la sogs pas byin gyis brlab pa ni chung ngu'i skyes bu byed pa'i 'bras bu dang chung ngu'i sgrub pa'o// //de nas ye shes sems dpa'i thugs ka'i phyag mtshan gyi</text></item>
<item><p>273b.5</p><section></section><text>sa bon las 'od zer rnam par spros pas phyogs bcu'i de bzhin gshegs pa thams cad yang dag par bskul te/ de bzhin gshegs pa'i so so'i sku las rnam par spros pa'i rang rang gi sku mdog gi rin po che'i bum pa byang chub kyi sems kyis bkang bas phyag 'brel ba rnams</text></item>
<item><p>273b.6</p><section></section><text>kyis nam mkha' khyab pas rgyal mtshan dang ba dan la sogs pas phyag 'brel ba'i mchod pa'i lha mo'i tshogs kyis yongs su bskor ba spyan ma la sogs pa chos kyi dbyings kyi rdo rje ma'i mthar thug pa'i lha mo'i tshogs dpag tu med pas bdag nyid dbang bskur bas bltas la spyi bor</text></item>
<item><p>273b.7</p><section></section><text>babs pa'i chu'i lhag ma yongs su gyur pa las mi bskyod pa bsams nas bkug pa'i bum pa rnams gzhal yas khang gi bum pa rnams la thim par bsgoms nas/ lha mo rnams kyis gsang ba'i mchod pas mchod cing / dga' ba'i tshogs bla na med pa'i bdag nyid kyis shin tu bde bar</text></item>
<item><p>274a.1</p><section></section><text>blta ba'i dbang bskur ba ni chung ngu'i dri ma med pa'i 'bras bu dang chung ngu'i sgrub pa chen po ste/ de ltar chung ngu'i yan lag bzhi'o// //de nas rang gi 'od kyi shes rab ma'i sen mo nas brtsams te skra mtshams kyi mthar thug pa'i yan lag dga' ba shin tu rgya</text></item>
<item><p>274a.2</p><section></section><text>che ba 'khor ba ma yin pa bla na med pa'i bde ba chen po'i bdud rtsi'i rgyun 'byung bar bltas pa ni 'bring gi rgyu mthun pa'i 'bras bu dang 'bring gi bsnyen pa'o/ /de nas gong ma bzhin du sa'i snying po la sogs pa mig la sogs pa'i skye mched drug byin gyis brlab pa ni 'bring gi rnam par</text></item>
<item><p>274a.3</p><section></section><text>smin pa'i 'bras bu dang / 'bring gi nye bar sgrub pa'o/ /de nas gsol ba gdab pa med par thugs dang gsung dang sku byin gyis brlab pa ni 'bring gi skyes bu'i byed pa'i 'bras bu dang 'bring gi sgrub pa'o/ /de bzhin du bcom ldan 'das ye shes sems dpa' bsgoms nas dbang</text></item>
<item><p>274a.4</p><section></section><text>bskur bar bsgom pa ni 'bring gi dri ma med pa'i 'bras bu dang / 'bring gi sgrub pa chen po'o/ /de ltar 'bring gi yan lag bzhi'o/ /de nas bcom ldan 'das ma'i spyi bo'i nang du zla ba'i dkyil 'khor la gnas pa'i oM yig dkar po yongs su gyur pa las 'khor lo'o/ /</text></item>
<item><p>274a.5</p><section></section><text>de'i lte ba'i nang du zla ba la gnas pa'i oM yig dkar po'o/ /de yongs su gyur pa las nu ma gnyis kyi steng gi mtshams nas spyi bo'i mthar thug par rnam par snang mdzad kyi rdul phra rab kyi rang bzhin du blta bar bya'o/ /de bzhin du lte ba'i nang du zla ba la gnas pa'i oM yig</text></item>
<item><p>274a.6</p><section></section><text>dkar po'o/ /de yongs su gyur pa las nu ma gnyis kyi steng nas nu ma gnyis kyi bar mthar thug par mi bskyod pa'i rdul phra rab kyi rang bzhin blta bar bya'o/ /de nas lte ba'i 'og gi nang du nyi ma'i dkyil 'khor la gnas pa'i swA yig ser po yongs su gyur pa las rin po che</text></item>
<item><p>274a.7</p><section></section><text>ma ra ga ta'o/ /de'i nang du nyi ma'i dkyil 'khor la gnas pa'i swA yig ser po'o/ /de yongs su gyur pa las pad+ma'i steng nas lte ba'i mthar thug par rin chen 'byung ldan gyi rdul phra rab kyi rang bzhin du blta bar bya'o/ /de bzhin du pad+ma'i nang du nyi ma'i dkyil 'khor la gnas pa'i</text></item>
<item><p>274b.1</p><section></section><text>AHyig dmar po yongs su gyur pa las kha bye ba'i pad+ma dmar po 'dab ma brgyad pa'o/ /de'i nang du nyi ma'i dkyil 'khor la gnas pa'i a yig dmar po'o/ /de yongs su gyur pa las pad+ma nas brtsams te pus mo gnyis kyi steng gi mthar thug par 'od dpag med kyi rdul phra rab</text></item>
<item><p>274b.2</p><section></section><text>kyi rang bzhin du blta bar bya'o/ /de bzhin du pus mo gnyis kyi 'og tu so sor nyi ma'i dkyil 'khor la gnas pa'i ha yig ljang gu yongs su gyur pa las ral gri'o/ /de'i yu ba'i nang du nyi ma'i dkyil 'khor la gnas pa'i hA yig go/ /de yongs su gyur pa las pus mo</text></item>
<item><p>274b.3</p><section></section><text>gnyis nas brtsams te rkang pa'i sor mo'i mthar thug par don yod grub pa'i rdul phra rab kyi rang bzhin du blta bar bya'o/ /de ltar rigs lnga gcig tu tshogs pas yongs su ma nyams pa rang gi kha dog dang dbyibs kyis bcom ldan 'das ma gsal bar bya'o/ /de'i chu skyes la</text></item>
<item><p>274b.4</p><section></section><text>hU~M yig dmar po yongs su gyur pa las kha 'og tu bltas pa'i pad+ma lta bu la AHyig dmar po yongs su gyur pa las ze'u 'bru rnam par bsgom mo/ /de bzhin du hU~M yig dmar po yongs su gyur pa las rang gi rdo rje'o/ /oM yig dkar po yongs su gyur pa las nor bu'i</text></item>
<item><p>274b.5</p><section></section><text>cha rdo rje rtse lnga pa lta bu'i rjes su byed pa shin tu yid 'phrog pa bltas nas de bzhin gshegs pa thams cad kyi rjes su chags pa'i don bdag la brtsams par 'gros nas gnyis ka'i thugs ka'i sa bon gyi 'od zer gyis de bzhin gshegs pa thams cad bkug nas rang gi lus</text></item>
<item><p>274b.6</p><section></section><text>dang yan lag rnams la thim par bsgoms la thugs ka'i sa bon gyi 'od zer gyis de bzhin gshegs pa thams cad bkug nas zhal du zhugs te/ man ngag ji lta ba bzhin du gnas ji lta ba bltas la sngags brjod do/ /oM sarba ta thA ga ta a nu rA ga na badzra swa b+hA ba At+ma ko\u0f85haM/ </text></item>
<item><p>274b.7</p><section></section><text>zhes bya ba'i bar ni dang po sbyor ba'i ting nge 'dzin to/ /de nas thugs ka'i sa bon gyis de bzhin gshegs pa thams cad bkug nas zhal nas zhal du zhugs te zhu bar gyur pa rnams rdo rje'i lam nas phyung nas pad+ma'i nang du gnas par bltas la 'od kyi gong bu de yongs su gyur pa las</text></item>
<item><p>275a.1</p><section></section><text>maM yig go/ /de las byung ba'i mi bskyod pa rnam par spros pas 'gro ba'i don byas nas maM yig de yongs su gyur pa las gtso bo mi bskyod pa'i rten dang brten pa'i dkyil 'khor gyi bdag nyid gsang ba'i dkyil 'khor blta'o/ /de nas mi bskyod pa la sogs pa</text></item>
<item><p>275a.2</p><section></section><text>rnams so sor mngon sum du byas te man ngag ji lta ba bzhin du rigs kyi bdag po la rjes su gnang ba thob nas rang rang gi sngags kyis dbyung bar bya'o/ /de la badzra d+h+r-ika ces bya ba'i sngags 'dis nye bar phyung ba'i bcom ldan 'das mi bskyod pa sprul pa dpag tu med pa spros pas 'gro ba'i don</text></item>
<item><p>275a.3</p><section></section><text>byas nas 'jam pa'i rdo rje'i sku gsung thugs rdo rje rnams la thim par gyur par bsam mo/ /de bzhin du dzi na dzika ces bya ba'i sngags 'dis 'gro ba'i don byed pa sngon du 'gro bas mdun du rnam par snang mdzad do/ /de bzhin du rat+na d+h+r-ika ces bya ba 'dis lho phyogs su rin chen 'byung ldan no/ /</text></item>
<item><p>275a.4</p><section></section><text>A ro l-ika ces bya ba 'dis nub phyogs su 'od dpag med do/ /pradz+nyA d+h+r-ika ces bya ba 'dis byang phyogs su don yod grub pa'o/ /mo ha ra ti zhes bya ba 'dis me'i mtshams su spyan no/ /dweSha ra ti zhes bya ba 'dis bden bral gyi mtshams su mA ma kI'o/ /rA ga ra ti zhes bya ba 'dis rlung</text></item>
<item><p>275a.5</p><section></section><text>gi mtshams su gos dkar mo'o/ /badzra ra ti zhes bya ba 'dis dbang ldan gyi mtshams su sgrol ma'o/ /oM AHhU~M zhes bya ba 'dis go rims bzhin du me'i mtshams la sogs pa'i mtshams bzhi dang / shar sgo'i byang dang lho'i 'gram gnyis su gzugs rdo rje ma la sogs pa drug go/ /</text></item>
<item><p>275a.6</p><section></section><text>yamAn+ta kr-ita ces bya ba 'dis shar phyogs kyi sgor gshin rje gshed do/ /pradz+nyAn ta kr-ita ces bya ba 'dis lho'i sgor shes rab mthar byed do/ /pad+mAn+ta ta kr-ita ces bya ba 'dis nub kyi sgor pad+ma mthar byed do/ /b+hig+h+nAM ta kr-ita ces bya ba 'dis byang gi sgor bgegs mthar byed do/ /oM AHhUM zhes bya</text></item>
<item><p>275a.7</p><section></section><text>ba 'dis phyi'i gzhal yas khang la gzhal yas khang de thim par blta'o/ /de nas ye shes sems dpa'i thugs ka'i phyag mtshan gyi sa bon 'od zer gyi lcags kyu'i rnam pas thog ma med pa'i grub pa'i ye shes kyi dkyil 'khor gyi bdag nyid bcom ldan 'das 'jam pa'i rdo rje</text></item>
<item><p>275b.1</p><section></section><text>mdun du spyan drangs pa'i bcom ldan 'das rab tu gzhug pa'i phyir gur mtshams dbye ba dang / sgo nas zhugs pa la gshin rje gshed la sogs pas bdud rnams bskrad nas rdo rje'i gur sngon bzhin du brtan par bltas la bcom ldan 'das rnams la zhabs bsil dang / zhal bsil</text></item>
<item><p>275b.2</p><section></section><text>dang mchod yon rnams phul nas phyi dang gsang ba'i mchod pa rnams kyis yang dag par mchod de/ gshin rje gshed la sogs pas man ngag ji lta ba bzhin du dgug pa dang / gzhug pa dang / bcing ba dang / dgyes pa bskyed par bya'o/ /de nas thog ma med pa nas grub pa'i</text></item>
<item><p>275b.3</p><section></section><text>'jam pa'i rdo rje dang lhan cig gnyis su med pa'i rang bzhin lhag par mos par bya'o zhes bya ba'i bar gyis rgyu mthun pa'i 'bras bu chen po dang bsnyen pa chen po'o// //de nas dkyil 'khor gyi bdag po dang / dkyil 'khor pa rnams kyi rang gi rig ma dang bcas par gong ma</text></item>
<item><p>275b.4</p><section></section><text>bzhin dus gcig tu mig la sogs pa'i skye mched drug byin gyis brlabs pa zhes bya ba ni rnam par smin pa dang / chen po'i nye bar sgrub pa'o/ /de nas gsol ba btab pa med par thugs dang gsung dang sku byin gyis brlabs pa zhes bya ba ni chen po'i skyes bu byed pa'i 'bras bu dang / chen</text></item>
<item><p>275b.5</p><section></section><text>po'i sgrub pa'o/ /de nas so sor gong ma bzhin du ye shes sems dpa' bsgoms nas dbang bskur ba la sogs pa ni dri ma med pa'i 'bras bu dang / chen po'i sgrub pa chen po zhes bya ba'i yan lag bzhi'o/ /chu lhag ma yongs su gyur pa las 'jam pa'i rdo rje dang / rnam par</text></item>
<item><p>275b.6</p><section></section><text>snang mdzad dang / rin chen 'byung ldan dang / 'od dpag med dang / don yod grub pa dang / mA ma kI dang / sgra rdo rje ma dang / shes rab mthar byed dang / bgegs mthar byed dang / phyag na rdo rje dang / thugs rdo rje dang / srung ba'i 'khor lo la gnas pa'i shes rab mthar</text></item>
<item><p>275b.7</p><section></section><text>byed dang / bgegs mthar byed dang / 'dod pa'i rgyal po dang / dbyig pa sngon po dang / stobs po che dang / mi g.yo ba dang / gtsug tor 'khor los sgyur ba dang / gnod mdzes rgyal po dang / rdo rje hUM mdzad rnams kyi dbu la mi bskyod pa'o/ /spyan ma dang / gzugs rdo rje</text></item>
<item><p>276a.1</p><section></section><text>ma dang / gshin rje gshed dang / sa'i snying po dang / sku rdo rje dang / bsrung ba'i 'khor lo la gnas pa'i gshin rje gshed rnams la rnam par snang mdzad do/ /dri rdo rje ma dang / nam mkha'i snying po dag la rin chen 'byung ldan no/ /gos dkar mo dang / </text></item>
<item><p>276a.2</p><section></section><text>ro rdo rje ma dang / pad+ma mthar byed dang / 'jig rten dbang phyug dang / gsung rdo rje dang / srung ba'i 'khor lo la gnas pa'i pad+ma mthar byed rnams la 'od dpag med do/ sgrol ma dang / reg bya rdo rje ma dang / sgrib pa thams cad rnam par sel ba rnams la don yod grub pa'o/ /chos</text></item>
<item><p>276a.3</p><section></section><text>kyi dbyings rdo rje ma dang / kun du bzang po dag la rdo rje 'dzin pa'o zhes bya ba rigs kyi bdag po bsgom pa'o/ /de nas thugs ka'i sa bon gyi 'od zer gyis phyogs bcu na gnas pa'i 'dod pa'i yon tan lnga rnams bkug nas zhal du zhugs te zhu bar gyur pa rdo rje'i lam nas lha mo'i pad+mar babs</text></item>
<item><p>276a.4</p><section></section><text>par bltas la 'od kyi gong bu de yongs su gyur pa las bla na med pa zag pa med pa dpag tu med pa'i 'dod pa'i yon tan lngas phyag 'brel ba'i gzugs rdo rje ma la sogs pa'i mthar thug pa'i lha mo'i tshogs bcom ldan 'das ma'i ba spu'i bu ga so so nas rnam par spros pas dkyil</text></item>
<item><p>276a.5</p><section></section><text>'khor pa rnams mchod cing bla na med pa'i bde ba chen pos tshim pa'i bdag nyid du bltas la/ oM sarba ta thA ga ta pU dza badzra swA b+hA ba At+ma ko\u0f85haM zhes brjod par bya'o/ /de nas dkyil 'khor rnams dang lha mo'i tshogs rnams dang / gzhan yang ka ba dang rtsig pa dang rta babs la</text></item>
<item><p>276a.6</p><section></section><text>sogs pa kun nas bstod pa'i bdag nyid du blta bar bya'o/ /de la 'di ni bstod pa'i tshigs su bcad pa lnga ste/ mi bskyod rdo rje ye shes che/ /rdo rje dbyings ni mkhas chen po/ /rdo rje gsung mchog dkyil 'khor gsum/ /rdo rje dbyings la phyag 'tshal lo/ /rnam par</text></item>
<item><p>276a.7</p><section></section><text>snang mdzad dag pa che/ /rdo rje zhi byed dga' chen po/ /rang bzhin 'od gsal mchog gi mchog /ston pa rdo rje phyag 'tshal lo/ /rin chen rgyal po rab tu zab/ /rdo rje nam mkha' dri ma med/ /rang bzhin dag pa gos pa med/ /rdo rje brjod cig phyag 'tshal lo/ /</text></item>
<item><p>276b.1</p><section></section><text>rdo rje mi phyed rgyal po che/ /mi rtog nam mkha' rdo rje 'dzin/ /'dod chags pha rol phyin pa brnyes/ /rdo rje gsungs shig phyag 'tshal lo/ /don yod rdo rje rdzogs sangs rgyas/ /bsam pa thams cad rdzogs mdzad pa/ /rang bzhin dag pa nyid las byung / /rdo rje sems</text></item>
<item><p>276b.2</p><section></section><text>dpa' phyag 'tshal lo/ /de nas 'jam pa'i rdo rje'i mdun du AHyig dmar po yongs su gyur pa las bruM la sogs pa sa bon byin gyis brlabs pa'i bdud rtsi lnga dang / brtson 'grus lngas yongs su gang ba'i pad+ma'i snod dkar po rin po che sna bdun gyi rang bzhin gyi man 'ji'i</text></item>
<item><p>276b.3</p><section></section><text>steng du blta'o/ /de'i steng du mtho gang tsam gyi steng du zla ba'i dkyil 'khor la gnas pa'i hUM yig dkar po yongs su gyur pa las rdo rje dkar po'i lte ba'i dbus su zla ba'i dkyil 'khor la gnas pa'i hUM yig dkar pos byin gyis brlabs pa bltas nas pad+ma'i snod kyi 'og tu yaM</text></item>
<item><p>276b.4</p><section></section><text>yig yongs su gyur pa las rlung gi dkyil 'khor ro/ /rlung gi dkyil 'khor gyi steng du raM yig yongs su gyur pa las me'i dkyil 'khor rnam par bsgoms nas rlung gis sbar ba'i mes pad+ma'i snod rab tu dros pas bdud rtsi la sogs pa zhu ste/ de'i rlangs pas zla ba dang rdo rje la</text></item>
<item><p>276b.5</p><section></section><text>sogs pa zhu nas de nyid du lhung ba de thams cad bla na med pa'i bdud rtsis yongs su gang bar blta'o/ /de'i steng du zhu ba'i bdud rtsi'i rgyun 'bab pa'i oM yig bltas nas de'i 'od kyis de bzhin gshegs pa thams cad kyi bdud rtsi'i rnam pa rnams bkug nas der thim par bsgoms</text></item>
<item><p>276b.6</p><section></section><text>la/ oM yig kyang zhu bar gyur nas de nyid du zhugs par bltas nas bdud rtsi de kho na nyid du gsum gyis lan mang du byin gyis brlab pa'o/ /de nas bcom ldan 'das dang dkyil 'khor ba rnams kyi thugs kar gnas pa'i ye shes sems dpa'i thugs ka'i phyag mtshan gyi dbus</text></item>
<item><p>276b.7</p><section></section><text>su rang rang gi sa bon yongs su gyur pa las rang rang gi gtso bo'i dkyil 'khor gyi 'khor lo so so'i lce'i dbus su hUM dkar po yongs su gyur pa las rdo rje rtse lnga pa nas tsam nang sbu gur gyur pa lte ba la hUM yig gis byin gyis brlabs pas bltas nas sgyu ma lta bur gsal ba sna tshogs pa</text></item>
<item><p>277a.1</p><section></section><text>'di thams cad gnyis su med pa tsam du lhag par mos par bya'o/ /rdo rje rtse lnga pa'i 'od zer gyis drangs nas rang gi snying gar gnas pa'i 'khor lo la sogs pa dang / bdag nyid dkyil 'khor gyi lha tshogs rnams kyis tshim par bya'o zhes pa ni dkyil 'khor</text></item>
<item><p>277a.2</p><section></section><text>rgyal po mchog gi ting nge 'dzin to/ /de nas thams cad kyi ye shes sems dpa'i thugs ka'i phyag mtshan gyi dbus su gnas pa'i dkyil 'khor gyi 'khor lo yongs su gyur pa las rang rang gi sa bon bltas nas maM yig las spros pa'i 'jam pa'i rdo rje rnam par spros pas sems can</text></item>
<item><p>277a.3</p><section></section><text>thams cad 'jam pa'i rdo rjer byas te bkug nas maM yig la rab tu zhugs shing maM yig de yongs su gyur pa las sran ma'i tshad tsam gyi nang stong pa'i thig le rnam par bsgoms la de'i dbus su yan lag bzhi dang ldan pa'i rten dang brten pa'i bdag nyid gtso bo 'jam pa'i rdo rje'i dkyil</text></item>
<item><p>277a.4</p><section></section><text>'khor gyi 'khor lo skad cig tsam gyis blta bar bya'o/ /de nas de'i dkyil 'khor gyi 'khor lo bkug nas spros pa'i 'od zer dgag par mi nus pa 'phros pa go rims bzhin du ral gri dang / ye shes sems dpa' dang / ral gri gnyis pa dang / sku dang gsung dang thugs rnams</text></item>
<item><p>277a.5</p><section></section><text>dang / sa'i snying po la sogs pa'i byang chub sems dpa' rnams dang / dam tshig sems dpa' rnams dang / dkyil 'khor pa rnams dang / mchod pa'i lha mo dang / gzhal yas khang dang sna tshogs rdo rje dang / sna tshogs pad+ma dang / chos kyi 'byung gnas kyi phyag rgya dang 'khor</text></item>
<item><p>277a.6</p><section></section><text>lo'i lte ba dang / rtsibs bcu'i nang na gnas pa'i khro bo bcus byin gyis brlabs pas myur du 'khor ba'i srung ba'i 'khor lo dang / rdo rje'i sa gzhi dang ra ba dang gur rnams dang / sa dang rlung dang me dang chu'i dkyil 'khor rnams dang / de nas ji srid nam mkha'i khams su gnas pa'i 'jig rten gyi</text></item>
<item><p>277a.7</p><section></section><text>khams rnams gsal bar byas te 'gro ba rdzogs pa'i sangs rgyas su byas nas de nyid kyi rim pas dkyil 'khor de nyid du rab tu zhugs shing / de nyid nas yang spro ba dang 'jug pa ji snyed 'dod kyi bar du bya ba ni thig le'i rnal 'byor ro/ /de nas thig le'i 'khor lo de yongs su gyur pa</text></item>
<item><p>277b.1</p><section></section><text>las maM yig bltas nas de'i 'od zer gyis de bzhin gshegs pa thams cad yang dag par bkug nas zhal du zhugs shing rdo rje'i lam nas spros te lha mo'i pad+ma'i dbus su zhu bar rjes su blta'o/ /de nas 'od kyi gong bu las/ rdo rje dang pad+ma bskyod pa las spros pa'i byang chub kyi sems</text></item>
<item><p>277b.2</p><section></section><text>kyi thig le gcig dUr wa'i yal ga'i rtse mo la zil pa'i thigs pa bzhin du sna'i rtse mor bltas nas de yongs su gyur pa las maM yig go/ /de yongs su gyur pa las nas 'bru tsam gyi ral gri'o/ /de'i yu ba'i nang du maM yig yongs su gyur pa las zla ba la gnas pa'i thig le phra mo nang</text></item>
<item><p>277b.3</p><section></section><text>stong pa kha dog lnga pa yungs kar gyi tshad tsam mo/ /de'i nang du 'jam pa'i rdo rjes gtso bo mdzad pa'i rten dang brten pa'i bdag nyid yan lag bzhi pa'i dkyil 'khor gyi 'khor lo mtshan nyid mtshan ma ma thob kyi bar du spro ba dang bsdu bas stong pa nyid bsgom par bya'o/ /mtshan ma thob pa'i tshe</text></item>
<item><p>277b.4</p><section></section><text>rnam par spros te de bzhin gshegs pa lnga'i gtso bo byas pa'i dkyil 'khor gyi 'khor lo'am/ de'i lte ba la byin gyis brlabs pa'i phyag mtshan gyis 'gro ba'i don byed pa ni phra mo'i rnal 'byor ro/ /de nas man ngag ji lta ba bzhin du oM A maMHhUM zhes bya ba'i yi ge 'di rnams gnas ji lta</text></item>
<item><p>277b.5</p><section></section><text>bar bltas nas yi ge so sor brjod pa'i dus su sku rdo rje la sogs pas 'gro ba'i don byas nas mdun du byon par bltas la phyi nang gsang ba'i mchod pas yang dag par mchod de rang rang gi sa bon la thim par gyur pa'o/ /de bzhin du de ltar skad cig ma so so la spro ba dang 'jug pa</text></item>
<item><p>277b.6</p><section></section><text>lhag par mos pa shin tu thogs pa dang shin tu myur ba dang / rnam par g.yeng ba ma yin pa'i sems kyis bzlas pa byed pa ni bzlas pa'i cho ga'o/ /de nas ngal ba nyid na yud tsam cig ngal ba sos la lha mo'i glu'i sgras chad pa las rgyal ba ste/ spyi bo'i steng mtho gang tsam gyi</text></item>
<item><p>277b.7</p><section></section><text>steng zla ba'i dkyil 'khor la gnas pa bdud rtsi'i rnam pa lnga rab tu bsgrubs pa oM yig dkar pos byin gyis brlabs pa'i bdud rtsi 'dzag par bsams nas srog dang stsol ba'i 'od zer gyi lcags kyus bkug nas bdud rtsi'i rgyun 'bab pas/ sku rdo rje la sogs pa'i so so'i yan</text></item>
<item><p>278a.1</p><section></section><text>lag gi ngal ba yongs su spangs pa ni tshim pa'i cho ga'o/ /de nas kyang mngon par 'dod pa'i yid kyis slar yang thig le dang phra mo'i rnal 'byor bsgom par bya ba dang sngags bzlas par bya ba dang / tshim par yang bya ba ste ji srid 'dod kyi bar du yang dang yang du</text></item>
<item><p>278a.2</p><section></section><text>'jug par bya'o/ /sems zhum na yang lha mo'i glu'i sgras rab tu sangs par bya ba dang / rnam par g.yeng ba phra mo'i rnal 'byor gyis zhi bar bya'o/ /de nas ldang bar 'dod na skad cig tsam gyis mchod pa dang / bstod pa dang / bdud rtsi myang bar byas nas rnam par snang mdzad</text></item>
<item><p>278a.3</p><section></section><text>kyis byin gyis brlabs pa rnams hU~M yig la thim par bsgom par bya ba dang / 'od dpag med kyis byin gyis brlabs pa rnams AHyig la thim par bsgom pa dang / gzhan dkyil 'khor pa rnams hUM yig la thim par bsgoms la bdag nyid 'jam pa'i rdo rje'i rang bzhin oM yig la</text></item>
<item><p>278a.4</p><section></section><text>sogs pa las dang chos dang dam tshig dang phyag rgya chen po'i rang bzhin du byin gyis brlab pa dang / mchod pa'i lha mo la sogs pa dang bcas pa ji ltar bstan pa'i dkyil 'khor gyi dbus su gnas pa dang / sna tshogs pa rnams gnyis su med pa nam mkha'i bdag nyid du lhag par</text></item>
<item><p>278a.5</p><section></section><text>mos par bya'o/ /'khrul dang ma 'khrul rtog dang mi rtog dang / /bde dang dkar po la sogs dbang po las skyes rnams/ /shes rnams tha dad min te lhan cig dmigs pa'i phyir/ /sngon dang phyi mar yang ni dbye ba med pa nyid/ /ces ji ltar bstan pa ni lus kyi rgyal</text></item>
<item><p>278a.6</p><section></section><text>po mchog gi ting nge 'dzin to/ /bsgom par mi nus na bzlas pa bya ba rnams bstan pa ni khro bo rnams ma gtogs pa 'jam pa'i rdo rje la sogs pa rnams kyi sngon du bstan pa'i sa bon de nyid gsum gyi bar du bcug pa man ngag ji lta ba bzhin du bzlas par bya'o/ /gzhal yas</text></item>
<item><p>278a.7</p><section></section><text>khang dang srung ba'i 'khor lo la gnas pa'i gshin rje gshed la sogs pa gzhi'i 'byin pa'i sngags de kho na nyid gsum gyi bar du bcug la bzlas par bya'o/ /'dod pa'i rgyal po la sogs pa bdun gyi sngags brjod de/ oM AHhUM Tak+ki ni swA hA/ oM AHhU~M a tsa la hU~M/ </text></item>
<item><p>278b.1</p><section></section><text>oM AHhU~M daN+Da hU~M/ oM AHhU~M ba la hU~M/ oM AHhU~M b+h+rUM tsa kra hU~M/ oM AHhU~M suM b+ha hU~M/ oM AHhU~M badzra hU~M zhes pa'o/ /oM AHna maHsa man+ta kA ya bAka tsit+ta badzra naM/ na mo badzra kro d+hA ya/ ma hA daM Sh+ToT ka b+hai ra ba ya/ a si mu sa la ba ra su pA sha ha stA ya/ oM a mr-i ta</text></item>
<item><p>278b.2</p><section></section><text>kuN+Da li kha kha khA hi khA hi/ tiSh+Tha tiSh+Tha/ ban+d+ha ban+d+ha/ ha na ha na/ da ha da ha/ gar+dz+dza gar+dz+dza/ bi s+pho Ta ya bi s+pho Ta ya/ sarba big+h+nAn bi na ya ka / ma hA ga na pa ti dzI ba ta na ka rA ya hU~M phaT swA hA hU~M/ 'jigs pa thams cad las skyob pa bdud rtsi 'khyil ba'i sngags 'di rtag tu</text></item>
<item><p>278b.3</p><section></section><text>bzlas par bya zhes bya ba ni bsgom pa'i cho ga'o/ /bsgoms pa las langs pa'i dus su rang gi lha'i rnal 'byor gyi sa la gnas nas brtan pa dang g.yo ba'i khams gsum pa thams cad rang gi lhag pa'i lha'i gzugs kyis sam sbyar ba ji lta ba bzhin du gzugs rdo rje</text></item>
<item><p>278b.4</p><section></section><text>ma la sogs pa'i gzugs kyis lhag par mos pas bya ba thams cad byed pa dang zas la sogs pa bdud rtsi myang ba'i cho gas bya ba dang / spros pa med pa'i rang rig pa'i dkyil 'khor gyi 'khor lo'i bdag nyid gnyis su med par rab tu gsal ba'i mes skad cig</text></item>
<item><p>278b.5</p><section></section><text>gcig la skyes pa'i rtog pa thams cad kyi bud shing bsreg pa dang / dkon mchog gsum la mchod pa bya ba dang / sems can gyi don tsam gyi phyir lus la sogs pa'i bya ba byed pa dang / dam tshig la gnas pa grogs dam tshig la gnas pa dang / shin tu gsang ste</text></item>
<item><p>278b.6</p><section></section><text>bde ba dang mi 'gal bar dam tshig bsten pa dang / dam tshig nyams na don yod grub pa'i rnal 'byor gyis langs te/ bla ma la chen por mi byed pa la sogs pa'i rtsa ba'i ltung ba byung na sdom pa gzung ba sngon du 'gro bas yon phul nas bzod par gsol/ so sor</text></item>
<item><p>278b.7</p><section></section><text>bshags pa dang / yang sdom pa gzung bar bya'o/ /dbang bskur ba'i cho gas phyi'i khrus bya ba dang / thun gyi mtshams su yang las dang po pas gong ma bzhin du bsam gtan bya'o/ /grub pa'i mtshan ma thob nas rgyud du bstan pa'i rim pas dngos grub pa dang / </text></item>
<item><p>279a.1</p><section></section><text>bgegs so sor nye bar byung na bdud rtsi thab sbyor gyi rnal 'byor gyi sa phye mar bya ba dang / rgyu mthun pa dang rnam par smin pa dang / skyes bu byed pa dang / dri ma med pa zhes bya ba'i 'bras bu bzhir nges pa dang / bsnyen pa dang nye bar sgrub pa dang sgrub pa chen po zhes bya</text></item>
<item><p>279a.2</p><section></section><text>ba'i yan lag bzhir nges pa dang / las dang po pa dang / ye shes cung zad la dbang thob pa dang / yang dag pa'i ye shes la dbang thob pa zhes bya ba'i rnal 'byor pa bzhir nges pa dang / smig rgyu lta bu dang / du ba lta bu dang / me khyer lta bu dang / mar me lta bu dang / rtag</text></item>
<item><p>279a.3</p><section></section><text>tu nam mkha' la gsal bar snang ba zhes bya ba'i mtshan ma lngar nges pa dang / sbyor ba dang po dang / dkyil 'khor rgyal po mchog dang / las rgyal po mchog ces bya ba'i ting nge 'dzin gsum du nges pa dang / dkyil 'khor gyi bdag po'i rnam par nges pa dang / thugs kar</text></item>
<item><p>279a.4</p><section></section><text>zhugs pa'i dkyil 'khor gyi 'khor los khams gsal bar byas te nyal bar bya zhes bya ba ni bsgom pa'i rnal 'byor spyod pa'i cho ga'o/ /che ba'i cho ga brjod nas da ni mchog tu zab pa'i gnas bstan pa thams cad kyi nor gyi tshig don lnga po brjod par bya ste/ 'dir nges par don</text></item>
<item><p>279a.5</p><section></section><text>dam par chos thams cad gcig dang du ma dang gzung ba dang 'dzin pa dang / rgyu dang 'bras bu rtag pa dang / rtag min rtag pa la sogs pa'i spros pa dang bral bas sgyu ma dang smig rgyu dang rmi lam dang chu zla dang gzugs brnyan lta bur so so'i rgyud mngon par 'dod pas gsal ba sna</text></item>
<item><p>279a.6</p><section></section><text>tshogs gnyis su med pa tsam yin yang kun rdzob la brten te rgyal ba'i sras kyis ji ltar rig par ldog par byas pa'i bye brag gi mtshan ma dang / gzhal bya dang / de kho na nyid dang / bsgrub bya dang / sgrub thabs kyi rnam par gzhag par bya ste/ byang chub rab tu rtogs</text></item>
<item><p>279a.7</p><section></section><text>par bya'o/ /de la 'dir tshad ma ni rang rig pa'i mngon sum ste/ gsal ba sna tshogs pa'i rnam pa sna tshogs pa'i chos can gzhan la ltos pa med pa rab tu gsal ba bems po las log pa'i chos so/ /gzhal bya ni rang rig pa'i tshad ma las log na med pa tha</text></item>
<item><p>279b.1</p><section></section><text>mi dad pa'i ngo bo'i rang bzhin gzugs dang sgra dang dri dang ro dang reg bya dang / bde ba dang / sdug bsngal dang / btang snyoms kyi bdag nyid sna tshogs kyi rnam pa'i tshogs so/ /de kho na nyid ni so so'i rgyud du mngon par 'dod pa rnams kyi sna tshogs gnyis su med pa rab tu gsal</text></item>
<item><p>279b.2</p><section></section><text>ba'i bdag nyid sems can thams cad kyi gzugs kyi gzung ba dang / 'dzin pa la sogs par btags pa'i spros pa rnam par grol ba'o/ /yul dang dngos po thams cad la khyab pa dmigs pa na sangs rgyas thams cad kyi yon tan skye ba'i rgyu ste mi rtag pa la sogs pa</text></item>
<item><p>279b.3</p><section></section><text>bzhin du brtags pa thun mong gi chos so/ /de nyid kyang longs spyod rdzogs pa'i rten du nges te/ de bzhin gshegs pa thams cad kyi chos kyi sku ru shes so/ /bsgrub bya ni sangs rgyas nyid de/ 'di ltar yang gtsang ma'i gnas kyi steng na stug po bkod pa'i ming can yang dag</text></item>
<item><p>279b.4</p><section></section><text>par rdzogs pa'i sangs rgyas rnams te/ ji ltar bcom ldan 'das dga' ba'i rang bzhin stobs dang mi 'jigs pa la sogs pa thams cad mkhyen pa la sogs pa yid kyi yon tan gyis rgyas par gyur pa mtshan dang dpe byad kyis 'bar bar gyur pa longs spyod rdzogs pa'i</text></item>
<item><p>279b.5</p><section></section><text>bdag nyid de brtags pas stong pa'i mtshan nyid chos kyi sku mngon du byas te/ sprul pa spros pas mtshams med par 'gro ba'i don yang dag par rdzogs par byed pa nyan thos dang rang sangs rgyas dang / sa dgu'i dbang phyug byang chub sems dpas kyang mi mthong ba'i sku/ sa bcu'i</text></item>
<item><p>279b.6</p><section></section><text>byang chub sems dpa' dbang phyug mchog gis chos nyan pa'i sgo nas 'khor ba ji srid kyi bar du bzhugs pa ste de nyid bsgrub bya'o/ /sgrub thabs ni slar yang lcags kyi khang pa 'bar bar rab tu zhugs par gyur pa'i sdug bsngal gsum gyis sdug bsngal ba'i</text></item>
<item><p>279b.7</p><section></section><text>khams gsum pa nges pa la sogs pas tshig don lnga po nges pa la thug pas yon tan bco brgyad dang ldan pa'i byang chub sems dpa' pha rol tu phyin pa bcu la goms pa ni pha rol tu phyin pa'i tshul gyis gnas pa'o/ /dpal ldan sngags kyi theg pa'i tshul la</text></item>
<item><p>280a.1</p><section></section><text>tshad ma dang / gzhal bya dang / de kho na nyid ni de rnams nyid do/ /bsgrub bya dang sgrub thabs dag la khyad par yod de/ de la bsgrub bya ni bcom ldan 'das de nyid/ 'on kyang 'dir bye brag ni rlung dang me dang sa dang chu'i dkyil 'khor gyi dbus</text></item>
<item><p>280a.2</p><section></section><text>su yangs pa na rdo rje sa gzhi la sogs pa'i dbus na gnas pa'i srung ba'i 'khor lo'i lte bar dpal ldan chos kyi 'byung gnas kyi nang na gnas pa'i gzhal yas khang du ji ltar 'dod pa'i yon tan lnga'i dbang phyug yid du 'ong ba'i gnas phun sum tshogs pa na sangs</text></item>
<item><p>280a.3</p><section></section><text>rgyas thams cad yon tan gyis dag pa'i rten dang brten pa'i rang bzhin dag yod pa na bsgrub byar 'dod pa'i rgyal ba lha mo'i 'dod pas dam par 'khyud pa'i bya bar gnas shing chags pa'o/ /de nas gzhan du yang 'gyur ba ste/ mchog tu rnam par g.yeng ba'i dga' ba 'jigs</text></item>
<item><p>280a.4</p><section></section><text>pa dang chags pa'i skal ba lta bu der dge la rtog pa med cing thabs kyi blo dang ting nge 'dzin las byung ba de bas rab tu gang ba/ bde ba chen po gang skyes pa/ /'dod pa yon tan lnga rnam pa/ /bsgoms pa'i stobs kyis gsal ba ni/ /nyin mtshan rgyun du mi 'chad pa'o/ /</text></item>
<item><p>280a.5</p><section></section><text>de yi ye shes rtogs rang bzhin/ /gsal ba yin pas rtogs pa med/ /sna tshogs gnyis su med rang bzhin/ /yod med rtogs pas rjod byed phyir/ /thugs rjes spro ba dang bsdu ba/ /sngar goms pa yi dbang gis yin/ /lhun grub sems can don yin</text></item>
<item><p>280a.6</p><section></section><text>te/ /de nas yid bzhin nor bu bzhin/ /de ni lhun gyis grub pas na/ /rtag tu ma nyams pa yi blo/ /nam mkha'i mthas gtugs 'gro ba yi/ /don byed pa la rab tu 'jug /de bas 'di ltar sku dang ldan pa shes rab la 'khyud pa rang gsal rang bzhin te/ mchog</text></item>
<item><p>280a.7</p><section></section><text>tu thugs rjes rab tu rgyun chud pa dang rnam par bral ba'i sku/ /dpe med pa yi bde gang rten dang brten pa'i rang bzhin ni/ /thub pa'i dbang po'i yan lag bdun dang ldan pa la phyag 'tshal/ /'di ldan yan lag bdun dang ldan pa'i bzhi pa ni bsgrub bya'o/ /'di nyid ni</text></item>
<item><p>280b.1</p><section></section><text>phyag rgya chen po'i dngos grub tu brjod do/ /kha cig slar yang 'di lta bu bsgrub bya yin par smra ste/ shes rab dang ye shes kyi dbang gi dus na bla ma'i man ngag gis so sor bdag nyid rig cing / mchog dga' dang dga' bral gyi dus su gnas pa chos thams cad kyi gcig</text></item>
<item><p>280b.2</p><section></section><text>tu lhan cig skyes pa phyag dang zhal dang kha dog dang / dbyibs la sogs pa'i rnam pa thams cad kyi dri ma las grol ba/ nam mkha' dang mtshungs pa mtha' yas pa'i de bzhin gshegs pa'i yon tan rin po che rdzogs pa'i bdag nyid 'gro ba ma lus pa'i don</text></item>
<item><p>280b.3</p><section></section><text>byed pa kun rdzob tu longs spyod rdzogs pa dang / sprul pa'i sku gnyis kyi rten du gyur pa/ yid bzhin gyi nor bu bzhin du rtog pa med kyang mngon par 'dod pa'i don thams cad sgrub par byed pa/ thog ma dang tha ma med pa sgyu ma lta bu spros pa thams cad dang bral ba/ gsal</text></item>
<item><p>280b.4</p><section></section><text>ba zag pa med pa bde ba chen po'i rang bzhin tsam/ de bzhin gshegs pa thams cad kyi chos kyi sku'i bdag nyid blang bar bya'o/ /'di yang rtag tu shar ba'i phyir ma rig pa tsam rnam par log pas thob par bya'o/ /med pa nyid yin na yang bsgoms pa'i stobs kyis</text></item>
<item><p>280b.5</p><section></section><text>rdzogs par bya ba'o/ /'di ni nges par gdams ngag ngan pa yin pa'i phyir thag ring du spang bar bya'o/ /'di ltar yang bde ba chen po gcig pu mngon par 'dod pa'i bsgrub bya yin pa nyid du ci lung gis bsgrubs pas sam/ dgag par bya ba ma yin pas sam/ de gcig</text></item>
<item><p>280b.6</p><section></section><text>tu rdzogs par byed pa'i tshogs pa yod pas sam/ de gcig pu 'dod pa srid pas sam/ shes rab ye shes kyi dus na de tsam rab tu snang bas sam/ man ngag brgyud pa las 'ongs pa yin zhes brtag pa bdun no/ /khyed kyi bde ba tsam la gcig tu lung sgrub par byed</text></item>
<item><p>280b.7</p><section></section><text>pa ma yin la slar yang gnod par byed pa nyid yin te/ brtags pa gnyis kyis rgyal po las ji skad gsungs pa/ rdo rje snying pos gsol ba/ rdzogs pa'i rim pa'i rnal 'byor 'di/ /mchog gi bde ba dam par 'dod/ /rdzogs pa'i bsgom pa dman pa la/ </text></item>
<item><p>281a.1</p><section></section><text>bskyod pa dgos pa ci zhig yod/ /bcom ldan 'das kyis gsungs pa/ kye ma dad pa'i shugs kyis ni/ /byang chub sems dpa' chen po nyams/ /lus kyi dngos med gang las bde/ /bde ba smra ba mi 'thad do/ /khyab bya khyab byed</text></item>
<item><p>281a.2</p><section></section><text>dngos po yis/ /bde bas 'gro ba khyab pa nyid/ /ji ltar me tog la brten dri/ /me tog med pas rnyed mi 'gyur/ /de bzhin gzugs sogs med pas na/ /bde ba nyid ni dmigs mi 'gyur/ /zhes pa la sogs pa'o/ /de bzhin du rdo rje gur las kyang bstan te/ ci</text></item>
<item><p>281a.3</p><section></section><text>bcom ldan 'das lus dang ldan pa sgom pa 'di la dgos pa ci zhig bdog /bcom ldan 'das kyis bka' stsal pa/ gsang ba'i bdag po dgos pa yod/ bcom ldan 'das ci zhig brjod/ bcom ldan 'das kyis bka' stsal pa/ sangs rgyas nyid do/ /sangs rgyas</text></item>
<item><p>281a.4</p><section></section><text>ji lta bu lags/ bcom ldan 'das kyis bka' stsal pa/ rnam pa thams cad mkhyen pa nyid do/ /phyag na rdo rjes gsol ba/ lus dang bcas pa cig bcom ldan 'das lags sam/ 'di ni bden te 'di nyid ni/ /ston pa sum cu rtsa gnyis mtshan/ /khyab bdag dpe byad</text></item>
<item><p>281a.5</p><section></section><text>brgyad cur ldan/ /de ni ji ltar mi 'dra ba'i/ /rgyu yis ji ltar bsgrub byar 'gyur/ /de lta bas na byang chub sems dpa' chen po rnam pa med pa'i byang chub ces pa la sogs pa de ltar ma brjod cig /bsgrub bya brjod nas 'di nyid du sgrub thabs kyang brjod do/ /lta ba las</text></item>
<item><p>281a.6</p><section></section><text>dman gyur pa rnams/ /bdag tu lta ba tshol 'dod la/ /bdag tu lta bas gsal ba'i phyir/ /rgyal bas stong pa nyid 'di bstan/ /de phyir dkyil 'khor 'khor lor grags/ /thabs yin bde ba'i sgrub thabs so/ /sangs rgyas nga rgyal sbyor ba yis/ /sangs</text></item>
<item><p>281a.7</p><section></section><text>rgyas yun mi ring bar 'gyur/ /zhes bya ba la sogs pa'o/ /dpal 'khor lo sdom pa la sogs pa yang rgya ches pas 'jigs pas ma bris so/ /bya ba dang spyod pa dang rnal 'byor bla na med pa dang rnal 'byor ma lus pa bla na med pa'i rgyud kyi rab tu dbye ba dpal gsang ba 'dus</text></item>
<item><p>281b.1</p><section></section><text>pa la thug pa rnal 'byor gyi theg pa mtha' dag tu longs spyod rdzogs pa sku'i bdag nyid bcom ldan 'das kyi rigs kyi gnas yin te/ ji ltar bdag gis ji srid bri bar bya/ /ngag 'di dag ni drang ba'i don yang yin no/ /zhes brjod par mi bya'o/ /bde ba nyid gzugs la sogs pa'i</text></item>
<item><p>281b.2</p><section></section><text>rnam pa ste/ 'khor lo yang rang rig pa'i tshad mas grub pa'i phyir 'dis ni lung gis gsal ba re zhig bsgrub bya yin no/ /'di dag dgag par bya ba ma yin te/ rang rig pa'i bde ba'i rnam pa bzhin du gzugs la sogs pa'i rnam pa 'khor lo la yang mi gnod pa'i phyir ro/ /ci ste bde ba nyid</text></item>
<item><p>281b.3</p><section></section><text>sems kyi rang bzhin yul na mi gnas pas gnod par mi nus so zhe na ma yin te/ de ltar sdug bsngal la sogs pa yang de bzhin du thal bar 'gyur ro/ /gzhan yang bde ba la sogs pa cha shas dang bcas pa yin zhe na yan lag can gyi rdzas dang 'dra ba'i skyon dang / cha shas med</text></item>
<item><p>281b.4</p><section></section><text>na rdul phra rab bzhin no/ /de las gzhan pa'i rnam pa ni yod pa ma yin te/ don med par brdzun du smra ba nyid do/ /gal te rang rig pas grub pas gnod pa med na 'di ltar rnam pa'i tshogs kyang rang rig pas grub pa'i phyir zhe sdang lhag pa nyid do/ /de bzhin du byed pa dang shes par byed</text></item>
<item><p>281b.5</p><section></section><text>pa yang bde ba la yin bzhin du rnam pa'i tshogs kyang de ma thag pa rang rig pa'i bdag nyid kyis rgyus rab tu grub pa nyid/ 'dod pa yang bde ba chen po rgyas pa bla na med pa'i sku spangs te bde ba tsam nyid 'dod pa ni phyugs la yang mi srid do/ /ji ltar gsungs pa/ 'khor lo'i skyon gyis ma gos shing / /</text></item>
<item><p>281b.6</p><section></section><text>mtshan dang dpe byad dag 'bar ba/ /bdag gi dngos po spangs pa nyid/ /gal te 'dod na nam mkha' tsam/ /shes rab ye shes kyi dus na de tsam rab tu snang ba ni ma yin no/ /bde ba shar ba na yang dbyer med pa'i gzugs la sogs pa'i rnam pa'i 'khor lo la yang mi gnod pa'i phyir dang / </text></item>
<item><p>281b.7</p><section></section><text>tshogs pa la sogs pa skye zhes pa'i rigs pas so /gzugs la sogs pa'i rnam pa snang ba la rab tu zhe sdang bas mar me la sogs pas bsal na yang / yang sa dang chu dang / 'og gi stan dang gnyis kyi lus la sogs pa 'khyud pa las skyes pa'i rgyu ma tshang ba med pa'i rab tu snang ba</text></item>
<item><p>282a.1</p><section></section><text>gzhan mi srid pa dang bral ba'i phyir ro/ /ji ltar gsungs pa/ gang zhig 'bras bu skyed par byed rig na/ /de yi tshogs pa yod pa yin na yang / /de dang nye bas 'bras bu dang ldan ma yin na/ /cung zad gang las kyang ni skye bar mi 'gyur ro/ /skye bar byed pa ma tshang ba</text></item>
<item><p>282a.2</p><section></section><text>med de/ de'i sngar gyi bde ba yang mi skye bar thal bar 'gyur bas so/ /'di yang ma yin te/ thams cad nye bar dmigs pa la 'gal ba med pa'i phyir ro/ /gcig tu de'i gnas skabs na yang rnam pa sna tshogs pa'i sems dbyer med par gyur pa'i so so rang rig pa tsam na yang bde</text></item>
<item><p>282a.3</p><section></section><text>ba la chags pa'i phyir dang / bla mas kyang de tsam blang bar bya ba nyid du bstan pa'i phyir de dran pa srid pa na de nyid gsal zhes pa shes rab dman pa'i tha snyad do/ /bde ba tsam gsal bar gyur pa de lta na yang ci de tsam gyis de kho na nyid bsgrub byar 'gyur/ nad mi bzad pa bsnun pa'i</text></item>
<item><p>282a.4</p><section></section><text>sdug bsngal yang de tsam rab tu snang ba'i phyir de yang de ltar de nyid du thal bar 'gyur bas so/ /'dod pa nyid kyang ma yin te/ de las lhag pa'i rnam pa sna tshogs pa'i sku skye bo thams cad la grags so/ /rtsa ba med pa'i man ngag tsam ni bag med pa'i gnas so/ /sdug bsngal la sogs</text></item>
<item><p>282a.5</p><section></section><text>pa mi dmigs pa 'di rtag tu shar ba yang ma yin no/ /ci ste gang goms par byas pa de gsal bar 'gyur te/ bde ba yang de'i tshogs pa dmigs te goms par byas pas gsal bar 'gyur ro zhe na ma yin te bde ba ni yang rgyu tshogs pa khyad par can bsgom pa rab tu 'brel pa yin te/ </text></item>
<item><p>282a.6</p><section></section><text>de ltar bsgom pas gsal ba yang khyad par du 'phags pa'i tshogs pa bsgom pa dang rab tu 'brel pa mthong ste/ ji ltar 'dod ce na ma de las skyes pa'i bde ba la gzhan gyis gnod pa na yang 'dod pa can bde ba 'dod pas bud med la rtog pa ni dang por rgyu khyad par can bsgom ste/ bde ba</text></item>
<item><p>282a.7</p><section></section><text>skyes pa na de yongs su spong zhes pa yang mi rigs so/ /bsgom pas rang gi ngang gis 'byung ba'i bde ba nyid bzhin du de spong ba dang bral ba'i phyir ro/ /de ltar na yang ci de tsam gyis de lta bu'i longs spyod pa las phyi rol du gyur pas ko'u la dang rig byed pa snying por byas pas dgos par</text></item>
<item><p>282b.1</p><section></section><text>'gyur te gzugs la sogs pa'i tshogs pa de skyed par bya ba'i bde ba'i rigs bde ba tsam bsgoms pas rigs mi mthun pa'i rgyu las mi skye'o/ /dbang po gnyis kho na las skyes pa ni bde ba ma yin te/ 'on kyang thun mong gi dbang po lnga las skyes pa'i bde ba lnga rnams su</text></item>
<item><p>282b.2</p><section></section><text>rab tu grags so/ /de la ji ltar dbang po cig las skyes pa'i kho na'i bde ba dmigs nas gsal por byas pas grub pa bdag nyid slu ba yin/ de ltar na/ lung dang rigs pa'i 'dod pas rab 'khrugs te/ /'khor lo med pas rigs mi mthun pa yi/ /longs spyod las skyes pa yi</text></item>
<item><p>282b.3</p><section></section><text>yon tan du/ /sgro btags dam bcas tsam gyis sangs rgyas 'grub/ /ko'u sa la sogs pa yang 'dod pas/ /'di 'dra'i bag med pa yi gnas yin te/ /rtag tu shar la mi sdug byed pa ni/ /grags can bzhin du 'di ni phyugs yin no/ /gzhan dag na re chos thams cad kyi de kho na</text></item>
<item><p>282b.4</p><section></section><text>nyid ni rang bzhin med pa ste/ kun rdzob tu phung po lnga po tsam nyid do/ /phung po lnga'i bdag nyid dam gzugs kyi phung po lnga tsam gyi bdag nyid kyi de bzhin gshegs pa ni bsgrub bya yin no zhes so/ /yang gzhan dag na re cig tu dri ma med pa'i dga' ba rab tu snang ba tsam chos thams cad kyi rang</text></item>
<item><p>282b.5</p><section></section><text>bzhin de'i bdag nyid kho na bsgrub bya'o zhes so/ /yang kha cig ni chos thams cad kyi rang bzhin ma skyes pa ni de kho na nyid de/ sangs rgyas kyi de'i bdag nyid kho na ste bsgrub bya zhes so/ /gzhan yang chos thams cad ni dmigs pa ste/ mi dmigs pa yang mi dmigs pa ni de kho na nyid de/ </text></item>
<item><p>282b.6</p><section></section><text>de'i bdag nyid ni bsgrub bya zhes so/ /kha cig ni spyod pa thams cad las 'das pa so so rang gis rig pa bsam gyis mi khyab pa'i gnas skabs khyad par can ni de kho na nyid de/ rtogs pa ni bsgrub bya zhes bya'o/ /yang kha cig na re rmi lam dang sgyu ma dang dri za'i grong khyer lta bu brdzun pa'i rnam par</text></item>
<item><p>282b.7</p><section></section><text>shes pa tsam ni de kho na nyid de/ de lta bu'i de bzhin gshegs pa ni bsgrub bya zhes 'dod do/ /de la dang po'i phyogs gnyis pa ni mi rigs te rnam pa dang bcas pa'i rab tu gsal ba tsam gyi tshad mas grub pa'i phyir ro/ /skye ba med pa'i phyogs la yang lang kar gshegs par bcom</text></item>
<item><p>283a.1</p><section></section><text>ldan 'das kyis gsungs te/ sems tsam nyid du rnam gzhag pa/ /skye ba med par ngas brjod do/ /zhes so/ /de bzhin du mi dmigs pa dang bsam gyis mi khyab pa'i gnas skabs kyang rnam pa sna tshogs pa'i sems tsam nyid du rtogs par bya'o/ /brdzun pa nyid</text></item>
<item><p>283a.2</p><section></section><text>du smra ba yang rang rig pa'i mngon sum nyid kyi snod do/ /de lta bas na btags pa tsam gyis stong pa nyid ni de kho na nyid do/ /yan lag bdun dang ldan pa'i dkyil 'khor gyi 'khor lo bsgrub bya nyid do zhes rtogs par bya ste/ ji skad du gsungs pa/ longs spyod rdzogs dang kha sbyar bde chen sna</text></item>
<item><p>283a.3</p><section></section><text>tshogs sems/ /snying rjes nges gang rgyun mi 'chad dang 'gog pa med/ /yan lag bdag 'dod 'dir ni bdun po nyid ldan pa/ /bsgrub byar tshad mas yongs bsgrubs blo yis bsngags/ /zhes te yan lag bdun dang ldan pa sngar brjod pa nyid kyis bsgrub bya blang bar bya'o/ /ji</text></item>
<item><p>283a.4</p><section></section><text>lta bu'i yang dkyil 'khor de dbyer med par gyur pa bde ba chen po'i rang bzhin blang bar bya ba ste/ gang dang gang du yang de nye bar mtshon par bya'o/ /ji ltar yang longs spyod dang chos kyi sku'i don rdzogs par 'gyur ba'o/ /de bla na med pa'i bla ma'i zhabs kyi bka' drin gyis rtogs par</text></item>
<item><p>283a.5</p><section></section><text>bya'o/ /yang sgrub thabs ni dbang gis cho gar rtogs par byas pa'o/ /yon tan sum cu so drug gi rin po ches 'bar bar gyur pa'i de bzhin gshegs pa thams cad kyis byin gyis brlabs pa sems dpa' chen po'i byang chub kyi phyogs kyi chos sum cu rtsa bdun gyi yon tan</text></item>
<item><p>283a.6</p><section></section><text>rtsom pa'o/ /rang rig pa'i tshad mas rtogs pa dri ma med pa'i chos kyi dbyings gsal ba rigs ma lus pas brgyan pa nam mkha' thams cad kyi dkyil 'khor pha rol tu phyin pa'i theg pa thams cad kyi don rnam par dag pa'i yan lag thabs dang shes rab kyi rang bzhin dri ma med</text></item>
<item><p>283a.7</p><section></section><text>pa'i ting nge 'dzin las byung bar gyur pa'i rgya che ba'i bde bas yongs su rgyas pa/ rten dang brten pa'i bdag nyid dpal gsang ba 'dus pa'i dkyil 'khor gyi 'khor lo gang de'i bdag nyid spros pa dang bral ba rab tu gsal ba sbyangs pa ste/ de brjod pa de lta bas na chos btags pa</text></item>
<item><p>283b.1</p><section></section><text>de nyid kyis ngo bo nyid stong pa thams cad snang ba'i snod do/ /kha cig gis sna tshogs gnyis su med pa sems kyi 'khor lo 'di bsgom par bya ba ste/ bsgom par bya bas spros pa zhi ba'i phyir ro/ /mngon sum byas na 'khor ba 'khor bar mi 'gyur ji srid 'di'i gnas skabs su/ /blang</text></item>
<item><p>283b.2</p><section></section><text>bya dor bya bsgrub byar 'byung ba yongs shes de srid du ni mi g.yo yod/ /de lta bas na tshogs gnyis goms pas yongs su gyur pa sku dang thugs kyi yon tan dag /rnal 'byor dbang phyug 'di ni dpe med pa yi gnas su byang chub thob ces grags/ /de la yang mchog gi phyag rgya gzung</text></item>
<item><p>283b.3</p><section></section><text>ba dag gis dga' bar rtsom pa'i dgod pa'i ro'i rol pa'i shugs stobs kyis gser gyi ska rags kyi mdud pa grol bar rang 'od kyis rig ma'i mchog lang tsho bab pa mgrin pa dang bcas pa zhen pas gzung ba khyab pa'i mchog tu bde ba'i rtse mo'i rang bzhin ma lus pa gnyis su</text></item>
<item><p>283b.4</p><section></section><text>rtogs pa yongs su spangs pa rang rig pa la gzhol ba'i gnas skabs na yang nu ma mkhrang ba'i ba spu'i tshogs langs pa'i lus rang dang gzhan gyi don phun sum tshogs pa'i rtse mor gyur pa'i dkyil 'khor gyi 'khor lo'i bdag nyid bcom ldan 'das ma yang 'jig rten gsum na spro</text></item>
<item><p>283b.5</p><section></section><text>ba chen po la gang zhig lhan cig skyes pa dang / bsam gyis mi khyab par byin gyis brlabs pa'i rim pa dang / rdo rje 'dzin pa chen po dang / sgrub pa chen po dang / phyag rgya chen po'i dngos grub dang / don dam pa dang shes rab kyi pha rol tu phyin pa dang / de bzhin nyid dang / stong pa nyid dang / thugs rje</text></item>
<item><p>283b.6</p><section></section><text>dbyer med pa'i byang chub kyi sems kyi zab mo dang / stong pa dang / zhi ba dang / 'ba' zhig pa dang / dri ma med pa dang / mtha' med pa dang / nam mkha' dang mtshungs pa dang / rab tu gsal ba dang / dri ma med pa dang / ma gos pa dang / ma bsgyur ba dang / gnyis su med pa dang / ma skyes pa</text></item>
<item><p>283b.7</p><section></section><text>dang / ma 'gag pa dang / zhi ba dang rang bzhin gyis 'od gsal ba la sogs pa'i tshig rnams kyis bsgrub bya gzhan khas len pa ni bag med pa'o/ /de la thams cad mkhyen pas kyang blo gros rtul po rnams rtogs par mdzad nus pa ma yin na ji ltar na kho bo cag rigs pa legs par</text></item>
<item><p>284a.1</p><section></section><text>'dar ba'i ral gri thogs pa rnams kyis kyang nus/ cig tu dad pa la gzhol ba de kho na nyid ngan pa dang ldan pa'i tshig la yid ches pa tsam yin pa'i phyir snying brtse ba la mchog tu gzhol bas tshad ma dang ldan pa'i 'khor lo rnams su gzhug par bya ba yin</text></item>
<item><p>284a.2</p><section></section><text>yang dam pa rjes su 'brang ba rnams la dam bcas pa tsam yin te spros pas kyang kho bo cag gi bla mas mdzad pa'i gsung rab kyi tshig gi sgrol ma dpal ldan rnam pa bsdus par bshad pa yin no/ /dge ba 'di las sna tshogs kun/ /byang chub sems dpa'i bde 'byung gnas/ /</text></item>
<item><p>284a.3</p><section></section><text>mthar thug 'jam pa'i rdo rjer gyur/ /de rnams sdig kun bdag la smin/ /bdag ni 'jam pa'i smra ba'i rgyal po dang / /'jam gzhon rgyal ba'i khur khyer shog /gang gi nang na gsang 'dus dkyil 'khor yin pa la/ /kye ma sku yi cha byad gnas pa dge slong gzugs/ /sangs rgyas</text></item>
<item><p>284a.4</p><section></section><text>bstan pa bdag gis phung por byas/ /'di ni bshes gnyen zhabs dpal las yin na/ /byis pa yin yang 'phral du don 'di 'gyur/ /bdag gi kha ni khab dang 'drar 'gyur kyang / /'di ni rnyed par dka' ba'i bdud rtsi yin/ /'jig rten gsum gyis mgon po thob par shog /</text></item>
<item><p>284a.5</p><section></section><text>'gro ba phun sum tshogs nyams skyob dang phan pa bgyid/ /brtul zhugs chen pos gnas pa thub pa'i rgyal po'i sras/ /zab dang rgya che'i tshul la rab tu zhugs pa gang yin par/ /'di rnams ji ltar gyur pa'i cho ga rnam par phye ba yin/ /'di ni bstan pa'i nor thams cad pa ste/ </text></item>
<item><p>284a.6</p><section></section><text>paN+Di ta chen po rat+na kIrtis mdzad pa rdzogs so// //paN+Di ta rat+na kI rti dang / lo tsA ba chings yon tan 'bar gyis bsgyur/[ ]@##/ /rgya gar skad du/ /da sa kro d+ha ba liM bi d+hiH/ bod skad du/ khro bo bcu'i gtor ma'i cho ga /bcom ldan 'das dpal rdo rje sems dpa' la</text></item>
<item><p>284a.7</p><section></section><text>phyag 'tshal lo/ /khro bo bcu'i gtor ma ni rang nyid 'jam pa'i rdo rje la sogs pa'i rnal 'byor dang ldan pas cho ga yan lag gsum gyis mdun du bskyed pa'am yang na bkug ste/ skad cig gis mdun du dmigs la hUM las lce rdo rje sbu gu'i rnam par blta bar byas la/ oM AHya mAn+ta kr-ita i</text></item>
<item><p>284b.1</p><section></section><text>maM ba liM gr-ih+Na gr-ih+Na hUM zhes brjod la bdud rtsi sbyar ba'i sbyor bas gtor ma sbyangs te gong gi sngags lan gsum brjod pas gsol bar bsam mo/ /de nas me tog la sogs pas mchod de zhabs bsil dang so rtsi byin nas/ dril bu dkrol nas mi bskyod pa ni ye shes che la sogs pa'i bstod pa byas nas yi</text></item>
<item><p>284b.2</p><section></section><text>ge brgya pa brjod la gshegs su gsol lo/ /de bzhin du khro bo bcu ka la yang bya'o/ /yi ge gsum gyi bar du khro bo bcu'i rang rang gi sngags bcug ste/ de'i steng du i maM ba liM gr-i haN gr-ih+NA zhes bya ba bsnan pa ni sngags so/ /gzhan cho ga thams cad gong dang mthun no/ /khro bo bcu'i</text></item>
<item><p>284b.3</p><section></section><text>gtor ma'i cho ga rdzogs so// //'di'i lag len ni mdun du bruM las 'khor lo rtsibs bcu pa lte ba dang bcu gcig par bsams la/ de'i steng du a las zla bar bsam/ de'i steng du hU~M dgu bruM dang bcu/ de rnams gyur pa las 'od 'phros khro bo bcu spyan drangs nas phyag mtshan rnams</text></item>
<item><p>284b.4</p><section></section><text>la thim par bsams la/ 'khor lo rtsibs bcu'i steng du khro bo bcu bsam mo/ /yang rang gi yi dam lhar bsgoms la snying ga'i sa bon gyis khro bo bcu spyan drangs nas de rnams la bstim ste mgron spyan drangs pa'o/ /de nas gtor ma dmigs pa las/ yaM las rlung / raM las</text></item>
<item><p>284b.5</p><section></section><text>me/ de'i steng du oM AHhU~M gsum las thod pa'i sgyed pu gsum/ de'i steng du a las thod pa phyi dkar ba nang dmar ba bsams te de'i nang du gtor ma/ de'i steng du bi mu ra shu ma go ku da ha na zhes bya ba yi ge bcu las sha lnga bdud rtsi lnga bskyed la de nas yaM las rlung g.yos te me 'bar bas dam tshig</text></item>
<item><p>284b.6</p><section></section><text>gi bdud rtsi sbyang bar bsam/ de'i steng du pad+ma zla ba'i steng du hUM las rdo rje rtse lnga pa la hU~M gis mtshan pa de las 'od spros pas 'og min gyi gnas na yod pa'i khro bo bcu'i thugs ka nas ye shes kyi bdud rtsi spyan drangs nas de gnyis dbyer med du gyur par bsam mo/ de nas oM AHhU~M zhes pa</text></item>
<item><p>284b.7</p><section></section><text>lan gsum brjod pas dbyer med du bsam mo/ /de nas sngags brjod la gdab po/ /de nas grub nas khro bo re la mchod pa re dang bstod pa re bya/ ma grub na bcu byar la spogs cig bya'o/ /de nas gshegs su gsol/ dam tshig pa rang la bsdu ba'am/ yang khro bo rnams hU~M la/ </text></item>
<item><p>285a.1</p><section></section><text>de phyag mtshan rnams la/ de rnams 'khor lo la/ de bruM la/ bruM stong pa nyid du bsams la gtor ma sa gtsang gtor/ dge ba bsngo/ mi dmigs par gzung ngo / /gtor ma de rnams gsol bas chos nyid la thim pa'am/ /ye shes la ye shes thim</text></item>
<item><p>285a.2</p><section></section><text>par bsam mo/ /dur khrod pa rnams gtor ma gsol ba bde bar bsam mo/ /ya mAn+ta kr-ita/ pradz+nyAn+ta kr-ita/ pad+mA n+ta kr-ita/ big+h+nA n+ta kr-i ta/ Tak+ki rA dza/ nI la daN+Da/ ma hA ba la/ a tsa la/ uSh+NI Sha tsakra bar+t+ti/ suM b+ha rA dzA/ gshin rje mthar byed ni mdog sngo ba/ g.yas dkar</text></item>
<item><p>285a.3</p><section></section><text>ba/ g.yon dmar ba/ phyag g.yas na tho ba dang ral gri/ g.yon na rin po che dang pad+ma'o/ /shes rab mthar byed ni mdog dkar ba zhal g.yas sngo ba/ g.yon dmar ba/ phyag g.yas na dbyug pa dang ral gri/ g.yon na rin po che dang pad+ma'o/ /pad+ma mthar byed ni mdog dmar</text></item>
<item><p>285a.4</p><section></section><text>ba'o/ /zhal g.yas nag pa g.yon dkar ba'o/ /phyag g.yas na pad+ma dang ral gri'o/ /g.yon na rin po che dang 'khor lo/ bgegs mthar byed ni mdog sngo ba'o/ /zhal g.yas dkar g.yon dmar ba'o/ /phyag g.yas na rdo rje dang ral gri/ g.yon na rin po che dang pad+ma'o/ /</text></item>
<item><p>285a.5</p><section></section><text>'dod pa'i rgyal po ni mdog sngon po/ zhal g.yas dkar g.yon dmar ba'o/ /phyag g.yas na lcags kyu dang ral gri/ g.yon na rin po che dang pad+ma'o/ /dbyug sngon can ni mdog sngon po zhal g.yas dkar g.yon dmar ba'o/ /phyag g.yas na dbyug pa sngon po dang ral gri'o/ /</text></item>
<item><p>285a.6</p><section></section><text>g.yon na rin po che dang pad+ma'o/ /stobs po che ni mdog sngon po/ /zhal g.yas dkar g.yon dmar ba'o/ /phyag g.yas na rtse gsum dang ral gri/ g.yon na rin po che dang pad+ma'o/ /mi g.yo ba ni mdog sngo ba/ zhal g.yas dkar g.yon dmar ba'o/ /phyag g.yas na</text></item>
<item><p>285a.7</p><section></section><text>ral gri dang rdo rje/ g.yon na zhags pa dang 'khor lo/ /mig zur gyi gzugs kyi lta ba byis pa'i gzugs dang ldan pa bsam par bya'o/ /gtsug tor 'khor los sgyur ba ni mdog ser po zhal g.yas sngo ba g.yon dkar ba'o/ /phyag g.yas na 'khor lo ser po dang ral</text></item>
<item><p>285b.1</p><section></section><text>gri/ g.yon na rin po che dang pad+ma'o/ /gnod mdzes rgyal po ni mdog sngo ba zhal g.yas dkar ba g.yon dmar ba'o/ /phyag g.yas na rdo rje dang ral gri/ g.yon na rin po che dang pad+ma'o/ /khro bo 'di dag thams cad kyi phyag 'og ma gnyis ni rang 'od la 'khyud pa'i phyag</text></item>
<item><p>285b.2</p><section></section><text>rgya'o/ /gshin rje gshed la rnam par snang mdzad kyis dbu brgyan pa'o/ /pad+ma mthar byed la ni snang ba mtha' yas kyis dbu brgyan pa'o/ /gzhan thams cad la ni mi bskyod pas dbu brgyan pa'o/ /rdzogs so// //[ ]@##/ /bcom ldan 'das 'jam dpal gzhon</text></item>
<item><p>285b.3</p><section></section><text>nur gyur pa la phyag 'tshal lo/ /bum pa'i dbang bskur dang po ste/ /gnyis pa gsang ba'i dbang bskur ba/ /shes rab ye shes gsum pa ste/ /bzhi pa yang ni de bzhin no/ /zhes bya ba la/ 'dir bzhi pa yang ni de bzhin no zhes bya ba dbang bskur bzhi po yang</text></item>
<item><p>285b.4</p><section></section><text>log par bsgrub pa mang po yod pas gzhung rnams mang por 'dod pa'i gzhung ste/ dang por bstan nas rang gi 'dod gzhung phyis bstan par bya'o/ /la la ni shes rab dang ye shes kyi rjes thogs la/ byang chub kyi sems myang ba ni bzhi pa yin no zhes zer ro/ /gzhan dag ni</text></item>
<item><p>285b.5</p><section></section><text>shes rab ye shes kyi rjes thogs la yang shes pa myang bar bya ba ni bzhi pa yin par 'dod do/ /yang gzhan dag ni shes rab dang ye shes kyi rjes thogs la slob dpon gyi slob ma la rdo rje nyi ma nub pa dang zhes bya ba la sogs pa'i tshigs su bcad pa'i don go bar bya ba bzhi pa yin</text></item>
<item><p>285b.6</p><section></section><text>no zhes zer ro/ /kha cig ni shes rab dang ye shes kyi rjes la nor bu'i bu ga dang / yang dag par reg pas byang chub kyi sems bcas pas nye bar dmigs pa thams cad las ldog pa ni bzhi pa yin no zer ro/ /la la dag ni shes rab dang ye shes kyi rjes la nor bu'i mthar</text></item>
<item><p>285b.7</p><section></section><text>byang chub kyi sems babs pa na dmigs pa'i rtogs pa thams cad dang bral ba ni bzhi pa yin no zhes zer ro/ /la la ni shes rab dang ye shes kyi rjes la dang po byang chub kyi sems babs pa na nye bar dmigs pa thams cad dang bral ba ni bzhi pa yin no zhes zer ro/ /gzhan dag ni shes</text></item>
<item><p>286a.1</p><section></section><text>rab ye shes kyi rjes la nam mkha' dbyings su byang chub kyi sems ma lus par babs pa na btang snyoms kyi skabs ni bzhi pa yin par 'dod do / /'di dag thams cad ni dor bar bya'o/ /la la dag shes rab dang ye shes kyi dbang bskur byin pa'i rjes la slob</text></item>
<item><p>286a.2</p><section></section><text>ma tshig gis de'i don bstan zhing rjes su gnang ba'i dbang bskur ba ni bzhi pa yin par 'dod do/ /rjes su gnang ba'i dbang bskur ba'i don du rjes de phyi nas ye shes kyi rjes su gnang ba'i dbang bskur ba yin no/ /bsgrub bya sgrub par yang dag sbyor/ /gang yin de ni bsnyen par</text></item>
<item><p>286a.3</p><section></section><text>bshad/ /rdo rje pad+ma mnyam sbyor ba/ /nye bar bsgrub pa zhes bshad do/ /yi ge hUM dang phaT ldan par/ /bskyed pa bsgrub pa zhes bshad la/ /ngo bo nyid zhi bde ba ni/ /sgrub pa chen po zhes bshad do/ /zhes bya ba rdzogs pa'i rim pa la tshigs su bcad pa 'dis yan lag</text></item>
<item><p>286a.4</p><section></section><text>bzhi ji lta ba bzhin du bya ba ni shes rab dang ye shes kyi dbang bskur ba bzhi pa yin no zhes bla ma kha cig kho na 'chad do/ /sangs rgyas ye shes la sogs pa'i bla ma chen po dag ni/ dbang bskur ba gsum pa ni 'dir de yang de bzhin no zhes gsungs pa'i dbang bskur ba bzhi pa gang ma</text></item>
<item><p>286a.5</p><section></section><text>yin te/ yang bsgrub par bya ba'i 'bras bu'i ngo bo de kho na nyid bshad pa yin par bzhed do/ /sangs rgyas ye shes kyi zhal snga nas kyi gzhung 'di nyid ni gzung bar bya ste/ nam mkha' dbyings su byang chub kyi sems babs pa dang / mchog tu dga' ba'i bar mtshams su nye bar</text></item>
<item><p>286a.6</p><section></section><text>dmigs pa thams cad dang bral ba gang yin pa de ni dbang bskur ba bzhi pa ste/ rdo rje 'chang 'dus pa'i ngo bo nyid yin zhing rdzogs pa'i rim pa'i phyogs kyi sgrub pa dang bsgrub par bya ba'i yang dag par sbyor ba'i dus su bcad pa'i don brda sprod par gyur pas dbang bskur ba'i bzhi pa rdo rje</text></item>
<item><p>286a.7</p><section></section><text>'chang 'dus pa'i tshul nyid kyis man ngag ston pa yin par blta bar bya'o/ /dbang bskur ba'i rab tu byed pa ni de ltar bstan pa yin no/ /slob dpon mkhas pa chen po bsod snyoms pa dge slong 'od srungs gzhon nu'i zhal snga nas mdzad pa rdzogs so// //rgya gar gyi</text></item>
<item><p>286b.1</p><section></section><text>mkhan po ta thA ga ta rak+Shi ta dang / zhu chen gyi lo tsA ba ban+d+he rin chen bzang pos bsgyur ba'o//[ ]@##/ /rgya gar skad du/ Sha Ta saM ga yo ga nA ma TI kA/ bod skad du/ sbyor ba yan lag drug pa zhes bya ba'i 'grel pa/ dpal rdo rje sems dpa' la phyag 'tshal lo/ /</text></item>
<item><p>286b.2</p><section></section><text>ye shes bdud rtsi nyid ces pa la 'dir gcig pur 'dzin pa ma yin te/ rtsa ba las bshad pa de nyid mchog yin no zhes dran pa'o/ /sbyor ba yan lag drug ces pa la sbyor ba ni ting nge 'dzin gsum mo/ /de'i yan lag ni cha'o/ /de ni so sor spong ba dang / /zhes pa la sogs</text></item>
<item><p>286b.3</p><section></section><text>pa'o/ /so sor spong ba bshad pa dbang po rnam pa bcu/ /zhes te kun du spyod pa'i ngo bo gang yul rnams 'dod pa'i ngo bo'i lhar rang rang gnas pas phyi rol gyi ngo bo spong ba ste/ khyi yis khyi 'byin pa'i tshul lo/ /bsam gtan ni 'di ste 'dod pa lnga ni 'dod chags chen po la</text></item>
<item><p>286b.4</p><section></section><text>sogs pa ste/ de yang 'dod chags zhe sdang gti mug gi sems ni 'dod par gsungs pa ste zhes gong du bshad do/ /de rnams gtso bo lngar sbyor ba ni gtso bor gsungs pa ste/ gzhan yang tshad med pa dang / pha rol tu phyin pa dang / stobs lnga yang bsdus nas lha mo</text></item>
<item><p>286b.5</p><section></section><text>rnams dang khro bor sbyar te/ sbyor ba dang po dang chen po'i lha'i sbyor ba ni bsam gtan du bzhed do/ /de yang yan lag lnga ste bsam gtan rtogs pa la sogs pa zhes so/ /de la gsang ba gsum yang mchog gi lha'i phyir na gtso bor gsungs pa ste/ nye ba'i sgrub pa la</text></item>
<item><p>286b.6</p><section></section><text>sogs pa yang rtog par sbyar ro/ /de rnams ni gong du smos pa'i lha lngar lhag pa'i lha dang de'i rig ma la bya'o/ /de nyid gnyis su med par sbyor ba ni gnyis pa'o/ /de'i reg pa las byung ba'i dga' ba ni gsum pa'o/ /de gnyis kyi sems rdo rje dang pad+ma las bsdus pa'i</text></item>
<item><p>286b.7</p><section></section><text>bde ba ni bzhi pa'o/ /rang gi sems de shes pas shes bya'i 'byung ba zad pa'i ye shes ni lnga pa'o/ /yan lag gsum pa gsungs pa sangs rgyas kun/ /zhes pa la sogs pa ste/ sangs rgyas kun ni rang gi sems so/ /de'i dngos zhi ba ni de'i bzhon pa'i dbugs so/ /'dod</text></item>
<item><p>287a.1</p><section></section><text>pa thams cad ni dngos grub po/ /ye shes lnga dang 'byung ba lnga ni dbugs te kha dog lnga dang / de'i rang bzhin du ldan pa'o/ /de 'od kyi gong bu ltar rdo rje las phyung nas sna rtse la bsgom ste/ kha dog lnga pa rin po che/ /zhes pa ni phyi nang gi 'khor lo dang ldan pa'i ngo</text></item>
<item><p>287a.2</p><section></section><text>bo ste des na phra mo'i sbyor ba gsungs so/ /ji ste gzhan du gyur cing nyams na slar yang gzugs gsungs pa/ rang sngags zhes pa la sogs pa ste/ de las nyams pa'i rnal 'byor pas phra mo'i gtso bo rang gi ngo bo'i ye shes sems dpa'i snying la sa bon bkod pa'i thig le la</text></item>
<item><p>287a.3</p><section></section><text>dbugs ye shes kyi 'od du bsgoms nas sngar gyi rin po che de slar yang gzung ngo zhe'o/ /des kyang mtshan ma 'byung ste de nas dbugs de rdo rje'i lam nas pad+ma la spro'o/ /ci ste de las kyang nyams na de ni dbang po shin tu rtul bas phyi rol las kyi phyag rgya brtsal te/ le'u bdun pa</text></item>
<item><p>287a.4</p><section></section><text>ltar sbyar nas yang de'i tshul du spros nas so sor snang ba ni rjes su dran pa'o/ /ting nge 'dzin gsungs pa thabs dang zhes pa la sogs pa ste/ ye shes thams cad la dbang thob pas dngos po kun bsdus te gong bur rdo rje las byung nas shin tu phra ba'i rdul lta bu'i nang du lha'i</text></item>
<item><p>287a.5</p><section></section><text>gzugs rnams kyi ye shes skad cig mas rdzogs pa gzhan la phan pa'i don du spro ba dang bsdu ba dag byed pa dam pa'i mtshan ma thob pa ni ting nge 'dzin to/ /de rnams kyi yon tan gsungs pa so sor spong ba zhes pa la sogs pa'o/ /dpal gsang ba 'dus pa'i sbyor ba yan lag</text></item>
<item><p>287a.6</p><section></section><text>drug pa zhes bya ba'i 'grel pa slob dpon sangs rgyas ye shes zhabs kyi lugs paN+Di ta smr-i tis mdzad pa rdzogs so//[ ]@##/ /rgya gar skad du/ Sha Da saM ga yo ga nA ma/ bod skad du/ sbyor ba yan lag drug pa zhes bya ba/ 'jam pa'i</text></item>
<item><p>287a.7</p><section></section><text>rdo rje la phyag 'tshal lo/ /kun du bzang po zhes bya ba ni bskyed rdzogs rnam pa gnyis te/ de la thig le dang phra mo'i sbyor ba ni rdzogs pa'i rim pa ste gong ma ni bskyed pa'i rim pa'o/ /bskyed pa dang rdzogs pa'i rim pa 'di gnyis rig pas grub pa'i yan lag drug pa'i go</text></item>
<item><p>287b.1</p><section></section><text>rims kho nas bsgom ste/ gzhan du na yang dag pa'i grub pa mi 'thob bo zhes gsungs pa yang rgyud phyi ma las/ bsnyen pa yan lag drug gis ni/ /grub pa mchog ni byas nas su/ /bsgrub par bya yis gzhan du ni/ /dngos grub mchog tu 'byung mi 'gyur/ /so sor sdud dang</text></item>
<item><p>287b.2</p><section></section><text>bsam gtan dang / /srog rtsol de bzhin 'dzin pa dang / /rjes su dran dang ting nge 'dzin/ /sbyor ba yan lag drug tu 'dod/ /ces so/ /de la mig la sogs pa'i 'grel pa can rnam par shes pa lnga'o/ /de rnams gzugs la sogs pa'i yul rnams la so sor sdud pa ni</text></item>
<item><p>287b.3</p><section></section><text>bkug nas yang dag par dul bar byed pa gang yin pa de so sor sdud pa'o/ /yang na lha nyid kyi tshul du yul gzung ba ni so sor sdud pa'o/ /bsam gtan ni so sor sdud pa'i go rims kyis yid kyi rnam par shes pa lha nyid du bsgom pa'o/ /de yang rnam par rtog pa dang / rnam</text></item>
<item><p>287b.4</p><section></section><text>par dpyod pa dang / dga' ba dang / bde ba dang / sems rtse gcig pa'i dbye bas rnam pa lnga'o/ /de la snod dang bcud kyi dkyil 'khor dang bcas pa bcom ldan 'das 'jam pa'i rdo rjer brtags pa nyid ni rnam par rtog pa'o/ /de kho na la brten pa nyid kyis nges pa ni rnam</text></item>
<item><p>287b.5</p><section></section><text>par dpyod pa'o/ /rnam par dpyod pas de dang de'i lha nyid du dmigs shing yid bde ba ni dga' ba'o/ /dga' ba bsgoms pas lha la sems zin pa ni bde ba'o/ /bde ba dang ldan pa'i sems ting nge 'dzin du 'gyur ba'i phyir log pa'i kun rdzob rnam pa sna tshogs la</text></item>
<item><p>287b.6</p><section></section><text>dmigs pa'i mi shes pa 'byung ba zad pas 'dod pa'i lha kho na la dmigs pa'i sems ni rtse gcig pa nyid do zhes bya ba bsam gtan yan lag lnga po de ni bskyed pa'i rim pa'o/ /srog rtsol la sogs pas rdzogs rim bsgom pa'i rim pa 'di yin te/ me long lta bu mnyam</text></item>
<item><p>287b.7</p><section></section><text>pa nyid/ so sor rtog pa/ bya ba grub pa/ shin du rnam par dag pa'i chos kyi dbyings kyi ye shes zhes bya ba lnga'i rgyu yin pas/ ye shes lnga'i rang bzhin me rlung sa chu nam mkha'i rang bzhin yin pas 'byung ba lnga'i bdag nyid srog rtsol thur du rgyu ba'i bya ba byas te/ </text></item>
<item><p>288a.1</p><section></section><text>yungs 'bru'i tshad tsam byang chub sems kyi thig le gong bu'i tshul gyis rdo rje'i sna rtser phab nas gong du gsungs pa'i so sor sdud pa dang / bsam gtan yan lag lnga'i rim pa bsgom par bya ste/ thig le'i sbyor ba 'di ni srog</text></item>
<item><p>288a.2</p><section></section><text>rlung phyi rol du rgyu ba zlog par byed pas rgyud phyi ma las srog rtsol zhes brjod do/ /'di yang nye bar mtshon pa ste/ snying ga'i thig le la sogs pa'i sbyor ba yang yin par shes par bya'o/ /bye brag tu bsam gtan 'di lta bu'i stobs kyis ro ma dang brkyang mar rlung rgyu</text></item>
<item><p>288a.3</p><section></section><text>ba la sogs te/ dbu mar srog rlung rgyu ba ni srog rtsol yin no/ /de nas snying gar maM yig rkyang ba bsams te/ de'i thig le la srog rab tu 'jug par bsgoms pas gzung 'dzin srog rtsol dang bcas pa nyams pa'i phyir stong nyid dang ro gcig pas sangs rgyas</text></item>
<item><p>288a.4</p><section></section><text>thams cad kyi rang bzhin zhi ba sems rin po che snang ba tsam nam mkha' dang mtshungs pa'i 'od gsal nyid du gyur pa la gang srog rlung brtan par gyur pa de ni 'dzin pa'o/ /'di yang nye bar mtshon pa tsam ste/ rdo rje'i sna'i rtse mor bsgoms pa'i phra mo'i sbyor</text></item>
<item><p>288a.5</p><section></section><text>ba'am/ gtum mo la sogs pa'i sbyor ba la gsungs ma thag pa'i rim pas gang srog rlung brtan par gyur pa de yang 'dzin pa'o/ /'dzin pa'i rjes la smig rgyu/ du ba srin bu me khyer mar me/ sprin med pa'i nam mkha' lta bu'i rtags lnga mthong bar 'gyur</text></item>
<item><p>288a.6</p><section></section><text>ro/ /de nas srog rtsol dang bcas pa'i sems 'od gsal ba'i rang bzhin gyis gang tshe sems brtan par gyur pa de'i tshe/ smon lam gyi mthus bsgoms pa'i lha dran te/ de la yang bsgoms pa'i lha phra ba'i sbyor ba las sgom pa pos 'od zer spro bar byed pa ni</text></item>
<item><p>288a.7</p><section></section><text>rjes su dran pa'o/ /'od de dang bcas pa'i ba spu'i bu ga re re rnams kyis phung po khams dang / skye mched la sogs pa lha'i rang bzhin spros pa ni rjes su dran pa zhes bya ba dgongs pa can yin no/ /dpal gsang ba 'dus pa las/ brtan pa rin chen spro bar bya/ /</text></item>
<item><p>288b.1</p><section></section><text>mi brtan pas ni spro mi bya/ /rab mchog sprin rnams kyis spro bya/ /sangs rgyas ye shes mnyam 'od kyis/ /zhes so/ /de nas phung po khams dang skye mched kyi rang bzhin spros pa'i chos thams cad kyi ngo bo lha rnams 'od du byas nas 'od zer rnams kyang gsungs pa'i sbyor</text></item>
<item><p>288b.2</p><section></section><text>ba las phra ba'i rnal 'byor stong pa dang / snying rje mi phyed pa'i rang bzhin la dril ba'i tshul du bsdus nas/ skad cig gis rang rig pa'i ye shes 'byung ba ni ting nge 'dzin to/ /rgyud gzhan nas bstan pa dang brgyud pa'i rim pa las byung ba'i bshad pa 'di kho na'o/ /</text></item>
<item><p>288b.3</p><section></section><text>ye shes zhabs lugs kyi sbyor ba yan lag drug pa zhes bya ba rdzogs so//[ ]@##/ /rgya gar skad du/ many+dzu badzra pU dza bi d+hiH/ bod skad du/ 'jam pa'i rdo rje mchod pa'i cho ga /</text></item>
<item><p>288b.4</p><section></section><text>bcom ldan 'das 'jam pa'i dbyangs la phyag 'tshal lo/ /oM badzra satwa sarba big+h+nyAn u sa ra ya hUM phaT ces phas gur gum la sogs pa bdud rtsi lnga dang bcas pas maN+Dal gru bzhir byugs la/ skad cig gis 'byung ba bzhi dang / ri rab kyi steng du yod par</text></item>
<item><p>288b.5</p><section></section><text>bsams te/ oM badzra re khe hUM zhes pas dbus su maN+Dal zlum por byas la/ oM su re ge sarba ta thA ga ta a d+hi tiSh+Than+tu maN+Dal kAM swA hA zhes bya bas me tog phul nas lag pa bkrus te/ skad cig gis rang gi snying ga'i sa bon nam/ 'og min nas</text></item>
<item><p>288b.6</p><section></section><text>ye shes kyi dkyil 'khor spyan drangs te maN+Dal gyi steng du bzhugs par bsams la mchod de/ oM pra wa ra sat+ka ra ar+g+haM pA d+ya any+tsa ma naM pra tIts+tsha swA hA/ ar+g+ha la sogs pa'i sngags so/ /de'i dbus su oM AHbadzra d+h+r-ika dwe Sha badzrA ya badzra</text></item>
<item><p>288b.7</p><section></section><text>puSh+pe hUM swA hA/ oM AHmany+dzu badzra ye puSh+pe hUM swA hA/ zhes bya bas yab yum la lan gsum du mchod nas/ shar du oM a dzin dzika mo ha badzrA ya badzra puSh+pe hUM swA hA/ lho ru oM AHrat+na d+h+r-ika pi shu na badzrA ya badzra puSh+pe hUM swA hA/ nub tu oM AH A ro lika</text></item>
<item><p>289a.1</p><section></section><text>rA ga badzrA ya badzra puSh+pe hU~M swAhA/ byang du oM AHpradz+nyA d+h+r-ika iR+sha badzrA ya badzra puSh+pe hU~M/ mer oM AHmo ha rA ti badzra puSh+pe hA~M swA hA/ bden bral du oM AHdwe khar ti badzra puSh+pe hU~M swA hA/ rlung du oM AHrA ga ra ti badzra puSh+pe hU~M swA hA/ dbang</text></item>
<item><p>289a.2</p><section></section><text>ldan du oM AHbadzra ra ti badzra puSh+pe hU~M swA hA/ de nas phyi'i me mtshams su oM AHrU pa badzra yai dzaHbadzra puSh+pe hU~M swA hA/ bden bral du oM AHshap+ta badzra ye hUM badzra puSh+pe hU~M swA hA/ rlung du oM AHgan+d+hA+e badzra yai baM badzra puSh+pe hU~M swA hA/ dbang ldan du</text></item>
<item><p>289a.3</p><section></section><text>oM AHrA sa badzra yai hoHbadzra puSh+pe hU~M swA hA/ shar sgo'i g.yon du oM AHspaR+sha badzra yai khaMHbadzra puSh+pe hU~M swA hA/ g.yas su oM AHd+har+m+ma b+hA tu badzra yai raM badzra puSh+pe hU~M swA hA/ shar sgor oM AHyamAn+ta kr-itaM badzra puSh+pe hU~M swAhA/ lho sgor oM AH</text></item>
<item><p>289a.4</p><section></section><text>pradz+nyAn+ta kr-ita badzra puSh+pe hU~M swA hA/ nub tu oM AHpad+mAn+ta kr-ita badzra puSh+pe hU~M swA hA/ byang du oM AHbig+h+nAn+ta kr-ita badzra puSh+pe hU~M swA hA/ zhes bya ba 'dis rim pa bzhin du mchod nas/ bdug spos la sogs pa rang rang gi sngags kyis phul la bstod</text></item>
<item><p>289a.5</p><section></section><text>pas bstod de/ dril bu dkrol zhing yi ge brgya pa brjod de/ 'dod pa'i don la gsol ba gdab pa dang / smon lam dang / bzlas pa byas nas/ oM AHhU~M mu zhes pas gshegs su gsol nas/ snying ga'i sa bon gyi 'od zer</text></item>
<item><p>289a.6</p><section></section><text>gyis maN+Dal rang la ye shes pa bzhin du gzhug par bya'o/ /'jam pa'i rdo rje mchod pa'i cho ga slob dpon dpal sbyin gyis mdzad pa rdzogs so// //shAkya'i dge slong blo gros seng ges zhu chen byas nas paN+Di ta chen po bi b+hU ti</text></item>
<item><p>289a.7</p><section></section><text>tsan+d+ras rang 'gyur du mdzad pa'o// //ye d+harmA he tu pra b+ha wA he tun+te ShAn+ta thA ga to h+ya wad ta/ te ShAny+tsa yo ni ro d+ha e waM bA dI ma hA shra ma NaH/ /</text></item>
</text>
