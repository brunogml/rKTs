[\[1a\]]
[\[1a.1\]]@#/_/yan lag brgyad pa'i snying po zhes bya ba'i sman dpyad kyi rang 'grel smad dum bzhugs so//_
[\[1b\]]
[\[1b.1\]]@##/_/bkru sman dang skyug sman la sogs pa nad sbyang ba'i sman sde sna tshogs 'dus par bshad pa'i le'u bco lnga pa bshad par bya'o/_/skyug sman gyi sde la/_sman po son cha dang /_shing mngar dang /_ka lam pa dang /_
[\[1b.2\]]nim pa dang /_bim pi dang /_bi sha la dang /_ga gon ro kha ba'i thor to dang /_'bras bu dang /_in+d+ra ya ba dug mo yungs dang /_mur ba dang /_de ba ta li dang /_lto'i srin bu gsod pa'i byi tang ga dang /_bi dul dang /_tsi tra ka/_
[\[1b.3\]]kru drug tres dang /_ba to la'i sa bon dang /_ka rany+dza dang /_pi pi ling dang /_lce myang tsha dang /_shu dag dang /_sug smel dang /_yungs kar dang /_'di rnams ni skyug sman du gtong ba'i sman gyi sde'i rnam grangs su gtogs so/_/de
[\[1b.4\]]la bkru sman du gtong pa'i sman ni/_tri bi da/_shing nye rong /_dan ti dang /_'bras bu gsum po a ru ra dang /_ba ru ra dang /_skyu ru ra dang /_bi sha la'i rtsa ba dang /_shing gi khu ba snu hag shi ra dang /_me tog shang gi ri dang /_ni li
[\[1b.5\]]dang /_ro d+ha seng phrom dang /_dong ga dang /_ki bi l+yaka dang /_su bar+Na shi ra dang /_byar nu dang /_ba gcin dang /_'di rnams ni bkru sman du gtogs so/_/bkru sman mas gtong ba'i sman gyi sna grangs ni/_po son cha dang /_dug mo
[\[2a\]]
[\[2a.1\]]yungs dang /_ru rta dang /_de ba ta li dang /_shing mngar dang /_shu dag dang /_rtsa ba'i sman sna bcu la/_sa la par+Ni dang /_kr-iSh+Na par+Ni dang /_kaN+Da ka ri dang /_bri ha ti dang /_gzem thog drung rtsa thon dang /_'di rnams ni sman gyi rtsa ba phra mo lnga zhes bya'o/_/bil ba'i rtsa ba dang /_
[\[2a.2\]]ag ni man+tha dang /_s+yo na ka dang /_tang bal dang /_pa ta li dang /_'di lnga'i rtsa ba ni rtsa ba chen po lnga zhes bya ste/_rtsa ba che phra gnyis gcig tu bsdus pa ni rtsa ba bcu zhes bya ba dang /_de ba da ru thang shing dang /_rasna dang /_ya ba ni la la phud dang /_sha ta puSh+pa sha ti dang /_kri ta be d+ha na dang /_
[\[2a.3\]]rgya sran nag po dang /_sbrang rtsi dang /_lce myang tsha 'am/_rgyam tsha shing nye rong 'di rnams ni bkru sman mas gtong ba'i sde tshan du gtogs so/_/mgul ba yan chad mgo'i nad dang /_mig nad dang /_sna nad dang /_log nad la sogs pa ci na yang rung ste/_sman sna nas btang zhing nad sbyang ba'i sman
[\[2a.4\]]sde la/_bel la dang /_a pa marga dang /_tsha ba rnam pa gsum po na le sham dang /_li dong gra dang /_pi pi ling dang /_skyer ba'i rtsa ba dang /_su ra la'i sa bon dang /_shi ri sha'i me tog dang /_'bras bu dang /_rtsa ba dang /_pri ha ti'i lo ma dang /_me tog dang /_'bras bu dang /_sdong bu dang /_
[\[2a.5\]]rtsa ba dang sna lnga dang /_shi kru'i lo ma dang /_me tog dang /_'bras bu dang /_sdong bu rtsa bar bcas pa lnga dang /_seng ldeng dang /_shing ma du ka'i me tog dang /_rgyam tsha dang /_mig sman skyer khaN dang /_pha bong gi dreg pa dang /_sug smel dang /_ldum bu pris rtsi ka dang /_sman sde 'di rnams ni
[\[2a.6\]]mgul ba yan chad klad pa'i nad thams cad sel zhing sbyong pa'i sman du gtogs so/_/de la rlung nad sel zhing zhi bar byed pa'i sman gyi rnam grangs ni/_de ba da ru thang shing dang /_rgya spos dang /_ru rta dang /_sman gyi rtsa ba bcu rnams dang /_ba la dang /_a ti ba la dang /_sman bi ra ta ra'i
[\[2a.7\]]sder gtogs pa la sogs pa dang /_sman bi da ra'i sder gtogs pa rnams ni rlung nad sel to/_/mkhris pa'i nad tsha ba rnams sel ba'i sman gyi sde ni/_rtswa dUr ba dang /_pUr+Na rna ba dang /_nim pa dang /_sman ba sha ka'i lo ma dang /_rtsa ba'i bar du sna lnga dang /_ad+ma kub ta kha sral phre'u dang /_
[\[2b\]]
[\[2b.1\]]'ol ma se'i rtsa ba dang /_nye'u shi la dang /_shi ta pa ki dang /_gan+d+ha pri yang ku dang /_shing n+ya gro d+ha la sogs pa dang /_shing shug pa dang /_sman thi ra rnam gnyis dang /_pad+ma'i ze ba dang /_thal tres la sogs pa 'di rnams ni mkhris pa'i nad sel to/_/bad kan gyi nad rgyas pa la ni dong
[\[2b.2\]]ga la sogs pa dang /_shing arka la sogs pa'i lo ma me tog sna lngar bcas pa dang /_shing mus ka ka la sogs pa rtsa ba dang 'bras bur bcas pa sna lngar bcas pa dang /_shing o sa na la sogs pa'i rtsa ba dang /_'bras bu'i bar sna lnga dang /_bye'u rug pa la sogs pa dang /_gla sgang
[\[2b.3\]]chen po la sogs pa dang /_in+d+ra ya ba dug mo yungs la sogs pa sman sde 'di rnams bad kan sel bar byed do/_/sman dzi ban ti'i sder gtogs pa la/_dzi ban ti dang /_ram nye ba rnam gnyis dang /_me da dang /_mahA me da rnam gnyis dang /_mon sran sde'u mung+ga dang /_mon sran
[\[2b.4\]]ma sha gnyis kyi lo ma dang /_ldum bu ri sha b+ha ga zangs rtsi ba dang /_dzi ba ka dang /_shing mngar dang /_'di bcu'i ming ni 'tsho byed ces bya'o/_/yang khar zhim la lus kyi sha 'tshag tshon por byed cing rlung nad dang mkhris pa'i nad sel ba'i sman sde'i rnam grangs la/_bi da ra dang /_
[\[2b.5\]]dong ga dang /_'bri lci ka li dang /_pur+Na rna ba dang /_de ba dang /_sa ha de ba dang /_bu ba par n+ya dang /_kha sral dang /_dzi ba ti tsa phra mo sna bcu dang /_shing sha ri ba thal tres kyi rtsa ba dang /_lcug ma dang /_hang sa pa ti dang /_de ltar 'di rnams kyi spyir bi da ri'i grangs su gtogs
[\[2b.6\]]te snying la phan/_sha tshag brta/_rlung dang mkhris pa'i nad sel/_lus skem pa sha skye/_skran dang lhu tshigs dang /_nywa gzhi na ba dang /_dbugs mi bde ba dang /_lud pa lu ba dang /_'di rnams sel zhing phan pa'i grangs su gtogs so/_/yang lus tsha ba dang /_khrag dang
[\[2b.7\]]mkhris pa rgyas te skom dad che zhing rims kyis btab pa 'di rnams sel ba'i sman ni/_shing sha ri ra ba thal tres dang /_u shi ra dang /_ka ma ri dang pa la/_shing ma du ka zhes bya ba dang /_tsan+dan dkar po dang /_dmar po sna gnyis dang /_shing mngar dang /_ba ru sha ka dang /_
[\[3a\]]
[\[3a.1\]]'di rnams tsha ba'i nad dang mkhris pa'i nad dang /_khrag rgyas pa dang /_skom dad che ba dang /_rims kyis btab pa la phan no/_/shing shug pa dang /_li kha ra'i shing pun tra gnyis dang /_rid d+hi dang /_brid d+hi dang /_ri dgas kar ka ta'i rwa shing gi zhes bya ba dang
[\[3a.2\]]sle tres dang /_dzi ba na sna bcu dang /_'di rnams ni nu zho skye/_rlung nad dang /_mkhris pa'i nad sel/_lus nyam chung zhing khong pa rmya ba lta bu la/_khong brta/_sha cher skye/_tsho bar byed/_bud med la nyal phod par 'gyur ro/_/yang sman pa ru sha ka dang /_'bras bu gsum po a ru ra
[\[3a.3\]]dang /_ba ru ra dang /_skyu ru ra dang /_rgun 'brum dang /_shing ni ri shi kad pa la'i shun pa dang /_shing ka ta'i 'bras bu dang /_shing tog rA dza dang /_bal po se'u'i 'bras bu dang /_rgya sne'u dang 'di rnams skom dad che ba dang chu sri ba dang rlung nad sel to/_/yang lig bu mig dang /_
[\[3a.4\]]gan d+ha pri yang ku dang /_spang spos dang /_me tog pad+ma dang /_me tog ut+pa la dang /_skyer khaN dang /_sug smel dang /_shing mngar dang /_nA ga ge sar dang /_'di rnams ni dug nad sel/_lus tsha ba dang mkhris pa rgyas pa'i nad sel to/_/pa to la dang /_ka tu ka ro hi ni pu tse shel
[\[3a.5\]]dang /_tsan+dan dkar po dang /_shing mngar dang /_sle tres dang /_shing pa tha dang /_'di rnams ni/_bad kan dang /_mkhris pa dang /_mdze dang /_rims dang /_dug dang /_rtag tu skyug bro ba dang /_zas yi gar mi 'ong ba dang /_mig ser gyi nad dang 'di rnams sel to/_/yang gu ru
[\[3a.6\]]tse sle tres dang /_shug pa dang /_shing nim pa dang /_'u su'i 'bras bu dang /_tsan+dan dmar po dang /_'di rnams ni mkhris pa dang /_bad kan rgyas pa dang /_rims kyis btab pa dang /_skyug bro ba dang /_lus tsha ba dang /_skom dad che ba dang /_nad 'di rnams kyang sel to/_/zas
[\[3a.7\]]'ju pho ba'i drod skye/_dong ga dang /_in+d+ra ya bdug mo yungs dang /_pa li'i me tog dang /_ka ka tig ta dang /_nim pa dang /_sle tres dang /_rtswa dUr ba dang /_shing mngar dang /_pa tha dang /_tsir tig ta zhes bya ba ci skrigs dang /_shing shergya ka nI la puSh+pa dang ba na zhes kyang bya ba dang /_
[\[3b\]]
[\[3b.1\]]pa to la dang /_ka na dza rnam gnyis dang /_sab ta tsha zhes bya ba dang /_shing gi 'dab ma rnam bdun dang /_tsi tra ka/_kru trug tres dang /_su sha bi dang /_po son cha dang /_shi ba na dang /_gon ta dang /_'di rnams kun 'dra ste dong ga la sogs pas skyugs pa gcod/_mdze dang /_
[\[3b.2\]]dug dang /_rims dang /_bad kan rgyas pa dang /_g.yan pa dang /_gcin snyi ba dang /_rma de ba 'byang ngo /_/yang na sab ta tsha dang /_shing lo ma bdun pa dang /_shing ti ni sha dang /_gro ba dang /_shre ta ba ha dang /_sri ki ya ka dang /_shing seng ldeng dang /_shing ka da ra dang /_
[\[3b.3\]]b+han d+hi dang /_shing sha pa dang /_me sha shrI ga dang /_tri hi ma dang /_tal dang /_rgya skyegs kyi shing dang /_a ka ru dang /_rgya sne'u dang /_shing sA la dang /_shing d+ha ba dang /_ka bu ka dang /_ka lang ka zhes bya ba dang /_in+d+ra ya ba dug mo yungs dang /_tsha ga kar+Na dang /_a shwa
[\[3b.4\]]kar+Na tha ram dang /_de ltar a sa na la sogs pa sman 'di rnams ni/_sha bkra dang /_mdze dang /_bad kan gyi nad dang /_khong na srin bu yod pa sel/_nad skya rbab dang /_gcin snyi ba dang /_tsho ches pa'i tshil nad 'di rnams sel to/_/shing ba ra'i me tog dkar po dang /_
[\[3b.5\]]shing she rgya ka'i me tog sngon po la ba na dang /_nye'u shing pa dang /_tsitra ka dang /_mo ra ta dang /_shing bil ba dang /_a za shwa gi dang /_bri ha ti rnam gnyis ka rany+dza rnam gnyis/_dza ya rnam gnyis la/_ag ni man tha sna gnyis dang /_shing shi kru'i 'dab ma/_bo'u pa la pa
[\[3b.6\]]dang /_rtswa ku sha dang /_ru rta 'di rnams ni shing bar na la sogs pa zhes bya ste/_bad kan gyi nad dang /_tsho ches te tshil skyes pa'i nad dang /_zas mi 'ju ste drod chung ba las/_rlung nad cher skyes pa sel/_klad pa na ba la phan/_skran dang /_an ta bid tra b+hi khong 'bras 'di rnams
[\[3b.7\]]sel to/_/yang sman bri sha ka dang /_spangs ma dang /_shing kun dang /_nag tshur rnam gnyis te/_nag tshur dang /_nag tshur bya bal ma dang /_rgyam tsha dang /_shi la dza tu dang /_'di rnams ni chu sri ba dang /_rde'u yod pa dang /_khong na skran yod pa dang /_lus kyi tshil ches
[\[4a\]]
[\[4a.1\]]pa dang /_bad kan sel to/_/sman be lan tar dang /_a ran ni dang /_su ga dang /_bri sha dang /_a sham be ta sru sru dang /_go kan ta gze ma dang /_ka ta dang /_sa ha ra dza dang /_ba na nI la puSh+pa dang /_rtswa dUr ba dang /_br-ik+Sha da ni dang /_na la ku sha rnam
[\[4a.2\]]gnyis dang /_kun tha dang /_gun dra dang /_ba lu ka dang /_mor ta dang /_ka ru ka ta dang /_shing ram pa dang /_parta dang /_sman sde 'di rnams ni/_rlung nad du gyur pa sel/_chu son rde'u yod pa dang /_gcin sri ste 'ong du mi rung ba dang /_'di rnams sel to/_/yang sman sha ba raka ro
[\[4a.3\]]seng phrom dang /_bad thika ro d+hA dang /_rgya skyegs kyi shing dang /_dzi na dzi ni dang /_thang shing par la dang /_shing kad pa la'i shun pa dang /_kud tsi tam pa dang /_ldum bu chu skyes kyi me tog dang /_me tog gi rtsa ba dang /_shing a shwa ka dang /_shing bita sho ka dang /_e la ba lu ka
[\[4a.4\]]dang /_sa ri pel ba dang /_mo tsha rnams te/_de ltar sman rod+hA la sogs pa 'di dag ni tshil che ba dang /_bad kan gyi nad sel bar byed/_bud med kyi mngal na ba la phan/_'khru ba gcod/_sha mdog bzang bar 'gyur ro/_/dug nad sel to/_/shing ar ka'i rtsa ba dang /_
[\[4a.5\]]shing a lar ka dang /_nag dan ti dang /_bil shal ya dang /_b+har gi dang /_rasna dang /_pris rtsi ka li dang /_sri ki rgya dang /_shing a pa marga'i me tog dang /_pi ta te la zhes bya ba ka ka da ni dang /_ud kir yang dang /_mahA she da dang /_shing ing gu dang /_de ltar ar ka'i
[\[4a.6\]]sder gtogs pa sman 'di rnams ni bad kan rgyas pa dang /_tshil ches pa dang /_dug nad rnams sel to/_/lto na srin bu yod pa dang /_mdze nad zhi bar byed/_lhag par ni rma red par 'byang ste 'tsho'o/_/bye'u rug pa rnam gnyis te nag po dang /_ser po dang /_ku the rag zhim thig le
[\[4a.7\]]dang /_ka lam la dang /_srin bu sel ba'i sman byi tang ga dang /_khar pad tra dang /_bri sha kar+Ni dang /_kad pa la zhes bya ba ro hi ni dang /_ka sam mar dka dang /_sha bka dang /_shing ka pi ta'i lo ma dang /_b+har gyi ka sra'i rtsa ba dang /_rak+ta many+dza ri dang /_ka ka ma rtsi mon sne'u
[\[4b\]]
[\[4b.1\]]dang /_ku la har dang /_bi sha mus+thi dang /_bu srin dang /_buta ke shi 'bam po dang /_sman 'di rnams ni bye'u rug pa la sogs pa'i grangs su gtogs te/_bad kan rgyas pa dang /_tshil che ba dang /_lto na srin bu yod pa dang /_'di rnams sel/_cham pa na ba dang /_zas yi
[\[4b.2\]]gar mi 'ong ba dang /_dbugs mi bde ba dang /_lud pa lu ba dang /_'di rnams la phan te rma rid pa 'byang /_mus ka ka dang /_sud+ha shi ri dang /_'bras bu gsum ste/_a ru ra dang /_ba ru ra dang /_skyu ru ra dang /_tsi tra ka dang /_rgya skyegs shing dang /_shing d+ha ba dang /_shing
[\[4b.3\]]sha ba dang /_'di rnams ni skran dang /_gcin sri ba dang /_chu son rde'u yod pa dang /_skya rbab kyi nad dang /_tshil che ba dang /_gzhang 'brum gyi nad dang /_bad kan dang /_khu chu rnams sel bar byed do/_/dug mo yungs dang /_shing mur ba dang /_pu tse shel dang /_na le sham dang /_
[\[4b.4\]]al bi sha dang /_gan d+hi ra chu sgog dang /_sug smel dang /_ba tha sna gnyis dang /_zir dang /_shing ar la'i 'bras bu dang /_a za mo dang /_yungs kar dang /_shu dag dang /_zi ra nag po dang /_shing kun dang /_srin bu'i sman byi tang ga dang /_pa shu gan+d+ha dang /_pany+tsa ko la zhes bya
[\[4b.5\]]ba la/_pi pi ling dang /_pi pi ling gi rtsa ba la rtse lag dang /_dbyi mo'i lo ma dang /_tsitra ka dang /_li dong gra 'di lnga dang /_sman de rnams ni rlung dang /_bad kan dang /_tshil ches pa dang /_cham pa dang /_skran dang /_rims na ba dang /_gzhang 'brum gyi nad dang 'di rnams sel bar byed do/_/
[\[4b.6\]]shu dag dang /_gla sgang chen po dang /_thang shing dang /_sgron shing dang /_li dong gra dang /_bong nga dang /_a ru ra dang /_skyer pa dang /_yung ba dang /_shing mngar dang /_kr-iSh+Na par+Ni dang /_dug mo yungs dang /_sman 'di rnams ni shu dag dang skyer pa la sogs pa'i sman sde'i grangs su gtogs te/_
[\[4b.7\]]zas ma zhu ba'i be'u snabs dang /_rab tu 'khru ba'i nad rnams zhu zhing gcod do/_/tshil ches pa dang bad kan rgyas pa dang /_rlung nad dang /_bud med kyi nu ma na ba 'di rnams sel to/_/gan+d+ha pri yang ku dang /_mig sman ra gan gyi dud pa dang /_lig bu mig dang /_stang zil dang /_
[\[5a\]]
[\[5a.1\]]me tog pad+ma'i ze ba dang /_lcim rtsa dang /_btsod dang /_ya ba sha ka dang /_shing shal ma shi li dang /_shing shal ma li'i khu ba dang /_pu na nA ga dang /_sa mang ga dang /_tsan+dan dkar po dang /_me tog d+ha ta ki dang /_am pa sh+tha dang /_shing mngar dang /_nam ska ri
[\[5a.2\]]dang /_nam ti bri ga sha dang /_rgya skyegs shing dang /_ro d+hA seng phrom dang /_da ta ki dang /_shing bil ba dang /_pe shing ka dang /_ka tang ga dang /_pad+ma'i ge sar ze ba dang /_sman 'di rnams ni sman sde rnam gnyis te/_gan+d+ha pri yaM hang bu'i sde grangs su gtogs pa dang /_sman am
[\[5a.3\]]bash+tha la sogs pa de rnams ni kha zas zhu ba'i tshad par 'khru ba gcod do/_/sman 'di dag ni 'khru ba yang gcod/_nang gi sha chad dang pags pa'i sha byung ba slar 'phros pa 'byor bar byed de phan/_mkhris pa rgyas pa la phan/_rma red pa yang 'tsho bar byed do/_/gla sgang dang /_shu
[\[5a.4\]]dag dang /_tsi tra ka/_kru trug tres dang /_skyer pa dang /_yung ba gnyis/_kha ba rnam gnyis la/_ka tu ka ro hi ni pu tse shel dang /_ka ka tig ta dang /_go bye dang /_pa tha dang /_'bras bu gsum po a ru ra dang /_skyu ru ra dang /_ba ru ra dang /_bong nga dkar po dang /_bong nga nag
[\[5a.5\]]po dang /_khra bo dang /_ru rta dang /_sug smel dang /_shu dag dang /_'di rnams ni bud med kyi mngal na ba dang /_nu ma na ba dang /_dri ma bshang gci ba dang /_rngul dang /_rngu ma dang /_rna spabs pa la sogs pa sel cing 'byang ngo /_/shing n+ya gro d+ha dang /_shing a shwat+tha dang /_shing u
[\[5a.6\]]dum+bA ra dang /_paT+Ti ka ro d+ha sna gnyis/_'dzam bu gnyis la/_bri had pha la dang /_d+has swa pha la gnyis/_shing ardzu na dang /_shing som bal ka dang /_shing p+pak+sha dang /_shing amra dang /_shing ma bany+dzu la dang /_shing pi la ya dang /_rgya skyegs shing dang /_shing nan ti ke li dang /_
[\[5a.7\]]shing bir la dang /_shing mngar dang /_shing ma du ka dang /_'di rnams ni shing n+ya gro la sogs pa'i grangs su gtogs te/_rma 'tsho ste phan/_'khru ba gcod/_chag thur byung na 'byor/_tsho ste tshil ches pa dang /_mkhris pa rgyas pa dang /_khrag rgyas pa dang /_skom dad che ba dang /_lus
[\[5b\]]
[\[5b.1\]]kyi khong tsha ba dang /_bud med kyi mngal na ba dang /_'di rnams sel te phan no/_/sug smel dang /_ma he la dang /_tu ruska dang /_ru rta dang /_gan+d+ha pri yang ku dang /_spang spos dang /_ba lang b+h+ya ma ka dang /_sprig ka 'bug sug dang /_zhog tang ku dang /_tso tsa dang /_gan+d+ha b+ha dra dang /_rgya spos dang /_
[\[5b.2\]]sti ni ya dang /_spu ma zhes bya ba sri shing gi me tog gi khu ba dang /_nya phyis dang /_rgya mtsho nas byung ba'i chu srin gyi sen mo dang /_thang shing dang /_a ka ru dang /_shri bas ga dang /_gur kum dang /_tsan+dan dang /_gu gul dang /_sa tsi ras dang /_pog dkar po nu ma ka dang /_sun na ma dang /_
[\[5b.3\]]nA ga ge sar dang /_'di rnams ni sug smel la sogs te 'di dag dri zhim po'i sder gtogs te/_rlung nad dang bad kan rgyas pa'i nad sel/_dug thub/_pags pa'i sha mdog bzang po sdug gur 'gyur/_g.yan pa dang /_thor bu dang /_bas ldag pa'i nad 'di rnams kun sel to/_/
[\[5b.4\]]sh+ya ma dang /_dan di dang /_dra ban ti dang /_ka mu ka dang /_dri bid shing nye rong dang /_shang khri ni dang /_pa tal dang /_su bar+Na shi ri dang /_gab ga shi dang /_shi kha ri dang /_kam pi l+yaka dang /_sle tres dang /_shing ka rany+dza dang /_ba stad tri dang /_bya d+hi ga ta dang /_b+ha la dang /_ba hu ra
[\[5b.5\]]sa dang /_shing ro tsha ba rnams kyi 'bras bu ni sman sha ma la sogs pa'i sder gtogs te/_skran dang /_dug 'thungs pa dang /_zas yi gar mi 'ong ba dang /_bad kan rgyas pa dang /_snying na ba dang /_chu 'gags pa dang /_nad 'di rnams sel to/_/de ltar sman gyi grangs sum cu rtsa
[\[5b.6\]]gsum bshad pa la/_de dag gi nang nas sman la la ma rnyed na yang /_sman gyi ro dang /_mthu dang yon tan 'dra ba las sman sna sbyor cig_/bkru sman dang skyug sman la sogs pa nad sbyangs pa'i sman sna tshogs 'dus par bshad pa/_sman sde'i rnam grangs bshad pa'i le'u bco lnga pa
[\[5b.7\]]rdzogs so//_//snum dpyad kyi cho gar bya ba bshad pa'i le'u bcu drug bshad par bya'o/_/snum gyi nang na mchog ni rnam pa bzhi ste/_zhun mar dang /_rkang dang /_tshil dang /_til mar dang bzhi'o/_/de ltar snum de dag ni spyir ni 'ju dka' ste lci/_bsil/_khong 'khru/_
[\[6a\]]
[\[6a.1\]]lus kyi khong snum par byed/_'jam par byed rtsa thams cad du 'gro bas na zhib mnyen/_lus kyi khong rlan par byed do/_/zas snum bag 'di dang 'dra ba'i sman snum bag can du gtogs pa phal cher yang de dang 'dra'o/_/snum dang sman de dang mi 'dra ba
[\[6a.2\]]gzhan ni rtsub pa zhes bya'o/_/de la yang snum de dag gi nang na yang zhun mar sman dang sbyar te btsos pa ni ji ltar sbyar ba bzhin du phan no/_/rkang dang tshil dang til mar gsum ni mkhris pa dang bad kan dang rlung sel to/_/de la zhun mar bas ni til mar 'ju dka'o/_/til mar bas ni
[\[6a.3\]]tshil 'ju dka'o/_/de la snum rnam gnyis zhes bya ba ni zhun mar dang til mar ro/_/snum rnam gsum zhes bya ba ni zhun mar dang til mar dang rkang mar gsum mo/_/snum rnam bzhi ni zhun mar dang rkang dang tshil dang til mar bzhi la snum chen po bzhi zhes bya'o/_/de la snum gyi sman dpyad bya ba'i
[\[6a.4\]]nad dmigs ni/_chang nad du gyur pa dang /_bud med kyis dub pa dang /_drag shul dang /_ngal ba'i las byas pa dang /_sems las chen po la zhugs pa dang /_mi rgan po dang /_byis pa dang /_nyams stobs chung ba dang /_skem po dang /_lus kyi khong na snum med de/_rtsub por gyur pa dang /_
[\[6a.5\]]khrag zad pa dang /_khu chu zad pa dang /_rlung nad kyis nyam thag pa dang /_mig rab rib khyer te rtul ba dang /_rna ba mi gsang ste legs par mi thos pa dang 'di rnams lta bu la/_snum gyi bcud kyis lus brta bar bya'o/_/brta bar bya ba de la yang thog mar dugs byas la phyis bkru sman
[\[6a.6\]]gyis bkrus te/_sbyangs nas de'i rjes la snum gyi dpyad bya'o/_/ha cang khong pa me'i drod ches pa dang /_lus sbom pa dang /_nyam chung zhing rid pa dang /_brla rengs pa dang /_tshad pas rab tu 'khru ba dang /_ma zhu be'u snabs yod de mchin pa na ba dang /_lkog ma na ba dang /_
[\[6a.7\]]dbyig dug gis phog pa dang /_lto ba'i nang dmu rdzing lta bu dang /_brgyal ba dang /_rtag tu skyugs pa dang /_zas yi gar mi 'ong ba dang /_bad kan gyi nad yod pa dang /_skom dad che ba dang /_chang gis phog ste ra ro ba dang /_bud med bu btsas pa dang /_sman sna nas btang ba dang /_bkru
[\[6b\]]
[\[6b.1\]]sman gyis bkrus pa 'di lta bu la snum gyi dpyad bya zhing sbyin du mi rung ngo /_/de la zhun mar gyi yon tan ni sems rno mi brjed cing dran pa dang /_yid gzhungs/_lus skem zhing rid pa 'di lta bu la phan no/_/til mar ni lto na srin bu yod pa dang /_tshil ches pa dang /_rlung nad can du gyur
[\[6b.2\]]pa 'di lta bu la til mar phan no/_/lus khong yang ba dang /_lus khong grims shing sha mkhrang ba dang /_lto sra ba 'di lta bu la rkang zos na phan no/_/lus la rlung dang nyi tshan gyis gdungs pa dang /_lam ring por bgrod pas khong dub pa dang /_smra mangs pa dang /_bud med la
[\[6b.3\]]drags pa dang /_drag shul dang /_las ches pa dang /_srog zungs bdun lta bu zad pa dang /_lus kyi khong na snum med de/_rtsub por gyur pa dang nyon mongs pa byas pas lus rid pa dang /_pho ba'i drod ha cang ches te zas ha cang 'ju ba dang /_rtsa sgo kun rlung gis 'gags
[\[6b.4\]]shing 'tshangs pa 'di lta bu la tshil zos na phan no/_/de la tshil ni lhag par rus pa'i tshigs kha bye ba dang /_rus pa chag pa dang gnad snad pa dang /_lto ba'i nang grol na ba dang /_mes tshig pa dang /_lus rmas te rma byung ba dang /_rkang lag gi tshigs bur ba dang /_mo mtshan
[\[6b.5\]]na ba dang /_rna ba na ba dang /_klad pa na ba dang /_'di lta bu la tshil phan no/_/til mar ni lhag par dbyar zla tha chungs dang /_ston zla ra ba'i ngo la phan no/_/zhun mar ni ston zla 'bring po dang /_tha chungs kyi ngo la phan no/_/rkang dang tshil ni dpyid ka phan no/_/snum 'di rnams gang yang
[\[6b.6\]]rung dus tshigs dang mi sbyor bar 'phral gang bab du gtong na/_tshes grangs kyi nyi ma bzang ba dang /_srin dang yul ngan med cing yul bzang ba'i tshe thong shig_/til mar ni dgun zla grang lhags che ba'i tshe btang na phan no/_/zhun mar ni dbyar zla ra ba dang /_'bring po tsha ba'i dus
[\[6b.7\]]na mtshan mo 'thungs na phan no/_/mkhris pa dang rlung nad du gyur na zhun mar ni mtshan mo yang gtang du rung ngo /_/yang rlung dang mkhris pa lta bu nad sna gnyis 'dres par na na/_til mar dang zhun mar mtshan mo gtang bar rung ngo /_/rlung dang bad kan gyi nad du gyur na/_zhun mar
[\[7a\]]
[\[7a.1\]]dang sman dang sbyar ba nyin par thong shig_/de bas na sman zhun mar dang sman dang sbyar ba'i til dang kha zas la sogs pa rnams dang /_sman mas gtong ba dang /_sman sna nas gtang ba dang /_lus mar gyis bsku ba dang /_sman bskol ba'i khu ba khar blugs shing dbo
[\[7a.2\]]ba dang /_mgo dang rna ba dang mig tu sman bsku zhing blugs pa la sogs pa rnams kyang ran pa tsam du gtang ngo /_/ro rnam drug la sogs pa sna re re ba dang /_ro sna gnyis pa dang /_ro sna gsum pa dang /_sna bzhi sa dang /_sna lnga pa la sogs pa sman sbyar ba'i ro bro ba'i sna grangs drug cu rtsa bzhi la
[\[7a.3\]]sogs par phye ba de las/_snum gyi dngos po mar la sogs pa ro logs shig na tha dad pa ma yin te/_ji lta zhe na/_sman mar sbyor ba yang /_sman sna mang po sogs la/_mar nyung ngu byas pas na/_mar gyi ro zil gyis gnon to/_/lhag par bro ba med pas na ro drug cu nyid kyi nang du
[\[7a.4\]]'dus so/_/dper na ji skad du bstan pa/_sman bskol ba'i khu ba dang dngas ma btung ba'i ro de yang chu'i ro ci bro ba la sogs shig na rgyu lhag pa med de/_ro drug cu nyid kyi nad du 'dus so/_/yang ni sman mar myur du gang phan pa de bzang ste/_de la thun chung ngu zos na thun gnyis kyis
[\[7a.5\]]'ju'o/_/tshod 'bring du zos na thun bzhis 'ju'o/_/tshod cher zos na nyin zhag gcig gis 'ju'o/_/de ltar sman dang sbyar ba'i til mar ram/_sman mar gang za yang rung ste/_mi'i nyams dang nad kyi dmigs la sbyor la/_sngar ni tshod chung ngu nas bza' bar bya'o/_/yang bkru sman gyis
[\[7a.6\]]bkru bar 'dod na khar rtsang lta bu zas zos la/_da nang lta bu zhu ste khong na yang /_zhun mar dang dngas ma 'ba' zhig tshod cher mang du bza'o/_/mar 'thungs pas nad zhi bar byas pa zhig la zas kyang cher ma zos te khong bkres na mar 'bring tsam du zos na phan no/_/sman mar gyis
[\[7a.7\]]nyams btsag brta zhing sha skye bar bya na/_dro khar sman mar nyung zad bzhu ste/_sha khu gdus la dro tsha tsam gyi nang du blugs la 'thungs nas/_de'i rjes kha zas snum bag zos la chang gis mnan na phan no/_/yang byis pa gzhon nu lta bu dang /_mi rgan po dang /_rtag tu skom dad che
[\[7b\]]
[\[7b.1\]]ba dang /_mar za ba'am/_'thung mi phod pa dang /_chang dad che ba dang /_rtag tu bud med dang phrad de/_rtag tu kha zas snum bag za ba lta bu dang /_drod chung de kha zas mi 'ju ba lta bu dang /_skyid de bde bar 'dug 'dug pa'i mi dang /_sman stobs chung ba'i mi nyon mongs pas
[\[7b.2\]]'jigs pa lta bu dang /_lto snyi ba dang /_nad dkyel mi che ba lta bu dang /_so ga tsha ba'i dus dang /_nad kyis rid par gyur pa 'di rnams lta bu la sman mar gtang ba ni/_dro ba sman mar nyung shas bzhu ste gcig tu 'thung ngam/_khu ba dron pos phul te 'thungs pa'i rjes la/_kha zas
[\[7b.3\]]snum bag dang chang 'thung shig_/de la nad dmigs kyi rim pa dang sbyar te sman mar gtang ba'i thabs ni/_lus kyi stod na nad yod na ni kha zas zos pa'i rjes la mar phyis btung ngo /_/khong pa'i nang lus kyi bar na nad yod pa ni kha zas phyed zos nas sman mar btung ngo /_/lus
[\[7b.4\]]kyi smad na nad yod na ni/_dro khar lto stong la sman mar btang na/_rjes la kha zas dang tshil nan 'thungs na nad sel to/_/sman mar gtang ba'i thabs rim pa 'di ltar byas na phan pa'i stobs mthu yang /_lus kyi rim pa bzhin du skye'o/_/de ltar sman mar 'thungs pa las mar cung
[\[7b.5\]]zad ma zhu na/_chu tshan gdu gdu ba'i dngas ma kha zas bzod tsam 'thungs na/_mar bde blag tu 'ju bar 'gyur ro/_/sman mar la sogs pa zos te/_snum kha'i nang du chags na/_chu tshan gdus pa khas bzod tsam gyis kha bkru'o/_/e raN+Da'i khu ba gdus pa dang /_
[\[7b.6\]]ba la ta ka zhes bya ba go be dang /_'di gnyis su gdus pa'i khu ba ni btung du mi rung ngo /_/gal te khar rtsang ngam/_khar nyin lta bu sman mar 'thungs pa las zhu 'am ma zhu gtol med de the tsom za na/_chu tshan gdu gdu ba yang 'thung shig_/de 'thungs par khong du ma zhu
[\[7b.7\]]la/_ma zhu ba'i gdung sgregs mnan po ma yin sgregs pa yang tha mal par 'ong /_khong yang zhing zas yi gar 'ong bar gyur na/_kha zas ran tsam du bza' zhing 'tshal nan kyang ci ran du 'thung shig_/de ltar sman mar 'thungs nas zhu ba'i rjes la/_kha zas bza' ba
[\[8a\]]
[\[8a.1\]]ni khu ba dro bag dang /_zas bad kan du mi 'gyur ba dang /_ha cang zas snum bag nyid ma yin pa dang /_kha zas grang dro ma 'dres par bza'o/_/sman mar 'thungs pa lta bu kha lag kyang chu dron pos bkru/_bud med dang 'phrad du mi rung /_mtshan mo yang gnyid
[\[8a.2\]]nyal/_bshang gci 'ongs na mi dgag_/drag shul gyi las mi bya/_khro zhing tshig pa za ba dang /_mya ngan dang /_grang ba'am/_nyi tshan la 'dug pa'am/_rlung drag po langs pa'i khar 'gro ba'am/_rta zhon te phan tshun 'khyams pa'am/_lam du zhugs pa dang /_mang du smra
[\[8a.3\]]ba dang /_stan ha cang mtho ba la 'dug pa dang /_sngas ha cang mtho ba 'am/_dma' ba 'di rnams lta bu mi bya'o/_/nyin par nyal ba dang /_dud pa dku ba'i nang na 'dug pa dang /_rdul khrod na 'dug pa 'di rnams kyang mi rung ste/_de lta bas na sman mar ci srid 'thungs pa de srid kyi
[\[8a.4\]]bar du/_cho ga de ltar bya zhing mi rung ba rnams spang ngo /_/sman mar dang 'dra bar bkru sman btang ba dang /_sna nas btang ba dang /_sman mas gtong ba rnams kyang tshul de dang 'dra bar nad byang gi bar du cho ga yun de srid du bsrung bar bya'o/_/de la nad zhi bar bya ba'i phyir/_sman
[\[8a.5\]]mar gtang ba'i cho ga ni bkru sman dang 'dra ste/_sman mar gyi cho ga yang de bzhin du bya'o/_/de la lto snyi na ni sman mar nyi ma gsum du gtang ngo /_/lto sran ni nyi ma bdun du gtang ngo /_/sman mar btang bas nad rtse zhil te/_khong legs par snum par gyur na/_de phan chad kha zas kyi cho ga
[\[8a.6\]]bya'o/_/de ltar sman mar btang bas nad rtse zhil bar gyur na/_stod smad du dbugs dbyung ba tha mal par 'ong /_pho ba'i me drod ches te 'bar/_bshang ba snum la mi sri ba 'byung /_mar dang snum bag mi 'dod de skyo/_lus snyoms te 'di ltar gyur na/_nad rtse zhil zhing lus kyi khong
[\[8a.7\]]legs par snum por gyur pa yin no/_/lus kyi khong rtsub na ni tshul 'di dang 'dra ste/_'di las bzlog ste blta'o/_/gal te sman mar dang snum gyi tshod ma zin tam/_phan pa ma yin par zos sam/_gtang ba'i dus ma yin par 'thungs sam/_kha zas log pa ha cang snum ches
[\[8b\]]
[\[8b.1\]]pa'am/_bsil zhing rtsub pa'am/_zas ma zhu bzhin du zos pa'am/_mtshan mo mi nyal zhing nyin par phan tshun 'khyam pa dang /_mi mthun pa log pa byas pa 'di lta bu las sman mar ma zhu ste/_snum drags par gyur na/_gdong pa dang lus kyi sha mdog ser/_snabs dang mchil ma
[\[8b.2\]]mang /_thur du tshad par 'khru ste/_de lta bu las nad ni lus skrangs pa dang /_gzhang 'brum khrag tshad du 'ong ngo /_/khong rmya lus dgye sgu mi shes te/_rengs bag tu 'dug/_sems myos te blong bag tu 'dug_/g.yan ba dang /_mdze dang rims nad rtag tu skyugs pa
[\[8b.3\]]dang /_khong na lto sbo/_mgo 'khor la sogs pa dang /_'di lta bu'i nad du 'gyur ro/_/de lta bu la dpyad bya ba ni zas dang skom dbri zhing bsdam pa dang /_skyug sman gtang /_dugs bya/_zas dang skom rnams rtsub pa'i bag gtang /_'tshal nan dar ba dang /_
[\[8b.4\]]a ru ra dang /_ba ru ra dang /_'di lta bu mnan pa'i khu ba dang /_dar ba bskol ba dang /_nas dang /_tsi tse rgod dang /_khre rgod dang /_pi pi ling dang /_'bras bu gsum po a ru ra dang /_ba ru ra dang /_skyu ru ra gsum/_sbrang rtsi la sbyar te btang pa'am/_yang na a
[\[8b.5\]]ru ra btags pa dang /_ba gcin dang gu gul bsres nas 'thungs na phan no/_/mdor na nad dmigs ji ltar mi bde ba dang sbyar la dpyad byas na/_mar drags pa'i nad 'byang ngo /_/yang de lta bu la dpyad du bya ba ni kha zas mi bza' ba ni bza' bar smyung ba mi nus na yang /_
[\[8b.6\]]kha zas rtsub po bza' ba'i dpyad byas na smyung ba byas pa dang 'dra'o/_/gal te mar drags pa'i nad las bkru sman gtang dgos par gyur na/_nyi ma gsum gyi bar du kha zas snum pa khu ba drod bag dang /_yul skams nas byung ba'i sha las khu ba drod pag tu byas pa dang /_
[\[8b.7\]]kha zas drod bag zos la nang nub tu dugs bya zhing /_nyi ma gsum du snum bag gi drod dang /_dugs de ltar byas nas/_de'i rjes la bkru sman gtang ngo /_/skyug sman gtang ba ni mi sha dang tshil ches/_bad kan mang /_drod ma snyoms te/_zas res 'ga' 'ju/_
[\[9a\]]
[\[9a.1\]]res 'ga' mi 'ju ba de lta bu ni nyin zhag gcig bad kan skye ba'i kha zas sbyin la/_phyi de nyin skyug sman thong shig_/yang zas snum bag gis bskyed bskyed pa/_bad kan can de lta bu la sngar zas rtsub po byin te/_de'i rjes la kha zas snum bag gis khong snum
[\[9a.2\]]par byas nas bkru sman thong shig_/dpyad de ltar byas na mar dang snum bag las nad du gyur pa 'byang bar 'gyur ro/_/mar dang snum lta bur ma 'phrod de nad du gyur pa kha zas kyi dpyad byas pas ma byang na/_sman btang ba'i dpyad byas pas nad kyi dri ma phyin par 'gyur ro/_/byis
[\[9a.3\]]pa chung ngu dang /_rgan po la sogs pa mar dang snum bag spong mi nus la/_cho ga dka' na 'phral du snum gyi dpyad 'di skyo zhing gnod par yang mi 'gyur gyi gyis shig_/bya ba'i thabs la mar brngos la sha khu las btang ngam/_thug pa'i nang du btab la blud do/_/yang
[\[9a.4\]]na til btags pa'i nang du mar btab la/_bu ram bskol ba'i khu bas btang ste btung ngo /_/yang na 'bras dang til mar dang sran ma sha dang /_sna gsum gyi thug pa nang du yang mar 'di bzhin du btab la btung ngo /_/'o ma bskol ba dron mo'i nang du mar btab pa'i
[\[9a.5\]]thug pa'am zho mngal ma zhog chu bor la/_bu ram gyis btab ste blud pa'i thug pa de lta bu rnam pa drug dang /_mar rkang tshil dang til dang sna bzhi 'bras dang sna lnga'i thug pa dang /_spyir drug dang /_yang thug pa rnam pa lnga po 'di dag dang /_thug pa sna bdun po 'di rnams ni 'phral
[\[9a.6\]]du lus kyi khong snum par 'gyur te/_lan tshwa cher gdab bo/_thug pa 'di dag ni bad kan du mi 'gyur ro/_/lus rtsub par mi 'gyur/_yang mdze nad lus skrang bag dang /_gcin rtag tu 'ong zhing snyi ba 'di lta bu la/_bu ram yul gsher sa nas byung ba'i sha dang /_
[\[9a.7\]]lo ma dang til dang /_sran ma sha dang /_chang dang zho rnams bzar mi rung ngo /_/snum gyi cho ga dang /_dpyad byas nas gnod par ma gyur na/_sman 'bras bu gsum po dang /_pi pi ling dang /_a ru ra dang /_gu gul la sogs pa bskol la thong shig_/de ltar btang na
[\[9b\]]
[\[9b.1\]]nad rnying la yang 'byang la/_lus kyi khong nas drod skye/_khong pa nang gi nad kun 'byang /_srog zungs bdun 'phral du brta/_nyams stobs dang bzhin mdog bzang por 'gyur/_dbang po rnams brtan/_rgan sra/_lo brgya thub par 'gyur te/_mar rtag tu bza' ba'i yon
[\[9b.2\]]tan de ni de ltar 'gyur ro/_/snum la dpyad kyi cho gar bya ba'i le'u ste bcu drug pa rdzogs so//_//de nas dugs bya ba'i le'u bshad par bya'o/_/de la dugs kyi bye brag ni rnam pa bzhi ste/_dugs bya ba dang /_bag zan dang sman du sbyar bas lus la bcing zhing
[\[9b.3\]]dugs bya ba dang /_dugs tha mal pa dang /_chu lums dang rnam pa bzhi'o/_/de la dugs zhes bya ba ni me la bsros pa yin te/_de la yang ji lta zhe na/_me mdag la gos sam/_thong lcags sam lag pa'i thal mo me la bsros pa la sogs pas dugs bya'o/_/bag
[\[9b.4\]]zan dang sman du sbyar ba'i dugs lus la glan cing bcing ba ni bag phye 'am 'bru sna tshogs btags la sman shing tsha dang phabs dang nye'u shing dang thang shing dang gu gul dang /_a ru ra dang /_ldum bu ra sna dang /_e raN+Da'i rtsa ba dang /_yul gsher sa nas byung ba'i sha dang /_
[\[9b.5\]]tshwa dang /_dar ba dang /_'o ma dang /_zho dang /_mar dang /_'di rnams kyis sla mor sbrus la lan tshwa cher btab ste btsos la ras kyi steng du bdal te/_lus gar na sar glan zhing bcings na dugs 'dis ni rlung nad 'byin par 'gyur ro/_/gal te bad kan dang 'dres pa'i nang
[\[9b.6\]]du gyur na ni dugs de'i nang du bye'u rug pa la sogs pa dang sbyar la dugs bya'o/_/mkhris pa'i nad la ni shing shug pa dang sbyar ro/_/dugs glan te de ltar sbyar ba las/_gal te sla bas lus la mi chags shing ras kyis mi thub na mar dang til mar la sogs pa snum gyis
[\[9b.7\]]bsnan te/_yang dang yang bswo zhing pags pa ma rul ba dri mi zhim pa ma yin pas phyi rol nas dugs bya'o/_/phags pa de lta bu ma rnyed na sman rlung sel ba'i lo ma a shwa gan+d+ha'am/_e raN+Da'am/_dar ram bal snam mam ras kyis g.yogs shing dkris la mtshan mo dugs byas
[\[10a\]]
[\[10a.1\]]na ni nyin par mi dgos kyi khrol cig_/nyin par dugs byas na ni mtshan mo mi dgos kyi khrol cig_/de la dugs tha mal pa zhes bya ba ni bag phye dang mar dang chur sbyar te/_btsos pa'i bag zan sla mos/_gang na ba'i thog tu glan cing bdugs pa dang /_gyo mo'i
[\[10a.2\]]dum bu dang /_phag dum dang /_rdo ba dang /_sa phye ma dang /_gso ma'i lo ma dang /_'bras la sogs pa 'bru rnams dang /_lug gi ril ma dang bye ma dang /_phub ma la sogs pa thabs du mas btsos sam/_brngos pa'i dugs kyis yul gyi rnams dang dus dang sbyar zhing dugs bya'o/_/
[\[10a.3\]]de la sman khu'i lums bya ba'i dpyad ni/_shing shi kru dang /_shi kru'i rtsa ba dang /_lo ma dang /_'bras bu la sogs pa ji snyed pa dang /_shing e raN+Da'i rtsa ba dang /_lo ma la sogs pa dang /_ka rany+dza dang /_byi'u rug pa dang /_kardza ka dang /_shing shi ri sha dang /_ldum bu ba sha
[\[10a.4\]]dang /_'od ma dang /_shing arka dang /_ma li ti dang /_dir+g+ha bin ta dang /_gso ma'i lo ma dang /_shu dag la sogs pa dang /_yul gsher sa nas byung ba'i sha dang /_nya dang /_ngang ngur la sogs pa'i sha dang /_sman gyi rtsa ba sna bcu pa dang 'di rnams la sogs pa nad dmigs
[\[10a.5\]]dang sbyar la nad lci na sman 'di kun sna tshang bar bsogs te brdungs la chang dang tshwa dang 'o ma dang chu la sogs pa dang sbyar te btsos la bum pa'i nang du blugs la gang na bar sman gyi rlangs pa dron mos gar na ba'i dmigs su bdug cing lums bya'o/_/yang na rlangs pas mi bdug par sman btso
[\[10a.6\]]btso ba'i khu ba dro tsha tsam bum pa'i kha phra mor btod pa'am/_sbu gu ring por btod pa'i/_blugs pa'i kha nas sman gyi khu ba'i rgyun byung nas nad kyi steng du blugs shing sman khu'i lums bya'o/_/de ltar sman khu'i lums byed pa'i tshe lus la gos kyis kyang g.yogs la de'i steng du sman
[\[10a.7\]]khu'i chu lums kyis lus la bde ba ran par blugs shing lums bya'o/_/yang na sman khu dron mo de gzhong khung lus tshad chen po'i nang du gang bar blugs la de'i nang du lus zhugs na rlung nad thams cad la phan par 'gyur ro/_/nad pa chu lums de lta bu'i nang du zhugs te 'dug
[\[10b\]]
[\[10b.1\]]na gzhang 'brum khrag tshad du 'ong ba dang chu 'gags te gcin sri ba dang /_rlung nad la sogs pa la phan no/_/de lta bu'i lums bya zhing 'jug pa la kha zas snum bag bza' zhing zas zhu nas snga dro chu lums bya'o/_/de ltar lums bya ba'i tshad ni nad pa'i nad dmigs che chung dang /_
[\[10b.2\]]yul rnams dang dbyar dgun gyi dus dang sbyar la lums che chung 'bring gang ran pa tshod de las dpag ste bya'o/_/de las bad kan gyi nad dmigs shas che na ni sman khong rtsub par 'gyur ba dang sbyar la chu lums bya'o/_/mi rang bzhin rlung dang bad kan can zhig la rlung nad skyes te
[\[10b.3\]]rtsub par gyur na/_sman rtsub pa dang snum bag yod pa gnyi ga dang sbyar ba'i chu lums bya'o/_/yang nad pa pho ba'i nang du rlung nad zhugs pa la/_long ka'i nang du bad kan gyi nad zhugs par gyur pa 'di lta bu la ni sngar pho ba'i gnas la phan pa'i lums rtsub mo'i lums bya'o/_/
[\[10b.4\]]long ka'i nang na bad kan yod pa ni so so'i gnas kyi bye brag dang sbyar te snum bag yod pa'i lums bya'o/_/de la dugs dang lums gang byed kyang rung ste/_sta zur dang chu so'i bar dang /_mig dang rlig pa'i 'bras bu dang /_snying dang 'di rnams la dugs chung du bya'o/_/yang
[\[10b.5\]]na ni ma byed cig_/lums legs par byas pa'i tshul ni khong grang zhing bsil ba kun med/_zug cing na ba byang /_lus dang rkang lag 'jam pa de lta bur gyur na lums legs pa yin te lums kyi rjes su lus dal gyis mnye zhing de'i rjes la chu dron pos lus khrus byas nas
[\[10b.6\]]de'i 'og tu snum gtong ba'i cho ga gyis shig_/yang lums ha cang drags na nyen du gyur pa'i nad dmigs ni/_mkhris pa dang khrag rgyas te tsha ba'i nad skye/_skom dad che/_myos shing brgyal ba'am/_bog par 'gyur/_skad 'gags/_rkang lag na/_mgo
[\[10b.7\]]'khor/_rkang lag gi tshigs kun na/_rims tsha bas 'debs/_lus kyi sha tshig ste nag po dang dmar po thig thig por snang /_lums ha cang drags na skyug bro ba 'di lta bu'i nyen du 'gyur ro/_/lums de ltar ha cang drags te/_tsha ba dang mgo 'khor ba dang /_skyug bro
[\[11a\]]
[\[11a.1\]]ba la sogs pa dang /_gzhan yang dug gis phog pa dang /_nas tshig 'khus pa'i tsha la sogs pa'i sman btang ngam/_me btsa' btab bam/_mes tshig gam/_tshad pas btab bam/_skyug bro 'am/_snying mi dran te myos pa 'di rnams lta bu la/_lums
[\[11a.2\]]rtsi eN+Da dang /_nye'u shing lta bu dang /_nya dang chu bya sna tshogs lta bu ni/_bsil zhing lci ba'o/_/tsha zhing rno ba na le sham lta bu dang /_drod che ba'i sman tshid ka dang /_dbyi mo'i lo ma 'di lta bu rnams sbyar te so so'i nad dmigs la lums ci rigs par byas na nad dmigs kyi nyen de lta
[\[11a.3\]]bur mi 'gyur ro/_/lums rtsir bzang ba ni rlon zhing zhu ba yod pa sra ste tshos dka' ba spyi bag dang /_'byar bag tu 'dug pa dang /_snum bag dang /_rtsub pa'i bag dang /_rtsa ba'i nang du 'gror rung ba/_zhib pa de lta bu'i sman ni lums rtsir bzang ngo /_/lums kyis nad dang /_nyen
[\[11a.4\]]du mi 'gyur ba'i sman rtsi ni 'jam pa dang /_rtsub pa dang /_zhib pa dang /_'byar ba spyi bag 'dug pa dang /_zhu ba gsher bag can 'di lta bu la sbyar na lums ma legs te nad du gyur pa las rtse zhil te phan par 'gyur ro/_/mdor na sman kha ba dang /_bska ba dang /_mngar bag 'di
[\[11a.5\]]gsum yod pa phal cher sbyar na lums nyes pa'i nad thams cad rtse zhil zhing phan par 'gyur ro/_/de ltar lums ha cang drags pa las nad du gyur pa de slar bcos pa'i thabs kyis nad rtse zhil bar 'gyur te/_phan pa'i rtags ni gang du lums drags pa'i nyen smos pa'i nad rnams
[\[11a.6\]]byang la/_nyams stobs skye bar tshor na de ni lums drags pa'i nad phyin pa zhes bya'o/_/yang lums drags ches te nad du gyur pa de rtse zhil ba'i thabs ha cang drags ches na yang /_sha mdangs kyi pags pa dang /_chu ba dang /_rkang lag rnams 'khums par 'gyur/_snying
[\[11a.7\]]'phar zhing na/_smra mi nus/_'grams pa'i nya byung ste ltung /_mchu dang /_lag pa dang /_rkang pa dang /_pags pa rnams nag por 'gyur ba de lta bu ni ha cang rtse zhil drags pa'i nad yin no/_/de la dugs byar mi rung ba'i dmigs ni ha cang tshon po sbom po dang /_rlung ches
[\[11b\]]
[\[11b.1\]]te khong rtsub pa dang /_rid par gyur te nyam chung ba dang /_brgyal ba dang sngar lums drags pa las slar gso zhing dpyad bya dgos pa dang /_glo na ba dang /_glo rdol ba dang /_srog zungs bdun po zad de lus skam por song ba dang /_lus khur ram las kyis dub pa lta bu dang /_
[\[11b.2\]]chang las nad du gyur pa lta bu dang /_mig rab rib za ba dang /_dmu rdzing du gyur te lto cher skyes pa dang /_shu ba mched pa dang /_mdze nad dang /_'or nad skrang bag dang /_tsha ba mkhris pa'i nad yod pa dang /_'o ma dang /_zho dang mar 'thungs pa dang /_sbrang rtsi 'thungs
[\[11b.3\]]pa dang /_bkru sman btang ba dang /_lus snad pa dang /_gzhang 'brum khrag tshad 'ong ba dang /_sems 'khrugs pa dang /_mya ngan gyis btab pa dang /_'jigs shing bag tsha ba lta bu yod pa dang /_bkres pa dang /_skom pa'am mig ser gyis btab pa 'am/_skya rbab
[\[11b.4\]]kyi nad yod pa 'am gcin snyi ste rtag tu 'ong ba 'di lta bu dang /_spyir mkhris pa'i nad yod pas tsha ba'i nad che ba 'di lta bu la lums byar mi rung /_bud med sbrum ma dang /_zla mtshan zag pa dang /_bu btsas pa lta bu dang /_'di lta bu la lums byar mi rung ngo /_/gal te
[\[11b.5\]]sbrum ma 'am zla mtshan zag pa dang bu btsas pa 'di lta bu la lums byar mi rung ba 'am/_dug gis phog ste lums bya dgos na yang lums mi drags pa 'jam por gyis shig_/de la lums bya ba'i nad kyi dmigs ni bad kan ches te dbugs mi bde ba dang /_lud pa lu
[\[11b.6\]]ba dang /_cham pas btab pa dang /_skyigs bus btab pa dang /_lto sbos pa dang /_bshang gci gnyis ka 'gags te dbyung du mi rung ba dang /_mgul subs shing skad 'gags pa dang /_rlung nad kyis bag tu mi bde ba dang /_bad kan rgyas pa dang /_be'u snabs
[\[11b.7\]]yod de mchin pa na ba dang /_lus dgye sgu mi shes te khong rengs pa dang /_lus lci ba dang /_rlig rlugs kyi nad yod pa dang /_mtshan bar rdol ba'i nad dang /_da rgan lus nang du sgu ba 'am/_phyir dgye ba'i nad kyang rung rlung nad kyis zug thabs su na ba dang /_chu
[\[12a\]]
[\[12a.1\]]'gags pa dang /_thor bu chen po byung ba'am/_rmen bu skrangs pa'am pags pa'i nang du thor bu 'byung la phyir rdol du mi rung ba lta bu dang /_skyes pa khu ba 'gags te 'ong du mi rung ba dang rlung nad che ba dang /_'di rnams lta bu la so so'i nad dmigs dang
[\[12a.2\]]mthun par sman sbyar la lums dang dugs bya'o/_/yang mi la rlung nad yod pa'am tsho ste tshil ches pa'am/_bad kan rgyas pa de lta bu la lums btsos shing gdu gdu ba mi dgos par khang pa rlung med pa dron po'i nang du gos bsros la dron po gyon te rngul dbyung ba dang gos lci bar gyon
[\[12a.3\]]cing rngul bar bya ba dang /_dngang bar bya zhing rngul gdon par byas na lums bya mi dgos par phan no/_/yang me la btso ba'i lus btsan po che ma yin par tha mal par zan dang /_sman du sbyar bas btsos pas lus la dkri zhing bdugs pa dang /_chang mang du blud la dugs byas na phan
[\[12a.4\]]no/_/rngul mang du dbyung ba'i thabs dang /_khro bar bcas pas rngul dbyung ba dang /_bkres par bya ba dang /_skom par bya ba dang /_nyi tshan la gzhag pa 'di lta bus kyang bad kan la sogs pa'i nad lums bya mi dgos par phyin par rung ngo /_/de lta bas na lus dang khong pa nang gi
[\[12a.5\]]nad yod pa la mar dang til la sogs pa snum gyi dpyad kyis ni nad bsrul lo/_/nad bsrul de khong pa nang khrol gyi nang du song yang rung /_srog zungs bdun gyi nang du song ngam/_rtsa'i nang du song ngam/_rkang lag gi nang du song ngam/_nad rung ba'i nang du zhen kyang rung /_
[\[12a.6\]]de lta bu la lums sam dugs byas na snum gyis bsrul ba'i nad de snyi zhing sla bar gyur nas khong du sdud do/_/khong du nad lus pa dang bkru sman gyis bkrus te nad kyi dpyis dbyung ngo /_/dugs dang lums kyi cho ga ste le'u bcu bdun pa rdzogs so//_//skyug sman dang
[\[12a.7\]]bkru sman gtang ba'i cho ga'i le'u bco brgyad pa bshad par bya'o/_/bad kan rgyas pa'i nad dam bad kan rgyas pa rlung ngam mkhris pa dang 'dres kyang rung ste/_de lta bu'i sman la skyug sman thong shig_/tshul 'di dang 'dra bar mkhris pa rgyas pa'i nad la ni bkru sman thong shig_/
[\[12b\]]
[\[12b.1\]]yang rims gsar pa dang /_tshad pas 'khru ba dang /_thur du mkhris pa dang khrag tu 'khru ba dang /_glo gcong chen po skem byed dang /_mdze dang gcin snyi ba dang /_'brum chen dang thor bu 'byung ba'i nad dang /_rkang pa cher skrangs pa'i nad dang snying mi dran te myos par gyur pa dang /_
[\[12b.2\]]lud pa lu ba dang /_dbugs mi bde ba dang /_snying 'phar ba dang /_bud med nu ma na ba dang /_ro stod yan chad kyi nad mi bde ba 'di rnams dang nad thams cad la skyug sman btang na phan no/_/de la skyug sman gtang du mi rung ba'i nad dmigs ni bud med sbrum ma dang /_rlung
[\[12b.3\]]nad yod de khong rtsub pa dang /_bkres pa dang rtag tu sdug bsngal ba dang byis pa chung ngu dang /_mi rgan po dang skem po dang tsho ste sbom po dang /_glo skam na ba dang /_mtshon gyis rmas pa dang /_nyam chung ba dang /_rtag tu slon pa dang /_mcher pa na ba dang /_mig rab rib
[\[12b.4\]]khyer ba dang /_lto na srin bu yod pa dang /_khar khrag dang /_rlung du 'dres par 'byung ba dang /_so na ba dang /_skad 'dzer ba dang /_chu sri ba dang /_dmu rdzing dang /_skran dang /_sman btang ba yang slon du mi rung ba dang /_ha cang drod che ba dang /_gzhang 'brum gyi nad dang /_
[\[12b.5\]]rtug skam gyis btab pa dang /_mgo 'khor ba dang /_rtsib logs rdo bzhin du sra bas rem rem por nad dkyel chags pa dang glo na ste rtsib logs su zug pa dang /_rlung nad kyi bag 'di lta bu la skyug sman gtang du mi rung ngo /_/yang khrag sman gtang du mi rung ba ni btsan dug
[\[12b.6\]]'thungs sam/_dbyig dug 'thungs sam kha zas ma zhu ba 'am kha zas mi 'phrod pa zos pa'am/_be'u snabs las rims su gyur tam/_rtag tu skyug sman btang yang skyug tu mi rung ba la skyug sman mi gtang bar/_gong du smos kyang dug 'thungs sam/_skyug sman mi btang
[\[12b.7\]]du mi rung ba'i nad dmigs zhig yin na 'di rnams lta bu la skyug sman thong shig_/nad dmigs gzhan dang sbyar te skyug sman btang ba'i rjes la sman gyi dud pa sbu gu nas btang ste bdug tu rung ngo /_/btsan dug dang dbyig dug gis phog pa dang /_zas ma zhu ba 'am/_kha zas mi
[\[13a\]]
[\[13a.1\]]'phrod pa zos pa 'di rnams lta bu la skyug sman btang ba'i rjes la dud pa sbu gu nas btang zhing bdug pa dang /_zas kyi cho gas bstan pa 'di rnams byar mi rung ngo /_/de la bkru sman gyis bkru zhing gsor rung ba'i nad ni skran dang gzhang 'brum khrag tshad dang 'brum bu
[\[13a.2\]]dang gzhogs phyed na ste bskyod mi nus pa dang /_mig ser dang /_rims yun ring du lon te bying ba dang /_dmu rdzing dang /_dbyig dug dang /_rtag tu skyug pa dang /_mcher pa na ba dang /_sha mdog ser por gyur pa'i nad dang /_mig rab rib za ba dang /_mig sngon por gyur pa dang /_
[\[13a.3\]]mig rtsi bor za ba dang /_long ka na ste lte ba'i 'og tu na ba dang /_mo mtshan na ba dang /_pho mtshan na ba dang /_khong pa'i nang kun na ba dang /_lto na srin bu yod pa dang /_rma red pa dang /_dreg gam/_khar khrag dang rlung 'dres par skyug gam/_mgo bo yan chad kyi nad dang /_khrag rgyas
[\[13a.4\]]pa dang /_gcin 'gag cing sri ba dang /_rtug skam gyis btab pa 'di rnams lta bu la bkru sman gyis bkrus na phan no/_/mdze nad dang /_gcin snyi ste za khur byung ba la ni/_skyug sman btang na phan no/_/rims sar pa dang /_pho ba'i drod chung ba dang /_mkhris pa dang /_khrag tshad
[\[13a.5\]]byung ba dang /_glo rdol tam/_lus rmas sam/_gzhang 'brum khrag tshad 'ong ba 'am/_tshad pas 'khru ba'am/_khong du mtshon lus te ma phyin pa dag lto sra ste 'khrur mi rung ba dang /_lus tsho ste tshil che ba dang /_skem po dang 'di rnams lta bu la bkru sman btang zhing bkrur mi rung ngo /_/de la
[\[13a.6\]]skyug sman dang bkru sman gnyis gang yang rung ba'i dus ni grang dro ran pa'i dus la bya ste/_de yang dpyid zla 'bring po dang dbyar zla tha chungs dang /_ston zla tha chungs dang zla ba 'di rnams la bkru sman dang skyug sman gang yang rung ba gtang du rung ngo /_/dus 'di'i tshe snum gtang ba'i
[\[13a.7\]]cho ga bzhin du yang byas/_dugs dang lums kyang cho ga bzhin du bsal/_sang skyug sman btang na deng bad kan slong ba'i kha zas nya dang til dang /_ma sha mon sran gre'u dang bad kan skye bar 'gyur ba'i zas rnams zos la/_mtshan mo gnyid log par byas nas kha zas
[\[13b\]]
[\[13b.1\]]legs par zhu ba dang /_nang par lus bsrung ba'i bkra shis byas la kha zas gzhan mi za bar skyug sman gtang /_mi rgan po dang /_byis pa dang /_nyam chung ngu skye ba dang /_sman stobs chung zhing zhan pa 'di rnams so so'i rigs par gtang ba'i thabs ni mkhris pa rgyas shing tshab che na
[\[13b.2\]]'o ma dang bu ram shing gi khu ba 'am/_bu ram gyi khu ba las thong shig_/rlung nad la ni sha khu 'am/_mar khu'am/_thug pa dang /_snum bag las thong shig_/bad kan rgyas pa la ni sbrang rtsi'i khu ba dang /_chang dang chu dron po las gtang ngo /_/rgan gzhon dang nyams che chung gi
[\[13b.3\]]thabs kyang tshul 'di bzhin du sbyar ro/_/skyug sman btang ba yang babs cher 'thungs te gre ba man chad gang bar gyis la slon no/_/so so'i nad dmigs dang sbyar te/_skyug sman du gtong ba gang yang rung ba'i nang du sbrang rtsi dang /_rgyam tsha dang /_lce myang tsha yang btab la mi'i
[\[13b.4\]]tshod dang /_skyug pa sra snyi'i drod du sbyor la sman thong shig_/sman gtong ba'i tshe nad pa kha shar phyogs su bltas la sman blud do/_/sngags kyis kyang gdab par bya'o/_/bra h+ma dak+Sha shi be/_bud d+hen dra/_b+hA tsan+d+ra arka nI la na la/_ri dir su ma b+hU ta sang+g+has tsa
[\[13b.5\]]pan tu pa/_sa ra ye na me ba ri Shi na ma de bA na me bA me mer ta ma su d+he bot+ta ma nA ga nAn b+he Sh+ya dz+yam na mastu ste/_skyug sman 'thungs la skad cig ci ran du bsdad la de nas slon bro ba'i sems bskyed la/_dong gar 'khyil zhing khar mchil ma mang po 'ong bar gyur na bya sgro 'jam po'am/_
[\[13b.6\]]chu ba snyi ba 'jam po bkug cing drang ngo /_/bkug cing slon pa ni gre ba dang lce khyi ba'i drung ma smad par slon to/_/de la skyug mi bro bzhin du yang nan gyis skyugs shing slon du mi rung ngo /_/skyug bro bzhin slon par gyur na yang ma 'gegs par slon cig_/de ltar slon pa'i tshe na stan mthon
[\[13b.7\]]po pus mo'i thad ka tsam du mtho ba'i steng du tsog pur 'dug la dpral ba dang /_glo g.yas g.yon mis brten nas slon to/_/de'i tshe slon pa de lte ba'i thad kar btsir/_rgyab nas btsir zhing gyen du phul la slon cig_/de la bad kan rgyas pa'i skyug sman rno ba'i bag la na le sham lta
[\[14a\]]
[\[14a.1\]]bu dang /_bsil bag tu u shi ra'am/_tsan+dan nam/_ga pur lta bu la sogs pa la sbyar ro/_/drod che ba'i bar la tsi tra ka_/pi pi ling gi rtsa ba la sogs pa lta bu dang /_tsha bar gtogs pa tsha ba rnam gsum dang /_shi kru la sogs pa 'di lta bu las skyug
[\[14a.2\]]sman du sbyar te gtang ngo /_/mkhris pa rgyas pa'i skyug sman ni ro mngar bag shing mngar 'o ma 'am bu ram shing gi khu ba 'am/_kha ra 'am/_rgun 'bru lta bu dang /_bsil bag tu u shi ra 'am/_tsan+dan nam/_ga pur la sogs pa la sbyar ro/_/rlung dang bad kan du 'dres pa'i nad la ni
[\[14a.3\]]mngar bag dang skyur ba dang lan tshwa las sbyar la gtang ngo /_/de ltar skyug sman du sbyar te gyen du phul nas nad phyin pa'i tshad ni bad kan 'byung ba zad nas mkhris pa snang gi bar du slon cing skyugs shig_/gal te skyug sman btang ba las sman gyi mthu shugs zhan te/_babs cher mi
[\[14a.4\]]slon tam sman 'ga' zhig slar brgal na bsnan pa'i dpyad ni/_pi pi ling dang /_skyu ru ra dang /_yungs kar rnams shel tsha dkar po'am lce myang tsha'i chur sbyor la/_yang yang slon cig_/sman gyis de ltar bsnan kyang slon du mi rung na/_skyug sman nyes pa yin te/_de'i nyen ni
[\[14a.5\]]mchil ma mang /_g.yan par 'gyur/_thor bu mang /_rims kyis 'debs pa la sogs par 'gyur ro/_/skyug sman btang legs na dang por bad kan 'byung /_de'i rjes la mkhris par slon/_mjug tu rlung gi tshul dbu ba lta bu 'byung ba ni skyug sman legs pa yin no/_/
[\[14a.6\]]de la ha cang skyug sman drags pa 'am nad dkyel che na mang du slon pa'i rjes la dbu ba dang khrag tshon bag can du byung na gso dka' ba yin no/_/de ltar sman drags te ma legs sam nad dkyel ches te nyam chung la slon drags na khong rmya/_lus tsha/_gre ba skam/_mig gis mi mthong ste mun
[\[14a.7\]]par snang /_rlung nad yang ba ldang /_khong nas srog ces bya ba'i khrag yod pa de slon cing 'byung na mi 'chi bar 'gyur ro/_/skyug sman btang legs na de'i rjes la ci ran cig ngal bso ste/_de nas nad dmigs dang sbyar la/_dud pa rnam gsum gang yang rung ba cig gis bdugs la
[\[14b\]]
[\[14b.1\]]de'i 'og tu snum bag gtang ba yang gong ma dang 'dra bar bya'o/_/de nas kha zas bza' ba ni phyi 'phred nub ka'am/_yang na sman legs par ma zhu 'am/_rjes ma chad na phyi de nang par tsam na gdod kha zas yi gar 'ong zhing bkres na chu dron po ran pas khrus byas la kha zas kyi rim pa
[\[14b.2\]]'bras thug rkyang rkyang po la rim pa bzhin du bza' bar bya'o/_/bza' ba'i rim pa de yang dang po 'bras brngos pa'i thug pa rkyang rkyang po blud do/_/de nas 'bras brngos pa'i thug pa phyar langs tsam du byas la blud do/_/de'i rjes la thug pa kha gzar gyis bcu rung ba blud do/_/de'i
[\[14b.3\]]rjes la sran tshod yu sha zhes bya ba bal po se'u 'bru dang sran bu dkar sbyar ba'i tshod ma dang 'bras chan du spags shing bza'/_de nas sran mung+ga dang /_bal po se'u 'bru dang spod sna tshogs su sbyar ba'i tshod ma dang 'bras chan du spags shing bza'/_mjug tu ni khu sha dang 'bras chan
[\[14b.4\]]du spags shing bza'o/_/de ltar slon pa'i rjes la kha zas tshod che chung bza' ba'i tshad skyug sman legs te/_legs par slon la dang ga sang sang por byas na thug pa dang /_sran tshod yu sha dang khu sha gsum char zos kyang rung ngo /_/'bring tsam du slon na ni 'bras thug dang /_
[\[14b.5\]]sran tshod yu sha dang /_rnam pa gnyis ka bzar rung ngo /_/slon pa'i babs chung ste/_chen por ma slon na ni khu sha dang kha zas 'bras dang sbyar zhing stsal lo/_/dper na me phyung ste gso ba ni lci ba dang /_rta rtug dang /_rtswa la sogs pas bags kyis gso zhing me khad kyis
[\[14b.6\]]sbar na me che ba brtan pa dang /_thams cad tshos par byed nus pa de dang 'dra ste/_skyug sman gyis nad bsal te/_dang ga sal sal por bya ba la thog mar kha zas drags na mi rung ste/_'bras thug sla mo la sogs pa ran par sbyin zhing drod cher bya'o/_/de la skyug sman gyis lan
[\[14b.7\]]bzhi bzhi slon na phabs chung ba'i tshad do/_/lan drug slon na slon pa'i 'bring tshad do/_/lan brgyad du slon na skyug sman legs pa'i tshad do/_/de la bkru sman gyis bkrus pa'i chung thang ni/_lan bcu 'khrus pa'o/_/'bring tshad ni bcu gsum mo/_/che thang ni lan
[\[15a\]]
[\[15a.1\]]bcu bdun no/_/de las 'khrus pa'i babs chung thang ni drug phul gang gi tshad do/_/'bring ni drug phul do'i tshad do/_/'khrus pa'i che thang ni drug phul bzhi 'gyur ro/_/de la skyug sman gyis slon te cho ga'i tshad ni 'khrus pa'i phyed tsam ste/_mjug tu
[\[15a.2\]]mkhris pa byung na chog cing ran pa'i tshad do/_/de la bkru sman gyis bkru ste/_bkrus pa'i mjug tu bad kan byung na ran te chog go/_/bkru sman btang ba'i tshe dang po la thur du lan gnyis gsum tsam byung ba ni khong pa'i dri ma bshang ba ni 'khrus pa'i grangs su mi brtsi'o/_/skyug
[\[15a.3\]]sman btang ba ni skyug sman 'thungs nas bkrus te slon pa dang /_mjug tu mkhris pa 'byung ba'i tshad kyis gzung ngo /_/skyug sman gyis slon pa'i 'og tu snum bag btang ba dang /_dugs bya ba yang zhag gsum mam lnga'am bdun cho ga byas nas de'i rjes la gdod bkru sman
[\[15a.4\]]btang ste/_de yang nang par bad kan gyi dus yol te/_lto sra snyi'i tshod bzung la bkru sman gtang ngo /_/de la mi'i rang bzhin mkhris pa che zhing mang la lto snyi ste 'o mas kyang 'khru bar 'gyur ro/_/mi'i rang bzhin rlung gi shas che na lto sra ste bkru sman dri bong dang dan ti la sogs
[\[15a.5\]]pas kyang bkru dka'o/_/de la mkhris pa che ba la sman bkru sman ro bska ba dang mngar ba las gtang ngo /_/bad kan che ba la sman tsha ba las gtang ngo /_/rlung che na snum pa dang drod che ba dang lan tshwa las gtang ngo /_/sman btang yang 'khrur mi rung na chu bskol ba dron mo blud do/_/
[\[15a.6\]]lag pa'i thal mo me la bsros pa'am/_gos me la bsros bsros pas dugs bya'o/_/bkru sman btang ba las de nyin par chen po mi 'khru na thong de zan byin la phyi de nyin bkru sman thong shig_/gal te nad pa zas yi gar mi 'ong ste kha zas mi tshud dam lto sra ba zhig na snum gtang
[\[15a.7\]]ba'i cho ga zhag gsum mam lnga'am bdun du gtang bar bshad pa de bas zhag grangs bskyed de zhag bcu'i bar du snum bag thong shig_/de'i rjes la lus la dugs kyi cho ga byas nas de'i 'og tu gdod bkru sman gtang ngo /_/bkru sman btang ba de yang sngar lan cig 'khrus pa'i tshe/_
[\[15b\]]
[\[15b.1\]]bkrur ma btub pa de dmigs kyis nyes pa dang /_ci las gyur pa legs par bltas te/_sngar cis nyes pa dran par byas la de las thabs ji ltar legs par bkru sman gtang ngo /_/bkru sman btang ba las ma legs pa'i nad dmigs snying na/_lto ba na/_zas mi 'ju
[\[15b.2\]]ste/_gsud sgregs mnam por 'byung /_kha zas yi gar mi 'ong /_bad kan mkhris pa gnyis rgyas pa slon par 'gyur/_g.yan pas 'debs/_tsha ba skye/_lus la thor bu 'byung /_cham pas 'debs/_thur du dbugs mi 'byung /_bshang ba 'byung sra ba 'di
[\[15b.3\]]lta bu byung bar gyur na bkru sman ma legs pa yin no/_/de las bkru sman legs pa'i tshul ni ma legs pa'i gnad bshad pa las bzlog par bya ste/_de la dang por ni khong pa'i dri ma bshang ba je 'byung ngo /_/de'i rjes la mkhris pa de nas bad kan tha ma rlung 'byung zhing de ltar 'khru
[\[15b.4\]]ba ni legs par blta'o/_/de la bkru sman babs che ste ha cang drags pa ni bad kan zad de med pa dang /_mkhris pa yang zad de med/_chu skya bor 'khru/_chu nag por 'ong /_yang na sha bkrus pa 'dra ba rtsa snar bag can nam chu ser lta bur 'byung /_tshil lta bu'i nar nar po'am/_
[\[15b.5\]]rus bu lta bu 'byung /_gzhang phyir 'byung zhing ltogs/_kha skom/_klad pa 'khor/_mig tshags te phugs su bros pa 'di lta bur gyur na bkru sman ha cang drags pa'i tshul yin no/_/bkru sman drags pa dang skyug sman gtang ba'i zas kyi cho ga dang 'dra bar bya'o/_/skyug sman ltar gtang ba'i
[\[15b.6\]]cho ga las dud pas gtang ba'i cho ga mi dgos so/_/bkru sman gyi rjes la kha zas bza' ba'i rim pa yang skyug sman gyi cho gar bshad pa dang 'dra ste/_kha zas rim pas bza' zhing bags kyis kha zas nar ma yang phyi nas bza'o/_/gal te bkru sman btang ba las drod chung bas bkru sman ma
[\[15b.7\]]zhu zhing nad ma phyin la long brnyas pa ni med/_nad dkyel ni che ba tsam ma yin na sman khong du ma zhu ba'i tshul de ltar gyur na 'di lta bu la dpyad du bgyi ba ni/_bkru sman 'thung ba'i nyin thog thag zan mi za bar mtshan yal nas nam zhu zhu ba'i bar du bsdad cing kha zas mi za'o/_/yang na sngar
[\[16a\]]
[\[16a.1\]]snum dang dugs kyi cho ga byas la phyis bkru sman btang ba nad gcung la gnod par mi 'gyur ro/_/bkru sman btang ste bkrus pa dang gtar ga btab pa dang /_snum gyi cho gar sbyar te btang ba dang /_zas mi za bar smyung bar byas pa 'di rnams kyis ni drod chung zhing
[\[16a.2\]]nyams par 'gyur ro/_/de bas na 'di lta bu la dpyad du bgyi ba ni 'bras thug rkyang rkyang po dang 'bras thug sla ba la sogs pa blud cing bags kyis gtang ngo /_/bkru sman btang bas mkhris pa dang bad kan bri ste chung ngur gyur pa dang /_rlung dang /_mkhris pa che ba'i mi skom dad che ba de lta bu'i mi
[\[16a.3\]]la ni thug pa blud du mi rung ste de dag la kha zas bsod pa la sogs pa khad kyis brta ba'i cho ga bya'o/_/nad ma smin pa la ni skyug sman gtang ngo /_/nad smin par gyur te bkru sman gtang ba'i dus la bab na bkru sman btang ste nad bsal bar bya'o/_/skyug sman gtang ba ni bkru
[\[16a.4\]]sman ltar gtang ba'i dus la ma bab par nad smin pa la bsdad mi dgos par rung ngo /_/yang mi nyam chung zhing nad mang ba de lta bu la ni nad nyid smin cing bkru sman gtang ba'i dus la bab na bkru sman gtang mi dgos par 'khru bar 'gyur ba'i kha zas kyi cho ga byas na 'khru bar 'gyur ro/_/
[\[16a.5\]]sngar bkru sman btang ste nyam chung ba dang nad kyang bri ste chung du gyur pa dang /_mi sha chung ste skem pa dang /_lto sra snyi tshod ma zin pa 'di lta bu la sman thun chung ba dang sman 'jam po thong shig_/de lta bas na ches sman lan mang du 'thungs pa bla'o/_/dogs shing bag tsha bar gyur pa'i
[\[16a.6\]]sman thun cher ni gtang du mi rung ngo /_/nad pa nyam chung ba lta bu la ni sman 'jam zhing thun chung bas nad zhi bar bya'o/_/nad pa nyam chung ba la de ltar dpyad bya ste/_nad mang po cung zad khad kyis bri na de yang sman bags kyis btang zhing nad khad kyis bstsal lo/_/nad dkyel che bas phyin phyin
[\[16a.7\]]pas nad pa yun ring du nyon mongs pa de lta bu drod chung /_lto sra bar gyur pa yin te de la dpyad du bya ba ni thal sman rnon pos gsha' ra dang /_che tsha dang mar du sbyar ba btang na khong pa'i me drod skye ste/_zas 'ju rlung dang bad kan gyi nad kyang zhi nas de nas 'khru sman thong shig_/nad pa'i
[\[16b\]]
[\[16b.1\]]nyams che la khong rtsub/_rlung gi shas che/_lto sra la rtag tu rtsol ba'i ngang tshul can/_khong pa'i drod che ba de lta bu ni bkru sman btang ba yang sman zhu bar 'gyur ba yin te/_de lta bu la ni sngar sman ma btang ba la nyams brtas nas phyis bkru sman 'jam po thong shig_/gal te 'khrur
[\[16b.2\]]mi rung ngam lan 'ga' zhig 'khrus nas sman rnon po cung zad sbyar ba'i sman reng reng por mas bcug nas/_nad thur du 'khrus te ma phyin pas khong yang 'jam la bkru sman legs pa bde bar 'gyur ro/_/gong du bkru sman btang nas sngar snum gyi cho ga bya bar bshad pa de yang dug
[\[16b.3\]]gis phog pa'i mi dang /_mtshon gyis rmas pa lta bu dang /_thor bu byung ba dang /_mdze nad dang /_'or nad dang /_me dbal dang /_mig ser dang /_skya rbab kyi nad dang /_za khu'i nad yod pa dang /_'di lta bu rnams la ni snum gyi cho ga ha cang cher mi bya ba dang bkru sman
[\[16b.4\]]thong shig_/de la snum bag gi cho ga bya ba dang /_bkru sman btang ba dang thams cad la nad med pa'i khong snum pa la snum gyi cho ga bya ste brtas la skyug sman dang /_bkru sman la sogs pa las bya zhing gang btang yang rung ste/_de dag gi bar dang /_skabs skabs su snum
[\[16b.5\]]gyi cho ga dang dugs kyi cho ga bya'o/_/de ltar snum bag gi cho ga byas pa'i rjes la kha zas kyi nyams 'tshag brtas nas bkru sman gyis nad bsal ba ni dper na gos dri ma can sbangs la bkru ba dang 'dra'o/_/de la snum gyi cho ga dang dugs la sogs pa ma byas par rang gar bkru sman
[\[16b.6\]]gtong ba de ni shing skam po dgug tu mi rung ba bzhin du lus ma rung ba'i nyen du 'gyur ro/_/de la cho ga tshul bzhin du byas pa'i bkru sman gtang ba legs par bya ba ni sems gsal ba dang dbang po rnams dang /_srog zungs rnams brtan pa dang khong du drod che/_me 'bar/_
[\[16b.7\]]zas myur du 'ju/_rgas sra bar 'ong ste/_bkru sman btang legs pa ni de lta bu yin no/_/skyug sman dang bkru sman gtang ba'i cho ga'i le'u bco brgyad pa rdzogs so//_//sman mas gtong ba nyams brta bar bya ba'i cho ga'i le'u bcu dgu bshad par bya'o/_/rlung nad
[\[17a\]]
[\[17a.1\]]kyi shas che ba de lta bu la ni sman mas gtong zhing brta ste/_lus kyi khong snum par bya ba'i cho ga bzang ngo /_/de lta bas na sman dpyad kyi bya ba thams cad kyi nang nas sman mas gtong zhing khong snum zhing nyams brta bar bya ba 'di ni dpyad kyi mchog yin no/_/
[\[17a.2\]]de yang nad rnam pa gsum ste nad 'khrur rung pa khong du bsdu ba'i sman mas gtong ba dang /_bkru sman drag po mas gtong ba dang /_'jam rtsi mas gtong ba dang /_rnam pa gsum mo/_/sman mas gtong ba'i cho ga 'di gsum gyis skran dang lto sbos pa dang /_rkang pa na ste 'theng ba dang /_mcher pa na
[\[17a.3\]]ba dang /_rlung nad kyis lto 'khru ba dang /_lto na ba dang /_rims bying ba dang /_cham pa na ba dang /_rlung nad kyis khu chu 'gags pa dang /_rlung nad las rtug skam du gyur te 'byung du mi rung ba dang /_rlig rlugs dang /_rde'u nad dang /_khu chu la nad yod pa dang /_rlung nad dkyel
[\[17a.4\]]chen por gyur pa 'di rnams lta bu la sman mas gtong ba rnam pa gsum gyis nad kun bsal bar bya'o/_/de la sman mas gtong zhing bkrur mi rung ba'i nad dmigs ni snum bag btang ha cang drags pa dang glo rdol ba dang lus ha cang skem che ste nyam chung ba lta bu dang /_mchin pa na ste be'u
[\[17a.5\]]snabs su 'khru ba dang /_rtag tu slon bro ba dang /_bkru sman gyis bkrus zin pa lta bu dang /_sna nas sman btang zin pa dang /_dbugs mi bde ste rngam pa drag tu 'byung ba dang /_lud pa lu ba dang mchil ma mang ste rtag tu 'dor ba dang /_gzhang 'brum khrag tshad kyis btab pa dang /_
[\[17a.6\]]skyigs bus btab pa dang /_lto sbos pa dang /_drod chung ste zas 'jur mi rung ba lta bu dang /_gzhang kha skrangs te na bas sman mas gtong du mi rung ba lta bu dang /_kha zas zos zin pa lta bu dang /_dmu rdzing gi nad kyis rtsa sgo kun 'gags pa dang /_mdze nad dang za khu can
[\[17a.7\]]du gyur te gcin sbrang rtsi'i mdog tu 'ong ba dang /_bud med sbrum ma zla ba bdun las ma lon pa dang /_'di rnams lta bu la ni sman mas gtong zhing byar mi rung ngo /_/de la sman mas gtong zhing nyams brtas te khong snum par bya ba dang /_sman mas gtong ba'i bkrur rung ba'i nad
[\[17b\]]
[\[17b.1\]]dmigs ni drod ha cang che ba dang /_khong rtsub pa dang /_rlung nad 'ba' zhig na ba las dmu rdzing du gyur pa lta bu dang /_cham pas btab pa dang /_ha cang sbom ches pa dang /_lto na srin bu yod pa dang /_rlung nad kyi shas ha cang ches pa dang /_dbyig dug 'thungs pa dang /_'brum bus
[\[17b.2\]]btab pa dang /_rkang bam gyi nad dang /_lba ba can dang /_'di rnams lta bu'i nad la sman mas gtang zhing bkrur rung ngo /_/sman mas gtong ba de dag gi cha spyad sbu gu ni gser la sogs pa dang /_shing dang /_rus pa dang /_'di rnams kyis gce'u ma gas pa drang la 'jam pa kha zlum
[\[17b.3\]]por byas te/_tshad ni byis pa na gzhon te lo gcig ma lon na srid sor lnga'o/_/lo bdun ma lon na srid sor drug go/_/lo bdun lon na srid sor bdun no/_/lo bcu gnyis lon na sor dgu'o/_/lo nyi shu lon pa phan chad la sor bcu gnyis so/_/de yan chad lo grangs kyi bye brag
[\[17b.4\]]dang /_na tshod dang /_nyams stobs dang /_lus bong las sbu gu'i tshad bskyed do/_/sbu gu'i tshad kyi sbom ni mthe bong shong ba'i tshad du bya'o/_/rtse mo'i sbom ni mthe'u chung gi tshad du bya'o/_/byis pa chung ngu lo gcig lon pa man chad sor mo'i tshad las phyed phyed kyis de
[\[17b.5\]]bskyed de zhabs kyi bu ga'i sbom rab tu che ba dang /_sor mo gsum gyi rtse mo nang du shong ba tsam du bya'o/_/gce'u'i rtse mo'i bu ga'i tshad ni mon sran sde'u dang /_sran chung dang /_sran ma 'di rnams btsos pa shong ba dang /_rgya shug gi 'bras bu shong ba'i tshad che chung gi rim pa
[\[17b.6\]]de ltar bya'o/_/gce'u'i rtse mo'i gong du khog pa gdags pa'i tshad ni gce'u'i bu ga sbom pa'i tshad dang mnyam par bya'o/_/gce'u nas sman gtong ba'i tshe gce'u'i rtse mo'i kha bkab pa'am/_pags pas bcad de ma bo bar byas nas gtang ngo /_/gce'u'i zhabs sbom
[\[17b.7\]]po'i kha nas yang sor gnyis su gzhal bar khog pa can de nas mar rim pa gnyis su btags la/_bug pa gnyis kyi bar du sman blugs pa'i snod lug dang ra dang ma he la sogs pa'i lgang pa legs par mnyes pa tshon gyis dmar por btsos pa sra ba phur ma thag thug dang dri nga
[\[18a\]]
[\[18a.1\]]ba dang rtsa'i ri mo 'di rnams med cing 'jam la sra ba de lta bu'i gce'u dang sbyar te srad bus legs par bcings la sman blugs nas bde bar bya'o/_/gal te lgang pa'i rkyal bu med na rgyal pa'i dpung pa'am/_byin pa'i bags pa'am/_ras stug po thags
[\[18a.2\]]bzang ba spra tshil gyis byugs pa de lta bu la snod du bya'o/_/de la sman mas gtong ste bkru ba'i tshad ni byis pa chung ngu lo gcig la srang gcig gtang ngo /_/byis pa chung ngu de lta bu las lo re re lon zhing sman srang re re bskyed de/_lo drug lon nas srang bcu gnyis gtang ngo /_/
[\[18a.3\]]de yan chad kyang lo grangs las srang gnyis gnyis su bskyed de lo bcu gnyis lon pa dang /_lo bco brgyad lon pa nas lo bdun cu lon pa man chad la spyir sman gtang ba'i tshul ni thun rab tu che na yang srang nyi shu gtang ngo /_/sman mas gtong ste bkru ba'i thun srang ji snyed cig btang
[\[18a.4\]]ba de las dpags te nyams brta zhing khong snum par byas pa'i sman mas gtong ba bzhi cha gcig gi tshad du bya'o/_/de lta bas na nyams brta ba'i sman mas gtong du rung ba'i snum bag btang ba dang /_dugs bya ba'i cho ga yang byas/_bkru sman btang ste nang gi nad kyang bsal/_
[\[18a.5\]]'bras thug sla mo dang gar po la sogs pas nyams 'tshag kyang brtas nas nyams brta ba'i sman gtang du rung bar shes na thog ma nyid du nyams brta ba'i sman mas gtang bar bya'o/_/nyams brta ba'i sman mas gtong ba yang dgun zla bzhi dang dpyid zla gnyis kyi tshe ni nyin par thong shig_/
[\[18a.6\]]kha cig na re zla ba 'di drug gi tshe mtshan mo yang gtang du rung zhes zer ro/_/so ga dang dbyar dang ston gyi tshe ni mtshan mo thong shig_/de la khong snum zhing nyams brta ba'i sman mas gtang bar bya na/_cho ga sngar bya ba la lus mar gyis bsku zhing lde gus dril la chu dron pos lus
[\[18a.7\]]dag par bkru/_dro'i kha zas kyi tshad snga na ci za ba'i thang las bzhi gsum ni bza' bzhi cha cig ni mi bza'/_kha zas ci za ba yar phan pa yang ba snum ches pa yang ma yin/_rtsub ches pa yang ma yin pa de lta bu zos la khu ba la sogs pa skom gyi gor btung ba dang /_tshal nan yang btung ngo /_/
[\[18b\]]
[\[18b.1\]]kha zas zos pa'i rjes la bcag par byas na bshang gci bstsal la mal bde bar 'dug na sngas smad nas ro smad bstod de/_glo g.yon gyis phab nas rkang pa g.yas pa bskum rkang pa g.yon pa ni rkyong shig_/de nas gce'u'i nang nas sman mas gtong ste gce'u'i kha dang gzhang kha yang
[\[18b.2\]]snum gyis bsku'o/_/gce'u'i lgang pa nang du sman blugs la dbugs phyir phyung nas kha bcings pa/_sman pa nad pa'i rgyab logs su 'dug nas/_rtabs bag tu sman myur du btang ba'am/_dal zhing thogs pa ma yin par bya zhing gce'u'i nang nas sman nang du btang zhing btsir ba'i
[\[18b.3\]]shugs ha cang drags pa'am/_dal ba yang ma yin ran par cig car lan cig tu btsir cing thong shig_/lgang pa'i zhabs na rlung lus pa yod kyi sman gyi lhag ma ma lus par gyis shig_/sman btang zin nas brla dang rkub tsos la thal mos brdab cing gan rkyal du bzhag
[\[18b.4\]]la nad pa nyid rang gi lam la rkang pa'i rting pas brdung bar bya'o/_/sman pa'am/_nad g.yog gis nad pa'i rkang pa nas bteg ste lan gsum gsigs shig_/de nas nad pa sngas bcug nas brkyang ste/_nyal la rkang pa'i rting par nad g.yog gis khu tshur gyis brdung
[\[18b.5\]]ba'am/_brla dang byin pa la yang khu tshur gyis brdung zhing lus snum gyis bskus la mnye bar bya'o/_/lus la brdung zhing mnyes la mi bde bar byas pa des/_sman slar myur du phyir mi dbyung ngo /_/gal te sman slar myur du phyir byung bas phan mi byed par gyur na/_sman mar phyi
[\[18b.6\]]ma gzhan yang sbyar la gtang ngo /_/khong pa'i drod che bas sman mas gtong ba zhu na nub kar kha zas kyang bza'o/_/zas zos nas de phan chad mtshon thog thag tu ci yang mi bza' mi btung bar nyol cig_/gal te sman phyir 'byung du ma rung na sman sbyar ba'i star bu'am/_sman rnon po
[\[18b.7\]]lgang pa nas mas gtong zhing khong na sman mar lus pa phyir dbyung ngo /_/gal te khong pa'i nang na ha cang rtsub ches pas sman ma zhu ste phyir ma byung ba dang /_khong pa'i drod chung bas sman ma zhu ste/_phyir ma byung la nad du gyur pa med na bsdad par bya zhing mtshan mo de bzhin du
[\[19a\]]
[\[19a.1\]]'dug par bya'o/_/nang par li dong gra dang /_'u su bskol ba'i chu 'am yang na chu 'ba' zhig gdus pa btung bar bya'o/_/nyams brta ba'i sman mas gtong na nyi ma gsum mam/_nyi ma lnga lon na yang thong shig_/gal te 'ju ba'i drod che bas sman
[\[19a.2\]]zhu ba'am/_yang na rlung gi shas ha cang ches pa dang /_rtag tu rtsol zhing bcag par byed pa dang /_me'i drod ha cang che ba dang /_khong pa'i nang rtsub pa 'di rnams lta bu la sman mas gtong ba'i nyi ma re re gtang du rung ngo /_/de ltar khong snum zhing nyams brta ba'i sman mas gtong ba
[\[19a.3\]]lan gsum lan bzhi btang nas lus kyi khong dang rtsa 'jam zhing snum par gyur nas nad dbyung zhing bsal bar bya ba'i phyir/_bkru ba'i sman mas gtong zhing sbyar bar bya'o/_/snga na lus kyi khong rtsub pa las snum par bya ba'i 'og tu nyi ma lnga lon na tshes grangs bzang po'i nyi ma
[\[19a.4\]]cung zad phyed yol tsam na sman pas gtor ma dang bkra shis kyi tshig byas la nad pa lus til mar gyis byugs/_dugs byas/_bshang gci'i dri ma bstsal la/_ha cang bkres pa tsam ma yin par 'dug la nad kyi dmigs dang sman la sogs pa la mkhas pa'i mi dang /_gang de
[\[19a.5\]]la mkhas pa mang po dang /_lhan cig tu 'gro zhing sman mas gtong ba'i bkru sman drag po de la sman gyi khu ba sbangs pa chu srang brgyad cu'i bzhi cha gcig ste srang nyi shu dang /_po son cha'i 'bras bu 'brum bu brgyad dang sbyar te btso zhing de'i nang du mar ni sman gyi khu ba srang nyi shu'i bzhi cha
[\[19a.6\]]gcig nang du blugs te btso ma 'di ni rlung nad la btang na thabs de ltar sbyar ro/_/mkhris pa na ba la btang ba dang /_na ba med pa nyams tha mal pa la btang na sman gyi khu ba srang nyi shu rtsa drug cha gcig gi thang du blugs te btso bar bya'o/_/bad kan gyi nad che ba la btang na sman
[\[19a.7\]]gyi khu ba srang nyi shu'i brgyad cha gcig gi thang du mar blugs te btso bar bya'o/_/yang na nad thams cad la sman gyi khu ba'i brgyad cha gcig gi thang du mar blugs te btsa'o/_/bkru ba'i sman mas gtong ba btso ba de yang ha cang mi ska mi sla bar sbyar zhing btso'o/_/de'i nang du bu ram
[\[19b\]]
[\[19b.1\]]srang gcig tsam dang sbrang rtsi dang /_lce tsha la sogs pa nad dmigs dang sbyar zhing ci rigs par sbags te/_sman lhag ma sbyar te/_sman de thams cad snod cig tu blugs la/_bum pa chu tshan bskol ba'i rlangs pa'i khar bsro zhing /_sman dkrugs la gtong ba'i gce'u rkyal
[\[19b.2\]]pa'i nang du blugs te/_ha cang mi tsha mi grang /_ha cang mi snum mi rtsub/_ha cang mi rno mi 'jam/_ha cang mi gar mi sla/_ha cang mi nyung mi mang /_je tsha med pa'am tsha bar yang mi bya/_de dang 'dra bar 'bras tsam yang mi mang mi nyung bar sbyar te/_sman mas gtong zhes mkhas
[\[19b.3\]]pa kha cig ni de skad zer ro/_/yang sman pa kha cig na re mar dang sbrang rtsi gnyis kyi tshad so sor srang gsum gsum dang na ba med cing nyams tha mal pa zhig la btang na lce tsha zho gnyis po son cha dang shu ti la sogs pa srang gnyis sbangs pa'i khu ba dang lhag ma'i khu ba srang bcur
[\[19b.4\]]sbyar te sman khu sbangs sbangs pa mar dang btsos la sbrang rtsi dang lce tshar sbyar te/_rim pa 'di ltar byas la sman gtang ba'i rkyal bur blugs la/_bkru ba'i sman mas gtong ba'i cho ga de ltar bya'o/_/de la rlung nad sel ba'i sman mas gtong zhing bkru bar sbyar na shing nye rong
[\[19b.5\]]dang lce tsha se na ba dang nye'u shing pa dang /_a shwa gan+d+ha dang /_e raN+Da'i lo ma sman dang sa shing 'jam pa dang skyur ba dang dro ba'i khu ba dang ldan pa 'di lta bu'i sman rnams ni rlung nad sel ba'i sman mas gtong bar bzang ngo /_/mkhris pa'i nad sel ba'i sman mas gtong zhing bkru
[\[19b.6\]]ba'i rnam grangs la gtogs pa la shing n+ya gro d+ha dang /_shing u dum+bA ra dang /_shing p+lag sha dang /_sha pa dang /_shing mngar dang /_'o ma dang /_nye'u shing dang /_'bri mar dang /_ro mngar zhing bsil ba rnams dang /_bu ram shing gi khu ba sbrang rtsi dang 'di rnams mkhris pa'i nad
[\[19b.7\]]sel ba'i sman mas gtong zhing bkru bar bzang ngo /_/bad kan rgyas pa'i nad sel ba ni dong ga dang /_dug mo yungs dang /_pa ta li ga dang /_chis khrims dang /_shing nim pa dang /_sle tres dang /_pa Ta dang /_ka tu ha ro ha ni dang /_shing gi khu ba she le ya kha dang /_pu ti ka rany+dza dang /_
[\[20a\]]
[\[20a.1\]]rak+ta ka rany+dza dang /_sap+ta par+Ni zhes bya ba tshigs re la lo ma bdun yod pa dang /_sbrang rtsi dang ba gcin dang /_sman ro tsha zhing rno ba dang drod che ba rnams dang tsha ba rnams sbyar te btsos la sman mas gtong zhing bkrus na/_bad kan gyi nad sel to/_/de la rlung nad dang
[\[20a.2\]]mkhris pa dang bad kan gsum char gyi nad 'dus par gyur na yang /_de gsum gyi sman gong du bshad pa las nad so so'i sman ci ran du shas shas kyis gdus pa btsos pa'i thun spyir mi che ba ran par mas gtong ba'i bkru sman drag po gtang ngo /_/rtas bkru ba'i sman mas btang
[\[20a.3\]]nas sngas kyis brten te gan rkyal du sems gud du mi g.yengs par sman btang ba de la yid gzhag par bya'o/_/de nas thur du bkru zhing 'ong bar gyur na langs te tsog pur 'dug la bshang bar gyis shig_/gal te 'khyims na skad cig thogs te phol du ma rung na sman 'di nyen che
[\[20a.4\]]ste 'chi bar 'gyur ro/_/'di lta bu nyen du gyur pa la slar btsos shing dpyad du bya ba la mar dang nas tshig 'khus pa'i thal sman rnon po dang /_ba gcin dang 'bras kyi rtsabs kyi khu ba skyur mo dang sbyar la btsos pa 'jam zhing rno la dro bar sbyar te/_sman mas gtong ba'i rkyal bu gzhan
[\[20a.5\]]du blugs te bshams la mas gtong zhing tshir cig_/yang na po son cha las sbyar ba'i sman gyis gdab mu las gzhug pa bya zhing sdang ba yang bya'o/_/yang na 'di ltar ma gyur te sman mas gtong yang 'ong bar gyur na sman phyi ma sbyar te/_rkyal bur blugs la lan gsum lan bzhi'i
[\[20a.6\]]bar du yang sman drag po mas gtong zhing legs par btang nas de'i rjes la kha zas kyi cho ga ni bkru sman btang ba'i cho ga dang 'dra bar shes par byas la kha zas ma zos pa'i sngon rol du chu dron pos khrus byas nas kha zas bza' ba'i thabs ni 'bras thug rkyang rkyang po dang /_'bras thug sla mo
[\[20a.7\]]btung /_sha khu sla mo dang 'bras chan du sbyar te bza'/_sman drag po mas gtong ste bkrus pas khong pa'i dri ma nad kun phyin na/_khong pa nang 'phyang bag tu 'dug pa dang /_nyam chung ste khong rmya ba de lta bur gyur pa de la chu dron po bde bas khrus byas nas kha zas cho ga bzhin du zos na
[\[20b\]]
[\[20b.1\]]lus zhig cing rmya ba la phan te/_zhi bar 'gyur ro/_/gal te sman de ltar mas gtong ste/_bkrus pa las rlung nad kyi bar du khong pa sbo bas grang bar 'gyur te/_mi bde na yang de'i mod la 'phral du rlung zhi bar 'gyur ba'i sman btsos te mas gtong zhing khong 'jam zhing snum par 'gyur
[\[20b.2\]]bar bya'o/_/sman mas gtong ste bkrus pa legs pa'i tshul dang /_ha cang drags pa dang thun chung ste ma 'khrus par gyur pa 'di rnams kyi tshul ni sngar snum gyi cho ga bya zhing btang ba legs/_ma legs par bshad pa dang 'dra bar shes par bya'o/_/sman mas gtong ste
[\[20b.3\]]bkrus pa'i rjes rlung nad du gyur pa la khong 'jam zhing snum par gyur pa'i sman mas gtong ba cung zad tsam zhig bsdad na khong pa'i dri ma bshang ba dang bcas te sman mar dang cig car 'byung bar 'gyur ro/_/thur du dbug pa yang sman mar lhan cig 'ong bar gyur na/_khong snum zhing
[\[20b.4\]]'jam par 'gyur ba'i sman mas gtong ba legs pa yin no/_/yang bad kan gyi bag che na de la khong brta ba'i sman mas gtong ba lan gcig gam lan gsum gyi bar du thong shig mkhris pa rgyas pa'i shas che na/_brta ba'i sman mas gtong ba lan lnga 'am lan bdun gyis shig_/
[\[20b.5\]]rlung nad la brta ba'i sman mas gtong ba lan dgu 'am bcu gcig tu thong shig_/de ltar brta ba'i sman mas gtong ba'i lan grangs zung du ma gyur par byas nas gal te de'i rjes la bkru ba'i sman mas gtong bar 'dod na yang thong shig_/de ltar sman mas gtong ba'i rjes la
[\[20b.6\]]bad kan dang mkhris pa dang /_rlung nad sel ba'i kha zas mon sran sde'u'i tshod ma khu ba can dang /_'o ma dang khu sha 'di gsum zos na nad kyi rim pa bzhin du phan no/_/de la rlung nad sel ba'i sman drag po mas gtong zhing khong snum la brta bar bya na/_shing nye rong dang lce
[\[20b.7\]]tsha sne bda' ba dang sbyar te snum dang /_mngar dang 'bras rtsabs skyur ba dang /_sha khu dang drod che ba'i bag sbyar te bskol la rkyal bur blugs te btang ba 'di ni rlung nad gcig pu la phan no/_/mkhris pa'i nad la ni n+ya gro d+ha la sogs pa'i sman sde'i grangs su gtogs pa dang /_
[\[21a\]]
[\[21a.1\]]shug pa dang kha ra dang /_mngar bag bsil bag dang mar dang 'o ma dang bu ram shing gi khu ba dang 'di rnams sbyar te gdus la sbrang rtsi dang sbyar te/_sman mas gtong na mkhris pa'i nad 'byang zhing me'i khong brta la snum par 'gyur ro/_/bad kan gyi nad la dong
[\[21a.2\]]ga la sogs pa dang /_dug mo yungs la sogs pa dang /_sman rtsub pa rnams dang /_ba gcin dang sman rno ba dang /_drod che ba dang /_ro tsha ba dang /_'di rnams bskol ba sbrang rtsi dang sbyar te/_mas gtong na bad kan gyi nad 'byang ngo /_/de la rlung nad la ni lan gcig gtang ngo /_/
[\[21a.3\]]mkhris pa'i nad la lan gnyis gtang ngo /_/bad kan gyi nad la lan gsum gtang bar bya'o/_/rlung dang bad kan mkhris pa gsum 'dus pa'i nad la yang sman dpyad de gsum rim pas btang na 'dus pa'i nad 'byang bar 'gyur ro/_/sman dpyad kyi slob dpon spyod pa can na re/_
[\[21a.4\]]yang mi'i nad gzhi ni rlung dang bad kan dang /_mkhris pa gsum du zad de nad 'di gsum bstsal ba'i dpyad bkru ba'i mas gtong ba las gud na dpyad rnam pa bzhi zhes bya ba med de/_de'i phyir sman mas gtang bar bya'o/_/rlung dang bad kan dang mkhris pa'i nad/_khong nas bskyod
[\[21a.5\]]cing sdud pa dang /_nad bkru ste byang bar bya ba dang /_nad zhi bar byas te/_'di lta bu yang rim gyis bya ba yin te/_de'i phyir nad rnam pa gsum bkru ba'i dpyad mas gtong zhing bkru bar bya'o zhes zer ro/_/de ltar sman btang ba yang nad dmigs dang sman la sogs pa'i mthu dang /_
[\[21a.6\]]nad pa'i nyams stobs dang /_de thams cad kyi tshod zin par byas la sman gtang ngo /_/bkru sman btang ba legs pa'i tshul mthong /_ma dpags kyi bar du bkru ba'i sman btang ba'i rjes gcad du mi rung ngo /_/yang khong snum zhing 'jam pa bda' ba'i sman mas gtong ba dang /_bkru
[\[21a.7\]]ba'i sman mas gtong ba gang yang rung ste/_lan gcig gtang yang mi rung lan mang du gtang ba yang mi rung ngo /_/de la khong brta zhing snum pa'i sman mas gtong ba ni nad khong nas bskyod cing bsdu ba dang /_khong pa'i drod ni chung bar 'gyur ro/_/bkru ba'i sman btang ba la 'jig pa'i
[\[21b\]]
[\[21b.1\]]rten ni rlung nad ldang bar 'gyur ro/_/sman mas gtong ba'i rim pa ni sngar lus kyi khong 'jam zhing snum par bya ba'i sman de gtang ngo /_/de'i 'og tu bkru ba'i sman mas gtong ngo /_/de'i rjes la khong brta ba'i sman mas gtang bar bya'o/_/sman mas gtong ba'i dpyad byas
[\[21b.2\]]pa ni rlung nad dang /_bad kan mkhris pa'i nad gsum char sel te khong snum zhing brta bar bya ba'i sman mas gtong ba dang /_bkru ba'i sman mas gtong ba'i cho ga rig par bya ba ni de lta bu yin no/_/yang sman mar thun chung ngu'i thang du tshod bzung ste/_btung ba dang khong 'jam zhing
[\[21b.3\]]brta ba'i sman mas gtong ba thun chung ngu'i thang du tshod bzung ste rtag tu gtang bar bya'o/_/de la sman mar thun chung ngu'i thang du btung na/_nad pa'i drod dang nyams las kyang dpags te srang gcig tsam btung ngo /_/brta ba'i sman mas gtong ba ni srang gnyis tsam thong shig_/
[\[21b.4\]]de la sman mar thun chung ngur btang ba'i mi ni byis pa dang rgan po dang /_lam rings kyis dub pa'i mi dang /_khur gyis dub pa dang /_bud med la brten drags pa'i lta bu dang /_drag shul byas pa lta bu dang /_sems las che ba dang /_rlung nad kyis lus zhom pa dang /_rid pa
[\[21b.5\]]dang /_drod chung ba dang /_rgyal po dang phyug po lta bu bde zhing longs spyod pa dang /_'di rnams lta bu la sman mar thun chung ngu gtang dgos te/_thun chung ngu rtag tu 'thungs na nad kun sel/_kha zas kyi cho ga la sogs pa bsrung zhing spang ba med pa la sha skye/_bshang gci dri ma
[\[21b.6\]]snyi ste bde blag tu 'ong ste bde bar 'gyur ro/_/bud med rnams kyi nad mo mtshan na ba dang /_mngal gyi gnas na ba dang /_sman mas gtong ba'i rim pa ni dang por khong 'jam zhing snum par gyur pa'i sman mas je btang la/_de'i 'og tu bkru ba'i sman mas gtong ba lan gnyis sam
[\[21b.7\]]gsum thong shig_/mjug tu ni nyams 'tshag brta ba'i sman mas gtang bar bya'o/_/de la skyes pa chu so na rde'u yod pa lta bu dang chu 'gags pa lta bu la pho mtshan nas sman mas gtong nas gce'u'i srid tshad ni nad pa nyid kyi sor bcu gnyis kyi tshad du gser dngul la sogs pa las
[\[22a\]]
[\[22a.1\]]brdung sa pa'i zlum po ba mjug lta bu zhabs dang bar gnyis ka'i rna ba btags la rtse mo'i bu ga ni yungs kar btsos pa shong ba tsam du btod la/_/'jam par byas te/_gce'u'i rtse mo me tog kun da'am/_sri shing gi me tog lta bu rtse mo byin gyis phra zhing sra
[\[22a.2\]]bar bya zhing /_sman gtong ba'i snod rkyal bu ni 'jam zhing yang bar bya'o/_/tshad ni pho ru gang shong ba tsam las che chung gang rigs par bya'o/_/de ltar sman mas gtong bar byed pa sngar khrus la kha zas 'ju sla zhing yang bar na par zos nas khong snum zhing 'jam pa'i sman cho ga bzhin du pho
[\[22a.3\]]mtshan nas thong shig_/de ltar sman gtang ba'i thabs ni khri'u'i 'phang pus mo tsam la drang po bde bar 'dug nas pho mtshan brtags la drang por byas nas pho mtshan gyi sbu gu'i nang bstsal te/_sman gtang bde bar bya ba'i phyir/_pho mtshan bu ga nas srubs kyi thad ka'i nang thog thag
[\[22a.4\]]rlig pa'i mgo tsam du thur ma 'jam po phra'u btang la de'i 'og tu rkyal bu'i gce'u lag pa mi 'dar bas sman mas gtong ba bzhin du thong shig_/de ltar sman btang nas de'i rjes bda' ba'i sman mas gtong ba yang /_rim pa bzhin du bya'o/_/de yang na lan gsum yang na lan bzhi'i
[\[22a.5\]]bar du 'jam zhing snum pa'i sman thong shig_/'jam zhing snum pa'i sman gtang ba'i cho ga rgyas par ni sngar thams cad bshad pa bzhin du bya'o/_/bud med rnams zla mtshan dbyung ba'i tshe mngal gyi kha phye ba bu chags par 'gyur te/_de'i tshe snum zhing brta bar bya bar 'gyur ba'i sman
[\[22a.6\]]thong shig_/na na ni zla mtshan 'byung ba'i dus la ma bab par sman gtang dgos so/_/mo mtshan gyi nang gi mo mtshan nyams pa dang /_mo mtshan na ba dang /_mo mtshan ma rung bar 'gyur ba dang /_khrag 'byung ba 'di lta bu la sman mas gtong na phan te/_gce'u'i srid ni sor
[\[22a.7\]]bcu'o/_/rtse mo'i bu ga ni mon sran btsos pa shong bar bya'o/_/sman gyi gce'u ni bu 'chag pa'i mngal gyi mngal du sor bzhi gtang ngo /_/chus 'gags te na na gcig gi lam du sor gnyis gtang ngo /_/bu mo chung ngu dang byis pa rnams la ni sor gcig go_/thun 'bring
[\[22b\]]
[\[22b.1\]]ni srang gcig go_/bu mo rnams la ni phu rum gang gi tshad zho gnyis so/_/sman gtang ba'i thabs ni mal du gnas te 'dug la rkang pa dang brla bskum la/_pus mo gyen du bstod la nyin zhag gcig la mal lan gsum mam lan bzhir sha 'tshag brtas par gyur pa'i sman
[\[22b.2\]]gtang ste/_de ltar zhag gsum du thong shig_/sman mas gtong ba de yang bags kyis thun chung ngu nas bskyed cing gtang ngo /_/sman btang nas zhag gsum ngal bsos la de nas zhag gsum du sman thong shig_/sman de ltar gtang na sngar skyug sman btang nas zla ba phyed
[\[22b.3\]]lon pa dang /_bkru sman gyis bkrus la yang zla ba phyed lon pa dang /_bkru ba'i sman mas gtong ngo /_/dper na ras kyi tshon leb rgan can chu'i nang du bkrus na dmar ba phyin cing med pa bzhin no/_/de dang 'dra bar snum pa'i sman mas gtong bas ni lus kyi khong snum gyis brlan
[\[22b.4\]]cing bangs par gyur pa dang /_nad thams cad 'byin par 'gyur te/_lus kyi yan lag dang /_khong pa'i nang grol dang gnad dang /_mgo bo man chad lus kyi yan lag dang /_nying lag thams cad kyi nad dang /_rlung dang bad kan dang /_mkhris pa'i nad du gyur pa'i nad gzhi sel
[\[22b.5\]]ba'i sman dpyad 'di las long shig_/gzhan cung zad kyang med do/_/bad kan dang /_mkhris pa la sogs pa'i nad khong du song shing dkyil skyes pa dang bshang gci dri ma khong du bstsags te skyes pa de lta bu sel zhing 'byin pa'i nad rkyal bu nas mas gtong ba med na sman dpyad de las
[\[22b.6\]]gzhan med do/_/de bas na sman rkyal bu nas mas gtong ba'i tshig gcig pu'i nang du dpyad thams cad 'dus so/_/sman dpyad gzhan ni sman mas gtong ba'i phyed tsam du zad do/_/gzhan yang nad rnying dang /_nad gsar pa dang gtar ga gdab cing khrag dbyung ba la yang sman rkyal bu
[\[22b.7\]]nas mas gtong na phan par 'gyur ro/_/sman mas gtong ste/_nyams brta bar bya ba'i le'u ste bcu dgu pa rdzogs so//_//sman sna nas gtang ba'i cho ga le'u nyi shu pa bshad par bya'o/_/thong ka yan chad klad pa'i nad la sman sna nas btang na lhag par phan no/_/sna ni klad
[\[23a\]]
[\[23a.1\]]pa'i sgo zhes bya ste/_de bas na klad pa'i nad thams cad la sna nas btang ste bkrus shing bsal na nad phyin par 'gyur ro/_/de la nad dmigs ni klad pa na ba dang /_lus blong bag tu gyur pa dang /_kha dang sna nas bad kan mang du 'byung ba dang /_lkog ma na ba dang /_
[\[23a.2\]]kha gdong dang klad pa skrangs pa dang /_thor bu byung ba dang /_lus la srin bu yod pa dang /_rtsa mdud byer ba dang /_mdze dang smyo bag dang /_cham pa na ba dang /_'di rnams la sman sna nas btang na phan par 'gyur ro/_/mgul pa yan chad klad pa rlung gi bag la mi bde ba la sman
[\[23a.3\]]mar sna nas btang na phan te brta bar 'gyur ro/_/nang par nyi ma shar nas nyi ma phyed kyi bar du klad pa gzhogs phyed na ba dang /_skad 'gags pa dang /_kha sna bskams pa dang /_skad mi phyin pa dang /_mi gsal te go dka' ba dang /_dpung pa ltung ba snyam du byed cing bskyod mi
[\[23a.4\]]nus pa dang /_'di rnams ltar mi bde ba la sman sna nas btang na phan te zhi bar 'gyur ro/_/mig gi 'bras bu sngon por gyur pa dang /_dpung pa bem bem por gyur te tshor ba med cing bskyod mi nus pa dang /_skra'i nad dang /_mig dmar por gyur pa 'di rnams la dpyad du bya ba
[\[23a.5\]]mgul pa yan chad rlung nad du gyur te na ba la btsod dang /_shing mngar dang /_pra puN+Da ri ka stag tsher ba dang /_dzi ba ka ri sha pha ka dang /_ram nye dang /_bu tshang rdo dang /_sha ri ba dang /_pur+Na rna ba dang /_skyer khaN+Da dang /_byi dang ga dang /_sle tres dang /_ka ka na sa dang /_sgron shing
[\[23a.6\]]dang /_'di rnams cha mnyam par byas te zhib tu btags la til mar srang brgyad la btson ni sman 'di rnams srang gnyis gnyis kyi thang du bya/_til mar srang bcu drug la btson sman srang bzhi bzhi'i thang du sbyar ro/_/sman btso ba'i chu ni til mar las bcu 'gyur du bskyed do/_/'o ma ni til
[\[23a.7\]]mar dang thang mnyam par byas la chu dang 'o ma du ba'i bar du btsos te/_tshos pa'i tshod ni tshigs ma dril du btub cing dbu ba cher byung na tshos pa'i tshad yin te/_de nas sman mar btsags te btsir la snod bzang por lugs shig_/sman 'di'i ming ni btsod la sogs pa las sbyar
[\[23b\]]
[\[23b.1\]]ba'i til mar zhes bya'o/_/gal te mgul pa yan chad mkhris pa rgyas pa'i nad du gyur na btsod la sogs pa sman 'di rnams snga ma dang 'dra ba 'bri mar ram ba mar las snga ma bzhin du btsos pa'i tshad ni til mar dang mi 'dra bar dril du btu na tshos pa yin no/_/de nas btsags te btsir
[\[23b.2\]]la sman mar snod bzang por bzhag la mkhris pa'i nad la sna nas gtang ngo /_/de la mgul pa yan chad bad kan du gyur te na ba'i sman sna nas gtang ba sbyar ba ni sman sbyor ba phal ni snga ma dang 'dra ste/_btsod la sogs pa de rnams kyi steng du sbrang rtsi dang ba gcin dang /_rgyam tshwa dang /_/
[\[23b.3\]]chang rnams kyis bsnan te/_snga ma dang 'dra bar til mar nang du btsos la bad kan gyi nad la sna nas thong shig_/de ltar sman 'di rnams kyis rlung nad dang /_mkhris pa dang bad kan gyi nad la so sor btang zhing kha nas bad kan la sogs pa drang zhing bkru bar bya'o/_/sna nas
[\[23b.4\]]btang ba'i rjes la mgul pa yan chad brtas shing bde bar bya ba'i dpyad sna nas gtang ba 'u su dang sha khu dang sha btsos pa'i khu ba dang 'o ma dang chu dang mar 'di rnams sbyar te snga ma bzhin du btsos la/_tshos pa dang btsags pa'i sman mar sna g.yas g.yon gyi bu ga nas btang ste sna
[\[23b.5\]]nas gtang ngo /_/chog tshad ni mar gyi nang du mdzub mo'i rtse mo nas mdzub mo'i tshigs su dbu ma man chad nub par bcug pa la sman mar ji tsam chags pa'i thun de tsam re re sna g.yas g.yon nas btang zhing bkru'o/_/yang klad pa na ba la li dong gra dang /_na le sham dang /_rgyam tshwa
[\[23b.6\]]dang /_pi pi ling dang 'di rnams la sogs pa brdungs te chu dang 'o ma dang til mar gyi nang du mnyes te/_btsags shing btsir ba'i khu ba sna nas gtang ngo /_/yang klad pa na ba la li dong gra dang /_pi pi ling la sogs pa tsha ba ro rno ba zhib tu btags te/_sbu gu sor drug pa kha
[\[23b.7\]]gnyis btod pa'i nang du sman phye ma blugs la/_sna g.yas g.yon gyi bu ga gnyis ka'i nang du kha'i dbugs kyis bus na bad kan la sogs pa'i klad pa'i nad rnams 'byin cing byang bar 'gyur ro/_/de ltar sman phye ma zhib tu btags pa sna nas bus te btang bas ni klad pa'i nad phal cher sel
[\[24a\]]
[\[24a.1\]]cing 'byang bar 'gyur ro/_/spyir sman mar lta bu sna nas btang ba'i tshad ni mdzub mo'i tshigs gnyis man chad mar gyi nang du nub par smyugs te phyir phyung ba la mar thigs pa bcu'am brgyad dam drug chags pa dang /_'di rnams gsum ni thun che thang zhes bya ba ste/_/
[\[24a.2\]]de la sman mar zhig sna nas btang ste che na thigs pa bcu/_'bring na thigs pa brgyad/_chung na thigs pa drug go/_/yang sman mar ma yin pa sman gyi khu ba btsir te sna nas gtang ba che thang gi rim pa ni thigs pa bcu las gnyis phri ste brgyad gtang ngo /_/thun 'bring thigs pa brgyad las
[\[24a.3\]]gnyis phri ste drug gtang /_thun chung ngu thigs pa drug gtong ba la thigs pa gnyis phri ste thigs pa bzhi btang ste/_thun che thang gi bye brag rim pa ni 'di ltar sbyor cig_/yang de la sman sna nas gtang du mi rung ba'i dmigs ni chu 'thungs pa dang /_chang 'thungs pa dang /_dug
[\[24a.4\]]'thungs pa dang /_mar 'thungs pa rnams dang /_'phral du 'thung bar 'dod pa dang /_kha zas zos pa dang /_mgo bkru ba dang /_khrus byed 'dod pa dang /_gtar ga gdab pa dang /_cham pa sar pa dang /_bshang gci 'ong bar 'gyur te/_mi bde ba dang /_bud med bu btsas
[\[24a.5\]]ma thag pa lta bu dang /_dbugs mi bde ba dang /_lud pas bkar ba dang /_skyug sman dang /_bkru sman gyis bkrus pa dang /_rkyal bu nas sman mas gtong ba rnams dang /_dus ma yin par char 'bab pa lta bu'i tshe dang yul ngan 'byung ba dang /_dus 'di lta bu'i tshe sman sna nas
[\[24a.6\]]gtang du mi rung ngo /_/gal te na ba'i dmigs kyi tshul gyis sman sna nas mi gtang du mi rung bar gyur na ni nyen 'di rnams bsrung mi dgos te/_sman sna nas gtang ba'i cho ga gyis shig_/de la mgul pa yan chad kyi nad kyi bad kan gyi tshul du na na bad kan gyi dus ni nad par yin te/_
[\[24a.7\]]nad par thong shig_/mkhris pa na na dus nyin phyed yin te phyed na thong shig_/rlung nad kyi bag tu na na phyi 'phred dang srod la gtang bar bya'o/_/na ba med cing nyams tha mal pa zhig la sman sna nas btang na ston dang dpyid kyi tshe ni snga dro nas gtang ngo /_/dgun ni nyi ma gung gi tshe na
[\[24b\]]
[\[24b.1\]]thong shig_/so ga na na phyi 'phred kyi tshe na thong shig_/dbyar gyi tshe na nyi ma dron po'i tshe na thong shig_/klad pa rlung nad kyis thibs te cher na na skyigs bus btab pa dang /_mgo 'dam pa dang /_gnye'u rengs kyis btab pa dang /_skad 'gags pa dang /_'di rnams lta
[\[24b.2\]]bu'i nad la nang par nyi ma shar sgab kyi 'og tsam dang /_nub ka dang dus gnyis su zhag bdun bar du nyin gcig bzhin thong shig_/nad 'di rnams ltar na ba med pa la sna nas btang na ni nyin gcig btang la nyin gcig bar bcad mi gtang ngo /_/de la sman sna nas gtang ba'i
[\[24b.3\]]cho ga'i thabs ni sngar bshang gci'i dri ma bsal la mgo bo mar gyis bsku/_dugs ran pa tsam du byas la mal rlung med par dron por 'dug nas/_mgul ba yan chad dugs ran pa tsam byas la/_de nas lus gan rkyal drang por brkyang la rkang lag brkyang /_rkang pa cung
[\[24b.4\]]zad tsam bstod la/_mgo bo'i sngas cung zad cig smad la sna'i bu ga ya gcig nas sman mar btang ste/_de yang sngar btang ba'i sman mar de/_snar gtong ba'i sbu gu can gyi nang du blugs te chu dron po'i nang du bsros la gtang ngo /_/snar blugs pa ni snod mchu can du btod pa'am
[\[24b.5\]]yang na ras mas blangs te snar gtigs shig_/snar blugs zin nas rkang mthil dang phrag pa dang lag pa dang rna ba la sogs pa nyes shig_/sman snar btang ba de mtshul pa nas sna'i nang du brngubs la mchil ma glo g.yas g.yon du bor cig_/de bzhin sman snod mchu can gyi
[\[24b.6\]]nang na yod pa de cung zad kyi bar du sna g.yas g.yon du res kyis lan gnyis lan gsum du thong shig_/gal te sman rno drags pas brgyal bar gyur na gdong pa dang brang du chus gtor cig_/mgo bor ni chus ma 'debs shig_/de ltar sman sna nas btang ste bkrus pa'i rjes la nad kyi
[\[24b.7\]]tshul dang yang sbyar te/_rlung nad du mi 'gyur bar bya ba'i phyir/_sman mar snum bag tu 'gyur ba sna nas thong shig_/snar snum btang nas grangs brgya'i bar du gan rkyal du 'dug par bya'o/_/de nas de'i rjes la sbu gu'i dud pa kha gsum kha snar btang zhing khong du brngubs nas gre ba
[\[25a\]]
[\[25a.1\]]mtshul pa bde zhing dag pa sang sang por bya ba'i phyir/_chu dron pos mkhur ba bkang la bsdad cing dbo'o/_/de ltar sna nas btang legs par gyur na dbugs bde/_gnyid legs par 'ong /_sems gsal/_mig gsal la rno bar 'ong ngo /_/gal te sman
[\[25a.2\]]sna nas btang ma legs na mig rtsub/_skya bo har har por snang /_kha sna skam/_klad pa'i nang stong par gyur pa snyem byed/_gal te snum ha cang btang drags na g.yan par 'gyur/_mgo dang lus lci/_snabs dang mchil ma mang /_yi ga 'chu/_cham pas 'debs pa nyen 'di lta bu
[\[25a.3\]]'byung ngo /_/sman sna nas btang zhing bkru legs na mig gsal zhing rno la yang kha'i nang dag ste sang bag can du 'gyur/_skad gsal bar 'gyur ro/_/sman sna nas btang zhing bkru ma legs na mgul pa yan chad dang klad pa'i nad snga bas dkyil skye bar 'gyur ro/_/bkru ba'i sman
[\[25a.4\]]sna nas btang drags te/_ha cang cher 'khrugs par gyur na khong rmya bar 'gyur ro/_/de la gal te nad pa glo rdol ba dang nyam chung ste/_khong rmya ba dang byis pa chung ngu dang /_mi rgan po dang /_skyid cing longs pa'i mi 'di rnams lta bu la ni gong du sna nas sman pas thang chung ngur bshad
[\[25a.5\]]pa de ltar thong shig_/nad dmigs dang sbyar nas sman sna nas gtang dgos par gyur na dbyar sman sna nas gtang ba'i dus ma yin par yang rung ste/_sman sna nas gtang bar bya'o/_/yang cham pa drag po btab pa dang /_de bzhin du chang 'thungs pa dang /_rna ba mi gsang ba dang /_
[\[25a.6\]]klad rgyas kyi nang du srin bu zhugs pa dang /_nad khong nas bsdus la phyir ma phyin par gyur pa dang /_'di rnams lta bu la ni sman snar gtang ba thun chung ba'i thang du gtang du mi rung ngo /_/snar sman gtang ba'i chung thang ni yang na ba med cing nyams tha mal par 'dug pas sman mar nyung shas
[\[25a.7\]]rtag tu snar gtang ngo /_/de'i thabs ni nyin par zas zos pa'i rjes dang slon pa'i rjes dang /_nyin par gnyid log pa'i rjes la dang /_lam rings 'gron du song bas dub pa dang /_bud med la drags pa dang /_mgo bo mar gyis byugs pa dang /_chu dron pos mkhur ba bkang
[\[25b\]]
[\[25b.1\]]zhing bor ba'i rjes dang /_bshang gci'i dri ma bsal ba'i rjes dang /_so shing gis bkrus pa dang /_gad mo dgod pa'i rjes dang 'di rnams lta bu mar thigs pa re re sna'i nang du bskus na 'di rnams lta bu kun la phan par 'gyur ro/_/de ltar sna nas btang ba'i 'di ni chung thang zhes
[\[25b.2\]]bya'o/_/sman mar sna nas lan lnga btang na rna ba dang /_mig la sogs pa'i nang gi bu ga kun la phan par 'gyur ro/_/sman mar sna nas lan gsum btang na ngal zhing dub pa rnams med de brtas par 'gyur ro/_/de'i rjes la yang snar lan lnga btang na mig rno zhing gsal ba'i mthu skye'o/_/
[\[25b.3\]]de'i 'og tu sman mar sna nas btang na so brtan la stod kyi rlung nad zhi bar 'gyur ro/_/byis pa lo bdun ma lon pa la sman sna nas gtang du mi rung ngo /_/lo brgyad cu 'das pa'i rgan po la yang sman sna nas gtang du mi rung ngo /_/lo bco brgyad du ma tshang ba la dud pa kha sna nas gtang
[\[25b.4\]]du mi rung ngo /_/byis pa lo bco lnga ma lon pa la chu dron pos mthur ba bkang zhing 'dor ba yang mi rung ngo /_/gzhon nu lo bcu ma lon pa la bkru sman dang skyug sman la sogs pa gtang du mi rung ngo /_/lo bdun cu 'das pa'i rgan po la yang bkru sman dang skyug sman la sogs pa gtang du
[\[25b.5\]]mi rung ngo /_/sman snar btang ba thang chung du gong du dmigs kyis bstan pa bzhin snar bskus te yang thun che chung rnam pa bzhir shes par bya'o/_/de la thun chung ngu'i che thang ni thigs pa gnyis snar gtang ngo /_/thun chung ngu'i 'bring thang ni thigs pa re re bas kyang chung ba tsam zhig sna g.yas g.yon
[\[25b.6\]]gyi nang du bskus na klad pa lta bu nad dmigs ci yod pa snga ma langs pa ldang bar mi byed pa yin no/_/thun chung ngu'i rab ni sna'i nang du nad dmigs bskus te snabs mtshul ba nas snar brngubs la phyir bor ba'i nang na mar mngon du snang bar byed pa ni thun chung ngu'i thang zhes bya'o/_/de ltar thun chung
[\[25b.7\]]ngu rnams las gang ran pa tsam nam 'tsho ba'i bar du tshe gcig la rtag par bsku zhing btang na snum brngub par bya ba'i sman mas gtang ba dang 'dra/_sna nas gtang ba'i thun che chung bstan pa dang 'dra ste stod kyi nad ci la yang phan zhing bde ba'i yon tan du 'gyur ro/_/sna nas gtang ba'i sman chung
[\[26a\]]
[\[26a.1\]]ngu rtag tu gtang ba la/_cho ga srung zhing spang ba yang med/_nyen du gyur pa'i nad kyi 'jigs pa yang med do/_/de nas sman mar zhes bya ba ni/_dmigs kyis til mar nyid la bya ste til mar rtag tu btang na phan te dge'o/_/yang mgo bo ni bad kan gyi gnas yin
[\[26a.2\]]pas na na ba med cing nyams tha mal pa lta bu la sman mar thong shig_/de la sna nas gtang ba'i sman mar sbyar ba ni dzi ban ti dang /_dza la dang /_sgron shing dang /_gla sgang chen po dang /_shing tsha dang /_pu shel tsi dang /_go yu dang /_tsan+dan dkar po dang /_skyer ba'i rtsa ba dang /_shing mngar
[\[26a.3\]]dang /_gla ba dang /_a ka ru dang /_nye'u shing dang /_pun da dang /_bil ba dang /_ut+pal dang /_d+ha ban ti dang /_u ra b+hi dang /_thi ra dang /_byi dang ga zhes bya ba srin bu gsod pa dang /_gan+d+ha b+ha dra dang /_sug smel dang /_ha re Nu ka dang /_pad+ma'i ze ba ge sar dang /_ba la dang /_sman
[\[26a.4\]]'di rnams sna tshang bar ci snyed du sbyar te cha snyoms la til mar ci tsam btso ba de las chu ni char pa'i chu brgya 'gyur du bskyed pa'i nang du sman brdungs la btsos te chu'i khu ba srang dgu bcu ni du/_phyi na srang bcu tsam zhig lus pa dang /_btsags pa sman gyi khu ba phyin brgya'i bcu cha gcig lus
[\[26a.5\]]pa de la til mar dang sman gyi khu ba bcu cha gcig dang sbyar te btsos la tshos pa dang /_btsags la til mar gyi nang du sman gyi khu ba phyi mas kyang bsnan la btso'o/_/'di bzhin du lan gnyis lan gsum nas lan dgu'i bar du bsnan cing btsags la mjug tu lhag ma sman gyi khu ba bcu
[\[26a.6\]]cha dang til mar ci tsam yod pa'i ra'i 'o ma de tsam dang snyoms te btsos la tshos pa'i rtags dbu ba byung ba dang btsags par bya'o/_/sman mar 'di'i ming ni til mar gyi 'bru mar thigs phran zhes bya'o/_/sman mar 'di rtag tu sna nas btang ba'i phan yon ni lus brtan zhing drang /_
[\[26a.7\]]pags pa'i sha mdog bzang zhing gsal/_phrag pa dang mjing pa dang /_dpung mgo dang 'di rnams brtan zhing mkhregs la ma zhum par mtho bar 'gyur/_bzhin dang kha'i nang gsal bar 'gyur/_dbang po rnams gsal zhing brtan/_skra dkar med par 'gyur ro/_/sman sna
[\[26b\]]
[\[26b.1\]]nas gtang ba'i cho ga ste le'u nyi shu pa rdzogs so//_//sman gyi dud pa gtang ba'i cho ga ste le'u nyi shu rtsa gcig pa bshad par bya'o/_/mgul pa yan chad kyi nad ni klad pa na ba dang /_rna ba na ba dang /_kha sna nas bad kan dang mchil ma mang ba dang /_mgo bo lci ba dang /_klad pa
[\[26b.2\]]gzhogs phyed na ba dang /_cham pas btab pa dang /_lud pa lu ba dang /_dbugs mi bde ba dang /_kha zas ci zos kyang ro bro bar mi tshor ba dang /_kha nas bad kan dang mchil ma ha cang mang du 'ong ba dang /_skad 'dzer zhing 'gags pa dang /_sna nas rnag zag pa dang /_kha nas rnag
[\[26b.3\]]'ong ba dang /_skyigs bus btab nas mgul pa na ba dang /_so na ba dang /_nyam chung zhing rid pa dang /_zas yi gar mi 'ong ba dang /_'gram pa na ba dang /_gnye'u rengs su gyur pa dang /_so dang skra dang klad pa'i nang du srin bu zhugs pa dang /_mgul pa yan chad dang /_mgo
[\[26b.4\]]bo g.ya' ba dang /_skya rbab tu gyur pa dang /_skra la gza' zhugs pa dang /_'byi ba dang /_sbrid pa 'byung du mi btub pa 'am/_sbrid pa ha cang mangs sam/_mgo yang khyer ba dang /_gnyid che ba dang /_'di rnams la sogs pa'i nad kun ni gzhi rlung dang bad kan las gyur pa'i nad
[\[26b.5\]]ma zhu bar gyur te/_mi bde ba yin no/_/de lta bu'i nad zhi bar bya ba'i phyir/_dud pa rnam gsum rngub cing btung ngo /_/rnam gsum ji ltar gtang zhe na mgul pa yan chad rlung nad du gyur na sman 'jam zhing snum pa'i dud pa gtang ngo /_/rlung nad dang bad kan du 'dres pa'i nad la sman
[\[26b.6\]]gyi dud pa mi 'jam mi rno ba ran par gtang ngo /_/bad kan gyi nad la ni sman rnon po'i dud pa gtang ngo /_/de la mkhris pa rgyas pa dang /_khrag rgyas pa'i nad la bkru sman btang ste bkrus pa dang /_dmu rdzing dang /_za khu la sogs pa 'di rnams la ni sman gyi dud pa gtang du mi rung ngo /_/
[\[26b.7\]]mig rab rib khyer ba dang mgul pa yan chad klad pa'i bar du rlung zhugs pa'i nad dang sman mas gtong bar gyur pa dang /_lto sbos pa dang /_nya zos pa dang /_chang 'thungs pa dang /_zho dang bu ram dang 'o ma dang sbrang rtsi dang /_mar 'thungs pa dang /_dug 'thungs pa dang /_mgo
[\[27a\]]
[\[27a.1\]]bo snad pa dang /_skya rbab kyi nad dang mtshan mo gnyid ma log pa 'di rnams lta bu la sman gyi dud pa gtang du mi rung ngo /_/gal te 'di rnams ltar mi bde ba la sman gyi dud pa btang na nyen du gyur pa'i nad khrag dang mkhris pa'i nad dang /_mig long rna ba 'on skom dad che ba
[\[27a.2\]]brgyal ba dang rmongs shing myos par byed do/_/gal te dus ma yin par dud pa btang ngam/_dud pa ha cang cher btang drags na de la nad dpyad du bya ba'i cho ga ni sman bsil bas 'phral ba dang mgo bsku/_bsil ba'i kha zas kyi cho ga byas na phan no/_/de la sman gyi dud pa gtang
[\[27a.3\]]ba'i dus dang /_dmigs ni bkres pa dang /_glal byung ba dang /_bshang gci dri ma bsal ba dang /_bud med la brten pa dang /_gtar ga gdab pa dang /_gad mo dgod pa dang /_so shing gis so drud pa 'di rnams lta bu byas pa'i 'og tu dud pa mi drag pa 'jam po chung ngu
[\[27a.4\]]zhig thong shig_/yang bkres pa dang /_glal byung ba la sogs pa'i dus 'di lta bu'i tshe mtshan mo kha zas zos pa dang /_sman mar snar btang ba'i rjes la yang dud pa 'bring tsam sna nas gtang ngo /_/yang gnyid log pa dang sman mas gtang ba dang /_mig sman gyis bskus pa dang /_
[\[27a.5\]]lus khrus byas pa dang /_skyug sman btang ba 'di rnams lta bu'i rjes la dud pa snar btang ste bkru ba'i cho ga bya'o/_/dud pa kha snar gtang ba'i dpyad ni mas gtong ba rkyal bu gser dngul la sogs pa las brdungs pa dang 'dra bar byas te/_de yang gce'u kha gsum pa dang drang ba
[\[27a.6\]]zhabs kyi drung ni sbom mthe bong shong tsam rtse mo'i sbom ni rgya shug gi tshi gu shong tsam du bya'o/_/gce'u srid ni sor nyi shu rtsa bzhi pa dang /_sor sum cu rtsa bzhi pa dang /_sor bzhi bcu pa dang /_de ltar che chung rnam gsum du bya'o/_/de la bad kan gyi nad la dud pa'i sman rnon po btang
[\[27a.7\]]na/_gce'u sor nyi shu rtsa bzhi pa las gtang ngo /_/rlung nad la sman gyi dud pa 'jam zhing snum pa btang na gce'u sor sum cu rtsa gnyis pa las gtang ngo /_/rlung dang bad kan 'dres pa'i nad la sman gyi dud pa rno 'jam ran pa gce'u sor bzhi bcu pa las gtang ngo /_/snar dud pa
[\[27b\]]
[\[27b.1\]]gtang ba'i thabs ni drang po tsog pur 'dug la sems gud du mi g.yeng bar dud pa gtang ba la bsams te kha gdangs la khar dud pa lan gsum gtang ngo /_/de nas sna'i bu ga ya gcig bkag la bu ga ya gcig nas dud pa btang zhing rngub bo/_/sna'i mtshul pa'i nad dang /_klad
[\[27b.2\]]pa'i nad dmigs la dud pa kha nas btang bas nad bskyod cing bsdus par gyur pa de la sna nas dud pa brngubs na nad de phyin cing sel bar 'gyur ro/_/kha nas dud pa brngubs na ni slong zhing bskyod par byed do/_/kha nas gre ba'i nang du slebs par dud pa brngubs na nad zhi bar byed
[\[27b.3\]]do/_/dud pa kha nas rngub cing phyir slon pa'i thabs su dbyung ngo /_/snar rngub cing phyir dbyung ba ltar byas na mig la gnod de mi rung ngo /_/khar rngub cing slon pa'i thabs ni khar lan cig gre ba'i bar du brngubs te de nas phyir slon pa'i thabs su phyung shig de ltar lan gsum gsum
[\[27b.4\]]bya'o/_/sman gyi dud pa 'jam po nyin par snar lan cig gtang ngo /_/rlung dang bad kan 'dres pa la sman gyi dud pa rno 'jam ran pa ni lan gnyis thong shig_/bad kan sel bar sman gyi dud pa rnon po ni lan gsum mam lan bzhir thong shig_/de la snar dud pa gtang ba'i sman 'jam po ni
[\[27b.5\]]a ka ru dang /_gu gul dang /_gla sgang chen po dang /_s+tho ne ya dang /_pha bong gi dreg pa dang /_spang spos dang /_pu shel tsi dang /_ba le ka dang /_shing tsha dang /_ha re Nu ka dang /_me tog ban+d+hu ka dang /_shing bil ba rkang dang /_e la ba lu ka dang /_shi re be sta ka dang /_pog sa tsi
[\[27b.6\]]ras dang /_rgya ma ka dang /_ma tsa na dang /_gla ba dang /_pog nag po sha la ya ki dang /_gur kum dang /_mon sran gre'u dang /_nas dang /_pog dkar po nu ma ka dang /_til dang /_shing tog bzang po mar yod pa dang /_star ga urba ni ka dang /_snum bag tshil dang /_rkang dang /_lto
[\[27b.7\]]tshil dang /_mar dang /_rkang dang 'di rnams yin no/_/nad zhi bar bya ba'i dud pa'i sman ni pog nag po sha la ya ki dang /_rgya skyegs dang /_phri thir ka dang /_me tog pad+ma dang /_me tog ut+pal dang /_shing n+ya gro d+ha dang /_shing u dum+bA ra dang /_shing a shwang+tha dang /_shing p+lag sha
[\[28a\]]
[\[28a.1\]]dang /_seng phrom dang /_shing tsha dang /_li kar dkar po dang /_shing mngar dang /_rngub rna shi ri'i shun pa dang /_shug pa dang /_btsod dang /_spod ru rta dang /_rgya spos dang /_bad kan la sman rnon po'i dud pa btang ba ni dzo ti sma ti dang /_skyer ba dang /_
[\[28a.2\]]yung ba sman gyi rtsa ba bcu dang /_ldong ros dang /_ba bla dang /_rgya skyegs dang /_tsan+dan dkar po dang /_'bras bu gsum dang /_sman spos dri zhim po'i nang na ro rno ba'i grangs su gtogs pa rnams dang /_'di rnams kyi dud pa sna nas btang zhing mgo bo'i nad bkru bar bya'o/_/sman
[\[28a.3\]]gyi dud pa gtang ba sbyar ba'i thabs ni sman rnams zhag gcig chu'i nang du spangs te chu dgas su zhib par btags la shing bu drang zhing 'jam po sra mo sor bcu gnyis pa la dud pa'i sman lde gu btags btags pa lan lnga'i bar du byugs shing grib ma la bskams la sman gyi gdar bu
[\[28a.4\]]sbom mtheb mo tsam thog drung phral/_dbus sbom ste nas 'dra bar byas la/_bskams pa dang rlung nad dang bad kan so so'i nad la phan pa'i rlung gis kyang byugs nas nang gi shing bu ni drongs la phyung shig_/de nas sman gyi gdar bu'i drung mes bsregs la kham phor
[\[28a.5\]]kha sbyar la dbus su bu ga phug pa'i nang du bcug ste dud sman gyi gdar bu'i rtse mo gce'u bu ga'i nang du bcug la dud pa khar brngubs te lud pa lu zhing mi bden brdungs te sor bcu'am sor brgyad pa byas la dud pa brngubs na lud pa lu ba dang /_dbugs mi bde ba dang cham
[\[28a.6\]]pas btab pa dang /_skad 'gags pa dang /_kha sna nas rnag mnam pa dang /_kha gdong la skya rbab kyi nad yod pa dang /_skra la gza' zhugs pa'am/_byi'am/_rna ba na ba dang /_mig rdzi bor ldongs te/_mchi ma mang ba dang /_mgul ba yan chad mgo bo g.ya' zhing
[\[28a.7\]]za ste/_'phrug 'dod pa dang slong bag can du gyur pa dang /_mgo yung khyer ba dang /_skyigs bus btab pa 'di rnams lta bu la sman gyi dud pa 'thungs na nad kyis mi tshugs so/_/sna nas gtang ba'i cho ga ste le'u nyi shu rtsa gcig pa rdzogs so//_//sman gyi
[\[28b\]]
[\[28b.1\]]khu bas mkhur ba bkang la mi bskyod par mgo bskyod de bsdad pa dang sman gyi khu bas mkhur ba bkang ste/_'gram pa g.yas g.yon du spo zhing bad kan la sogs pa'i nad drang ba'i cho ga'i le'u nyi shu rtsa gnyis pa bshad par bya'o/_/sman gyi khu bas mkhur ba bkang ba rnam pa
[\[28b.2\]]bzhi ste/_til gyi 'bru mar dang /_zhi bar byed pa dang /_kha bkru zhing sel bar byed pa dang /_rma 'tsho bar byed pa'o/_/de la til gyi 'bru mar dang /_zhi bar byed pa dang /_bkru sman gyis bkru zhing bstsal ba dang /_'di gsum gyis ni rlung dang mkhris pa dang bad kan gyi
[\[28b.3\]]nad bsal lo/_/mtha' ma'i rma'i nad gso bas ni rma'i nad sel to/_/de la til gyi 'bru mar ram/_mar las sman mar sbyar ba ni mngar dang skyur dang lan tshwa dang /_sman drod che ba rnams brdungs la btags te/_chu dang sbyar ba'i khu ba 'am 'o ma yang rung sha
[\[28b.4\]]khu yang rung ste 'di rnams dang sman gyi khu ba dang til mar ram 'bri mar dang sbyar te btsos la tshos te btsir ba'i sman mar de dron po khas bzod tsam mkhur ba bkang zhing rlung nad zhi bar bya'o/_/de zhi bar bya ba'i sman mar sbyar ba ni sman ro kha ba dang /_bska ba dang /_mngar ba
[\[28b.5\]]dang /_bsil ba rnams dang /_pa ti la shing 'dzam bu'i shing thog dang /_me tog ma la ta'i yal ga'i lo ma dang /_ut+pal dang /_shing mngar dang /_khar dkar po dang /_sbrang rtsi dang /_'o ma dang /_bu ram shing gi khu ba dang mar la sogs pa 'di rnams sbyar te btsos pa'i mar
[\[28b.6\]]gyis ni mkhris pa'i nad zhi bar byed do/_/bad kan gyi nad sel ba ni sman tsha ba dang skyur ba dang /_lan tshwa dang sman drod che ba rnams klad nad bkru ba sna nas gtang ba'i sman rnams/_tshwa dang chang dang 'bras rtsabs dang /_ba gcin dang /_gzhan yang tsha ba dang skyur ba la sogs pa'i sman
[\[28b.7\]]rnams kyi khu ba dang sbyar te/_btsags pa'i dngas mas mkhur ba dgang zhing bor na bad kan gyi nad sel zhing 'byang bar 'gyur ro/_/kha'i nang du rnyil dang mkhur ba'i nang gi rma gso ba'i dpyad ni sman ro bska ba a ru ra lta bu dang /_gla gor zho sha dang /_mngar bag la shing mngar dang /_
[\[29a\]]
[\[29a.1\]]sbrang rtsi lta bu dang /_bsil bag la tsan+dan dang /_pu shel tsi dang /_gla sgang chen po dang /_ci las nad du gyur pa'i sman so sor bshad pa rnams kyis kyang bsnan la sman gyi khu ba khar blugs so/_/de la rlung nad du gyur pa'i nad la til 'bru'i mar la sbyar te
[\[29a.2\]]mkhur ba dgang ba ni/_til mar dang 'o ma dang sbrang rtsi dang chu dang sbyar ba dang /_tshwa dang chang dang sha khu dang ba gcin dang /_'bras rtsabs kyi khu ba dang /_'di rnams gang 'byor ba dang nad sel ba'i dmigs su gang bab pa de ltar sman btags pa'i khu ba yang rung /_btsos
[\[29a.3\]]pa'i til mar yang rung /_dron po kha bzod pa tsam mkhur ba bkang nas so brtse ba dang /_so 'gul ba dang rlung nad kyis kha'i nang na bar gyur pa dang /_'di rnams lta bu la dron po khas bzod tsam mkhur ba bkang na phan no/_/yang drod cher gyur la/_rtsub pa dang /_tsha bar gyur pa
[\[29a.4\]]dang /_kha'i nang tshos pa dang /_kha'i nang du rma byung ba dang /_kha'i nang glo bur du 'phral la snad pa dang /_kha'i nang du dug reg pa dang /_nas tshig 'khus pa'i tshe thal sman rnon pos kha'i nang tshig pa dang /_kha'i nang mes bsregs te tshig pa 'di rnams lta bu la yang zhun mar
[\[29a.5\]]'khyags pa dang /_lo ma grang mos kha'i nang du dgang ngo /_/kha'i nang tshig pa'am rma byung ba las tshor ba med cing zas kyi ro bro ba mi tshor ba lta bu dang /_kha'i nang gi rma byung ba yang 'di lta bu las kyang mar dang 'o mas kha bkang na kha'i nang yang bag can du 'gyur ba dang /_rma 'tsho
[\[29a.6\]]bar 'gyur ro/_/sbrang rtsi dang chu sbyar te/_mkhur ba bkang na kha'i nang tsha ba dang /_skom dad che ba zhi bar 'gyur ro/_/kha zas ro bro ba mi tshor ba dang /_kha mnam pa dang /_kha'i dri ma che ba 'di lta bu la 'bras rtsabs mkhur ba bkang zhing yon tan gyis skyon sel to/_/'bras
[\[29a.7\]]rtsabs de nyid dang /_rgyam tshwa dang /_lce myang tsha gang yang rung ba dang sbyar ba grang mos mkhur ba bkang zhing pho na kha skom pa'i nad la rab tu phan par 'gyur ro/_/bad kan gyi dkyel sogs shing skyes par gyur pa la nas tshig 'khus pa'i tshwa'am thal sman rnon po dang /_chur sbyar te
[\[29b\]]
[\[29b.1\]]mkhur ba bkang zhing pho na bad kan myur du sel bar 'gyur ro/_/kha'i nang lci zhing ldag ldag por gyur pa la chu dron po khas bzod tsam mkhur ba bkang zhing bor na kha'i nang yang zhing bde bar 'gyur ro/_/mkhur ba'i nang du sman zhu 'am dron pos bkang ba'i cho ga byas na sngar rlung med pa
[\[29b.2\]]nyi ma dron po'i sar 'dug la/_'phrag so dang ske g.yas g.yon du dugs bya zhing mnyes la/_de nas sman gyi khu ba'am chu dron pos mkhur ba bkang ste gdong pa phyir bskyed de bstod la 'dug shig_/bsdad pa'i tshe ni kha'i nang bad kan nam gang gi bar du'am yang na sna'i nang
[\[29b.3\]]snabs kyis gang la mig mchi mas gang ba'i bar du bsdad do/_/bad kan gyi nad ni lan gsum lan lnga'am lan bdun du mkhur ba dgang ngo /_/mkhris pa'i nad rlung nad la ni de ltar kha dgang bar bya ba'i dpyad mi dgos so/_/de la sman gyi khu bas khar dgang zhes bya ba
[\[29b.4\]]ni sman gyi khu ba khar blugs la mkhur ba g.yas g.yon du spo ba med par gzhag go/_/sman khu'am chu dron po khar rngub pa zhes bya ba ni khar brngubs la mkhur ba g.yas su spo'o/_/de la sman khu'am chu dron mo mar brngubs la mkhur ba g.yas g.yon du spo ba byas na/_gnye'u
[\[29b.5\]]rengs pa dang klad pa na ba dang /_rna ba na ba dang /_kha na ba dang /_mig na ba dang /_bad kan rgyas te snabs dang mchil ma mang ba dang /_gre ba'i nang na ba dang kha skams pa dang /_snying na ba dang /_glo bag can du gyur pa dang /_kha zas yi gar mi 'ong ba dang /_cham pas btab
[\[29b.6\]]pa dang /_'di rnams la phan te gso sla bar 'gyur ro/_/bad kan gyi nad la sman lde gu dang /_sman btsos pa'i khu ba dang /_sman rnam gsum khar gzhib cing mur la sman gyi khu ba khar blugs pa dang 'dra ste phan no/_/sman gyis gdong byugs pa yang rnam gsum ste/_
[\[29b.7\]]rlung dang bad kan gyi nad la ni dron pos bkrus na dge'o/_/mkhris pa dang khrag rgyas pa'i nad la ni bsil sman bag gdong la bsku'o/_/gdong bsku ba'i sman gyi yon tan ni rlung dang mkhris pa dang /_bad kan gyi nad sel/_dug nad sel ba bzhin mdog bzang por 'gyur ro/_/
[\[30a\]]
[\[30a.1\]]sman lde gdong pa bsku ba'i tshad ni rnam gsum ste sor bzhi cha'am sum cha'am sor gyi cha gnyis tsam gyis stug rngams de tsam du bsku'o/_/gdong sman ma skams kyi bar du gdong la chags te phan no/_/skams na pags pa'i sha mthang la gnod kyis chus sbangs
[\[30a.2\]]la khrus shig_/brkus pa'i rjes la mar ram til mar gyis gdong bskus la/_lde gus dril la phyis shig_/gdong sman lde gu de ltar byugs na nyin par nyal ba dang drag tu smra ba dang smra ba mang ba dang /_me tsha ba'am nyi ma 'de ba'am bud med la nyal ba 'am 'gro ba'i bag tu mi
[\[30a.3\]]rung ngo /_/de ltar gdong la sman gyis bsku legs na dus la ma bab par skra dkar por gyur pa 'am dpung pa lhung ste bskyod mi nus pa dang gnyer ma mang ba dang /_mig rab rib kyis khyer ba dang /_gdong pa khabs yod pa dang /_mig nad sngon por gyur pa 'di rnams sel te phan no/_/
[\[30a.4\]]sman lde gus byug tu mi rung ba'i dmigs ni cham pas btab pa dang /_kha zas ma zhu ba dang /_sman snar btang ba lta bu dang /_rnyil ba dang 'gram pa na ba dang /_zas yi gar mi 'ong ba dang /_mtshan mo gnyid ma log par gyur pa 'di rnams lta bu la sman bskur mi rung ngo /_/de la
[\[30a.5\]]gdong bsku ba'i sman lde gu ni rgya shug gi nang rkang dang ba sha ka'i rtsa ba dang sha ba ra'i seng phrom dang /_yungs kar 'di rnams ni dgun gyi lde gus byug pa'o/_/kaN+Da ka ri'i rtsa ba dang /_til nag po dang /_skyer pa'i rtsa ba dang /_shing tsha dang /_nas rme'u dang /_'di rnams ni dgun
[\[30a.6\]]smad kyi lde gus bsku ba'o/_/rtswa dUr ba'i rtsa ba dang /_tsan+dan dang /_u shi ra dang /_shing shi ri sha dang /_sha ta puSh+pa dang /_'bras dang 'di rnams dpyid kyi'o/_/me tog ku mu da dang ut+pa la dang /_ka lha ra dang /_rtswa dUr ba dang /_shing mngar dang /_tsan+dan dang 'di rnams ni
[\[30a.7\]]sos ka'i tshe bsku'o/_/ka li ma ka dang /_til dang /_u shi ra dang /_spang spos dang /_rgya spos dang /_shug pa dang /_'di rnams dbyar gyi tshe bsku'o/_/bal bu dang /_kun tra pun tra ha dang /_shing mngar dang /_sap+ta par+Ni dang /_rgya spos dang /_'di rnams ni ston gyi lde gu bsku
[\[30b\]]
[\[30b.1\]]ba yin no/_/de ltar dus tshigs drug gi bye brag dang sbyar te gdong bsku ba'i dpyad shes par bya'o/_/de ltar rtag tu gdong bkrus na mig la yang phan te lta ba la brtan par mthong ba dang bzhin 'jam zhing gnyer ma med pa dang bzhin mdog bzang po pad+ma'i lo ma dang 'dra bar
[\[30b.2\]]'gyur ro/_/til dang mar gyis lus bsku ba yang rnam pa bzhi ste mar dang 'bru mar gyis lus bsku ba yang mar blugs pa dang /_ras sam shing bal mar la bsgres te/_klad par gzhag pa 'am klad par mar ram til gyi 'bru mar gyis byugs la skyi dar gyis g.yogs pa dang
[\[30b.3\]]bzhi'o/_/de ltar mgo bo la bsku ba rnam pa 'di bzhi yang lhag ma bas 'og ma'i yon tan che zhing mang ste/_gong ma bas 'og ma bzang bar shes par bya'o/_/de la mar gyis byug cing bsku zhes bya ba ni mgo dang lus rtsub pa dang /_mgo dang lus g.ya' ba dang pags pa sha
[\[30b.4\]]mdog mi sdug cing dri ma can du gyur pa 'di lta bur mar byug cing bskur bar bya'o/_/mgo la glog pa zhugs pa dang /_klad pa zug thabs su na ba dang /_klad pa tsha ba dang /_rma rnags pa 'di lta bu la ni mar blugs pa'i dpyad bya'o/_/de la skra byi ba dang /_skra la gza'
[\[30b.5\]]zhugs pa dang /_bdug pa byas pa'i rjes dang mig har har por gyur pa'i nad 'di lta bu'i nad pa ni ras sam ras bal mar gyi nang du bsres te spyi bor glan no/_/mgo la tshor ba'i bag med de bem bag tu gyur pa dang /_kha yon por gyur pa dang /_gnyid med pa dang /_kha sna
[\[30b.6\]]skams pa dang /_mig rab rib kyis khyer ba dang /_klad pa mi bzod par na ba dang /_'di lta bu la klad pa la mar cher byugs te mar mi dbo bar pags pas g.yogs pa 'gab chings shig_/de ltar byas pa'i cho ga ni lus snum gyis byugs te lde gus phyis la khrus byas nas nub kar
[\[30b.7\]]pus mo'i 'phang tsam gyi stan khri'u stan rlon can 'jam po la 'dug nas ma he'am ba lang gi ko ba srid klad pa 'khor ba zheng sor bcu gnyis yod pa de lta bur byas pa dpral ba'i skra mtshams nas rna drung tsam du phyin par byas te 'gab bcing ngo /_/'gab bcing ba ni ras sam rang gi skras 'gab
[\[31a\]]
[\[31a.1\]]bcings kyang rung ngo /_/mar mi zag par sran ma sha'i lde gus kyang 'gab glan cing bsku'o/_/de nas nad kyi dmigs ci 'dra ba las mar ram sman dang sbyar ba'i til gyi 'bru mar dro 'jam tsam klad pa khor yug dang spyi bo man chad skra drung sor gcig nub pa tsam du blugs
[\[31a.2\]]la kha'i nang dang sna dang mtshul par mar gyi ro nam bro'i bar du bzhag ste/_de'i tshad kyang rlung nad la ni se gol bskor zhing gtogs pa lan khri'i bar du gzhag go/_/mkhris pa'i nad la ni se gol brgya stong gi yun tshun chad du gzhag go/_/bad kan gyi nad la ni se gol drug stong tsam gyi
[\[31a.3\]]bar du zhog shig_/yang sman pa kha cig na re nad nam phyin gyi bar du mar gzhag ces 'chad do/_/mar zag pa'am lhag mas ni phrag pa dang ro stod bsku zhing mnye'o/_/cho ga 'di 'dra bar bya ba lan grangs rab tu mang na zhag bdun bya'o/_/rna ba na ba la til mar las sbyar ba'i sman
[\[31a.4\]]rna ba'i nang du blugs te bkang la rna drung mnye zhing 'gram so bskyod do/_/bzhag pa'i yun ni nam nad rtse zhil gyi bar du gzhag go/_/rna ba min pa la mar blugs na se gol brgya'i yun gyi bar du gzhag go/_/rna ba la mar blugs na de ltar bgrang ba'i yun gyi tshad ni lag pa g.yas kyi
[\[31a.5\]]thal mo pus mo g.yas pa'i lha nga la rdo ba lta bu dang /_mig 'byed cing 'dzums pa lta tsam dang mnyam pa'i yun de tsam gyis bgrang ngo /_/klad pa sman dang sbyar ba'i til mar gyis byugs pa'i yon tan ni skra 'byi ba dang /_skra dkar dang /_skra kham pa dmar ser du gyur pa
[\[31a.6\]]dang /_skra la gza' zhugs pa dang /_klad pa'i nang du rlung zhugs pa dang 'di rnams lta bu la phan no/_/dbang po rnams gsal bar 'gyur la/_skad kyi gdangs dang mgrin pa snyan pa dang 'gram pa na ba dang klad pa na ba la phan la/_nyams stobs skye zhing nyams
[\[31a.7\]]'tshag brta'o/_/sman gyi khu bas mkhur ba dgang ba'i dpyad la sogs pa bshad pa'i le'u nyi shu rtsa gnyis pa rdzogs so//_//sman gyi thigs pas mig tu blugs pa dang /_sman gyis mig bsku ba'i cho ga bshad pa'i le'u nyi shu rtsa gsum pa bshad par bya'o/_/mig
[\[31b\]]
[\[31b.1\]]nad thams cad la dpyad du bya ba ni mig nad gsar pa la dang por sman gyi thigs pa mig tu blugs na mig rdol la thug pa snyam byed cing na ba dang /_mig tu zug ste na ba dang /_mig g.ya' ba dang /_mig la drud pa snyam byed pa dang /_rdzi bor gyur te mchi ma zag pa dang /_mig tsha ba dang /_
[\[31b.2\]]mig dmar por gyur pa dang /_'di rnams lta bu'i nad sel te phan no/_/mig rlung nad kyi bag tu na ba la ni sman thigs dron po ldugs shig_/bad kan las mig nad du gyur pa la ni 'jam tsam ldugs shig_/khrag dang mkhris pa'i nad lta bu tsha ba'i bag la ni sman thigs kyi chu de bsil
[\[31b.3\]]bar gyis la ldugs shig_/sman thigs blugs pa'i cho ga ni rlung med pa'i gnas su 'dug la sngas smad de nya phyis kyi nang du sman gyi khu ba sbyar la ras bal lam srin bal lta bu bsnyad pa sor gsum tsam dri ma med pa bkrus/_bskams pa des nya phyis kyi nang nas mig phugs kyi grwa
[\[31b.4\]]sna drung du thigs pa bcu gnyis sam bcu ras bal las gtig cing blugs te mig tu blugs pa'i 'phang ni sor gnyis tsam las gtig cing blugs so/_/khad langs shing bsdad la sman khu de mig 'gram nas mur 'gram logs su pho la de nas gos 'jam pos phyis shig_/bad kan
[\[31b.5\]]nam rlung nad lta bu la ni mig phyis pa'i rjes la ras ma 'jam po chu dro 'jam tsam gyi nang du bcug la mig la dro 'jam tsam du dugs gyis shig_/mig tu sman gyi chu blugs pa de ha cang dro che ste tsha'am ro tsha ba'i sman dron po'am 'di lta bu'i bag btang na mig rdol la thug pa tsam du na ba dang /_
[\[31b.6\]]mig dmar por 'gyur ba dang /_mig rdul 'di lta bu'i bag tu 'gyur ro/_/mig sman ha cang drags ches pa mig tu blugs na mig tu zug cing na ba dang /_mig 'dzums mi shes te har har por 'gyur ba'i nad du 'gyur ro/_/mig tu sman gyi thigs pa blugs pa'i thun mong ste
[\[31b.7\]]drags na mig gi mchu sdud pa snyam byed cing rtsub pa dang /_mig 'byed mi nus shing dka' bar 'gyur ro/_/mig sman blugs pa ha cang thun chung na mig nad kyi dkyel skyes te mi phan no/_/mig tu sman blugs pa las ma pho na mig nad kyi dkyel skyes te slar na bar 'gyur ro/_/
[\[32a\]]
[\[32a.1\]]mig sman bsku legs pa ni klad pa'i yul dang /_srubs dang /_rtsa dang /_kha sna dang /_rtsa'i nang dang /_mgo kun du sman gyis khyab nas mig gi nad kun sel bar 'gyur ro/_/yang mig sman gyis mig tu bsku ba'i dpyad ni sngar skyug sman dang bkru sman gyis nad
[\[32a.2\]]sbyangs la mig bkru ba'i sman ni mig yog pa tsam gyi tshod kyis mig la bsku'o/_/de ltar bsku ba'i mig nad kyi dmigs ni mig nad rnying pa lta bu'i bag tu gyur pa cung zad tsam skrangs pa dang /_mig rab rib tu g.ya' ba dang /_mig 'byar bag dang /_mig gi grwar rngul ma chags
[\[32a.3\]]pa dang /_mig rab rib tu rtsub pa tsam ma yin pa dang /_mchi ma zag pa dang /_mig dmar por gyur pa dang 'di lta bu ni mig nad rnying par gyur pa'i rtags yin te 'di lta bu la sman mig tu skus shig_/mig nad mkhris pa dang bad kan dang rlung las mig nad du gyur pa 'di lta bu la
[\[32a.4\]]dmigs kyis bsku ba'i dpyad rnam pa gsum ste/_mig gi nad phyi zhing bsal ba dang /_mig nang rma lta bu gso ba dang /_mig gsal bar mthong bar bya'o/_/de la mig nad bsal zhing phyi ba'i sman gyis byugs pa ni ro bska ba dang /_skyur ba dang /_rgyam tsha dang na le sham dang
[\[32a.5\]]'di rnams so/_/mig gi rma gso ba'i sman ni ro kha bas bsku'o/_/mig rno zhing gsal bar bya ba'i sman gyis bsku'o/_/sman bsku ba'i thur ma'i srid ni sor bcu pa dbus ni phra ba'o/_/thur ma'i thor to ni sri shing gi me tog kha 'bus pa lta bu'o/_/mig nad bsal zhing phyi ba'i thur
[\[32a.6\]]ma ni zangs las brdungs pa ni bzang ngo /_/mig gi rma gso ba'i thur ma ni lcags nag po las brdungs pa'i thur ma dang mdzub mos phyi ba bzang ngo /_/mig rno zhing gsal bar bya ba'i thur ma ni gser dngul las bya'o/_/yang mig sman skyer khaN+Da lta bu'i gdang bu lta bu dang /_
[\[32a.7\]]sman dang sbyar ba'i zan gyi chang bu dang /_sman dang sbrang rtsir sbyar ba lta bu'i lde gu dang /_mig sman phye ma dang rnam pa gsum yod do/_/de yang mig nad lci ba dang yang ba dang lci ba yang ma yin yang ba yang ma yin pa 'di rnam pa gsum gyi tshul las dpags te sman rim pa bzhin
[\[32b\]]
[\[32b.1\]]du gtang ngo /_/sman de gtang ba ni nub mo nyal ba'i tshe dang mtshan mo dang /_nyin gung dang nyin mtshan dang 'di rnams lta bu la sman gtang du mi rung ngo /_/mig sman blugs sam bskus nas slar bkru ba drags sam/_btsir na mig nad kyi dkyel skye bar 'gyur ro/_/de bas na sman gtang
[\[32b.2\]]ba'i dus ni nang par dang phyi 'phred kyi srid dang /_la yul drang ba'i tshe 'di lta bu'i dus la mig sman gyis rtag par bsku'o/_/sman pa kha cig na re sman tsha ba'i bag rnon pos ni nyin par mig bskur mi rung zhes zer ro/_/mig sman btang bas mig gi dri ma dang /_mchi ma phal cher byung
[\[32b.3\]]bas mig bkrus te/_mig legs par lta ba'i mthu chung bas 'di lta bu'i tshe nyi ma la bltas na mig la gnod de mi rung ngo /_/yang sman pa kha cig na re nyin par ni nyi ma'i 'od tsha ba'i dus la bab pas tsha ba'i tshe tsha sman btang yang gnod de mi rung ngo /_/mtshan mo ni zla ba'i dus te bsil
[\[32b.4\]]bas mig la phan te de bas na nub mo nyal ka dang /_mtshan mo'i dus su mig sman btang na mig la phan no/_/ji lta zhe na mig ni me'i rang bzhin yin/_mig sman ni bsil ba dang 'phrod de dpyad 'di ltar byas na mig rno zhing brtan par 'gyur ro/_/gal te bad kan rab tu
[\[32b.5\]]skyes sam mig nad bsal zhing phyi ba'i dpyad dgos par gyur na/_'di lta bu'i dpyad ni nyin par yang rung ste/_yul rab tu tsha ba'i dus la ma bab na mig sman rnon pos mig byug par bya'o/_/dper na lcags ni rdo ba las 'byung mod kyi lcags pas rdo ba de nyid rno ste rdo ba des
[\[32b.6\]]lcags la gnod par bya nus so/_/de bzhin du mig kyang me'i rang bzhin yin pas na me lta bu tsha ba rnams mig la gnod de mi rung ngo /_/yang na dgun lta bu lhags pa rab tu che na mtshan mo yang mig sman tsha ba rnon pos mig bskus na gnod de mi rung ngo /_/ji lta zhe na dgun ha cang
[\[32b.7\]]lhags pa che ba'i tshe ni/_mig sman gyis bskus kyang mig gi nad mchi mar dbyung du mi rung la mig 'byed cing 'dzums mi shes pa har har por 'dug gam mig g.ya' la mi gsal mi rno ba la sogs pa nyen du 'gyur ro/_/yang mig sman gyis byug tu mi rung ba'i dmigs ni
[\[33a\]]
[\[33a.1\]]skrag par 'gyur ba dang /_skyug sman btang ba 'am/_bkru sman btang la kha zas ma zos pa dang /_bshang gci 'ong bar gyur pa'i dus dang /_khro ste rngam pa dang /_rims nad kyis btab pa dang /_mig nad kyis btab pa 'am/_mig phyir phyung ste rlo
[\[33a.2\]]rlo bor song ba dang /_klad pa na ba dang /_mya ngan gyis btab pa dang /_mtshan mo gnyid ma log par gyur pa lta bu dang /_nyi ma mthong ba dang /_mgo bo bkrus pa dang /_sman gyi dud pa sbu gu nas brngubs pa dang /_chang 'thung 'thung ba lta bu dang /_kha zas ma zhu ba dang /_nyi tshan
[\[33a.3\]]nam me tshan po che lta bu la 'dug 'dug pa dang /_nyin par gnyid log pa dang /_skom gyis gdungs pa dang /_'di lta bu la mig sman bsku zhing byug tu mi rung ngo /_/mig sman ha cang tsha zhing rno ba dang /_ha cang 'jam pa dang /_ha cang thun chung ste nyung ba dang /_thun ha cang
[\[33a.4\]]che ste mang ba dang /_ha cang sla ba dang /_ha cang ska ba dang /_ha cang rtsub pa dang /_ha cang grang ste bsil ba dang /_ha cang drod ches par byas pa'i sman 'di lta bu'i bag mig la bsku zhing gtang du mi rung ngo /_/mig sman bsku zhing byug pa'i thabs ni mig cung zad phye la sman phye la sman phye ma thur
[\[33a.5\]]mas bcus te sna drung gi mig sgo nas mig 'gram logs su dal gyis bsku zhing mig gi mchu'i nang du sman gyis byugs zin pa dang /_mig cung zad bskul zhing bskyod na mig sman rnon po des mig gi nang kun du sleb cing khyab par 'gyur ro/_/mig sman gyis bskus nas mig ha cang
[\[33a.6\]]phye zhing btsum pa'am/_mig btsum ste mig mchu'i pags pa bsdam zhing gzir ba'i thabs su btsum pa 'am/_mig chus bkru ba'i bag 'di lta bu ma byed cig_/mig sman gyis byugs pa las bkru ba'i dus tshod ni mig tu sman gyis byugs shing bskus pa rnams mig gi nang
[\[33a.7\]]du sman bskus pa bag la zhu ste na zhing gnod pa yang med de/_bde ba de'i tshe nad gzhi nad dmigs dang dus tshigs kyi tshul dang sbyar la chu dro 'jam tsam tsha grang gang rigs pas bkru bar gyis shig_/bkrus nas dar 'jam pos phyi'o/_/phyi ba'i thabs ni lag pa g.yas
[\[33b\]]
[\[33b.1\]]kyi mdzub mo dang mthe bos mig ci ran du phye la lag pa g.yon pas gos 'jam po thogs la phyis shig_/mig g.yas g.yon gnyis ka yang tshul de ltar bya'o/_/mig g.ya' 'am rtul te gsal bar mi mthong ba la mig sman tsha ba rnon pos bskus la de'i rjes la mig tsha ba'i
[\[33b.2\]]gnod par ma gyur par bya ba'i thabs ni sman bsil bas mig la bsku zhing byugs par gyis shig_/sman gyi thigs pa mig tu blugs pa dang sman gyis mig bsku ba'i cho ga'i le'u ste nyi shu gsum pa rdzogs so//_//mig brta ba'i cho ga zhun mar mig tu blugs pa dang /_
[\[33b.3\]]sman gyi phur ma bsregs shing bcos pa'i khu ba'i thigs pa mig tu blugs pa'i le'u nyi shu rtsa bzhi pa bshad par bya'o/_/mig 'dzums mi shes te har bag tu gyur pa dang /_mig skam bag tu gyur pa dang /_mig gi nang rtsub por gyur pa dang /_mig snad pa dang /_mig rlung dang mkhris
[\[33b.4\]]pa'i nad du gyur pa dang /_mig zhum bag tu gyur pa dang /_mig gi rdzi ma byi ba dang /_mig rab rib khyer te sngon dmar du mthong ba dang /_mig legs par 'byed mi nus pa dang /_mig gi rtsa rnams brtse ba dang /_mig gis mi mthong ba dang /_mig gi sprin khrag gis rgyas te dmar
[\[33b.5\]]por gyur pa dang /_mig rdzi bor can mchi ma rab tu mang ba dang /_rdzi bor gyi dkyel skyes pa las kha zas mi 'phrod pa dang /_gnod pa'i bag brten pa las klad pa na zhing mig gi phyed dang /_mgo bo'i phyed na ste dkrugs pa snyam byed pa dang /_mig ling tog byung bas rlung nad du gyur pa
[\[33b.6\]]dang /_rlung nad kun du 'gro ba'i nad dang /_mig ling tog byung ba dang /_'di lta bu'i mig nad kyis btab pa rnams la mig nad dmar por gyur pa dang /_mig rdzi bor na ste mchi ma 'dzag pa dang mig na zhing mig sgor rngu ma chags la cung zad rtse zhil na/_de la dpyad du bya ba ni sngar bkru
[\[33b.7\]]sman dang /_skyug sman sna nas btang ste/_mgul pa yan chad stod kyi nad bkrus te bstsal la/_rlung nad kyi dus dbyar zla tha chungs lta bu'i ngo dang /_ston zla 'bring po la mkhris pa'i nad ldang ba'i dus dang bad kan ldang ba'i dus dpyid zla 'bring po'i ngo la bab ste dus 'di dag gi tshe
[\[34a\]]
[\[34a.1\]]so so'i nad dmigs kyi tshul dang sbyar la de'i tshe gan rkyal du nyal/_de nas sran ma sha btags te sbrus pa'i chang bus mig gi mtha' ma bskor la/_'phang sor gnyis tsam du mtho ba brtan por byas na mig nad rlung ngam mkhris pa'am/_bad kan ci las
[\[34a.2\]]gyur pa'i dmigs dang sbyar te sman mar btsos la sman mar de lta bus mig gi nang du ldugs la khong shig_/mig tu mar blugs pa de ni me la mi bsro bar chu tshan pos sros shig_/yang mtshan mo mig gis mi mthong ba dang /_rlung nad las gyur te mig rab rib khyer ba dang /_rna ba
[\[34a.3\]]mi gsang ste go dka' ba 'di lta bu la ni nang gi lto tshil las sbyar ba'i sman gong ma'i sman mar btang ba dang 'dra bar mig gi rdzi ma man chad nub par bkang la/_de nas mig bskyod cing dbye ba dang 'dzums pa yang byas la se gol gyi grangs bgrang zhing tshod zung shig_/tshad gzung
[\[34a.4\]]ba'i dmigs ni mig gi mchu'i pags pa na ba la ni grangs brgya'i bar du zhog shig_/mig 'gram gnyis na na grangs sum brgya'i bar du gzhag go/_/mig sprin la nad yod na grangs lnga brgya'i bar du zhog shig_/mig gi 'bras bu nag por nad yod na grangs bdun
[\[34a.5\]]brgya'i bar du gzhag go/_/mig gi 'bras bu nag po'i nang gi 'bras bu nag gu mthong bar byed pa la nad yod na brgyad brgya'i bar du zhog shig_/mig gi phyed dang klad pa'i gzhogs phyed dkrugs pa snyam du byed cing na ba la grangs stong gi bar du gzhag go/_/rlung nad las gyur
[\[34a.6\]]pa'i mig nad la grangs stong gi bar du gzhag go/_/mkhris pa las gyur pa'i mig nad la grangs drug brgyar gzhag go/_/na ba med cing nyams tha mal pa zhig la mig sman blugs na yang grangs drug brgyar gzhag go/_/bad kan las gyur pa'i mig nad la grangs lnga brgyar
[\[34a.7\]]gzhag go/_/de nas so so'i grangs tshang ba dang /_glan pa byo ste mig 'gram logs su bzur te/_sman mar de gzag cing snod kyis bzed do/_/de'i rjes la sman gyi dud pa sbu gu nas khar rngubs shig_/sman de ltar btang nas nam mkha' la mi lta/_gzugs 'od can
[\[34b\]]
[\[34b.1\]]lhang lhang po la ltar mi rung ngo /_/rlung nad las gyur pa'i mig nad lta bu la ni cho ga'i tshul dang 'dra bar nyin gcig bzhin gyis shig_/mkhris pa las gyur pa'i mig nad la ni sman nyin gcig blugs la nyin gcig mi blugs/_bar du gcod do/_/bad kan las gyur pa'i mig nad
[\[34b.2\]]dang mig na ba med de/_nyams tha mal pa la gtong ba 'dra ste/_sman nyin gcig btang ba de phan chad nyi ma gnyis kyi bar du bcad de/_mi gtang bar byas la nyi ma bzhi lon pa dang yang gtong bar sbyar ro/_/mig tu mig sman blugs shing btang ba lan grangs su btang na
[\[34b.3\]]chog pa'i tshad ni mig gis gsal bar mthong shing rtogs nus la mig na ba med cing mig gi nad skyon gyi dri ma med cing gsal ba/_mig yang bar nam gyur gyi bar du sman btang ba de ltar gyur pa'i tshe na sman gtang mi dgos te chog pa'i tshad yin no/_/de ltar ma gyur gyi bar du ni
[\[34b.4\]]sman btang bas mi chog par blta'o/_/mig tu sman btang zhing blugs pa ha cang drags na ni bad kan gyi mig nad du 'gyur ro/_/de ltar mig tu blugs te btang ba de yang dper na mar 'thungs nas lus snyom zhing lci ba de dang 'dra ste/_mig de yang cung zhig mi gsal bar 'gyur
[\[34b.5\]]ro/_/de ltar mig na ba la sman mar blugs te mig tu gdab par bya ba'i cho ga byas pa'i rjes la mig gis mthong bar bya ba'i cho ga bya dgos te/_gong du smos pa'i mig nad mig gi grwa dang /_mig gi sprin la sogs pa rnam pa lnga lta bu la/_sman gyi chus ma btsos pa'i thigs pa btsir
[\[34b.6\]]te mig tu blugs par bya'o/_/de yang rnam pa gsum ste/_de la rlung nad las gyur pa'i mig nad la ni mar lta bu snum bag sman la btsos pa'i khu ba thong shig_/rlung dang bad kan du bcas pa'i mig nad la ni sman tsha zhing rno ba las sbyar bas mig nad srab cing sbyang ba byas na phan no/_/
[\[34b.7\]]mig mthong ba'i mthu chung ba dang /_mig la rlung nad dang mkhris pa'i nad yod pa dang /_khrag nad kyis mig dmar por gyur pa dang /_mig na ba med pa'i nyams tha mal dang 'di rnams 'dra ste/_mig rno zhing gsal bar bya ba'i cho ga bya'o/_/de la mig sman snum bag las sbyar ba ni khung
[\[35a\]]
[\[35a.1\]]dang phug na nyal ba sbrul dang gcan gzan rnams dang /_phyi ba la sogs pa dang /_bya khra rnams dang /_yul ser che ba'i tshil dang /_rkang dang /_lto tshil dang /_sha rnams ni snum bag tu sbyar ba'i sman yin te/_'o ma dang sbyar ba la sman dzi ban+ti'i sder gtogs pa'i
[\[35a.2\]]sna bcu yang brdungs/_btags la 'di rnams dang lhan cig sbyar te e raN+Da'i lo ma 'am shing 'ba' ti'i 'dab ma'am pad+ma'i 'jam pos dkris la 'jim pa bskus te/_shing 'dab pa dang /_lci ba'i mes bsregs la de'i khu ba btsir ba'i thigs pa dro 'jam tsam mig tu blugs
[\[35a.3\]]shing dgang ba ni gong du mig brta ba'i sman btang ba dang 'dra ste phur ma'i thigs pa blugs la grangs nyis brgya'am sum brgya'i bar du sdod cig_/'di ni snum bag phur ma'i sman dpyad yin no/_/mig nad dang /_srab cing sbyang ba'i dpyad ni ri dgas dang /_bya'i mcher pa
[\[35a.4\]]dang /_sha dang /_nor bu mu tig dang /_lcags dang /_zangs kyi phye ma dang /_rgyam tsha dang /_lig bu mig dang /_dung dang /_rgya mtsho'i dbu ba dang /_ba bla dang /_'di rnams btags te zho ga chu dang sbyar la gong ma bzhin du phur mar byas te btsos pa'i khu ba btsir te mig tu
[\[35a.5\]]blugs na mig nad kyi skyon srab cing 'byang bar 'gyur ro/_/mig rno zhing gsal bar bya ba'i dpyad ni/_ri dgas dang bya'i mcher pa dang /_rkang dang /_lto tshil dang /_rgyu ma dang /_snying dang /_sha rnams dang /_sman mngar bag dang /_mar dang /_bud med kyi nu zho dang sbyar
[\[35a.6\]]te btags la gong ma bzhin du byug pa byas te dkris la bcings te 'jim pas g.yogs nas kham phor kha sbyar gyi nang du bcug ste/_kham phor gyi phyi rol chos pa'i tshad du bsregs la tshos pa dang /_'jim pa dang phyi shun bor ba la sman gyi khu ba btsir te dro 'jam tsam
[\[35a.7\]]mig tu blugs la ji tsam du bsdad pa'i yun kyang se gol gyi grangs snga ma bzhin du gzung ngo /_/phur ma bsregs pa'i dpyad de lta bu gang 'byor kyang rung ste sha dang sman lta bu sna re yang srang re'i thang du sbyar bar bya'o/_/mig nad kyi skyon byang zhing bsrab par bya ba dang /_rlung nad
[\[35b\]]
[\[35b.1\]]las gyur pa'i mig nad la snum bag gi sman mig tu blugs pa ni sngar 'jam tsam du byas te blugs la phyi nas bsil bar blugs so/_/sman de gnyis btang ba'i rjes la dud pa sbu gu nas brngub par gyis shig_/mig rno zhing gsal bar bya ba la ni dud pa brngub mi dgos so/_/
[\[35b.2\]]mig brta ba'i sman dpyad gong du bshad pa dang 'dra bar 'dir yang mig mthong ba'i stobs bskyed pa'i cho ga mi lta ba dang /_phur ma bsreg cing btso ba'i dpyad bya ba yang de dang 'dra'o/_/sman sna nas btang du mi rung ba la mig brta ba dang /_phur ma bsregs pa'i dpyad kyang byar mi rung
[\[35b.3\]]ngo /_/de ltar mig sman 'di lta bu btang ba'i tshe sman zhag grangs su btang ba de las kha zas bsdams pa'i cho ga'i grangs kyang nyis 'gyur du bskyed de bsdoms shig_/mig sman de lta bu btang ba'i tshe me tog dri zhim po dang /_spos dri zhim po nyin mtshan du lus dang mgul du thogs
[\[35b.4\]]shig_/de lta bas na mig mthong ba 'di nyams te ma rung bar gyur na dngos po sna tshogs dang /_sems can rnams mun pa dang 'dra bar tshul gcig tu gyur nas mthong ba med kyis de'i phyir mig gi mthu bskyed pa'i dpyad sna nas gtong ba dang /_sman gyis mig bsku ba dang /_
[\[35b.5\]]sman mar gyis mig tu blugs te brta bar bya ba la sogs pa'i dpyad la nan tan dang /_brtson 'grus cher gyis shig_/mig brta ba'i cho ga zhun mar mig tu blugs pa dang /_sman gyi thum po bsreg cing btsos pa'i khu ba'i thigs pa mig tu blugs pa la sogs pa'i cho ga'i le'u ste
[\[35b.6\]]nyi shu rtsa bzhi pa rdzogs so//_//gzhang 'brum khrag tshad la thal sman rnon po gtang ba'i dpyad dang /_mtshan par rdol la sman gtang ba'i dpyad dang /_khong du mtshon lus pa la sogs pa drang ba'i dpyad kyi cho ga bshad pa'i le'u nyi shu lnga pa bshad par bya'o/_/dpyad
[\[35b.7\]]rnam pa sna tshogs bshad par bya ste/_nad dmigs rnam pa sna tshogs sun pa la dpyad rnam pa sna tshogs nad dmigs kyi thog tu bab pa nang du btang la nad 'dren par byed pa'i thabs de ni dpyad ces bya ste/_de la yang gzhang 'brum gyi nad dang mtshan par rdol ba la sogs pa'i nad la
[\[36a\]]
[\[36a.1\]]thal sman rnon po me dang 'dra ba btang ba'i tshe nad dmigs brtag cing dpyad dang sman pa de lus kyi sha gzhan la mi gnod pa'i dpyad rnams dang /_sman btang ba de lus kyi sha gzhan la mi gnod pa'i bsrung ba'i dpyad dang /_rkyal bu nas sman mas gtong
[\[36a.2\]]ba'i cha byad dang /_bum bu dang /_ku ba dang /_rwa dang dzam pa po la sogs pa'i cha byad kyi tshul rnam pa du ma sna tshogs blos rnam par brtags te mdo ci ran tsam du bstan te/_cha byad de rnams kyi rtse mo bya dang seng ge dang dom dang bya rog dang ri dgas la sogs pa'i kha mtshul 'dra
[\[36a.3\]]bar cha byad brdung zhing byas la ming yang de rnams la gdags so/_/spyad ni phal cher lcags las brdungs te srid sor bco brgyad yod pa la sogs pa bya'o/_/cha byad de rnams skam pa lta bu byas la gnyis kyi mgul pa'i sbrel mtshams kyi gzer bu sran chung gi dbyibs
[\[36a.4\]]dang tshad tsam gdab ste/_skam pa'i rtsa ba gnyis ni lcags kyu ltar yang dgug par bya ste/_de'i ming ni bde legs kyi cha byad zhes bya ste/_spyad des ni rus pa la zug rngu brtan par zug pa de 'byin pa la sbyar ro/_/yang skam pa gong ma dang 'dra ba gnyis byas la gcig ni lhag
[\[36a.5\]]ma ltar lcags kyi gzer bus gdab/_gcig gi gzer ni rtsig pa'i skud pa'i gzungs gdab ste/_de ni rtse mo bsgul par bde ba'i phyir yin no/_/de gnyis kyi srid du sor bcu drug bya ste des ni pags pa dang /_rtsa dang /_rgyus pa dang /_sha las zug rngu zug pa la spyad
[\[36a.6\]]do/_/yang skam pa srid du sor bcu drug pa byas la rtse mo rta sbrul gyi mgo 'dra ba byas pa 'gyed cing gzhum du rung bar byas te/_des ni zug rngu phra mo dang mig la zug rngu phra mo zug pa dang /_rdzi ma ma rungs pa 'byin pa la spyad do/_/yang skam pa rtsa ba gdu bu lta bu zlum po la rtsa mo shin tu
[\[36a.7\]]phra bar byas pa de ni spyad mu tsi tri zhes bya ste/_des ni sha'i nang du mtshon gting zug pa dang /_mig mdzer skyes pa 'byin pa la sbyar ro/_/yang nyis kha lta bu cha byad gnyis bya ste/_de yang bya'o/_/lhag ma ni gzhang 'brum gyi cha byad bzhin du bya ste/_des ni sna nang gi 'brum bu dang /_
[\[36b\]]
[\[36b.1\]]thor bu bcad pa la sbyar ro/_/sman pa nad pa'i kha dang lkog ma'i nang du spyad pa na sman pa'i mdzub mo so'am shing las nang sbubs su byas te/_de yang dbyibs pa'i nu sor 'dra ba sor bzhi par byas te/_bu ga gnyis pa byas la sman pa'i mdzub mo bcug ste/_gzan du byas la de nas skud
[\[36b.2\]]pa gnyis kyis btags te mkhrig ma la brtod cing bcing ngo /_/mo mtshan gyi nang gi nad brtag pa'i cha byad thur ma bzhi/_srid du sor bcu drug pa byas te/_gdu bu ran pa zhig kyang byas la de'i phyogs bzhi nas thur ma'i dkyil dam du bcings na/_rtse mo pad+ma kha 'dzums pa ltar 'gyur te/_
[\[36b.3\]]'dzums phyogs de mo mtshan gyi nang du bcug ste nang du phyin pa dang /_thur ma'i rtsa ba bzhi po phyi rol na yod pa lag pas bsdams te bcangs na nang gi rtse mo kha gyed par gyur te/_cha byad de ni mo mtshan gyi nad blta ba la sbyar ro/_/yang cha byad 'jam rtsi sbu gu'i dbyibs 'dra ba srid du sor
[\[36b.4\]]drug par byas la rtse mo'i bu ga ni sran ma shong ba tsam bya/_rtsa ba lgang pa'i phyogs kyi bu ga ni mthe bong shong ba tsam du bya ste/_pags pa 'jam po'i nang du sman khu dang bkru ba'i chu dang snum dang bcas pa bcug ste/_gag pa'i rtsa bar bcings la 'jam rtsi thabs su btang ba de ni rma bug
[\[36b.5\]]'chos shing 'khyams pa dang /_rma dag pa'i phyir bkru ba la sogs pa'i cha byad du sbyar ro/_/yang cha byad 'o ma la sogs pa'i sbu gu'am/_rma bya la sogs pa'i sgro rtsa'i sbu gu gong ma gnyis ka nas kha yod pa 'di ni dmu chu dbyung zhing zag pa'i ched du spyad do/_/yang du ba brngub pa dang /_
[\[36b.6\]]mes gtong ba la sogs pa'i cha byad rnams ni rang rang gi nad gso ba las ltos shig_/de las rngabs ru ni dma' la gdab phyogs kyi kha'i zheng ni sor gsum la srid du sor bcu'am brgyad yod pa/_gzhib pa'i bu ga ni yungs kar gyi 'bru shong ba tsam byas te/_bu ga de'i phyi khyon ni
[\[36b.7\]]nu sor gyi tshad tsam du byas te/_rwa'i phyi rol nas pags pa srab mos legs par g.yogs par bya ste/_de ni rngabs ru'i tshad bstan pa'o/_/de la cha spyad ku ba ni srid du sor bcu gnyis la khyud 'khor du ni sor bco brgyad pa la de'i kha ni zlum po zheng du sor gsum mam/_bzhi pa
[\[37a\]]
[\[37a.1\]]byas te de'i nang du rtswa ku sha 'am ras bal lam/_gro ga gang yang rung ba bsregs pa'i dud pas bkang la du bas gang ma thag tu dbyung long med par yan lag gar na bar kha sbub ste du ba dang bcas par bzhag na/_bad kan dang khrag nad mang du 'dren par byed do/_/
[\[37a.2\]]de bzhin du bum pa yang srid du sor bcu yod par byas pa de ni nya mgo lta bu'i cha byad zhes bya ste/_'di rna ba'i nang du mtshon zug pa dbyung bar spyad do/_/de la sbu gu'i cha byad ni nang khong stong sbu gu can rtse mo gcig gam yang na du mar byas te/_srid ji tsam par khyud 'khor bar yang de tsam
[\[37a.3\]]du byas te/_de ni bu ga rnams kyi nang du zug rngu zug cing zhugs pa dang /_nang na nad yod pa rnams blta zhing nang na yod pa'i mtshon dang me dang thal sman gyi las rnams kyang cha byad 'di 'dod pa yin no/_/des ni bu ga'i 'dzag pa 'gags pa la yang sbyar ro/_/yang cha byad srid du
[\[37a.4\]]sor bcu pa'i thur ma bzhi byas la yu ba gcig par byas te/_rtse mo bzhi la gdu bu lta bus spyi mdud du byas te/_zheng du khyud par sor lngas 'khor bar byas pa ni kha lnga pa zhes bya ste/_cha byad de ni gre ba dang mgrin pa'i zug rngu tsher ma dang gra ma la sogs pa'i zug rngu blta ba dag 'byin
[\[37a.5\]]pa la sbyar ro/_/cha spyad srid dang zheng gi tshad gong ma dang mnyam pa la 'dir thur ma gnyis pa rtse mo gdu bus bskor ba dbyibs gong ma dang 'dra bar byas te/_'dis kyang mgrin pa'i zug rngu rus tshal la sogs pa blta bar bya'o/_/de bzhin du cha byad kha gcig pa 'am kha mang du
[\[37a.6\]]yang rung ste/_nang stong pa sbubs can du byas pas mgul pa'i zug rngu blta bar bya'o/_/yang cha byad rtse mo pad+ma'i snying po 'dra ba'i srid sor bcu gnyis yod par byas la/_rtse mo phyogs bzhi cha khong stong du byas pa des ni zug rngu mi 'gul ba de la phul zhing 'byin pa yin no/_/gzhan
[\[37a.7\]]yang cha byad rgun 'bru 'go rta na zhes bya ba'i dbyibs 'dra ba srid du sor bzhi zheng du khyud pa sor lnga pa bya'o/_/bud med la ni khyud pa sor drug pa byas te/_de gnyis kyang nang khong stong sbubs can la sbu gu gnyis pa bya'o/_/des ni gzhang 'brum gyi nad blta bar bya'o/_/yang cha byad sbubs
[\[37b\]]
[\[37b.1\]]can srid du sor gsum pa nang gi sbubs stong pas mthe bong shong tsam byas te/_de yang nang du bcug pa'i rtse mo'i sor phyed dang phyir lus pa'i rgyus sor phyed pa'i pad+ma'i snying po lta bu'o/_/cha byad nang khong stong la g.yas g.yon nas bu ga med pa khar dkrol lta bur byas pas ni gzhang
[\[37b.2\]]'brum mnan cing btsir ba la sbyar ro/_/mtshan bar rdol ba'i nad ni pad+ma'i snying po lta bu'i nad rma'i than 'khor dang steng du rma'i bu ga mang du byung ba la ni rnam pa thams cad du khar dkrol lta bu'i cha byad kyis dbyung zhing zhi bar bya ba ma gtogs pa gzhan gyis ni mi nus so/_/yang cha byad
[\[37b.3\]]sbubs can bu ga gcig pa srid du sor gnyis zheng du khyud par mdzub mo'i tshad tsam gnyis pa zheng du 'khor bar sor bco brgyad pa kha zlum po sor gsum mam sor bzhir byas te/_gong ma'i ras bal la sogs pa'i dud pas bkang la gar na ba glan na phan yon gong ma'i steng du skran
[\[37b.4\]]'ju bar byed do/_/mtshon gyi las kyi cha byad sna tshogs pa'i tshul de yang tshad ji ltar rigs pa bzhin du brjod par bya'o/_/de la cha byad de rnams la rma tshol ni gnyis bya ste/_de yang srin bu gan rgya pa da'i dbyibs lta bu'o/_/yang cha byad sran ma chung ngu'i lo ma lta bu'i so yod pa
[\[37b.5\]]gnyis bya ste de yang gcig gi srid ni sor brgyad par bya/_cig shos ni sor dgu par bya ste/_'dis ni bu ga'i nang du zug rngu zug pa gzung zhing gsal bar bya'o/_/de la yang dbye ba rnam pa drug ste phur ma lta bu'i cha byad srid du sor bcu drug pa dang /_sor bcu gnyis pa dang
[\[37b.6\]]gnyis bya'o/_/sbrul gyi kha lta bu thal sman gtang ba'i cha byad srid du sor bcu gnyis pa dang sor bcu pa gnyis bya'o/_/yang mda' ltong 'dra ba'i cha byad gnyis bya ste/_gcig gi srid sor bcu gnyis pa dang /_gcig gi srid sor bcu par bya ste/_cha byad de gnyis kyis ni
[\[37b.7\]]zug rngu bsgul zhing bskyod par bya'o/_/yang cha byad phur pa gnyis bya ste/_de yang rtse mo lcags kyu gug par byas pa des ni zug rngu drang zhing 'byin pa la sbyar ro/_/yang phur bu srid du sor brgyad pa rtse mo gug pa de ni mngal gyi cha byad kyi phur bu zhes bya ste/_des ni bu mngal nang du shi
[\[38a\]]
[\[38a.1\]]ba drang zhing 'byin par byed do/_/yang cha byad sbrul gyi mgo bo gdengs pa bzhin du rtse mo gug par byas pa 'dis ni rde'u 'byin par byed do/_/yang cha byad mda' ltong lta bu sbom zhing rtse mo zlum pa srid sor bzhi pa byas pa des ni so drang zhing dbyung bar sbyar ro/_/yang cha byad
[\[38a.2\]]drug byas pa de'i rtse mo kun ras bal gyis dkris te de las kyang srid du sor bzhi dang bcu gnyis par byas pa 'jam pa gnyis kyis ni gzhang gi nang du nad nye ring gang na yod kyang rung ste/_thal sman dang snags pa las sbyang zhing bsal ba'i las bya'o/_/yang srid du sor drug pa dang /_bdun
[\[38a.3\]]par byas pa gnyis kyis sna'i bu ga'i nang du snags pa dang /_thal sman gyi las dang sbyar ba la sbyar ro/_/yang cha byad srid du sor brgyad pa dang /_sor dgu pa gnyis kyis ni rna ba'i nad snags pa dang thal sman gyi las dang sbyar ba la sbyar ro/_/yang cha byad a shwad+tha'i lo ma'i rtse mo lta
[\[38a.4\]]bu'am/_blugs gzar gyi kha lta bu'i cha byad des ni rna spabs dang /_dri ma sbyang zhing bsal ba la sbyar ro/_/yang cha byad sor re ba gsum bya ste/_des ni rma'i than 'khor 'dzam bu ltar dmar ba la gtsags pa dang /_thal sman dang /_me'i las re re la sbyar ro/_/yang cha byad khar ba lta
[\[38a.5\]]bu'i dbyibs la rtse mo dang dbus zlum po rtsa ba phyed pa ltar byas pa des ni mig mdzer dang /_rgyu ma sbom po dang phra mo la rma byung ba la sbyar ro/_/rgya shug gi tshi gu phyed bkas lta bu la/_so dang bcas pa'i cha byad kyis ni sna'i thor bu dang 'brum bu gcad par bya'o/_/yang cha byad srid
[\[38a.6\]]du sor brgyad dang /_rgyab sgur zhing sor cung zad gug pa gsum byas te/_de'i so yang mthe'u chung dang gung mo'i sen mo lta bu'i so byas pa de ni thal sman dang /_sman gyi byug pa dang /_bsku ba la sogs pa la sbyar ro/_/pho mtshan dang mig sman la sogs pa'i cha byad ni rang rang gi le'u las
[\[38a.7\]]bstan pa yin no/_/de la nye ba'i cha byad ces bya ba rdo khab len dang /_rtsa mun dza la sogs pa'i thag pa dang /_ras dang rdo dang /_tho ba dang /_pags pa dang /_srog chags kyi rgyu ma dang /_lce dang rta rnga dang /_shing gi yal ga dang /_sen mo dang /_so dang /_nye ba'i spyad de dag gis kyang /_
[\[38b\]]
[\[38b.1\]]phyi nang dang /_smin ma smin dang /_dus dang /_yud tsam la sogs pa'i nye ring dang /_snying stobs dang ldan pa'i nad pa dag la thabs kyi bye brag dang /_sbyor ba la mkhas pa'i sman pas nad kyi bye brag la ji ltar 'os shing rigs par sbyar zhing dpyad bya'o/_/cha byad kyi las kyang brdung ba dang /_bsrub
[\[38b.2\]]pa dang /_dgang ba dang /_rgyun srad dag par bya ba dang /_thal sman la sogs pa gdab pa dang /_mtshon dbyung ba dang /_bcing ba dang /_btsir ba dang /_gzhib pa dang /_smad pa dang /_bstod pa dang /_rma btsal ba dang /_drang por bya ba dang /_de dag gi gong du bstan pa'i cha byad kyi las mdor
[\[38b.3\]]bsdus pa yin no/_/bya kang ka'i mchu lta bu'i cha byad ni cha byad thams cad kyi nang na gtso bo yin te/_yan lag dang lus dang gnas gang du yang nad med cing 'jug par bde ba dang /_legs par zug rngu 'byin cing 'dzin par byed pa yin no/_/gzhang 'brum khrag tshad las thal sman rnon po gtong
[\[38b.4\]]ba'i dpyad dang /_mtshan par rdol ba la sman gtong ba'i dpyad dang /_khong du mtshon lus pa la sogs pa'i drang ba'i dpyad kyi cho ga'i le'u nyi shu lnga pa rdzogs so//_//gtar spyad rnam pa sna tshogs pa bshad pa'i le'u nyi shu rtsa drug pa bshad par bya'o/_/gtar spyad ni nyi shu rtsa drug
[\[38b.5\]]yod de mgar ba mkhas pas dpyad bzhin du brdungs la/_rno khyad ni spu chod pa/_gtar spyad kyi tshad ni phal cher ni sor drug pa sha stag byas la/_tshul legs shing ngar gdags legs pa/_yu ba gzung bde ba de lta bur bya'o/_/so la mtho dman gyi ya yo med cing lcags khong du
[\[38b.6\]]mkhregs shing 'thar legs pa rab tu rno bar byas pa mdog 'jam khyad me tog ut+pal dang 'dra ba de dag gi ming yang ming nyid dang 'dra bar cha spyad kyi tshul gzugs kyang de dang 'dra bar bya'o/_/gtar spyad sna tshogs kyi yu ba ma gtogs par 'bras kyi tshad ni sor phyed dang bzhi par
[\[38b.7\]]bya'o/_/gtar spyad kyi 'bras kyi tshad phal cher sor gnyis pa dang sor gsum par bya'o/_/de dag gi so so'i dbyibs kyi bye brag ni rtse mo'i dbyibs dkyil 'khor 'dra la so ni mdzub mo'i sen mo'i kha'i dbyibs 'dra bar bya'o/_/'dis ni bzhar cing gcod par byed de/_mig gi
[\[39a\]]
[\[39a.1\]]mchu'i sha dang /_rnyil skyes pa dang /_rnyil skrangs pa dang /_kha dang gre bar sha lhag skyes pa dang /_lce'u chung bcad pa dang /_sha lhag dang sha rmen bzhar ba'o/_/'phel gtsags zhes bya ba'i dbyibs ni spu gri 'dra ste/_des ni gcod pa dang dral ba dang brtol bar
[\[39a.2\]]bya'o/_/gtsags rtse drang po zhes bya ba ni 'or nad dang skrangs pa la gdab po/_/skrangs pa'i rngams stug na ni gtsags bu de las gzhan du bsgyur ro/_/gtsags bu rtse gug ces bya ba ltag pa ni ring /_so ni thung ste nad kyi tshul ci 'dra las bya'o/_/gtsags bu dbyibs me tog ut+pa la 'dra
[\[39a.3\]]ba/_so'i srid la sor gnyis yod pa 'dis dral ba dang gcad par bya'o/_/gtsags bu kha dbrag sbrul gyi kha ltar 'dug pa/_so nyi tshe las sor gnyis 'dug pa 'di ni/_sna dang rna ba la thor bu byung ba dang /_gzhang 'brum gcad pa'o/_/nad dmigs btsal ba'i cha byad rta bla ba'i mgo bo
[\[39a.4\]]'dra bar byas pa des ni bcal cing dral ba'i snga rol du brtag par bya'o/_/gzhan yang khab rtse zhes bya ba zhig yod pa/_yu ba phug ste thags gzungs btags la 'dis ni dral bar bya'o/_/star bu'i lo ma 'dra ba'i gtsags bus ni dbug par bya'o/_/khrag gzag par bya ba mda'i
[\[39a.5\]]bu ga'i kha 'dra ba gsum du byas pa dang /_'jag ma ku sha dang /_rtsa a Ta'i rtse mo 'dra bar byas pa 'bras gnyis ka la sor gnyis yod pa des ni pho mtshan gyi nad la gdab bo/_/gtsags bu'i 'bras zla ba kham pa 'dra bar byas pa so nang du lta ba/_gtsags bu'i nang gi 'bras kyi
[\[39a.6\]]so la sor phyed yod pa 'dis ni rna ba na ba dbug pa dang /_'or du skrangs pa smin pa dang /_ma smin pa gnyis ka la gdab par bya'o/_/rtsa dang lta ba la gdab pa'i gtsags bu'i dbyibs rtse 'bras 'dra ba/_so'i 'bras la sor phyed dang gnyis yod pa des gdab po/_/'phral rtsa rus
[\[39a.7\]]pa'i steng na sbom po snang ba la gdab pa'i gtsags bu ste ra ba lang gi mdun so 'dra bar byas pa de'i yu ba gyen du bstan la/_'phral rtsar bem tol gyis gdab po/_/mo mtshan ma rungs par gyur pa la zangs ma'i thur ma ya thog ma thog gi thor to'i dbyibs me tog kha 'dus pa 'dra
[\[39b\]]
[\[39b.1\]]bar byas pa des/_pho mtshan gyi bu ga nas gsul te bsal lo/_/lce khyi ba skrangs te na ba la mtshon rgya 'dra ba'i tha ma lhag par phyir byung bar byas la/_sor phyed yod pa des rtse mo'i khor yug dkyil 'khor 'dra ba 'am/_yang na zhal zhal 'dra ba'i lcags bu 'dra bar byas pas/_
[\[39b.2\]]lce khyi ba'i thor to la rma byung ngam/_yang na bkas te/_khrag dbyung ngo /_/gre ba dang mgul pa skrangs pa dang /_'brum bu byung ba la mgul rgya yu ba can du byas te srad bus btags te mdzub mo'i thor to la btags la dril lo/_/lce khyi ba skrangs pa dang /_kha'i nang du sha lhag gam
[\[39b.3\]]thor bu chen po byung ba gzung zhing gcad pa'i lcags kyo rab tu gug par byas la drang zhing gcad do/_/rus pa lhag pa gcad pa'i sog le srid sor bcu/_zheng sor gnyis/_sog le'i so rab tu phra ba las yu ba dam por byas pa des rus pa gcad do/_/rma dang chu ba dang rgyus pa gcad pa
[\[39b.4\]]dang /_skra breg pa'i chan pa bya'o/_/chan pa 'dra ba yon po so drang ba so gnyis par 'dod pa'i sen mo breg pa la mtshon srid sor dgu par byas la des ni shing gi tshal pa zug pa dbyung ba dang /_gcad pa dang /_gzal ba dang /_drud pa dag bya'o/_/phyi zhing bdar ba'i spyad gru bzhi
[\[39b.5\]]la so ya gcig btod la kha zlum por byas pa de ni so phyi zhing brdar ba dang /_so'i dreg pa phyi bar bya'o/_/khab kyi srid sor gsum pa la mgo zlum po mig gi zabs cher btod pa kha srab par byas pa de lta bu gsum dgos te mi sha chen po sar ni mgo zur gsum pa srid sor gsum
[\[39b.6\]]yod par bya'o/_/sha chung ba dang /_rus pa dang tshigs kyi bar na rma yod pa rnams la srid sor gnyis par bya'o/_/pho ba dang long ka'i gnas kyi phyi'i pags pa rdol na 'drub pa'i khab rtse nas kyi dbyibs 'dra ba gzhu 'dra ba'i dbyibs dgu'o/_/srid sor phyed dang gsum par
[\[39b.7\]]byas pa des drub po/_/brtsan sngon po 'am/_smug po lta bu'am lag pa bur te bskyod mi nus pa dang /_skra 'byi ba 'di lta bu la khab bdun nam brgyad kun kyang zlum por byas pa srid la sor bzhi yod pa gcig pu sbams te khri'u la rtsa ba btsugs la des gtsag cing zhal zhal byas te
[\[40a\]]
[\[40a.1\]]khrag nad dbyung ngo /_/khab brgyad kyi so zlum po sor phyed par byas la/_sbams te sna'i bu gar bcug la lag pas gtsub ste sna'i khrag dbyung ngo /_/rna shal dbug pa'i smyung bu'i rtse mo zlum po me tog yu ti ka dang /_mu khu la kha 'bus pa 'dra ba sor phyed par byas pa
[\[40a.2\]]des rna ba'i drung dbug go_/smyung bu de'i zhabs sor bzhi pa bya'o/_/rma skrangs pa gsar rnying gi bag btsal ba yang 'di las bya'o/_/rma drung gi sha stug po la dbug pa'i smyung bu'i rtse mo kha sbom la sum cha sbu gu yod par byas te/_srid sor gsum pa des rna ba phug shig_/gzhan
[\[40a.3\]]yang gtar spyad kyi mtshon ma yin pa srin bu dza lu ka zhes bya ba chu nang na gnas pa dang /_thal sman rnon po gsha' ra dang /_me btsa' gdab pa dang /_me shel mching bu'i dum bu dang /_nor bu kun pin ta dang /_rgya mtsho'i lbu ba dang /_rdo ba dang /_lci ba skam po dang /_sen mo
[\[40a.4\]]gdab pa 'di rnams ni/_gtar gas gdab pa'i mtshon gtsags bu 'dra ste/_nad kyi dmigs dang sbyor la gyis shig_/gzhan yang 'khrul 'khor gyi cha byad mkho bas nad thabs kyi dmigs dang sbyor ba byed pas 'dren cing 'byin pa dang /_dral ba dang /_drub pa dang /_nad
[\[40a.5\]]dmigs tshol bar byed pa dang /_phyi zhing snigs bya ba dang /_zhal zhal gdab pa dang /_gtsags pa dang /_gcad pa dang /_gshegs pa dang /_dbug pa dang /_gtsubs pa dang /_skam bus gzung ba dang /_me btsas gdab pa'i thabs bya'o/_/gzhan yang gtar spyad
[\[40a.6\]]kyis mtshon gcad pa dang /_dral ba dang /_phyi brdar bya ba thor to'i 'bras dang /_rtsa ba'i bar du mdzub mo dang /_gung mo dang /_mthe bong gsum gyis legs par bzung la gcad pa dang dral ba la sogs pa bya'o/_/khrag dbyung ba'i gtsags bu'i rtse mo'i so 'bras 'dra ba de
[\[40a.7\]]rtse mo'i drung du mdzub mo dang gung mo dang mthe bong gsum gyis bzung la yu ba chad pa'i nang du bcug ste gtar zhing khrag dbyung ngo /_/gtar zhing dbyung ba zhig yod na/_yu ba nas bzung la gdab po/_/gtar spyad sna tshogs kyi snod ni gso ras sam bal gyi snam bu 'am men tri 'am/_
[\[40b\]]
[\[40b.1\]]du ku la'am/_pags pa 'jam pa rab tu stug por byas pa zheng sor dgu srid sor bcu gnyis yod pa/_nang snam bus bar tshang can du byas pa'i bar du gtsags spyad ma snad par bzhag la/_kha drubs pa sgro gu can du byas te drub tu rung bar byas la de'i nang du gtar spyad
[\[40b.2\]]stsogs shig_/khrag dbyung sla bar bya ba'i phyir chu'i nang na gnas pa'i srin bu pad pa zhes bya ba des/_khrag gang du dbyung ba'i sar khrag 'jib tu gzhug go/_/srin bu pad pa de chu ngan pa'i nang du 'dug gam/_nya dang lhan cig gnas sam/_sbal pa la sogs pa dang /_mi
[\[40b.3\]]ro dang chu rnyog ma can gyi nang nas byung ba pad pa'i kha dog dmar po dang dkar po dang /_srin bu rab tu gnag la ro rgod cing sbom pa 'byil ba dang 'ja' tshon ltar 'dug pa dang /_ro stod tshon sna tshogs su bkra ba dang pad pa'i lus la spu yod pa de rnams ni dug yod pa yin te bor
[\[40b.4\]]cig_/gal te de lta bus khrag gzhibs na g.yan pa dang /_rma kha skrangs te rnag zag pa dang /_rims dang mgo 'khor bar 'gyur ro/_/de lta bu'i nad kyis btab na dug bsal ba'i sman dpyad dang /_mkhris pa dang khrag nad bsal ba'i dpyad cho ga bya'o/_/srin bu pad pa
[\[40b.5\]]gdug pa ma yin pa khrag 'jib tu rung ba'i gnas chu mdog gsal ba/_nya lcibs yod pa'i nang nas byung ba mi gdug pa mdog rtsa snar ba/_lus gzugs zlum pa/_pad pa'i lus kyi stod sngo bkrar 'dug pa rgyab ngur smrig gi kha dog lta bu la/_lus phra ba/_lto na cung zad
[\[40b.6\]]tsam ser ba ni rung ngo /_/de yang sngar khrag 'thungs te legs par khrag ma skyugs pa dang /_rtag tu khrag 'thung du gzhug gzhug pa dang /_khrag 'thungs drags te myos pa dang de lta bu ni mi rung gi bor cig_/srin bu pad pa gdug pa ma yin pa de lta bu rnyed nas/_yung ba btags
[\[40b.7\]]pa dang chu sbyar ba 'am 'bras rtsabs kyi nang ngam dar ba'i nang du srin bu pad pa de dag dbugs phyung ste/_de nas gang du na ba'i dmigs der khrag 'jib tu gzhug na/_mar ram/_lde gu 'am/_bud med kyi nu zho 'am/_gzhan gyi khrag byung ba'i thigs pas bskus pa de la srin bu pad pa'i kha
[\[41a\]]
[\[41a.1\]]glan te khrag 'thung du bcug la khrag 'thungs pa'i tshe na ro stod mtho bar gyur na khrag legs par 'thungs pa yin gyis steng du ras srab mo zhig gis g.yogs shig_/srin bu pad pa de nad khrag dang khrag bzang po 'dres par 'dug pa la dang por nad khrag 'thung bar
[\[41a.2\]]byed do/_/dper na chu dang 'o ma bsres pa la ngang pas 'o ma dang chu phyed de 'o ma 'ba' zhig 'thung ba dang 'dra'o/_/srin bu pad pas khrag 'thungs pa las/_ci tsam na srin bu'i sos 'debs pas na'am g.ya' bar gyur na phyung la srin bu de slar skyugs pa byas la/_lce myang tsha dang
[\[41a.3\]]til mar du sbyar la srin bu'i kha bskus te/_'bras kyi phye ma 'jam pos srin bu'i rgyab tu gtor la/_zhag bdun gyi bar du srin bu de khrag gis myos par ma gyur par gzhag go/_/de nas srin bu de khrag legs par skyugs nas/_lus phra mo grims pa yang ba snga mkho bzhin grims
[\[41a.4\]]par bya'o/_/srin bu pad pa de khrag kyang mang du 'thungs drags na/_srin bu'i lus lci ste snyom pa'am yang na 'chi bar 'gyur ro/_/srin bu pad pa skyugs ma legs par gyur na srin bu'i lus reng reng por 'dug pa la myos par 'gyur ro/_/nad khrag 'thung du gzhug pa med pa'i tshe na ni/_bum pa'i
[\[41a.5\]]nang du chu dngas blugs la/_de'i nang du srin bu blugs te dus dus su bum pa dang chu brjes shig_/de ltar byas na srin bu'i kha chu dang srin bu'i rdul bag byang ste phan par 'gyur ro/_/yang nad dmigs kyi nad khrag ngan pa zhig yod pa srin bus khrag 'thungs rma skrangs shing btsan can du gyur tam/_g.ya'
[\[41a.6\]]'am khrag legs par mi 'byung na skyer ba dang bu ram dang /_sbrang rtsi sbyar la rma khar bskus na phan no/_/mar bzhu zhing chab brom gyi thog tu blugs pa de lta bu lan brgyar byas pa de ni lan brgyar bkrus pa'i mar zhes bya ste/_des rma khar ras ma 'am ye'us byugs la de nas sman bsil ba'i lde gus thog thag
[\[41a.7\]]tu bskus na chu ser ngan pa phyin la btsan por 'dug pa dang na ba med par 'gyur ro/_/srin bu pad pas nad khrag gzhibs pas nad khrag ngan pa khong nas brngubs la phyir la phyin te/_rma kha na 'dug pa zhag lon pa dang rnags par gyur na de la yang srin bu pad pa de nad khrag dang nad phyir yang 'jib tu
[\[41b\]]
[\[41b.1\]]chug shig_/khrag dang mkhris pa rgyas pa'i nad la zhal zhal byas te sgron ma dang ku ba'i bum par sbyar te/_khrag 'dren pa'i nad la na bar 'gyur gyi mi rung ngo /_/bad kan dang rlung nad las gyur pa'i nad la ni phan te rung ngo /_/bad kan las nad du gyur pa'i nad khrag rngabs rus gzhibs na khrag
[\[41b.2\]]brngub par 'gyur bas gzhib tu mi rung ngo /_/rlung mkhris las nad du gyur pa'i nad khrag ni rngabs rus gzhibs na phan no/_/zhal zhal bya ba'i thabs ni zhal zhal gang bya ba'i gong du srad bu 'am dar ram ras kyis dam par mnyam por bcings la/_chu ba dang /_tshigs rus pa dang gnad
[\[41b.3\]]rnams ni dbab par zhal zhal gdab po/_zhal zhal gdab pa'i thabs ni thur du drang por shar shar por thob shig_/zhal zhal bya ba'i sa ni nad dmigs gar 'dus pa'i thog tu gdab po/_/nad khrag rtsa mdud can du snang na srin bu pad pas khrag dbyung ngo /_/khrag nad lus pa
[\[41b.4\]]las bem bem par gyur na rngabs rus thob shig_/khrag nad lus kun du mched de khyab na rtsar btab ste drang ngo /_/khrag nad 'dus pas zhal zhal gdab bo/_/nad khrag sha'i phyi'i pags pa'i bar na 'dug pa ma yin pa sha'i khong na yod pa'i nad khrag ni srin bu pad pas dbyung ngo /_/nad khrag
[\[41b.5\]]pags pa la gnas pa ni ku ba dang /_rje'u dang /_rngabs rus dbyung ngo /_/khrag nad kyis lus kun du khyab pa la ni rtsar btab ste drang ngo /_/rlung nad las gyur pa'i nad khrag drang ba ni rngabs ru bzang ngo /_/bad kan las gyur pa'i nad khrag la ni ku bas bya'o/_/de rnams gtar ga'am zhal zhal gdab
[\[41b.6\]]pa'i rma khar sman bsil bas bsku ba las rlung nad du gyur pa ste/_rma kha na zhing g.ya' la skrangs na rma khar zhun mar dron pos skus shig_/gtar spyad rnam pa sna tshogs dang gtar ga gdab pa dang zhal zhal la sogs pa gdab pa bshad pa'i le'u ste nyi shu rtsa drug pa rdzogs so//_//gtar ga
[\[41b.7\]]gdab pa'i cho ga'i le'u ste nyi shu bdun pa bshad par bya'o/_/de la mi'i khong na nad med pa'i khrag bzang por blta ba na cung zad mngar la cha bro/_khrag de grang ba yang ma yin la/_khrag de ska ba bsdus pa yang ma yin la khrag gi mdog me tog pad+ma le brgan gyi kha dog lta bu dang /_srin bu lham bu chu
[\[42a\]]
[\[42a.1\]]gsher gyi mdog lta bur snang ba/_gser dang lug dang ri bong gi khrag lta bur mdog bzang ba de ni nad khrag med de khrag bzang po zhes bya'o/_/khrag 'di 'dra bar bzang por 'dug pa ni lus kyi zungs dang rten yin te lus ni de lta bu la gnas so/_/de ltar lus la khrag bzang
[\[42a.2\]]por 'dug pa la/_mkhris pa dang bad kan gyis gnod pa'i nad du 'gyur na/_de'i nad dmigs ni me dbal dang 'bras dang mcher pa na ba dang /_skran dang khong pa nang gi drod nyams pa dang /_rims kyis 'debs pa dang /_kha'i nang kha ba dang /_mig na ba dang /_klad pa na ba dang /_mi dran te myos
[\[42a.3\]]pa dang /_skom dad che ba dang /_kha'i nang lan tshwa bro ba dang /_mdze nad dang rlung dang khrag las byung ba'i dreg nad dang /_mkhris pa dang sgregs pa tsha zhing skyur bar 'byung ba dang /_klad pa 'khor ba 'di lta bu'i nang du 'gyur te/_de lta bu la nad dpyad kyi cho ga bsil ba dang tsha ba dang /_snum pa dang /_rtsub
[\[42a.4\]]pa la sogs pa legs par byas te/_gso sla ba 'dra ba las kyang ma phan par gyur na de lta bu'i khrag las nad du gyur pa zhes bya ste/_de ni khrag lud pa yin pas rtsa gtar te khrag drangs na phan no/_/de la yang na gzhon te lo bcu drug ma tshang ba dang /_rgas pa lo bdun cu lon pa la ni gtar ga gdab
[\[42a.5\]]tu mi rung ngo /_/mi nyam chung ste khong na snum med pa dang /_dugs sam lums byas te drags pa dang /_rlung nad can la dugs dang lums byas pa lta bu dang /_bud med sbrum ma dang bu byung ba dang /_kha zas ma zhu ba lta bu dang /_mkhris pa dang /_khrag nad du gyur te thur du 'khru ba dang /_kha sna nas khrag 'ong
[\[42a.6\]]ba lta bu dang /_dbugs mi bde ba dang /_lud pas bkar ba dang /_tshad pa drag pos btab btab pa dang /_dmu rdzing lta bu dang /_rtag tu slon pa dang /_skya rbab kyi nad dang /_'or nad lus thams cad skrangs pa dang /_mar 'thungs pa dang /_sngar skyug sman nam bkru sman nam/_sman mas gtong ngam/_sman sna
[\[42a.7\]]nas gtong ngam/_gtar ga btab pa 'di lta bu byas par gyur pa la gtar ga gdab tu mi rung ngo /_/gtar ga gdab pa'i thabs ni dbang bu'i phrag tu rtsa ba btsir ba drag tu mi rung ngo /_/dbang bu'i phrag tu rtsa btsir ba yon por gyur pa 'am/_yon por gdab tu mi rung ngo /_/rtsa snang bar ma byung ba la gdab
[\[42b\]]
[\[42b.1\]]tu mi rung ngo /_/nad dmigs dang sbyar na myung du gtar ga mi gdab tu mi rung ba la gtogs par ha cang grang lhags che ba'i tshe dang rlung che ba'i tshe dang /_tsha ba'i dus dang nam rmugs pa dang /_'di rnams lta bu'i dus su gtar ga gdab tu mi rung ngo /_/klad pa dang mig na ba la ni dpral ba'i
[\[42b.2\]]rtsa gtar na phan no/_/mig na ba la ni mig 'gram gyi rtsa dang /_mig sgo sna drung gi mchan na yod pa'i rtsar thob shig_/rna ba na na ni rna ba'i rgyab bshal ka'i mtshan bur thob shig_/sna na na sna'i rtse mor thob shig_/cham pa na na sna'i rtse mo dang dpral ba'i dbyes kyi rtsar thob shig_/kha na na lce'i
[\[42b.3\]]'og gi rtsa dang /_ma mchu'i nang gi rtsa dang /_ya mgal ma mgal gyi rtsa dang /_rkan rtsar gdab bo/_/mgul pa yan chad na ste mkhur ba'i rtsa mdud yod pa dang /_mgul pa dang rna ba dang mur 'gram dang klad pa man chad na ba la rtsa mdud dang nad dmigs sbyar te gdab bo/_/smyo byed dang brjed byed
[\[42b.4\]]kyi nad la brang dang mig 'gram dang dpral ba'i rtsa dang /_'gram pa'i mtshams su gtar ga thob shig_/lus kun na ba la smin mtshams su byung ba'i rtsar thob shig_/'bras dang rtsib logs su zug pa la rtsib logs dang mchan khung dang nu ma'i bar gyi rtsar gdab bo/_/rims nad zhag
[\[42b.5\]]gsum pa la phrag pa'i mtshams su gdab bo/_/zhag bzhi pa'i rims nad la ltag pa'i 'og tu gdab bo/_/tshad pa bad kan kun 'khru na mjug to'i gong sor gnyis tsam du gtar ga thob shig_/khu ba'i nad dam pho mtshan gyi nad la ni pho mtshan gyi rtsa la gtar ga gdab bo/_/mgul pa na
[\[42b.6\]]ba 'am lba ba byung ba dang brlan na brla'i rtsar gdab bo/_/brla'i chu sul du rlung zhugs te 'gro mi shes nas rkang zug 'khums pa la pus mo'i lha nga na mar sor bzhi 'am lha nga nas gong du sor bzhi bcal te gdab bo/_/byin pa na ba la byin pa'i nywa 'bur 'bur po'i 'og sor gnyis su bcal te
[\[42b.7\]]gdab bo/_/rkub tsos nas brla'i 'og thog thag byin ba'i bar du na na long bu'i nang rol na yar gong du sor bzhi bcal te gdab bo/_/pus mo'i lha nga'i 'khor skrang zhing na ba yang de bzhin du long bu'i gong sor bzhir thob shig_/rkang pa tsha ba dang /_rkang pa 'theng ba dang /_rkang pa sbrid pa dang /_rting
[\[43a\]]
[\[43a.1\]]pa snad de rdol ba dang /_mthe bo'i tshigs kyi drung du sha rmen byung ba dang /_rkang pa'i sha nang gi snam bu chad pa dang /_'di lta bu la rkang pa'i bol gyi tshigs nas gong du sor gnyis su bcal la gdab bo/_rkang zug 'khums pa'i nad la yang de dang 'dra bar gdab bo/_/nad
[\[43a.2\]]dmigs so sor ji skad bstan pa bzhin du na ba yang ma yin pa la nad dmigs ma mthun par snang na yang gnod par 'gyur ba'i nad zhog la/_nad dmigs gar byung zhing gang du na ba'i rtsar thob shig_/gtar ga gdab pa'i cho ga ni/_sngar bas kha zas snum bag dang dugs kyi dpyad bya ste/_/
[\[43a.3\]]lus 'jam zhing yang bar byas nas gtar ga'i yo byad dang /_gtor ma gtang ba byas la bkra shis kyi cho ga byas nas kha zas snum bag dang khu sha la sogs pa zos la me 'de ba dang /_nyi ma dron po la 'dug ste/_lus dros par byas nas khri'u'i steng du tsog tsog por 'dug la/_mgul pa yan chad kyi
[\[43a.4\]]nang rtsar gdab na dar ram ras kyis bcings la skra yang gyen du brdzes te bcings la pus mo'i lha nga gnyis thog tu lag ngar gyi gru mos brten nas chang pa gnyis kyi bar nang du shing bal lta bu'i rlong bcug ste bcings la/_mgul pa yang dar ram ras 'jam pos bcings la lag pa gnyis kyis
[\[43a.5\]]rang gi gnya' ba nas 'khyud de btsir cig_/'gram so yang sdoms la mkhur ba gnyis gang bar bus te lud pa ci lur tshir la mi gzhan gyis rgyab nas kyang tshir cig_/mgul pa dar ram ras kyis bcings pa'i phrag tu rang gi mdzub mo g.yon pa bcug ste/_ma 'gags pa tsam du bya'o/_/
[\[43a.6\]]khong pa'i nang gi rtsa ma gtogs par phyi rol gyi rtsa rnams bsdam zhing gdab pa'i cho ga ni de ltar bya'o/_/de ltar bsdams pas 'phral rtsa byung ste snang na sman pa'i lag pa g.yas pa'i mthe bos brtag cing mnams la sman pa'i lag pa g.yon pas 'phral gtsags sta re kha bzung la rtsa'i dbus su
[\[43a.7\]]gtad de/_sman pa'i lag pa g.yas pa'i gung mo'i bem tol ma yo ba dang /_gtsags bu ma yo ma 'gul bar 'phral rtsa thob la khrag phyung shig_/sna'i thor to dang mig sgo sna drung gi mtshan gyi rtsar gdab na/_gtsags bu 'bras 'dra bas gdab cing khrag dbyung ngo /_/lce lkog gi rtsar
[\[43b\]]
[\[43b.1\]]gdab na lce bteg ste bzlog la sos mnan te/_lce'i 'og na yod pa'i rtsar thob shig_/nu ma gnyis kyi bar dang /_mgul pa yan chad na yod pa'i rtsar gdab na yang mchan khung ram mgul pa bsdams te rtsar thob shig_/lto ba'i rtsar btab na lto ba thog tu mnyes la lto ba'i gong mchan khung
[\[43b.2\]]du dar ram ras kyis bcings te/_lag pa gnyis kyi chang par rdo ba chongs la lag pa bcangs nas gsum pa'i rtsar thob shig_/lag ngar gyi gru mo nang gi rtsar gdab na bde bar 'dug ste/_lag ngar mi bskum par brkyang la/_mthe bong chang par bcug la rtsar thob shig_/gdab
[\[43b.3\]]pa'i sa nas gong du sor bzhi bcal te dar ram ras kyis chings shig_/rtsib logs gnyis kyi rtsar gdab na dpung pa gnyis thur du brkyang ste/_khu tshur bcangs la rtsar thob shig_/pho mtshan gyi rtsar gdab na pho mtshan gyen du theg la thob shig_/byin pa'i rtsar gdab na brla man
[\[43b.4\]]chad rkang pa'i bar du mnyes la sgab ma cung zad bskums te/_rkang pa'i bol gyi thog tu rkang pa ya gcig gis kyang mnan la/_pus mo'i gong du dar ram ras kyis bcings la lag pas kyang mnan te rtsar thob shig_/thabs 'di dang 'dra bar nad dmigs kyi gtar ga gdab pa'i dmigs
[\[43b.5\]]ming gi bshad pa gzhan la yang nad gang du gtar ga gdab pa'i dmigs yod pa de dag tu bcing ba'i thabs de bzhin shes par gyis la thob shig_/sha snag bu che ba'i thog tu gtar ga gdab pa'i ming gis ma bshad pa gzhan la yang gang dang gang du gtar ga gdab pa'i dmigs yod pa
[\[43b.6\]]de dag tu bcing ba'i thabs de bzhin shes par gyis la thob shig_/sha snag bu che ba'i thog tu gtar ga 'debs na/_gtsags bu 'bras kyi srid kyi zabs tsam du thob shig_/'phral rtsa ba rus pa'i thog lta bur gtsags bu sta re khas 'debs na nas kyi phyed tsam gdab bo/_/rtsar
[\[43b.7\]]legs par thebs nas khrag gzogs shig_/ras sam dar gyis bcings la khrol phan chad ni khrag ma gzags shig_/gtar ga gdab pa nyes na khrag zag pa'i yun yang thung khrag mang po mi 'byung ngo /_/de lta bu la rma khar til zhib tu btags pas gdab bo/_/gtsags bu
[\[44a\]]
[\[44a.1\]]ha cang gdab drags na khrag thor zhes 'byung ba dang /_sgra yod par 'byung ste/_khrag gcad kyang dka' bar 'gyur la/_sdang ba dang /_'bog pa dang /_yang na bsdams pa lhod dam/_mtshon rtul lam zas skom 'grangs shing ngoms ches sam/_yang na khong rmya ba'am/_
[\[44a.2\]]bshang gci'i shugs 'ong bar gyur tam/_dugs lta bu drags na yang khrag dbyung ngu mi rung ngo /_/khrag de ltar 'ong du mi rung na/_sug smel dang /_pi pi ling dang /_na le sham dang /_li dong gra dang /_skyer pa dang /_rgya spos dang /_khang pa'i ka gdung la chags pa'i dud pa dang /_lce myang
[\[44a.3\]]tsha 'di rnams btags te til mar dang sbyar la rma khar skus shig_/khrag legs par byung na rma khar til mar dro 'jam tsam dang /_lce myang tsha skus shig_/gtar ga gdab pa la dang por nad khrag chu ser le brgan rtsi 'khus pa 'dra bar 'byung ngo /_/nad khrag legs par byung nas khrag rang 'chad
[\[44a.4\]]do/_/yang na khrag bzang po byung na des chog gis bcings pa khrol cig_/gal te 'bog ste brgyal na bcings pa khrol la bsil yab kyis g.yobs te brtas pa dang khrag slar yang phyung shig_/yang 'bog par gyur na nyi ma gnyis gsum ngal sos la thob shig_/de la rlung nad kyi khrag ni gnag
[\[44a.5\]]la rtsa dmar ba dang /_khrag mdog rtsub pa khrag dbyung ba'i shugs drag_/mdog gsal la dbu pa can du 'dug go_/mkhris pa'i nad khrag ni bsil zhing ser la rtsa gnag mnam la spyi bag can khrag ska ste myur du mi 'byung /_khrag drod che ste tsha la kha dog tshon can du snang ngo /_/bad kan gyi khrag
[\[44a.6\]]nad ni 'jam la cung zad rtsa dkar la drangs na nal nal byed/_lag pas myangs na 'byil ba'i 'byar bag tu byed pa ska'o/_/rlung dang /_mkhris pa dang /_bad kan gsum char 'dres pa'i nad khrag ni ngan zhing de gsum gyi tshul 'dres par yod la/_khrag mdog gnag cing kun 'dres par 'dug pa'o/_/
[\[44a.7\]]nad pa'i khrag ngan na nyams che yang rung khrag srang bzhi bcu rtsa bdun tsam las dbyung du mi rung ngo /_/khrag ha cang dbyung drags na 'chi bar 'gyur ro/_/de bas na khrag dbyung drags na rlung nad kyi dkyel mi bzad pa skye'o/_/de la ltag khrag dbyung drags pa las lus mar gyis byug cing mnyes te/_
[\[44b\]]
[\[44b.1\]]bcud dang 'o ma dang khrag bcud dang kha zas bsod pa bza'/_rlung nad la phan pa'i sman gtang ngo /_/gtar ga btab ste khrag chod pa dang til mar gyi nang du ras 'jam po 'am/_bal gyi ye'u smyugs la rma khar bskus la/_dbang bu 'am/_ras sam/_dar gyis bcings pa dal gyis glod la
[\[44b.2\]]chu bsil bas khrus shig_/nad khrag tu gyur te khrag ngan na ni phye ma 'phred bskyar ro/_/yang na phyi de nyin skyor cig_/nad pa sngar nyams brtas te snum bag gi cho ga byas pa zhig na ni nyams kyis thub pa yin te/_cho ga byas nas zhag gnyis nas gtar ga thob shig_/nad pa nyam chung na ni zla ba phyed
[\[44b.3\]]tsam du snum bag gis brtas te/_de nas gtar ga thob shig_/gtar ga btab ste/_nad khrag gi 'phro lus kyang cung zad the ge ba ltar byed na ni khrag gi 'phro lhag ma ma gtar kyang sla ste/_ha cang dbyung drags par mi bya'o/_/gal te rngabs rus nyi tsher gzhibs pa'i dmigs shig yod na ni
[\[44b.4\]]rngabs rus thob shig_/yang na ni nad dbyung la/_nad khrag ngan pa 'byung zhing bstsal bar 'gyur ba'i sman thong shig sman gtang ba'i dmigs ni mkhris pa rgyas pa las khrag lud de na bar 'gyur ro/_/de lta bu la dmigs kyi bye brag tu bya ba ni/_bkru sman dang skyug sman gyis bkrus la
[\[44b.5\]]mkhris pa tsha ba'i nad la phan pa'i sman bsil bag thong shig_/nad khrag ngan pa yin gyis kyang khrag rgyas pa tsam du ma gyur na nad khrag 'byang zhing bags kyis dbyung ba'i sman gtang ba'i thabs ni de ltar bya'o/_/gtar ga gdab pa zhig la khrag mi chod na gcod pa'i sman ni ro dra seng phrom dang /_
[\[44b.6\]]gan+d+ha pri yang ku dang rma shing dang /_mon sran ma sha dang /_shing mngar dang /_btsag yug snam dang /_sa nag po spyi ba dang /_gyo mo'i dum bu dang /_zar ma dang /_snag tsha dang /_cug hang dang /_khre dang 'di rnams cha snyoms te zhib tu btags la rma khar thob shig_/bsil ba'i sman shug pa la sogs
[\[44b.7\]]pa btags te chu dang sbyar la blud do/_/yang na de ltar khrag mi chod pa dang /_rtsa de gnyis kyi gong du gtar ga gdab bo/_/yang na thur ma bsregs pas rma khar sregs shig_/gtar ga gdab pa'i bcing ba ma legs sam/_dbang bu la gdab pa ma legs te/_yo bas nad khrag ma phyin tam/_
[\[45a\]]
[\[45a.1\]]khrag mangs pa lta bur gyur pas rlung dang mkhris pa dang bad kan gyi nad rgyas pas nad khrag ngan par gyur pas rlung dang mkhris pa dang bad kan rang gi gnas su ma phebs ma lon gyi bar du kha zas phan zhing 'phrod pa dang /_byed cing bskyod pa yang phan pa'i tshul du bya zhing bsten to/_/
[\[45a.2\]]kha zas ni ha cang tsha ba dang bsil ba yang ma yin/_yang la 'ju sla ba de lta bu'i zas skom bzang ste/_de ltar gtar ga gdab pas drod kyang lhag par chung la rlung dang mkhris pa dang bad kan gsum rang gi gnas su babs pa na phan pa'i cho ga bya zhing de ltar bsrung dgos so/_/gtar ga legs
[\[45a.3\]]pa ni bzhin mdog dang dbang po rnams dang zhing gsal ba dang mig la sogs pa dbang po rnams kyi yul la 'jug par mos la kha zas 'ju ba'i drod kyang ma nyams shing 'ju la bshang gci yang tha mal par 'ong nyams bde la nyams 'tshag brtas shing /_stobs dang ldan pa de lta bu ni
[\[45a.4\]]khrag nad byang ste khrag bzang por 'gyur zhes bya'o/_/gtar ga gdab pa'i cho ga'i le'u nyi shu rtsa bdun pa rdzogs so//_//khong du mtshon lus pa dbyung ba'i cho ga'i le'u nyi shu rtsa brgyad pa bshad par bya'o/_/mtshon zug rngu lus pa ni rnam pa lnga ste/_khong na yon por
[\[45a.5\]]'dug pa dang /_drang por 'dug pa dang /_gyen du 'dug pa dang /_thur du 'dug pa dang rnam pa lnga'o/_/de la mdor mtshon khong du lus pa'i thabs ni/_spyir nad dmigs kyi thad kar sha mdog nag por 'dug la skrangs shing nad khrag yang dang yang zag_/skrangs shing glo
[\[45a.6\]]bar 'dug pa'i rma kha nyen kor du chu bur 'dra ba'i thor bu yod/_sha mthang de 'khor 'jam por gyur na de ni mdor mtshon khong du lus pa zhes bya'o/_/pags pa'i bar na mtshon nam shing tshal dum bu yod na ni/_pags pa'i mdog gnag la sra bar 'gyur ro/_/sha'i nang na mtshon nam shing tshal pa lus
[\[45a.7\]]na ni skrangs par 'gyur te/_rma kha lhang lhang byed cing skrangs pa'i tshabs lhag par che ste/_bcir bas mi bzod la gnag ste rma 'tshor mi rung ba yin no/_/nya'i nang du mtshon nam shing tshal lus na sha'i nang du mtshon lus pa dang 'dra ste skrang ba ni ma yin no/_/chu ba mang po drang ba'i nang du mtshon nam shing tshal
[\[45b\]]
[\[45b.1\]]lus na 'gul zhing bskyod pa'i tshe rab tu na la nang bu ga'i sbubs la gnod pas sbubs kyi rang rang gi las kyi yon tan la gnod de nyams par 'gyur la mtshon nam shing tshal de dbyung yang dka'o/_/mtshon nam shing tshal rtsal bab pa ni rtsa skrangs par snang ngo /_/sna'i sbu gu la sogs te sbu gu
[\[45b.2\]]lta bu'i nang na mtshon lus na sbu gu so so rang gi las kyi yon tan nyams te gnod do/_/rtsa chen po bcu la mtshon nam shing tshal bab ste lus na rlung dang khrag dang dbu bar 'dres te/_rlung byung ba ni dbugs sgra can du byung ba dang snying na/_rkang lag gi yan lag na'o/_/rus pa'i tshigs kyi mtshams
[\[45b.3\]]bog re'i nang du mtshon lus na rus pa brtse la na ba'i tshabs che'o/_/mtshon rus pa la bab ste yod par gyur na na ba'i tshul dang thabs rus pa gcig pu na ba ma yin te/_rus pa kun du khyab par na la skrangs par 'gyur ro/_/rus pa'i tshigs la mtshon yod pa dang 'dra bar rus pa la mtshon bab na
[\[45b.4\]]yang bskyod cing 'gul ba mi shes shing gnod pa yin no/_/nang grol gyi rgyu ma dang long ka la sogs pa la mtshon bab na/_kha zas dang ngan skyugs rma khar snang la rma phyir skrang ngo /_/mtshon gnad la bab par gyur pa ni nad la zug pa'i tshul brtags pas shes par bya'o/_/sha'i sul du mtshon
[\[45b.5\]]'tshebs shing 'dug na ni lus la rma dang /_skrang glo'i bag tu mi mngon par mdog bzang por 'dug go_/gal te de la rlung ngam mkhris pa 'am bad kan gyi nad bslang ngam/_drag shul las snad par gyur na nad langs te na bar 'gyur ro/_/mtshon nam shing tshal zug rngu phyin par gyur na rma kha
[\[45b.6\]]pags pa'i sha mdog btsan can ma rungs par gyur na/_rma'i 'khor na zhing dmar la tsha ba der mar bzhag na 'ju'am/_sman lde gus byugs nas skams par gyur pa der mar gyis byugs la dugs bya zhing mnye ste/_mtshon zug rngu khong du lus pa'i cho ga dang 'dra bar gyis shig_/mtshon zug rngu khong
[\[45b.7\]]na lus te sha ma rungs par gyur na bkru sman dang skyug sman gyis bkrus te sha bri ba dang zug rngu yod pa'i 'khor na sha snye bar gyur nas bsgul zhing bskyod pa dang /_btsan dmar po la sogs pas nang gi zug rngu thabs ji ltar 'dug pa rtogs shig_/de bzhin du nang gi chu ba phre'u dang /_rus pa'i tshigs kyi
[\[46a\]]
[\[46a.1\]]bog re dang /_nang grol rnams la zug rngu yod pa de bzhin du rtogs shig_/mtshon zug rngus rus pa ma rungs par gyur pa brtag pa ni/_rus pa la mar ram til gyi 'bru mar gyis byug cing dugs bya/_bsdam zhing btsir ba dang mnye ba dang rkang lag brkyang bskum byas pas
[\[46a.2\]]brtag par bya'o/_/rus pa'i tshigs bog re brtag pa yang rus pa dang 'dra'o/_/chu ba dang rtsa dang lus kyi lbu ba dang /_lus kyi rtsa chen po rnams la zug rngu yod na yang brtag pa'i thabs ni lam mthon dman mi mnyam pa la 'gro ba dang /_shing rta 'grum zhing 'chag pa'i steng du zhon la drag tu
[\[46a.3\]]song ste bskyod pas gar zug cing na ba'i dmigs las shes par bya'o/_/mtshon zug rngu gnad du bab pa brtag pa logs shig tu ma bshad de/_de dag kyang sha la sogs pa la gnas pa yin pas spyi ni rkang lag brkyang bskum dang /_gsig cing bskyod pa'i tshe gar zug cing na ba'i
[\[46a.4\]]dmigs las shes par bya'o/_/mtshon khong du lus pa'i dbyibs zlum po 'am/_zur bzhi pa 'am/_zur gsum pa 'am/_chen po gang yin pa mdor rma kha'i dbyibs las brtag par gyis shig_/mtshon zug rngu de lta bu zug pa dbyung ba yang phyir drang ba dang /_mdun nas drang ba dang /_
[\[46a.5\]]mtshon zug pa'i rtsa ba nas drang ba dang /_mtshon gyi rtse mo nas dbyung zhing drang ngo /_/yang na thabs de lta bu ma yin pa mtshon gang na yod pa'i thad kar glor dral te drangs nas bde blag tu phyin no/_/mtshon brang gi gnad la bab pa dang /_mchan khung dang /_brla drung chu so'i bar dang /_rtsib
[\[46a.6\]]logs lta bur mtshon gyis phog ste zug rngu lus pa ni phyir drang zhing dbyung du mi rung ngo /_/mtshon gyi rtse mo mi mngon nam mtshon che'am gcad du rung bar snang yang gnod pa'i nad yin na phyir drang zhing gcad du mi rung ngo /_/mde'u sna sbrang lta bus zug pa yang dbyung du mi rung ngo /_/yang na mde'u nang
[\[46a.7\]]du lus te gnod pa med na zhog cig_/yang na mde'u lag gis zung la drongs shig_/mtshon snang la lag gis drang du mi rung na/_drang ba'i spyad 'khrul 'khor gyi ming seng ge'i kha zhes bya ba dang /_chu srin gyi kha lta bu dang /_srog chags 'bar mi dang /_srin bu kar ka da'i mchu 'dra
[\[46b\]]
[\[46b.1\]]bas mtshon ci 'dra ba'i gzugs bltar mi snang yang rma kha'i dbyibs dang sbyar la drang ba'i cha byad kyi 'khrul 'khor gyis drangs na phyin te/_pags pa'i bar na mtshon yod pa ni skam bu bya kang ka dang /_bya b+h+ring ga dang /_bya ku ra ri'i mchu 'dra ba dang /_mda' 'dra ba dang /_smyung bu 'dra ba dang /_bya rog gi
[\[46b.2\]]mchu 'dra bar byas pa'i skam bus drongs shig_/gsang dang sbu gu lta bur mtshon zug pa la drang ba'i 'khrul 'khor sgo lcags lta bus dbyung ngo /_/yang sbu gu dang /_gsang ma phog pa'i mtshon 'dam bu'i sbu gu lta bus dbyung ngo /_/de bzhin du mtshon zug rngu khong du lus pa gzhan yang so so'i mtshon
[\[46b.3\]]dbyibs ji 'dra ba'i tshul dang sbyor la legs par dbyung ngo /_/mtshon zug pa lag gis drang du mi rung skam pas kyang mi phyin pa de ni rma kha'i chu ser dang khrag btsan ji yod pa legs par phyi zhing bsal la mar dang sbrang rtsi sbyar la rma khar bskus la dugs byas nas rma kha g.yogs shing glan pa'am/_
[\[46b.4\]]bcing ba ci legs par byas na/_snags pa mtshon du dbyung ba sla bar 'gyur ro/_/rtsa dang chu'i nang du mtshon lus pa ni thur mas bskyod cing bsgul te drongs shig_/snying ga'i rus pa la mtshon bab pa ni chu grang mos gdong du btab ste sdangs pa dang /_mtshon 'gul te 'phags par gyur pa
[\[46b.5\]]las thabs ji legs par bya zhing dbyung ngo /_/mtshon ji ltar zug pa de'i rma kha'i bu ga nas dbyung dka' ba lta bu dang /_gzhan yang de bzhin du dbyung ngo /_/rus pa la mtshon zug pa drang ba ni rkang pas brten la phyung shig_/de ltar drangs te ma phyin na mi stobs che la snying che zhing brtan
[\[46b.6\]]pas legs par drongs shig_/de ltar drangs te yang ma phyin na mde'u'i rtsa ba bkug la gzhu rgyud kyis legs par brtags la rta g.yung brtan gyi rkang lag dang mthun nas legs par brtags te/_gzhu rgyud de srab kyi yang mig la btags la rta lcag gis gzhus te mgo drag tu bteg
[\[46b.7\]]na phyin to/_/yang na shing chen po'i yal ga thur du bkug pa la gzhu rgyud thogs la shing gi yal ga btang na phyin to/_/gzhu rgyud ngan te chad du dogs na snon thag pa bzang po thogs shig_/rma kha skrangs mde'u mi snang na sbu gu dong bu ltar 'dug pas rma kha nas mar btsir la mthe'us cung
[\[47a\]]
[\[47a.1\]]zad rdobs la mde'u rtsa ba snang na rtsa ba nas zung la de bzhin drongs shig_/sbu gu can gyis btsir zhing mde'u'i rtsa ba btags la mde'u'i khar snang du mi rung na yang sbu gu rma'i bu gar mde'u rtsa gtad cing snang bar byas na mde'u zur kha tshon che ste/_drung du mi bde na
[\[47a.2\]]mde'u zur gyi rna ba g.yas g.yon skam pas gtams la chung ngur byas te phyung shig_/mde'u rna ba thogs pa med pa lta bu ni khab long thogs te rma kha phye la mde'u dang khab long gtug cing bstan na rang 'byung bar 'gyur ro/_/long ka dang rgyu ma lta bu'i nang du mtshon lus na bkru sman gyis khong
[\[47a.3\]]du khrus la phyung shig_/mtshon gyis rmas pa'i rma'am/_snad de rma byung ba la rlung gis phog gam/_dug reg gam/_nu ma la 'bras lta bu byung ste gnag cing chu ser zag pa dang /_rma kha na rnag dang khrag dang chu ser yod pa dang /_chu shor ba rnams la rngabs rus gzhib cing bsal lo/_/gre
[\[47a.4\]]ba'i nang du mde'u'am gra ma'am nya rus lta bu zug na pad+ma'i rtsa ba phre'u dang /_kha zas lhan cig la bldad de/_pad+ma'i rtsa ba'i thor to la lag gis bzung la thur du mid pa dang mde'u la 'khris te thogs pa la phyir drangs na mde'u phyin to/_/rgya skyegs kyi shing gi tshigs mkhar bcug pa las gre bar
[\[47a.5\]]song ste thogs na lcags thur bsregs te/_smyig gu'i nang du bcug ste gre ba'i nang du btang la lcags thur tshan pos rgya skyegs la zug ste dam por gyur pa dang /_chu grang 'thungs pa'i phyir drangs na phyin no/_/gre bar rgya skyegs ma yin pa gzhan zhig thogs na/_rgya skyegs bzhus pa sbu gu nas
[\[47a.6\]]btang ste rgya skyegs dang 'byar bar byos la drongs shig_/gre bar skra shad lta bu dang /_gra ma dang /_tsher ma dang /_nya rus la sogs pa gre bar thogs na 'phral la srang bu 'jam po dang /_zas su bsres la mid la slar drangs na phyin no/_/kha snar drang du mi rung na sog dbrag tu brdeg
[\[47a.7\]]cing chu btung ngam kha zas zos la thur du mid par gyis shig_/mig gi nang du sbur ma song ngam rma khar sbur ma song ste na na/_rma kha'am mig tu chu ldugs la skra'am bal 'jam pos sol cig_/ltor chu drags sam chu'i nang du song ste kha sna chus gang na kha bub tu btsir zhing slon to/_/yang
[\[47b\]]
[\[47b.1\]]na ske man chad thal ba'i nang du nub par bcug na phan no/_/rna ba'i nang chus gang na til mar gyi 'bru mar dang chur bsres te/_lag pas dkrugs la rna bar blugs na de nas rna ba'i bu gar thur du bton la rna drung du lag pa bsdam pa 'am/_yang na gzhib par gyis shig_/rna ba'i nang du sdig sbur ram
[\[47b.2\]]srin bu song na rna ba'i nang du tsha chu dro 'jam tsam mam lan tshwa dro 'jam tsam gyis dgang bar bya'o/_/srin bu rna ba'i nang du shi na srin bu'i khog pa dbyung ba'i cho ga gyis shig_/rgya skyegs ltor song ba dang /_gser dngul la sogs pa ltor song ngam/_khong du lus pa ni yun ring du 'dug go_/mde'u la sogs pa
[\[47b.3\]]mtshon dang zug rngu gzhan khong du lus pa ni lus kyi drod gyis 'ju bar 'gyur ro/_/khong pa'i nang du sa dang /_'od ma'i tshal pa dang /_shing tshal dang /_rwa dang /_rus pa dang /_so dang /_skra dang /_rdo ba la sogs pa rnams song ba ni 'jur mi rung ngo /_/rwa dang /_'od ma'i tshal pa dang /_lcags dang /_shing ta la'i
[\[47b.4\]]lo ma dang /_shing tshal la sogs pa ni yun ring du yang mi 'ju ste/_de bas na sha dang khrag ni zug rngu'i drod kyis tshos par 'gyur gyi zug rngus 'ju ba med na sgu bo can du 'gyur ro/_/mtshon nas zug rngu'i sha'i nang du tshabs cher zug pas rma'i 'khor tsha zhing na ba'ang med pa de lta bu la mnye zhing dugs byas
[\[47b.5\]]la/_bkru sman dang skyug sman gyis sbyangs te sha dbri'o/_/sha dbri drags na cung zad slar brtas la/_sman tsha ba rnon po dang sbyar la phur ma'i dugs bya ba dang /_kha zas kyang byin/_skom yang blud la/_de la zhal zhal btab ste nad khrag phyung shig_/phur ma'i dugs byas te nad khrag phyin pa dang /_
[\[47b.6\]]rma dang btsan rnams smin te dus la bab pa dang /_rma kha dral la mtshon nam/_zug rngu gang la 'dug pa btsal zhing brtags la/_rma kha bsal zhing phye la zug rngu phyung shig_/khong du mtshon dang zug rngu lus pa de ci 'dra ba gang na yod/_ji ltar 'dug pa brtags la/_de'i tshul du mtshon dbyung ba'i cha spyad
[\[47b.7\]]'khrul 'khor yang sna mang por sbyor te/_so so'i thabs dang sbyor ba mkhas pa rnams kyis gyis la mtshon zug rngu'i dmigs khong du chud par gyis te mtshon zug rngu phyung shig_/khong du mtshon dang zug rngu lus pa dbyung ba'i cho ga'i le'u ste nyi shu rtsa brgyad pa rdzogs so//_//_
[\[48a\]]
[\[48a.1\]]thor bu la sogs pa skrangs pa dang smin pa dang rnags pa la gtar ga gdab pa'i cho ga'i le'u nyi shu dgu pa bshad par bya'o/_/thor bu lta bu dang po skrangs pa las smin te rnags pa dang bton te rma 'byung ngo /_/de bas na de'i cho ga ni skrangs pa de ma smin ma rnags par/_
[\[48a.2\]]sman bsil ba'i lde gu dang chus gdab cing gtar ga gdab la khrag dbyung ba dang /_bkru sman la sogs pa btang bas 'khru zhing rma de smin par mi 'gyur bar srungs shig_/thor bu de ma smin pa ni skrangs pa chung ngu bri ba dang /_tsha ba'i drod bri ba dang /_thor bu ma smin pa de'i mdog dmar
[\[48a.3\]]por yang ma gyur la sra zhing brtan par 'dug go/_/thor bu de smin pa ni mdog 'gyur la nag por snang /_rkyal bu gang ba bzhin du 'dug ste/_na zhing zug la gram zhing 'phro/_/lus kyi yan lag brdung ba snyam byed la glal 'byung zhing na/_zas yi gar mi 'ong /_lus tsha/_
[\[48a.4\]]rims kyis 'debs/_gnyid che/_thor bu skrangs pa de tsha khyad ni mar gzhag na 'ju ba ste/_rma dang 'dra bar reg na mi bzod pa yin no/_/rma de rnags pa las cung zad rtse gzhil ba ni thor bu smin pa de na ba'i shugs 'bri la rnyis bag tu 'dug_/thor bu dkar la gnyer ma chum chum
[\[48a.5\]]byed/_thor bu de'i tha ma ni zhum zhing gong dbus ni mtho/_g.ya' ba dang skrangs pa la sogs pa 'jam par 'gyur ro/_/thor bu smin pa de las rnags par gyur na lag gis myangs na/_rkyal pa'i nang na chu yod pa ltar phan tshun rgyur rung ngo /_/de rlung gi shas chen na'o/_/mkhris pa'i
[\[48a.6\]]shas che na tsha'o/_/bad kan gyi shas che na skrang ngo /_/khrag gi shas che na dmar por 'gyur ro/_/rlung dang mkhris pa dang /_bad kan la sogs pa rnams med na de ltar 'gyur ro/_/rlung dang /_bad kan dang /_mkhris pa dang /_khrag rnams rgyas pa la thor bu de smin par 'gyur ro/_/
[\[48a.7\]]rma smin par gyur pa de ma brtol gyi bar du rnag gis phag 'cha' ste/_pags pa srab por 'gyur la/_nad kyis zos nas rdol la thug ste/_gnyer mas gang ba dang /_mdog nag por 'gyur te/_lus kyi sha yang 'drul ba dang /_bad kan gyi shas che ba'i smin cing rnags pa de khong du
[\[48b\]]
[\[48b.1\]]zabs cher lhung la rnag khrag gis gang ba de ltar gyur pa ni thor bu rnags shing smin pa'i rtags yin no/_/khrag gi shas che ba'i smin cing rnags pa ni skrang pa bsil bar gyur cing /_pags pa'i mdog snga ma bzhin ma gyur la/_reg na rdo ba bzhin sra ste/_'di lta bu ni khrag gis smin
[\[48b.2\]]pa yin par the tshom med pas mkhas pas shes par gyis shig_/mi snying stobs chung ste phog snya med pa dang /_nyam chung ba dang /_byis pa lta bu la ni thor bu smin te rnag 'phyo ba'i tshe na tshabs lhag par che'o/_/nad dang rus pa'i tshigs bog re la sogs pa'i mtshams su thor bu
[\[48b.3\]]byung ba ni nyen che ste mtshon gyis brtol du mi rung /_de lta bu la ni rdol bar 'gyur ba'i rtsi sman gyis bsku'o/_/nad kyis nyen yod pa ma yin pa gzhan la ni mtshon gyis brtol zhing dral du rung ngo /_/thor bu ma smin par dral ba dang /_rtsa chad pa dang /_chu ba chad pa las khrag ha cang
[\[48b.4\]]mang du 'byung ba ni 'chi ba'i nyen du 'gyur ba'am/_yang na nad tshabs chen por 'gyur ro/_/yang na mtshon gyis dral ba'i rma'i 'khor du thor du skrangs pa 'byung bar 'gyur ro/_/thor bu ma smin par rdol na rma'i tha ma dang /_rtsa dang /_rgyus pa dang /_sha la rnag dang khrag gis bkang ste/_
[\[48b.5\]]rtsa la me mched pa bzhin rnag gi dkyel skyes nas tsha bas sreg go/_/mi blun po mi shes pa thor bu ma smin pa rdol ba dang /_thor bu smin te rnags par gyur na yang ma rdol ba ni phan gnod kyi dmigs mi phyed pa'i mi rigs ngan khyi sha za ba dang 'dra bar blta'o/_/rma brtol ba'i dpyad ni/_sngar kha zas
[\[48b.6\]]yi gar mi 'ong ba zos la 'tshal nan ni phog snya la phan par chang blud do/_/de ltar sngar thos pas ni mi brgyal mi 'bog par 'gyur ro/_/chang 'thung bas ni bzi ste phog snya che ba la phan par 'gyur ro/_/'di lta bu brtol ba ma gtogs par gzhan bud med kyi rum du bu shi ba dang /_mde'u
[\[48b.7\]]dbyung ba dang /_kha lce skrangs pa brtol ba dang /_dmu rdzing brtol ba lta bu la ni sngar nad pa la zas skom mi sbyin zhing mi blud par brtol lo/_/rnag brtol na sman pas cha spyad sta gon byas la nad pa kha shar phyogs su bstan te/_mi stobs po ches nad pa'i lus dang rkang lag mi 'gul bar
[\[49a\]]
[\[49a.1\]]bsdam ste/_sman pa mdun du 'dug la gnad la sogs pa nyen rnams bzhag ste brtol ba'i sar sha'i shugs bzhin du gtsags bu rnon pos rnags pa'i dkyel che yang rung /_rnag kun phyin par cig car lhan cig thob shig_/gdab pa'i tshad ni rma kha sor
[\[49a.2\]]gnyis dral la/_zabs su ni sor gsum btab la de nas phag ci yod pa yang mdzub mo'am/_pad ma'i chub 'am/_phag ze'am rta rnga yang rung thog thag tu phag gi yang ci yod pa tshol cig_/phag btsal te gang du phag byung ba'i dmigs su yang btab la rnag gi dkyel che ba dang /_ring du
[\[49a.3\]]ma mched cing nad dmigs su ma gyur par rnag gi dpyis phyin par bya'o/_/de lta bu brtol zhing dbral ba'i sman pa ni la gor myur zhing mtshon rno ba mi gtar mi rdul la ma rmongs pa 'di lta bu ni sman pa gtsags kyis 'debs pa'i yon tan dang ldan pa yin no/_/dpral rtsa dang /_smin mtshams
[\[49a.4\]]dang /_snying ga dang /_ske rtsa dang /_lto ba dang /_mchan khung dang /_mig rtsa dang /_mig phugs dang /_mchu dang /_mkhur tshos dang /_brla drung dang chu so'i bar 'di rnams su gdab pa ni 'dra ste/_drang por ma btab na rtsa dang chu ba la sogs pa chad de ma rung bar 'gyur ro/_/gtsags kyis
[\[49a.5\]]btab nas gal te 'bog gam brgyal na/_chu grang mos nad pa la gdab cing dbugs dbyung ba dang /_ngag snyan pas yid bzho'o/_/gtsags kyis btab ste rnag khrag zag nas rma'i mtha' thog thag tu lag sor gyis rnag khrag dang chu ser btsir la/_chu ser yan chad ma lus par btsir
[\[49a.6\]]te/_de nas shing mngar gyi chus bkru zhing rwa dang 'jam po'i shing chu'i nang du bcug pas kyang phyis shig_/de nas gdon la sogs pas mi tshugs shing bsrung ba'i bdug pa dang /_gu gul dang /_a ka ru dang /_yungs kar dang /_shing kun dang /_sa ci ras 'di rnams sbyar bas rma khar
[\[49a.7\]]bdug go/_/de nas rma khar sman gdab cing g.yogs pa ni lce myang tsha dang /_shu dag dang /_shing nim pa'i lo ma dang /_til btags pa dang /_shing mngar phye dang /_rlung ngam/_bad kan nam/_mkhris pa ci las gyur pa'i sman dang yang sbyar la/_mar dang brdzis te chang bu byas pa rma'i nang du bcug
[\[49b\]]
[\[49b.1\]]cing rma khar sman 'di bsku/_rma kha dang btsan kun gyi steng du yang sman 'di nyid kyi lde gu mar dang phyer sbyar bas bsku bar bya ste/_stug tu g.yogs pa de'i thog tu glod 'jam pos g.yog_/de'i thog tu yang shing bu phra mos gtams te gshibs la/_srad bu'am ras kyis ran par
[\[49b.2\]]legs par chings shig_/bcings pa de yang glo dang g.yas g.yon du ma yo/_/steng 'og tu ma song bar bcing ba dang /_steng thur ma sra mos mnan pa yang phra zhing srab brtan pa 'jam pa mnyen pa ma 'khums par rma la phan par gyis te chings shig_/zhag gnyis kyi bar du ni rma de bag
[\[49b.3\]]bya zhing mtshan mo bsrung ngo /_/gtor ma yang gtor cig_/'dre gdon thub par bya zhing bsrung ba'i sman spyi bo la gdags pa'i smi dang /_gu hang ma ti dang /_gu ha dang /_dzA ti pha la dang /_brah+ma tsa ri ni dang /_shu dag dang /_tshad dra ma ti dang /_tshad dra dang /_rtswa dUr ba dang /_yungs kar
[\[49b.4\]]dang /_'di rnams spyi bor yang gdags/_bsregs pa'i dud pas kyang bdugs shig_/zas skom bsdam pa'i cho ga dang 'dra ste/_kha zas dang skom bsdam/_bud med dang mi 'phrad/_nyin par nyal du mi rung ngo /_/bud med dang ma 'phrad kyang dran nam reg gam mthong ste khu ba byung
[\[49b.5\]]na yang rma kha g.ya'/_rma kha dmar zhing snum por 'byung /_na zhing skrang /_rnag 'khyims te bud med dang ma 'phrad kyang gnod pa'i nyin de ltar 'gyur ro/_/kha zas ni ci dang ci 'phrod pa za ste/_nas dang /_gro dang /_'bras zhag drug cus smin pa dang /_sran chung dang /_mon sran sde'u dang /_
[\[49b.6\]]tu ba ri dang /_dzi ban ti dang /_ni shan nA ga dang /_la phug gzhon nu dang /_brtag dang /_taN+Du li ya ga dang /_rgya sne'u dang /_ka ra bel la ka dang /_kar ko ta dang /_pa to la'i 'bras bu dang /_lce tsha dang /_bal po se'u dang /_skyu ru ra dang /_'di rnams g.yos sbyar ba zhun mar la brngos
[\[49b.7\]]te/_btsos la bsgrangs pa dang /_'bras dang 'bru bag rnying pa'i zas dang /_yul skam sa'i bya sha zos na rma de myur du 'tsho/_kha zas tshod bzung ste chung ngu bza'/_zas phan pa dus gcig tu zos na 'ju ste bde'o/_/kha zas ma zhu na rlung nad la sogs pa langs te/_nad phyir
[\[50a\]]
[\[50a.1\]]na zhing skrangs pa dang /_rnags pa dang /_tsha ba dang /_phyir skrang bar 'gyur ro/_/kha zas dmigs kyi mi rung ba ni 'bru bag gsar pa dang /_til dang /_mon sran gre'u dang /_chang dang /_yul ser che ba'i sha dang /_'o ma dang /_bu ram shing dang /_bu ram chang
[\[50a.2\]]dang /_skyur bag dang /_lan tshwa tsha ba'i bag dang /_'di rnams mi rung ste spang ngo /_/kha zas gzhan yang rtug skam gyis 'dogs par 'gyur ba dang /_tsha bar 'gyur ba dang /_zas lci ba dang /_zas bsil ba 'di rnams lta bu'i bag mi rung ngo /_/'bru sar pa la sogs pa kun rma red
[\[50a.3\]]par 'gyur/_nad thams cad slong bar byed do/_/yang lci ba dang /_kha zas tsha ba dang /_kha zas rtsub pa dang /_skyur bag rnams kyis rma myur du red cing gnod par 'gyur ro/_/mi byib par bsil zhing sman pa la dang /_u shi ra'i bsil yab kyis g.yobs shig_/rma khar drag
[\[50a.4\]]shul gzugs pa dang /_phrug pa la sogs pa mi bya'o/_/bskyod cing 'gul ba la bag bya/_bram ze lta bu la sogs pa dang lhan cig gtam bya zhing rma 'tsho ba'i gtam gyis shig_/de nas nyi ma gsum lon pa dang /_dpyad snga ma dang 'dra bar rma kha phrol te sman gyi khu bas bkru zhing btsir la
[\[50a.5\]]snga ma bzhin du gyis shig_/thog mar rnag brtol te/_rnag khrag btsir/_rtsi sman gyis byugs nas rma kha glan nas byug pa zhag gsum ma tshang bar zhag gnyis lon pa dang /_rma kha dbye zhing bcos su mi rung ngo /_/de ltar yong ni rma kha glan pa dang bcing ba ma legs na rma rab tu na la rma yun
[\[50a.6\]]ring du mi 'tsho'o/_/rnag gi phag mi 'cha' bar bya ba'i dpyad ras kyi kha tshar 'jam po la mar dang sbrang rtsis byugs la rma kha'i bu ga nang du bzhag pa de mar ha cang ches sam/_sbrang rtsi che na yang mi rung /_bcings pa lhod dam dam mam/_ya yo khyer te de ma legs na yang mi rung /_
[\[50a.7\]]rma khar sman lde gus glon pa drags sam/_zhun mar dang til mar drags na yang rma cher 'drul zhing red par 'ong ngo /_/bcing ba ha cang dam na yang sha chad par 'gyur ro/_/sbrang rtsi lta bu drags na rma kha ral te khrag 'ong bar 'gyur ro/_/bcing ba lhod dam ha cang dam mam ma
[\[50b\]]
[\[50b.1\]]legs te/_ya yo khyer na rma kha 'drul te 'jig go/_/bag chas pa'i nang du kha tshar 'jam po mar dang sbrang rtsis bskus te bcug pa ni sha rul pa dang /_sha skrangs pa dang /_rnag phyis pa dang /_phag ring du 'chas pa 'di rnams lta bu myur du sel zhing 'byar bar byed de phan no/_/thor bu
[\[50b.2\]]ma smin par dral tam/_rdol na skrangs par 'gyur te/_de la lta rma smin cing rnags par 'gyur ba'i sman dang /_kha zas dang /_sman dang bag zan du sbyar ba'i dugs glan cing bcings te rma la mi gnod par bya'o/_/drag shul lta bus snad de rma gsar du byung ste ral ba drubs par
[\[50b.3\]]'os pa lta bu dang /_rmen bu chen po bkas te byung ba'i rma lta bu dang /_rna ba'i bu ga che chung khyer na brgyangs pa las chad pa 'di rnams lta bu drubs shig_/snad de rma byung ba la drub tu rung ba'i dmigs ni/_mgo bo dang /_mig phugs dang /_sna dang /_mchu dang /_mkhur tshos dang /_
[\[50b.4\]]rna ba dang /_brla dang /_dpung pa dang /_mgul pa dang /_'phral ba dang /_mur 'gram dang /_dpyi dang /_dbu do dang /_pho mtshan dang /_gzhang la sogs pa sha rnag che ba dang /_mi 'gul mi g.yo zhing brtan pa'i bag dang /_bu ga zabs che ba 'di lta bu'i bag ni drubs na bzang ngo /_/
[\[50b.5\]]drub tu mi rung ba'i dmigs ni/_dpyi zur dang /_chu so'i mdoms dbrag dang /_mchan khung dang /_sha chung zhing bskyod par 'gyur ba'i rma 'di lta bu dang /_nang nas dbugs 'ong ba'i rma dang /_shing tshal lam mde'u khong du lus pa lta bu dang thal sman rnon po sha ka ras rma byung ba
[\[50b.6\]]dang /_dug gam mes tshig pa'i rmar gyur pa 'di rnams lta bu ni drub tu mi rung ngo /_/rma drub pa'i thabs ni rus pa'i dum bu 'phags te 'gul ba yod pa dang /_khrag skam dang /_rtsa dang /_spu'i bag rma'i nang na ci yod pa yal la sha bcad pa'i dum bu 'phyang ba yang rang gi sar glan
[\[50b.7\]]pa dang /_rus pa'i tshigs byung ba yang rma mig tu bcug la khrag zags te chad pa dang /_rgyus pa'am ras bal gyi skud pa 'am/_shing shun gyi chu ba shad shad pos drubs shig_/srubs ni kham che ba yang ma yin/_kham zhib pa yang ma yin phal cher drub pa yang ma yin nyung ngu drub
[\[51a\]]
[\[51a.1\]]pa yang ma yin par bya'o/_/de ltar rma drub pa'i tshe/_nad pa'i phog snya bskyed pa dang /_spro bsring bar byas te/_de nas rma khar sbrang rtsi dang zhun mar sbyar ba dang /_mig sman skyer khaN+Da dang /_zar ma'i mar me mar du bus pa'i dud pa dang /_a ru ra dang /_
[\[51a.2\]]ba ru ra dang /_skyu ru ra dang gsum 'di rnams btags te lde gu byas la bskus nas cho ga gong ma dang 'dra bar chings shig_/rma kha skams te khrag med pas 'byor du mi rung na cung zad rma kha drud de/_khrag phyung la drub na 'byor bar 'gyur ro/_/rma kha glan bcing ba la sogs pa ni
[\[51a.3\]]yul rnams dang dbyar dgun gyi dus dang sbyar te gar legs par bya'o/_/rma kha glan pa'i rgyu ni/_lug lpags dang /_ri dgas kr-iSh+Na sa ra dang /_dar dang /_'di dag ni drod che ba yin no/_/zar ma'i ras ni bsil lo/_/bsil ba yang ma yin drod che ba'ang ma yin pa'i
[\[51a.4\]]g.yogs ma ni ras bal gyi snam bu dang /_kar pa sa'i snam bu dang /_rgyus pa dang /_shing shun dang 'di rnams ni tsha grang med de ran pa'o/_/tshil dang bad kan che ba'i rma khar ni zangs dang lcags dang tshon mo steng dang zha nye leb leb po glen na phan no/_/rkang lag chag thur byung ba la
[\[51a.5\]]glod kyis dkris te shing leb kyi dbang bu dang /_ko ba dang /_shing shun nam/_'jag ma la sogs pa'i dbang 'bur gyis la chings shig_/gzhan yang rus pa la chag thur zhig byung ngam rma byung na dkri zhing bcing ba'am/_glen pa'i thabs rnam pa bcwa lnga pos de dkri zhing
[\[51a.6\]]bcing ba dang /_glan pa'i tshul ci 'dra ba ni sngar dang mthun pa'i tshul las shes par bya'o/_/sgre'u lta bu byas pa ni sor mo'i tshigs snad dam rma byung na sgre'u lta bur chug shig_/rma byung ba la glan pa'i thabs bkra shis zhes bya ba ni rus pa'i tshigs dang /_chu ba chad dam/_ngar gdong
[\[51a.7\]]gi thad ka sgrog bcing ba'i thad ka snad dam/_smin mtshams sam nu ma'i phrag gam mchan khung ngam/_mig gam/_rna bar snad na/_thabs de 'dra bar glon cig_/mthar chags su dkri ba zhes bya ba ni lag ngar ram lag sor lta bu chag gam 'phres na dkris pa'i thabs yin no/_/
[\[51b\]]
[\[51b.1\]]lhod par bcing ba zhes bya ba ni mgul nad dam/_pho mtshan la rma yod na lhod par chings shig_/zlum po zhes bya ba ni lus kyi yan lag brla'am byin pa 'am/_lag ngar ram/_pus mo'i lha nga lta bu snad pa la zlum po kor kor pos glon cig_/mda' lcug 'dra ba'i le'u'am/_sgye'u
[\[51b.2\]]ni mthe bo 'am/_sor mo 'am/_pho mtshan gyi thor to la rma yod dam/_za gu can du gyur na sgre'u de lta bu'i nang du chug shig_/zung du glan pa zhes bya ba ni rma gnyis shig 'dab chags su byung ba la thabs de ltar glon cig_/khre'u zhes bya ba 'di ni 'gram pa snad dam mur 'gram snad
[\[51b.3\]]dam/_mkhur tshes snad pa la glan te/_khri'am sngas la nyal du rung ba dang 'dra bar bya'o/_/rgya zhes bya ba ni mig 'gram snad pa la glon cig_/'gugs mi shes par bcing ba zhes bya ba ni lto ba dang /_brla dang /_rgyab snad pa la thabs de ltar bcing ngo /_/bla re zhes bya ba'i bcing
[\[51b.4\]]ba ni glad pa'i spyi bo snad pa lta bu dang /_ro stod lta bu'i bag snad pa dang /_bla re dang 'dra ba ches bkris shig_/sbrul mgo lta bu 'am/_ba lang gi mgo lta bus ni sna dang mchu dang /_ko sko dang /_brla snad pa glan cing bcing ngo /_/yan lag lnga dang ldan pa zhes bya ba ni mgul pa yan
[\[51b.5\]]chad snad pa la glan cing bcing ba la bya'o/_/srad bu zhes bya ba ni pho mtshan nam mo mtshan nam rkub bam/_mchan khung lta bu ni srad bus bcings shing glan no/_/gdags pa'i bcing ba zhes bya ba ni gru mo 'am dpung pa la byung na legs par bcings la mgul du btags te 'phyang du
[\[51b.6\]]gzhug go/_/de bas na mdor ni gang dang gar snad pa'i dmigs dang sbyar la ci legs par chings te glon cig_/rma'i steng du mdud pa mi dor/_rma la gnod cing nyam nga bar mi bya'o/_/brla dang /_dpyi dang /_mchan khung dang /_mdong mo dang /_glad pa 'di rnams snad pa ni dam
[\[51b.7\]]du chings shig_/yan lag la/_lag ngar dang /_sor mo dang /_rna ba dang /_brang dang /_rgyab dang /_rtsib logs dang /_mgul pa dang /_lto ba dang /_'di rnams la ran tsam du chings shig_/pho mtshan dang /_rlig pa dang /_mig dang /_tshigs rnams snad pa la ni lhod par chings
[\[52a\]]
[\[52a.1\]]shig_/sha snag che zhing lhod pa rlung dang bad kan du gyur pa'i sar ni ran par chings shig_/sha chung med de mnyam par 'dug pa'i lta bur ni dam por chings shig_/kha mkhregs pa lta bu la ni rab tu dam por chings shig_/dgun lhags pa che ba
[\[52a.2\]]dang dpyid ka sa chu dros pa'i rma lta bu ni rma zhag gsum gsum zhing khrol la chings shig_/sha phra zhing phra ba'i sar rma byung ba la dam du bcing bar gong du bshad mod kyi/_mkhris pa dang khrag gnyis rgyas pa las rmar gyur pa la lhod par chings shig_/gong du ran par chings shig
[\[52a.3\]]pa de bshad pa de lta bu la yang mkhris pa dang khrag rgyas pa'i rmar gyur na de bzhin du lhod par bya'o/_/so ga dang ston gyi dus su mkhris pa dang /_khrag rgyas pa las thor bu 'am rmar gyur pa lta bu yang snga dro dang phyi 'phred gnyis ka'i dus su yang dgrol zhing chos shig_/sha
[\[52a.4\]]sbrang dang sbrang bus zos te rma byung ba ser bu dang lhags pa phog ste/_skrangs pa rma ma g.yogs ma bcings pa las rma red cing ring du sman dang snum gyis bskus kyang ma phan te/_rma kha'i chu ser dang rnag dang /_sha nag po 'am sngon por gyur pa 'byang yang dka'/_rma 'tsho
[\[52a.5\]]yang dka'o/_/rma kha 'tsho ba ltar byed na yang mdog mi sdug par 'gyur ro/_/rus pa chag ste phye mar gyur tam/_'phres sam/_tshigs 'bur ram/_gtsags bus btab ste rgyus pa dang chu ba chad dam/_rtsa chad kyang rung /_de lta bu'i bag gang chad kyang rung glan cing
[\[52a.6\]]bcings na rma bde blag tu myur du 'tsho'o/_/de ltar bcing legs par byas pa ni ldang ba dang 'dug pa kun la yang gnod par mi 'gyur ro/_/rma 'tsho dka' ba ni rma kha cher skyes te/_skrangs pa mi mnyam pa'i 'bar 'bur dang sra la rab tu na na ni 'tsho dka'o/_/rma 'tsho sla
[\[52a.7\]]ba ni skrangs pa'i 'bar 'bur med cing 'jam la na ba med pa ni myur du 'tsho'o/_/rma yun ring du thogs pa dang /_sha chung ba lta bu'i bag la rma khar rlung shor te rtsub por gyur na myur du 'tsho dka'o/_/byi ba'i sos zin pa dang sdig sbrul kha gdug pas zin pa dang /_thal sman rnon
[\[52b\]]
[\[52b.1\]]po k+Sha ras rma byung ba dang /_mes tshig pa dang /_dug gis reg pa 'di lta bu la rma mi bcing mi glan no/_/sha rul pa dang gzhang kha rnags te mi bzod par na ba dang /_me dbal byung ste tsha zhing skrangs pa dang /_rul ba 'di lta bu'i bag 'dra ste/_rma kha mi bcing mi glan par
[\[52b.2\]]bzhag la rma khar srin bu dang sbrang bu ma song ma zhugs par srungs shig_/srin bu dang sbrang bu zhugs nas snad pa dang skrangs pa dang rnag mang du zag par 'gyur ro/_/'bu zhugs na sman byi'u rug pa la sogs pa btags te/_des bkru zhing rma kha'i nang du khong shig_/sman
[\[52b.3\]]lo ma bdun sap+ta par+Ni zhes bya ba dang /_ka rany+dza dang /_shing nim pa'i lo ma dang /_shing dza ta na dang /_shing tsha dang /_'di rnams btags la ba gcin dang sbyar te lde gus byugs pa dang /_'di dag gi chus gdab/_thal sman k+Sha ra sha ri'i chus btab na yang phan/_sha rjen
[\[52b.4\]]leb leb pos glan la 'bu chags pa myur du drang na phyin no/_/rma gso ba smyur ba sla chos su byas pa ni nang gi rma chu ser dang /_rnag phyis kyang mi phyin la cung zad cig bskyod dam byas na rma phyir 'grams te na bar 'gyur ro/_/rma gso ma legs pa de lta bu ni sos pa 'dra yang /_zas
[\[52b.5\]]ma zhu 'am/_drag shul zhig byas sam/_bud med dang phrad na yang rma red par 'gyur gyi/_de lta bu yang mi bya'o/_/rma sos kyang zla ba bdun nam/_drug gi bar du cho ga bya zhing legs par srungs shig_/rma red cing na bar gyur pa de yang /_rlung nad dang mkhris pa dang /_bad
[\[52b.6\]]kan gyi mthu las rma red cing na bar gyur pa yin te/_de bas na rlung dang mkhris pa la sogs pa'i nad du mi 'byung zhing rma mi red pa'i dpyad legs par gyis shig_/zhib tu ni 'og nas 'chad do/_/thor bu la sogs pa skrangs pa dang /_rnags pa dang smin pa las gtar ga
[\[52b.7\]]gdab pa'i le'u nyi shu rtsa dgu pa rdzogs so//_//nas tshig 'khus pa'i thal sman rnon por byug pa dang /_me btsa' gdab pa'i cho ga'i le'u sum cu pa bshad par bya'o/_/nas tshig 'khus pa'i thal sman rnon po gtong ba ni/_gtsags bu dang /_gtsa' gab dang /_
[\[53a\]]
[\[53a.1\]]gtsags bu'i gor rung dang /_me shel dang ras bal la sogs pas khrag dbyung ba dang /_me btsa' 'debs pa thams cad kyi nang na thal sman rnon po k+Sha ra gtong ba las bzang ba med de gcad pa dang /_drang zhing dbug ba la sogs pa'i las dka' ba mang po
[\[53a.2\]]kun kyang byar rung ngo /_/gtsags bu la sogs pa gdab pa'i las ni dka' ste legs par mi 'grub bo/_/thal sman gyi ni nad yang ba lta bu thal sman skom btung ba dang sbyar te gtad du mi rung ngo /_/gzhang 'brum gyi nad dang /_pho ba grang ste khong pa drod chung ba dang /_chu son rde'u
[\[53a.3\]]yod pa dang /_skran dang dmu rdzing dang /_dbyi gdug gis phog pa'i nad la/_thal sman k+Sha ra khong du 'thungs na phan no/_/sme ba dang sha bkra dang /_sna'i bu gar thor bu byung ba dang /_gzhang khar ser ba rus byung ba lta bu dang /_mdze byung ste tshor ba med pa dang /_mtshan bar rdol
[\[53a.4\]]ba'i nad dang /_brla dang byin par 'brum bu tshag tshig byung ba dang /_skrangs pa 'dra ba kla klo dang /_rnag bag 'chas pa dang /_'di rnams lta bu thal sman byugs shing btang na sel zhing phyin to/_/mkhris pa dang khrag rgyas pa'i nad dang rlung nad kyi dkyel skyes pa dang /_'di lta bu'i bag la thal
[\[53a.5\]]sman k+Sha ra gtang du mi rung ngo /_/rims dang tshad pa dang /_snying na ba dang /_mgul pa yan chad kyi nad dang /_skya rbab kyi nad dang /_yi ga 'chus pa dang /_mig rab rib khyer ba dang /_bkru sman gyis bkrus pa dang /_lus thams cad skrangs pa'i 'or nad dang /_thal sman gyis
[\[53a.6\]]skrag ste 'thung mi phod pa dang /_bud med sbrum ma dang /_mo mtshan skrangs te na ba dang /_kha zas ma zhu ba dang /_byis pa dang /_mi rgan po dang /_rtsa bo che rnams dang /_rus pa'i tshigs dang /_gnad dang /_mi gzhon nu'i rus pa dang /_rtsa dang /_chu ba dang /_lto srubs thog thag
[\[53a.7\]]dang /_mgul pa dang /_lte ba dang /_sha gar chung ba'i nyen 'khor dang /_rlig pa dang /_pho mtshan dang /_bu ga'i sbu gu rnams dang /_sen mo'i phrag dang /_rlig rlugs dang /_rnam pa 'di rnams la thal sman k+Sha ra gtang du mi rung ngo /_/mig na ba dang /_lhags pa che ba dang /_
[\[53b\]]
[\[53b.1\]]char pa bab pa dang /_yul tsha ba dang yul ngan gyi dus su yang thal sman k+Sha ra gtang du mi rung ngo /_/thal sman rnon po sbyar ba'i shing ni shing ka la ma ska ka dang /_shing shaM mya ka dang /_ldum bu shing dang /_shing ba ri pa dra ka dang /_shing a shwa kar+Na ka dang /_shing ma hA br-ik+Sha dang /_
[\[53b.2\]]rgya skyegs shing dang /_shing po ta br-ik+Sha dang /_shing i di br-ik+Sha dang /_shing ar ka dang /_shing nag ta ma la dang /_shing a sha mar ka dang /_shing ka ka dzaM ga dang /_shing a ba mar ga dang /_shing ag+ni man+tha dang /_shing ag+ni dang /_shing tsi tra ka'i rtsa ba dang /_shing nim pa
[\[53b.3\]]dang /_shing 'di rnams kun 'dra ste rlon pa dum bur byas pa dang /_shing ko sha ta ka dang /_nas kyi sbun ba dang /_gra ma dang sog mar bcas pa sna bzhi dang /_shing mu k+Sha ka dang /_rdo thal gyi rdo ba rnams rlung mi ldang ba'i sa bzang por rdo leb kyi thog tu so sor brdungs la mes
[\[53b.4\]]sregs shig_/de nas me'i nang du til gyi sdong bu rnams kyang snon la sregs shig_/kun tshig nas me zhi ba dang /_so sor ma 'dres pa bsal la de nas rdo thal gyi thal ba bre gang /_thal ba gzhan yang bre re re/_shing mu k+Sha ka'i thal ba bre gang dang 'di rnams ma 'dres par
[\[53b.5\]]so sor phye la chu srang stong stong dang /_ba gcin srang stong stong dang /_so sor bsres te tshags mig phra mo bzang pos nam mdog bzang zhing spyi ba 'byar bag can mdog dmar la dang zhing gsal ba dang /_tsha zhing rno bar nam gyur gyur gyi bar du lan mang du btsags pa'i dngas ma
[\[53b.6\]]la sogs pa snod bzang po'i nang du btsos shing dkrugs shig_/thal khu dngas ma de'i nang rdo ba bsregs pa'i dum bu dang /_nya phyis dang /_k+Shi ra pa dang /_dung gi lte ba dang 'di rnams spyir phul gang tsam lcags tog nang du blugs la/_me'i nang du bsegs te mdog dmar por gyur
[\[53b.7\]]pa dang /_thal khu dang sa ma 'tshed pa'i nang du blugs te/_'di 'dra bar lan mang du bsregs la dmar por gyur pa dang /_de'i thal khu dngas ma'i nang du lugs shig_/phyis kyang zhib tu btags par bya'o/_/yang khyim bya dang rma bya dang /_bya rgod dang /_bya kang ka dang /_
[\[54a\]]
[\[54a.1\]]phug ron dang 'di rnams kyi rtug pa dang /_bya dang srog chags rkang bzhi pa'i mkhris pa dang /_ba bla dang /_ldong ros dang /_lce myang tsha dang /_'di rnams kyang zhib tu 'thags la spyir phul re tsam gyi tshod thal khu dngas ma 'tshed pa'i nang du thob la gzar bus dkrug cing
[\[54a.2\]]btsos la ngad pa phal cher byung /_bskol zhing blags pas du ste/_lde gu bzhin gar por gyur pa dang /_thab nas phyung la lcags snod chung ngu'i nang du byo la kha de nas kyi phung po'i nang du chug ste zhog cig_/thal sman 'di ni rno rab ma yin te 'bring po zhes bya'o/_/de la thal
[\[54a.3\]]sman 'jam por sbyor ba ni rdo thal gyi dum bu dang /_nya phyis dang /_k+Shirka dang /_dung gi lte ba dang /_'di rnams mer bsreg cing thal khu'i nang du gsur la btags shing nang du ma gdab par phyir bor cig_/de bzhin du khyim bya dang /_rma bya la sogs pa'i rtug pa dang /_srog
[\[54a.4\]]chags dang bya'i mkhris pa yang bsreg cing gsur la phyir bor cig_/de la thal sman rnon po sbyar ba ni rdo thal gyi dum bu dang /_nya phyis dang /_dug gi snying po la sogs pa snga ma bzhin du bsreg cing gsur la btags te nang du gdab pa dang /_bya rnams kyi rtug pa dang /_mkhris
[\[54a.5\]]pa la sogs pa de bzhin du bsreg cing gsur la btags shing gdab po/_/de bzhin du sman lang ka ling ka dang /_dan ti dang /_tsi tra ka dang /_bong nga dang /_shu dag dang /_ba tsa sardzi ka sa zhes bya ba dang /_thar nu dang /_shing kun dang /_ka rany+dza'i 'dab ma dang /_shing tA
[\[54a.6\]]la'i lo ma dang /_kha ru tsha dang /_'di rnams kyang zhib tu btags te/_thal khu'i nang du btsos te tshos nas lde gur gyur pa dang /_lcags snod chung ngu'i nang du byo la kha bcad de nas kyi nang du zhag bdun gyi bar du zhog shig_/thal sman rnon po 'dis ni rlung nad dang bad kan
[\[54a.7\]]gyi nad dang /_tshil skyes pa las thor bu byung ba dang /_rmen bu la sogs pa 'di rnams sel to/_/nad 'di rnams lta bu tshabs mi che ba ste 'bring rnams la ni thal sman rnon po ma yin pa 'bring po thong shig_/nad 'di rnams lta bu dkyel mi che ba ste chung la thal sman gyi rno ba 'jam po
[\[54b\]]
[\[54b.1\]]btang na gzhang 'brum khrag tshad mkhris pa'i sa bon gyis khrag tu 'khru ba de lta bu la phan no/_/thal sman cung zad bskams par gyur na mthu bskyed pa'i thabs ni thal sman gdu gdu ba'i chus bstan to/_/thal sman ni rab tu rno ba yang ma yin/_rab tu rtul ba yang ma yin lag gis
[\[54b.2\]]mnams na 'jam zhing spyi ba mdog skya ba/_ci la btang yang phan pa'i las myur du byed pa/_'dag gu spyi bag tu 'dug pa de las ci ran cig bcad de/_gang du bzhag na rtse mo smyug smyug por 'dug pa de lta bus ni nad bde blag tu sel to/_/thal sman gyis byugs pa'i rma kha nas
[\[54b.3\]]khrag mang po mi 'byung /_byugs na nad rab tu mi che ste/_thal sman ni gtar ga bcu btab pa bas phan na/_me btsa'i dpyad pas kyang phan par 'gyur ro/_/thal sman gyis byugs pa ni nad kun 'dren te gzhibs pa dang 'dra/_nad kun slong bas na lus la gnod pa dang yang
[\[54b.4\]]'dra'o/_/nad thams cad la snyigs shing 'gro bas na/_nad do cog dbyis nas 'byin cing sel to/_/thal sman gyis byugs te nad dang bral nas mi bde ba rang zhi bar 'gyur ro/_/yang na thal sman gyis byugs te gsor rung ba'i nad lta bu ni mtshon gyis gcad dam/_mtshon
[\[54b.5\]]gyis brud de rma byung ngam/_gtar te rma byung ba'i rma kha de lta bu la thal sman ci ran cig blangs te lcags kyi thur ma'i ngos la glan pa des rma khar glon la se gol brgya'i bar du bsdad de/_de nas thal sman slar phyis shig_/de la gzhang 'brum lta bu'i nad la thal sman gyis gzhang
[\[54b.6\]]'brum gyi khar bskus la/_gos kyis gzhang kha glon la legs par rtogs shig_/mig gi mchu la thor bu 'am nad yod na mig gi mchu bteg ste drongs la mig gi 'bras bu nag po nyi tshe gos 'jam pos g.yogs la mig gi sprin ma g.yogs par zhog la pad+ma'i lo ma 'jam
[\[54b.7\]]pos thal sman ci ran tsam blangs la mig gi mchur yugs shig_/sna'i po ra ka'i nang rol du rmen bu lta bu byung na/_gdong shar phyogs su nyi ma la ston la sna'i thor to nas bzung ste/_gyen du bteg la thal sman ci ran cig bskus te se gol brgya srid du zhog la phyis shig_/
[\[55a\]]
[\[55a.1\]]rna ba la rmen bu 'am thor bu byung na'ang thabs de dang 'dra bar gyis shig_/thal sman gyis byugs pa 'di rnams legs sam ma legs brtag pa'i thabs ni thal sman phyis la legs par phye ste rab tu tshig gam ma tshig pa rtogs shig_/thal sman
[\[55a.2\]]gyis rab tu tshig par gyur na mar dang sbrang rtsi dang 'o ma dang zho ga chu dang /_'bras rtsabs 'di rnams bsregs la sbyar bas thal sman gyis byugs pa'i rma khar bskus la tsha ba zhi bar gyis shig_/de'i rjes la sman ro mngar zhing bsil ba rnams dang /_mar du brdzis pas rma
[\[55a.3\]]khar skus shig_/kha zas kyi cho ga ni rma rnags shing zag par 'gyur ba bad kan skye ba'i bag bza'o/_/gal te thal sman gyis bsregs pa'i 'khor sra bar gyur te/_rnag dang chu ser du mi zag na 'u su'i 'bras bu dang /_sa bon gyi ro skyur bag dang /_shing mngar dang til
[\[55a.4\]]'di rnams btags te rma khar skus shig_/sman 'di rnams kyis rnag dang chu ser mang du phyung nas rma gso ba'i sman til btags pa dang /_shing mngar btags la mar dang sbyar la rma khar skus shig_/de la thal sman bskus pas tshig pa dang /_ma tshig pa'i bye brag
[\[55a.5\]]brtag pa'i thabs ni shing tog 'dzam bu smin pa ltar mdog nag por 'dug na thal sman gyis tshig pa yin no/_/zangs kyi mdog 'dra ba dmar la zug cing g.ya' la na na thal sman gyis ma tshig pa yin gyis de'i phyir yang bsreg dgos te thal sman gyis skus shig_/thal
[\[55a.6\]]sman gyis ha cang tshig ches na ni khrag mang du 'byung /_brgyal/_tsha ba skye/_rims la sogs pas 'debs so/_/gzhang 'brum ha cang tshig ches na bshang gci lhag par sri ba'am yang na rab tu mang bar 'gyur ro/_/gzhang gi nang gi gzhang 'brum la thal sman
[\[55a.7\]]drags te tshig na pho mtshan ma rung bar gyur te 'chi ba 'am/_yang na gzhang rul bar 'gyur ro/_/sna'i nang du thal sman drags na sna'i gzang 'dral lam 'khums te dri mi tshor bar 'gyur ro/_/rna ba la sogs pa la thal sman gyis byugs pa'i nyen yang de dang 'dra'o/_/de lta bu'i
[\[55b\]]
[\[55b.1\]]nyen las nad du gyur pa la dpyad du bya ba ni/_shing mngar btags pa dang 'bras rtsabs lta bu dang /_til btags pa'i phye ma dang /_mar du bsregs pa'i lde gus skus shig_/cho gar bya ba ni rlung nad sel ba dang /_mkhris pa sel ba'i dpyad dang bsil bag cho
[\[55b.2\]]ga shes par bya'o/_/thal sman gyis tshig pa ni skyur bag gis byugs na bsil bar gyur te phan no/_/skyur bag bskus pas tsha ba zhi ste bsil bar gyur pas na de'i phyir thal sman gyis tshig ste rma kha tsha la skyur gyis cher skus shig_/me btsa' gdab pa'i dpyad ni thal sman gyis bskus
[\[55b.3\]]pa dang mi 'dra ste/_de la nad du 'gyur zhing nyen du 'gyur ba mi srid do/_/sman btang ba dang thal sman gyis byugs pa dang /_gtar ga btab ste ma phan pa'i rnams la/_me btsa'i dpyad kyis pags pa dang /_sha dang /_rtsa dang /_chu ba dang /_rus pa dang /_rus pa'i
[\[55b.4\]]tshigs rnams dang /_sme ba dang rkang lag snad pa dang /_klad pa na ba dang /_mig dang klad pa'i gzhogs phyed na ba dang /_mdzer pa dang 'di 'dra ba la me btsa' gdab bo/_/de la pags pa la me btsa' gdab na ras bal dril dril ba'am ba lang gi so dang me shel dang
[\[55b.5\]]mda' smyig la sogs pas gdab bo/_/gzhang 'brum dang /_mtshan par rdol ba'i nad dang rmen bu dang /_mtshon 'tshebs dang /_sha dang pags pa'i bar du rnag 'khyims pa 'di lta bu ni sha bsregs te de la sbrang rtsi 'am spra tshil lam/_mar lhing nag tu bskol bas bsreg_/
[\[55b.6\]]yang na 'khrul 'khor du byas pa 'dzam bu'i mchu'am/_bu ram bsregs pas sregs shig_/mig 'byar te zum pa dang /_gtar ga btab ste khrag mi chod pa dang /_ni la la sogs pa 'di rnams la sbrang rtsi dang spra tshil la sogs pas sregs shig_/gong du rgan po
[\[55b.7\]]dang /_byis pa dang /_bud med sbrum ma dang /_mtshon khong du lus pa dang /_lus sam ltor rma chen po byung ste/_khrag mang po zag pa dang /_rma mang po byung ba 'di lta bu la me btsa' yang mi 'debs ma sreg cig_/me btsa' legs par tshig na rma khar shing mngar btags pa dang /_
[\[56a\]]
[\[56a.1\]]mar dang sman snum zhing bsil ba btags pa dang /_bzang por sbyor la rma khar skus shig_/me btsa' legs pa'i tshad ni khrag mi 'ong /_chu bur phre'u byung ba dang /_chu ser cung zad tsam 'byung /_bsregs pa'i 'phro bya thi ba'i mdog 'dra na me btsa' legs te nad mi che
[\[56a.2\]]ste/_rma myur du 'tsho'o/_/mi mkhas pas drod ma zin te ma tshos pa dang bsregs ma legs pa dang /_ha cang tshig ches pa dang /_tsud tshar gyur pa dang rnam pa bzhi'o/_/tsud tshar gyur pa ni pags pa'i mdog 'gyur la tsha/_chu bur 'byung ba ni med pa yin no/_/
[\[56a.3\]]bsregs ma legs na chu bur 'byung /_rab tu tsha la na'o/_/ha cang bsregs drags na ni sha zhig ste 'phyang ba dang /_'khums par 'gyur ba dang /_ha cang tsha ba dang /_zug cing na ba dang /_rtsa la sogs pa ma rungs par 'gyur ba dang /_skom dad che/_'bog_/
[\[56a.4\]]me btsa' btab pa'i rma zabs su khong du 'bros pa dang /_'chi bar yang 'gyur ro/_/me btsas ma tshugs te ma tshos pa ni me btsa' gdab pa dang /_sman drod che zhing tsha ba'i bag sbyar ro/_/khrag ska ste zag tu mi rung na na bar 'gyur ro/_/khrag zag na ni 'bri zhing thim
[\[56a.5\]]par 'gyur ro/_/de la bsregs ma legs na ni bsil ba dang dro ba'i sman gyis bskus la mjug tu sman bsil bas skus shig_/de la me btsa' gdab legs na cug hang dang /_shing p+lag sha dang /_tsan+dan dang /_btsag yug snam dang /_sle tres rnams zhib tu
[\[56a.6\]]btags la mar dang sbyar te rma khar skus shig_/de'i rjes ni mkhris pa rgyas pa'i nad dang me dbal gyi nad kyi cho ga dang 'dra bar bsil bag tu gyis shig_/de la me btsa' ha cang drags te tshig nas mkhris pa rgyas pa dang /_me dbal gyi nad kyi cho ga dang 'dra bar bsil
[\[56a.7\]]bag tu gyis shig_/mar dang spra tshil la sogs pa lhing nag tu bskol bskol bas bsregs te tshig na sman rtsub bag gis myur du skus shig_/thal sman rnon po gsha' ras byug pa dang me btsa' gdab pa'i cho ga bshad pa rdzogs so//_//sman dpyad yan
[\[56b\]]
[\[56b.1\]]lag brgyad pa'i snying po bshad pa'i mdo'i gnas rdzogs te/_bshad pa 'di dag ni gsang ba dang 'dra bar sman dpyad kyi dmigs bshad pa rnams mdo tsam zhig bshad pas rtsing ngo /_/zhib tu rgyas par ni 'og nas bstan cing bshad do/_/sman pa'i bdag po seng
[\[56b.2\]]ge sbas pa zhes bya ba'i bu sman pa chen po pha khol zhes bya bas yan lag brgyad pa'i snying po mdzad pa las mdo'i gnas zhes bya ba le'u sum cu pa rdzogs te yan lag brgyad pa'i snying po'i gnas dang po'o//_//sman dpyad yan lag brgyad pa'i snying po las
[\[56b.3\]]lus kyi gnas zhes bya ba/_byis pa rum du chags pa drug las le'u dang po bshad par bya'o/_/de la sngon gyi drang srong chen po rgyun shes kyi bu la sogs pas bshad pa na re thog ma sems can ji skad skye zhe na/_dang po pha ma'i khu ba dang khrag rlung la sogs pa'i skyon
[\[56b.4\]]med pa dang /_las dang nyon mongs pa dang ldan pa'i rnam par shes pa dang /_de dang lhan cig 'byung ba nam mkha' la sogs pa'i 'byung ba chen po lnga shin du cha phra ba dbang po'i yul las 'das pa rnal 'byor gyi yul du gyur pa/_de dag skad cig mngal du tshogs
[\[56b.5\]]shing 'dus pa ni rum du chags pa zhes bya ste/_dper na gtsub shing dang /_gtan pa dang /_spra ba dang /_skyes bus rtsol ba'i lag pa dang /_'di dag tshogs pa las me 'byung ba bzhin no/_/de ltar chags nas kha zas zos pa'i dngas ma'am/_bcud kyis nur
[\[56b.6\]]nur po dang mer mer po la sogs par rim gyis 'gyur zhing 'phel bar 'gyur ro/_/de la rnam par shes pa dbang po'i yul las 'das pa ma'i mngal du ji ltar 'jug tu rung zhe na de ni mngon sum gyi dpes bstan te/_ji ltar nyi ma'i 'od zer me shel la phog pa'i dbang
[\[56b.7\]]gis rtswa dang shing la sogs pa bsregs par snang yang /_shing yang me shel la reg par mi snang la me shel yang shing la reg par ma mthong mod kyang tshig par snang ba bzhin du rnam par shes pa mngal gyi nang du zhugs pa yang mi snang ba'i sgo nas 'jug pa yin no/_/de la rnam
[\[57a\]]
[\[57a.1\]]par shes pa dang /_de dang lhan cig 'byung ba'i rgyu 'byung ba chen po lnga ni sems can skye ba'i rgyur gcig na/_skye ba rnam pa du ma snang ba'i phyir zhe na/_mthun pa'i dpes bstan te ji ltar spra tshil dang zangs ma la sogs pa'i rgyu gcig pas
[\[57a.2\]]gzugs tha dad pa sna tshogs dga' mgur byar yod de/_cir yang snang ba dang 'dra bar rang bzhin gcig pa las kyang tha dad par snang du rung ngo /_/de bas na pha'i khu chu'i shas che ba las ni skyes par 'gyur la/_ma'i khrag gi shas che ba las ni bu mor 'ong ngo /_/cha mnyam
[\[57a.3\]]pa las ni ma ning du 'gyur ro/_/bu mtshe mar 'ong ba ni chags nas mer mer po'i skabs su rlung gis dum bur bcad pa las du mar gyur te/_de yang pho mo la sogs par 'byung ba ni khu khrag gi shas che chung gong ma ltar shes par bya'o/_/pha ma'i khu khrag rlung la sogs
[\[57a.4\]]pa'i skyon dang bcas pa las ni skye ba mi mthun pa sbrul dang byi ba la sogs pa 'byung ba dang /_gzhan yang long ba dang /_'on pa dang /_zha bo dang /_grum po dang /_theng po dang /_mi'u thung dang /_lus mi sdug pa la sogs pa lus skyon dang bcas par 'byung ba yin no/_/
[\[57a.5\]]bud med kyi zla mtshan zla ba gcig la lan gsum 'byung ngo /_/de yang thog ma lo bcu gnyis lon pa nas te lo lnga bcu phan chad ni mi 'byung ngo /_/skyes bu gang lo bcu drug gam nyi shu yang lon/_mngal gyi gnas kyang dag_/khu ba dang khrag la yang nyes pa med/_
[\[57a.6\]]rlung la skyon med cing pha ma gnyis sems dga' ba dang bcas pa'i bu ni shin tu stobs dang ldan par 'gyur ro/_/gong ma gnyis las lo nyung ba bcu dgu'am lo bco lnga pa'i bu tsha ni nad mang ba dang /_tshe thung ba dang /_mngal zhig par 'gyur ro/_/pha ma'i khu ba dang /_khrag
[\[57a.7\]]rlung la sogs pa'i skyon gyis 'dres na ni sa bon gyi rus pa zhan par 'gyur ro/_/de yang myags pa dang /_mdud pa can dang /_rnag lta bu dang /_zad byed dang /_dri ma can dang lnga'o/_/lnga po de dag kyang rlung la sogs pa'i rang rang gi rtags dang mthun par 'byung ste/_
[\[57b\]]
[\[57b.1\]]de yang rlung las gyur pa'i rtags ni khu ba rtsub pa dang /_mdog sngo bsangs su 'byung ba'o/_/mkhris pa las gyur pa'i rtags ni shin tu sla ba dang /_dri mi zhim pa dang /_mdog ser skya la sogs par 'byung ba'o/_/bad kan la sogs pa'i rtags ni shin tu dkar ba
[\[57b.2\]]la sogs par 'byung ba'o/_/gzhan yang khrag las gyur pa'i mtshan ma ni ro myags lta bu'i dri mar snang ba'o/_/bad kan dang rlung las gyur pa ni khu ba dang /_khrag mdog dud pa ltar snang ba'o/_khrag dang mkhris pa las gyur pa'i mtshan ma ni rnag lta bu'o/_/rlung
[\[57b.3\]]dang mkhris pa las gyur pa ni shin tu rul ba'o/_/nad gzhi 'dus pa las gyur pa ni dri ma lta bu ste/_de dag las kyang 'dus pa las gyur pa dri ma lta bu ni gsor mi rung ngo /_/lhag ma gso bar bya ste/_rlung las gyur pa ni snum bag dang /_dro ba dang /_skyur ba dang /_lan
[\[57b.4\]]tshwa la sogs pas gso'o/_/mkhris pa las gyur pa ni mngar ba dang /_bsil ba dang /_kha ba dang /_bska ba la sogs pas gso bar bya'o/_/bad kan las gyur pa ni rtsub pa dang /_rno ba la sogs pa sbyin no/_/khrag las gyur pa ni mkhris pa gso ba'i cho gas
[\[57b.5\]]zhi bar nus mod kyi/_'on kyang khrag las gyur pa'i myags pa ni da ta ka'i me tog dang /_seng ldeng dang /_bal po se'u dang /_ar dzu na dang /_'di rnams mar dang tshul bzhin du bskol te btung ba'am yang na a sa na'i sde tshan char dang bskol te 'thungs na zhi bar
[\[57b.6\]]'gyur ro/_/dud pa ltar snang ba'i nad la ni shing pa la sha bsregs pa'i thal ba dang /_sru sru'i rtsa ba 'di gnyis mar dang tshul bzhin du bskol ba 'thungs na phan no/_/rnag lta bu'i nad pa la ni pa ru sha ka dang /_n+ya gro d+ha'i sde tshan mar dang tshul bzhin bskol ba 'thungs na
[\[57b.7\]]zhi bar 'gyur ro/_/khu ba zad pa'i nad la ni ro tsa ba'i sman dpyad bya'o/_/dri ma lta bu la ni dang po slon khrus kyis lus dag par byas la de nas shing kun dang /_pu shel tse dang /_kru trug tres dang /_'di rnams mar dang tshul bzhin du sbyar ba 'thungs na phan no/_/bud med kyi zla
[\[58a\]]
[\[58a.1\]]mtshan mdud pa can la ni sba tha dang /_tsha ba gsum dang /_dug mo yungs dang /_'di rnams chu dang bskol ba'i khu ba blud na phan no/_/bud med kyi zla mtshan rnag dang myags pa lta bu la ni tsan+dan bskol ba'i khu ba 'thungs na phan no/_/gzhan yang zla mtshan gyi
[\[58a.2\]]nad mo mtshan gso ba'i dpyad 'jam rtsi mas gtong ba dang /_sman la sogs pa 'og nas 'byung ba bzhin du ci rigs su sbyar ro/_/skyes bu gang gi khu chu dkar ba dang /_lci ba dang /_snum pa dang /_mngar ba dang /_bska ba dang /_mang ba dang /_gzhan yang mdog sbrang rtsi lta bu dang /_
[\[58a.3\]]mar dang 'bru mar lta bu dang 'di dag ltar snang na bu bzang po skye ba'i rtags so/_/bud med gang zla mtshan rgya skyegs kyi khu ba lta bu dang /_ri bong gi khrag lta bu dang /_nad med pa'i khrag dang /_'di lta bu yod na'ang bu bzang po skye ba'i rkyen yin no/_/pha ma'i khu khrag skyon
[\[58a.4\]]med cing chags pa'i sems dang bcas pas 'dod pa spyod na bu skye ba'i rgyu'o/_/thog mar skyes pa dang /_bud med dge ba'i sman mar dang /_'bras bu'i sman mar gyis snum gyi cho ga byas la/_slon khrus kyis lus dag par byas te de'i 'og tu 'jam rtsi bsten par bya'o/_/
[\[58a.5\]]khyad par du skyes pa la ni 'o ma dang /_mar dang /_mngar ba dang /_sman dzi wan ti dang /_rgun 'bru'i sde tshan sbyar la sbyin no/_/bud med la ni 'bru mar dang /_srog chags thang la gnas pa'i sha dang lhan cig sbyar ba bza'o/_/de la bud med zla mtshan dang ldan pa'i rtags ni
[\[58a.6\]]rkyen gzhan med par lus nyam chung ba dang /_gdong gi dri ma med cing dag pa dang /_rked pa dang nu mar 'phar ba dang /_mig dang dku 'gul zhing skyes pa 'dod pa de ni zla mtshan dang ldan pa'i bud med du blta'o/_/de ltar pad+ma la nyi zer gyis phog na kha bye ba dang 'dra bar zla
[\[58a.7\]]mtshan byung nas zhag bcu gnyis kyi bar du mngal gyi pad+ma kha bye ba ltar 'dug go/_/gnas skabs de'i bar du skyes pa dang phrad na sa bon 'dzin la/_de phan chad ni zums par 'gyur ro/_/zla mtshan thog ma byung nas zhag bcu gnyis kyi bar du zla mtshan gyi dus der 'dod pa spyad na bu
[\[58b\]]
[\[58b.1\]]tsha 'chags so/_/zhag bcu gsum phan chad ni sa bon 'dzin pa'i mthu med de mi 'chags so/_/dang po kha zas la sogs pa'i dngas ma las zla ba gcig gi bar du sogs par 'gyur ro/_/de nas rlung gis mngal gyi nang na rtsa'i rgyun gnyis yod de/_des mo mtshan gyi nang
[\[58b.2\]]nas phyir 'byin par byed de khrag mdog kyang cung zad gnag la dri ma med par snang ngo /_/zla mtshan thog mar byung ba shes nas zhag gsum pa'i bar du sems bde zhing dge ba la blo gtad par bya'o/_/khrus dang rgyan dang bsku byug la sogs pa spang ngo /_/rtswa dUr ba'i stan la
[\[58b.3\]]'dug tu gzhug go/_/'og ma las gzhi blangs pa'i bza' ba nyung zad sbyin te lto ba sbyang bar bya'o/_/bza' ba'i snod kyang lo ma'am rdza snod dam/_lag pa'i steng du zar gzhug ste skyes pa dang 'phrad pa spang ngo /_/de nas zhag bzhi pa la bud med kyis snga dro khrus byas la gos dkar
[\[58b.4\]]po dang /_me tog dkar po la sogs pas lus brgyan la gtsang bar bya'o/_/de nas bu 'dod pa'i phyir khyo'i mdun drang po nas ltar bcug nas pha dang 'dra ba'i bu 'ong ba'i rigs so/_/thog ma zla mtshan byung ba shes nas zhag bcu gnyis kyi bar du ni zla mtshan rgyu ba'i dus te
[\[58b.5\]]de las kyang dang po zhag gsum dang zhag bcu gcig pa'i dus su nyal po byed pa ni smad do/_/de la zungs thebs pa'i zhag bzhi pa dang /_drug pa dang /_brgyad pa dang /_bcu pa dang /_bcu gnyis lon pa de'i tshe ni bu phor 'gyur ro/_/zla mtshan rgyus nas zhag lnga pa dang
[\[58b.6\]]bdun pa dang /_dgu pa dang 'di dag gi tshe nyal po byas na bu mor 'gyur ro/_/de nas bud med des srid srung gi rig byed shes pa'i bram ze'i lung bzhin du bu bskyed pa'i phyir bsrung ba 'am cho ga byas te bram ze dang /_rgyal rigs dang /_dmangs rigs gsum la ni bstod pa dang
[\[58b.7\]]bcas pas phyag bya'o/_/rje'u rigs la ni phyag tha mal pa bya'o/_/gong du bstan pa'i sbyor ba ltar cho ga ma byas na ni ji ltar rang 'dod pa'i bu mi 'ong ngo /_/bu 'dod pa'i mkhas pa rnams kyis shin tu dben par nyal po bya'o/_/ci'i phyir zhe na nyams rangs sam dga' bder
[\[59a\]]
[\[59a.1\]]spyad pas bu bzang por 'gyur ba'i phyir ro/_/gal te dben par ma gyur pa'i gnas su 'dod pa spyad na rus rigs mthon po yin yang bu tsha ma rabs su skye ste rigs kyi me bzhin no/_/skyes bu bzang por 'dod pa rnams kyis yul phyogs na gnas
[\[59a.2\]]pa'i skye bo byad bzhin bzang zhing mdzes pa dang /_stobs dang ldan zhing dpa' ba dang /_'byor pa phun sum tshogs pa dang /_rigs dang yul chos kyi spyod lam dang /_de la sogs pa yon tan gyi rnam pa dang ldan pa bu pho dang /_bu mo gang 'dod kyang rung /_gong ma lta bu dang
[\[59a.3\]]ldan par bsams nas nyal po byas te/_skyes pa dang /_bud med gnyis ka yang 'bras chan dang 'o ma dang ldan par bza'o/_/de nas skar mkhan gyi dus tshod dang khri 'am mal gyi steng du skyes pa ni rkang pa g.yas pas 'dzeg go/_/bud med ni rkang pa g.yon pas 'dzegs nas
[\[59a.4\]]khyim thab kyi g.yas ngos su bsnyal la til mar dang mon sran gre'u sbyar ba'i tshod ma btung bar bya'o/_/de nas khri thog tu phyin nas sngags kyi tshig 'di dag brjod par bya'o/_/a hi ra si A yu ra si sarba ta/_pra tiSh+Tha sid d+ha twa d+ha na bi dan tu bra h+ma ba ra tsa sa b+ha be
[\[59a.5\]]ti/_brah+ma bri ta spa ti ra baSh+Nu sto ma stur+ya s+tha na shI no/_/ba go mi tra ba ru No/_/tshangs pa chen po la sogs pa'i lha chen po rnams kyis bdag ming 'di zhes bgyi ba la bu dpa' ba dang yan lag mchog gi gzugs dang ldan pa bdag cag la stsal du gsol/_/de'i 'og tu khyo
[\[59a.6\]]shug gnyis gcig la gcig rjes su chags par byas nas dga' ba dang bcas pas nyal po bya ste/_de yang bud med gan rkyal du yan lag legs par gnas par bya ste/_'dod pa rtse gcig pa'i yid kyis 'dug par bya'o/_/de ltar na sa bon legs par 'dzin cing
[\[59a.7\]]skyes pa rnams rang gi gnas na gnas par bya'o/_/bud med kyi mngal du sa bon legs par chags par gyur na 'phral de ma thag mtshan ma 'di dga' byung ste/_'dod pas ngoms pa dang /_lus lci ba dang /_yan lag 'gul ba dang /_khu khrag 'dres pa de yang 'khrugs
[\[59b\]]
[\[59b.1\]]pa snyam byed pa dang /_snying cung zhig 'phar ba dang snyom pa dang dub pa dang ba spu langs pa dang /_mngon rtags de dag dang ldan par 'gyur ro/_/dang po chags nas zhag bdun lon pa dang /_nur nur por 'gyur te/_zla ba gcig gi bar du mi mngon par 'dug
[\[59b.2\]]go/_/zla ba gnyis pa la gong gi nur nur po cung zhig mngon par 'gyur ba dang /_'og nas 'byung ba'i sman 'di dag gis gso bar bya'o/_/yang ni skyes bu'i las dge ba dang mi dge ba 'di rjes su 'brang mod kyi 'on kyang rkyen la rag las pa yang yod pas gso ba
[\[59b.3\]]dang bsrung ba'i cho ga bya'o/_/de la gser ram dngul lam lcags nag po gang yang rung ba la skyes bu'i gzugs chung ngu byas te me'i nang du bsregs la dmar por gyur pa dang 'o ma'i nang du smyugs la khyor gang blud do/_/yang na go ra Da na Da dang /_a pa marga dang /_
[\[59b.4\]]dzi ba ga dang /_zangs rtsi ba dang /_shri sha dang /_'di rnams la gnyis sam gsum mam mang du 'tshogs kyang rung ste/_btags la chu dang sbyar nas skar ma rgyal gyi nyi ma la blud do/_/bu pho 'dod na bri ha ti dkar po'i rtsa ba 'o ma dang sbyar ba sna khung g.yas logs su blugs
[\[59b.5\]]so/_/bu mo 'dod na sna khung g.yon nas blugs so/_/yang na lag sma na'i rtsa ba brdungs pa 'o ma dang sbyar ba bu brtan par bya ba'i phyir kha 'am sna nas blugs so/_/yang na n+ya gro d+ha'i myu gu brgyad brdungs pa 'o ma dang sbyar ba gong ma ltar gtang ngo /_/yang na 'tsho byed sna bcu'i
[\[59b.6\]]sman gyis bza' ba dang /_btung ba dang bsku ba la sogs pa byas na khyim thab dang g.yog 'khor rnams la phan zhing mngal yang brtan por 'gyur te kun la sbyar ro/_/zhun mar sar pa dang 'o ma ni rtag tu bsten par bya'o/_/de ltar sems dang ldan pa'i bud med kyis
[\[59b.7\]]nyal po lhag par mi bya/_rtsol ba drag po dang /_khur dang /_gos lci ba dang /_nub mo gnyid ma log pa dang /_nyin par gnyid log pa dang /_'og gzhi mkhrang ba la 'dug pa dang /_stan med pa la 'dug pa dang /_mya ngan dang /_khro ba dang /_'jigs pa dang /_skyo
[\[60a\]]
[\[60a.1\]]ba 'byung ba dang /_'dod pa dgag pa dang /_smyung bar 'dug pa dang /_lam du 'gro ba dang /_shin tu tsha ba'i zas dang /_dro ba dang lci ba dang phyi sa 'gags par 'gyur ba'i zas dang /_gos dmar po dang /_g.yang sa dang /_khron par lta ba dang /_
[\[60a.2\]]sha dang chang cher 'thungs pa dang /_gan rkyal du nyal ba dang /_gang yang bud med mkhas pas mi 'dod pa thams cad spang bar bya ste/_mdor na skyon gong ma de dag mi spyad/_mi bsten/_mi bza'o/_/de bzhin du gtar ga dang /_slon khrus dang /_sman mas gtong ba la
[\[60a.3\]]sogs pa mi bya/_ci ste de dag byas na ni nang du dbang po rnams bskams pa'am phyir 'phyil bar 'gyur ro/_/zas dang sman la sogs pa rlung 'khrugs pa'i bag bsten pa las ni bu tsha sgur po dang /_long ba dang /_'on pa dang /_mi'u thung du 'gyur ro/_/zas dang sman la
[\[60a.4\]]sogs pa mkhris pa 'khrugs pa'i bag bsten pa las ni bu 'phyil ba dang /_ser skyar snang bar 'gyur ro/_/bad kan 'khrugs pa'i zas dang sman bsten pa las ni bu sha bkra dang skya rbab kyis btab par 'gyur ro/_/gzhan du nad gang yang rung ba sbrum pa'i bud med la byung
[\[60a.5\]]na zas dang sman 'thung ba 'di dag bsten te/_mar dang /_li kha ra dang /_rgun 'brum la sogs pa'i sman dang /_de bzhin du dong ga la sogs pas gso bar bya'o/_/zla ba gnyis pa la bab pa'i tshe na gor gor por gyur na ni skyes par 'gyur la/_nar nar por gyur na ni bu
[\[60a.6\]]mor 'gyur/_nur nur por gyur na ni ma ning du 'gyur/_de'i tshe bu gsal por chags pa 'am/_mngon pa'i mtshan ma ni sha bri ba dang /_lto lci ba dang /_brgyal ba dang /_skyug pa dang /_zas yi gar mi 'ong ba dang /_glal ba dang /_cham pa dang /_rkang lag skyod pa dang /_
[\[60a.7\]]lte ba'i 'og gi spu'i rgyal po 'byes pa dang /_skyur la dga' ba dang /_nu ma rgyas pa dang /_nu sor nag por 'dug pa dang /_rkang pa gnyis skrangs pa dang /_sgregs pa skyur mo 'byung ba dang /_zas sna tshogs la dad pa yin te/_de yang ma zas gang la dad pa khong pa'i bu yang
[\[60b\]]
[\[60b.1\]]de la dad de/_bu dang sems 'brel yin pas mi dgag go/_/mi mthun pa'i zas ni cung zad sbyin no/_/gang 'dod pa'i zas bkag na ni nang gi bu lus 'gyur ba 'am 'phyil bar 'gyur ro/_/zla ba gsum pa la bab pa'i tshe ni yan lag lnga dod par 'gyur te/_nying
[\[60b.2\]]lag rnams kyang rim gyis 'byung la/_bde ba dang sdug bsngal yang de tshun chad 'byung ngo /_/byis pa nang du skye ba 'am 'phel ba'i rgyu ni ma'i snying dang bu'i lte bar 'brel pa'i rgyun srang yod de/_de nas mas zos pa'i bcud 'jug ste/_dper na zhing la yur ba nas chu
[\[60b.3\]]drangs nas bcus na nges par 'phel zhing rgyas pa bzhin no/_/zla ba bzhi pa la bab pa'i tshe na ni byis pa'i yan lag thams cad gsal por 'byes par 'gyur ro/_/zla ba lnga pa la ni sems shin tu gsal bar 'gyur ro/_/zla ba drug pa la ni rtsa dang /_rgyus pa dang /_
[\[60b.4\]]ba spu dang /_stobs dang /_mdog dang /_sen mo dang /_pags pa dang 'di dag skye'o/_/zla ba bdun pa la bab pa'i tshe lus thams cad rgyas shing 'phel bar 'gyur ro/_/nang du byis pa la rlung la sogs pa'i nad byung na de'i rgyus byis pa'i lte ba las ma'i snying du 'brel ba'i
[\[60b.5\]]gzhis ma la yang thog ma snying la bsten te/_de'i 'og tu brang dang nu ma dang lto ba rnams su g.yan pa'i nad dang /_rkang pa dang lag pa la tsha ba skye bar 'gyur te de'i ming ni kig ki zhes bya'o/_/de ltar kig ki'i nad kyis btab pa la ni mar dang rgya shug gi 'bras bu sbyar ba'am/_
[\[60b.6\]]'tsho byed sna bcu'i sde tshan nam/_rgun 'brum la sogs pa'i sde tshan gong ma ltar sbyar ba byin na phan no/_/kha zas ni snum pa dang /_lan tshwa cung zad btab pa sbyin no/_/nu ma dang /_brang dang /_lto ba 'di dag la ni tsan+dan dang /_pu shel tse btags pa'i lde gus bsku'o/_/
[\[60b.7\]]yang na 'bras bu gsum btags pa'i phye ma dang /_ri dwags e ne ya dang /_ha ri na dang /_ri bong gi khrag dang sbyar bas bsku'o/_/yang na ka ra bI ra dang /_til mar du sbyar bas bsku mnye bya'o/_/yang na pa to la dang /_nim pa dang /_btsod dang /_bye'u rug pa dang /_'di
[\[61a\]]
[\[61a.1\]]rnams cha snyoms te bskol ba'i chus bsku ba 'am/_yang na skyer pa 'am/_shing mngar bskol ba'i chu dang /_khrus dang bsku byug la sogs pa gtsang sbra cher bya'o/_/zla ba brgyad pa la ni ma dang bu'i gzi mdangs phan tshun yang dang yang du 'pho ste/_
[\[61a.2\]]gzi mdangs ni lus 'dzin pa yin pas gal te gzi mdangs 'pho ba'i dus su btsas na ni phal cher ma'am bu gcig 'chi ste/_de yang gzi mdangs ma la 'pho ba'i dus na ni bu la gzi mdangs med pas bu 'chi la bu la 'pho ba'i skabs su btsas na ni ma mi 'tsho'o/_/zla ba
[\[61a.3\]]brgyad pa la ni 'bras kyi 'o thug sbyin no/_/mngar ba'i sman dzi ban ti'i sde tshan dang mar du sbyar ba'i 'jam rtsi mas gtong ngo /_/gzhan yang phyi sa rnyis pa dag par bya ba'i phyir la phug skam po dang /_rgya shug skyur po dang /_shu ti dang /_'di rnams btags la mar dang /_
[\[61a.4\]]rgyam tsha dang sbyar ba'i 'jam rtsi btang ba bsngags so/_/zla ba brgyad po 'das ma thag gi zhag la byung na de ni dus su skyes pa zhes bya ste rab tu bzang ngo /_/zla ba dgu'am bcu gnyis tshun chad skyes pa ni legs par skyes pa yin la/_de phan chad skyes pa ni rlung gis lam bkag
[\[61a.5\]]nas nges par lus mi bde bar skyed do/_/zla ba dgu pa la bab pa'i dus su ni sha tshon gyi khu ba 'bras chan dang bza' ba'am/_yang na 'bras thug snum shas che ba dang sbyar nas bza' ste/_rlung nad zhi ba'i phyir gong du smos pa'i a nu ba sa ni rtag tu gtang ngo /_/rlung la phan
[\[61a.6\]]pa'i sman dang sbyar ba'i til mar gyi nang du sbangs pa'i bal gyis mo mtshan gyi nang du btsangs la gzhag go/_/de nas rlung 'joms pa'i sman btso ma'i lo ma la sogs pa'i sman gyi lo ma ji snyed pa dang /_chu bskol ba de nas bsgrangs pa'i khu bas rtag tu khrus bya'o/_/zla ba dgu pa las ni
[\[61a.7\]]ci srid du 'byung gi bar du a nu ba sa na la sogs pa'i lus kyi snum chos spang ngo /_/nang na bu khye'u yod pa'i rtags ni bud med kyang skyes pa'i ming can thams cad la dga' la/_gtam dang 'dri ba yang skyes pa'i tshig dang ldan par smra ba dang /_skyes pa'i nang du dga' ba dang /_rmi lam
[\[61b\]]
[\[61b.1\]]du yang skyes bu rmi ba dang /_dku g.yas logs mtho la de yang zlum por 'dug na de ni bu pho btsa' ba'i snga rtags so/_/gzhan du na de las bzlog pa ni bu mo btsa' ba'i rtags te/_khyad par du skyes pa dang nyal po byed par dga' ba dang /_rol mo dang /_gar dang /_glu dang /_
[\[61b.2\]]dri dang /_phreng ba la dga' ba ni bu mo btsa' ba'i rtags so/_/bu ma ning yod pa'i rtags ni gong ma gnyis ka'i rtags dang ldan pa dang /_khyad par du dku g.yas g.yon gyi dbus lte ba'i 'og nas mthon por 'dug na ma ning skye ba'i rtags so/_/bu mtshe ma 'byung ba'i
[\[61b.3\]]rtags ni dku g.yas g.yon gnyis ka mthon por 'dug la/_dbus su lung pa ltar gshong bar 'dug pa'o/_/gong gi zla ba dgu pa nas brtsams la bu btsa' ba'i khang par 'jug par bya ste de yang sa rtog pa la mkhas pa'i mtshan nyid dang ldan pa'i skyes bus khyim legs
[\[61b.4\]]par brtags la dgos pa'i cha byad yongs su bsags te/_gza' dang rgyu skar dge ba dang skar ma'i khyim dang yud tsam pa la sogs pa brtags la khyim du 'jug par bya'o/_/de bsrung ba tshul bzhin du byas te sngar gong ma'i ma ma bu btsa' ba'i cho ga mkhas pa'i 'khor dang
[\[61b.5\]]'dug par bya'o/_/de la bu byung ba nye ba'i snga rtags ni lus dub pa dang /_dku dang mig gnyis 'gul bar snang ba dang ro smad lci ba dang /_zas yi gar mi 'ong ba dang /_mchil ma mang ba dang /_gcin mang ba dang /_brla dang /_rked pa dang /_rgyab dang /_snying dang /_chu
[\[61b.6\]]so dang /_brla brag dang /_'di dag tu na ba dang /_mo mtshan rgya chen por gyur cing rgyun du na ba dang /_'gul ba dang /_khrag dang /_be'u snabs lta bu 'byung ba dang /_de dag ltar snang na/_deng ngam sang 'byung ba'i rtags so/_/de'i 'og tu snod la chu 'byung ngo /_/de nas
[\[61b.7\]]byis pa mngal nas byung ste/_mo mtshan gyi lam du phyin pa dang /_bud med la bsrung ba'i 'khor los mgul du gdags pa dang /_bsrung ba'i skud pas lag par gdags so/_/bud med kyi lag pa skyes pa'i ming can gyi 'bras bu gla gor zho sha la sogs pa bcang ste/_chu dron
[\[62a\]]
[\[62a.1\]]po cung zad cig lus la bsku ba'am blugs so/_/de'i 'og tu mar gyis btab pa'i thug pa byin pa sa la mal bcas te 'dug go/_/de nas bud med kyi brla'i nang bsku ba'i rigs so/_/de'i 'og tu bud med gan rkyal du bzhag la rlung nad
[\[62a.2\]]zhi ba'i phyir bsku byug legs par yang dang yang bya ste/_lte ba man chad khyad par du mnyes la bud med glal byung ba dang 'chag tu gzhug go/_/sngar byis pa ma'i snying phyogs su mgo brten te 'dug pa las kha sbub tu log ste rang gi sngar gyi gnas nas 'phags nas
[\[62a.3\]]chu sor phyin te/_phyir bu 'byung khar zug gzer sna tshogs 'byung ba na/_myur bar khri legs par bcas la de'i steng du bzhag ste/_bu nang nas byung ba'i mtshan gyis phul bas mo mtshan brgyangs pa na snum gyis bsku byug la sogs pa bya'o/_/bu mo mtshan gyi khar
[\[62a.4\]]ma byung gi bar du rim gyis btsir la sgor phyin pa dang shugs drag tu phul zhing btsir ro/_/de'i tshe bu btsa' ba'i bud med srog dang bral ba tsam du sdug bsngal mi bzad pas nyen par 'gyur te/_de'i dus su nye 'khor na 'dug pa rnams kyis sems gso ba dang /_spro sring
[\[62a.5\]]ba dang /_chus gtor ba dang /_rlung yab kyis g.yab pa dang /_bu tsha skye ba'i yon tan gyi sgra yang brjod do/_/ji ste mngal gyi sgo nas bu phyir 'byung du ma 'dod na/_sbrul nag po'i pags pa bsregs pa'i dud pas mngal gyi sgo nas bdug go/_/gser gyi me
[\[62a.6\]]tog gi rtsa ba 'am/_yang na lcam pa'am/_yang na bi sha l+ya gang yang rung bas rkang pa dang lag par btags na bu 'byung bar 'gyur ro/_/gal te sha ma 'byung du ma 'dod na yang cho ga gong ma ltar bya'o/_/khyad par du lag pa gnyis bteg la lus kun bskyod pa'am/_
[\[62a.7\]]sprug pa byas pas sha ma phyir 'byung bar 'gyur ro/_/yang na khu tshur gyis rked par brdeg cing rkub tshos gnyis su btsir bar bya'o/_/yang na rang gi skra tshoms kyis mgrin pa dang /_rkan la reg par bya ba'am/_de bzhin du snu hi'i 'o ma spyi bo nas blugs pa'am/_yang na
[\[62b\]]
[\[62b.1\]]gro ba'am/_lang ka li dang /_ku ba dang /_sbrul gyi pags pa dang /_ru rta dang /_yungs kar de rnams la sna gnyis sam yang na thams cad rnyed na yang rung ste/_mo mtshan gyi sgo nas byug pa'am bdug pa bya'o/_/yang na ru rta dang bal bu'i phye ma chang gi snying khu dang blud do/_/
[\[62b.2\]]yang na rgya sran nam bal ba dza'i khu ba 'am/_a sa ba'i btung ba sbyar ba gang yang rung ba blud do/_/yang na shu ti dang /_yungs kar dang /_a dza dzi zhes bya ba zi ra dang /_na le sham dkar po dang /_ta tik+Sh+Na ka dang /_kru trug tres dang /_shing kun dang /_ru rta dang /_po
[\[62b.3\]]son cha dang /_'di rnams phye mar byas pa/_gcin dang /_'o ma dang /_yungs mar dang /_'di rnams tshul bzhin du bskol ba'i mar gyis bshang ba'i lam mam/_mo mtshan gyi sgo nas a nu ba sa na btang na rab tu phan no/_/yang na shu ti dang /_shu dag dang /_
[\[62b.4\]]yungs kar dang /_pi pi ling dang /_'di rnams tshul bzhin du btags la lan tshwa dang /_mar dang bcas pa sbyar ba ni ru ha mas gtong na sha ma 'byin par byed do/_/gal te sha ma ma byung na ni rlung nad kyi rgyur 'gyur la phyir byung na ni rlung yang phyir 'byin par byed do/_/gong
[\[62b.5\]]ma'i thabs gang gis kyang sha ma ma thon na bud med mkhas pa sngar goms pa yod pas lag pa'i sen mo bregs la snum gyis bskus te/_lag pa nang du bcug la dal bus rim gyis dbyung ngo /_/de nas bu dang sha ma gnyis ka byung nas grol ba lta na/_til mar gyis mo mtshan
[\[62b.6\]]dang lus thams cad bsku mnye bya'o/_/bud med bu byung ba'i 'og tu nad mag ka zhes bya ba 'byung ste/_de'i mtshan ma ni 'og nas chu so dang /_lto ba dang /_brla brag tu zug cing na ba yin te/_de la ni nas tshig 'khus pa'i thal ba zhib par btags te/_mar ram yang
[\[62b.7\]]na chu dron po bskol ba gang yang rung ba dang sbyar ba'am/_yang na 'u su'i 'bras bu bskol ba bu ram dang /_tsha ba gsum dang dri sna gsum zhes bya ba shing tsha dang /_sug smel dang /_gan+d+ha b+ha dra rnams kyi phye ma dang sbyar la blud do/_/yang na sman pa rgan po rnams na re dri sna gsum
[\[63a\]]
[\[63a.1\]]dang /_tsha ba gsum zho gnyis gnyis kyi phye ma dang /_'u su'i khu ba sbyar la blud do zhes zer ro/_/'dir bu'i gso ba thams cad ni bud med dam ma ma gang yang rung bas byis pa'i rgyud kyi le'u las 'byung ba bzhin du sbyar bar bya'o/_/bu byung ba'i 'og
[\[63a.2\]]tu ma ltogs par gyur na ni mar ram 'bru mar gang yang rung ba sbyar ba'i bza' ba'am/_thug pa sbyin no/_/ltogs par ma gyur na ni dang po yi ga dbye ba'i phyir chu bskol ba'i nang du bu ram mnyes la/_cha ba rnam pa lnga'i phye mas btab la blud do/_/rlung 'joms pa'i sman
[\[63a.3\]]rtsa ba bcu la sogs pa bskol ba blud na mngal gyi rlung nad sel zhing khrag ngan dag par byed do/_/rim pa 'di dag gis zhag gnyis gsum du bya'o/_/gzhan yang byis pa'i ma snum dang 'phrod na ni snum dang bcas pa'i bza' btung sbyar ro/_/snum dang mi 'phrod na ni
[\[63a.4\]]gong gi tsha ba lnga dang bcas pa'i bza' btung sbyar ro/_/de ltar gong dang mthun pa'i bza' btung byin nas rlung mi 'jug par bya ba'i phyir/_mar dang til mar gyis bsgos pa'i ras kyis lto ba bcing bar bya'o/_/de nas kha zas zhu ba dang khrus bya ste/_gong du smos
[\[63a.5\]]pa'i sman tsha ba lnga 'am/_rtsa ba bcu pa la sogs pa dang sbyar ba'i thug pa sbyin no/_/zhag gsum nas ni bi da ri'i sde tshan dang sbyar ba'i thug pa blud mar dang 'o ma gong dang mthun pa dang sbyar ro/_/zhag bdun pa nas ni rim gyis nyams stobs bskyed pa'i kha zas sbyin no/_/
[\[63a.6\]]zhag bcu gnyis pa nas ni srog chags thang la gnas pa'i sha las g.yos su byas pa'am/_sha'i bza' ba me'i drod dang sbyar nas sbyin no/_/bu btsas zin pa'i bud med la ni dang po rum du chags pa nas 'phel ba la sogs pa dang /_'byung ba'i sdug bsngal dang /_
[\[63a.7\]]khrag mang po 'byung ba dang /_btsir ba la sogs pa'i sdug bsngal gyi nad du gyur na gso dka' bar bshad de/_de bas na 'bad pa dang bcas pas gso bar bya'o/_/'on kyang bu byung nas zla ba phyed dang gnyis kyi bar du bag dang bcas pas srung ba tshul bzhin du bya'o/_/
[\[63b\]]
[\[63b.1\]]de phan chad ni ci bder spyad do/_/thog ma bu btsas nas nyams brtas te/_phyi ma zla mtshan byung nas skyes bu btsas zhes bya ba'i ming med pa bzhin no/_/lus kyi gnas las le'u dang po rdzogs so//_//de nas byis pa rum du chags pa'i nad kyi bye brag
[\[63b.2\]]bstan pa'i le'u gnyis pa bshad par bya'o/_/de la byis pa rum du chags pa'i bud med des spyad par mi 'os pa'i dngos po nyal po dang rtsol ba la sogs bsten pa las byung ba'am/_yang na nad gzhi 'khrugs pa'i dbang gis mo mtshan nas khrag mang po byung
[\[63b.3\]]ste/_de yang chu so dang /_rtsib logs dang /_rked pa dang /_mo mtshan gyi sgor zug gzer byed na/_de la ni lus phyi nang gnyis ka nas snum pa dang /_bsil ba'i bza' ba dang /_btung ba dang /_bsku ba dang /_blugs pa'i gso ba sbyar bar bya ste/_de yang pu
[\[63b.4\]]shel tse dang /_pad+ma dang /_tsan+dan dang /_shing 'o ma can gyi shun pa dang /_'di rnams kyi phye ma mar dang lde gur byas pas ras la bskus te/_ras bsgril la tham bu thabs su byas pas/_mtshan gyi sgo nas btsangs la gzhag go/_/mar chu nang du lan brgya tsam mnyes
[\[63b.5\]]pas lus bsku'o/_/yang na gong gi u shi ra la sogs pa'i phye ma chu dang sbyar ba'i nang du lus gzhug go/_/ka ra dkar po dang /_sbrang rtsi dang /_ku mu da dang /_ut+pal dang /_pad+ma ge sar sbyar ba'i lde gu sbyin no/_/shri ka Ta ka dang /_ka she ru ka mar dang /_'o ma dang sbyar
[\[63b.6\]]ba'i bza' ba sbyin no/_/yang na pri yang ku dang /_ut+pa la'i rtsa ba dang /_u dum+bA ra gzhon nu 'di rnams phye mar byas te/_'o ma dang /_btung ba 'am/_yang na 'o ma dang bskol ba'i khu ba blud do/_/yang na 'bras sA lu'i rtsa ba dang /_ka ko la dang /_ba la rnam gnyis dang /_
[\[63b.7\]]shing mngar dang /_bu ram shing 'di rnams chu dang 'o ma dang bskol la/_chu ni du 'o ma lus pa dang /_sbrang rtsi dang /_sha kha ras btab la sbyin no/_/yang na thang la gnas pa'i srog chags kyi sha bsil ba'i khu ba'i nang du sbrang rtsi dang /_sha kha ras btab pa blud do/_/gzhan
[\[64a\]]
[\[64a.1\]]slon khrus ma gtogs pa phyi ma khrag mkhris gso ba'i cho ga thams cad skabs 'dir sbyar ro/_/zla ba gsum gyi bar du khrag dbyung ba dgag pa'i gso ba byas la/_bu legs par brtan par bya ba'i phyir bu gso ba la 'bad pa dang bcas par bya'o/_/
[\[64a.2\]]ci ste khrag dbyung ba la sogs pa'i gso ba ma byas na ni mngal du bu mi 'chags shing brtan por mi 'gyur bar sman dpyad bya'o/_/gal te bud med la be'u snabs kyi nad byung na de la ni phan pa'i sman bsten par bya ste/_de yang bza' ba dang btung ba ni bsil ba'i bag gis lus
[\[64a.3\]]kyi nang nas sbyar ro/_/sman yang kha ba dang bska ba'i rtsub chos bya'o/_/gzhan yang smyung ba bya zhing gla sgang dang /_pu shel tse dang /_sle tres dang /_a ra lu dang /_'u su dang /_byi tsher ba dang /_bar pa ta dang /_tsan+dan dang /_bong nga dkar po dang 'di rnams chu dang bskol ba'i khu ba'i
[\[64a.4\]]skom du blud do/_/zas su ni 'bru gsum po dang /_ci tshe dang /_khre dang /_ci tshe rgod 'di dag gsum las g.yos su byas la sbyin no/_/yang na mon sran sde'u la sogs gang bu nas skyes pa'i sran ma'i rigs kyi u sha'i khu bcud dang gar ma'i zas lhan cig sbyin no/_/sman dang
[\[64a.5\]]zas de dag gis ma zhu ba'i be'u snabs kyi nad zhi bar gyur na gong ma bzhin du bsil ba dang /_snum chos la sogs pa phyi nang gnyis ka nas bya'o/_/gal te byis pa zla ba ma tshang bar phyir 'phyil bar gyur na de'i tshe zug gzer drag po myong ste de ma thag tu zug gzer mi dran pa dang /_
[\[64a.6\]]mngal bde bar bya ba'i phyir/_chang bzang po legs par smin pa yog tshad bud med la sbyin no/_/de nas rtsa ba chung ngu lnga bskol ba'i khu ba las gzhi blangs pa'i 'bras thug blud do/_/gal te chang mi 'thung ba zhig yin na ni tsha ba rnam pa lnga dang sbyar ba'i thug pa sbyin no/_/de
[\[64a.7\]]nas bil ba la sogs pa'i rtsa ba chen po lnga bskol ba'i khu ba las gzhi blangs la gong gi 'bru gsum dang /_til dang sbyar ba'i zan dron sbyin no/_/ci ste bu zla ba gcig lon pa na 'byil bar gyur na thug pa la sogs pa'i cho ga gong ma zhag gcig gi bar du sbyin no/_/de bzhin du
[\[64b\]]
[\[64b.1\]]zla ba bzhi nas brgyad kyi bar du zla grangs dang zhag grangs re rer sbyar ro/_/kha zas kyang yang bag tshod zin par bza' ste/_de yang snum dang lan tshwa med pa me'i drod skyed par byed pa'i sman na le sham la sogs pa tsha ba rnam pa lnga dang bcas pa byin na phan no/_/gong du
[\[64b.2\]]bstan pa'i zas dang sman la sogs pa'i cho ga bstan pa ni srog zungs bdun dang chu ser dang /_rlung mkhris la sogs pa 'khrugs pa zhi zhing bskom pa'i phyir bshad pa yin no/_/de nas de'i 'og tu snum pa'i bza' ba dang btung ba dang /_ni ru ha btang na stobs dang
[\[64b.3\]]ldan pa dang /_me'i drod skyed par byed do/_/gzhan yang dzi ban ti'i sde tshan 'o ma dang sbyar la blud do/_/gzhan yang khong pa'i nang du bu la nad kyang med/_nyams stobs dang ldan bzhin du mo mtshan nas khrag 'dzag ste bu 'phel zhing rgyas par ma nus pa yang
[\[64b.4\]]yod de/_de 'phar ba'am 'gul bar mi snang na de'i so na gnas pa zhes bya ste/_de ltar na bu 'phel ma nus pa'i rgyus ma'i lto ba cher skye bar mi 'gyur ba yang yod do/_/gzhan mas mya ngan smyung ba dang /_rtsub pa la sogs pa'i rgyus rlung 'khrugs pa 'am/_khrag
[\[64b.5\]]mang po byung ba'i rgyus rlung 'khrugs pa'am/_de gnyis gang yang rung ba'i rgyus bu de rid cing skems par 'gyur la/_de'i ming ni go da ra zhes bya ste/_nang gi bu'i 'gribs pa'i dbang gis sngar lto ba cher skyes na yang phyis 'grib par snang ste/_nang du 'gul ba
[\[64b.6\]]yang yun ring po nas cung zhig 'gul pa yin no/_/de la so na gnas pa dang /_nad go ta ra zhes bya ba 'di gnyis la ni nyams stobs skyed pa'i sman dang /_rlung 'joms pa'i sman dang /_mngar ba'i sman dang /_mar dang /_'o ma dang /_re'u btsas ma thag pa'i sha
[\[64b.7\]]dang /_'di rnams legs par sbyar la ma la tshim tshad du sbyin no/_/de'i 'og tu bzhon pa la bskyon te cung zhig bskul lo/_/khong pa na nang gi bu'i tshad sngon po zhes bya ba 'gul mi shes pa yod de/_de la ni bya she na dang /_go bad tsha dang /_ug kro sha dang /_rma bya dang /_
[\[65a\]]
[\[65a.1\]]'di rnams kyi sha'i khu ba'i nang du mar mang po blugs pa'am yang na mon sran gre'u dang /_la phug gi khu ba'i nang du mar mang po blugs la sbyin pa 'am/_yang na bil ba gzhon nu dang /_til dang /_mon sran gre'u dang /_phye dang 'di rnams chu dang
[\[65a.2\]]'o ma dang bskol ba'i thug pa blud do/_/rked pa man chad til mar gyis bsku byug bya ste/_srog chags gzhon nu'i sha zos la/_de dang rgun chang dang lhan cig sbyin no/_/bud med sbrum ma la ni rtag tu 'byung bar 'ong ngo /_/zhes dga' ba'i sems skyed de/_de la
[\[65a.3\]]kha zas la sogs pa mi mthun pa bsten pa'i dbang gis lus yongs su rdzogs na yang lo grangs su 'dug ste/_shin tu dka' bas nyam thag sde mi 'byung ba yang yod/_la la dag ni 'byung ba yang yod do/_/bud med sbrum ma la'ang rtug pa 'gags pa'i nad
[\[65a.4\]]byung na de la ni snum chen po bzhi gang dang 'byor ba'i 'jam rtsi mas gtong na de ma thag 'byung ba'i rigs so/_/gal te nad gzhi 'khrugs pa'am ma sngon gyi las kyis ma bu gnyis ka 'chi ba yang yod do/_/de'i rtags ni lto ba'i nang grang ba dang /_rengs pa dang /_sbo ba dang /_
[\[65a.5\]]nad tshabs che ba dang /_nang gi mi 'gul ba dang /_mgo 'khor ba dang /_skom dad che ba dang /_dbugs nyam thag par 'byin pa dang /_lus dub pa dang /_gnas la sogs pa la mi dga' ba dang /_rtabs mig tu blta ba dang /_rtags de dag dang ldan zhing bu phyir
[\[65a.6\]]skye ba'i mtshan ma mi snang na nges par bu nang du shi ba'i rtags so/_/gal te bu nang du shi ste mthon na chu dron pos mngal gyi sgo khrus bya'o/_/phabs dang bu ram dang lan tshwa lhan cig sbyar ba'i lde gus mo mtshan gyi nang du bsku zhing de nas mu dza ra'i phye ma dang /_mar sbyar ba'i
[\[65a.7\]]lde gus mo mtshan gyi nang du yang dang yang phul zhing dgang bar byas na nang nas dbyung ba'i rigs so/_/thabs de dag gis ma byung na srid srung gi rig byed kyi sngags kyis btab la dbyung ngo /_/des kyang ma thon na rnal 'byor ba'i ting nge 'dzin bsgom mo/_/gzhan yang sha ma
[\[65b\]]
[\[65b.1\]]'byung ba'i sman lang ka li la sogs pa'i sbyor ba thams cad kyang skabs 'dir sbyar ro/_/de dag gis kyang ma thub na/_rgyal po la zhu ba'i thag bcad de/_de'i 'og tu sman pas sen mo bregs la ma dza ra'i phye ma mar dang sbyar la mo mtshan gyi sgo dang lag pa bskus
[\[65b.2\]]te/_nang du bcug nas drang por 'dug na ni lag pas phrad ma thag tu dbyung /_gal te lus gzhan du 'gyur ba'am lus gong 'og tu 'chugs pa'am/_gang ltar yod pa legs par myangs te/_mo mtshan gyi lam du dgug go/_/ji ste mgo drang por yar bltas te
[\[65b.3\]]'dug na yang mar bzlog la dbyung ngo /_/de yang phan tshun bsdu la btsir zhing dbyung sla ba'i thabs sna tshogs bya ste/_ci legs su dbyung ngo /_/gal te lag pa gnyis sngon du byung ngam/_yang na rkang pa sngon du byung ngam/_mgo 'ba' zhig sngon du 'byung ste/_de yang 'chus
[\[65b.4\]]pa'am log par byung na de ni sham pa zhes bya ste thabs ci yod pas brtags te phyir dbyung ngo /_/gzhan yang bu'i rkang pa gcig ni bshad pa'i lam du zhugs la gcig ni mo mtshan gyi phyogs su zhugs te 'dug na/_de yang ni sham pa zhes bya ste/_de ni lag pas dbyung
[\[65b.5\]]bar mi nus te mtshon gyis dbyung bar 'os pa yin no/_/de yang mtshon 'di 'dra ba las bya bar bsngags te/_mtshon gyi dbyibs rtse mo dkyil 'khor 'dra la so ni mdzub mo'i sen mo'i dbyibs dang 'dra ba dang /_'phel btsags zhes bya ba dbyibs su spu gri 'dra ba dang /_dkyil
[\[65b.6\]]'khor gyi rtse mo 'dra ba dang de gsum las kyang 'phel btsags ni rtse mo rno bas nang du mi gtang ngo /_/de bas na sman pa mkhas pa las kyi bya ba la goms pas mtshon legs par bya ste/_mgo bo'am rkang pa la sogs pa gang bde ba'i phyogs na yod pa de lcags kyus dam du
[\[65b.7\]]bzung ste/_mtshon gyis bcad cing lcags kyus drangs la dbyung ngo /_/de bzhin du yan lag lhag ma yang bcad cing rim gyis phyir dbyung ngo /_/gal te bu'i nang chal sogs pa ma'i khong par lus pa'i mtshan ma ni lto ba cung zhig grang bar 'dug ste/_de la ni bud med
[\[66a\]]
[\[66a.1\]]kyi lto ba dbugs kyis bkang ba ltar byas la phyir btsir na 'byung bar 'gyur ro/_/des 'byung du ma 'dod na yang gong ma ltar bcad cing dbyung ngo /_/gzhan yang bu ma'i rked pa la brten te 'dug pa yod do/_/de ni rlung gis de la 'byar bar byas
[\[66a.2\]]pa yin pas thog mar thod pa bcad la lcags kyus phyir drangs la dbyung ngo /_/lag pa yang dum bu dum bur bcad cing dbyung ste/_bud med kyi rgyu ma la sogs pa la mtshon gyis ma phog par bag bya'o/_/rlung shas cher 'khrugs pa'i dbang gis khong pa'i nang du bu mi 'gul
[\[66a.3\]]zhing rengs pa la sogs pa sna tshogs su 'gyur bar byed de/_de bas na sman pa mkhas pas legs par brtags te dpyad bya ba yin gyis blo zhan pa'i sman pa mi mkhas pa rtsing po ma brtags pa rnams kyis blun chos su bya ba ma yin te/_ci'i phyir zhe na gal te bu ma shi bar
[\[66a.4\]]dpyad drag po mtshon gyi las byas na ni/_ma dang bcas par 'chi la gnyis ka srog gcig par blta ste de ma thag 'chi'o/_/de bas na thog mar mtshon gyi las mi bya bar drang ba'i thabs sna tshogs bya'o/_/gzhan du na mo mtshan zhum par gyur pa dang /_mo mtshan phyir
[\[66a.5\]]log pa dang /_de bzhin du gong du smos pa'i brnag dka' ba'i nad 'byung ba dang /_dbugs mi bde bas gzir ba dang sgregs pa mnam po 'byung ba dang /_lus grang ba dang mtshan ma 'di dag dang ldan pa'i bud med kyi ni yongs su spang bar bya'o/_/bud med bu byung nas sha ma
[\[66a.6\]]dbyung du ma 'dod na gong du smos pa'i gser gyi me tog la sogs pa'i sbyor ba bya'o/_/bu dang /_sha ma byung zin nas chu dron pos khrus byas la snum gyis bsku byug bya'o/_/de nas mo mtshan gyi sgo nas snum dang bcas pa'i ras bal gyis bcug na 'jam par 'gyur zhing zug
[\[66a.7\]]gzer yang zhi bar 'gyur ro/_/de'i 'og tu la la phud dang /_bong nga gnyis dang /_ra sna dang /_shing kun dang /_sug smel dang /_tsha ba rnam lnga dang 'di rnams kyi phye ma mar dang sbyar ba'am/_yang na bskol ba'i khu ba mar dang sbyar ba btung bar bya'o/_/yang na pu tse shel
[\[66b\]]
[\[66b.1\]]dang /_bong nga dkar po dang /_ka TA ga dang /_shing kun dang /_te dzo ba ti dang 'di rnams btags te phye mar byas pa'am/_yang na bskol ba mar dang ldan par blud na bud med kyi mngal nad khrag 'dzag pa zhi bar byed de zhag gsum gyi bar du bya'o/_/de nas zhag gsum
[\[66b.2\]]gyi bar du snum las gzhi blangs pa'i bza' ba dang btung ba sbyin no/_/sman bskol ba'i chang ngam/_a sa ba legs par sbyar ba'i chang phyi dro'i dus su skom du blud do/_sman shi ri sha dang /_ka ku pa gnyis bskol ba'i khu ba'i nang du ras bal sbangs pa mo mtshan gyi nang du
[\[66b.3\]]gzhug go/_/de bzhin du nad gang yang rung /_glo bur du byung na/_so so'i nad dang mthun pa'i sman sbyar ro/_/rlung 'joms pa'i sman rtsa ba bcu pa'o/_/mar dang bskol ba las gzhi blangs pa'i bza' ba sbyin no/_/de nas zhag bcu'i bar du sha khu dang bcas pa'i zas
[\[66b.4\]]sbyin no/_/de nas zhag bcu'i bar du zas yang ba dang /_phan pa dang /_nyung ba'i bza' ba sbyin no/_/de nas zla ba bzhi'i bar du bza' ba nyung zad sbyin zhing /_'og nas 'byung ba'i sman las sbyar ba'i til mar bsten par bya'o/_/de yan chad ni ci bde bar spyad de bsrung mi
[\[66b.5\]]dgos so/_/sman ba la'i mar zhes bya ba ni ba la cham chom brdungs te chu dang tshul bzhin du bskol la drug cha lus pa dang mnyam pa'i de dang 'o ma dang bsres pa de'i nang du nas dang /_rgya shug dang /_rgya sran dang /_rtsa ba bcu pa 'di rnams cha gcig dang /_til mar cha bcu bzhi dang /_
[\[66b.6\]]me da rnam gnyis dang /_thang shing dang /_btsod dang /_ram nye ba rnam gnyis dang /_thal tres dang /_ru rta dang /_rgya spos dang /_dzi ba ka dang /_zangs rtsi ba dang /_lce myang tsha dang /_gla sgang dang /_rdo dreg dang /_shu dag dang /_a ka ru nag po dang /_ba spru ba rnam gnyis dang /_
[\[66b.7\]]a shwa gan+d+ha dang /_nye'u shing dang /_pa yas s+ya dang /_shing mngar dang /_ba la ra sa dang /_shu ti dang /_mung+ga par+Ni dang /_ma sha par+Ni dang /_sug smel dang /_shing tsha dang /_gan+d+ha b+ha dra dang /_'di rnams zhib tu btags te lhan cig tu me mi che bas bskol la til mar 'ba' zhig
[\[67a\]]
[\[67a.1\]]lus pa dang /_de las ran par 'thungs na rlung las gyur pa'i nad thams cad las rgyal te khyad par du bud med bu btsas ma thag pa dang /_byis pa'i mig gnad na ba dang /_rus pa chag pa dang /_'di rnams la rab tu bsngags so/_/gzhan yang
[\[67a.2\]]rims dang /_skran dang /_gdon dang /_smyo byed dang /_gcin nad dang /_rgyu ma cher skyes pa'i nad las rgyal bar byed pa yang 'di yin te/_mchog tu mo mtshan ral ba dang /_bud med kyi nad thams cad la phan no zhes drang srong chen po thang la 'bar gyis bshad do/_/de
[\[67a.3\]]de la bu ma btsas par ma shi bar gyur na de ma thag ma'i lto ba lag pas myangs te bu nang du 'gul na de kho na skyes pa'i dus yin pas chu so'i sgo nas dral te myur du bu dbyung bar bya'o/_/thog ma ma'i mngal du khu khrag chags nas zla ba dang po la bab pa'i tshe na shing mngar dang /_shing sha
[\[67a.4\]]ka'i sa bon dang /_pa yas s+ya dang /_thang shing dang de rnams sbyar ro/_/zla ba gnyis pa la bab pa'i tshe na sru sru'i rtsa ba dang /_til nag po dang /_btsod dang /_nye'u shing dang de rnams sbyar ro/_/zla ba gsum pa la bab pa'i tshe na ni/_pa yas s+ya dang /_pri yang+ku dang /_ut+pa la
[\[67a.5\]]dang /_thal tres dang de rnams sbyar ro/_/zla ba bzhi pa la bab pa'i tshe na ni/_byi tsher ba dang /_thal tres dang /_ra sna dang /_pad+ma ra tsi dang /_shing mngar dang de rnams sbyar ro/_/zla ba lnga pa la bab pa'i tshe na ni bri ha ti rnam gnyis dang /_tang bal dang /_shing 'o ma can gyi
[\[67a.6\]]myu gu dang /_shun pa dang /_mar dang de rnams sbyar ro/_/zla ba drug pa la bab pa'i tshe na ni/_kr-iSh+Na par+Ni dang /_pa la dang /_na le sham dkar po dang /_gze ma dang /_sle tres dang de rnams sbyar ro/_/zla ba bdun pa la bab pa'i tshe na ni/_sman shing ka tra ka dang /_pad+ma'i rtsa ba
[\[67a.7\]]dang /_rgun 'brum dang /_ka she ru dang /_shing mngar dang /_ka ra dkar po dang de rnams sbyar ro/_/de ltar zla grangs dang sbyar ba'i sbyor ba bdun po kun la 'o ma dang sbyar la btang ste de ltar zla ba bdun gyi bar du khrag 'dzag pa bsrung ba'i phyir gong ma'i sbyor ba bstan pa yin no/_/
[\[67b\]]
[\[67b.1\]]zla ba brgyad pa la bab pa'i tshe na ka pid tha bil ba dang /_bri ha ti dang /_bu ram shing dang /_kaN+Da ka ri dang /_'di rnams kyi rtsa ba 'o ma dang lhan cig bskol la blud do/_/zla ba dgu pa la bab pa'i tshe na ni/_thal tres dang /_a nan ta dang /_pa yas s+ya dang /_shing mngar
[\[67b.2\]]rnams 'o ma dang sbyar la gtang ngo /_/zla ba bcu pa la bab pa'i tshe na pa yas s+ya dang sbyar ba'i 'o ma blud do/_/yang na shing mngar dang bca' sga dang thang shing rnams 'o ma dang sbyar la sbyin no/_/yang na bud med kyi zla mtshan zla ba re re 'byung ba las gal te ma byung na de ni rlung
[\[67b.3\]]gis khrag bsgongs pa yin pa las/_'dir mngal chags pa'i mtshan nyid la mngon par mi mkhas pa dag ni bu 'chags pa yin no zhes smra'o/_/de yang sman tsha ba dang dro ba dang /_rno ba zos pa las khrag bsgongs pa nyi tshe phyir byung ba na/_mi blun po la la dag byis pa
[\[67b.4\]]'byung pos zos pa yin no zhes smra mod kyi/_lus can mngon sum du ma gyur te med do/_/ci ste 'byung po za ba yod na yang gzi brjid dam mdangs tsam 'phrog gi lus mngon sum du chud gson par snang ba ni mi srid do/_/de bas na khrag ma byung ba la bu chags par 'dzin pa ni 'byung
[\[67b.5\]]pos ma zos bzhin du zos pa'i rtogs pa yongs su spang bar bya'o/_/lus kyi gnas las le'u gnyis pa rdzogs so//_//byis pa rum du chags pa'i rkang lag gi bye brag bstan pa'i le'u bshad par bya'o/_/de la lus zhes bya ba 'di ni mdor bsdu na yan lag
[\[67b.6\]]drug tu 'dus te de yang gang zhe na/_mgo bo dang dpung pa gnyis dang /_brla gnyis dang /_khong pa dang drug go/_/drug po de dag gi nying lag tu gtogs pa gang zhe na/_mgo bo'i nying lag ni mig dang rna ba la sogs pa'o/_/khong pa'i nying lag ni snying dang lte ba la sogs
[\[67b.7\]]pa'o/_/dpung pa gnyis kyi nying lag ni gru mo dang lag pa la sogs pa'o/_/brla gnyis kyi nying lag ni rkang pa gnyis dang pus mo la sogs pa'o/_/yang sems can gyi lus la 'byung ba chen po lnga tshang bar yod de/_de gang zhe na nam mkha' dang /_rlung dang /_me
[\[68a\]]
[\[68a.1\]]dang /_chu dang /_sa dang lnga'o/_/lnga po de dag gi yon tan dang /_sgra dang /_reg pa dang /_gzugs dang /_ro dang dri 'di dag go rims bzhin du yon tan du bltas te/_de yang ji lta zhe na rim pa bzhin du yon tan 'og ma re re che ste/_de
[\[68a.2\]]la nam mkha'i yon tan ni sgra'o/_/rlung gi yon tan ni sgra dang reg bya'o/_/me'i yon tan ni sgra dang reg bya dang gzugs so/_/chu'i yon tan ni sgra dang /_reg bya dang /_gzugs dang ro'o/_/sa'i yon tan ni sgra dang /_reg bya dang /_gzugs dang /_ro dang /_dri ste
[\[68a.3\]]lnga char dang ldan pa yin no/_/de yang lus can rnams kyi rna ba'i dbang po gang yin pa de las 'byung ba chen po nam mkha' gnas pa'i yon tan gyi sgra thos pa yin te/_sgra'i mtshan nyid ni stong pa'o/_/lus la rlung gnas pas ni lus kyi dbang pos reg pa tshor bar
[\[68a.4\]]byed pa'i yon tan dang dbugs gyen du 'byung bar byed pa'o/_/me'i khams lus la gnas pas ni mig gi dbang pos mthong ba dang gzugs kyi yon tan dang smin pa'o/_/chu'i khams lus la gnas pas ni lce'i dbang po dang /_ro'i yon tan dang gsher ba'o/_/sa'i
[\[68a.5\]]khams lus la yod pas ni sna'i dbang po dang /_dri'i yon tan dang /_rus pa'o/_/gzhan yang lus la 'jam pa thams cad ni ma las skyes pa yin te de yang khrag dang /_sha dang /_rkang dang /_gzhang dang /_snying dang /_pho ba dang /_mngal gyi gnas dang /_mcher
[\[68a.6\]]pa dang /_mchin pa la sogs pa'o/_/gang lus kyi sra ba thams cad ni pha las skyes te/_khu chu dang /_chu ba dang /_rus pa dang /_skran dang /_sen mo la sogs pa'o/_/de la yid gang la mos pa bzhin du mi dang /_rta dang /_glang po che la sogs pa 'gro ba drug tu
[\[68a.7\]]skye ba sna tshogs len par 'gyur ro/_/zas gang la dga' ba ma bkag cing zos pa las ni tshe ring ba dang /_nad med pa dang /_snying stobs dang /_gzi byin dang ldan par 'gyur ro/_/de la kha zas kyi dngas ma las lus skyes pa yin te/_'phel zhing rgyas pa yang bcud las
[\[68b\]]
[\[68b.1\]]gyur pa yin no/_/bcud kyis bskyed pa'i mi ni lo bdun yang chung bar lta'o/_/snying stobs can gyi rang bzhin gyi mi ni lus ngag yid gsum dag pa dang /_'jig rten pha rol yod par lta ba dang /_dkar po'i chos sbyin pa la sogs pa la dga' ba'o/_/rdul gyi rang
[\[68b.2\]]bzhin gyi mi ni mang du smra ba dang /_nga rgyal che ba dang /_khro bag can dang /_tshul 'chos byed pa dang /_phrag dog can la sogs pa'o/_/mun pa can gyi rang bzhin gyi mi ni gnyid che ba dang /_le lo che ba dang /_'jigs skyen pa dang /_rmongs pa dang /_sems gdung ba la sogs
[\[68b.3\]]pa'o/_/de yan chad sems can rnams kyi lus kyi rang bzhin bstan zin to/_/da ni lus kyi tshad bshad par bya ste/_lus la pags pa rim pa bdun yod de/_dper na 'o ma bskol ba las spris ma chags pa bzhin du khrag la sogs pa lus kyi khams bdun po yang rang
[\[68b.4\]]rang gi drod kyis yongs su smin pa las pags pa rim pa re re skye ste de dag kyang bad kan dang rgyus pas g.yogs par gnas so/_/khams bdun po de dag kyang gang zhe na/_khrag dang /_bad kan dang /_pho ba dang /_mkhris pa dang /_long ka dang /_rlung dang /_gcin dang /_
[\[68b.5\]]bdun po de dag rlung dang bcas par lus kyi snying por blta ste dper na shing gi snying po bzhin no/_/bud med kyi long ka dang mkhris pa'i bar na mngal gyi gnas yod de brgyad du bshad de/_khong pa'i nang gi yan lag gzhan yang snying dang /_glo ba dang /_mcher pa dang /_
[\[68b.6\]]mchin pa dang /_an da ka dang /_mkhal ma dang /_lte ba dang /_dran pa dang /_lgang pa'o/_/srog gi gnas bcu zhes bya ba ni mgo bo dang /_lce'i tshor ba'i gnas dang /_mkhris pa dang /_khrag dang /_snying dang /_lte ba dang /_chu so dang /_khu chu dang /_mdangs dang /_
[\[68b.7\]]bshang ba'i lam dang bcu po de dag go/_/lus la chu ba chen po bcu drug gis dra ba ltar khyab pa yod de de yang gang zhe na lgang pa gnyis la chu ba chen po gnyis gnyis/_lag pa gnyis la chu ba chen po gnyis gnyis/_mgrin pa'i phyogs nas bzhi bzhi ste bcu drug go/_/
[\[69a\]]
[\[69a.1\]]lus la chu ba chen po drug yod de/_mgrin pa dang /_lag pa gnyis dang /_rkang pa gnyis dang /_pho mtshan gyi chu ba ste drug po des spu gshibs pa ltar byas pa'o/_/lus la rgyus pa bdun yod de/_mgo bo la lnga dang /_lce dang pho mtshan la re re
[\[69a.2\]]ste de dag la mtshon gyi las mi bya bar bshad do/_/thag pa lta bu'i sha chen po bzhi yod de/_mdun rgyab nas gnyis gnyis te bzhis 'dzin thag tu byas pa'o/_/rus pa'i tshogs 'dus pa bcu bzhi ste/_long mo gnyis dang /_pus mo gnyis dang /_brla brag gnyis dang /_
[\[69a.3\]]mkhrig ma gnyis dang /_mchan khung gnyis dang /_gru mo gnyis dang /_mgo bo dang /_mjug to ste bcu bzhi'o/_/lus la gnad kyi tshigs chen po bco brgyad yod de gang zhe na mgo bo la lnga dang /_mjug to gcig dang /_long mo gnyis dang /_pus mo gnyis dang /_
[\[69a.4\]]brla brag gnyis dang /_mkhrig ma gnyis dang /_mchan khung gnyis dang /_gru mo gnyis dang bco brgyad do/_/lus la so dang sen mo dang bcas pa'i rus pa sum brgya drug cu yod de/_de yang yan lag bzhi la brgya bzhi bcu/_khog pa la brgya nyi shu/_mgo bo la brgya'o/_/drang
[\[69a.5\]]srong thang la 'bar gyi bzhed kyis ni lus la rus pa sum brgya yod par bzhed de/_lus la rus pa'i tshigs nyis brgya bcu yod do/_/yan lag bzhi la drug cu rtsa brgyad/_khog pa la lnga bcu rtsa dgu/_nam tshong yan chad la brgyad cu rtsa gsum mo/_/slob dpon rgyun shes kyi bu'i
[\[69a.6\]]bzhed kyis ni tshigs nyis stong du 'dod do/_/drang srong rgyun shes kyi bu na re rtsa dang rgyus pa dang /_sha rus kyi gzungs dang gsum la nyis stong yod do zhes zer ro/_/lus la rgyus pa dgu brgya yod de/_yan lag bzhi la sum brgya/_nam tshong yan chad la bdun cu/_khog pa
[\[69a.7\]]la lnga brgya sum cu'o/_sha'i spar tshad ni lnga brgya yod de de yang yan lag bzhi la bzhi brgya/_khog pa la drug cu/_nam tshong yan chad la bzhi bcu yod do/_/bud med la nyi shus che ste de yang nu ma la bcu/_mo mtshan la bcu ste nyi shu'o/_/snying la 'byung ba'i rtsa chen po
[\[69b\]]
[\[69b.1\]]bcu yod de/_de las gyes pa'i rtsa bdun brgyas lus thams cad du khyab ste/_shing gi lo ma lta bu'o/_/zas 'ju ba'i dngas ma dang /_mdangs zhes bya ba'i snying la gnas pa gnyis rtsa'i sbubs nas 'jug ste lus thams cad du des khyab par byed do/_/de yang yan
[\[69b.2\]]lag bzhi re re la yang brgya brgya yod de/_de dag las kyang mtshon gyis dbug tu mi rung ba ni rtsa ba'i dri ma 'dzin pa zhes bya ba'i rtsa chen po bzhi nang na yod de/_dbug tu mi rung ngo /_/dbug tu rung ba ni yan lag bzhi la rtsa bzhi bzhi ste bcu drug go/_/rked pa la sum cu rtsa
[\[69b.3\]]gnyis yod/_de dag las kyang mtshon gyis dbug tu mi rung ba ni rked pa'i gnas gnyis su gnyis gnyis dang /_brla brag gnyis su gnyis te brgyad po 'di dag tu ni mtshon gyis reg tu yang mi rung ste bsrung ngo /_/rtsib logs gnyis su brgyad brgyad de bcu drug yod
[\[69b.4\]]do/_/de yang gyen du 'gro ba'i rtsa rtsib logs kyi mdud pa zhes bya ba re re yod de der mtshon mi gdab bo/_/rgyab kyi sgal tshigs las g.yas g.yos su gyes pa bcu gnyis te nyi shu rtsa bzhi yod de/_de las gyen du 'gro ba'i rtsa gnyis yod pa der mtshon gdab tu mi rung ngo /_/
[\[69b.5\]]sgal tshigs la ji ltar lto la yang de ltar yod de/_de las lte ba las mar spu skyes pa'i g.yas g.yos su rtsa gnyis gnyis gyes pa bzhi yod de/_de dag la mtshon gdab tu mi rung ngo /_/brang la rtsa bzhi bcu tham pa yod de/_de dag las bzhi ni dbug tu mi rung ste/_de las
[\[69b.6\]]kyang nu 'jing gnyis kyi rtsa ba na gnas pa'i rtsa gnyis dang snying gi drang thad brang gi dkyil na g.yas g.yos su gyes pa'i rtsa gnyis dang sgrog rus kyi spyi mdud nas brang g.yas g.yos su gyes pa'i rtsa gnyis de rnams so/_/mgrin pa la rtsa nyi shu rtsa bzhi yod de/_de las rtsa bcu
[\[69b.7\]]drug ni dbug tu mi rung ste/_sngon po zhes bya ba'i rtsa gnyis dang /_srol gong g.yas g.yos kyi rtsa gnyis dang /_ltag pa'i rtsa gnyis dang /_srol gong gi steng gi rtsa gnyis sna rtsa g.yas g.yos nas byung ba'i rtsa bzhi bzhi'o/_/'gram pa la rtsa bcu drug yod de/_de la dbug tu mi
[\[70a\]]
[\[70a.1\]]rung ba ni 'gram pa gnyis kyi sbrel mtshams na rtsa re re yod/_lce la yang bcu drug yod de/_de la lce phugs na ro tshor ba'i rtsa gnyis dang /_lce'i rtse mo na smra bar byed pa'i rtsa gnyis te bzhi po de dag dbug tu mi rung ngo /_/sna la rtsa nyi shu rtsa bzhi yod de/_
[\[70a.2\]]de las dbug tu mi rung ba ni gsum yod de/_dri tshor bar byed pa'i rtsa gnyis dang /_rkan du 'gro ba'i rtsa gcig dang gsum mo/_/mig gnyis la rtsa lnga bcu rtsa drug yod de/_mig 'byed pa dang 'dzums pa'i las can yin te/_de las dbug tu mi rung ba ni drug yod de/_mur
[\[70a.3\]]'gram logs kyi grwa gnyis kyi gnyis gnyis dang /_sna gong gi phyogs kyi mig gi grwa gnyis te re re ste drug go/_/dpral ba la rtsa drug cu yod de/_de la dbug tu mi rung ba ni bdun te mig gnyis kyi drang po dpral ba'i skra mtshams 'khyil pa na rtsa re re dang /_dpral ba'i dbyes skra
[\[70a.4\]]mtshams su zhugs pa'i rtsa bzhi dang sna gong nas dpral ba'i dbus su 'gro ba'i rtsa gcig ste bdun no/_/rna ba g.yas g.yon gnyis nas rtsa brgyad brgyad de bcu drug yod do/_/de la dbug tu mi rung ba ni sgra thos par byed pa'i rtsa stong pa re re'o/_/mur 'gram gnyis la rtsa
[\[70a.5\]]brgyad brgyad de bcu drug yod de/_de la dbug tu mi rung ba ni mur 'gram gyi mtshams su 'gro ba'i rtsa re re'o/_/mgo bo la rtsa bcu gnyis yod de/_de la mtshon gyis dbug tu mi rung ba bzhi bzhi ste skra'i dbye mtshams mtshog ma nas spyi bo'i steng du 'gro ba'i rtsa lnga las dbus ma
[\[70a.6\]]dang ldan pa g.yas g.yos nas steng du 'gro ba'i rtsa re re dang spyi bo'i steng na yod pa'i rtsa gcig ste/_bzhi po de dag ni dbug tu mi rung ngo /_/de la sogs pa dbug tu mi rung ba'i rtsa dgu bcu rtsa brgyad las med do/_/gzhan yang lus kyi dbug par mi bya ba'i rtsa ni rtsa ba gcig la
[\[70a.7\]]gcig 'brel ba'i steng dang /_rtsa mdud par 'chas pa'i steng /_rtsa shin tu phra ba dang /_rtsa yon po'i steng dang /_de bzhin du tshigs kyi steng na gnas pa'i rtsa dang /_rus pa'i steng na gnas pa'i rtsa la yang dbug tu mi rung ngo /_/de ltar rtsa bdun brgyar bshad pa las cha bzhir
[\[70b\]]
[\[70b.1\]]bgos te rtsa brgya bdun cu rtsa lnga'i nang du ni khrag 'ba' zhig rgyu'o/_/brgya bdun cu rtsa lnga'i nang du ni rlung mkhris gnyis 'dres pa rgyu'o/_/brgya bdun cu rtsa lnga'i nang du ni rlung dang bad kan rgyu'o/_/de la rlung la sogs pa'i nad gzhi de dag legs par gnas na ni 'phel zhing rgyas
[\[70b.2\]]par 'gyur ro/_/gzhan du 'gyur na ni na ba dang gnod pa skyed par 'gyur ro/_/de dag las kyang rlung dang khrag gnyis 'dres pa'i rtsa'i rtags ni dmar la gnag pa'i mdog dang ldan pa'o/_/de bzhin du res 'ga' ni sbom/_res 'ga' ni phra/_bar 'ga' ni stong /_bar 'ga'
[\[70b.3\]]ni gang ste/_de yang shin tu 'gul ba'o/_/mkhris pa dang khrag gnyis kyi rtags ni res 'ga' na zhing tsha ba dang /_de bzhin du khrag khrag tu 'byung ba dang /_mdog sngo zhing ser por 'dug pa'o/_/bad kan dang khrag gnyis 'dres pa'i rtsa'i mdog ni dkar la cung zad dmar
[\[70b.4\]]ba dang /_snum pa dang brtan pa dang reg na grang ba'o/_/'dus pa'i rtsa'i rtags ni mtshan ma 'chol bar snang ba'o/_/nad med pa'i rtsa'i rtags ni rtsa mi mngon pa dang mnyam pa dag tu 'byung ba dang snum pa dang /_dmar ba'i mdog tu snang ba ni khrag dang ba'i rtags yin no/_/lte ba
[\[70b.5\]]nas rtsa sbubs 'dra ba nyi shu rtsa bzhir phyogs bzhir gyes pa yod de/_de yang dper na shing rta'i lte ba rtsibs kyis bskor ba bzhin no/_/gzhan yang ji ltar mtsho chen po las yur chu kun tu drangs nas/_sa bon 'dres pa dang 'dra bar lte ba las gyen du bcu/_thur du bcu/_g.yas
[\[70b.6\]]g.yos su gnyis gnyis su gyes nas de'i rgyun srang phyi rol gyi bu ga dgur 'byung ste/_de yang gang zhe na sna'i bu ga gnyis dang /_mig gnyis dang /_rna ba gnyis dang /_kha'i bu ga dang /_bshang ba'i sgo dang /_gcin gyi sgo dang dgu'o/_/bud med la gsum gyis che ste/_nu ma gnyis
[\[70b.7\]]dang zla mtshan 'byung ba'i bu ga ste bcu gnyis po de dag tu 'byung ngo /_/srog gi rlung la sogs pa rgyu ba'i rtsa'i rgyun bcu gsum khong pa'i nang du rgyu ba yod do/_/de yang srog ces bya ba ni rlung rgyu ba'i rgyun srang dang /_de bzhin du dngas ma la sogs pa lus kyi khams bdun rgyu ba'i rgyun srang dang
[\[71a\]]
[\[71a.1\]]dri ma rnam gsum gcin dang sla rtsa dang rdul 'byung ba'i rgyun srang dang chu 'byung ba'i rgyun srang dang bcu gsum mo/_/kha zas la sogs pa mi mthun pa bsten pa'i rgyus gong ma de dag na'ang 'khrugs par byas pa las ni lus kyi nad skyed par byed la/_mthun pa
[\[71a.2\]]bsten pa las ni nad med pa dang bde ba skyed par byed do/_rgyun srang ngam sbubs de dag gi mdog kyang srog zungs la sogs pa rang rang gi mdog ltar snang ngo /_/dbyibs kyi bye brag kyang kha cig ni zlum/_kha cig ni sbom/_kha cig ni phra/_kha cig ni ring ngo /_/rgyun srang de dag gi
[\[71a.3\]]rang bzhin yang shing gi lo ma'i rtsa ba bzhin du sna tshogs su 'phro bar blta'o/_/gzhan yang kha zas mi mthun pa bsten pa las kyang rgyun srang de dag 'khrugs pa yin te/_de yang rlung dang rtsub bag lhan cig bsten pa dang /_mkhris pa dang tsha ba'i zas lhan cig bsten pa dang /_bad
[\[71a.4\]]kan dang /_snum bag lhan cig bsten pas rang rang gi rgyun srang 'khrugs par byed do/_/yang na lus ngag yid gsum gyi spyod lam nad gzhi dang mi mthun pa lhan cig spyad pa las kyang tshul de ltar blta'o/_/lus kyi khams bdun po rang rang dang mi mthun pa'i kha zas dang spyod
[\[71a.5\]]lam bsten pa las rang rang gi rgyun srang 'khrugs pa yin no/_/de ltar kha zas dang spyod lam gyi mthun pa bsten pas so sor rgyun srang 'khrugs pa'i mtshan ma ni gcin sri zhing 'gags pa'am/_yang na snyi zhing mang du zag pa'am/_phyi sa yang dang yang ni 'khru zhing mang du 'byung ba dang /_
[\[71a.6\]]de bzhin du gzhan dag la yang de ltar sbyar bar bya'o/_/yang na rtsa mdud 'chas pa dang /_rang rang gi lam spangs nas gzhan nas 'byung ba yang 'khrugs pa'i rtags so/_/ji ltar pad+ma'i rtsa ba'i sbubs phra mo mang po rlung dang rlan la sogs pa 'gro bzhin du gong du smos pa'i rgyun
[\[71a.7\]]srang ni sbubs phra mo lus thams cad du khyab par 'gro ba la de dag las kyang dngas ma la sogs pa khyab par 'gro ste/_des lus 'phel zhing rgyas par 'gyur ro/_/gal te rgyun srang de dag zug rngus rdol bar gyur na de'i rtags ni nges par 'chi ba'am/_yang na dran pa nyams pa dang /_
[\[71b\]]
[\[71b.1\]]lus 'dar ba dang /_lto sbo ba dang /_skyug pa dang /_lus tsha ba skyes pa dang /_glal ba dang /_gzer ba dang /_bshang gci 'gags pa dang /_mtshan ma de dag snang bar 'gyur ro/_/ci ste rtags de dag dang ldan na de'i 'tsho ba ni the tshom dang bcas pa yin pas sman pas gso
[\[71b.2\]]ba'i las brtsam par bya ste/_de yang ma byas na ni nges par 'chi ba yin pas de la ni 'bad pa dang bcas par mtshon gyi las bya ste rma gsar pa gso ba'i cho ga bzhin du bya'o/_/de la kha zas 'ju bar byed pa ni mkhris pa 'ju bar byed pa yin te/_des ji ltar 'ju ba ni mdo'i
[\[71b.3\]]gnas su blta'o/_/drang srong rgyun shes kyi bu na re nad gzhi gsum dang lus zungs bdun dang dri ma gnyis dang 'di rnams kyi drod kyis kha zas 'ju bar byed do zhes zer ro/_/kha zas de yang rlung dang mkhris pa gnyis kyis pho ba'i nang du 'ju bar byed do/_/drang srong thang la
[\[71b.4\]]'bar na re pho ba ni mkhris pa 'dzin pa zhes bya ba de yang de nyid yin no zhes zer ro/_/pho ba de ma zhu ba'i gnas la brten te/_de nas tshe dang stobs dang /_gzi mdangs dang /_'byung ba chen po lnga'i me dang /_khams bdun po 'phel zhing rgyas par byed do/_/gal te zas
[\[71b.5\]]'ju ba'i lam pho ba'i nang gi me'i stobs chung na ni/_dper na sgo gtan bcug na rgyu 'drul byar med pa dang 'dra bar rgyu ba bkag ste mi 'ju ba yin la ci ste mkhris pa'i me'i stobs che na ni ma zhu ba'i zas 'dren cing smin la 'ju bar byed do/_/yang na zas zos na pho ba'i gnas su
[\[71b.6\]]'gro ste/_de'i me drod kyis 'ju ma nus na 'og tu thal byung du ma zhu bar 'khru ba yang yod do/_/mkhris pa 'ju byed dang mnyam du gnas pa'i rlung stobs chung ba la pho ba'i nyam chung zhing na bar 'gyur ro/_/de dag stobs mnyam pa ni lus 'phel zhing rgyas par 'gyur ro/_/de la
[\[71b.7\]]gnas skabs dang po kha zas zos pa'i dus su srog ces bya ba'i rlung gis nang du mid cing 'og tu 'phul bar byed do/_/de nas pho ba'i nang du phyin pa dang /_skom dang 'dres pas rkyang rkyang po byas te 'dug pa dang /_de'i 'og tu mkhris pa 'ju byed de me dang mnyam du gnas pa'i rlung gis
[\[72a\]]
[\[72a.1\]]stobs can du byas nas 'og tu 'dren te 'ju zhing tshos par bya ba ni ji ltar phyi rol gyi mes snod la 'bras 'tshod pa bzhin no/_/gnas skabs gnyis pa la ro rnam drug gang zos kyang rung khong pa'i mes 'ju bar byed pa na/_ro dang po dbu ba can bad kan du 'gyur
[\[72a.2\]]ro/_/de ltar rim gyis 'ju ba na/_skyur mor 'gyur te mkhris par 'gyur ro/_/de dag kyang gang nas 'byung zhing gang du 'ju zhe na ma zhu ba'i gnas nas byung zhing zhu ba'i gnas su phyin pa na khong pa'i mes smin cing tshos par byed do/_/'ju ba'i gnas skabs na rlung gi bdag nyid du
[\[72a.3\]]phyin pa na gong bur 'gyur zhing ro tsha bar 'gyur ro/_/de nas 'byung ba chen po lnga'i zas kyi dngas ma'i yon tan so so dang mthun pas nam mkha' la sogs pa 'byung ba chen po lnga lus la yod par rang rang gi khams su 'jug cing rgyas la 'phel bar byed do/_/de ltar kha zas
[\[72a.4\]]'ju ba'i 'og tu/_dngas ma dang tshigs ma gnyis su 'gyur te/_de yang tshigs ma las gang dang ba dang sla ba ni gcin du 'gyur la/_gang ska zhing tshigs ma las phyi sar 'gyur ro/_/dngas ma las ni rang gi mes 'ju bar byas nas lus zungs rnam pa bdun du 'gyur ro/_/
[\[72a.5\]]dngas ma rang gi drod kyis smin par byas pa las khrag tu 'gyur ba nas sha dang tshil dang /_rus pa dang /_rkang dang /_khu chu'i bar du rim gyis 'gyur ro/_/de la dngas ma la sogs pa lus zungs bdun po re re la yang dngas ma dang snyigs ma gnyis su dbye ste/_dngas ma'i
[\[72a.6\]]dngas ma las ni khrag tu 'gyur ro/_/dngas ma'i snyigs ma las ni bad kan du 'gyur ro/_/khrag gi dngas ma las ni shar 'gyur ro/_/snyigs ma las ni mkhris par 'gyur ro/_/sha'i dngas ma las ni tshil du 'gyur ro/_/snyigs ma las ni rngu ma dang /_rna spabs dang /_ba spu'i
[\[72a.7\]]dri ma rnams su 'gyur ro/_/tshil gyi dngas ma las ni rus par 'gyur ro/_/snyigs ma las ni dbu bar 'gyur ro/_/rus pa'i dngas ma las ni rkang du 'gyur ro/_/snyigs ma las ni skra dang sen mor 'gyur ro/_/rkang gi dngas ma las ni khu chur 'gyur ro/_/snyigs ma
[\[72b\]]
[\[72b.1\]]las ni pags pa snum par 'dug pa yin no/_/khu chu'i dngas ma las ni bur 'gyur ro/_/snyigs ma las ni lus kyi gzi mdangs su 'gyur ro/_/de ltar lus zungs bdun yang dngas ma dang snyigs ma gnyis su blta ste/_de ltar gcig la gcig rgyun mi 'chad par bcud kyis
[\[72b.2\]]bskyed pa yin no/_/de yang slob dpon kha cig na re nyin zhag gcig gis zas 'ju ba'i rim pa dngas ma nas khu chu'i bar du skye bar 'gyur ro zhes zer ro/_/yang kha cig na re nyin zhag drug gis khu chu'i bar du 'gyur ro zhes smra'o/_/yang sman pa gzhan dag na re zla ba gcig
[\[72b.3\]]gis khu chu'i bar du rim pas gzod 'gyur zhes zer ro/_/de yang zas zos pas dngas ma bskyed de khams gong ma zas lta bus 'og ma rim pas brtas par byed do/_/'khor lo bzhin du rgyun mi 'chad par zas zos pa'i rgyus 'byung ba yin no/_/de la ro tsa bar byed pa'i zas
[\[72b.4\]]zho dang 'o ma dang bcud la sogs pas 'phral khu chu 'phel bar snang ste/_ji ltar dug zos pa las gnyen po'i sman gyis 'phral bzlog par snang ba lta bu'o/_/de bas na phal cher ni ro tsa ba'i kha zas dang sman gyis rang gi 'bras bu 'phral ston par mthong ngo /_/zas kyi dngas ma'i
[\[72b.5\]]rgyun yin pa de'i khyab byed ces bya ba'i rlung des lus thams cad du skad cig ma gcig la dus gcig tu khyab cing son par byed pa'i las can yin no/_/gal te dngas ma la sogs pa 'jug pa'i rgyun ma rungs par gyur pa las bcud dang de 'phul bar byed pa'i rlung dang bcas
[\[72b.6\]]pa'i las yang gnod par 'gyur te/_dper na nam mkha' la chur bab pa na rlung gis 'bab tu mi ster ba dang 'dra'o/_/de bas na 'jug pa'i rgyun bcud dang bcas pa 'gag cing ma rungs par gyur pa las nad gzhi gsum yang 'khrugs shing mi bde ba skyed do/_/de las
[\[72b.7\]]khams bdun gyi me'i drod dang /_'byung ba lnga'i me drod dang /_nang grol gyi me drod gsum las kha zas 'ju bar byed pa ni nang grol me drod mchog tu bshad de/_de stobs dang ldan na ni 'byung ba dang khams bdun gyi me drod skyed pa yin la de nang grol gyi me drod dmas na ni 'byung ba
[\[73a\]]
[\[73a.1\]]chen po lnga dang khams bdun gyi me drod kyang 'bri zhing 'phel bar mi nus so/_/de bas na nang grol gyi drod yod na tshe dang stobs la sogs pa yod pas de'i phyir lus kyi me drod smin par byed pa gang yin pa de la legs par sbyar ba'i kha zas kyi bud shing rab tu phan
[\[73a.2\]]pas bsrung shing bskyang ba la 'bad par bya'o/_/de la me dang mnyam du gnas pa'i rlung der rang rang gi gnas na 'dug pa ni me'i drod kyang snyoms pa yin no/_/gal te lam gzhan du song na ni me'i drod mi bzad pa yin no/_/me dang mnyam du gnas pa'i rlung des mkhris pa cher sbar na ni me'i
[\[73a.3\]]drod rno ches par 'gyur ro/_/rlung des bad kan la phog na ni me'i drod nyam chung bar 'gyur ro/_/de ltar me'i drod mnyam pa dang /_mi bzad pa dang /_rno ches pa dang /_nyam chung ba rnam pa bzhir 'gyur te/_de yang zan ran par zos pa legs par 'ju ba ni me'i drod mnyam pa zhes bya'o/_/me'i drod mi bzad pa zhes bya
[\[73a.4\]]ba ni mang du zos kyang myur du 'ju ba dang /_nyung ngu zos kyang yun ring po nas gzod 'ju'o/_/zas lci ba la sogs pa zos kyang myur du 'ju ba ni rno ches pa zhes bya'o/_/me'i drod nyam chung ba zhes bya ba ni zas yang ba zos na yang yun ring po nas 'ju la khyad par du kha skam pa dang /_nang du krug
[\[73a.5\]]zer ba dang /_rgyu ma 'khrugs pa dang /_lto sbo ba dang /_lus lci ba'o/_/lus kyi me drod tshabs cher nyams na ni sman dpyad byas kyang mi 'tsho'o/_/gal te me'i drod la skyon med na ni yun ring du 'tsho ba yin no/_/nad kyi rtsa ba ni me'i drod nyams pa las 'byung ste/_me'i drod nyams na lus kyi rgyun
[\[73a.6\]]thams cad 'gags bar 'gyur ro/_/skyes bu'i lus kyi stobs ni rnam pa gsum ste/_lhan cig skyes pa dang /_dus kyis skyes pa dang /_sbyor ba las byung ba'o/_/de la snying stobs kyi rang bzhin lus las byung ba ni lhan cig skyes pa'i stobs zhes bya'o/_/na tshod kyi bye brag byis pa dang /_
[\[73a.7\]]lang tsho la sogs pa'i stobs dang dus kyi bre brag dgun la sogs pa las byung ba'i stobs gnyis ka la dus kyi stobs zhes bya'o/_/sgo gsum gyi spyod pa dang /_zas sna tshogs dang /_bcud kyis len pa dang /_ro tsa ba'i cho ga bstan pa las byung ba ni sbyor ba'i stobs zhes bya'o/_/yul
[\[73b\]]
[\[73b.1\]]gang dgon dung chu nyung shing chung ba'i yul ni nad nyung ba yin no/_/yul gang shing dang chu mang ba'i gnas de ni nad mang du skyed do/_/de gnyis mnyam pa ni ran pa yin par shes par bya'o/_/de la sems can gyi lus la rkang snyim pa gang dang /_tshil snyim pa do dang /_zhag snyim pa
[\[73b.2\]]gsum dang /_gcin snyim pa bzhi dang /_mkhris pa snyim pa lnga dang /_bad kan snyim pa drug dang /_phyi sa snyim pa bdun dang /_khrag snyim pa brgyad dang /_dngas ma snyim pa dgu dang /_chu ser snyim pa bcu dang /_dngas ma khyor ba gang dang /_lha ba khyor ba gang dang /_khu chu khyor ba gang
[\[73b.3\]]yod do zhes slob dpon dag 'chad do/_/bud med la ni khyad par du 'o ma snyim pa do dang khrag snyim pa bzhis mang ba yod do/_/snyim pa'i tshad ni srang gnyis la khyor gang /_srang bzhi la snyim pa gang ngo /_/gong du smos pa'i tshad bstan pa de dag gis nad med pa tha mal par 'dug pa la bshad kyis
[\[73b.4\]]khams ma snyoms pa la ni ma yin no/_/de la pha ma gnyis kyi khu ba dang /_khrag dang /_bud med sbrum pa'i gnas skabs dang /_bza' ba dang /_spyod lam dang /_mngal gyi gnas de dag skyon dang bcas pas bu'i lus la nad kyi rang bzhin bdun du 'gyur te/_rlung dang /_mkhris
[\[73b.5\]]pa dang /_bad kan dang /_rlung dang mkhris pa dang ldan pa dang /_rlung dang bad kan dang ldan pa dang /_mkhris pa dang bad kan dang ldan pa dang /_de gsum 'dus pa dang bdun no/_/gong ma'i khu ba la sogs pa'i gnas skabs su cung zhig che chung du gyur zhing mi mthun pa bsten pas rang bzhin bdun po
[\[73b.6\]]de yang shas che chung du gyur pa yin no/_/de la thog mar rlung gi mtshan nyid bstan te/_rlung zhes bya ba 'di ni nad kyi gzhi kun gyi nang na mthu che ba yin te/_lus thams cad du khyab pa dang /_myur du byed pa dang /_stobs che ba dang /_nad gzhi gzhan rnams 'khrug par byed pa dang /_sla rtsal
[\[73b.7\]]sogs pa 'byin par byed pa dang /_rang dbang du gyur pa dang /_nad mang po'i gzhi byed pa yin te/_nad thams cad kyi nang na rlung 'di stobs che zhing khyad par du gyur pa yin no/_/des na pha ma'i khu khrag rlung shas che ba las bu yang ji srid 'tsho'i bar du rlung gi mtshan nyid dang ldan pa yin te/_de'i
[\[74a\]]
[\[74a.1\]]lus skra rdul gyis g.yogs pa ltar snang ba dang /_lus ser ga bye ba dang /_dro ba 'dod cing grang ba la zhe sdang ba dang /_gzhan yang mos pa mi brtan pa dang /_dran pa mi brtan pa dang /_blo mi brtan pa dang /_spyod pa mi brtan pa dang /_mdza' ba mi brtan pa dang /_
[\[74a.2\]]lta ba mi brtan pa dang /_'gro ba mi brtan pa dang /_smra ba mang ba dang /_bad kan chung ba dang /_nor nyung ba dang /_tshe thung ba dang /_gnyid chung ba dang /_smra ba'i dus su brjed ngas pa dang /_tshig lkugs pa dang /_chad par lta ba 'am/_mang du za ba dang /_'gying zhing 'gro ba dang /_glu la
[\[74a.3\]]dga' ba dang /_bzhad gad la dga' ba dang /_ri dgas gsod pa la dga' ba dang /_'thab mo la dga' ba dang /_de bzhin du mngar ba dang /_skyur ba dang /_lan tshwa dang /_dro ba 'dod pa dang /_lus skem shing rid pa dang /_'gro ba'i tshe tshigs las sgra 'byung ba dang /_mi brtan pa dang /_
[\[74a.4\]]dbang po yul las rgyal mi nus pa dang /_dam pa'i spyod pa dang mi ldan pa dang /_skyes bu de la bud med mi 'chags pa dang /_bu mang po mi skye ba dang /_rlung gi rang bzhin can gyi mi'i mig rtsub pa dang /_rdul gyis gang ba ltar snang ba dang /_zum pa dang /_mi mdzes pa dang /_mi shi ba'i mig
[\[74a.5\]]lta bu dang /_mig bye bzhin du gnyid log pa dang /_shing gi steng dang /_ri'i rtse mo la 'dzeg pa dang /_nam mkha' la 'phur ba rmi ba dang /_longs spyod chung ba dang /_ser sna che ba dang /_khengs pa dang /_rku ba dang /_byin snying zlum pa dang /_gzhan yang 'di dag gi spyod pa gzugs dang /_
[\[74a.6\]]sgra'i rang bzhin mthun na yang /_rlung gi bdag nyid can gyi mi yin te/_gang zhe na/_khyi dang /_wa dang /_rnga mo dang /_bya rgod dang /_byi ba dang /_khwa dang /_de rnams dang ldan pa'i mi ni rlung gi rtags su shes par bya'o/_/de la mkhris pa'i rang bzhin can gyi mi'i mtshan nyid drang srong thang la 'bar
[\[74a.7\]]gyis bshad pa mkhris pa nyid me yin pa'am/_yang na me las mkhris pa 'byung ba'am/_yang na khrag gi snyigs ma dag yin pas na mkhris pa'o/_/de la mkhris pa'i rang bzhin ni shin tu bkres pa dang /_skom pa dang /_mdog ser skyar 'dug pa dang /_drod che ba dang /_lag pa dang /_
[\[74b\]]
[\[74b.1\]]rkang pa dang /_gdong dmar ba dang /_dpa' ba dang /_nga rgyal che ba dang /_mig ser ba dang /_skra dang ba spu nyung ba dang /_skra ser skyar 'dug pa dang /_phreng ba la dga' ba dang /_byug pa la dga' ba dang /_rgyan la dga' ba dang /_spyod lam bzang ba dang /_gtsang sbra che ba dang /_
[\[74b.2\]]g.yog 'khor la snying brtse ba dang /_phyug pa dang /_bab chol byed pa dang /_blo stobs dang ldan pa dang /_skyabs su 'ongs na dgra yang skyob pa dang /_yid gzhungs pa dang /_tshigs mtshams kyi sha 'jam pa dang /_bud med la mngon par dga' ba dang /_khu chu nyung zhing 'dod
[\[74b.3\]]pa chung ba dang /_gnyer ma myur du skye ba dang /_skra dkar myur du skye ba dang /_mthong ba nyams mi gsal ba dang /_mngar ba dang /_bska ba dang /_kha ba dang /_grang ba'i zas la dga' ba dang /_tshad pa la zhe sdang ba dang /_rngul che ba dang /_dri mnam pa dang /_bshang gci
[\[74b.4\]]mang ba dang /_khro ba dang /_bza' ba dang /_btung ba la phrag dog pa dang /_gzhan yang rmi lam gyi nang du dong ka'i me tog dang /_shing pa la sha'i me tog dang /_phyogs mes tshig pa mthong ba dang /_skar mda' ltung ba dang /_glog 'gyu ba dang /_nyi ma dang me mthong ba rmi ba dang /_
[\[74b.5\]]mkhris pa'i rang bzhin can gyi mi ni mig phra ba dang /_ser ba dang /_g.yo zhing 'gul ba dang /_rdzi ma srab cing nyung ba dang /_grang ba la dga' ba dang /_chang 'thung ba dang /_khros pa'i dus su mig dmar por gyur pa dang /_nyi ma'i dkyil 'khor sngo ba dang dmar bar mthong ba
[\[74b.6\]]yin no/_/tshe ni ran par 'tsho ba yin la/_stobs kyang ran par yod de/_shin tu mkhas pa dang /_sdug bsngal gyis 'jigs pa yin no/_/gzhan yang stag dang /_dred dang /_spre'u dang /_byi la dang /_gnod sbyin dang /_'di rnams kyi gzugs dang /_skad dang /_spyod
[\[74b.7\]]pa'i mtshan ma dang ldan na mkhris pa can gyi rtags yin no/_/de la bad kan ni chu'i rang bzhin can gyi rtags yin te/_rus pa'i tshigs mi mngon pa dang /_snum pa dang /_tshigs 'brel ba dang /_bkres pa dang /_skom pa dang /_nyon mongs pa dang /_sdug bsngal ba dang /_
[\[75a\]]
[\[75a.1\]]tshad pa dang /_'di rnams bzod pa dang /_gzhan yang blo dang ldan pa dang /_snying stobs che ba dang /_dam bcas pa brtan pa dang /_gzhan du khre dang /_dUr ba dang /_'dam bu'i myu gu dang /_mtshon dang /_gi wang dang /_pad+ma dang /_gser dang /_
[\[75a.2\]]de dag gi mdog gang yang rung bar snang ba ni bad kan gyi rang bzhin no/_/lag ngar gnyis la 'phyang ba dang /_brang rgyas shing yangs pa dang /_dpral ba'i dbyes che ba dang /_skra mthug cing mdog sngo ba dang /_lus rtsub pa dang /_lus sha snyoms pa dang /_yan lag
[\[75a.3\]]thams cad legs par 'byes pa dang /_lus mdzes pa dang /_mdangs dang ldan pa dang /_'dod chags spyod pa'i nus pa dang ldan pa dang /_de bzhin du bcud dang /_khu chu dang /_bu tsha mang ba dang /_g.yog 'khor mang ba dang /_chos la dga' ba dang /_tshig 'jam por
[\[75a.4\]]smra ba dang /_dgra lta bu gnod par byed pa la sems la dam du 'dzin cing 'phral mi smra ba dang /_glang po che'i mchog ra ro ba lta bu'i 'gros su 'gro ba dang /_'brug gi sgra dang /_rgya mtsho chen po dang /_rdza rnga dang /_seng ge'i skad lta bu yod pa dang /_dran pa dang /_bya ba la
[\[75a.5\]]mngon par brtson pa dang /_dul ba dang /_byis pa'i gnas su yang shas chung ngu ngu ba dang /_lto 'dun chung ba dang /_zas kha ba dang /_bska ba dang /_tsha ba dang /_dro ba dang /_rtsub pa dang /_nyung ngu zos kyang stobs dang ldan pa dang /_gzhan yang mig yangs shing
[\[75a.6\]]snum la dkyus ring ba dang /_gsal ba dang /_shin tu dkar ba dang /_rdzi ma gnag cing mthug pa dang /_skad gsang chung ba dang /_spro ring ba dang /_bza' btung nyung ngu za zhing 'thung ba dang /_'dod pa chung ba dang /_tshe ring ba dang /_nor mang ba dang /_thag ring po la blo 'jug pa
[\[75a.7\]]dang /_sbyin gtong che ba dang /_dad pa che ba dang /_blo zab pa dang /_mthong ba che ba dang /_bzod pa dang ldan pa dang /_ngang tshul bzang ba dang /_gnyid che ba dang /_las kyi mtha' ring ba dang /_byas pa gzo ba dang /_bsam pa drang ba dang /_mkhas pa dang /_gzugs bzang ba
[\[75b\]]
[\[75b.1\]]dang /_ngo tsha shes pa dang /_bla ma la gus pa dang /_snying nye ba dang /_mdza' ba brtan pa dang /_rtag tu glo ba dang /_rmi lam gyi nang na me tog pad+ma dang /_nam mkha' la bya mang po phreng ba ltar brgyus pa 'phur ba dang /_mtsho dang sprin mthong ba dang /_tshangs pa dang /_drag po dang /_
[\[75b.2\]]dbang po dang /_chu lha dang /_nam mkha' lding dang /_ngang pa dang /_glang po che'i mchog dang /_seng ge dang /_rta dang /_khyu mchog dang /_de rnams dang 'dra bar mthong na bad kan gyi rang bzhin can du shes par bya'o/_/rlung dang mkhris par ldan pa dang /_rlung dang bad kan du
[\[75b.3\]]ldan pa dang /_mkhris pa dang bad kan du ldan pa dang /_'dus pa dang bzhi po de dag gi rang bzhin yang gong ma so so'i rtags bstan pa las 'dir yang rjes su dpags te shes par bya'o/_/de la snying stobs kyi rang bzhin ni bad kan gyi yon tan dang 'dra ste/_gtsang sbra che ba dang /_yod
[\[75b.4\]]par lta ba la sogs pa'o/_/rdul gyi rang bzhin ni mkhris pa'i yon tan dang 'dra ste mang du smra ba la sogs pa'o/_/mun pa'i rang bzhin ni rlung gi yon tan dang 'dra ste 'jigs pa la sogs pa'o/_/ldan pa dang 'dus pa'i rang bzhin gyi yon tan yang gong ma dang go rims bzhin du sbyar
[\[75b.5\]]ro/_/de la na tshod kyi bye brag gsum du blta ste/_byis pa dang /_bar ma dang /_rgan pa'o/_/de la lo bcu drug gi bar du ni byis pa zhes bya'o/_/de las lo bdun cu'i bar du ni bar ma zhes bya ste/_lus dang /_dbang po dang /_gzi brjid la sogs pa 'phel zhing rgyas pa'i
[\[75b.6\]]dus so/_/de phan chad ni rgan po zhes bya ste/_lus zungs la sogs pa zad zin pa'i dus so/_/skyes bu gang gi lus khru phyed dang bzhi pa'i tshad du yod pa ni tshe ring ba la sogs pa'i gzhi yin no/_/gzhan yang lus la smad par bya ba'i dngos po brgyad yod de/_gang zhe na/_
[\[75b.7\]]lus la ba spu mang ba dang /_yang na med pa dang /_ba spu dkar ba dang /_yang na gnag pa dang /_sbom pa dang /_ring ches pa dang /_gnas ma yin par spu skyes pa dang /_rtsub pa dang /_de rnams dang ldan na tshe thung ba dang mi bde ba skyed de/_skyes bu gang gi skra snum pa dang /_'jam
[\[76a\]]
[\[76a.1\]]pa dang /_phra zhing re re nas skyes pa dang /_brtan pa dang /_de dag ni skra'i yon tan dam pa yin no/_/dpral ba'i yon tan ni skra mtshams kyi phyogs mtho zhing mur 'gram gnyis dma' ba dang zla ba phyed pa lta bu ni rab tu bzang ngo /_/skyes bu'i rna ba'i yon tan ni zheng
[\[76a.2\]]chung la dkyus ring ba dang /_mthon dman legs par 'byes shing shas rgyas pa dang /_rna ba'i rgyab phyogs mtho ba'o/_/mig gi yon tan ni dkar nag 'byes shing gsal ba dang /_rdzi ma bar ma chad cing stug pa'o/_/sna'i yon tan ni sna gzang mtho ba dang /_dbugs cher
[\[76a.3\]]'byung ba dang /_mtho dman med cing rgyas pa dang 'dra ba'o/_/mchu'i yon tan ni mi 'phyang ba dang dmar ba'o/_/'gram pa'i yon tan ni 'gram pa yangs shing mdzes pa dang /_kha yangs pa dang /_so thags bzang ba dang /_mdog snum la 'tsher ba dang /_'jam pa dang /_
[\[76a.4\]]dkar ba dang mnyam pa'o/_/lce'i yon tan ni lce dmar ba dang /_srab pa dang /_ring ba'o/_/ko sko'i yon tan ni sha che zhing rgyas pa'o/_/mgrin pa'i yon tan ni ring zhing zlum la dung lta bu'o/_/dpung mgo zlum la mtho zhing rgyas pa'o/_/lte ba g.yas su 'khyil ba dang /_lte ba dbus
[\[76a.5\]]zab cing mtha' mtho ba'o/_/rkang pa dang lag pa'i sen mo'i yon tan ni srab pa dang /_dmar ba dang /_mtho ba dang /_snum pa dang /_zangs mdog 'dra ba dang /_sha dang 'byar ba dang /_sor mo ring la mtshams 'byar zhing phug pa mi mngon pa dang /_rgyab kyi sgal tshigs
[\[76a.6\]]rgya che zhing mi mngon pa dang /_rgyus pa dang tshigs kyang mi snang ngo /_/skad kyi yon tan ni brtan pa dang ring ba'o/_/lus kyi mdog snum pa dang /_gzi mdangs dang ldan pa dang /_rang bzhin gyis snying stobs che ba dang /_phongs par gyur kyang blo mi 'gyur ba'o/_/de la btsas ma
[\[76a.7\]]thag pa nas nad med cing rim gyis lus bong la sogs pa dang /_'jig rten gyi tha snyad dang bstan bcos la mkhas shing dge mtshan 'phel ba lta na ni ji ltar zhing gshin pa'i lo tog lta bur 'phel zhing rgyas par 'gyur te/_gong du smos pa'i lus kyi yon tan de dag thams cad
[\[76b\]]
[\[76b.1\]]dang ldan pa'i skyes bu ni lo brgyar 'tsho zhing tshe ring ba dang /_dbang phyug la sogs pa dang yun ring du ldan par 'gyur ro/_/de las lus zungs bdun dang snying stobs dang brgyad ni lus kyi snying po zhes bya ste/_de dag gi stobs che chung bstan pa ni lus zungs dngas ma dang snying
[\[76b.2\]]stobs kyi bar du rim pa bzhin du 'og ma stobs che ba yin par shes par bya'o/_/lus kyi snying po brgyad du bstan pa thams cad dang ldan pa'i skyes bu ni kun gyi bla ma ltar bkur bar bya ba dang /_yid brtan pa'i gnas dang thams cad kyis dri ba'i 'os su gyur pa dang /_
[\[76b.3\]]lus dang sems kyi sdug bsngal bzod pa dang /_blo dang ldan pa dang /_bya ba la brtan par gyur pa yin no/_/de la mi snying stobs kyi shas che ba ni rtag tu bde ba dang ldan pa yin na rdul dang mun pa gnyis kyi shas che ba'i mi ni bde sdug 'dren pa dang ldan pa yin no/_/gzhan yang
[\[76b.4\]]skyes bu gang la la zhig sbyin pa dang /_tshul khrims dang /_bden pa dang /_tshangs par spyod pa dang /_byas pa gzo ba dang /_byams pa dang /_snying rje che ba dang /_bcud kyis len pa la sogs pa de dag brten par byed pa'i skyes bu ni bsod nams dang tshe 'phel bar byed pa
[\[76b.5\]]yin no/_/lus kyi gnas las le'u gsum pa rdzogs so//_//lus kyi gnas las gnad kyi bye brag bstan pa'i le'u bshad par bya'o/_/mi'i lus la gnad brgya rtsa bdun yod de/_brla gnyis dang /_lag dar gnyis te/_bzhi po de dag
[\[76b.6\]]las gnad bcu gcig dang /_lto ba la gnad gsum dang /_brang la gnad dgu dang /_rgyab la gnad bcu bzhi dang /_nam tshong yan chad la gnad sum cu rtsa bdun no/_/de la sngon gyi sman pa dag 'di skad 'chad do/_rkang pa'i mthil gung mo'i drang thad kyi dbus na
[\[76b.7\]]mthil 'phrog pa zhes bya ba'i gnad yod de/_der mtshon la sogs pa phog na de ni sdug bsngal dang bcas shing 'byung ba lnga tha dad par 'gyur ro/_/rkang pa'i mthe bong dang /_mdzub mo gnyis kyi bar na myur ba zhes bya ba'i gnad yod de/_der mtshon gyis phog na a sh+ke
[\[77a\]]
[\[77a.1\]]pa zhes bya ba'i rlung nad kyis 'chi ba ston to/_/gong ma'i gnad las yar sor gnyis bcal bar pir lta bu zhes bya ba'i gnad yod de/_der mtshon gyis phog na lus 'dar zhing 'khor bar byed do/_/long mo'i tshigs kyi 'og na pir gyi mgo lta bu
[\[77a.2\]]zhes bya ba'i gnad yod de der mtshon gyis phog na skrang zhing nad skye bar 'gyur ro/_/rkang pa dang byin pa'i tshigs bar na long mo zhes bya ba'i gnad yod de/_der mtshon la sogs pa phog na dran pa nyams pa dang /_brla rengs pa dang /_nad skyed par byed de/_byin pa'i dbus rting ba
[\[77a.3\]]nas sor bcu gnyis bcal bar dbang po'i chu so zhes bya ba'i gnad yod de/_der mtshon gyis phog na khrag zad nas 'chi bar byed do/_/byin pa dang brla gnyis kyi bar na pus mo zhes bya ba'i gnad yod de/_der mtshon gyis phog na gal te 'tsho bar 'gyur na yang lus zha bar
[\[77a.4\]]'gyur ro/_/pus mo'i long bu nas yang bla brag sar sor gsum bcal bar ma ni zhes bya ba'i gnad yod de/_der mtshon gyis phog na brla rengs pa dang skrang bar byed do/_/brla'i dbus na u ru ba shi zhes bya ba'i gnad yod de/_der mtshon gyis phog na khrag zad nas
[\[77a.5\]]brla skam par byed do/_/brla'i gong brla brag gi 'og tshigs mtshams na mig dmar po zhes bya ba'i gnad yod de/_der mtshon gyis phog na khrag zad nas zla ba phyed kyis 'chi bar ston to/_/brla brag dang rlig pa'i bar na bi Ta bam zhes bya ba'i gnad yod de/_der mtshon
[\[77a.6\]]la sogs pa phog na bud med la 'jug pa'i nus pa med par 'gyur ro/_/rkang zug cig shos la yang tshul de ltar shes par bya'o/_/de bzhin du dbug zug gnyis la yang de dang 'dra bar gnad du blta ste/_long mo dang mkhrig mar mthun pa dang /_gru mo dang pus mor
[\[77a.7\]]mthun pa dang /_byin pa'i dbus dang lag dar gyi dbus su mthun pa dang /_gzhan yang bi Ta bam zhes bya ba dang /_mig dmar po zhes bya ba'i gnad la mtshon gyis phog na zha bar 'gyur ba dang 'dra bar mchan khung gi nang mtshams na yang mchan khung 'dzin pa zhes bya ba'i gnad yod de/_
[\[77b\]]
[\[77b.1\]]der mtshon gyis phog na yang dpung pa zha bar 'gyur te/_de la sogs pa gong du bshad pa'i go rims bzhin du gnad yod pa'i sa dang skyon 'dra bar yod pas ci rigs par shes par bya'o/_/lto ba'i gnad gsum la rgyu ma sbom po gzhang zhes bya ba'i gnad yod de/_de la mtshon
[\[77b.2\]]gyis phog ste bu ga nas phyir phyi sa dang rlung 'gyur na de ma thag 'chi'o/_/lgang pa gzhu ltar yo ba sha chung zhing khrag nyung ba thur du bltas pa'i sgo gcig yod pa ni chu so'i gnad yin te/_de yang rked pa'i dbus na yod pas de la mtshon gyis phog na de ma thag srog 'dor bar 'gyur ro/_/
[\[77b.3\]]ji ste rde'u 'byin pa'i phyir chu sor mtshon gyis bya dgos na yang chu so'i g.yas g.yon du ni khyad par bsrung bar bya ba yin la gal te der mtshon gyis phog na ni 'phral 'chi'o/_/ji ste rde'u 'byin pa'i tshad bstan pa'i sar phug na yang shin tu 'tsho dka' ste/_chu so nas gcin rtag
[\[77b.4\]]tu 'dzag par bshad do/_/lus kyi zhu ba dang ma zhu ba'i dbus na rtsa thams cad rten pa'i gnas lte ba zhes bya ba'i gnad yod de/_der mtshon gyis phog na 'phral 'chi bar byed do/_/pho ba'i kha na rdul dang /_mun pa dang snying stobs rten pa'i gnas snying zhes bya ba cig yod de/_de yang
[\[77b.5\]]brang gi 'og_/lto ba'i gong nu ma gnyis kyi dbus na gnas so/_/nu sor las gong 'og tu sor gnyis bcal ba na nu ma'i rtsa ro hi ta zhes bya ba'i gnad yod do/_/de dag gang yang rung bar mtshon gyis phog na khrag dang bad kan lto ba'i nang du zhugs nas 'chi bar byed do/_/
[\[77b.6\]]brang gi ngos na a pa stam b+ha zhes bya ba rlung rgyu ba'i gnad gnyis yod do/_/der mtshon gyis phog na lto ba khrag gis gang zhing lud pa dang /_dbugs mi bde bas 'chi bar byed do/_/brang g.yas g.yon gyi gnad gnyis brang thad rgyab kyi sgal tshigs kyi nang gi ngos gnyis na kha
[\[77b.7\]]thur du bltas pa/_pa la ba khya zhes bya ba'i gnad gnyis gnyis yod de/_der mtshon gyis phog na lto ba'i nang du khrag gis gang zhing de nyid rnag tu gyur te 'chi bar byed do/_/sgal tshigs kyi ngos gnyis kyi sta zur gyi rna ba/_rkub tshos gnyis kyi gong na ka ti ka ta ru zhes bya ba'i gnad gnyis
[\[78a\]]
[\[78a.1\]]yod de/_de gnyis su mtshon phog na skyes bu de khrag zad cing skya bor 'gyur la mdog mdangs nyams shing 'chi bar 'gyur ro/_/sgal tshigs kyi ngos gnyis rked pa'i rgyab phyogs kyi mtshams na ku kun da ra zhes bya ba'i gnad gnyis yod de/_der mtshon gyis
[\[78a.2\]]phog na lus kyi spyod pa nyams shing ro smad 'chal ba dang /_tshor ba med par 'gyur ro/_/sta zur gnyis kyi rna ba'i gong rtsibs logs gnyis kyi 'og rked pa'i sha la sogs pa'i nang na ni tam pa zhes bya ba'i gnad yod de/_de yang rus pa snyi ba na gnas la der mtshon gyis phog na ro
[\[78a.3\]]smad skrangs shing lus nyam chung la 'chi bar byed do/_/rtsib ma'i 'og logs kyi nang dang 'brel ba'i rked pa'i g.yas g.yon gnyis na thad ka drang po dang /_gyen du 'gro ba'i gnad rtsib logs kyi mtshams zhes bya ba'i gnad yod de/_der mtshon gyis phog na lto ba khrag gis gang zhing
[\[78a.4\]]'chi bar 'gyur ro/_/nu ma gnyis kyi rtsa ba'i brang thad kyi rgyab kyi sgal tshigs kyi ngos gnyis na brten pa'i rtsa chen po zhes bya ba'i gnad gnyis yod de/_der mtshon gyis phog na khrag zad nas 'chi bar byed do/_/dpung mgo dang 'brel ba'i sgal tshigs kyi ngos gnyis na an sa yo
[\[78a.5\]]pha la ka zhes bya ba'i gnad yod de/_der mtshon gyis phog na dpung ba skam zhing tshor ba med par 'gyur ro/_/mgrin pa'i ngos gnyis dang dpung mgo dang phrag par 'brel ba'i dbus na phrag pa'i gnad ces bya ba yod de/_der mtshon gyis phog na lag ngar rengs te bskum mi shes par 'gyur
[\[78a.6\]]ro/_/mid pa'i g.yas g.yon gnyis na 'gram pa la brten pa'i rtsa gnyis gnyis yod de/_de yang sngon po zhes bya ba dang ma n+ya zhes bya ba gnyis yod de/_bzhi po de dag gnad du blta ste/_der mtshon gyis phog na skad nyams par 'gyur ba dang /_ro mi tshor bar 'gyur ro/_/mid pa'i
[\[78a.7\]]g.yas g.yon nas lce dang snar 'gro ba'i rtsa bzhi yod de/_de ni ma tri ka zhes bya ba'i rtsa'i gnad yin te/_der mtshon gyis phog na de ma thag srog 'joms pa'o/_/mgo dang mgrin pa'i tshigs kyi ngos na ltag pa zhes bya ba'i gnad re re yod de/_der mtshon gyis phog na rtag tu mgo 'dar bar
[\[78b\]]
[\[78b.1\]]'gyur ro/_/rna mchog gnyis kyi steng drang thad na byi ru ra zhes bya ba'i rtsa mtho dman du 'dug pa'i gnad re re yod de/_der mtshon gyis phog na thos pa nyams te 'on par 'gyur ro/_/sna'i lam na rna ba'i ngos gnyis su zhugs te mgrin pa'i nang du 'brel ba'i rtsa de bka zhes bya ba'i gnad gnyis
[\[78b.2\]]yod de/_der mtshon gyis phog na dri mi tshor bar byed do/_/mig gnyis kyi grwa smin ma'i mjug gi mtha' na mig bsrung zhes bya ba'i gnad re re dang /_smin ma'i steng gshong bur 'dug pa'i nang na 'khyil pa zhes bya ba'i gnad gnyis te bzhi po de dag la mtshon la sogs pa phog na long bar 'gyur ro/_/dpral
[\[78b.3\]]ba'i mtha' rna ba dang nye ba na mur 'gram zhes bya ba'i gnad re re yod de/_der mtshon gyis phog na 'phral 'chi bar byed do/_/mur 'gram gyi gong skra mtshams na ud sh+ke pa zhes bya ba'i gnad re re dang /_smin ma'i dbus na stam b+ha ni zhes bya ba'i gnad re re yod de/_der mtshon gyis phog na zug rngu ma
[\[78b.4\]]phyung ste rang smin nas byung ba ni 'tsho bar 'gyur la/_zug rngu byung na ni de ma thag 'chi'o/_/lce dang /_mig dang /_sna dang /_rna ba dang /_de bzhi'i rtsa'i rgyun srang ni kha'i nang rkan gyi phyogs su 'dug te bzhi po de dang 'brel ba'i gnad sum mdo zhes bya ba yod do/_/de rnams la mtshon gyis phog na
[\[78b.5\]]'phral tshe'i mthar gtugs pa yin no/_/mgo'i thod pa la thad ka dang thur du 'gro ba'i tshigs lnga yod de/_de rnams kyang skra mtshams zhes bya ba'i gnad yin pas/_de la mtshon gyis phog na mgo 'khor ba dang /_smyo ba dang /_dran pa nyams te 'chi bar 'gyur ro/_/glad pa'i steng phyogs
[\[78b.6\]]su 'khyil zhing rtsa thams cad 'dus pa'i nang na bdag po zhes bya ba'i gnad yod de/_der mtshon gyis phog na de ma thag srog 'joms par byed do/_/lus kyi gnad phyi'i mtshan nyid ni gang du mnan na mi bzod par na zhing 'gul ba dang /_sdug bsngal dang bcas pa gang yin pa ste de yang gnad
[\[78b.7\]]yin par blta'o/_/gzhan yang sha dang /_rus pa dang /_rgyus pa dang /_rtsa chen po dang /_rtsa dang /_tshigs dang /_'di dag rang gi mtshams 'dus pa thams cad la gnad ces bya ste/_de dag mtshon la sogs pas phog na khyad par du srog 'gag pa'i rgyu yin no/_/de ltar gang du
[\[79a\]]
[\[79a.1\]]gnad kyi bye brag phal cher rjes su bstan pa yang sha la sogs pa la brten pa'i gnad rnam pa drug tu brtag par bya ba yin no/_/srog ces bya ba ni gnad thams cad kyi spyi'i gnas su mnyam ste gcig par 'dod do/_/rnam pa drug tu brtag bde gang zhe na/_sha la
[\[79a.2\]]gnas pa'i gnad bcu ste/_dbang po'i chu so zhes bya ba'i gnad bzhi dang /_rkang mthil 'phrog pa zhes bya ba'i gnad bzhi dang /_nu ma'i rtsa ba ro ha ti zhes bya ba gnad gnyis te bcu'o/_/rus ba la gnad brgyad de/_mur 'gram zhes bya ba'i gnad gnyis dang /_ka Ti ta ru na zhes bya ba'i gnad
[\[79a.3\]]gnyis dang /_ni tam pa zhes bya ba'i gnad gnyis dang /_an sa yo pha la zhes bya ba'i gnad gnyis so/_/rgyus pa'i gnad nyi shu rtsa gsum ste/_a sa na zhes bya ba'i gnad bzhi dang /_pir lta bu zhes bya ba'i gnad bzhi dang /_pir mgo zhes bya ba bzhi dang /_mig zur zhes bya ba'i gnad gnyis dang /_rgya tshigs zhes bya ba bzhi dang /_
[\[79a.4\]]myur ba zhes bya ba'i gnad gnyis dang /_ud sh+ke pa zhes bya ba'i gnad gnyis dang /_chu so zhes bya ba'i gnad gcig go/_/rtsa chen po'i gnad dgu ste/_gzhang zhes bya ba'i gnad gcig dang /_a pa stam b+ha zhes bya ba'i gnad gnyis dang /_bi dur zhes bya ba'i gnad gnyis dang /_
[\[79a.5\]]sum mdo zhes bya ba'i gnad bzhi'o/_/rtsa la gnad sum cu rtsa bdun mchis te/_rtsa chen po zhes bya ba gnyis dang /_ma kr-i ta zhes bya ba'i gnad brgyad dang /_sngon po zhes bya ba gnyis dang /_ma n+ya zhes bya ba gnyis dang /_mchan khung 'dzin pa zhes bya ba'i gnyis dang /_gdengs
[\[79a.6\]]ka zhes bya ba gnyis dang /_pa da pa zhes bya ba'i gnad gnyis dang /_snying zhes bya ba'i gnad gnyis dang /_lte ba zhes bya ba'i gnad gcig dang /_rtsib logs kyi mtshams zhes bya ba gnyis dang /_nu ma 'dzin pa zhes bya ba gnyis dang /_a la po'i gnad gnyis dang /_bsti ni
[\[79a.7\]]zhes bya pa'i gnad gnyis dang /_ur pa shi zhes bya ba'i gnad gnyis dang /_lo hi ta zhes bya ba'i gnad bzhi'o/_/tshigs la gnad nyi shu brten te/_'khyil ba zhes bya ba'i gnad gnyis dang /_mkhrig ma zhes bya ba'i gnad gnyis dang /_ku kun da ra zhes bya ba gnyis dang /_skra mtshams zhes bya
[\[79b\]]
[\[79b.1\]]ba lnga dang /_gru mo zhes bya ba gnyis dang /_long mo zhes bya ba gnyis dang /_ltag pa zhes bya ba gnyis dang /_bdag po zhes bya ba gnyis dang /_pus mo zhes bya ba gnyis dang nyi shu'o/_/sman pa gzhan dag na re/_sha la brten pa'i gnad dang /_rgyus pa la brten pa'i
[\[79b.2\]]gnad dang /_gzhang zhes bya ba'i gnad dang /_mchan khung 'dzin pa zhes bya ba'i gnad dang /_bi dri po zhes bya ba'i gnad dang /_bi du ra zhes bya ba'i gnad dang /_sum mdo zhes bya ba'i gnad dang /_rtsa la brten pa'i gnad rnams dang /_a pa stam b+ha zhes bya ba'i gnad dang /_
[\[79b.3\]]mig phug ces bya ba'i gnad dang /_rtsa chen po la gnas pa'i gnad rnams 'ba' zhig ma gtogs pa gong du smos pa'i gnad de dag gang yang rung ba la mtshon gyis phog par nus na/_rtag tu rgyun mi chad par sha bkrus pa 'dra ba'i chu shin tu sla ba 'dzag cing lus sha skya bo bseng por gyur pa dbang po
[\[79b.4\]]nyams shing myur du 'chi bar byed do/_/rus pa la gnas pa'i gnad gang yang rung ba mtshon gyis phog na/_khrag shin tu sla ba rkang dang bcas pa 'byung bar 'gyur ro/_/rgyus pa'i gnad la mtshon gyis phog na ltag par na ba dang /_brkyang bskum mi shes pa dang /_bzhon pa la zhon pa'i nus
[\[79b.5\]]pa med pa dang /_gnas la mi dga' ba dang /_lus grims pa chung ba dang /_yang na 'chi bar 'gyur ro/_/rtsa chen po'i gnad la mtshon gyis phog na khrag sgra dang bcas shing dbu ba yod la/_khrag tsha zhing dran pa nyams par 'gyur ro/_/rtsa'i gnad la mtshon gyis phog na khrag ska zhing mang
[\[79b.6\]]ba rgyun mi chad par zag ste/_khrag zad pas skom dad che ba dang /_mgo 'khor ba dang /_dbugs mi bde ba dang /_rmongs bag tu 'dug pa dang /_skyigs bu rnams kyis 'debs shing dus byed par 'gyur ro/_/gal te rma 'drubs na yang lus gra mas gang ba snyam byed cing 'theng ba dang
[\[79b.7\]]gyol por 'gyur ro/_/tshigs kyi gnad la mtshon gyis phog na lus kyi stobs dang /_spyod pa nyams shing lus skems pa dang /_tshigs rnams skrang bar 'gyur ro/_/gzhan yang bcu dgu po 'di dag ni 'phral 'chi bar byed pa'i gnad yin te/_lte ba'i gnad dang /_mur 'gram
[\[80a\]]
[\[80a.1\]]gyi gnad dang /_bdag po'i gnad dang /_gzhang gi gnad dang /_snying gi gnad dang /_pus mo'i gnad dang /_chu so'i gnad dang /_ma kr-i ta'i gnad rnams yin te/_de dag tu mtshon gyis phog nas 'phral mi 'chi na yang /_zhag bdun tshun chad kyis nges
[\[80a.2\]]par 'chi'o/_/'phral mi 'chi bar zla ba gcig gam zla ba phyed kyi nang du 'chi ba'i gnad ni sum cu rtsa gsum ste/_a pa stam b+ha zhes bya ba'i gnad dang /_rkang mthil sreg pa'i gnad dang /_rtsib logs kyi mtshams kyi gnad dang /_ka Ti ta ru zhes bya ba'i gnad dang /_skra mtshams kyi
[\[80a.3\]]gnad dang /_nu ma'i rtsa'i gnad dang /_dbang po'i chu so'i gnad dang /_myur ba zhes bya ba'i gnad dang /_a pa la'i gnad dang /_rtsa chen po'i gnad dang /_ni tam pa'i gnad dang /_sta na ro hi ta zhes bya ba'i gnad rnams so/_/gnad gsum po ud sh+ke zhes bya ba gnyis dang /_stan pa ni zhes bya
[\[80a.4\]]ba dang gsum ni mtshon phyung na ni 'chi la/_ma phyung na ni mi 'chi'o zhes bshad de/_de yang rlung gis sha dang /_zhag dang /_rkang dang /_glad rgyas rnams skem par byed do/_/gal te thabs ma yin pas mtshon de phyung na ni dbugs mi bde ba dang lud pas srog 'dor bar byed do/_/gnad
[\[80a.5\]]bzhi bcu rtsa bzhi po 'di dag tu mtshon gyis phog na 'theng 'grum la sogs par 'gyur gyi 'chi bar byed pa ni ma yin te glo bur gyi gnod pas brgya la 'chi ba yang srid do/_/bzhi bcu rtsa bzhi po de yang gang zhe na/_gdengs ka zhes bya ba'i gnad dang /_mur 'gram gyi phyogs kyi gnad dang /_
[\[80a.6\]]mur 'gram phyogs kyi mig zur gyi gnad dang /_bi du ra'i gnad dang /_sngon po zhes bya ba'i gnad dang /_ma ne'i gnad dang /_ltag pa'i gnad dang /_phrag pa'i gnad dang /_'khyil pa zhes bya ba'i gnad dang /_bi Ta bo zhes bya ba'i gnad dang /_ur pa shi zhes bya ba'i gnad dang /_
[\[80a.7\]]ku kun da ra'i gnad dang /_pus mo'i gnad dang /_mig dmar po'i gnad dang /_mchan khung 'dzin pa'i gnad dang /_pir lta bu'i gnad dang /_gru mo'i gnad rnams so/_/gnad brgyad po 'di dag ni na zhing sdug bsngal bar byed pa ste/_de yang gang zhe na/_pir mgo lta bu'i gnad
[\[80b\]]
[\[80b.1\]]dang /_long mo'i gnad dang /_mkhrig ma'i gnad rnams so/_/gnad gong du smos pa de rnams las pi ti pa dang /_mchan khung 'dzin pa dang /_pir mgo lta bu dang /_a sa pha la de rnams kyi tshad ni sor re re tsam yod do/_/mkhrig ma'i gnad dang /_long mo'i gnad dang /_
[\[80b.2\]]nu ma'i rtsa ba'i gnad la sor gnyis kyi tshad du yod do/_/pus mo dang gru mo gnyis kyi gnad la sor gsum gsum gyi tshad du yod do/_/gzhang gi gnad dang /_chu so dang /_snying dang /_lte ba dang /_sngon po zhes bya ba dang /_skra mtshams kyi gnad dang /_ma kr-i ta dang /_pir lta bu
[\[80b.3\]]dang /_sum mdo zhes bya ba dang /_ma ne ya zhes bya ba dang /_de rnams kyi gnad nyi shu rtsa dgu ni rang gi lag pa'i mthil gyi tshad tsam re re yod do/_/lhag ma lnga bcu rtsa drug po rnams ni sor phyed phyed kyi tshad tsam yod do/_/slob dpon gzhan dag na re gnad lnga bcu rtsa drug po de dag
[\[80b.4\]]gi tshad ni til 'bru 'am/_'bras kyi tshad tsam yod do zhes zer ro/_/gong du rlung dang /_mkhris pa dang /_bad kan dang /_khrag rgyu ba'i rtsa bzhir bshad pa de dag gi lus thams cad brtas par byed pa yin te/_de yang gnad rnams la brten pas gal te der mtshon gyis phog ste
[\[80b.5\]]khrag zad par gyur na lus zungs zad de rtsa'i sbubs rlung gis gang zhing rgyas nas mi bzad par na bar byed pa yin la/_rlung des mkhris pa bskyod pas ni kha skam pa dang /_skom dad che ba dang /_myos pa dang /_mgo 'khor ba dang /_lus rngul ba dang /_tshigs rnams bye ba dang lus lhod par
[\[80b.6\]]'gyur te 'chi bar 'gyur ro/_/ji ste gnad kyi tshigs mtshon la sogs pas tshod par gyur na/_de ma thag lag pa'am rkang pas gong 'og nas dam du bsdam zhing gzung bar bya'o/_/gal te ma bzung na ni rtsa rnams gong 'og tu 'khums par 'gyur ro/_/de la sems can rnams kyi 'tsho
[\[80b.7\]]ba ni khrag la rag las pa yin te/_khrag legs par gnas shing rgyu na ni srog kyang legs par gnas pa yin no/_/de lta bas na gnad la ma phog na ni mtshon du mas bsnun kyang 'chi bar mi 'gyur zhing /_gnad la phog na ni nges par 'chi bar 'gyur la/_tshabs chung ngu bsnun kyang zha ba la sogs par
[\[81a\]]
[\[81a.1\]]blta'o/_/gzhan yang gnad du bsnun pa'i rma can gyi skyes bu'i drung du thal sman rnon po dang /_dug dang /_me dang /_ba la ta ka dang /_ka pit+tha'i khu ba dang 'di rnams mi bsten cing spang bar bya'o/_/gnad du phog pa'i rma la ni nyes pa phra mos kyang gnod par 'gyur bar bag bya bar
[\[81a.2\]]gces so/_/gnad du mtshon gyis bsnun par yang ma zad de/_gnad kyi steng du ni gang yang rung ba gzhan byung na yang nyen dang bcas pa yin pas 'bad pa dang bcas par gso bar bya'o/_/lus kyi gnas las gnad kyi bye brag bstan pa'i le'u bzhi pa rdzogs so//_//
[\[81a.3\]]de nas lus kyis 'gyur ba'i bye brag las 'chi ltas brtag pa'i le'u bshad par bya'o/_/de la mi'i gnad rnams la nad kyis phog pa las phyi rol du 'chi ba'i mtshan ma snang ba yin te/_dper na 'bras bu'i snga rtags me tog dang /_char gyi snga rtags sprin dang /_me'i snga rtags du ba yin pa bzhin
[\[81a.4\]]du skyes bu 'chi bar 'gyur ba'i snga rtags sam mtshan ma yang sngon du snang ste/_de bas na 'og tu 'byung ba 'di dag gis rtogs par bya'o/_/de yang 'chi ba'i rtags 'di dag dang ldan na ni nges par 'chi bar 'gyur la/_mi ldan na ni 'chi bar mi 'gyur ro/_/ci ste sman pas gzhung las 'byung ba
[\[81a.5\]]bzhin shes na ni 'chi ltas nges pa yin la/_gal te mi mkhas pa'am/_ma brtags pa'am/_rtsing po rnams kyis ni nges par mi gzung ngo /_/de la sman pa kha cig na re nad pa dang 'chi ltas gnyis ni rten dang brten pa'i tshul du gnas te/_'chi ltas 'byung ba yang nad rnams shas cher
[\[81a.6\]]'khrugs pa las phyi rol du snang ste/_gal te nad zhi na ni 'chi ltas kyang mi 'byung la/_ma zhi bzhin du 'chi rtags dang ldan na ni nges par 'chi'o/_/'chi ltas kyi 'gyur ba'i 'og nas 'byung ba'i mtshan ma 'di dag gis rtogs par bya'o/_/de la zungs kyi rnam pa dang /_mig la
[\[81a.7\]]sogs pa'i dbang po dang /_skad kyi nga ro dang /_'byung ba chen po lnga'i rang bzhin la rtog pa dang /_nyi ma dang /_me long dang /_chu la sogs pa'i nang du grib ma'i rtags dang /_gzhan yang lus ngag yid gsum gyi sgo nas bya ba dang byed pa sna tshogs rang bzhin gyi spyod pa las
[\[81b\]]
[\[81b.1\]]yongs su nyams te/_gnas skabs gzhan du 'gyur ba ni 'chi ba'i rtags su bstan to/_/skyes bu gang gi skra dang ba spu la snum gyis ma bskus bzhin du snum par 'dug pa dang /_mig shin tu 'gul ba dang /_mig mi 'dzums par 'bru tshugs su lta ba dang /_yang na
[\[81b.2\]]mig phugs su zhugs na yang phyir 'byung ba dang /_mig ya yor 'dug pa dang /_mig skrangs pa dang /_mig chung ngur 'gyur ba dang /_de bzhin du smin ma ring ba dang /_smin ma zhum par 'gyur ba dang /_rtabs mig tu lta ba dang /_yang na dman par lta ba dang /_bri ba dang sre
[\[81b.3\]]mo'i mig bzhin du dmar ba dang /_mgal me'i 'khor lo 'dra zhing dmar ba dang /_rgyu med par mchi ma 'dzag pa dang /_rdzi ma 'khrugs pa dang /_de bzhin du sna chen por 'gyur ba dang /_yang na zhom par 'gyur ba dang /_'brum bu phra mos khyab par 'gyur ba dang /_skrang bar 'gyur
[\[81b.4\]]ba dang /_sna 'gags pa dang /_sna'i nang skams pa dang /_ma mchu 'phyangs pa dang /_ya mchu ldog pa dang /_rang bzhin gyi mdog las nyams te 'dzam bu'i 'bras bu smin pa bzhin du dmar por gyur pa dang /_yang na mdog sngon por gyur pa dang /_skyes bu gang gi so sha kha ra'i
[\[81b.5\]]mdog lta bu dang /_'phral la so skrangs pa dang /_so 'brul ba dang /_so nag skyar song ba dang /_dmar po zangs mdog lta bu dang /_me tog gi thig le ltar 'dug pa dang /_'dam gyis bsgos pa lta bu dang /_gang dag gi lce ya yor gyur pa dang /_lce rtag tu phyi rol du 'byung zhing
[\[81b.6\]]nang du mi sdud pa dang /_skrangs pa dang /_skams pa dang /_lci ba dang /_mdog snum nag tu song ba dang /_dri ma mang pos g.yogs pa dang /_ro mi tshor ba dang /_lce rtsub pa dang /_mjing pas mgo mi theg pa dang /_bdag gi lus kyang khur lci ba ltar mi theg pa snyam byed/_
[\[81b.7\]]zas kham gcig kyang bde bar bldad mi nus par gyur na de ni 'chi ba'i rtags yin no/_/skyes bu gang la rgyu med par yan lag rnams shin tu lci ba dang /_yang na shin tu yang ba dang /_dug dang khrag gi gzhi med par mig la sogs pa'i sgo nas khrag 'byung ba dang /_pho mtshan
[\[82a\]]
[\[82a.1\]]dang rlig pa gnyis res kyi gcig nang du nub la gcig phyir 'byung ba 'di lta bu res kyis byed na dug ma gtogs pa nges par 'chi'o/_/de yan chad kyi mtshan ma gang yang rung ba byung na 'chi bar 'gyur ro zhes thams cad la sbyar ro/_/skyes bu gang gi rgyu med par
[\[82a.2\]]dpral pa 'am/_chu so 'am/_mgo bo 'di gsum la rtsa zla ba chos pa lta bu'i gzugs kyog por gsal du snang na mi de ni nges par zla ba drug las mi 'tsho'o/_/dper na pad+ma'i 'dab ma la chu mi 'chags pa bzhin du skyes bu gang gis lus chus bkrus sam/_rkyal pa'i lus la chu mi
[\[82a.3\]]'chags na de yang zla ba drug las mi 'tshob yin no/_/rang gi lus la snum gyis ma bskus bzhin du snum par mthong ba'am/_spyi bo nas du ba 'thul bar mthong na ni nges par zla ba gcig gi nang du srog 'dor bar 'gyur ro/_/skra dang smin ma gang yang rung ba las skra mtshams rang bye
[\[82a.4\]]ba'am/_skra gtsug tu 'khyil ba ltar kun tu snang na/_de yang nad med pa yin na ni zhag drug gis 'chi la nad pa yin na zhag gsum gyis 'chi'o/_/skyes bu gang gi lce mdog gnag pa dang /_kha nas dri rul bar 'byung ba dang /_mig g.yon pa phugs su bros pa
[\[82a.5\]]dang /_spyi bo'i steng du bya babs par gyur na de ni yongs su spang bar bya'o/_/gang gi lus khrus byas la de nas byug pas byugs pa 'am/_yang na khrus 'ba' zhig byas nas lus gzhan thams cad ni gsher bar 'dug la snying ga 'ba' zhig myur du skams na de ni zla ba phyed
[\[82a.6\]]las mi 'tsho'o/_/glo bur du cig car lus kyi rang bzhin gyi mdog dkar la cung zad ser ba las gzhan du gyur te smug nag tu song ba dang /_de las nag por gyur pa dang /_de las shin tu nag por gyur pa dang /_sngon po las dmar por gyur pa dang /_dmar po las ljang gur
[\[82a.7\]]gyur pa dang /_ljang gu las dkar por gyur pa dang /_de bzhin du lus skems pa las myur du sha chen por 'gyur ba dang /_sha che ba las myur du skems par 'gyur ba dang /_glo bur du snum pa las rtsub par 'gyur ba dang /_de bzhin du rtsub pa las snum par 'gyur ba dang /_cig
[\[82b\]]
[\[82b.1\]]char grang ba las dro bar 'gyur na nges par 'chi bar 'gyur ro/_/skyes bu gang gi sor mo'i tshigs drang ba las tshigs kyi tseg sgra mi grag pa ni mi 'tsho'o/_/sngar nyung ba las lud pa dang /_sbrid pa dang /_gcin la sogs pa shas cher 'byung ba dang /_skad gsang yang na che yang na
[\[82b.2\]]chung na 'chi ba'i rtags so/_/dbugs shin tu ring bar 'thon pa dang /_yang na thung bar gyur pa dang /_lus kyi dri shin tu zhim par 'byung ba dang /_yang na dri shin tu nga bar 'byung ba dang /_'di dag dang ldan na yang mi 'tsho'o/_/gzhan yang lo gcig tshun chad du 'chi ba'i rtags
[\[82b.3\]]ni/_skyes bu gang gi lus la khrus byas kyang rung /_mi'i dri las 'das pa zhim pa 'am/_mi zhim pa'i dri 'byung ba 'am/_yang na gos dri ma can gyon pa'am/_rma la sogs pa'i nang nas gong ma lta bu'i dri ma 'byung na yang lo gcig las mi thub bo/_/rang gi lus las ro'i bye
[\[82b.4\]]brag gang yang rung ba med bzhin du shig dang sbrang ma la sogs pa 'khor zhing 'du ba dang /_de bzhin du yod pa las 'byer zhing 'dur mi 'dod na de yang lo gcig gi nang du tshe zad par 'gyur ro/_/dgun lta bu grang ba'i dus su ni lus shin tu tsha bar byed de/_tsha ba'i mtshan nyid rngul
[\[82b.5\]]'byung ba mi snang ba dang /_rgyu med par shin tu tsha ba'i dus su ni lus grang bar ston te/_de yang lus yongs su smin pa zhes bya ste lo gcig tshun chad du 'chi bar ston to/_/gang gi lus la grang 'brum 'byung zhing yan lag tsha ba'am/_yang na lus shin tu grang ba la dro ba mi 'dod cing
[\[82b.6\]]zhe sdang skye ba gang yin pa de ni gshin rje'i khyim du zhugs pa yin no/_/brang shin tu che ste lto ba rab tu grang la phyi sa sla bar 'byung zhing skom dad che ba gang yin pa de ni ror gyur pa yin no/_/mchil ma dang /_gcin dang /_khu ba dang /_phyi sa dang /_'di rnams chu'i nang du bcug ste/_thal
[\[82b.7\]]byung zhabs su song zhing de yang mchil ma mdog sna tshogs su 'byung na zla ba gcig gi nang du srog 'dor bar 'gyur ro/_/skyes bu gang gis sa ni nam mkhar mthong la nam mkha' ni sar mthong ba dang /_gzugs can ni gzugs med par mthong la gzugs med pa ni gzugs can du mthong
[\[83a\]]
[\[83a.1\]]ba dang /_me la sogs pa'i 'od ni 'od med par mthong ba dang /_mdog dkar po ni nag por mthong la/_nag po ni dkar por mthong ba dang /_med pa ni yod par mthong la yod pa ni med par mthong ba dang /_mig nad med bzhin du zla ba'i gzugs mang po mthong zhing de nyid kyang mtshan
[\[83a.2\]]dang bral bar mthong ba dang /_gang gi rtsa ljang gur 'dug cing ba spu'i khung bu'i rtsa ba yang ljang gur 'dug pa dang /_gang skyur ba la dga' ba ni mkhris pa'i nad kyis 'chi ba'i dus byed do/_/mgo bo'am gdong la ba lang gi lci ba stug pos khebs pa ltar snang na zla ba gcig gis 'chi
[\[83a.3\]]bar byed do/_/gnyid ma log bzhin du srin po dang /_dri za dang /_yi dgas dang /_de bzhin du grub pa dang /_ma grub pa dang /_sha za la sogs pa mi sdug cing 'jigs su rung ba'i gzugs sna tshogs mthong na srog dang bral bar 'gyur ro/_/skar ma sme bdun mthong la
[\[83a.4\]]srog skar lha mo sgrib byed ma mthong ba dang /_nam mkha' mthong la dgu tshigs ma mthong ba dang /_nam mkha' la skar ma gung tshugs ma mthong na lo gcig tshun chad kyis nges par 'chi'o/_/'brug gi sgra dang /_chu'i sgra dang /_pi wang gi sgra dang /_gling bu dang /_rnga bo che'i sgra
[\[83a.5\]]dang /_'di rnams kyi sgra yang dag pa ni ma thos pa dang /_de bzhin du med pa thos na 'chi bar 'gyur ro/_rna ba'i bu ga mdzub mos bkab pa dang chu'i sgra bzhin du 'ur 'ur zer ba yod de/_de rang gis ma thos na 'chi'o/_/de bzhin du dri dang /_ro dang /_reg la sogs pa phyin ci
[\[83a.6\]]log tu mthong ba ste/_dri zhim pa ni nga bar tshor la dri nga ba ni zhim par tshor ba dang /_ro yang mngar ba ni tsha bar shes tsha ba ni mngar ba yin no zhes zer ba dang /_reg pa 'jam po ni rtsub pa zhes zer/_rtsub pa ni 'jam pa dang /_de bzhin du sra ba dang /_snyi ba dang /_grang ba
[\[83a.7\]]dang /_dro ba dang /_snum pa la sogs pa phyin ci log tu smra ba dang /_shes pa ni srog gi dbang po 'das zin pa yin no/_/yang na grong gi dri la sogs pa bzang ngan gang yang rung ba mi tshor na de yang nges par 'chi'o/_/me mar shi ba'i dri snas mi tshor na yang 'chi'o/_/sman dpyad
[\[83b\]]
[\[83b.1\]]gzhung dang mthun par byas na yang des phyir zhing thu bar byed la sman dpyad log par byas na rung ba ltar byed pa yang 'chi ba'i rgyu'o/_/gang gi lus rdul gyis g.yogs pa dang /_lus la mtshon la sogs pas bsnun na yang mi tshor na yang 'chi ba'i rtags su ston pa yin no/_/dka'
[\[83b.2\]]thub drag po dang /_cho ga dang rnal 'byor grub pa'i rgyu sngon chad ma bsten par dbang po'i yul las 'das pa'i chos khyad par can shes pa 'am/_mthong ba 'am/_smra ba yang 'chi ba'i rtags so/_/gnyug ma'i skad chung ba las che bar gyur pa dang /_bar bar du smra 'dod pa la dran
[\[83b.3\]]pa mi gsal te smra mi nus pa dang /_skad 'dzer ba dang /_skad nyam chung ba dang /_gzi mdangs dang stobs bri ba dang /_zas dang spyod lam tshul bzhin du bsten kyang nad 'phel bar byed na ni de yang 'chi ba dang nye ba yin no/_/rang bzhin gyis skad dang bral ba dang /_nga ni 'chi'o
[\[83b.4\]]zhes skad ngan 'don pa dang /_khyod shi'o bya ba'i sgra thos pa de ni 'chi bar 'gyur bas ring du spang bar bya'o/_/lus kyi dbyibs kyi rnam pa dang /_chu zheng la sogs pa'i tshad dang /_dkar nag la sogs pa'i mdog dang /_gzi mdangs la sogs pa'i grib ma'am/_gzugs brnyan rang bzhin
[\[83b.5\]]las 'gyur te gzhan du mthong na tha na rmi lam gyi nang du snang ba yang 'chi ba yin te/_de yang nyi ma dang /_chu dang /_me long gi nang du lus dbyibs dang chu zheng gi tshad snang ba ni grib ma zhes bya ste/_de yang grib ma chad par snang ba dang /_dum bur snang ba dang /_mgo med par snang
[\[83b.6\]]ba dang /_chen por snang ba dang /_mi sdug par snang ba dang /_mgo gnyis par snang ba dang /_ya yor snang ba dang /_de la sogs pa bdag gi lus dud 'gro'i gzugs gang yang rung bar nyi ma la sogs pa'i nang du snang na/_skyes bu de ni tshe rdzogs pa yin par rig par
[\[83b.7\]]bya'o/_/de ltar mi snang na ni 'chi ba'i mtshan ma ma yin no/_/nad pa'i mig gzhan gyi mig la bltar bcug ste/_rang gi gzugs brnyan de'i nang du ma mthong na tshe zad par khong du chud par bya'o/_/mdog dang gzi brjid ni lus nyid la bltar snang ba ste/_de yang lus la nam
[\[84a\]]
[\[84a.1\]]mkha' la sogs pa 'byung ba chen po lnga'i rang bzhin mtshan nyid la sogs par brtag pa ni de las nam mkha'i mtshan nyid ni dri ma med pa dang mdog sngo ba snum zhing mdangs dang ldan pa'o/_/rlung gi mtshan nyid ni rdul gyis g.yogs pa dang /_mdog dmar
[\[84a.2\]]skyar 'dug pa dang /_smug nag dang /_thal skyar 'dug pa dang /_mdangs nyams pa'o/_/me'i mtshan nyid ni mdog shin tu dmar ba dang /_gzi byin dang ldan pa dang /_mthong na dga' ba'o/_/chu'i mtshan nyid ni bai DUR+Ya'i mdog ltar sngo ba dang /_dri ma med pa dang /_
[\[84a.3\]]mdog shin tu snum pa'o/_/sa'i mtshan nyid ni brtan pa dang /_snum pa dang /_lus sha rgyas pa dang /_dag pa dang /_smug nag tu 'dug pa dang dkar ba'o/_/lnga po de dag las rlung gi mtshan nyid dang ldan na ni nad dang nyon mongs pa dang /_mi bde ba dang /_'chi ba yang ston to/_/
[\[84a.4\]]lhag ma dang ldan na ni bde ba skyed par byed do/_/gong du smos pa'i me'i mtshan nyid ni gzhan pas khyad par rnam pa bdun dang ldan te/_dmar ba dang /_ser ba dang /_dkar ba dang /_smug nag dang /_sngo ba dang /_skya bseng dang /_nag po'o/_/'byung ba lnga dang /_me'i mtshan nyid
[\[84a.5\]]bdun po re re la yang snum pa dang /_dri ma med pa dang bcas na ni khyad par du bde ba skyed do/_/rtsub pa dang dri ma can dang bcas na ni sdug bsngal skyed par byed do/_/mdog dang mdangs gnyis la khyad par du blta ba ni mdog ni snum pa dang nag pa sogs ma yin la mdangs ni lus kyi gzi byin
[\[84a.6\]]yin te lus kyi mdog gsal bar byed pa'o/_de la grib ma dang gzi mdangs gnyis dang mi ldan pa'i sems can ni gang yang med de khyad par du mi rnams kyi dge ba dang mi dge ba'i mtshan ma yang grib ma dang gzi mdangs kyis ston pa yin par shes par bya'o/_/gzhan yang rkang
[\[84a.7\]]pa gnyis nyed pa dang /_rkang pa sa la 'phre ba dang /_rkang pa g.yo ba ni 'chi bdag gi dbang du song ba'o/_/kha zas mang du zos kyang nyams stobs bri ba dang /_ma zos kyang nyams stobs skye ba 'am/_kha zas mang du zos kyang bshang gci nyung ba dang /_ma zos kyang mang ba
[\[84b\]]
[\[84b.1\]]dang /_kha zas nyung ngu zos kyang bad kan gyis nyam thag pa dang /_dbugs ring du 'thon cing 'gengs la 'dud pa ltar byed pa dang /_dang po dbugs ring po 'thon pa las mjug tu dbugs thung du rtseg thabs su byung ste gdung ba ltar shugs 'byin pa dang /_dbugs thung ngu
[\[84b.2\]]'byin cing gnad du bsnun pa ltar shin tu 'dar ba dang /_rtse'u chung 'khums te mgo shin tu bsgul dka' ba dang /_dpral ba la rngul mang po mchi ma'i rgyun bzhin du 'byung ba dang /_lhu tshigs bye ste rkang lag 'chal ba dang /_nyams stobs che yang rung /_chung yang
[\[84b.3\]]rung ldang ba'i tshe dran pa nyams shing 'gyel pa dang /_gan rkyal du nyal zhing rkang pa yang dang yang brkyang bskum byed pa dang /_rtsig pa dang mal cha la sogs pa la lag pa 'brud pa dang /_dgod pa'i rgyu med par dgod pa dang /_rgyu med par mya ngan byed pa dang /_mchu
[\[84b.4\]]dang so la lces yang dang yang du bldags pa dang /_lces ya mchu bldag cing myong bar byed la rkan yang dang yang gtogs pa dang /_lus mdog nag po dang /_ser po dang /_dmar skya la sogs par yang dang yang 'gyur ba dang /_sman pa dang /_zas dang /_sman dang /_
[\[84b.5\]]btung ba dang /_bla ma dang /_bshes gnyen rnams la zhe sdang skyes pa ni 'chi bdag gi dbang du gyur pa yin no/_/skyes bu gang me'i drod chung ba dang /_sems mal gcig na mi gnas pa dang /_mdog 'gyur ba dang /_rtag tu mya ngan gyis sems gdung ba
[\[84b.6\]]ni mi 'tsho'o/_/nad pa'i sngon du bsngos pa'i zas dang /_gtor ma bya rog gis mi 'dod pa dang /_bcud kyis len la sogs pa'i gzhi med par blo bur du mkhas par 'gyur ba dang /_lus sha rgyas pa dang /_gzi byin dang mdangs dang ldan zhing mdzes pa dang /_dpal
[\[84b.7\]]thob par byed pa dang /_gal te sngar thob pa las nyams pa de ni gshin rje'i khyim du 'jug pa yin no/_/skyes bu gang la skyon gyi rnam pa rlung dang /_mkhris pa dang /_bad kan gsum dang /_yon tan gyi rnam pa rdul dang /_mun pa dang /_snying stobs gsum
[\[85a\]]
[\[85a.1\]]gyi rang bzhin yod pa las gzhan du gyur na/_de ni na yang rung mi na yang rung ste de ni nges par zla ba drug gis 'chi bar bstan to/_/gang la gus pa dang /_tshul khrims dang /_dran pa dang /_gtong ba dang /_blo dang /_stobs 'di rnams sngar
[\[85a.2\]]yod pa las rgyu med par ldog par byed na zla ba drug gis 'chi bar 'gyur ro/_/skyes bu gang chang gis myos pa ltar 'gro ba dang /_tshig 'dar zhing rmongs pa de yang tshe zad pa yin no/_/gang gi skra la lag pas nyug pas tshor ba med par rang 'byin zhag drug gis 'chi bar ston
[\[85a.3\]]to/_/lkog ma'i nad med bzhin du zas gre ba nas mar 'gror mi 'dod pa dang /_nad pa la nad g.yog sngar brtse ba yin pa la phyis brtse ba chung ba'am/_'dor ba ltar snang na yang tshe gtugs pa yin no/_/skyes bu gang nyin mtshan du gnyid log par byed dam/_yang na ye med
[\[85a.4\]]par byed na yang de ltar blta'o/_/rgyu med par mchi ma mang po 'ong ba dang /_rgyu med par rkang pa rngul pa dang mig dmar por gyur na gshin rje'i gnas su 'gro bar 'gyur ro/_/dngos po gang la sngon dga' ba la phyis skyo ba 'am/_zhe sdang na yang tshul gong ma ltar sbyar ro/_/skyes
[\[85a.5\]]bu gang la rims la sogs pa'i mtshan nyid nges par tshabs che ba ltar snang la sman dpyad ma byas par zhi ba ltar byed na 'phral 'chi ba'i rtags so/_/rims kyi mtshan nyid tshabs cher bying ba dang /_rgyun ring du na ba dang /_tshabs cher bla ba dang /_'khor ba dang /_dbugs
[\[85a.6\]]mi bde ba dang /_skrangs pa dang /_me'i drod nyams pa dang /_stobs dang ldan pa dang /_tshig mi gsal ba dang /_mig dmar ba dang /_snying du zug pa dang /_mtshan nyid 'di lta bu dang ldan pa'i rims kyang 'chi ba'i mtshan ma yin no/_/rims nad las snga dro lud
[\[85a.7\]]pa 'gogs su mi btub pa skam po 'byung la/_phyi dro lud pa mchil ma can 'byung ba dang stobs dang sha zad na de yang 'chi ba'i rtags so/_/khrag dang mkhris pa shas cher 'khrugs pa'i khrag mdog gnag pa dang /_tshon gyi mdog 'dra ba dang /_dmar po dang /_ser po
[\[85b\]]
[\[85b.1\]]dang /_ljang gu'i mdog tu snang ba dang /_ba spu'i khung bu nas khrag 'dzag pa dang /_dang ga nas khar khrag mang po 'byung zhing brgyal ba dang /_khrag de yang shugs yang dang yang du 'byung la dri mi zhim zhing gos la 'jen pa dang /_shun tu rgyas pa skya rbab dang /_rims kyis
[\[85b.2\]]btab pa dang /_mtshan ma 'di dag dang ldan na srog gi dbang po 'das pa yin no/_/lud pa dang dbugs mi bde ba'i nad la rims dang /_skyug bro ba dang /_skom dad che ba dang /_'khru ba dang /_skrang ba'i brla brnan yod na yang mi 'tsho'o/_/gcong chen po'i nad la
[\[85b.3\]]rtsib logs g.yas g.yon du zug cing na ba dang /_lto sbo ba dang /_khrag skyug pa dang /_lus tsha ba dang bcas pa'i nad pa de ni srog gi rgyun 'gag par ston to/_/skyug pa'i nad la rtag tu skyug pa dang /_bshang gci'i dri bzhin du slon pa'i dri mi zhim pa dang /_rma
[\[85b.4\]]bya'i mdongs bzhin du tshon sna tshogs su skyug pa dang /_de yang khrag dang /_bshad pa dang /_rnag dang /_nad dang bcas pa dang /_lud pa lu ba dang /_dbugs mi bde ba dang ldan na de ni nges par pha rol du 'pho ba'o/_/skom dad che ba'i nad la sogs pa'i nad gzhan
[\[85b.5\]]gyi rkyen gyis lus skams pa dang /_lce phyir 'byin pa dang /_dran pa mi gsal ba de ni tshe 'di spangs pa yin no/_/chang nad la ni shin tu grang bas nyam thag pa dang /_lus kyi sha bri ba dang /_til mar gyis bskus pa 'dra na 'chi ba'i rtags so/_/gzhang 'brum gyi
[\[85b.6\]]nad la lag pa dang /_rkang pa dang /_lte ba dang /_bshang ba'i lam dang /_'bras bu rnams skrangs pa dang /_snying dang /_rtsib logs dang /_yan lag rnams na ba dang /_slob pa dang gzhang 'brum smin cing rims dang bcas pa ni 'chi ba'i mtshan ma'o/_/
[\[85b.7\]]tshad pas 'khru ba la 'khru ba'i mdog mtsher ba'i dum bu dang 'dra ba dang /_sha bskus pa'i chu 'dra ba dang /_nag smug tu 'byung ba dang /_til mar lta bu dang /_mar lta bu dang /_'o ma lta bu dang /_rkang lta bu dang /_tshil lta bu dang /_bu ram chu lta bu dang /_glad
[\[86a\]]
[\[86a.1\]]pa lta bu dang /_snag tsha lta bu dang /_dri mnam pa dang /_sha btsos pa lta bu dang /_sbrang rtsi lta bu dang /_shin tu dmar ba dang /_gnag pa dang /_snum pa dang /_rnag 'dra ba dang /_shin du dang ba dang /_ska ba dang /_mdog sna tshogs su 'byung ba dang /_ma tshor bar rang 'byung
[\[86a.2\]]ba dang /_bshang ba mang ba dang /_yang na med pa dang /_kha chu lta bu dang /_'byar bag sbrang ma 'dzin pa dang /_gra ma lta bu'i ri mo can dang /_zla ba lta bu'i thig le yod pa dang /_gzhang phyir phyung ste bkas pa 'dra ba dang /_rus pa dang
[\[86a.3\]]tshigs thams cad na ba dang /_bshang sgo 'dzums mi nus par gdangs pa dang /_stobs zad pa dang /_gzhang phyir 'byung zhing nang du zhugs pa dang /_skom dad che ba dang /_dbugs mi bde ba dang /_slon pa dang /_lus tsha ba dang /_lto sbos pa dang /_sgra dang bcas par
[\[86a.4\]]'byung ba dang /_mtshan ma 'di dag dang ldan na nges par srog 'joms pa yin no/_/rde'us 'gags pa la ni rlig pa skrangs pa dang /_gcin 'gag cing nad kyis nyam thag pa ni 'chi'o/_/gcin snyi ba la ni skom dad che ba dang /_lus tsha ba dang /_sha skrangs pa dang /_'khru
[\[86a.5\]]ba dang /_gnad rnams su tshad 'brum byung ste snying dang rgyab na ba dang /_nu ma dang /_phrag pa dang /_bshang ba'i lam dang /_mgo bo dang /_tshigs rnams dang /_lag pa dang /_rkang pa dang /_gnas de dag gang yang rung bar tshad 'brum 'byung ba dang /_sems zhum pa
[\[86a.6\]]dang /_'di rnams dang bcas na srog ring po mi thub bo/_/me dbal kyi nad la lus thams cad la mched cing myags pa dang /_rnag 'dzag cing lus tsha ba dang /_skom dad che ba dang /_rims kyis 'debs pa dang /_tshigs thams cad rengs pa dang /_skyigs bu
[\[86a.7\]]dang /_dbugs mi bde ba dang /_glad pa 'khor ba dang /_lus ngal ba de dag dang ldan na 'chi bar ston to/_/skran gyi nad la skran nyid tshabs cher zlum la che ba dang /_rdo ba bzhin du sra ba dang /_rus sbal gyi rgyab bzhin du phyi rlo ba dang /_skran gyi steng du rtsa snang ba dang /_
[\[86b\]]
[\[86b.1\]]rims kyis 'debs pa dang /_skyug pa dang /_skyigs bu dang /_lto sbo ba dang /_de yang zug gzer dang bcas pa dang /_lud pa lu ba dang /_cham pas btab pa dang /_snying na ba dang /_dbugs mi bde ba dang /_'khru ba dang /_skrang ba dang /_'di dag dang ldan
[\[86b.2\]]na spang bar bya'o/_/dmu rdzing gi nad du bshang gci nang du stsogs shing phyir mi 'byung ba dang /_dbugs mi bde ba dang /_skrang ba dang /_skyigs bu dang /_rims kyis 'debs pa dang /_mgo 'khor ba dang /_brgyal ba dang /_slon pa dang /_'khru ba dang /_nyam chung
[\[86b.3\]]ba dang /_mig mchu skrangs pa dang /_pho mtshan skrang zhing yon por 'dug pa dang /_lto ba'i pags pa las chu 'dzag pa dang /_bkru sman gyis bkrus na yang lto ba phyir zhing skye ba dang /_mngon rtags 'di dag yod na nges par 'chi ba'i rtags so/_/skya rbab kyi nad
[\[86b.4\]]la ni skrang ba dang /_mig dang sen mo ser por snang ba dang /_snyom pa dang /_lus tsha ba dang /_yi ga 'chus pa dang /_slon pa dang /_brgyal ba dang /_lto rgyas pa dang /_'khru ba dang /_'di rnams kyi mtshan ma dang bcas pa'i skya rbab ni 'chi ba'i rtags so/_/skrang
[\[86b.5\]]ba'i nad la ni nad kyi bla brnan sna tshogs dang ldan zhing rkang pa gnyis las yar skrangs te gdong du phyin par skrang ba ni skyes pa 'chi ba'i rtags yin la/_gdong nas mar rkang par phyin par skrang pa ni bud med 'chi ba'i rtags so/_/dku dang pho mtshan la skrang 'byung ba
[\[86b.6\]]dang /_skrangs pa'i steng du rtsa phra mos khebs te chu 'dzag pa dang /_skyug pa dang /_rims dang /_dbugs mi bde ba dang /_'khru ba dang /_gzhan yang thog mar rims kyis btab pa dang /_yang na 'khru bas btab ste nyam chung ba'i steng du skrangs nad 'byung
[\[86b.7\]]ba 'am/_yang na skrangs nad kyis nyam chung ba las rims sam 'khru bas btab pa dang /_khyad par du nyam chung ba la skrangs nad 'byung na lus 'joms par byed do/_/skyes bu gang gi lus rkang pa nas skrang ba zug ste/_byin snying dang brla 'og tu skrangs te rang bzhin las
[\[87a\]]
[\[87a.1\]]nyams nas lag pa dang sha lhod par 'dug na nges par spang bar bya'o/_/gdong dang /_lag pa dang rkang pa lhag par skams shing skrangs na de'i 'byung ba chen po lnga ni tha dad par rig par bya ste/_zla ba gcig gis srog 'dor bar bstan to/_/me
[\[87a.2\]]dbal gyi nad kyis btab pa ni kha dog sna tshogs su snang ba dang /_rims kyis 'debs pa dang /_brgyal ba dang /_yan lag rnams grugs pa dang /_mgo 'khor ba dang /_kha skams pa dang /_snying na ba dang /_lus stobs chung ba dang /_'khru ba ni 'chi bar
[\[87a.3\]]bstan to/_/mdze nad la ni yan lag chad pa dang /_mig dmar ba dang /_skad zhom pa dang /_me drod nyams pa dang /_srin bu rnams bsten pa dang /_skom dad che ba dang /_'khru ba dang /_'di dag dang ldan na 'chi ba'i mtshan ma'o/_/rlung nad la ni pags pa chor ba
[\[87a.4\]]med pa dang /_tshigs rnams bye ba dang /_lus 'dar ba dang /_skrang ba dang /_zug gzer byed pa dang /_'di dag dang ldan na nges par 'chi'o/_/dreg nad la ni rmongs bag tu 'dug pa dang /_brgyal ba dang /_'dzag pa dang /_gnyid che ba dang /_rims kyis 'debs
[\[87a.5\]]pa dang /_mgo rengs pa dang /_yi ga 'chus pa dang /_dbugs mi bde ba dang /_rkang lag 'khums pa dang /_'brum bu 'byung ba dang /_sha skem pa dang /_'di dag ni 'chi ba'i mtshan ma'o/_/gzhan yang 'chi ba'i mtshan ma ni/_mgo na ba dang /_yi ga 'chus pa dang /_
[\[87a.6\]]dbugs mi bde ba dang /_rmongs pa dang /_rtag tu 'khru ba dang /_skom dad che ba dang /_mgo 'khor ba dang /_nad sna tshogs pas lus kyi skad dang /_khams kyi stobs dang me'i drod nyams te zad par byed na 'chi ba yin no zhes bshad pa yin no/_/rlung gi nad dang /_brjed
[\[87a.7\]]byed dang /_mdze dang /_khrag gi dmu rdzing dang /_zad byed kyi nad dang /_skran dang /_gcin snyi ba dang /_nad 'di rnams gang yang rung bas lus shin tu nyam chung ba'am/_rid pa la btab na ni nad tshabs chung yang ring du spang bar bya'o/_/nad gang gi stobs dang sha zad la
[\[87b\]]
[\[87b.1\]]nad kyang 'phel te yi ga 'chus pa ni zla ba phyed dang gnyis nas 'chi bar bstan to/_/rlung las gyur pa'i rdo'am gtun bu lta bu zhes bya ba'i nad yod de/_de yang snying la gnas nas phal cher 'phel zhing rgyas pa dang /_skom dad shin tu che bar gyur na 'phral 'chi ba'i rgyu'o/_/
[\[87b.2\]]rlung nad kyis byin pa shin tu lhod par gyur pa dang /_lus kyi sha zad cing /_rtse'u chung ngam sna yon por 'chus par snang na 'phral 'chi bar ston to/_/yang na lte ba'am rkub kyi nang ngam/_brla brag gi nang du rlung zhugs te/_tshabs cher zug gzer byed na de ma thag tu tshe 'phrog
[\[87b.3\]]go/_/yang na lus shin tu nyam chung ba la rlung shin tu stobs dang ldan pa snying ngam bshang ba'i lam la gnas te/_stod smad kyi rgyu ba bkag na de nyid du 'chi ba'i mtshan ma'o/_/yang na lte ba dang chu so dang mgo rnams su rlung gis dri ma rnams bkag ste zug gzer drag po
[\[87b.4\]]myong na 'phral 'chi ba'i mtshan ma'o/_/yang na brla brag gnyis su rlung zhugs te skom dad skyed cing bshang ba sla bar 'byung na srog gi rgyun 'phral 'gag go/_/yang na rlung bshang ba'i lam dang rgyu smad la brten nas/_thur du rgyu ba bkag cing gyen du dbugs mi bde ba byed na srog
[\[87b.5\]]'phral 'phrog go/_/yang na rlung brang la brten nas de yang rlung shin tu drag cing brtan pas khong pa'i nang dang rtsib ma'i rtse mo bye ba tsam du byas te mig bgrad na de ma thag tu 'chi'o/_/glo bur rims drag pos thebs shing tsha bas gdungs la skom dad che ba dang /_brgyal ba dang /_
[\[87b.6\]]nyams stobs zad pa dang /_tshigs rnams bye ba ni 'phral srog 'joms so/_/nang par ba lang bzas la btang ba'i dus su gdong la rngul tshabs cher 'byung zhing kha'i nang na bad kan nam dri mas bsgos pa dang /_rims tsha bas gdungs na de'i 'tsho ba ni shin tu rnyed dka'o/_/
[\[87b.7\]]'brum pa phra mo byu ru'i mdog 'dra ba lus la byung ste/_de ma thag nang du nub na yun mi ring bar 'tsho ba 'gag go/_/yang na 'brum bu'i mdog sran chung shun pa bshus pa'am/_yang na byu ru'i mdog ltar dmar ba kha nang du bltas nas tshad pa 'brum thabs su byung na khyad par du
[\[88a\]]
[\[88a.1\]]lus 'joms par byed do/_/mig ser bzhin du gdong thams cad ser por gyur cing mur 'gram gyi sha zad de dngas pa dang /_lus drod che ba gang yin pa de ni spang bar bya'o/_/sngar lus la rma yod pa las rma glo bur snang ba ltar snang zhing de yang me dbal
[\[88a.2\]]bzhin du myur du mched par byed na 'di yang spang bar bya'o/_/gzhan yang rlung las gyur pa'i rma la zug gzer med pa dang /_mkhris pa las byung ba'i rma la tsha ba chung ba dang /_bad kan las gyur pa'i rma la rnag med pa dang /_gnad du byung ba'i rma la rnag med pa dang /_rma'i nang du
[\[88a.3\]]phye mas ma btab bzhin du phye mas gang ba ltar snang ba dang /_de bzhin du rma la rgyu med par mdung thung dang /_rgyal mtshan dang /_mda' bo che la sogs pa'i gzugs su snang na/_'di dag kyang thag ring du spang par bya'o/_/mtshan bar rdol gyi nad las bshang gci gnyis ka
[\[88a.4\]]rma las 'byung ba dang /_rma las 'bu skyes pa dang /_pus mo dang rkang pa gnyis gcig la gcig nyed par byed pa dang /_yang dang yang kha myang bar byed na de ni 'tsho ba spangs pa yin no/_/nad pa sen mo sos gcod pa dang /_sen mos skra 'bal ba dang /_sen mos rtsa
[\[88a.5\]]gcod pa lta na de yang 'chi ba'i rtags so/_/shing bus sa la ri mo 'dri ba dang /_bor ba'i 'ben la bod pas brdegs na de yang 'chi ba yin no/_/nad pa ba spu langs pa dang /_gcin ska bar 'byung ba dang /_lud pa sra ba dang /_rims kyis 'debs pa yang srog nges par
[\[88a.6\]]'bral lo/_/nad pa yang dang yang du dgod pa dang /_skad chen po 'don pa dang /_stan la rkang pa brdeg pa dang /_sna la sogs pa'i bu ga 'brud par byed na 'chi ba'i mtshan ma'o/_/nad pa la glo bur du gdong la ngo shig thig le lta bu byung ba dang /_so dang sen mo la glo
[\[88a.7\]]bur du thig le dkar po byung ba dang /_lto ba'i steng du rtsa'i dra ba sna tshogs bkra ba dang /_nad pa dbugs gyen du mi 'byung zhing dred yal ba dang /_brla brag tu gzer ba dang /_bde ba thob pa dang bral na blo dang ldan pas de'i phyir spang ste dor bar bya'o/_/nad la sogs pa'i 'gyur ba ni shas
[\[88b\]]
[\[88b.1\]]cher 'phel la/_rang gi rang bzhin ni yongs su nyams te/_de yang 'phral la 'gyur na de ma thag 'chi bar 'gyur ro/_/'phral sman pas nad pa'i don du sman gyi sbyor ba 'bad nas bsgrubs na yang bar chad la sogs pas don du ma gyur na yang 'chi ba'i rtags so/_/sman pa
[\[88b.2\]]mkhas pa las mang po goms shing grub pas lung las 'byung ba'i cho ga ji snyed pa rnams spyad kyang ma grub ste/_nad ma zhi na de la gso ba'i thabs med do/_/yang na sman pas zas dang sman la sogs pa tshul bzhin du sbyar na yang phyin ci log tu ro dang nus pa la sogs pa
[\[88b.3\]]gzhan du gyur na yang de nad med pa yin na yang mi 'tsho'o/_/nad pa'i gnas su shing skam po me sbar te der rlung yang ma byung /_chus kyang ma blugs bzhin du me 'bar ba yang dang yang shi ba dang /_snod kyi rnam pa gang yang rung ba lag pa la sogs pa'i nang nas ma btang
[\[88b.4\]]bzhin lhung zhing chag pa ni nges par 'chi bar bstan to/_/skyes bu gang gi lus shin tu nyam chung zhing nad kyis gzir ba yin pa las glo bur du sos pa ltar byed pa dang /_yang na nad zug gzer dang bcas pas nyam thag na 'chi rtags su rig par bya'o/_/nye du rnams kyis nad
[\[88b.5\]]pa'i sos shi'i bye brag dris kyang sman pas smra bar mi bya ste/_'chi rtags dang ldan bzhin du gso ba'i dpyad kyang mi bya'o/_/gshin rje'i pho nya dang sha za la sogs pa nad pa'i drung du bsten nas nad pa'i srog 'phrog par bya ba'i phyir sman gyi mthu stobs dang nus pa zad cing chud gson par
[\[88b.6\]]byed de de bas na de ni spang bar bya'o/_/de la tshe'i rig byed 'di dag thams cad bdag gis rang bzor byas pa ma yin gyi/_sngon gyi rig byed la mkhas pa'i sman pa rnams kyis gsungs pa'i lung bstan te bshad cing bstan pa yin no/_/de bas na 'chi rtags kyi mtshan nyid la brtson pa
[\[88b.7\]]dang bcas pas mkhas par bya ba dang rtogs par bya'o/_/yang na na ba dang mi na ba'i mtshan nyid la mkhas shing bye brag phyed na sman pa zhes bya ba'i grangs su 'gro'o/_/de la sman pa zhes bya ba ni nad mi 'byung ba la mkhas pa dang /_nad gso ba la mkhas pa ni zug rngu 'byin pa zhes bya'o/_/
[\[89a\]]
[\[89a.1\]]mdor na na ba dang mi na ba'i bye brag la mkhas pa dang /_nad pa la 'chi ltas med cing tshe yod par shes la de gso ba 'am/_srung ba la mkhas pa ni tshe'i rig byed kyi 'bras bu yin no/_/de la 'chi ba zhes bya ba ni srog dang bral ba yin la 'chi ba de ni sngon gyi drang
[\[89a.2\]]srong mkhas pa dang ldan pa rnams kyis rnam pa bzhir shes te/_de yang tshe zad nas shi ba dang /_bsod nams zad nas shi ba dang /_de gnyis ka zad nas shi ba dang /_dus ma yin par 'chi ba dang bzhi'i tshul du shes nas bstan pa yin no/_/lus kyi gnas las lus mdog dang tshul spyod
[\[89a.3\]]las 'chi ltas 'byung ba'i le'u ste lnga pa'o//_//de nas bang chen la sogs pa'i mtshan ma dge ba las 'chi ltas brtag pa'i le'u drug pa bshad par bya'o/_/sman pa'i gan du nad pa'i pho nya sbron du 'ongs pa na ya mtshan can rab tu byung ba dang /_bram ze la sogs
[\[89a.4\]]pa rigs bzhi po nad pa rang gi rigs dang mthun pa'i 'phrin pa 'ongs na ni las grub pa'i mtshan ma'o/_/gal te ya mtshan can la sogs pa gong ma'i rigs las 'chol ba 'am/_gzhan pa'i pho nya byung na ni gso ba'i las mi 'grub pa'i rtags so/_/ci ste rang gi rigs dang
[\[89a.5\]]mthun pa'i 'phrin pa 'ongs na yang 'og nas 'byung ba'i mtshan ma 'di dag ltar snang na gso ba'i 'bras bu med par khong du chud par bya'o/_/de la sman pa 'bod du 'ongs pa'i tshe pho nya de yang shin tu dman pa'i tshig tu smra ba dang /_pho nya 'jigs pa dang bcas pa dang /_shin tu
[\[89a.6\]]rings thabs su smra ba dang /_sngangs bag can dang bcas pa dang /_tshig rtsub bag tu smra ba dang /_bkra mi shis par smra ba dang /_pho nya lag na mtshon cha thogs pa dang /_dbyug pa thogs pa dang /_g.yon can dang /_mgo bregs pa dang /_skra'i la ba can dang /_
[\[89a.7\]]dge mtshan med pa'i ming dang ldan pa dang /_las ngan pa can dang /_gos dri ma can dang /_bud med 'phrin par 'ongs pa dang /_mi mang po pho nyar 'ongs pa dang /_'phrin pa nad kyis btab pa dang /_lus mi sdug pa dang /_me tog gi phreng ba dmar pos lus brgyan pa
[\[89b\]]
[\[89b.1\]]'am/_li khri la sogs pa'i byug pas skud pa dang /_'bru mar gyis lus skud pa dang /_'dam gyis skud pa dang /_gos rnying pa gyon pa dang /_mdog nyams pa'i gos gyon pa dang /_chus 'drul ba'i gos gyon pa dang /_gos gcig pa dang /_pho nya de bong bu dang /_rnga mo
[\[89b.2\]]dang /_ma he zhon te 'ongs pa dang /_pho nya de rdo mkhan dang /_shing mkhan dang /_gong ma'i skyon gang yang rung ba dang ldan pa'i 'phrin pa rgyang ring po nas sman pa la 'bod na sman pa nad pa'i gan du 'gro bar mi bya'o/_/sman pa bdag nyid dge mtshan ma yin pa'i bsam pa byed
[\[89b.3\]]pa'am/_dge mtshan ma yin pa'i tshig smra ba'i dus su 'phrin pa 'ongs pa dang /_sman pa gcer bur 'dug pa dang /_rtswa gcod cing 'dug pa dang /_rdo 'bugs shing 'dug pa dang /_pha ma'i ched du sbyin sreg dang /_mchod sbyin byed pa dang /_sa la nyal zhing 'dug
[\[89b.4\]]pa dang /_skra bshig pa dang /_mar skud cing 'dug pa dang /_sman pa mya ngan dang smre sngags 'don cing ngu ba'i dus dang /_sman pa smyung ba byed cing 'dug pa dang /_mdor na sman pa'i spyod lam gong ma gang yang rung ba dang ldan pa'i skabs su 'phrin pa 'ongs na nad pa de nges par 'chi
[\[89b.5\]]ba yin par khong du chud par bya'o/_/nad pa'i nad gzhi dang /_dus dang /_pho nya dang /_sman pa dang /_phyogs su ldan par tshogs pa las ltas su bya ba ni/_nad pa bad kan gyi gzhi yang yod la/_sman pa dang 'phrin pa gnyis kyang chu 'gram du snga dro phrad pa dang /_nad pa mkhris
[\[89b.6\]]pa'i gzhi yang yod la me'am tsha ba'i phyogs su sman pa dang pho nya nyi ma byed la phrad pa dang /_nad pa rlung nad gyi gzhi yang yod la/_ngam grog dang g.yang sa lta bur sman pa dang pho nya phyi dro phrad par gyur na de ni gso ba'i yul las 'das pa yin no/_/gzhan yang sman pa'i drung du pho
[\[89b.7\]]nya 'ongs pa'i tshe 'di dag ltar snang na yang 'chi ba'i mtshan mar bya ste/_de yang lte ba lag pas nom pa dang /_de bzhin du sna dang /_kha dang /_skra dang /_ba spu dang /_sen mo dang /_so dang /_pho mtshan dang /_rgyab dang /_nu ma dang /_mgrin pa dang /_lto ba dang /_mthe'u chung
[\[90a\]]
[\[90a.1\]]dang /_'di dag la nom pa dang /_nyug pa dang /_reg par snang ba dang /_gzhan lag pa nas ras bal thogs pa dang /_de bzhin du phub ma dang /_zha nye nag po dang /_rus pa dang /_rtswa dang /_gtun brdung dang /_rdo dang /_phyags ma dang /_zhib ma dang /_gos
[\[90a.2\]]kyi dum bu dang /_thal ba dang /_sol ba dang /_ras kyi kha tshar dang /_gzigs ma dang /_thag pa dang /_gtun dang /_srang dang /_zhags pa dang /_'di dag lag tu thogs te 'ongs pa dang /_gzhan yang snod chag pa dang /_nyams pa la sogs pa lag tu thogs pa'ang
[\[90a.3\]]rung ste/_mtshan ma de dag sman pa'i mig sngar snang na nad pa nges par 'chi ba'i rtags so/_/gzhan yang nyin zhag gi bye brag la sogs pa las pho nya'i mtshan ma bstan pa ni 'phrin pa sman pa'i gan du mtshan phyed na 'ongs pa dang /_de bzhin du nyi ma phyed dang /_tho rangs dang /_
[\[90a.4\]]dgongs dang /_gnam stong dang /_gzhan yang tshes drug dang /_tshes bzhi dang /_tshes dgu dang /_sgra gcan dang /_mjug rings shar ba'i dus dang /_nyi zla gzas zin pa'i dus dang /_skar ma bra nye dang /_smin drug dang /_skag dang /_chu stod dang /_gre dang /_
[\[90a.5\]]khrums stod dang /_snrubs dang /_skar ma de rnams dbang ba'i nyin zhag la pho nya 'ongs te nad pa'i don du shog shig ces bya ba la sogs pa'i tshig gis 'gugs par byed na yang mi dge ba'i rtags te/_sman pas bgrod par bya ba'i gnas ma yin no/_/sman pa nad pa'i gan
[\[90a.6\]]du chas pa'i tshe lam kar 'di dag mthong ba 'am thos pa ni mi 'grub pa'i mtshan ma ste/_dbang po ma tshang ba'i mi dang /_mi ro'am mi ro'i rgyan gyis brgyan pa mthong ba dang /_thag pa la sogs pa chad pa dang /_gos la sogs pa tshig pa dang /_snod chag pa la sogs
[\[90a.7\]]pa'i sgra thos pa dang /_mi ro dri mi zhim pa'am/_reg pa yang shas cher rtsub pa dang /_gzhan yang de dag 'dra ba'i mi dge ba'i mtshan ma mthong ngam thos na mi dge ba'i rtags so/_/gzhan yang lam du ha ha zhes bya ba'i sgra dang /_gcig la gcig brdeg pa dang /_'thab pa'i
[\[90b\]]
[\[90b.1\]]sgra dang /_lhung ba'i sgra dang /_sbrid pa'i sgra dang /_'di lta bu mthong ba dang /_gos dang /_gdugs dang /_mtshon cha chag pa dang /_sdug bsngal dag mthong ba dang /_gzhan yang mchod pa'i rten dang /_rgyal mtshan dang /_snod gang yang chu'i nang du nub pa mthong ba dang /_bsad pa
[\[90b.2\]]dang /_dbug pa dang /_bsreg pa la sogs pa'i sgra drag po thos pa dang /_sman pa lam du 'gro ba'i tshe thal ba'am/_rdul gyis g.yogs pa'am/_byi la dang /_srog chags go da dang /_sram dang spre'u rnams kyis lam bcad pa dang /_gang na nyi ma rgyu ba'i phyogs su nad pa
[\[90b.3\]]gnas pa der 'gro ba dang /_sha za ba'i gcan gzan gung la sogs pa dang /_bya rgod la sogs pa'i sgra mi bzad pa thos pa dang /_'di lta bu mthong ba dang /_thos pa yang nges par 'chi ba'i rtags su rig par bya'o/_/gzhan 'di dag mthong na yang mtshan ma ngan pa ste/_'bru nag
[\[90b.4\]]po dang /_bu ram dang /_dar ba dang /_lan tshwa dang /_btung ba dang /_pags pa dang /_yungs kar dang /_zhag dang /_'bru mar dang /_rtswa dang /_'dam dang /_bud shing dang /_ma ning dang /_rigs ngan pa dang /_rgya dang /_rnyi dang /_slon pa dang /_bshang ba dang /_rnag dang /_de la sogs pa'i
[\[90b.5\]]mtshan ma ngan pa mthong ba dang /_snying po med pa dang /_'khrig pa spyod pa dang /_/gzhan yang gang 'phrin pa ras bal thogs pa la sogs pa'i mtshan ma gang yang rung ba 'dir mthong na yang mtshan ma ngan par blta'o/_/sman pa dgra dang phrad pa dang /_mal dang /_stan dang /_khyogs kha
[\[90b.6\]]sbub tu mthong ba dang /_de bzhin du snod la sogs pa kha sbub tu mthong na thams cad 'bras bu med pa yin no/_/sman pa lam du 'gro ba'i tshe pho'i ming dang ldan pa bya ngang pa dang /_sreg pa dang /_lco ga la sogs pa g.yon logs na gnas pa dang /_mo'i ming dang ldan pa ri dgas dang lco ga mo
[\[90b.7\]]la sogs pa g.yas logs na gnas pa dang /_bya dang ri dgas la sogs pa g.yon nas g.yas su 'gro na dge ba'i mtshan ma'o/_/khyi dang wa gnyis ni g.yas nas g.yon du 'gro na shis pa'i mtshan ma'o/_/ri dgas gnyis la sogs pa zung du mi them pa'i gsum dang /_
[\[91a\]]
[\[91a.1\]]lnga la sogs pa mthong na bkra shis pa'i rtags so/_/bya tsa sha dang /_bya rgod dang /_ba ra dwa tsa dang /_rma bya dang /_ne'u le dang /_ra dang 'di rnams g.yas g.yon gang na gnas na rtag tu shis pa yin no/_/'ug pa dang /_byi la dang /_sbrul dang /_
[\[91a.2\]]'di rnams g.yas g.yon gang na gnas na yang mi dge ba yin no/_/khu byug dang /_go da dang /_sbrul dang /_ri bong dang /_dzi ba ka rnams kyi ming thos pa ni dge ba yin la mthong ba ni ma rungs par bshad do/_/de bzhin du dred dang /_spre'u'i ming thos pa ni shis la mthong ba
[\[91a.3\]]ni mi dge ba yin no/_/sman pa'i 'phral ba la dbang po'i gzhu babs pa ni mi dge ba yin la/_mthong ba ni bkra shis pa'i mtshan ma yin no/_/snod gang mes gang bar mthong na ni bzang ba yin la/_de nyid chag cing nang stong par mthong ba ni ngan par bshad do/_/de ltar gong gi
[\[91a.4\]]mtshan ma ngan pa de dag mthong na ni dor zhing spang bar bya'o/_/sman pa lam du 'gro ba'i tshe'am/_nad pa'i khyim du 'jug khar zho ma nyams pa la sogs pa 'og nas 'byung ba 'di dag mthong na bkra shis par gzung ste/_snying rje'i bsam pa nye bar bzhag nas 'bad pa byas pas gso bar
[\[91a.5\]]bya'o/_/de yang zho ma nyams pa la sogs pa mthong ba dang /_thos pa dang /_reg pa ni mi 'chi ba'i mtshan ma ste/_gzhan 'bras dang /_khre dang /_sbrang rtsi dang /_mar dang /_sen rtsi dang /_dngul rdo dang /_bum pa dang /_dril bu dang /_mar me dang /_pad+ma dang /_rtswa dUr ba
[\[91a.6\]]dang /_sha rlon pa dang /_nya dang /_'bras yos dang /_'bras bu dang /_g.yos sna tshogs sbyar ba dang /_rin po che dang /_glang po che dang /_bum pa gang ba dang /_bud med gzhon nu dang /_rgyal pos go 'phang bstod cing thabs dam pa rtsal ba'i mi dang 'phrad pa dang /_lha rnams
[\[91a.7\]]mthong ba dang /_rgyal po mthong ba dang /_me tog su ma na dkar po dang /_gos shin tu dkar ba dang /_rnga yab dkar po dang /_rta dang /_dung dang /_skyes bu dam pa dang /_bram ze dang /_cod pan can dang /_rta babs dang /_g.yung drung dang /_sa phyogs mthon po dang /_
[\[91b\]]
[\[91b.1\]]me 'bar ba dang /_bza' btung yid du 'ong ba dang /_shing rta gang ba dang /_ba drus ma be'u dang bcas pa gsum dang /_rgod ma rte'u dang bcas pa gsum dang /_bud med bu dang bcas pa mthong ba dang /_shang shang te'u dang /_ri dwags dang /_bzhad dang /_khu byug dang /_ngang pa dang /_
[\[91b.2\]]rma bya dang /_phyugs gcig btags pa mthong ba dang /_gdu bu dang /_me long dang /_yungs kar dang /_gi'u wang dang /_'di rnams mthong ba dang /_bdug pa'i dri dang /_byug pas byugs pa dang /_dkar ba dang dmar ba'i khu bcud dang /_khyu mchog dang mthun pa'i skad snyan pa
[\[91b.3\]]sgrogs pa dang /_ri dgas dang /_bya dang /_mi rnams kyi skad snyan pa dang /_de bzhin du gdugs dang /_rgyal mtshan dang /_ba dan bsgrengs pa mthong ba dang /_rgyal ba dang /_bkra shis par gyur cig pa'i skad snyan pa thos pa dang /_rdza rnga dang /_rnga bo che dang /_dung dang /_
[\[91b.4\]]bsod nams dang ldan pa'i longs spyod kyi sgra rnams snyan pa thos pa dang /_rig byed 'don pa'i sgra dang /_bde ba'am mthun pa'i rlung gis g.yon logs nas g.yas su bskor ba dang /_mdor na sman pa lam du 'gro ba dang /_nad pa'i khyim du phyin pa'i tshe gong du bstan
[\[91b.5\]]pa de dag gi sgra thos pa dang /_mthong ba dang /_rig par byed pa na las rtsom pa nges par 'grub par 'gyur bar ston to/_/de ltar 'phrin pa dang dge ba dang mi dge ba'i mtshan nyid bshad nas/_da ni rmi lam gyi mtshan ma'i 'chi ltas bshad par bya ste/_skyes bu gang gi rmi lam gyi nang du shi
[\[91b.6\]]ba'i mi dang chang lhan cig 'thungs nas khyis drud par rmis na de ni 'chi bdag rims kyi gzugs can gyis myur du khyer bar byed pa yin no/_/me tog gi phreng ba dmar pos lus brgyan pa dang /_lus dmar por mthong ba dang /_gos dmar po gyon pa dang /_bud med rgod bag can
[\[91b.7\]]gyis khyer bar rmis na/_de ni 'chi bdag khrag mkhris kyi gzugs can gyis khyer ba yin no/_/ma he dang /_rta dang /_phag dang /_rnga mo dang /_bong bu rnams la bdag nyid zhon te/_lho phyogs su 'gro bar rmi na gcong chen po'i gzugs can gyi 'chi bdag gis zin pa yin no/_/
[\[92a\]]
[\[92a.1\]]shing char ma can gyi lcug ma dang /_'od ma gang yang rung ba mgo bo'am snying ga nas byung ba rmis na/_de ni 'chi bdag skran gyi gzugs can gyis khyer ba yin no/_/skyes bu gang me mi 'bar ba'i mngag ma la sbyin sreg byed pa rmi ba dang /_mar gyis lus bskus
[\[92a.2\]]shing gcer bur 'dug pa dang /_snying gar pad+ma byung ba rmis na de ni 'chi bdag mdze'i gzugs can gyis bzung ba yin no/_/til mar gyi tshogs rigs ngan dang lhan cig 'thung bar rmis na/_de ni 'chi bdag gcin nad kyi gzugs can gyis blangs pa yin no/_/srin po kun dang /_
[\[92a.3\]]lhan cig bro gar byed cing chu la 'bying ba rmis na/_de ni 'chi bdag smyo byed kyi gzugs can gyis zin pa yin no/_/mi shi ba dang lhan cig chang 'thung zhing ra ro la gar byed par rmis na/_de ni 'chi bdag brjed byed kyi gzugs can gyis 'chos pa yin no/_/bong bu dang /_
[\[92a.4\]]rnga mo dang /_byi ba dang /_spre'u dang /_ser ge dang /_phag dang /_wa dang /_ro la zhon par rmis na/_de ni 'chi bdag gi khar son pa yin no/_/snum khur dang /_sha ku li rmi lam gyi nang du zos par rmis la sad ma thag tu de bzhin slon par byed na/_de ni 'tsho ba'i srog
[\[92a.5\]]spangs pa yin no/_/zla ba dang nyi ma gzas zin pa rmis na/_de ni mig nad skyed par byed pa'i mtshan ma'o/_/zla ba dang nyi ma lhung bar rmis na/_mig gi mthong ba nyams pa'i rtags so/_/spyi bo nas 'od ma'i lcug ma skyes par rmis pa dang /_spyi bo la bya rog gi tshang 'cha' ba dang /_
[\[92a.6\]]mgo bo chad par rmis na 'tsho ba spang bar khong du chud par bya'o/_/bya rgod dang /_'ug pa dang /_bya rog la sogs pas yongs su bskor ba dang /_de bzhin du yi dgas dang /_sha za mo dang /_tra pa ti dang /_an tra'i yul gyi mi ltar sha gnag pa dang /_rigs ngan sha mdog ngan
[\[92a.7\]]pa'i mi rnams kyis bskor bar rmis na 'chi ba'i mtshan ma'o/_/spa'i tshal dang /_'od ma'i tshal dang /_tsher ma'i tshal dang /_rtswa'i nags stug po'i nang du 'gro zhing nyam thag pa rmis na 'chi ba'i rtags su bstan to/_/g.yang sar lhung ba dang /_dur khrod dang /_rdul dang /_
[\[92b\]]
[\[92b.1\]]thal ba'i nang du nyal ba rmis na 'chi ba'i rtags su rig par bya'o/_/chu dang 'dam gyi nang du lus bying zhing snying ga nas chu'i rgyun 'byung bar rmis na gshin rje'i khyim na gnas pa yin no/_/glu dang /_gar dang /_rol mo byed cing me tog gi phreng ba dmar po dang /_gos dmar po 'chang zhing gyon
[\[92b.2\]]par rmis na mi 'dod pa yin no/_/bdag gi lus rgas par rmi ba dang /_lus 'phel bar rmi ba dang /_bsku byug byed pa rmi ba dang bag ma btang bar rmi ba dang /_spu 'dreg par rmis na 'di yang mi 'dod pa yin no/_/btsos pa'i zas dang /_snum dang /_chang la brkam pa dang /_skyugs pa dang /_'khru ba rmis
[\[92b.3\]]na mi 'dod pa'i rtags so/_/gser la sogs pa'i lcags drug rnyed par rmis pa dang /_rtsod pa dang /_'ching ba dang /_bdag pham par rmis na de yang 'chi ba'i mngon rtags so/_/rkang pa'i pags pa g.yang du lhung ba dang /_mchil l+h+wam gnyis stor ba rmis pa dang /_skyes bu
[\[92b.4\]]gang yang pha mes shi ba la sogs pa rnams kyis ngag rtsub pos bdag nyid spyos te lus spu zing zhes byed cing 'jigs par rmis pa dang /_gzhan yang brag ral ba dang /_skar mda' dang /_gza' dang /_rgyu skar dang /_so dang /_lham dang /_mig dang 'di rnams lhung ba dang /_
[\[92b.5\]]zhig par rmis na de yang mi 'dod pa yin no/_/nags tshal stug po'i nang du 'gro ba dang /_me tog dmar pos brgyan pa dang /_sdig can gyi khyim du 'jug pa dang /_mi ro bsregs pa'i shing gi nang du bdag nyid zhugs par rmi ba dang /_'jigs su rung ba'i gnas su 'gro ba dang /_ma'i
[\[92b.6\]]mngal du slar 'jug par rmis na srog dang bral ba'i rtags so/_/khang bzangs dang /_brag mthon po dang /_ri chen po nas lhung bar rmis na 'chi ba'i mngon rtags so/_/de bzhin du nyas mid par rmis na de ltar blta'o/_/skyes bu gang chos gos gon pa dang /_cha lugs ngan pa 'chang
[\[92b.7\]]ba dang /_gcar bu rnams dang /_lag na dbyug pa thogs pa dang /_mig dmar po dang /_lus nag po'i skyes bu mthong ba rmis na bsngags pa ma yin te nyes pa dang bcas pa yin no/_/bud med nag mo sdig pa can gyi gdong dang ldan pa/_skra dang /_sen mo dang /_nu ma ring ba dang /_
[\[93a\]]
[\[93a.1\]]gos dang /_phreng ba rnyings shing dri ma dang bcas pa gyon zhing 'ongs pa rmis na nges par 'chi ba'i mngon rtags so/_/gong du rmi lam sna tshogs kyi mtshan mar bstan pa de dag 'dir rmi lam du ji ltar 'byung zhing mthong ba yin zhe na/_gnyid log pa'i gnas
[\[93a.2\]]skabs su dri ma gsum shas cher 'khrugs pas dbang po'i rgyun kun tu khyab ste gnas pa las yid ni mi 'gag pa'i bdag nyid yin pas dbang po'i rgyun thams cad kyi rjes su gcod pa'i bye brag las rmi ltas su snang ste/_de yang mig gi dbang po'i skyon dang bcas pa'i
[\[93a.3\]]rgyun la yid gcod pa'i dus na ni gzugs sna tshogs mthong ba la sogs pa'i rmi lam 'byung ba yin la/_de bzhin du dbang po'i rgyun thams cad la yang de ltar sbyar bar bya ste/_'on kyang skyon dang bcas pa'i dbang po'i rgyun las yid kyi bcas pa las rmi lam mi
[\[93a.4\]]bzad pa sna tshogs 'byung ba yin pas na 'chi bar 'gyur la/_mi na ba ni nad kyis 'debs shing 'tsho ba the tshom dang bcas par 'gyur ro/_/de la rmi lam rmi bar byed pa'i rgyu ni rnam pa bdun te/_sngar mig gis gzugs kyi bye brag mthong ba dang /_myong ba dang /_
[\[93a.5\]]rna bas thos pa dang /_yid la gang 'dod pa'i dngos po dang /_brtag pa dang /_bsgom pa dang /_nad kyi gzhi las byung ba ste bdun po de dag go/_/de dag las mthong ba dang /_myong ba dang /_thos pa dang /_'dod pa dang /_brtag pa las rmi lam 'byung ba 'di don med pa yin
[\[93a.6\]]no/_/de la nad gzhi gsum gyi rang bzhin gyi rmi lam nam mkha' la 'phur ba dang /_me mthong ba dang /_chu mthong ba dang /_de dag kyang don med pa yin no/_/gzhan yang sngar rmi lam gsal ba las phyis brjed cing mi dran pa dang /_rmi lam mang po yun ring du rmi ba dang /_yun thung
[\[93a.7\]]bar rmi ba dang /_'di dag kyang don med pa'i rmi lam mo/_/gzhan du nam gyi cha stod la rmi lam rmis pa ni 'bras bu yun ring par ston pa 'am/_chung ba'i rtags so/_/nang par ba lang bzas la gtong ba'i dus su rmi lam rmi ba ni 'phral 'bras bu chen po ston pa'i rtags so/_/
[\[93b\]]
[\[93b.1\]]rmi lam bzang po rmis na rmi lam gzhan gyis bar mi chod par bya ba'i phyir/_gnyid log par mi bya ste 'bel ba'i gtam bya'o/_/gal te sdig pa'i rmi lam rmi na ni zhi ba'i sbyin sreg dang /_sbyin pa dang /_bzlas brjod dang /_bsgom pa dang /_bkra shis mang po yang
[\[93b.2\]]bya'o/_/ci ste mi dge ba rmi lam gyi nang du mthong na/_de zhi bar bya ba'i phyir yang gnyid log par bya ste/_rmi lam bzang po phyis byung na snga ma don med pa yin no/_/gzhan yang 'og nas 'byung ba 'di dag rmi na tshe ring ba la sogs pa'i yon tan 'byung ste/_de yang lha dang /_
[\[93b.3\]]bram ze dang /_khyu mchog dang /_grogs po gson po dang /_rgyal po dang /_skyes bu dam pa dang /_snyan par grags pa'i mi dang /_me 'bar ba dang /_grub pa dang /_mtsho shin tu dngas pa dang /_khye'u dang /_bu mo lus mdog dkar la cung zad dmar ba dang /_gos
[\[93b.4\]]dkar la shin tu 'tsher ba dang /_mi'i sha za ba dang /_lus la me 'bar ba dang /_lus thams cad khrag gis byugs par rmis pa dang /_mdor na rmi ltas kyi mtshan ma bzang po de dag mthong na/_tshe ring ba dang /_nad nyung bar 'gyur ro/_/gzhan du na gdugs dang /_
[\[93b.5\]]me long dang /_dug dang /_sha rlon pa dang /_sna ma'i me tog dkar po dang /_gos dang /_mi gtsang bas lus byugs pa'i mi dang /_shing tog a mra la sogs pa'i 'bras bu rnyed par rmis na mchog tu bzang ba yin no/_/ri mthon po dang /_khang bzangs kyi steng dang /_shing
[\[93b.6\]]'bras bu can dang 'di rnams la 'dzeg pa dang /_seng ge dang /_mi dang /_glang po che dang /_rta'am ba lang gis drangs pa'i shing rta dang /_'di dag la zhon par rmis na de ni bde ba sbyin par byed do/_/chu bo chen po dang /_mtsho bran dang /_rgya mtsho chen po gang yang rung ba
[\[93b.7\]]shar phyogs nas byang phyogs su rgal bar rmis na 'di yang bde ba skyed par byed do/_/rigs nga na dang 'grogs pa dang /_bdag nyid shi bar rmis na yang tshe ring ba la sogs pa'i mtshan ma dge ba yin no/_/lam nyam nga ba nas 'byung ba dang /_lha rnams dang /_pha ma la mchod
[\[94a\]]
[\[94a.1\]]par rmis pa dang /_bdag nyid ngu ba dang /_rdeg 'chos pa las ldang ba dang /_dgra pham par byas pa dang /_skyes bu gang gis de ltar rmis na/_tshe ring ba dang /_nad med pa dang /_nor mang po rnyed pa la sogs pa thob pa'i rtags so/_/gzhan yang
[\[94a.2\]]nad pa'i yon tan khyim du bkra shis shing dam pa rnams kyi spyod tshul dang ldan pa dang /_chung ma dang /_bu dang /_bu mo dang /_nye du dang /_g.yog 'khor dang ldan zhing /_de yang snying nye zhing mthun par 'jug pa dang /_sman la yid ches pa dang /_sman mang po
[\[94a.3\]]'chang ba dang /_snying stobs che ba dang /_pho nya dang ldan pa dang /_gtsang sbra che ba dang /_sman pa dang /_bram ze la gus pa dang /_nad pa dang nad g.yog gnyis kyang sman dpyad kyi gso ba la sems skyo ba med pa dang /_mdor na gong du smos pa'i bkra shis pa la sogs pa'i
[\[94a.4\]]yon tan 'di dag dang ldan pa'i nad pa ni bde ba thob par 'gyur ba'i mtshan ma yin no/_/de la lus kyi gnas zhes bya ba 'di skye ba dang 'chi ba'i mtshan nyid bstan pa yin pas lus kyi gnas zhes bya'o/_/lus kyi gnas las 'phrin pa'i mtshan ma las 'chi ltas su bstan
[\[94a.5\]]pa'i le'u tha ma rdzogs so//_//yan lag brgyad pa'i snying po las lus kyi gnas zhes bya ba'i le'u drug pa rdzogs te yan lag brgyad pa'i snying po'i gnas gnyis pa'o//_//de nas nad thams cad kyi gzhi bshad par bya ste/_ci na yang rung ste nad
[\[94a.6\]]do cog thams cad kyi gzhi las nad du 'gyur bar bstan pa drang srong chen po rgyun shes kyi bu la sogs pa na re nad ces bya ba'i ming du brtsi ba'i rnam grangs ni lus 'joms par byed pa yin/_sdig pa yin/_rims yin/_gnod par byed pa yin/_/'gyur bar byed pa yin/_
[\[94a.7\]]sdug bsngal ma zhu ba'i nad dmigs yin/_lus zad par byed pa yin/_'tsho dka' bar byed pa yin/_mkhun par byed pa yin/_lus kun mi bde bar byed pa yin zhes bya'o/_/nad do cog gi bye brag ni rnam pa lngar shes par bya ste/_de dag gang zhe na nad kyi gzhi dang /_nad tshul
[\[94b\]]
[\[94b.1\]]sngar byung ba dang /_nad kyi tshul phyed pa dang /_zas sman 'phrod pa goms par byed pa dang /_nad dkyel du gyur pa dang /_rnam pa lngar shes par bya'o/_/de la nad kyi gzhi zhes bya ba ni nad du gyur pa'i rgyu dang /_nad du gyur pa'i skye mched dang /_nad du gyur pa'i rkyen dang /_nad slong bar byed
[\[94b.2\]]pa dang /_nad du gyur pa'i rgyu mtshan dang /_rnam grangs kyi ming 'di rnams la nad kyi gzhi zhes bya'o/_/de la nad tshul sngar byung ba zhes bya ba ni nad dmigs shig 'byung bar ni gyur na/_nad ci yin pa'i bye brag ma phyed pas nad kyi tshul ci yin pa gsal bar yang mi snang /_nad dkyel
[\[94b.3\]]yang mi che ba de lta bu la nad tshul sngar byung ba zhes bya'o/_/de la nad kyi tshul phyed pa zhes bya ba ni nad kyis thebs pa'i nad dang /_nad dmigs kyi dngos po ci yin pa gsal bar shes pa ni nad kyi tshul phyed pa zhes bya ste/_nad kyi dbyibs tshul ci 'dra ba dang /_nad dmigs kyi
[\[94b.4\]]nad kyi bye brag gsal bar mngon pa dang /_nad kyi rtags dang /_nad kyi mtshan nyid dang /_nad kyi mtshan ma ci yin pa bye brag phyed par shes pa'o/_/zas sman 'phrod pa goms par byed pa zhes bya ba ni nad kyi rgyu dang mi mthun/_nad kyi ngo bo dang mi mthun par sman dang /_zas dang /_
[\[94b.5\]]gnas pa dang /_spyod pa la sogs pa bsgyur te byas pas bde bar shes par 'gyur ba de ni nyams su phan zhing brtas par byed pa zhes bya ste/_de ni nad dang 'phrod pa'i zas sman goms pa zhes bya'o/_/de lta bu las bzlog pa ni nyams su mi phan la brta bar mi 'gyur te de ni zas sman nad
[\[94b.6\]]dang mi 'phrod pa zhes bya'o/_/de la nad dkyel du gyur pa zhes bya ba ni rlung nad dam/_mkhris pa 'am/_bad kan lta bu'i nad kyis thebs pa de cher skyes pas nad sngon du na bar gyur te bdag ni nad 'di lta bu zhig gis thebs te na zhing 'dug snyam du shes pa yin no/_/nad do cog
[\[94b.7\]]thams cad kyi tshul shes par bya ba'i thabs rnam pa lnga yod de/_nad re re la yang sna grangs su yod pa dang /_nad dmigs gang yin brtag pa dang /_gtso bor gyur pa'i nad dang /_nad stobs kyi mthu che ba dang /_dus las nad dmigs shes par bya ba dang lnga'o/_/de
[\[95a\]]
[\[95a.1\]]la nad re re'i sna grangs zhes bya ba ni dper na rims lta bu la yang rims nad rnam pa brgyad du bshad pa yin no/_/de la yang nad dmigs gang yin brtag pa ni rlung nad dang /_mkhris pa'i nad dang bad kan gyi nad rnams cig car dus gcig tu na
[\[95a.2\]]na nad de rlung gi shas su gtogs pa yin nam/_mkhris pa'am bad kan gyi shas gar gtogs/_nad 'di gang yin zhes rnam par rtog par byed pa'o/_/de la gtso bor gyur pa'i nad ces bya ba ni rlung dang mkhris pa dang bad kan gyi sar rang rang gi nad byung ba ni nad rang dbang can zhes
[\[95a.3\]]bya ste/_de ni nad gtso bor gyur pa zhes bya'o/_/bad kan gyi sar rlung nad lta bu byung ba ni rang dbang med pa gtso bor ma gyur pa yin te gso dka' ba zhes bya'o/_/de la nad dmigs kyi mthu che ba zhes bya ba ni ci las nad du gyur pa'i nad kyi gzhi yang rjes chod de shes pa de las
[\[95a.4\]]nad du gyur pa'i nad kyang dngos su mngon par gyur pa de ni nad dmigs mthu che bar gyur pa zhes bya ste/_nad tshabs che bar blta'o/_/ci las nad du gyur pa'i nad gzhi yang tshang bar mi mngon la/_nad kyi gzhi gang las na bar gyur pa'i nad dmigs kyang tshang bar
[\[95a.5\]]mi mngon na/_de ni nad dmigs mi che ba zhes bya'o/_/de la dus las nad dmigs gang yin shes par bya zhes bya ba ni/_rlung dang /_mkhris pa dang /_bad kan gyi bye brag gi tshul bzhin du mtshan mo'i bye brag dang /_nyin mo'i bye brag dang /_
[\[95a.6\]]dus tshigs kyi bye brag gam/_zan zos pa'i 'og gam/_kha zas zhu bar gyur pa'i rjes lta bu la na na 'di rnams kyi bye brag gang gi tshe nad kyis btab pa de las/_nad ci yin pa shes par gyis shig_/de lta bas na nad gzhi gang las nad du gyur pa'i dmigs mdo tsam zhig bstan
[\[95a.7\]]pa ni de yin no/_/zhib tu ni 'og nas bshad par bya'o/_/nad do cog thams cad kyi nad gzhi ni rlung dang /_mkhris pa dang /_bad kan rnams 'khrugs pa las nad ldang bar 'gyur ro/_/de yang ji lta bu zhe na gnod par 'gyur ba'i tshogs bsten pas nad gzhi 'khrugs na nad ldang ngo /_/
[\[95b\]]
[\[95b.1\]]gnod par gyur pa bsten pas nad ldang bar 'gyur ba de yang rnam pa gsum zhig sngar bshad pa yang yin te/_de las rlung nad du gyur pa'i nad gzhi ni/_ro kha ba dang /_na le sham dang /_ro bska ba'i bag za ba dang /_kha zas chung ngur za ba dang /_kha zas rtsub par za ba dang /_rtag
[\[95b.2\]]tu kha zas tshod bzung ste/_dbu zungs za ba dang /_bshang gci 'ong na bkag pa dang /_yang na bshang gci mi 'ong bzhin du nan gyis btsir ba dang /_mtshan mo thog thag mi nyal ba dang /_skad chen po drag par smra ba dang /_bkru sman dang /_skyug sman ha cang mang du
[\[95b.3\]]gtong ba dang /_'jigs pa dang /_mya ngan dang /_sems las dang /_drag shul rtsal bag dang /_las khur cher byed pa dang /_bud med la ha cang drags pa dang /_'di rnams lta bu'i gzhis dbyar zla tha chungs nya bri phan chad ston zla 'bring po'i nya tshun chad du nad kyi thebs pa
[\[95b.4\]]dang /_phyi 'phred dam tho rangs na ba dang /_kha zas zos pa zhu ba'i rjes la na ba de dag ni rlung nad yin no/_/mkhris pa rgyas par gyur pa'i nad gzhi ni/_na le sham dang /_sgog pa dang /_dbyi mo dang /_kru trug tres lta bu zos pa dang /_skyu ru ra dang /_bal po se 'u lta bu ma gtogs
[\[95b.5\]]par skyur bag go cog zos pa dang /_ro rno bag la ske tshe lta bu tsha ba dang /_kha zas ma bsgrangs pa tsha ches pa zos sam 'thungs pa dang /_nyi tshan nam me'i 'od tsha ches pa la 'de ba dang /_khros shing rngam pa dang /_lus dang khong tsha bar 'gyur ba'i bag 'di rnams kyis ni ston zla
[\[95b.6\]]'bring po nya bri phan chad ston zla tha chungs dang dgun zla ra ba nya tshun chad nad kyis btab pa'am/_nyi ma'i gung ngam/_nam phyed na 'am/_dbyar zla ra ba dang /_dbyar zla 'bring po tsha ba'i dus su nad kyis btab na de ni mkhris pa'i nad ces bya'o/_/de la bad kan gyi nad du gyur pa'i nad
[\[95b.7\]]gzhi ni bu ram gyi bag dang /_'o ma lta bu mngar bag dang /_lan tshwa dang /_snum bag dang /_kha zas 'ju dka' ste lci ba dang /_bad kan du gyur pa'i bag dang /_bsil ba'i bag dang /_rtag par mal gcig na 'dug pa'i bag dang /_'phres shing snyes te 'dug pa dang /_zas ma zhu ba dang /_nyin par
[\[96a\]]
[\[96a.1\]]gnyid log pa dang /_sha skye zhing sbom par 'gyur ba 'di rnams kyis bad kan gyi nad rgyas pa drangs shing slon kyang ma phyin tam/_zan zos ma thag pa'i rjes la na'am/_dpyid zla 'bring po dang /_dpyid zla tha chungs kyi ngo la na'am/_snga dro na
[\[96a.2\]]'am/_nam stod la nad kyis btab na de ni bad kan gyi nad ces bya'o/_/de la gnyis las gyur pa'i nad ni rlung dang mkhris pa gnyis las gyur pa'i nad dang /_rlung dang bad kan gnyis las gyur pa'i nad dang /_mkhris pa dang rlung gnyis las gyur pa'i nad dang /_bad kan dang
[\[96a.3\]]rlung gnyis las gyur pa'i nad dang /_bad kan dang mkhris pa gnyis las gyur pa'i nad dang /_'di rnams lta bu ni gnyis las gyur pa'i nad ces bya'o/_/de la 'dus pa las gyur pa'i nad ces bya ba ni rlung dang /_mkhris pa dang /_bad kan gyi nad dmigs gsum tshogs pa las
[\[96a.4\]]nad du gyur pa de ni 'dus pa las gyur pa'i nad ces bya'o/_/'dus pa las gyur pa'i nad de yang nad gzhi ji lta bu las nad du 'gyur zhe na/_rlung nad du gyur pa'i kha zas dang /_mkhris pa'i nad du gyur pa'i kha zas dang /_bad kan gyi nad du gyur pa'i kha zas 'di gsum 'dres par zos la ma
[\[96a.5\]]zhu bar gyur pa dang /_kha zas sngar zos pa'i rjes la kha zas phyi ma yang zos te kha zas snyoms par gyur pa 'di lta bu dang /_kha zas nang mi 'phrod pa lta bu dang /_lhag par cher zos pa dang /_chang mi zhim pa ngan pa 'thungs pa dang /_chu gnod par gyur pa ngan pa 'thungs pa dang /_tshod ma skam
[\[96a.6\]]po'i bag za ba dang /_la phug lta bu'i rtsa ba'i bag rjen par za ba dang /_til gyi tshigs ma za ba dang /_sa zhag za ba dang /_so ba'i chang dang /_sha rul ba dang /_sha skam pa dang /_sha rid pa ngan pa 'di lta bu'i bag la sogs te/_nad dmigs rnam gsum du gyur pa'i bag zos pa dang /_
[\[96a.7\]]sngon chad kha zas rtag tu goms pa za ba las bsgyur te/_sngon ma longs pa'i kha zas gsar pa zos pa dang /_dus tshigs tshul bzhin du mi gnas par gyur te dus tshigs log pa ngan par gyur pa dang /_shar phyogs nas rlung langs pa'i khar bab pa'am/_yang na snga dro'i ser bu'am/_
[\[96b\]]
[\[96b.1\]]yang na gar 'gro ba'i mdun nas rlung gnod pas phog pa dang /_lus la yi dgas gdon 'dre phab pa dang /_dug 'thungs pa dang /_dbyig dug 'thungs pa dang /_khong du be'u snabs kyi nad yod pa dang /_ri drung du nye bar gnas pa dang /_btsas pa'i bla skar la gza' zhugs pas gnod
[\[96b.2\]]par gyur pa dang /_sman bcud len lta bu log pa btong ba'am/_skyug sman dang /_bkru sman dang /_dugs dang lums lta bu log par byas pa 'di lta bu'am/_tshe snga ma dang ltar gyi tshe lta bu la sdig pa sna tshogs byas pa'am/_bud med rnams bu btsas pa'i tshe log par byung ba dang /_de'i
[\[96b.3\]]tshe dpyad log par byas pa dang /_rnam pa 'di lta bu'i nad du gyur nas rlung dang /_mkhris pa dang /_bad kan so so'i nad kyi gnas su so so'i rtsa'i sbubs nas nad rgyu ste/_nad dkyel zhugs na 'dus pa'i nad kyis lus myur du 'bebs par 'gyur ro/_/nad gzhi bshad pa'i le'u ste dang po'o//_//
[\[96b.4\]]rims nad kyi nad gzhi bstan pa'i le'u ste gnyis pa bshad bar bya'o/_/rims ni thams cad kyi bdag po zhes bya'o/_/rims de ni sdig pa yin/_'chi bdag yin/_gzi dang mdangs ma rungs par byed pa yin/_'chi bar byed pa yin/_rims nad kyi nad gzhi rnam pa gcig ni/_gna'
[\[96b.5\]]ga la lha ma yin zhes bya bas lha thams cad bos te mchod sbyin byas nas/_lha chen po drag shul can ma bos te/_mchod sbyin yang ma byin pas lha drag shul can de khros nas lha ma yin gyi mchod sbyin yang ma rungs par byas/_khros shing rngam pa'i tshe dpral bar yang mig gcig byung
[\[96b.6\]]ba'i nang nas rims nad byung ste/_mi yul du rims nad btang ste rims 'di las kyang byung zhes zer ro/_/rims ni thog mar btsa' ba'i tshe yang lus dang lhan cig tu byung ba yin/_lus tha ma 'chi ba'i tshe yang rims dang lhan cig 'gro ba yin no/_/rims kyi rang bzhin ni
[\[96b.7\]]lus kun tu tsha ba rmongs pa yin no/_/rims nad du gyur pa'i nad gzhi ni kha zas mi 'phrod cing gnod pa log par bsten pa las 'byung ngo /_/rims drag po sna tshogs yod pa de dag gi mi'o cog dang /_rta dang /_glang po che dang /_ba lang la sogs pa skye gnas tha dad pa rnams
[\[97a\]]
[\[97a.1\]]la rims nad gyis btab nas mi dang phyugs la rims nad de'i ming so sor btags par gyur to/_/yang rims la rnam pa brgyad yod de/_de gang zhe na rlung dang /_mkhris pa dang /_bad kan gyi nad dmigs so so'i rims sna gsum dang /_'dres
[\[97a.2\]]pa'i rims nad gsum dang /_gsum 'dus pa'i rims nad dang /_glo bur gyi rims nad dang brgyad do/_/de la rims nad brgyad po gang zhe na/_so so'i nad dmigs kyi rims nad rnam pa gsum po rlung las gyur pa'i rims nad dang /_mkhris pa las gyur pa'i rims nad dang /_bad kan
[\[97a.3\]]las gyur ba'i rims nad dang rnam gsum mo/_/yang na nad gzhi sna gnyis 'dres pa'i rims nad rnam gsum yod pa rlung dang mkhris par 'dres pa'i rims nad dang /_rlung dang bad kan du 'dres pa'i rims nad dang /_mkhris pa dang rlung nad du 'dres pa'i rims nad dang /_mkhris pa dang bad kan du 'dres
[\[97a.4\]]pa'i rims nad dang /_bad kan dang rlung nad du 'dres pa'i rams nad dang /_bad kan dang mkhris par 'dres pa'i rims nad dang /_'di rnam gsum mo/_/'dus pa las gyur pa'i rims nad ni rlung dang /_mkhris pa dang bad kan gsum mnyam du 'dus pa las rims nad du 'gyur
[\[97a.5\]]ba ni 'dus pa'i rims nad ces bya'o/_/glo bur gyi rims ni drag shul gyi bag las snad pa dang /_gdon nad kyis btab pa lta bu dang /_dmod pa bor ba dang /_ngan du byed pa'i byad byas pa las rims su 'gyur ro/_/de ltar rims nad ni rnam pa de brgyad do/_/rims nad gang
[\[97a.6\]]yang rung ste/_dang po rims nad du gyur pa'i snga tshul ni/_rlung nad slong ba'am/_mkhris pa'i nad slong ba'am/_bad kan gyi nad slong ba de lu bu'i so so'i nad gzhis so so'i nad bslangs nas/_kha zas ma zhu ba'i sa pho ba'i nad du rims nad zhu ba dang lhan cig gnas nas nang
[\[97a.7\]]gi rtsa kun 'gags te kha zas 'ju ba'i gnas pho ba'i nang na drod yod pa kun phyi rol du phyung nas/_rims nad cha ba phyi rol du byung ba dang gnyis kyis lus kyi phyi nang thams cad la khyab par zhugs nas lus thog thag tu gdungs te/_lus rab tu tsha nar gyur pa de ni rims nad yin te
[\[97b\]]
[\[97b.1\]]rtsa sgo kun 'gags shing lus la rngul ba yang phal cher mi 'byung ngo /_/'di lta bu ni thog ma rims nad kyis btab pa'i rtags snga tshul zhes bya ba yin no/_/de'i rjes la rims nad de tshabs cher skyes/_nad kyi rang bzhin gsal bar byed pa zhes bya ste/_de yang ji lta
[\[97b.2\]]zhe na/_khong ngal/_nyams mi dga'/_lus lci/_khar ro bro ba mi tshor/_kha zas yi gar mi 'ong /_glal 'byung /_mig rtsa dmar/_yang na mig rtsa ser ram mig dkar bag che ba dang /_rkang lag gi lhu tshigs kun brdungs pa tsam du na/_kha zas 'ju ba'i shas bri/_nyams stobs
[\[97b.3\]]chung /_gnyid che/_ba spu kun langs/_bya rmyang byed 'dod/_byin pa'i nya na/_lus snyom/_phan pa'i dpyad bstan pa las mi bzod de khro/_kha zas skyur bag dang ro tsha ba dang dron po'i bag la sred/_kha zas mngar la mi dga'/_byis pa gzhon nu'i bag la khro/_/skom dad rab tu che/_
[\[97b.4\]]sgra'i bag dang me dang grang lhags dang rlung dang grib ma dang nyi tshan dang 'di rnams lta bu la bsten par yang res 'ga' ni 'dod/_res 'ga' ni mi 'dod de ma nges so/_/'di rnams ltar gyur pa ni rims nad kyi rang bzhin gsal bar bye brag phyed pa zhes bya'o/_/de la rlung las
[\[97b.5\]]gyur pa'i rims nad kyi nad thabs ni dang po rims kyis thebs pa'i tshe yang nad tshabs mi che/_tsha ba'i tshabs kyang mi che'o/_/rims 'byang du nye ba'i tshe na nad tshabs kyang mi che/_tsha ba'i tshabs kyang mi che'o/_/lus dang yan lag mi snyoms te mal gcig tu zug cing na ba ma
[\[97b.6\]]yin gyi 'pho zhing na/_rkang pa gnyis tshor ba med cing bem bag tu 'gyur la rengs/_byin snying na/_lus kyi khong ngal zhing rus pa'i tshigs rnams kha bye ba snyam byed/_brla gnyis na/_rked pa na/_rgyab brdung ba snyam du na/_lto ba na/_rus pa kun dang rtsib logs g.yas g.yon
[\[97b.7\]]lhag par na/_snying btsir ba snyam byed la zug cing na/_brang dang nu 'jing du btsugs pa snyam du gzer zhing na/_phrag sor gnyis brdungs pa bzhin du na/_dpung pa nas lag ngar du bcom pa bzhin du na/_sgrog rus kyi nye 'khor btsir ba snyam byed/_'gram pa na ste kha zas bldad mi
[\[98a\]]
[\[98a.1\]]nus/_kha glal 'byin/_rna ba gnyis 'bod cing sgra 'byung /_mur 'gram gnyis zug cing na/_glad pa'i spyi bo na/_kha'i nang ro ci bro ba mi tshor ba'am/_yang na kha'i ro bska ba bro/_/bshang gci'i dri ma yang mi 'byung ste sri/_sha mdangs kyi pags pa
[\[98a.2\]]dang /_bzhin dang /_kha'i nang dang /_mig dang /_sen mo dang /_bshang gci la sogs pa kun yang rtsub la cung zad rtsa dmar/_kha nas mchil ma mang /_kha zas yi gar mi 'ong bzhin za/_zas 'jur mi rung /_lus la rngul mi 'byung /_mtshan mo gnyid mi
[\[98a.3\]]'ong /_mchu dang gre ba skam/_skom dad che/_lud pa skam/_lud pa lu zhing skam por skyugs te mi 'byung /_sems bying zhing dman par gyur/_lus kyi ba spu langs te sha dang pags pa brtse/_lus dang rkang lag 'dar/_sbrid pa 'gags te 'byung du mi rung /_mgo
[\[98a.4\]]'khor/_kha nas tshig cal col smra/_nyi tshan nam dro ba'i bag la 'dug par 'dod/_rkang lag bya rmyang byed/_nad kyi tshul 'di rnams lta bu ni rlung nad kyi rims zhes bya'o/_/de la mkhris pa las gyur pa'i rims kyi nad thabs ni lus kyi mgo dang yan lag kun du na ba dang tsha
[\[98a.5\]]bas cig car khyab la tshig cal col du smra zhing glal/_kha'i nang ro tsha bar bro/_/sna dang kha'i nang du thor bu 'byung /_bsil ba'i bag 'dod/_mgo 'khor/_brgyal/_myos/_snying mi dga'/_thur du 'khru/_mkhris par slon/_mchil ma bor ba'i nang nas khrag 'byung /_ro
[\[98a.6\]]skyur/_lus la thor bu dmar po chang chung 'byung /_sha mdangs kyi mdog dang /_bzhin mdog dang /_mig dang /_sen mo dang /_bshang gci rnams ser zhing rtsa sngo rngul 'byung ba'i dbugs 'byung ba mnam mam/_skom dad che ba'i nad 'di lta bu'i nad thabs ni mkhris pa'i rims
[\[98a.7\]]nad yin no/_/bad kan las rims su gyur pa'i nad thabs ni lhag par kha zas yi gar mi 'ong la rmongs bag tu 'gyur/_rtsa rnams 'gags la rtsa drag tu mi 'phar/_kha nas bad kan mang /_kha'i nang ro mngar ba bro/_/dang ka mer mer por byed/_dbugs mi bde/_cham pas
[\[98b\]]
[\[98b.1\]]btab/_snying na/_slon cing skyugs pa 'byung /_lud pa mi mang bar lu zhing 'bogs/_lus la thor bu grang mo rtsa dmar ba cung zad 'byung /_myos shing rmongs bag tu 'dug_/lus 'dar ba'i nad thabs 'di lta bu ni bad kan gyi rims zhes bya'o/_/rlung nad kyi
[\[98b.2\]]rims dang /_mkhris pa'i rims dang /_bad kan gyi rims rnam gsum gang ltar na yang rung /_nad thabs brtag sla ba'i thabs ni phyi 'phred dang tho rangs rims kyis btab pa'am/_rims na ba zhig na rlung las gyur pa'i rims yin no/_/nyi ma phyed dang /_nam gyi
[\[98b.3\]]gung la rims kyis btab pa'am/_rims nad las na mkhris pa las gyur pa'i rims nad yin no/_/snga dro dang srod la rims kyis btab bam rims nad las na bad kan las gyur pa'i rims nad yin te rims nad gang yin pa thabs de ltar rtogs shig_/yang rims
[\[98b.4\]]kyis btab pa la sman dang kha zas kyis nad dmigs gang yin pa brtag pa ni rlung nad dam bad kan gyi nad skye bar 'gyur ba'i kha zas dang sman byin na nad slong ngam ldang bar gyur te zas dang sman gyi gzhi des gnod par gyur na/_de ni rlung las gyur pa'i rims sam/_mkhris
[\[98b.5\]]pa'am bad kan las gyur pa'i rims yin par shes te/_sman dang zas thabs bsgyur te btang na phan par 'gyur ro/_/de la 'dres pa'i rims nad ces bya ba ni rlung las gyur pa'i rims nad kyi thabs dang /_mkhris pa las gyur pa'i nad kyi thabs la sogs pa
[\[98b.6\]]rims so so'i tshul dmigs kyis phye ba nad dmigs sna gnyis kyi rims kyis btab par snang na/_de ni 'dres pa'i rims zhes bya ba ste/_'dres pa'i rims de ni nad thabs kyi tshul dmigs ci 'dra ba gzhan yang bshad par bya'o/_/de la rlung dang mkhris par
[\[98b.7\]]'dres pa'i rims nad kyi thabs ni glad pa na/_brgyal/_slon bro/_/lus tsha/_rmongs bag tu 'gyur/_gre ba dang kha skam/_snying mi dga'/_rus pa'i tshigs rnams kha bye ba snyam byed/_gnyid med/_skom dad che/_mgo 'khor/_lus kyi ba spu langs te reg na sha brtse/_kha glal/_tshig
[\[99a\]]
[\[99a.1\]]smra ba mang ngo /_/thabs 'di ltar na na rlung dang mkhris pa gnyis 'dres pa'i rims nad ces bya'o/_/de la bad kan dang rlung 'dres pa las rims nad du gyur pa'i thabs kyi rtags ni lus phyi nang tsha ba med/_kha zas yi gar mi 'ong /_glad pa na/_
[\[99a.2\]]rus pa'i tshigs rnams na/_cham pas btab/_dbugs mi bde ste rngam pa'i shugs drag_/lud pa lu/_bshang gci sri/_lus phyi nang khong bsil te grang /_mong mong por byed/_mig rab rib za/_rmugs par gyur te nad thabs 'di lta bu ni bad kan dang rlung nad 'dres
[\[99a.3\]]pa'i rims nad kyi rtags yin no/_/de la bad kan dang /_mkhris par 'dres pa'i rims nad kyi rtags ni/_lus phyi nang khong grang ste rengs bag tu 'dug_/res 'ga' ni lus tsha ste rngul 'byung bas tsha grang gcig tu chad pa med do/_/skom dad che/_lud pa lu/_bad kan dang
[\[99a.4\]]mkhris pa'i bag tu 'khru/_rmongs bag dang /_rmugs pa dang /_kha'i nang byugs sam bskus pa ltar bldag bldag po dang /_ro kha ba bro ba 'di lta bu ni bad kan dang mkhris pa 'dres pa'i rims nad kyi rtags yin no/_/de la 'dus pa'i rims nad ces bya ba ni rlung dang /_mkhris
[\[99a.5\]]pa dang bad kan gyi nad thams cad 'dus pa'i rims nad kyis btab pa'i tshe lus skad cig skad cig tu tsha/_de bzhin du bar 'ga' bar 'ga' khong grang ste bsil/_nyin par gnyid rab tu che/_mtshan mo gnyid med/_yang na nyin mtshan gnyis ka gnyid che/_yang na nyin
[\[99a.6\]]mtshan gnyis kar gnyid mi 'ong /_lus cher rngul tam yang na lus rngul mi 'byung /_glu len/_gar byed/_gad mo dgod pa la sogs pa dang /_lus kyis bsgyur cing bya ba rnams byed/_mig nas mchi ma zag_/mig mi gsal te rtsa dmar ram ser/_mig tha mal pa mi
[\[99a.7\]]'dra ste zhum zhing g.yo/_/mig gi rdzi ma long por 'dug_/byin snying na/_rtsib logs su na/_glad pa'i spyi bo dang rus pa'i tshigs na/_mgo 'khor/_rna ba gnyis na ste 'bod mgul pa'i nang gra mas gang ba snyam byed/_lce rtsub la tshig pa bzhin du gnag_/lus lci la
[\[99b\]]
[\[99b.1\]]lag ngar dang dpung pa'i tshigs kha bye zhing 'chos pa snyam byed cing lci/_rus pa'i tshigs rnams kha bye zhing lci/_kha'i mchil ma'am/_lud pa'i nang nas khrag dang /_mkhris pa dang bad kan 'byung /_mgo bo cog cog por mi btub ste g.yas g.yon du 'dril zhing 'phyo/_skom dad
[\[99b.2\]]rab tu che/_lus thor bu'am/_'brum phran nag po'am/_dmar po phre'u tsig tsig po mtha' ma 'khor ba gang la dbus nyi tsher ma byung ste stong par 'dug pa de lta bu lus kyi skabs su 'byung bar snang ba dang /_lus la skabs skabs su thor bu tsig tsig po phre'u 'dab chags su byung ba
[\[99b.3\]]kor kor por snang /_snying na/_bshang gci sri ste 'gags pa'am/_yang na thur du 'khru zhing 'ong ba snyam byed la/_bshang ba'i tshe chen po mi 'byung /_kha'i nang snum gyis bskus pa bzhin du snum bag tu bro/_/nyams stobs chung ste bri/_skad kyi gdangs chung ste gcom chung /_
[\[99b.4\]]kha nas bla zhing rdol/_'dus pa'i nad 'di lta bus btab na nad gzhi rlung dang bad kan mkhris pa rnams yun ring du smin du mi btub ste nad kyi rtse ma zhil/_mi'i nyams ni rmugs/_mgul pa dang gre ba'i nad rtags sgra ngar ngar po dang /_sgra sog sog zer ba 'di lta bu ni
[\[99b.5\]]'dus pa'i rims nad kyis thebs pa'i rtags yin no/_/'dus pa'i rims nad 'di lta bu las tshabs rab tu che bar gyur na rims de'i ming ni 'dus pa'i rims mngon du rmugs byed ces bya ste/_nad des ni mdangs phrogs nas mi'i gzi byin kun med par byas/_bshang
[\[99b.6\]]gci 'gags la rtug skam du gyur te mi 'byung /_khong pa'i nang gi drod nyams te chung ba 'di ni 'dus pa'i rims kyi nad rmugs byed kyi rtags ya nga ba thams cad tshogs pa yin te gsor mi rung ngo /_/de lta bu gzhan ni gso dka' ba zhes bya ste/_'dus pa'i rims mngon du
[\[99b.7\]]rmugs byed nad sna ma tshang ba de ni gsos na yang dbang po nyams pa'am rkang lag nyams pa tsam du 'gyur ro/_/rnam pa gzhan du yang 'dus pa'i rims nad yin na/_de yang mkhal ma'i nad logs shig na 'dug ste/_ji lta zhe na phyi rol gyi pags pa dang sha mthang tsha'am/_
[\[100a\]]
[\[100a.1\]]yang na khong pa nang tsha ste/_de yang na tsha ba sngar byung /_yang na tsha ba phyis byung ba yod de/_de la tsha ba sngar byung ba'i rigs ni gso dka' ba yin no/_/tshul de dang 'dra bar rlung dang bad kan gnyis kyang yang na phyi rol du phyung ste sha dang pags pa
[\[100a.2\]]grang ngam/_yang na khong pa'i nang du byung ste khong grang ba de lta bu grang ba'i rims sngar byung ngam/_yang na grang ba'i rims mjug tu phyis byung ba yang yod do/_/grang ba'i rims dang /_rlung dang /_bad kan gyi rims de sngar byung ba'i rjes la phyis mkhris pa'i rims tsha bas
[\[100a.3\]]bsnan na bad kan gsher ba 'byung ba de ni bskams/_rlung grang ba'i bag zhi bar byas pas kha'i nang ro skyur bar bro/_brgyal/_myos/_skom dad che bar 'gyur ro/_/yang na mkhris pa'i nad tsha bas thog mar btab ste de'i rjes ni rmugs shing bad kan kha nas mang du 'byung ngo /_/
[\[100a.4\]]slon no/_/khong snyom/_nad thabs 'di lta bu ni 'dus pa'i rims yin te/_dkyel cher skyes pa mngon du rmugs byed ces bya ba gso dka' ba'i nad thabs yin no/_/de la glo bur gyi rims nad rnam pa bzhi ste/_drag shul las gyur pa'i rims nad dang /_mngon par zin
[\[100a.5\]]pa'i rims nad dang /_dmod pa'i rims nad dang /_byad kyi rims nad do/_/de la drag shul gyi rims nad kyang rnam pa bzhi las 'byung ste/_mtshon gyis smas pa dang /_gcad pa dang /_mes tshig pa las rims su gyur pa dang /_stobs rtsal gyi bag las snad de
[\[100a.6\]]rims su gyur pa'o/_/'di rnams lta bu las rims su gyur pa ni phal cher rlung gi khrag nad du gyur pa byas nas khrag la gnod par gyur pa dang na la skrang /_mdog mi sdug la na ste rims su 'gyur ro/_/mngon par zin pa'i rims nad ces bya ba ni gdon gyi bag mi'i lus la bab
[\[100a.7\]]pa'am/_gdon gyis zin pa dang sman gyi dri bsung drag po snar phog pa las rims su gyur pa dang /_mda' dug lta bu'i rlangs pa'am/_dris phog pa las rims su gyur pa dang /_khros pa las rims su gyur pa dang /_'jigs pa dang /_mya ngan dang /_'dod pa las rims
[\[100b\]]
[\[100b.1\]]su gyur pa'o/_/de la gdon babs sam/_gdon gyis zin na ngu'am dgod pa'i rims nad du 'gyur ro/_/sman gyi bsung drag po'am ngan pas phog na sbrid pa 'byung /_glad pa na/_skrang /_brgyal ba'i rims nad du 'gyur ro/_/mda' dug lta bu las rims nad du gyur pa ni
[\[100b.2\]]brgyal/_tshad pas 'debs te 'khru/_lus dang bzhin mdog gnag_/lus tsha/_snying na ba'i rims su 'gyur ro/_/khros pa las ni glad pa na zhing lus 'dar ba'i rims su 'gyur ro/_/'jigs pa'am mya ngan gyis btab pa ni tshig mang du smra zhing na ba'i rims su 'gyur ro/_/
[\[100b.3\]]'dod pa las ni mgo 'khor/_zas yi gang mi 'ong /_lus tsha/_ngo tsha med/_gnyid med/_blo dang brtan pa'i bag tu nyams pa de lta bu'i rims su 'gyur ro/_/de la gdon gyis btab pa sman dang dug gi ngad pas phog pa 'di gsum ni 'dus pa'i rims nad kyi nad thabs
[\[100b.4\]]dang gcig go/_/khros pa'i rims ni mkhris pa las rims su gyur pa'i nad thabs dang gcig go/_/'jigs pa dang /_mya ngan dang /_'dod pa las gyur pa'i rims dang /_'di rnams ni rlung gi rims dang /_bad kan gyi rims dang /_mkhris pa'i rims
[\[100b.5\]]su 'gyur ro/_/dmod pa bor ba dang /_byad byas pa las rims nad du gyur pa ni 'dus pa'i nad drag po mi bzad par 'gyur ro/_/de la ngan sngags kyi byad byas pas ni thog mar sems la bab/_de'i 'og tu lus la bab ste tsha/_de nas thor bus gang bar 'gyur/_skom dad
[\[100b.6\]]che/_mgo 'khor/_lus tsha/_brgyal/_rims de nyin re zhing phyi phyir tshabs che bar 'gyur ro/_/rims nad rnam pa brgyad po de ni de rnams yin no/_/rims nad de dag kyang rnam pa gnyis te/_lus kyi rims nad dang /_sems kyi rims nad do/_/grang ba'i rims dang /_
[\[100b.7\]]tsha ba'i rims so/_/lus kyi phyi rol gyi tsha ba'i rims dang /_lus kyi khang pa nang du tsha ba'i rims so/_/dus kyi rang bzhin gyi rims dang /_dus las gyur pa'i rims so/_/gsor rung ba'i rims dang /_gsor mi rung ba'i rims so/_/rims nad ma smin pa'i rims dang /_
[\[101a\]]
[\[101a.1\]]rims nad smin pa'i rims so/_/de la dus kyi rims zhes bya ba ni sngar tsha ba'i rims kyis lus la btab pa'o/_/phyis rnying la tsha bar gyur pa ni yid kyi rims so/_/rlung dang bad kan gyi nad gnyis cig car byung ba ni grang ba'i rims so/_/mkhris pa'i
[\[101a.2\]]rims nad dang 'brel ba ni tsha ba'i rims so/_/nad sna gnyis 'dres pa ni rims zhes bya'o/_/khong pa'i nang du tsha ba'i rims na ba ni rims nad dkyel che ste/_/khong pa'i nang du na zhing bshang gci'i dri ma sri zhing 'gag go/_/lus kyi phyi rol tsha ba'i rims ni lus kyi sha dang
[\[101a.3\]]pags pa tsha zhing na bar zad de 'di ni gso sla'o/_/de la dus kyi rang bzhin gyi rims ni dus dus su ldang ba'i rims yin te/_dbyar dang /_ston dang /_dpyid gsum rlung nad la sogs pa rim pa bzhin du 'byung ba'i rims yin no/_/gyur pa'i rims ni de lta bu dus so so'i tshe/_
[\[101a.4\]]dus tshigs dang mthun pa'i rims ma yin pa de ni gyur pa'i rims nad ces bya ste gso dka' ba'o/_/rang bzhin gyi rims nad ces bya ba de yang phal cher rlung nad kyis slong ste dus bzhir rim bzhin 'gyur ro/_/dbyar gyi tshe ni rlung nad kyi nad bslangs nas mkhris pa dang bad kan
[\[101a.5\]]du ldan pa dang rims nad du 'gyur ro/_/ston ni mkhris pa'i nad slong ste de'i grogs bad kan gyis byas pas rims nad du 'gyur te de lta bu la kha zas smyung bar byas kyang /_ston nyams mthu skye ba'i dus yin pas gnod par mi 'gyur ro/_/dpyid ka ni bad kan las nad du
[\[101a.6\]]'gyur ba'i dus yin te/_bad kan gyi rims nad langs pa'i zla la rlung dang mkhris pa'i nad kyang de'i rjes la 'byung ngo /_/mi nyams 'tshag che ba zhig la rims nad tsha bas chung ngu zhig gis sngar btab la phyi nas nad de ma yin pa gnod pa'i nad bla brnan gzhan lta bus
[\[101a.7\]]btab pa yang med na rims nad de lta bu ni gso sla ba zhes bya'o/_/yang nad pa'o cog gi nad gso ba la/_'tsho'am mi 'tsho dka' sla ci 'dra ba brtag pa ni nad pa'i kha gdong la sogs pa ji ltar gyur pa'i tshul dang lta ba dang mtshan ma shes par bya ba'i dmigs bshad pa dang sbyor la/_
[\[101b\]]
[\[101b.1\]]gso dka' sla shes par gyis shig_/de la rims nad ma smin pa zhes bya ba ni/_rims kyis dang po gsar du btab pa rtse ma zhil ba lta bu la bya ste/_de ni rims tshabs che la na/_khong rmya ba ma yin/_gcin mang /_thur du bshang ba 'gags te sri/_kha zas mi 'ju/_
[\[101b.2\]]skom dad chung /_kha zas yi gar mi 'ong ste nad thabs 'di lta bu ni rims nad gsar pa zhes bya ste rims nad ma smin pa yin no/_/de la rims nad smin par gyur pa zhes bya ba ni rims nad rtse zhil bar gyur pa la bya ste/_de ni rims nad tshabs che bla zhing smra/_dbugs
[\[101b.3\]]kyi rngam pa drag_/mgo 'khor/_bshang gci dri ma mi 'gag par thur du 'byung /_slon par byed pa'i nad thabs 'di lta bu ni rims nad smin par gyur pa'i rtags yin no/_/yang rims nad rnam pa lngar bshad pa la rlung dang mkhris pa bad kan so so'i dus tshigs kyi dmigs
[\[101b.4\]]dang nad pa'i nyams 'tshag che chung las kyang 'gyur te/_rims nad rnam pa lnga car yang phal cher ni 'dus pa'i rims nad du 'gyur ro/_/lnga gang zhe na/_rgyun gyi rims nad dang /_rtag pa'i rims nad dang /_rims nyin gcig pa dang /_rims nyin zhag gsum pa
[\[101b.5\]]dang /_rims nyin zhag bzhi pa'o/_/de la rgyun gyi rims ni lus kyi srog zungs bdun dang /_bshang gci dang /_rtsa kun la rlung dang /_mkhris pa dang /_bad kan gyi rims nad kyis khyab par byas nas lus kun tsha bar gyur te/_srog zungs bdun dang /_bshang gci
[\[101b.6\]]la sogs pa'i nang du rims de mtshungs par zhugs nas tshabs cher skyes te rims kyi mthu chen lus lci/_rkang lag rengs bag tu 'dug ste/_de'i tshe rgyun gyi rims de ni dmigs kyis lus kyi nang na bcud dngas ma zhes bya ba la brten cing 'dug ste/_rims nad de la sogs
[\[101b.7\]]pa'i dpyad kyang dka' la/_bzod par yang rab tu dka'o/_/rims nad de lta bus khong pa'i nang gi bshang gci dri ma la bab ste/_tsha ba'i drod kyis smin cing tshos par byas nas ni myur du 'tsho sla'o/_/gal te nad lus kyi srog zungs bdun pa la bab ste rims nad tshabs che ba des myur du
[\[102a\]]
[\[102a.1\]]smin cing tsha bas gdung bar byed na ni gso dka' ste mi rung ngo /_/'dus pa'i rims nad rgyun ces bya ba de rlung las gyur pa'i rims nad yin na ni zhag bdun du gnas te/_de yang gal te rlung ngam/_mkhris pa'am/_bad kan nyid las bab ste nad nyid la
[\[102a.2\]]gdung zhing smin par byed pa ni rims 'byang du rung ba zhes bya ste zhag bdun gyis 'tsho'o/_/srog zungs bdun po nyid khrag la sogs pa dang lus kyi dri ma bshang gci la bab ste/_rims tsha ba des gdung zhing tshos par byed na ni rims 'byang du mi rung ba zhes bya ste zhag bdun gyis 'chi
[\[102a.3\]]bar 'gyur ro/_/tshul de dang 'dra bar mkhris pa'i nad ni zhag bcus bye brag dbye'o/_/bad kan gyi nad gzhi bcu gnyis kyi bye brag dbye'o/_/de ltar 'dus pa'i rims nad rgyun zhes bya ba'i rims de 'tsho ba dang 'chi bar 'gyur ba'i bye brag ni de ltar blta'o/_/zhes gna'i
[\[102a.4\]]drang srong me bzhin 'jug de skad 'chad do/_/yang drang srong ljang sngo'i bu na re rlung las gyur pa'i rims zhag bdun gyis sos 'chi'i bye brag dbye zhes bya ba ni zhag bcu bzhis bye brag dbye'o/_/mkhris pa'i rims nad zhag dgus bye brag dbye zhes bya ba ni zhag bco brgyad
[\[102a.5\]]kyis 'tsho 'chi'i bye brag dbye'o/_/bad kan gyi rims nad zhag bcu gcig gis bye brag dbye zhes bya ba ni zhag nyi shu rtsa gnyis kyis bye brag dbye'o/_/de ltar rlung dang /_mkhris pa dang /_bad kan gsum gyi rims nad 'dus pa'i rgyun zhes bya bas btab pa 'tsho 'chi'i bye brag
[\[102a.6\]]gi tshigs ni de ltar blta zhes 'chad do/_/rims nad grangs so sor bstan mod kyi 'on kyang nad pa nad rtse zhil na nyam chung ste rid pa/_kha zas mi 'phrod pa gcig zos sam bsten pa dang /_bya ba la sogs pa gnod pa zhig byas na nad dmigs chung ngus kyang srog zungs
[\[102a.7\]]bdun po sha khrag la gnod par byas te nad kyi dkyel dang dpung skyes nas rims nad de yun ring du na zhing nad la gnyen po med par 'gyur te/_res 'ga' ni tshabs che/_res 'ga' ni tshabs chung ste/_rims nad de rlung dang /_mkhris pa dang /_bad kan rang rang gi dus
[\[102b\]]
[\[102b.1\]]kyi che nad kyi stobs skyes/_nad la bar chad byed do/_/de ltar rims rgyun ring du gyur pa la yang sman dpyad kyi mthu skyed na ni rims nad phyin to/_/sman dpyad kyi mthu chung na ni rims nad mi phyin to/_/rlung dang /_mkhris pa dang /_bad kan gyi nad dmigs zad/_
[\[102b.2\]]rims ni chung la phra bar gyur pa'i tshe na rims nad de pho ba'i nang gi bcud dngas ma'i nang na 'dug go/_/de ltar rims de bcud dngas ma'i nang na 'dug par gyur na lus rid cing skem/_bzhin dang kha dog ngan/_rmongs bag tu 'dug_/khong snyom/_kha zas yi gar mi
[\[102b.3\]]'ong ba la sogs par 'gyur ro/_/de ltar bcud dngas ma dang rims su 'dres te pho ba na 'dug pa'i rtsa thams cad kyi sgo yang de na kha bye zhing 'dus pas rtsa sgo kun gyi nang na bcud dngas ma rims dang 'dres pa der song na lus thams cad la rgyun gyi rims nad des myur du khyab ste
[\[102b.4\]]na bar byed do/_/de la rtag pa'i rims zhes bya ba ni 'dus pa'i rims rgyun zhes bya ba las tshul mi 'dra bar log par lta ste nad thams cad kyang mi 'dra'o/_/ji lta zhe na rgyun gyi rims de ni nyin zhag du ma zhig tu nyin mtshan rgyun du na'o/_/rtag pa'i rims 'di ni
[\[102b.5\]]nyin par lan gnyis nad ldang /_mtshan mo lan gnyis nad ldang zhing na bas de'i phyir mi 'dra'o/_/nad ldang ba'i dus kyang ma nges te res 'ga' snga dro/_res 'ga' phyi dro/_res 'ga' nyi ma gung la na/_mtshan mo yang nam stod nam smad la na ba'i dus nges
[\[102b.6\]]pa med do/_/thog ma nad kyis 'debs pa'i dus kyang nges pa med do/_/rtag pa'i rims 'di nyid ni khrag la phal cher brten cing 'dug pa de ni rtag pa'i rims zhes bya'o/_/kha cig na re rtag pa'i rims de ni nyin lan gnyis na zhing mtshan lan gnyis na zhes kyang 'chad do/_/
[\[102b.7\]]de la rims nyin gcig pa ni nyin gcig kyang lan re re na ba yin te/_rims de yang sha'i rtsa ba'i nang na brten cing 'dug pa yin no/_/nyin gcig pa'i rims 'di ni rims kyi nang na nad tshabs mi che ba yin te gso sla'o/_/de la nyin gsum pa'i rims zhes bya ba ni nyin gcig
[\[103a\]]
[\[103a.1\]]dang po rims kyis btab la de'i phyi de nyin ni mi na'o/_/de'i yang phyi de nyin na bar byed pa de lta bu'o/_/rims 'di ni tshil gyi rtsa ba'i nang na zhen cing 'dug pa yin te/_mkhris pa dang rlung gnyis glad pa'i spyi bor zhugs shing zhen na glad pa'i spyi bo
[\[103a.2\]]na'o/_/rkang pa man chad dku dor na na bad kan dang mkhris pa las gyur pa'i nad yin no/_/rgyab na na rlung dang bad kan las gyur pa'i nad yin no/_/bzhi pa'i rims zhes bya ba ni/_dang po nyin gcig rims na la de'i 'og nyi ma gnyis ni mi na'o/_/de nas nyi
[\[103a.3\]]ma bzhi nang par yang na ba 'di ni bzhi pa'i rims zhes bya ste/_rims nad 'di lta bu ni myur du mi 'byang ste yun ring du na'o/_/rims nad 'di ni tshil lam/_rkang ngam/_rus pa'i nang na 'dug pa yin no/_/na ba'i thabs kyang rnam pa gnyis te bad kan byin
[\[103a.4\]]pa gnyis kyi nang na zhugs te na ba dang rlung glad pa'i nang du zhugs te na ba dang rnam pa gnyis yin no/_/yang bzhi pa'i rims de yang mi 'dra ba gzhan yang yod de/_rus pa dang tshigs gnyis kyi nang du zhugs te 'dug na nyi ma bzhi la dang po nyi ma gnyis rims na/_de'i 'og tu nyi ma gcig
[\[103a.5\]]mi na/_de'i phyi de nyin yang na bar byed na de lta bu ni bzhi pa'i rims zhes bya'o/_/rims nad de lta bu la kha zas mi 'phrod pa zos pa dang /_/gnod par 'gyur ba lus kyis bskyod pa'i las byas na/_rlung dang /_mkhris pa dang /_bad kan gyi nad gzhi'i
[\[103a.6\]]mthu phyir skyes te na bar 'gyur ro/_/kha zas phan pa zos pa dang lus kyis bskyod pa'i gnod pa ma byas na nad dmigs kyi nyams dma' ste 'byang bar 'gyur ro/_/yid kyi rims nad can zhes bya ba ni sngon gyi sdig pa mi dge ba'i las las 'byung ste/_kha zas mi
[\[103a.7\]]'phrod pa dang gnod par 'gyur ba ma byas par rims nad kyis btab nas phyi phyir nad tshabs che ste/_na ba'i tshe rims nad gzhan dang 'dra bar na ba yin no/_/rims nad do cog gis btab ste na ba las tha mar 'byung du nye ba'i rtags ni lus kyi srog zungs bdun
[\[103b\]]
[\[103b.1\]]po bcud dngas ma dang /_sha la sogs pa la rlung ngam/_mkhris pa'am/_bad kan gyis rims nad de dkrugs shing bslangs nas nad slong bar byed/_nad pa dbugs dang rngam pa drag tu 'byung /_lus rngul/_mkhun/_slong bar byed/_lus 'dar/_
[\[103b.2\]]rkang lag bya rmyang byed/_tshig mang du smra/_tsha ba'am grang bas lus dang bzhin gyi mdog dang gzi kun nyams par byas/_shes shing khong du chud pa'i bag med de rmongs bag tu 'dug_/rims nad tshabs cher na bas nyam thag ste mkhris pa'i tshul gyis
[\[103b.3\]]lta ba 'di lta bu'i tshe na ni rims de zhu zhing byang ba yin te/_de'i tshe 'phyen sgra dang bcas pa yang 'byung zhing /_thur du tshad pa sla bar shugs drag tu 'khrus nas de nas lus yang shing snyom/_rmya ba dang /_rmongs bag dang /_lus tsha ba'i bag dang /_kha'i
[\[103b.4\]]nang thor bu'i bag kyang med/_mig la sogs pa dbang po rnams brtas te na ba med/_lus la rngul yang 'byung /_sbrid pa yang 'byung /_na ba med cing rang bzhin gyis nyams tha mal par gyur te/_kha zas yi gar 'ong /_mgo bo g.ya' ste shig phrug
[\[103b.5\]]'dod pa 'di lta bu ni rims nad byang ba'i mtshan ma yin no/_/rims kyi nad gzhi bshad pa'i le'u ste gnyis pa rdzogs so//_//khrag dang mkhris pa rgyas pa'i nad las kha sna dang mig nas khrag 'byung ba dang /_thur du khrag 'byung ba
[\[103b.6\]]dang /_lud pa lu ba'i nad gzhi'i le'u gsum pa bshad par bya'o/_/rab tu drod che ba dang /_rab tu ro bro ba rno ba dang /_rab tu tsha ba dang /_skyur ba dang /_lan tshwa la sogs te tsha bar 'gyur ba'i bag zos pa dang /_'bru bag la ko tra pa dang /_ud ta
[\[103b.7\]]la ka dang /_'di lta bu'i tsha ba'i bag dang /_na le sham dang /_dbyi mo dang /_/kru trug tres la sogs pa sman tsha ba'i bag mkhris par gyur pa ha cang bsten drags na mkhris pa'i nad du 'gyur zhing mkhris pa rgyas pa ste/_lud pa dang khrag rgyas pa'i nad
[\[104a\]]
[\[104a.1\]]du 'gyur ro/_/mkhris pa dang khrag gnyis phan tshun nad 'dres par gyur pa dang /_lus thams cad la khrag dang mkhris pas khyab nas nad du 'gyur ro/_/de bas na mkhris pa'i nad ces bya ba de ni khrag nad du gyur pa dang /_khrag dang
[\[104a.2\]]mkhris par 'dres pa dang /_khrag gis mkhris pa la gnod par byas pa 'di rnams lta bus mkhris pa de khrag gi dri dang /_khrag gi mdog dang mthun par 'jug cing gnas pas na de'i phyir khrag gis mkhris pa'i nad dmigs mtshon te bstan pa yin no/_/de
[\[104a.3\]]nas khrag gi gnas mcher pa dang mchin pa la mkhris pa'i nad de ldang bar 'gyur ro/_/mkhris pa'i nad langs pas glad pa lci zhing na/_kha zas yi gar mi 'ong /_tsha ba skyes pas grang zhing bsil bar byed/_slon zhing skyugs na skyugs pa dud kha la ro
[\[104a.4\]]skyur ba 'byung /_skyugs pa'i mdog btsog btsog ltar snang /_lud pa lu/_dbugs mi bde/_glad pa 'khor/_khong snyom/_kha nas skyugs pa dang /_khrag dang /_mchil ma 'ong zhing dri mi zhim ste/_g.ya' snyam du mnam/_kha dri mi zhim/_
[\[104a.5\]]nya rjen bzhin du mnam/_skad 'dzer te 'gags/_mig dang /_sha dang /_pags pa'i mdog dang /_sen mo dang /_bshang gci la sogs pa'i mdog rnams dmar la ljang sngon du 'dug pa mdog ser por snang ba de lta bur 'gyur ro/_/rmi lam na yang
[\[104a.6\]]gzugs kyi kha dog de ltar 'byung zhing snang ngo /_/de ltar gyur na mkhris pa dang khrag rgyas pa yin no/_/mkhris pa dang khrag gi nad stod du rgyas pa ni/_sna dang /_mig dang /_rna ba dang /_kha nas khrag 'byung bar 'gyur ro/_/gal te khrag dang mkhris pa'i nad
[\[104a.7\]]ro smad du rgyas na pho mtshan dang /_mo mtshan dang rkub nas khrag 'byung bar 'gyur ro/_/khrag dang mkhris pa'i nad rab tu rgyas te tshabs che na ba spu'i bu ga thams cad nas kyang khrag 'byung ngo /_/de ltar stod du kha sna nas khrag 'ong na ni gso sla ste/_stod bad kan gyi
[\[104b\]]
[\[104b.1\]]rang bzhin yin pas na de'i phyir de lta bu la bkru sman gyis bkrus na phan par 'gyur ro/_/yang na mkhris pa'i nad la phan pa'i sman dpyad kyang mang du yod mod kyi/_mkhris pa'i nad ni bkru sman gyis bkrus pa las dpyad bzang ba med do/_/de ltar mkhris pa'i nad
[\[104b.2\]]bkru sman gyis bkrus te phyin na mkhris pa'i zla la bad kan gyi nad ci yod pa yang byang bar 'gyur ro/_/bad kan gyi nad de phyin te byang nas sman dang /_kha zas ro bska ba dang mngar ba'i bag zos na gnod pa med de/_mkhris nad dang khrag nad lta bu sel te phan no/_/
[\[104b.3\]]sman dang /_kha zas ro kha ba dang bska ba'i bag lta smos kyang ci dgos te/_des ni mkhris pa dang khrag nad kyang sel la/_bad kan gyi nad kyang sel bas phan no/_/thur du khrag dang mkhris pa byung ba de ni rlung las gyur pa'i sa bon yin te/_de ni myur du byar mi rung
[\[104b.4\]]ste/_de la skyug sman btang na gso sla ste/_myur du 'byang bar 'gyur ro/_/de bas na mkhris pa rgyas pa'i nad la skyug sman btang ba ni sman phran tshegs su 'gyur te/_phan pa'i dpyad ma yin/_mkhris pa'i zla la rlung nad yod pa yang skyug sman
[\[104b.5\]]gyis mi phan no/_/de bas na mkhris pa rgyas pa'i nad la skyug sman pas ni zas ro bska ba dang /_mngar ba phan par 'gyur ro/_/khrag dang mkhris pa rgyas te bad kan dang rlung gnyis ka 'dres te stod smad gnyis kar khrag 'byung bar 'gyur na ni gso dka' ste/_
[\[104b.6\]]skyug sman bkru sman gnyis kyang bad kan dang rlung nad de la mkhris pa'i nad kyang skyug sman dang bkru sman gyis phyin pa med la/_de bzhin du nad 'di 'tsho bar 'gyur ba yang med do/_/de ltar mkhris pa dang /_khrag nad rgyas pa dang /_rlung dang bad kan
[\[104b.7\]]gyi nad kun 'dres par gyur pa de lta bur nad thams cad zhi bar bya ba'i dpyad byas na phan no/_/de'i 'og nas zhib tu sman sbyar ba'i skabs su 'chad do/_/mkhris pa dang khrag gi nad de lta bur gyur pa nad de'i nang du rlung ngam/_mkhris pa'am/_bad kan
[\[105a\]]
[\[105a.1\]]gyi nad dmigs gang che brtag dgos te/_de ni gtar ga thob la khrag ci 'dra ba rtog shig_/mkhris pa dang khrag rgyas pa'i nad de las gzhan yang phran tshegs ci dang cir gyur pa yang rjes dpyad/_'tsho 'chi cir 'gyur ba nad pa'i
[\[105a.2\]]bzhin mdog la sogs pa las ltas su blta ba yang sbyor ba'i dpyad gyis shig_/lud pa lu ba glo nad rnam pa lnga'i nad dmigs bshad par bya'o/_/glo na ste lud pa lu bas ni lus la gnod pa myur du byed pas na/_de'i phyir lud pa lu ba'i
[\[105a.3\]]dmigs 'dir bstan par bya'o/_/lud pa lu ba de yang rnam pa lnga ste/_rlung dang /_mkhris pa dang /_bad kan dang /_glo rdol ba dang /_lus kyi srog zungs bdun zad par 'gyur ba'i glo gcong skem byed dang lnga'o/_/glo nad 'di lnga las
[\[105a.4\]]rlung nad kyi lud pa bkar zhing na babs ni mkhris pa'i glo nad kyi nad dkyel che'o/_/mkhris pa'i glo nad pas ni bad kan las gyur pa'i nad che'o/_/bad kan las gyur pa'i nad pas ni glo 'grams te rdol pa'i nad che'o/_/de bas glo gcod skem byed kyi nad
[\[105a.5\]]che'o/_/glo nad 'di rnams gang na yang rung /_nad thabs kyi spyi ni lud pa lu/_gre ba'i nang g.ya'/_zas yi gar mi 'ong /_gre ba'i nang gra mas gang ba bzhin du rtsub la tsha/_rlung ro smad man chad du rgyu zhing 'gro ba zhig yod pa de yang nad kyis
[\[105a.6\]]'gror ma ster/_de 'gags pas rlung de 'khyil nas phyir log ste/_ro stod du song nas brang dang mgul pa'i nang kun tu zhen te/_de nas glad pa'i nang dang stod kyi rtsa kun gyi nang du rlung des gang ba dang /_de'i phyi rol rlung des lus dang yan lag rnams gyen
[\[105a.7\]]du bteg cing sbar ba bzhin du g.yengs par byed pas lud pa lu/_mig ni rdol zhing byung la thug pa tsam du na/_rgyab dang brang rtsib logs su zug cing na bar byas nas rlung gyen du khar rgyu zhing 'byung ngo /_/rlung de lud pa lu zhing 'byung ba'i sgra ni khar ba'i
[\[105b\]]
[\[105b.1\]]snod chag pa'i sgra skad zer ro/_/de ltar rlung nad las glo lu ba de yang nad gzhi'i bye brag tha dad pas/_rlung nad khong pa nang du 'gags shing zhen pa'i nad kyang tha dad par gyur te/_de'i phyir nad thabs kyang mi 'dra/_lud pa lu ba'i skad kyang mi 'dra
[\[105b.2\]]bar 'byung ngo /_/de la rlung nad las gyur pa'i lud pas bkar ba'i nad thabs ni/_rlung nad slong zhing ldang bar 'gyur ba'i kha zas zos pas brang dang /_thong ka dang /_gre ba'i nang kha bskams/_snying na/_rtsib logs dang /_brang dang /_
[\[105b.3\]]glad par zug cing na/_rmongs bag tu 'gyur ro/_/rlung gis lus thams cad kyi nang dkrugs pa snyam byed/_skad 'gags/_lud pa skam/_lud pa shugs drag tu lu/_lu ba'i tshe zug cing cher na/_lu ba'i sgra drag tu 'byung /_lus kun
[\[105b.4\]]rtsub la reg na brtse/_bad kan gyi bag khong na bskams te zad pas/_lud pa drag pa yun ring zhig tu lu lu na/_yang bad kan cung zad tsam zhig 'byung ba de lta bu ni rlung las gyur pa'i lud pa lu ba'i nad thabs yin no/_/de la mkhris pa'i nad las
[\[105b.5\]]gyur pa'i lud pa lu ba'i nad thabs ni/_lud pa lu na/_mchil ma'i ro kha/_kha'i nang gi ro bro ba yang kha/_mig ser/_rims kyis thebs/_mgo 'khor/_mkhris pa dang khrag tu slon par byed/_bad kan dang mchil ma dud pa 'dra ba nag
[\[105b.6\]]por 'byung ngo /_/skad 'gags/_skom dad che/_khong myos par 'gyur/_lud pa rtag par drag tu lu ba'i tshe mig lam du skar mda' 'phro bar byed pa lta bur snang /_nad thabs 'di lta bu ni mkhris pas bkar ba'i lud pa zhes bya ba'o/_/de la
[\[105b.7\]]bad kan gyis bkar ba'i lud pa'i nad thabs brang du zug pa'i nad tshabs ni mi che/_glad pa'i spyi bo dang snying ga ni lci la mer mer por gang ba snyam byed/_gre ba'i nang bad kan gyis skyang nul du byugs pa tsam du zhen la 'byung du mi rung /_cham pas 'debs/_
[\[106a\]]
[\[106a.1\]]skyugs/_kha zas yi gar mi 'ong /_ba spu dang sha'i pags par reg na brtse/_lud pa lu na bad kan dkar po dkar la snum bag tu 'byung ngo /_/nad thabs 'di lta bu ni bad kan gyis bkar ba'i lud pa lu ba'i nad thabs zhes
[\[106a.2\]]bya'o/_/de la glo 'grams te rdol ba'i nad thabs ni stobs la sogs pa drag shul gyi bag lta bur byas pa dang /_stobs kyi tshan gyis mi nus bzhin du yang stobs sam/_khur lta bu tshan chen po phyung bas rlung gis glo ba rdol te dral nas/_de'i
[\[106a.3\]]rjes su mkhris pa yang zhugs te nad dkyel du gyur pa las lud pa lu nas lud pa de khar bad kan dang khrag 'byung ba kha dog ser po nag po rnag gi ljan ljin ril ril po dang 'dres pa'i bad kan cig 'byung ngo /_/gre ba'i nang bad kan rnag khrag 'ong ba'i tshe
[\[106a.4\]]na la brang dang /_nu 'jing dang /_thod ga phyogs su gzer ba bzhin du zug_/rus pa'i tshigs kha bye ba snyam byed la rims nad kyis 'debs/_dbugs mi bde/_skom dad che/_skad 'gags/_lus 'dar/_rtsib logs su zug cing na ste/_
[\[106a.5\]]mkhun zhing phug ron skad 'byin to/_/de ltar glo 'grams te rdol na bags kyis nyams stobs 'bri/_kha zas khad kyis yi gar mi 'ong /_pho ba'i drod dang nyams 'tshag dang /_bzhin mdog dang 'di rnams kyang khad kyis 'bri bar 'gyur ro/_/nad
[\[106a.6\]]thabs 'di ltar na na glo 'grams te rdol ba yin no/_/de la lus kyi srog zungs bdun zad par 'gyur ba'i glo gcod na ba'i nad thabs ni gcin khrag tu 'ong /_rgyab dang rked pa na/_mchog tu rlung nad kyis nang slong bar byed de de bas na zad par byed pa'i
[\[106a.7\]]nad 'di ni lus kyi nad la rgyal po ltar byed pas na nad kyi rgyal po zad byed ces bya'o/_/de'i nad thabs kyang lud pa lu zhing bad kan du 'byung ngo /_/bad kan du lu ba las kyang rul te rnag bzhin du 'byung la mdog ser mnam/_rtsa sngo zhing dmar/_rtsib
[\[106b\]]
[\[106b.1\]]logs g.yas g.yon na mar gzhogs shing bcad pa snyom byed/_snying thur du 'phyongs shing ltung ba snyam byed de na/_glo bur du res 'ga' ni tsha bar 'dod/_res 'ga' ni bsil zhing grang bar 'dod/_kha zas mang du za phod la nyams 'tshag ni zad
[\[106b.2\]]de rke/_kha gdong ni mdog snum la gsal/_so dkar/_mig bzang por snang ba 'di lta bu'i tshul du gyur na de'i rjes la lus kyi srog zungs zad par 'gyur ba'i nad kyi tshul thams cad 'byung bar 'gyur ro/_/de bas na lus srog zad par 'gyur ba'i
[\[106b.3\]]lud pas bkar bar 'gyur/_lud pas bkar zhing lu lu bas lus zad de ma rungs par 'gyur ro/_/nad pa de nyams 'tshag yod na ni glo gcod zad byed kyi nad dang /_glo 'grams pa'i nad gnyis ka yang de las ming la bar gso ba tsam du rung ngo /_/
[\[106b.4\]]glo 'grams pa dang /_lus zad pa bskams pa'i glo gcong gnyis ka gsar du byung na sman dpyad kyis gsor rung ngo /_/rlung ngam mkhris pa'am bad kan gsum gyi nad dar bar 'gyur ba'i glo gcong zad byed kyi nad kyis btab pa yang gsor rung ngo /_/
[\[106b.5\]]rlung dang /_mkhris pa dang /_bad kan gsum lta bu las gang yang rung ste/_nad sna gnyis 'dres pa'i nad du gyur tam mi rgan po lta bu la glo gcod zad byed kyi nad kyis btab na de dag kyang nad de las mi 'gyur/_mi thu/_sla ba tsam du gsor rung ngo /_/
[\[106b.6\]]de lta bas na lus srog zad par byed pa'i glo gcong gi nad gso ba yal bar bor na dang po lud pa lu'o/_/de nas dbugs mi bde'o/_/dbugs mi bde ba las lus srog bdun po zad par 'gyur ro/_/de nas slon par byed/_de nas skad 'gags pa la
[\[106b.7\]]sogs pa'i nad rnams 'byung ngo /_/de bas na nad thabs 'di ltar gyur na gso ba'i dpyad myur du gyis shig_/khrag mkhris dang lud pa lu ba'i glo nad rnam lnga'i nad gzhi bshad pa'i le'u ste gsum pa rdzogs so//_//_
[\[107a\]]
[\[107a.1\]]dbugs mi bde ba'i nad dang /_skyigs bus btab pa'i nad gzhi bshad pa'i le'u bzhi pa bshad par bya'o/_/de la dbugs mi bde ba'i nad ni lud pas bkar ba'i nad dkyel cher skyes sam/_yang na dbugs mi bde bar 'gyur ba'i kha zas mi 'phrod pa
[\[107a.2\]]cig sngar zos la/_nad bslang ste dbugs mi bde bar gyur tam/_yang na kha zas ma zhu bas tshad par 'khrus sam/_kha zas ma zhu bas slon tam dug 'thungs sam/_skya rbab kyi nad kyis btab bam rims kyis btab bam/_'di lta bu gang yang rung ba'i nad gzhi dbugs mi bde
[\[107a.3\]]bar 'gyur ro/_/dbugs mi bde ba'i nad de yang rnam pa lnga ste/_dbugs cung zad mi bde ba dang /_dbugs mi bde ba mun pa bzhin snying rmugs kyis byed pa dang /_dbugs 'chad pa dang /_dbugs drag po mi bde ba cher 'byung ba dang /_dbugs phyir rgyu ba drag la nang du rngub
[\[107a.4\]]pa'i tshe dbugs 'chad de/_nang du mi rngub pa dang rnam pa de lnga'o/_/yang dbugs mi bde ba'i nad thams cad ni dbugs phyi nang du rgyu ba la bad kan gyis chod de 'gags pa dang zas skom mid pa'i gre ba dang mgul pa'i sbu gu dang /_srog ces bya ba'i rlung phyi nang du rgyu ba zhig yod pa dang
[\[107a.5\]]'di dag la bad kan gyis 'gags te chod pas dbugs rgyu ba'i rlung 'gror mi ster zhing glo g.yas g.yon du 'khyil te 'dug la rtsa sgo yang bad kan gyi nad kyis 'gags na ma zhu ba'i gnas pho ba nas dbugs phyi nang du rgyu ba de byung nas brang gi thad kar 'dug cing 'khyil nas dbugs mi bde bar
[\[107a.6\]]'gyur te na'o/_/de ltar na na ba'i tshul ni dang por snying dang rtsib logs na srog gi dbugs phyi nang du rgyu ba las gnod de na/_dbugs kyis gang ste bus pa'i thabs su na/_mur 'gram g.yas g.yon du zug ste na ba 'di ni dbugs mi bde ba spyi'i nad thabs yin no/_/de la dbugs cung
[\[107a.7\]]zad mi bde ba zhes bya ba'i nad thabs ni stobs rtsal drag shul gyi bag byas sam/_kha zas ha cang 'grangs ches par zos pa 'di lta bus 'phral du dbugs mi bde ste/_rngam pa drag tu 'byung bar byed do/_/dbugs mi bde ba 'di ni phran tshegs yin te 'di rang zhi bar 'gyur ba yin no/_/
[\[107b\]]
[\[107b.1\]]de la dbugs mi bde ba mun pa bzhin rmugs zhes bya ba'i thabs ni rnam pa gnyis te/_bad kan las dbugs mi bde bar gyur pa dang /_mkhris pa tsha ba'i nad las dbugs mi bde bar gyur pa dang gnyis so/_/de la bad kan skyes na dbugs phyi nang du rgyu ba'i rlung de 'gags te 'khyil nas
[\[107b.2\]]phyir 'byung du mi ster bar sbu gu dang rtsa'i nang na mar dbugs log par thur du rgyu bar byed/_glad pa na/_mgul pa'i nang gi sbu gu na/_brang dang rtsib logs su zug cing na'o/_/lud pa lu na gre ba'i nang sgra ngar ngar zer/_snying mi dran rmongs bag tu gyur/_kha zas yi gar mi
[\[107b.3\]]'ong ngo /_/cham pas 'debs/_skom dad che ste dbugs mi bde ba'i tshe na rab tu mi bde ste/_dmigs kyis ni srog ces bya ba'i rlung zhig yod de/_glo snying gi nang nas gyen du glad pa'i spyi bo'i bar du rgyu la de'i las ni sems dang zhing gsal bar byed/_mig dang rna ba la sogs
[\[107b.4\]]pa dbang po rnams dang zhing gsal bar byed/_sems brtan par byed mchil ma 'dor bar byed/_sbrid pa 'byung bar byed/_sgregs pa 'byung bar byed/_dbugs phyi nang du rgyu bar byed/_kha zas zas skom mid par byed pa de lta bu'i rlung zhig yod de/_bad kan gyis 'gags te
[\[107b.5\]]rlung rgyur mi ster ba dang /_dbugs 'gags te mi bde bas dbugs thum thum byed pas mun pa bzhin du 'gyur ro/_/de la khong nas bad kan ngan pa cung zad tsam phyung na skad cig tsam bde'o/_/nyal ba'i tshe na dbugs rab tu mi bde'o/_/tsog tsog por 'dug na ni dbugs mi zad bde
[\[107b.6\]]bar byed/_dbugs mi bde ba'i tshe mig har har por 'gyur/_'phral ba na rngul 'byung ste rab tu mi bde/_kha skam/_dbugs mi bde bas rngam pa bstud mar 'byung /_bad kan las gyur pa'i dbugs mi bde ba yin pas dron po'i bag 'dod/_khong 'dar/_char pa 'bab
[\[107b.7\]]pa'am/_nam langs te yul grang ngam/_snga dro'i ser bus phog pa dang /_bad kan skyes nas dbugs mi bde ba'i nad las 'gyur te/_de lta bu la sman dpyad kyi cho ga byas na nad de las dkyel min pa tsam gsor rung ngo /_/dbugs mi bde ba'i nad de lta bus gsar du btab pa'am/_
[\[108a\]]
[\[108a.1\]]nad pa nyams 'tshag yod na ni gso sla'o/_/de la tsha ba mkhris pa'i bag gis dbugs mi bde bar 'gyur la/_rims tsha bas btab bam myos te dbugs mi bde na ni sman bsil bag gis nad gso'o/_/de la dbugs 'chad cing dbugs mi bde ba'i nad
[\[108a.2\]]thabs ni dbugs mi bde ba'i rngam pa shugs drag po 'byung ba'i rjes la dbugs chad pa de lta bu bstud par na ste/_de'i tshe srog gi gnas yod pa kun kyang 'chad pa tsam du na/_rngul 'byung /_brgyal/_khong lcog_/lgang pa tsha/_gcin 'gag_/mig har har por 'og mig tu
[\[108a.3\]]thur du lta la mig ya gcig dmar por gyur/_yang dang yang mi dran te mong mong bor gyur/_kha skam/_smra ba'i shugs nyams te gsang dma'/_gzi mdangs nyams bzhin blag blag por gyur/_snying mi dran te myo myo po de ltar byed do/_/de la dbugs mi bde ba'i nga ro
[\[108a.4\]]cher 'byung ba'i nad thabs ni dbugs mi bde ba'i nga ro nyams pa'i sgra cher 'byung la rngam pa drag_/dbugs mi bde ba'i nga ro gnyis kyi sngur pa sgra bzhin 'byung /_dbugs mi bde ba'i dbugs drag tu 'byung ba'i tshe dbyar gyi glang rgyags te 'gying ba'i nga ro skad drag tu zer/_sngar
[\[108a.5\]]lobs shing shes pa rnams kyang brjed de mi dran/_mig gis mi mthong la 'khrul/_bzhin 'gyur/_ro stod dang dpung mgo zhum por 'gyur/_bshang gci 'gags te mi 'byung /_skad kyi gdangs nyams te gcom chung /_gre ba skams/_yang dang yang snying mi dran te
[\[108a.6\]]myos/_rna ba dang mur 'gram dang klad pa zug ste na'o/_/dbugs gyen du phyir 'byung ba yun ring du 'byung la nang du mi rngub/_'di'i nad thabs ni mgul pa dang sbu gu dang rtsa sgo rnams bad kan gyis chod de 'gags pa de ltar nang du rngub mi nus te dbugs bde la dbugs mnam por
[\[108a.7\]]'byung /_mig gyen du blta la mig 'khrul cing phyogs kun du yang blta/_gnad dang srog chad la thug pa tsam du nyam thag nas smre sngags 'don cing tshig mi 'byin/_nad thabs 'di lta bur gyur pa sna grangs tshang na ni gsor yang mi rung ngo /_/sna grangs 'di ltar ma tshang na ni gsor
[\[108b\]]
[\[108b.1\]]rung ngo /_/dbugs mi bde ba'i nad thabs lnga ni de lta bu yin no/_/de la skyigs bus btab pa'i nad kyang spyi ni dbugs mi bde ba'i nad kyi gzhi dang nad kyi thabs kyi tshul dang yang 'dra/_nad kyi ming gi rnam grangs kyang mnyam/_rang bzhin yang 'dra/_skyigs bu dang dbugs mi
[\[108b.2\]]bde ba'i nad kyang 'dra'o/_/lnga gang zhe na/_kha zas la skyigs bu tha mal pa dang /_drag shul las gyur pa'i skyigs bu phra mo dang /_skyigs bu zung du 'byung ba dang /_skyigs bu cher 'byung ba dang /_khong pa'i gting gi zabs nas skyigs bu 'byung ba dang lnga'o/_/de la kha zas las gyur
[\[108b.3\]]pa'i skyigs bu ni kha zas rings thabs su zos pa dang /_zas rtsub pa'am/_kha zas tshan mo'am/_kha zas sra ba'am/_zas skom snga na ma goms pa de lta bu drag tu zos pas btsir bar gyur pa'i rlung gis phul ba las skyigs bus btab ste na ba ma yin pa sgra mi grag par 'byung
[\[108b.4\]]sbrid pas 'debs so/_/de lta bu la sngan chad goms pa'i zas skom tha mal pa zos pas zhi bar 'gyur ro/_/de lta bu ni zas las gyur pa zhes bya'o/_/de la drag shul las gyur pa'i skyigs bu phran tshegs gang zhe na/_de ni drag shul las stobs rtsal gyi bag byas pas rlung
[\[108b.5\]]bskyod de des skyigs bu mi drag pa mgul ba'i nang nas byung ste/_na ba'i shugs kyang mi drag ste 'jam mo/_/de yang dag shul gyi bag byas na ni skyigs bu'i nad la'o/_/kha zas zos pa rnams kyis 'jam par 'gyur ro/_/de la skyigs bu zung du 'byung ba'i nad thabs ni
[\[108b.6\]]bstud mar lan gnyis tsam 'byung la/_de'i 'og tu kha langs tsam las mi 'byung zhing de nas yang bstud mar 'byung ba de lta bu yin no/_/de ni kha zas skyigs bus 'debs par 'gyur te/_de yang kha zas 'jur nye ba'i tshe na skyigs bus drag tu 'debs/_kha zas zhu phan
[\[108b.7\]]chad ni rang 'byung ngo /_/skyigs bus bstud mar 'debs pa'i tshe na lus 'dar/_klad pa dang mgul pa na/_khong lcog_/skom dad che/_tshig smra ba mang /_slon tshad pas 'debs/_mig har bag tu lta/_glal 'byung ngo /_/skyigs bu zung du 'byung ba ni 'di nad
[\[109a\]]
[\[109a.1\]]thabs kyang drag la kha zas zhu ba'i tshe skyigs bu'i nad kyang ldang zhing mi bde bar byed pa yin no/_/de la skyigs bu cher 'byung ba'i nad thabs ni smin ma dang mur 'gram gnyis mnyam/_mig nas mchi ma'ang /_mig har bag tu lta/_lus rengs
[\[109a.2\]]bag tu byed/_tshig 'khrul/_dran pa dang shes pa 'khrul bag tu byed/_mid pa'i sbu gu 'gags/_srog gi gnad gsig cing skyod par byed/_rgyab tu rgyu/_lus kyi khog skam bag tu 'gyur ba'i skyigs bu drag tu 'byung ste/_skyigs bu de khong pa'i nang dma' ba nas 'byung /_
[\[109a.3\]]sgra cher 'byung /_skyigs bu 'byung ba'i tshe na ba'i tshabs che ste skyigs bu'i stobs kyi shugs drag par 'byung ba yin no/_/de la khong pa'i gting gi zabs nas skyigs bu 'byung ba'i nad thabs ni kha zas zhu ba'i gnas long ka'am/_lte ba'i thad ka tsam nas skyigs bu gong ma dang 'dra bar
[\[109a.4\]]'byung ste nad thabs kyang gong ma dang 'dra bar bstud ma yang dang yang 'byung zhing kha glal/_rkang lag bya rmyang byed/_skyigs bu 'byung ba'i sgra brag ca can zab mor 'ong ba ni nad thabs de lta bu yin no/_/de la skyigs bu thog mar rnam pa gnyis po ni gso sla'o/_/tha ma'i skyigs bu'i nad thabs su gyur pa ni gsor
[\[109a.5\]]mi rung ngo /_/skyigs bu'i nad thams cad kyi sna grangs kyang tshang la nad tshabs kyang che/_nad gzhan kun kyang tshogs la pho ba grang ste zas kyang ma zhu/_mi na rgas sam/_bud med la drags par gyur pa lta bu zhig gam/_nad kyis lus zad de gong ma dang kha zas bcad dam
[\[109a.6\]]ma chud dam/_glo 'grams te rdol tam/_sman tshabs chen por gyur pa 'di rnams gang yang rung ba la skyigs bu yong ba de lta bus btab na gsor mi rung ngo /_/yang na nad do cog gis kyang ma rungs par ni byed mod kyi/_skyigs bu ltar myur du ma rungs par byed pa nyid ma yin
[\[109a.7\]]no/_/skyigs bu dang dbugs mi bde ba'i nad gnyis ni nam 'chir nye ba'i tshe na 'ong bar 'gyur ro/_/dbugs mi bde ba'i nad thabs dang /_skyigs bu'i nad thabs bshad pa ste le'u bzhi pa rdzogs so//_//glo gcong chen po lus kyi srog zungs zad par byed
[\[109b\]]
[\[109b.1\]]pa'i nad gzhi'i le'u lnga pa bshad par bya'o/_/zad byed kyi nad glo gcong zhes bya ba 'di phyi bzhin nang du 'ong zhing 'brang ngo /_/nad mang po kun gyi thog mar 'gro bas na de'i phyir 'di'i ming ni nad gnod pa'i rgyal po zhes kyang bya/_lus zad par byed pa zhes kyang bya/_lus
[\[109b.2\]]skems par byed pa zhes kyang bya/_nad kyi rgyal po zhes kyang bya ste/_nad 'di gna' dang po ni rgyu skar rnams dang bram ze rnams la glo gcong gis 'debs pa'i rgyal por gyur pas na de'i phyir nad 'di la ming gnod pa'i rgyal po zhes kyang bya'o/_/sman yang zad/_lus kyang zad
[\[109b.3\]]par byed pas na glo gcong zad byed ces kyang bya/_mi'i bcud dang sha khrag la sogs pa skems par byed pas na glo gcong skems byed ces kyang bya'o/_/nad de dag gi nang nas rgyal po ltar gyur pas na rgyal po zhes kyang bya'o/_/de la glo gcong skems byed kyi nad kyang rnam pa 'di
[\[109b.4\]]bzhi gang yang rung ba las nad du gyur te/_bzhi gang zhe na/_stobs kyi tshan gyis mi nus bzhin du nyams mthu gtugs te/_chad chad du drag shul byas pa lta bu'am bshang gci 'ong bar gyur na brnags te bkag pa'am bud med la drags te khu ba zad pa dang /_mdangs zad pa
[\[109b.5\]]dang /_khong na snum yod pa zad pa dang /_spyir khams bdun po zad pa dang /_zas skom sngon ma zos pa za ba'i cho ga bzhin du ma zos pa rnam pa 'di lta bu gang yang rung ba las nad du 'gyur ro/_/de ltar nad du gyur pa'i rgyu bzhi lta bu'i rlung nad dang mkhris pa'i nad dang bad
[\[109b.6\]]kan gyi nad bslangs nas lus thams cad dang /_rus pa'i tshigs thams cad kyi nang du nad zhugs nas de nas rtsa thams cad du gyes te 'phros nas/_rtsa chen po bcu'i nang du nad zhugs nas yang na ni rtsa de rnams kyi sgo 'gags par 'gyur/_yang na ni rtsa de rnams kyi sgo
[\[109b.7\]]'bye bar 'gyur/_de bzhin du ro stod dang /_ro smad dang rtsib logs g.yas g.yon dang /_khong pa nang so so kun du nad kyis gang bar 'gyur ro/_/de'i nad thabs ni cham pas 'debs sbrid pa rab tu drag po mang du 'byung /_kha nas mchil ma dang bad kan mang du 'byung
[\[110a\]]
[\[110a.1\]]zhing 'dor/_kha'i nang mngar/_pho ba'i drod nyams/_rdza ma dang /_gzhong pa dang /_snod spyad la sogs pa kun dang /_zas skom la sogs pa gtsang bar 'dug kyang btsog cing /_kha zas kyi nang du sbrang bu dang /_rtsa dang skra la sogs pa song bar
[\[110a.2\]]mthong /_snying na/_slon bro/_zas yi gar mi 'ong /_kha zas rtag tu zos kyang nyams 'tshag zad/_lag pa rtag tu lta zhing lag ngar gyi mkhrig mar sbom phra 'jal 'dod/_rkang pa dang gdong skrang /_mig dkar khral khral byed/_lus mthong na 'jigs su rung /_snying la
[\[110a.3\]]bud med 'dod/_chang dang sha yi gar 'ong ba snyam byed/_zos na skyug bro/_klad pa'i spyi bo rtag tu 'gebs par byed/_sen mo dang skra rab tu ring /_rmi lam na phye ma leb dang /_rtsangs pa dang /_sdig sbrul dang /_spre'u dang /_gcan gzan dang /_bya rnams kyis bdag
[\[110a.4\]]la 'tshe bar mthong /_skra dang rus pa dang /_phub ma dang thal ba'i phung po la bdag 'dzeg cing 'gro bar rmi/_grong dang yul stong dang chu bo skams pa mthong /_skar ma ltung ba dang /_ri bsgyel zhing lhung bar rmi lam du mthong la shing skyes pa kun 'bar bar mthong /_gal te nad ro stod
[\[110a.5\]]yan chad du rgyas na ni cham pas thebs/_dbugs mi bde/_lud pas bkar/_phrag pa na/_klad pa'i spyi bor na/_skad 'gag_/zas yi gar mi 'ong ba de lta bur 'gyur ro/_/gal te ro smad man chad du nad dkyel che na ni yang na tshad par 'khru/_yang na rtug skam du gyur
[\[110a.6\]]te 'khren pas 'dogs so/_/gal te nang grol gyi nang du nad dkyel cher gyur na ni slon par byed do/_/rtsib logs su nad babs na ni glo g.yas g.yon du thad kar zug cing na'o/_/rus pa'i tshigs kyi nang du nad babs na ni rims nad du 'gyur ro/_/de ltar nad gnod byed kyi glo
[\[110a.7\]]gcong gi nad thabs rnam pa bcu gcig yod pa de ni de lta bu yin no/_/glo gcong gi nad thabs 'di lta bus btab pa la nad bla brnan gzhan gyis btab pa ni skad 'jer te 'gag_/gre ba subs/_brang gi nu 'jing g.yas g.yon du zug cing na/_kha glal/_lus dang ro stod
[\[110b\]]
[\[110b.1\]]brdung ba snyam byed de na/_kha nas mchil ma dang /_bad kan gyi bag 'dor ba mang /_pho ba'i drod nyams/_kha nas rnag mnam pa de lta bu'i nad du 'gyur ba 'di ni bla brnan gyi nad thabs yin no/_/de la glo gcong zad byed kyi nad ci las gyur pa'i bye brag so so'i dmigs kyang
[\[110b.2\]]bshad par bya ste/_nad de lta bu la rlung las gyur pa'i shas chen glad pa na/_rtsib logs su zug cing na/_mgul pa subs shing skad 'gags pa de lta bur 'gyur ro/_/de la mkhris pa rgyas te tsha ba'i nad kyi shas che na ni lag mthil dang rkang mthil tsha/_tshad pas rab
[\[110b.3\]]tu 'khru/_khrag tu slon/_kha mnam/_rims kyis 'debs so/_/nad de la bad kan gyi shas che na ni zas yi gar mi 'ong /_slon/_lud pas bkar/_mgo dang lus dang rkang lag lci/_mchil ma dang bad kan mang du 'ong /_cham pas 'debs/_dbugs
[\[110b.4\]]mi bde/_skad 'gag_/pho ba'i drod nyams pa de lta bu'i nad du 'gyur ro/_/nad de lta bus btab ste/_gso dka' ba dang /_sla ba'i bye brag tu lta ba ni rlung dang mkhris pa dang bad kan gyi nad kun rgyas la pho ba'i drod ni nyams te chung /_bad kan cher skyes pas pho ba'i nad
[\[110b.5\]]'gags shing chod de rtsa thams cad kyi sgo yang 'gags nas lus kyi srog zungs bdun dang /_bshang gci dang rngul dang rlung dang mkhris pa dang /_bad kan yan chad lus la yod pa rnam pa bcu gsum gyis drod chung ngur 'gyur ro/_/pho ba'i me drod des log par tsha zhing 'tshig par
[\[110b.6\]]byed pas kha zas zos pa'i bcud de zhu bar ma byas pas khrag dang sha la sogs par mi 'gyur la/_kha zas zos pa'i bcud de bad kan du gyur nas slar khar 'byung bar byed/_kha zas lto na yod pa yang zhu zhing bcud du 'gyur ba ni mi byed kyi dri ma bshang gci thur du 'gro ste/_de lta
[\[110b.7\]]bas khrag dang sha la sogs pa lus kyi srog zungs nyams 'tshag tu brta bar mi 'gyur bas/_kha zas ma zhu ba bcud du mi 'gyur/_bcud du ma gyur na khrag tu mi 'gyur/_sha la sogs pa'i srog zungs su ga la 'gyur te/_lto ba'i nang na bshang gci 'ba' zhig gi tshogs
[\[111a\]]
[\[111a.1\]]kyis lus rgyas te/_de'i phyir lus sha kun ni med par gyur pas na zad byed kyi nad glo gcong zhes bya ste/_nad thabs 'di ltar sna ma tshang ste/_dkyel chung yang nad pa'i nyams 'tshag chung ste/_sman btang mi bzod pa dang na nas yun ring ba de lta bu ni sman
[\[111a.2\]]btang mi bzod de gsor mi rung ngo /_/nad thabs 'di ltar na nas ring po ma lon pa nyams 'tshag gis thub ste/_sman btang bzod na gsor rung ngo /_/skad subs shing 'gags pa'i nad thabs sna drug bshad pa skad subs shing 'gags pa yang /_rlung nad dam mkhris pa'am/_
[\[111a.3\]]bad kan gyi nad sna tha dad pa las kyang gyur/_nad 'di gsum car 'dus pa las kyang skad 'gags par gyur/_yang la las ni zad byed kyi nad glo gcong las kyang skad 'gag_/tshil las gyur pa'i nad kyis kyang skad 'gags te de ltar skad 'gags pa ni de rnams las 'byung
[\[111a.4\]]ngo /_/de la rlung nad las gyur pa'i skad 'gags pa'i nad thabs ni/_skad kyi gsang dma' zhing subs bag tu zer/_lus rmya la khong rtsub/_skad 'gyur/_gre ba'i nang gra mas gang ba tsam du rtsub ste/_mgul pa'i nang bad kan gyis kyang nul du 'byung ba snyam byed na
[\[111a.5\]]gre ba'i nang ngar ngar zer te skad mi phyin cing 'gag go/_/rlung nad dang mkhris pa dang bad kan gyi nad 'di gsum char las gyur te/_skad 'gags na ni nad thabs gong ma dang sna gsum char tshang bar na la skad subs so/_/zad byed kyi nad glo gcong las gyur te/_skad
[\[111a.6\]]'gags na ni gre ba'i nang na rtsub pos drud pa snyam byed la/_gre ba nas she rul lam/_bad kan dud kha lta bur 'byung zhing rab tu na'o/_/tshil nad las gyur pa'i skad 'gags pa'i nad thabs ni bad kan las gyur pa'i nad thabs dang 'dra'o/_/de la skad 'gags pa'i
[\[111a.7\]]nad 'di rnams kyi nang na gong ma'i nad lnga po gang yang rung ste/_tshig gsal bar mi phyin la legs par gsor mi rung zhing /_skad cher subs pa de dag gso dka'o/_/tha ma'i tshil nad las gyur te skad subs pa 'di yang gso dka' ste thong shig_/yi ga 'chus pa'i nad
[\[111b\]]
[\[111b.1\]]thabs sna lnga bshad pa/_rlung nad dam mkhris pa'i nad dam/_bad kan gyi nad/_nad dmigs tha dad pa gang yang rung ste/_lce'am pho ba la gnas na yi ga 'chus par 'gyur ro/_/de yang ji lta zhe na/_rlung las gyur na kha'i nang ro kha'o/_/bad kan las gyur na kha'i nang ro
[\[111b.2\]]mngar bar bro ste yi ga 'chu'o/_/rlung dang mkhris pa dang bad kan gsum char las gyur na kha'i nang ro bro ba med do/_/mya ngan gyis btab ste/_snying mi dga' zhing yi ga 'chus na rlung nad las gyur pa yin no/_/khro ste rngam pa las yi ga 'chus na/_mkhris pa'i nad du gyur
[\[111b.3\]]pa yin no/_/de lta bas na yi ga 'chus pa'i nad dmigs rnam pa lnga ni de lta bu yin no/_/slon pa'i nad thabs sna lnga bshad pa/_skyug bro zhing slon par gyur pa'i nad thabs ni rlung ngam mkhris pa'am bad kan gyi nad tha dad pa las slon par 'gyur ba dang /_rlung dang bad kan mkhris
[\[111b.4\]]pa'i nad gsum char 'dus pa las slon par 'gyur ba dang /_yid du mi 'ong zhing skyug bro bar gyur pa'i dngos po mthong ba las slon par 'gyur ba dang de lnga'o/_/nad thabs 'di lta bu gang yang rung bas btab pa dang /_stod du rgyu ba'i rlung brang dang /_nam tshong na 'dug pa des gyen du
[\[111b.5\]]slong zhing phul te thams cad slon par byed do/_/slon pa'i thabs ni khar mchil ma bstud pa 'byung la/_dang ga mchu kha'i nang lan tshwa'i ro bro la yi ga rab tu 'chu zhing slon par byed de/_'di ni slon to cog spyi'i nad thabs yin no/_/de la rlung nad las gyur pa'i slon pa'i nad thabs ni lte ba dang
[\[111b.6\]]rgyab tu zug ste na/_rtsib logs su 'ang zug ste/_chung zad skyug cing bar chad la/_skyugs pa'i ro bska zhing dbu ba can du 'byung ste/_sgregs pa dang bcas par 'ong /_skyugs pa mdog gnag pa dang /_khong nas slon pa'i tshe khong nas slong zhing /_phul ba'i shugs drag la/_
[\[111b.7\]]skyugs pa mang po mi 'byung ba ni lud pa lu/_kha skam/_snying dang glad pa na/_skad la gnod de 'gag_/khong snyom pa de lta bur gyur na rlung nad kyis slon pa'i thabs yin no/_/de la mkhris pa las gyur pa'i slon pa'i nad thabs ni skyugs pa thal khu bzhin rtsa dmar la dud pa lta
[\[112a\]]
[\[112a.1\]]bu ljang gu sngo rtse ser/_skyugs pa'i nang na khrag kyang yod la/_ro skyur la skyugs pa tsha ste/_drod che/_skom dad che/_brgyal/_lus phyi nang du tsha ba'i nad thabs de lta bur slon to/_/de la bad kan las gyur pa'i slon pa'i nad thabs ni slon pa'i skyugs pa'i mdog
[\[112a.2\]]snum zhing khar bsil/_bad kan du slon pa de nal nal byed de ring du drang du rung la/_skyugs pa'i nang na chu bur lta bu'i ril ril po yod/_slon pa'i ro mngar ba lan tshwa bro/_slon pa'i thabs ches te ba spu langs te/_sha dang spu brtse ste reg mi bzod/_kha gdong skrang /_
[\[112a.3\]]kha'i nang ro mngar bar bro/_blong blong por 'dug_/snying ga nas mchil ma mang du 'ong ba'i nad thabs 'di lta bu yin no/_/rlung dang mkhris pa bad kan gsum char las gyur pa'i nad thabs ni nad sna gsum gyi nad thabs thams cad tshang bar na zhing slon to/_/de la yid du mi
[\[112a.4\]]'ong zhing skyug bro ba'i dngos po mthong na slon pa ni rul ba dang mi gtsang ba dang /_btsog pa dang /_skyug bro bar 'gyur ba de lta bu mthong ngam thos pas skyug bro ste slon par byed do/_/slon pa 'di lta bu'i nad thabs gang yang rung ste/_'chi bar 'gyur ba'i ltas sam/_mtshan ma
[\[112a.5\]]ngan pa byung na gsor mi rung ste/_dpyad ma byed cig_/snying na ba dang /_lto na srin bu yod pa'i nad thabs dang /_skom dad che ba'i nad thabs dang /_pho ba na be'u snabs yod pas mchin pa na ba la sogs pa'i nad thabs bshad pa'o/_/snying na ba'i nad thabs ni snying na ba yin
[\[112a.6\]]no/_/khong na srin bu yod na lhag par na ste/_snying na ba dang /_srin bu'i thabs kyi tshul nad thabs rnam pa lnga yod do/_/de la rlung nad las gyur pa'i snying na ba'i nad thabs ni rab tu na la zug cing na ba de yang so sor 'phro bar byed/_brdungs sam bcom pa snyam byed/_
[\[112a.7\]]snying rengs pa snyam byed/_gsher bag med stong par gyur pa snyam byed/_glo bur du sems zhum par byed/_snying mi dga'/_'jigs/_sgra grag na mi bzod/_'phar zhing 'dar/_gzus pa snyam byed/_rmongs bag tu gyur te dbugs 'chad/_gnyid chung /_nad
[\[112b\]]
[\[112b.1\]]thabs 'di lta bur gyur na rlung nad las gyur pa'i snying na ba yin no/_/mkhris pa'i nad las gyur te snying na ba'i nad thabs ni skom dad che/_mgo 'khor/_brgyal/_khong tsha/_lus rngul/_thang ga dang gre ba nas yar skyug_/lus snyom zhing sgyid skyur/_skyugs pa mkhris pa dang
[\[112b.2\]]ro skyur bar bro la dud khar 'ong /_sha mdog ser/_rims kyis kyang 'debs so/_/bad kan las gyur pa'i snying na ba'i nad thabs ni snying rengs pa snyam byed/_snying na rdo ba yod pa snyam byed/_khur thang gar blangs pa snyam byed de/_lud pa lu/_pho ba'i drod nyams/_kha nas
[\[112b.3\]]bad kan dang mchil ma mang du 'byung /_gnyid che/_khong snyom/_zas yi gar mi 'ong /_rims kyis 'debs pa'i nad thabs ni 'di lta bu yin no/_/rlung dang mkhris pa'i nad dang bad kan gyi nad gsum char 'dus pa las snying na ba'i nad thabs ni nad sna gsum gyi nad thabs kun
[\[112b.4\]]tshang bar na bar 'gyur ro/_/srin bu yod pa'i nad thabs ni mig spyir cung zad gnag_/mun par zhugs pa snyam du mi dran/_snying na/_lus skam/_lus g.ya'/_kha nas chu 'dzag_/mchin ngogs thog thag tu sog les drud pa snyam du tsha bar byed na srin bu yod pa yin te/_
[\[112b.5\]]srin bu'i nad thabs drag pa 'di lta bu ni myur du gnod par 'gyur ba yin no/_/dpyad myur du gyis shig_/de la skom dad lhag par che bar gyur pa'i nad thabs ni/_rlung dang mkhris pa bad kan so so la skom dad che bar gyur pa dang /_gsum 'dus pa las gyur pa dang /_rims nad
[\[112b.6\]]gyis btab pa las skom dad che bar gyur pa dang /_nad thabs drug yod do/_/skom dad skyes so cog ni rlung dang mkhris pa gnyis rgyas pa'i gzhis srog zungs bdun 'phrod snyoms shing 'dug pa las dkrugs te nad bslangs nas/_dang po bskams par byas nas lus thams cad
[\[112b.7\]]'dar/_mgo 'khor/_lus tsha/_skom dad che/_khong tsha/_rmongs par byed/_lce'i drung dang /_mgul pa dang /_glo dang /_bad kan dang skom 'thungs pa rtsar 'gro ba rnams bskams pa 'di lta bu'i nad gzhi las skom dad che ba'i nad du 'gyur ro/_/de ltar nad sna drug las skom
[\[113a\]]
[\[113a.1\]]dad cher skyes pa'i nad thabs kyi spyi ni/_kha bskams te skom 'thungs kyang mi ngoms la kha zas mthong na khro/_skad 'gag_/gre ba dang mchu dang lce rnams rtsub por gyur la lce 'byin par byed khong snyom/_tshig mang du smra/_sems myos pa yin te/_skem
[\[113a.2\]]gyis gdungs pa'i nad dam/_skom 'gags pa'i nad du gyur pa sngar bshad pa'i dmigs de dang 'dra bar nad du 'gyur ro/_/de la rlung nad las gyur pa'i skom dad che ba'i nad thabs ni khong rmya/_nyams dman/_mur 'gram du zug_/klad pa 'khor/_snas dri ci bro ba mi tshor/_lces kyang ro ci
[\[113a.3\]]bro mi tshor/_rna bas kyang sgra mi thos/_gnyid med/_nyams 'tshag_/zas chu grang mo 'thungs na nad la phan par 'gyur ro/_/mkhris pa las skom dad du gyur na brgyal/_kha'i nang rul ro kha ba bro/_mig lam du dmar ba mthong /_rtag par kha skam/_khong tsha/_dbugs mnam
[\[113a.4\]]mo/_/bad kan las gyur pa'i skom dad skyes pa'i thabs ni dang po bad kan gyis nang du 'gags shing chod pas rlung 'gags te 'khrugs pas skom 'thungs pa rtsar 'gro ba'i rtsa sgo de rlung des 'gags nas bad kan 'jim rdzab 'dra ba de yang rlung gis bskams pa dang /_mgul
[\[113a.5\]]pa'i nang gra mas gang ba bzhin du tsha la rtsub/_gnyid che/_kha'i nang ro mngar ba bro/_lto lbo/_mgo bo yo yo po la nyams mthong bag tu 'gyur/_slon kha zas yi gar mi 'ong /_lus snyom/_zas mi 'ju'o/_/rlung dang mkhris pa dang bad kan gsum ka'i nad las
[\[113a.6\]]gyur te/_skom dad skyes pa'i na ba'i nad thabs ni rlung dang mkhris pa dang bad kan gyi nad dmigs so sor bshad pa'i nad thabs thams cad kun tshang bar na ba yin no/_/pho ba na be'u snabs yod pa las skom dad skyes pa dang /_mgul par kha zas thogs te mid du mi rung ba
[\[113a.7\]]yang skom pa'i lan yin te/_'di yang rlung dang mkhris pa'i nad las gyur pa yin no/_/pho ba'i me drod ha cang che ba la/_skom ha cang drags sam mangs na yang skom dad kyi nad du gyur te/_zas snum bag zos pa dang /_zas lci ba dang /_skyur bag dang /_lan tshwa che ba bag zos pa
[\[113b\]]
[\[113b.1\]]'di lta bus kyang bad kan skyes pa'i skom dad kyi nad du 'gyur ro/_/bcud dang zas zad pa las skom dad du gyur na ni glo gcong zad byed kyi nad thabs bshad pa dang 'dra'o/_/rims nad las skom dad skyes pa'i nad du 'gyur ba ni lus kyi khong bskams par gyur pa lta bu dang /_
[\[113b.2\]]za gur gyur pa lta bu dang /_rims la sogs pa nad yun ring por btab pa'i nad de lta bu gang yang rung /_na ba las skom dad skyes pa'i nad du gyur pa de ni rims nad kyi rang bzhin gyi nad thabs dang 'dra bar bshad do/_/nad gzhi bshad pa'i le'u lnga pa rdzogs
[\[113b.3\]]so//_//chang gi nyes dmigs dang /_nad thabs la sogs pa bshad pa'i le'u drug pa bstan par bya'o/_/chang gi rang bzhin dang ro'i bye brag ni spyir rnam pa bcu ste gang zhe na/_rna ba drod che ba rtsub pa drag pa skyur ba bud med dang phrad par 'dod pa lus la myur du
[\[113b.4\]]khyab par byed/_lus yang 'bar te mdangs can du 'gyur/_'phral du gsal bar byed do/_/mi'i khong na mdangs zhes bya ba yod pa de ni bye brag bcu'i tshul du gnas te/_chang gi tshul 'di bcu las bzlog par blta'o/_/dug kyang rno ba la sogs pa rnam pa 'di bcu'i tshul du
[\[113b.5\]]gnas mod kyi de ni ha cang drags ches pas sems ma rungs par byed/_'chi bar byed do/_/chang gi mthu'i yon tan ni/_rno ba dang /_drod che ba la sogs pa yin no/_/mi'i khong na mdangs yod pa'i yon tan ni rngul ba la sogs pa'i yon tan rnam pa bcur blta'o/_/
[\[113b.6\]]de la chang gi yon tan de'i rnam pa bcus ni mi'i khong na mdangs yod pa'i yon tan rnam pa bcu gnas par byas nas sems bsgyur te/_khrid pa de ni ra ro ba zhes bya'o/_/de la dang po chang 'thungs pas/_thog ma bzi ba ni snying dga' ste/_gtam dang bzhad gad byed par 'gyur
[\[113b.7\]]ba yin no/_/de bas mang du 'thungs te ra ro ba ni rigs pa dang /_mi rigs pa cal col 'dren par byed pa dang /_bag med par gnas la rnam par rtog pa ngan pas bcos nas sems rmongs pa ste/_bde ba yin no snyam du bsams nas 'khrul bar byed do/_/de ltar chang gis
[\[114a\]]
[\[114a.1\]]'bring tsam du ra ro ba dang /_gtu lum nyid du khom par ma gyur pa'i bar gyi tshe ni rdul dang mun pa'i rang bzhin zhes bya'o/_/de la rdul gyi rang bzhin ni tshig cal col mang du smra ba yin no/_/khro/_nga rgyal che/_ser sna byed pa de lta bur 'gyur ro/_/de
[\[114a.2\]]la mun pa'i rang bzhin du gyur pa zhes bya ba ni 'jigs pa'i sems med/_gnyid bro/_snyom/_snying la brtsams pa med par sems pa ste/_de lta bu ni glang po che smyon pa'am sbrul po che btags pa las shor ba dang 'dra ste/_ci la yang mi byed pa yin no/_/de lta bu'i tshe
[\[114a.3\]]ni ngang tshul ngan pa'i rang bzhin kha na ma tho ba rnams kyi gnas su gyur pas/_chang gcig pu las rang 'gro'i lam du mang po ston par byed do/_/gsum po'i tshe rabs su ra ro ba ni shi ba bzhin tshor ba med par nyal te 'dug go/_/de ni shi ba bas kyang sdig pa'i rang bzhin du
[\[114a.4\]]'gyur ba yin te/_de'i tshe ni rab tu sdig pa la gnas pa zhes bya'o/_/de bas na chang la zhugs shing myos pa ni chos dang chos ma yin pa dang /_bde ba dang sdug bsngal ba dang /_don dang don med pa dang /_phan pa dang gnod pa'i dmigs mi shes par byed pa yin na de la lta
[\[114a.5\]]mdzangs pa su zhig bsten par byed/_chang gis ni myos par byed/_'jigs pa dang mya ngan du 'gyur/_khros pa dang srog gi bdud du 'gyur ba de lta bu yin/_smyo byed kyi nad dang /_brjed byed kyi nad dang /_myos pa dang brgyal bar gyur pa dang nad kyis 'debs par 'gyur ro/_/
[\[114a.6\]]de lta bas na chang gcig pus dran pa nyams par byas pa de lta bu las nyes pa thams cad 'ong bar 'gyur na chang gi nyes dmigs rnam pa lnga po lta bshad kyang mi dgos te/_de lta bas na chang lta smos kyang mi dgos kyi/_kha zas mi rigs pa zhig zos na yang nad du 'gyur ba'am 'chi bar
[\[114a.7\]]'gyur ba yin no/_/yang chang gi nyes dmigs ni mis bsgrub pa'i mdo nor dang /_longs spyod dang thar pa'i lam don du gnyer bar bya ba dang /_'di gsum dang bro dang bstan par bya ba dang /_khrel dang ngo tsha shes par bya ba la sogs pa 'di lta bu yang med par byed do/_/de la chang la sra
[\[114b\]]
[\[114b.1\]]ste/_chang 'thungs kyang ha cang ra ro bar mi 'gyur ba ni nyams 'tshag yod de tshor ba dang /_sngar kha zas zos pa dang /_kha zas cher za phod pa dang /_rtag tu kha zas snum bag za ba dang /_snying stobs che ba'i mi dang /_na tshod dar la bab ste gzhon pa dang /_rtag tu chang mi 'chad
[\[114b.2\]]par 'thung ba lta bu dang /_pha ma'i rgyud kyis rtag tu chang 'thung 'thung bar gyur pa dang /_lus tshil dang bad kan gyi shas che la/_rlung dang mkhris pa'i shas ni chung /_pho ba'i me drod ni che zhing brtan par yang yod pa de lta bu ni chang la sra ste 'thungs na yang ra ro bar mi 'gyur ro/_/de la
[\[114b.3\]]chang la snyi ste ra ro zhing myos par 'gyur ba'i mi ni chang la sra ba'i dmigs sna re re nas bshad pa de las bzlog na/_chang la snyi zhing ra ro bar 'gyur/_chang la brkam zhing drag tu 'thungs pa dang /_spro thung zhing khro ba lta bu ni chang la snyi zhing myur du ra ro bar 'gyur ro/_/de la chang
[\[114b.4\]]gi nang na myur du ra ro bar 'gyur ba ni chang sar pa skyur zhing skyur ba lta bu mang du 'thungs na myur du ra ro bar byed/_de la chang nad kyi thabs kyang rnam pa bzhi ste/_rlung nad dang mkhris pa'i nad dang bad kan gyi nad dang /_'dus pa'i nad rnam pa bzhi las 'byung ngo /_/yang na chang las
[\[114b.5\]]nad du gyur na yang rlung dang mkhris pa dang bad kan gyi nad kun tshogs par 'byung mod kyi/_ming ni rlung nad las gyur pa zhe 'am mkhris pa'i nad las gyur pa zhes so sor 'dogs so/_/de la chang nad do cog spyi'i nad thabs ni rab tu rmongs par 'gyur/_snying mi dga'/_tshad
[\[114b.6\]]pas 'khru/_rtag tu skom/_grang ba'i rims sam tsha ba'i rims kyis 'debs/_klad pa na/_rtsib logs kyi rus pa zug cing na/_lus dang rkang lag 'dar/_lus kyi srog gi gnad kun bcad dam brdungs pa snyam byed/_rked pa na/_brla na/_mig rab rib khyer/_
[\[114b.7\]]lud pas bkar/_dbugs mi bde/_mtshan mo gnyid med/_lus rngul bshang ba thur du 'byung ba 'dra bar 'ong /_lus skrang /_sems rmongs bag tu byed de/_'di man chad nad do cog spyi'i nad thabs yin no/_/de la chang las rlung nad du gyur pa'i nad thabs ni/_nad
[\[115a\]]
[\[115a.1\]]thabs gzhan ni gong ma dang 'dra la de las lhag par gnyid mi 'ong ngo /_/dbugs mi bde/_glad pa'i spyi bo logs su na/_rmi lam na phan tshun du 'gro/_gnam la 'phur/_gshin dogs lta bu dang lhan cig gtam zer ba de lta bu yin no/_/
[\[115a.2\]]chang las mkhris pa'i nad du gyur pa'i nad thabs ni tsha ba'i rims kyis 'debs/_lus rdul/_rmongs bag tu 'dug_/tshad pas 'khru/_skom dad che/_mgo bo 'khor/_mig rtsa dmar zhing rtsa ser/_mkhur tshos dmar por 'gyur ro/_/chang las bad kan gyi nad
[\[115a.3\]]du gyur ba'i nad thabs ni slon/_snying na zhing mi dga'/_gnyid che/_lus dang rkang lag 'dar/_khong lci'o/_/chang las 'dus pa'i nad du gyur pa'i nad thabs ni nad sna gsum gyi nad kun tshogs par na bar 'gyur ro/_/chang rtag tu 'thung 'thung ste goms par gyur pa lta bu
[\[115a.4\]]las chang cig car bcad de phyin chad mi 'thung ba de yang nad rnam gnyis su 'gyur te/_'joms byed ces bya ba'i nad dang /_lus bskam pa'i nad dang rnam pa gnyis su 'gyur ro/_/ci ste zhe na/_chang bcad pas rlung nad drag tu g.yo ba dang nyams 'tshag lhag par drag tu 'bri bar
[\[115a.5\]]gyur pa las mchil ma dang /_bad kan phyir 'dor bas mgul skam/_gnyid rab tu che ste/_sgra rnams grag pa mi bzod pa dang blong bag tu gyur pa de ni 'joms byed kyi nad ces bya'o/_/de la bskam par 'gyur ba'i nad thabs ni dpung pa dang klad pa na/_snying dang
[\[115a.6\]]mgul pa na/_mong mong por 'gyur/_lud pas bkar/_skom dad che/_skyugs pa mi 'byung bzhin du skam/_skyigs bus phul zhing skyug_/rims kyis 'debs pa de lta bu'i nad du 'gyur ro/_/su yang rung /_bag chang bcad de thub pa de ni nyes dmigs kun thub
[\[115a.7\]]pa'i rang bzhin can yin/_blo dang sems sngon gyi sar chud de/_dran zhing gsal ba yin no/_/lus dang sems kyi spyod pa 'khrul pa nam yang mi 'byung ba yin no/_/yang chang 'thungs te ra ro ba rdul gyi skyon las nad du gyur pa dang mun pa'i skyon las nad du gyur pa dang /_
[\[115b\]]
[\[115b.1\]]kha zas mi 'phrod cing gnod par zos pas bcud dngas ma rgyu ba'i rtsa dang khrag rgyu ba'i rtsa rnams dang /_sems 'jug pa'i rtsa rnams 'gags pa las nad rnam pa gsum du 'gyur te/_gang zhe na myos pa dang /_brgyal ba dang /_kun tu song ba dang /_nad 'di rnam pa gsum lta bur gyur te nad dkyel yang go
[\[115b.2\]]rims bzhin che'o/_/de yang myos par 'gyur ba'i nad gzhi ni rlung dang mkhris pa dang /_bad kan gyi nad las myos par 'gyur ba dang /_rlung dang mkhris pa dang bad kan gsum 'dus pas myos par 'gyur ba dang /_khrag nad las myos par 'gyur ba dang /_chang las myos
[\[115b.3\]]par 'gyur ba dang /_dug gis kyang myos par 'gyur ba de lta bu'i nad du 'gyur ro/_/de la rlung nad kyis myos par 'gyur ba'i nad thabs kyi tshul ni mang du smra ba la chags/_mang du smra/_tshig brkam par smra/_lus kyi byed pa rnams 'khrul zhing g.yo ba'i bag yod/_lus
[\[115b.4\]]rtsub la mdog gnag_/rtsa dmar/_'di lta bu ni rlung nad kyis myos pa zhes bya ba yin no/_/de la mkhris pa'i nad kyis myos pa'i thabs ni khro bzhin mdog dmar la ser bar snang /_tshig cung zad tsam gyi phyir yang 'thab par dga' ba de lta bu yin no/_/bad kan gyis myos pa'i
[\[115b.5\]]nad thabs ni bzhin mdog rtsa dkar ci yang mi smra mi byed par 'dug cing le lo che bar gyur pa de lta bu yin no/_/rlung dang mkhris pa dang bad kan gsum char 'dus pa las myos pa'i nad kyi thabs ni rlung la sogs pa rnam pa gsum ka'i myos pa dang 'dra'o/_/khrag nad kyis myos pa'i
[\[115b.6\]]thabs ni lus kyi yan lag rengs te brkyang bskum mi nus/_mig kyang phye btsums mi nus te har bag tu 'dug la mkhris pa'i nad kyis myos pa'i tshul dang yang 'dra bar blta'o/_/chang gis ra ro ste myos pa'i nad thabs ni skad kyi gdangs dang /_tshig dang lus 'gyur tshig gi
[\[115b.7\]]smra ba dang lus kyi byed pa rnams 'khrul bar byed do/_/dug gis myos pa'i nad thabs ni lus 'dar/_gnyid rab tu che/_gong ma'i nad thabs kun las lhag par nad che ba de lta bu yin no/_/de la rlung la sogs pa rnam pa bdun gyis myos pa'i nad kyis 'debs par shes par bya'o/_/
[\[116a\]]
[\[116a.1\]]de la rlung la sogs pa rnam pa de bdun gyis snying stor zab brgyal bar 'gyur ba'i nad thabs kyi dmigs ni rlung dang mkhris pa la sogs pa lta bu so so'i nad thabs kyi rtags gang cha ba las/_so so'i nad dmigs yin par shes par bya'o/_/de bzhin du
[\[116a.2\]]khrag rgyas pa dang /_chang nad dang dug gis phog ste brgyal ba yang de bzhin shes par bya'o/_/de la rlung nad kyis brgyal bar gyur pa'i nad thabs ni nam mkha' la mig lam du sngon dmar ram nag po mthong la/_de nas mun thibs zhes byed de brgyal/_de nas myur du sangs par 'gyur
[\[116a.3\]]ba'i 'og tu snying 'dar/_klad pa 'khor/_lus sha skem/_bzhin mdog gnag la rtsa dmar te spyir smug pa 'di lta bur gyur na rlung gi rang bzhin las gyur pa'i brgyal ba'i nad thabs zhes bya'o/_/de la mkhris pa'i nad las brgyal bar gyur pa'i nad thabs ni gyen du nam mkha'
[\[116a.4\]]la mig lam du dmar po'am/_ser por mthong nas mun thibs zhes byed de brgyal lo/_/de nas sangs nas kyang /_lus rngul/_khong tsha/_skam/_phyi rol gyi sha thang tsha bas gdungs/_tshad pa'i mdog ser po'am sngon por 'khru/_mig lam du dmar po dang ser po long
[\[116a.5\]]long por snang ba'i nad thabs 'di ni mkhris pa las brgyal ba zhes bya'o/_/de la bad kan gyi nad kyis brgyal bar 'gyur ba'i nad thabs ni/_mig lam na sprin 'dra bar dkar po'i bag mthong nas/_mun thibs zhes byed de brgyal nas yun ring du lon pa dang /_gdod sangs
[\[116a.6\]]te sangs nas kyang /_snying na/_kha nas mchil ma dang /_kha chu mang du 'byung /_kha mig thom bag tu 'gyur la lus dang rkang lag pags rlon gyis dkris pa bzhin du lci ba lta bu ni bad kan gyis brgyal ba'i nad thabs yin no/_/rlung dang mkhris pa dang bad kan gsum char
[\[116a.7\]]gyis brgyal ba'i nad thabs ni brjed byed kyi gdon nad kyis btab pa'i nad thabs dang 'dra ba'i lus myur du sa la 'gyel te/_brgyal zhing mi dran te de'i tshe sngar mi sdug cing 'jigs pa'i tshul du byed pa'am/_ngan skyugs la sogs pa 'byung ba ni med de/_nad thabs gzhan ni
[\[116b\]]
[\[116b.1\]]rlung dang mkhris pa dang bad kan gsum char gyis brgyal ba'i thabs dang 'dra'o/_/de ltar snying stor brgyal nad rlung dang mkhris pa dang bad kan la sogs pas myos pa dang brgyal bar 'gyur te/_nad tshabs che yang sman dpyad bya mi dgos par nad rang dub cing zhi bar 'gyur ro/_/
[\[116b.2\]]nad kyis btab pa ni sman dpyad ma byas par rang dub cing 'tshor mi rung ngo /_/de la nad ni lus dang ngag dang yid kyis las byed pa dang 'di bzhin la/_rlung dang mkhris pa dang bad kan gyi nad dkyel cher zhen te nad kyi mthu cher gyur pa dang /_rlung dang mkhris pa dang bad kan gyi nad
[\[116b.3\]]rnams 'dus nas srog la bab ste der gnas shing brten par gyur pa dang /_nad des mi de shi ba dang 'dra bar byas te shi ba bzhin du 'dug pa de ni 'dus nad kun tu zhugs pa zhes bya ste/_nad 'di ni 'dus pa'i rims nad kyis btab pa'i rjes la 'byung ba zhes bya ste/_nad
[\[116b.4\]]'di la myur du rings par dpyad ma byas na/_dper na mtsho gting zab mo'i nang na chu srin 'dug pa de lta bu'i drung /_gad ka'i g.yang sa na lhung la thug pa dang 'dra bar 'dus nad kun tu zhugs pas btab pa yang de dang 'dra ba ste/_de lta bu'i nad pa la dpyad myur du gyis te gsos shig_/
[\[116b.5\]]chang nad dang rlung nad dang mkhris pa dang /_bad kan gyi nad kyis myos pa dang /_snying stor brgyal nad dang /_'dus nad kyis shi ba dang 'dra bar na ba'i thabs bshad pa ste le'u drug pa rdzogs so//_//gzhang 'brum gyi nad gzhi bshad pa'i le'u ste bdun pa bshad
[\[116b.6\]]par bya'o/_/gzhang 'brum gyi nad du gyur ro cog gi gzhi ni zas gnod pas rlung dang mkhris pa dang /_bad kan gyi nad las langs te sha dang pags pa dang /_tshil la zhugs pa dang gnod pa byas nas/_gzhang 'brum gyi nad sna tshogs su 'gyur ro/_/gzhang 'brum
[\[116b.7\]]gyi nad ni kha zas mi 'phrod pa las ldang bar 'gyur ro/_/de la gzhang 'brum gyi nad de yang mdo rnam pa gnyis te/_dang po btsas pa nas nad dang lhan cig 'byung ba dang /_phyis gzhang 'brum gyi nad 'byung ba yin no/_/de la yang rnam pa gnyis te/_gzhang 'brum dkar po dang /_
[\[117a\]]
[\[117a.1\]]gzhang 'brum khrag tu zag pa'o/_/gzhang ni rgyu ma sbom po la brten cing 'dug go/_/de la gzhang 'brum gyi nad 'byung ba ni gzhan khar sor phyed dang lnga man chad kyi nang na gnyer ma rim pa gsum yod pa gnyer ma re re la sor phyed dang gnyis gnyis te/_
[\[117a.2\]]de ltar gnyer ma'i rim pa gsum po de la sor phyed dang lnga yod par 'gyur ro/_/de la phugs kyi gnyer ma'i ming ni phyir phul ba zhes bya/_bar gyi gnyer ma'i ming ni phyir sel ba zhes bya/_gzhang kha'i gnyer ma ni 'dzums pa zhes bya ba gzhang kha'i phyi rol sor gcig tshun chad
[\[117a.3\]]kyi nang du 'brum bu 'byung ba la yang gzhang 'brum yin no/_/gzhang khor yug sor gcig po ma gtogs pa/_nas kyi srid phyed dang gnyis kyi khyon khor khor yug ma gtogs pa phan chad ni spu skye ste/_spu byung byung ba de phan chad du byung ba ni mtshan bar rdol gyi nad ces
[\[117a.4\]]bya'o/_/de la dang po btsas pa nas gzhang 'brum gyi nad dang lhan cig 'byung zhes bya ba ni/_thog mar pha dang ma kha zas mi 'phrod pa zos pa las sa bon nad can du gyur pa de lta bus bu byung na gzhang 'brum gyi nad du 'gyur ba yang yod/_la la ni sngon gyi sdig pa'i las
[\[117a.5\]]las nad du 'gyur ba yang yod/_nad dmigs 'di lta bu rnam gnyis las nad bslangs te nad gzhi 'di gnyis 'dus pa'i gzhang 'brum du gyur pa dang /_nad dmigs gzhan las gzhang 'brum gyi nad du gyur kyang rung ste mdor na pha ma'i rigs las gyur pa'i nad thams cad
[\[117a.6\]]dang /_dang po btsas pa nas gzhang 'brum gyi nad can du gyur pa 'di ni lhag par gso dka'o/_/yang gzhang 'brum rtsub por 'dug pa dang /_gzhang 'brum phugs su byung ste/_blta dka' ba 'di yang gso dka'o/_/yang gzhang 'brum mdog dkar por byung ba
[\[117a.7\]]dang /_gzhang 'brum byung ba las nad thams cad du gyur te/_nad gzhan yang gzhang 'brum gyi nad rnam pa drug yod de/_gang zhe na/_rlung dang /_mkhris pa dang /_bad kan gsum gyi gzhang 'brum so sor 'byung ba dang /_rlung dang bad kan gyi nad sna gnyis las
[\[117b\]]
[\[117b.1\]]gzhang 'brum du gyur pa ni kun 'dus pa las gyur pa yang smos so/_/dri ma bstsags pa las gzhang 'brum du 'gyur ba dang /_khrag nad las gzhang 'brum du 'gyur ba de dang drug go/_/de la rlung dang bad kan las gzhang 'brum du gyur pa ni gzhang 'brum dkar po'i khrag
[\[117b.2\]]dang /_mkhris pa gnyis las gzhang 'brum du 'gyur ba ni gzhang 'brum rlon pa zhes bya ste/_khrag tshad du 'gyur ro/_/gzhang 'brum gyi nad gzhi sngar bshad pa 'di lta bus nad bslangs nas khong pa nang gi pho ba'i drod bri ste nyams pa dang de nas gzhang 'brum gyi nad dkyel du sogs
[\[117b.3\]]shing 'dug pa la de'i steng du bud med la ha cang drags pa lta bu dang /_bzhon pa mi bde bas khong 'khrugs pa dang /_stan mtho dman can mi bde ba dang /_stan srab la rkub rten tsog pur bcas pa dang /_lgang pa'i gce'u nas sman mas gtong ba dang /_bshang ba'i 'og tu rdo ba'am
[\[117b.4\]]phag dum mam/_bong pa'am lag pa'i thal mo 'am ra da 'am 'di lta bus phyis drags te gzhang kha snad pa dang /_chu rab tu grang bas rkub bkrus te/_grang ba khong du zhen pa dang /_rtug skam kha sra ba ha cang btsir drags te gzhang snad pa dang /_thur du dbugs byung ba dang /_gcin
[\[117b.5\]]snyom pa dang /_bshang ba 'ong ba la brnag cing ma btsal ba dang /_'di rnams mi 'ong bzhin nan gyis btsir ba dang /_rims kyis btab pa dang /_skrang nad tshad pas rab tu 'khrus pa dang /_pho bar be'u snabs chags pa dang /_'or nad dang skya rbab kyi nad dang /_rid de skem par
[\[117b.6\]]gyur pa dang lus la gnod par 'gyur ba'i dpyad dam/_lus kyi las su 'gyur ba'i gnod par 'gyur ba'i bag byas pa dang 'di rnams lta bu las gzhang 'brum gyi nad du 'gyur ro/_/yang bud med la gzhang 'brum 'byung bar 'gyur ba'i dmigs ni byis pa zla grangs ma tshang bar rum nas
[\[117b.7\]]'phyil te byung ba lta bu dang /_zla grangs tshang ste bu che bar gyur pa'i bu nad kyis gzir ba'am/_'byung ba'i dus las yol bar gyur pas gzir te nad du gyur pa lta bu 'am/_gzhang gi nang na thur du sel ba zhes bya ba'i rlung zhig yod pa des rlung ngam/_mkhris pa'am/_bad kan
[\[118a\]]
[\[118a.1\]]gyi nad bslangs nas gzhang gi nang na gnyer ma gsum yod pa'i phrag tu zhen tam/_yang na rlung des thur du bshang ba'i dri ma gnyer ma'i phrag tu song bar byas pa de las gzhang 'brum du gyur te khrag tshad du 'ong ngo /_/de la gzhang 'brum gyi nad 'ong bar gyur na/_
[\[118a.2\]]sngar na ba'i nad thabs ni/_pho ba'i drod nyams te bri/_dri ma thur du byung ba sri ste skam bag tu 'ong /_brla na/_byin pa'i nywa na/_mgo 'khor/_lag ngar na/_mig skrang /_yang na ni thur du tshad pas 'khru/_yang na ni sri ste 'ong du mi rung ngo /_/lte ba'i 'og na rlung che ste/_khong
[\[118a.3\]]na khru lu lu zer/_rlung de dag kyang phal cher lte ba'i 'og man chad du rgyu zhing zug ste na la/_rgyu ma dang gzhang gi nang na bcad pa snyam byed/_rlung thur du 'byung /_gsal por 'byung ba yang sgra can du 'byung /_rgyu ma'i nang na sgra khru lu lu zer la lto sbo/_khong rmya zhing sgregs
[\[118a.4\]]pa sgra can du cher 'ong /_gcin ni rab tu mang /_bshang ba'i dri ma ni babs chung ngu 'ong /_kha zas yi gar mi 'ong /_skyugs pa dud ka la ro skyur par 'ong /_klad pa dang brang rgyab tu zug cing na/_khong snyom/_bzhin mdog mi sdug par 'gyur/_nyams glo bag tu 'gyur/_
[\[118a.5\]]dbang po rnams nyams shing mi gsal/_khro bar 'gyur/_phan pa'i dpyad bstan cing bsgo na bka' blo mi bde ste/_nad thabs 'di lta bur gyur pa la sman pa the tshom zos te mchi na/_tshad rnying ldang dub tu 'khru ba'i nad dam/_'or nad dam/_skya rbab kyi nad dam/_skran nam/_
[\[118a.6\]]dmu rdzing lta bu'i nad dmigs lta bu gang yin mi shes na/_nad thabs rnam pa de snyed du na ba de nyin gcig nad ldang zhing tshabs che bar gyur na gzhang 'brum gyi nad 'byung bar 'gyur ro/_/nad thabs 'di lta bus btab pa'i rjes la gzhang 'brum gyi nad 'byung bar 'gyur te/_gzhang
[\[118a.7\]]gi nang na thur du sel ba zhes bya ba'i rlung zhig yod pa de phyir log ste gyen du 'khyil nas dri ma bshang ba 'gags te 'byung du mi rung bar 'gyur ro/_/bshang ba 'gags pas khong pa'i nang na rlung gzhan yod pas dbang po rnams dang lus kyi nang thams cad dkrugs te nad bslangs/_
[\[118b\]]
[\[118b.1\]]de bzhin du bshang gci dang mkhris pa dang bad kan khong na yod pa dang /_lus kyi srog zungs bdun dang /_'di rnams kyang dkrugs te bslangs na pho ba'i me drod kyang nyams te chung du gyur nas/_gzhang 'brum gyi nad 'byung bar 'gyur ba yin te/_de de ltar gzhang 'brum gyi nad
[\[118b.2\]]'byung ste/_lus rab tu skem/_ci byed kyang mi nus te bskyod pa'am bya ba'i bsam pa med/_nyam chung /_khong rmya/_bzhin mdangs med par 'gyur/_lus zhig cing khong lhod bzhin gyi mdog nyams so/_/shing gi sdong po la srin bu zhugs te ma rungs pa bzhin du nad kyi sna grangs
[\[118b.3\]]gong du bshad pa de snyed kyis lus kyi srog gi nad la gnad du babs pas lus la gnod par gyur te/_nad gzhan yang de'i steng du byung ba ni/_lud pas bkar/_skom dad che/_kha zas ro bro bar mi tshor/_dbugs mi bde/_cham pas 'debs/_sgyid skyur/_lus dang rkang lag
[\[118b.4\]]chag grugs su gyur pa bzhin na/_slon/_sbrid pa 'byung /_lus skrang /_rims kyis 'debs/_khu chu dang khrag zad/_rna ba 'on/_mig rab rib khyer/_khu ba bsdus te rde'ur chags pa dang /_dri ma snyigs pa las rde'ur chags te chu sri/_lus zhig ste khong rmya la skad 'gags
[\[118b.5\]]yang dang yang sems khong du chud cing mchil ma 'dor/_yi ga 'chus/_rus pa'i tshigs rnams dang snying dang /_lte ba dang /_gzhang gi nang dang chu so g.yas g.yon du zug cing na/_tshad pa thur du sla mo 'byar bag sran khu lta bur 'khru ste/_de yang res 'ga' ni sri/_res
[\[118b.6\]]'ga' ni mi sri bar 'ong /_res 'ga' ni rtug skam/_res 'ga' sla mor 'khru/_res 'ga' ni ma zhu ba rtsam par 'khru/_res 'ga' ni zhu bar 'khru/_tshad pa'i spu mdog kyang skya bo ser po sngon po dang /_khrag bag spyi zhing 'khyil ba'i bag tu 'khru'o/_/'di lta bu ni gzhang
[\[118b.7\]]'brum mo cog gi spyi'i nad thabs yin no/_/rlung nad kyi dkyel che ba las gzhang 'brum du gyur na/_gzhang 'brum skam la bag chung /_zug cing na ste/_tsha rab rab byed/_gzhang 'brum de rnyi rnyi po rtsa gnag cing dmar bag yod de spyir smug_/la la ni sra la rtsub/_che chung yod/_
[\[119a\]]
[\[119a.1\]]rtse mo phra la thor to rdol/_gzhang 'brum che chung yod la/_nang mi mthun/_me tog ka dam+pa dang /_ku ba'i me tog 'dra/_ke ri ka 'dra/_la la ni rgya shug gi 'bras bu 'dra/_la la ni tsha go 'dra/_la la ni shing tog 'bi 'bi 'dra/_la la ni ras
[\[119a.2\]]bal ka ra ba sa'i 'bras bu 'dra/_la la ni me tog ka dam+pa'i 'bras bu 'dra/_gzhang 'brum la la ni yungs kar 'dra ba 'dug ste/_gzhang 'brum tshul de lta bu byung na klad pa dang /_rtsib logs dang /_phrag pa dang /_rked pa dang /_brla dang /_chu so g.yas g.yon dang 'di
[\[119a.3\]]rnams su lhag par zug cing na/_sgregs pa dang sbrid pa mang /_thur du bshang ba'i dri ma sri/_snying na/_kha zas yi ga 'chu/_lud pas bkar/_dbugs mi bde/_pho ba'i drod mi snyoms/_rna ba sgra 'byung ste 'bod/_mgo 'khor/_de rnams kyis btab ste na ba dang /_
[\[119a.4\]]rtug skam du 'byung ba'i tshe mkhregs shing na na 'byung ba'i tshe sgra can du 'byung zhing na/_spyi bag dang skam bag tu 'dres pa thur du 'byung /_pags pa'i mdog dang sen mo dang mig dang kha gdong dang bshang gci 'di rnams kyi mdog nag por snang /_rlung nad kyis gzhang 'brum byung na
[\[119a.5\]]khong du skran 'byung /_mcher pa na/_dmu rdzing lta bu dang /_glo g.yas g.yon lta bur dbab pa lta bu 'byung bar 'gyur te/_'di ni rlung nad las gyur pa'i gzhang 'brum gyi nad thabs shes par bya'o/_/mkhris pa rgyas pa las gzhang 'brum du gyur pa'i nad thabs ni gzhang 'brum
[\[119a.6\]]gyi mdog smug nag rtsa ser la thor to sngo/_thur du khrag sla mor 'byung ste rul cing mnam la gzhang 'brum nyid ni 'jam la khong lhod/_gzhang 'brum gyi dbyibs ne tsho'i mchu dang /_srin bu pad pa'i mchu 'dra la/_gzhang 'brum de tsha zhing rul bag tu 'dug_/lus la rims nad
[\[119a.7\]]'byung /_lus rngul/_skom/_brgyal/_lus tsha/_yi ga 'chus/_myo myo por 'gyur/_dri ma bshang ba thur du 'byung ba ni sri/_bag la dron po tsha bar 'ong ngo /_/spu mdog sngo zhing ser la khrag dang be'u snabs su 'dres pa dang /_nas rul pa'i nang 'dra bar 'ong /_pags pa
[\[119b\]]
[\[119b.1\]]dang sen mo dang bzhin mdog kyang ljang sngon rtsa ser bag tu snang ste/_'di lta bu ni mkhris pa las gzhang 'brum du gyur pa'i nad thabs yin no/_/de la bad kan rgyas pa las gzhang 'brum du gyur pa'i nad thabs ni gzhang 'brum de drung sbom po sdug_/na ba chung /_myug myug por 'byung bar snang la/_
[\[119b.2\]]gzhang 'brum gyi sha che la 'jam/_reng reng por zlum la lci/_gzhang 'brum brten por 'dug_/gzhang 'brum de 'byil zhing 'byar bag yod sra la 'jam/_'brum bu de rtag tu g.ya'/_reg na dga'/_gzhang 'brum gyi dbyibs ni shing tog ka ri ra dang /_pa na sa'i 'bras bu'i
[\[119b.3\]]rus pa dang /_ba'i nu ma'i dbyibs 'dra/_chu so g.yas g.yon du zug cing spo'o/_/lte ba dang chu so dang gzhang gi nang na dri ma bshang ba yod pa 'di dag bcad pa snyam byed cing na/_lud pas bkar/_dbugs mi bde/_snying na/_kha nas bad kan dang mchil ma mang du
[\[119b.4\]]'dor/_yi ga 'chus/_cham pas 'debs/_mong mong por byed/_klad pa tshabs cher na/_tom bag tu 'dug_/grang ba'i rims kyis 'debs par 'gyur/_khu ba dang khrag zag_/pho ba'i drod nyams/_slon/_rtag tu kha zas ma zhu ba dang be'u snabs su 'khru/_bad
[\[119b.5\]]kan lta bu dang tshad pas 'debs te 'khru/_yang gzhang 'brum de ni mi rdol mi zag go/_/lus kyi pags pa dang sen mo la sogs pa'i mdog ni dkar la 'jam mo/_/bad kan las gzhang 'brum du gyur pa'i nad thabs ni de lta bu yin no/_/de la nad sna gnyis 'dres pa'i
[\[119b.6\]]gzhang 'brum gyi nad dam/_rlung dang bad kan 'dres pa'i gzhang 'brum gyi nad dam/_mkhris pa dang bad kan du 'dres pa'i nad gang yang rung /_nad sna gnyis 'dres pa'i nad thabs de ni gzhang 'brum gyi nad thabs 'dres pa zhes bya'o/_/de la 'dus pa'i gzhang 'brum gyi
[\[119b.7\]]nad thabs ni rlung dang mkhris pa dang bad kan gsum gyi gzhang 'brum gyi nad dkyel du stsogs stsogs pa las/_gzhang 'brum gyi nad 'byung ste nad sna gsum gyi nad thabs sna tshang bar na ba de ni 'dus pa'i gzhang 'brum gyi nad thabs zhes bya'o/_/de la khrag nad rgyas pa
[\[120a\]]
[\[120a.1\]]las gzhang 'brum du gyur pa'i nad thabs ni gzhang gi nang du 'brum bu byung ba 'di dbyibs ni shing 'ba' ta'i lo ma kha 'bus pa 'dra/_mdog ni 'ol ma se'i 'bras bu dang /_byu ru'i mdog 'dra'o/_/gzhang 'brum de nad khrag gis brgyal la/_dro zhing tsha bar
[\[120a.2\]]'dug pa de mkhris pa las gyur pa'i gzhang 'brum de dri ma thur du 'byung ba'i shugs kyis btsir ba dang /_'phral du khrag ngan pa [(]tshen [,]tshan [)]por 'byung zhing 'khru bar 'gyur ro/_/nad dang khrag zad pas mdog dang nyams 'tshag kyang nyams te/_mdog nyams pa'i dpe ni sbal pa ser po
[\[120a.3\]]'dra la mdangs nyams/_dbang po rnams mi gsal bar gyur pa 'di ni khrag nad las gyur pa'i gzhang 'brum zhes bya'o/_/gzhang 'brum gyi nad las gzhang gi nang nas gyen du slong zhing 'khyil ba zhes bya ba ni nad slong ba'i kha zas mon sran sde'u mung+ga ba dang /_ko dra ba dang /_
[\[120a.4\]]'dzur na dang /_ka ri ka dang /_mon sran tsa na la sogs pa kha zas rtsub mo dri ma thur du bshang ba mi 'byung zhing sri bar byed pa de lta bus/_rlung nyid kyis rang gi gnas su nad bslangs te dkyel du gyur nas dri ma bshang gci thur du rgyu ba'i sbu gu rnams rlung gis 'gags nas/_bshang
[\[120a.5\]]gci dang dbugs thur du 'byung ba rnams rlung gis bskams te/_'gags nas 'byung du mi rung ba dang /_rab tu na bar 'gyur te/_khong ba'i nang na rgyab dang snying dang rtsib logs dang 'di rnams su nad 'gro zhing zug la lto sbo/_rgyu ma'i nang bskor zhing gcus pa snyam byed/_snying
[\[120a.6\]]na/_snying dang chu so'i thad ka lgang pa gnyis gzhogs shing bcad pa snyam byed la rab tu na/_thor bu 'byung /_skrang par 'gyur/_rlung de ro stod yan chad kyi nang du song na/_de'i gzhis slon pa dang /_yi ga 'chus pa dang rims nad du 'gyur/_snying na/_tshad rnying la sogs
[\[120a.7\]]pa'i 'khru ba'i nad dang chu sri ba dang tshad pa mkhregs shing 'khru ba dang /_rna bas mi thos pa dang /_mig rab rib khyer ba dang /_dbugs mi bde ba dang /_klad pa na ba dang /_lud pas bkar ba dang /_cham pas 'debs pa dang /_sems 'gyur ba dang /_skom dad che ba dang /_khrag
[\[120b\]]
[\[120b.1\]]dang mkhris pa'i nad dang /_skran nad dang /_dmu rdzing la sogs pa'i rlung nad yang ba mi bzad pa rnam pa de snyed 'byung bar 'gyur te 'di ni gzhang 'brum ming ngan gyen du 'khyil ba zhes bya ste/_nad 'di ni rab tu gnod pa yin te/_khong pa'i nang du rlung nad kyi dkyel cher zhugs
[\[120b.2\]]la/_gzhang 'brum gyis ma btab par yang /_bshang gci'i nad gyen du 'khyil ba 'di lta bur 'gyur ro/_/gzhang 'brum gyi nad de snyed kyi nang na gso dka' ba ni dang po btsas pa nas lhan cig tu byung ba'i gzhang 'brum gyi nad dang /_'dus pa'i gzhang 'brum gyi nad
[\[120b.3\]]dang gnyer ma phugs na yod pa'i gzhang 'brum gyi nad 'di rnams ni gso dka'o/_/gzhang 'brum gyi nad de lta bus btab kyang pho ba'i me drod che ste/_kha zas 'ju ba dang nyams 'tshag dang ldan pa la sogs pa dang /_rlung ngam mkhris pa lta bu gang yang rung ba sna gnyis
[\[120b.4\]]las gzhang 'brum du gyur pa dang /_gzhang gi gnyer ma gnyis man chad kyi nang na gzhang 'brum yod pa dang /_'di lta bu ni nad rtse zhil tsam du gsor rung ngo /_/gzhang 'brum gyi nad byung nas lo gcig lhag lon pa ni rab tu gso dka'o/_/gzhang gi nang na gnyer ma tha mar gzhang
[\[120b.5\]]'brum 'byung ba dang /_rlung ngam mkhris pa lta bu gang yang rung ba'i nad sna gcig las gzhang 'brum du gyur pa dang /_gzhang du gsar du byung ma thag pa dang /_pho mtshan las byung ba dang /_lte bar byung ba dang /_rna ba'am sna'i nang du thor bu rta bla ba lta bu 'byung ba 'khyil zhing
[\[120b.6\]]'jam pa zhig 'byung ste/_de ni snying la gnas pa'i rlung khyab byed ces bya ba zhig yod pa des bad kan gyi nad byas te pags pa'i phyi rol du mdzer ba 'dra ba'i thor bu 'byung bar byed do/_/pags pa sra la rtsub pa byung ba ni mdzer pa zhes bya ste/_rlung nad kyis pags pa la zug cing rtsub/_
[\[120b.7\]]mkhris pa las gyur na gnag la rtsa dmar ro/_/bad kan las gyur na 'jam la mdzer pa de mdog mi sdug pa yang ma yin no/_/de ltar gzhang 'brum gyi nad la dpyad myur du ma byas na thur du bshang ba'i dri ma rnams gzhang khar myur du 'gags nas bshang bas myur du
[\[121a\]]
[\[121a.1\]]gang ste/_gso dka' bar 'gyur gyi myur du gsos shig_/gzhang 'brum gyi nad thabs sna tshogs bshad pa ste le'u bdun pa rdzogs so//_//tshad pas 'khru ba dang pho ba'i grang ba las tshad rnying du 'khru ba'i nad gzhi bstan pa'i le'u brgyad
[\[121a.2\]]pa bshad par bya'o/_/tshad pas 'khru ba'i nad gzhi ni drug ste/_rlung dang mkhris pa dang /_bad kan gsum gyi nad 'dus pa las kyang tshad par 'gyur ro/_/'jigs pa dang mya ngan las kyang tshad par 'gyur te/_nad gzhi 'di dag gis tshad pas rab tu 'khru'o/_/tshad pa
[\[121a.3\]]la gnod pa ni chu rab tu 'thungs pa dang /_sha rid sha bskams pa dang /_kha zas ma lobs pa gnod pa zos pa dang /_til khur dang /_nas la sogs pa 'bru ma smin pa zos pa dang /_chang 'thung ba dang /_kha zas rtsub po dang /_kha zas tshod ma zin te drags pa dang /_gzhang
[\[121a.4\]]'brum gyi nad dang /_zas snum bag drags pa dang /_khong na srin bu yod pa dang /_bshang ba 'ong bar gyur na gnag pa dang /_de 'dra ba gnod par 'gyur ba bsten pas rlung nad langs te rlung nad des bad kan gyi nad langs te khong pa'i kha zas nang grol dang /_bshang ba kun
[\[121a.5\]]kyang des khyab nas me'i drod nyams te tshad pas thur du 'khru'o/_/tshad pas rab tu 'khru ba ni bshang ba sla bar byung ba ni tshad pa'o/_/tshad par gyur pa'i nad thabs ni snying dang khong pa'i nang dang /_gzhang gi nang du zug cing na/_lus zhig_/dri ma bshang ba thur du mi 'byung ste
[\[121a.6\]]sri/_lto sbo/_kha zas mi 'ju'o/_/de la rlung nad las gyur pa'i tshad pa ni bshang ba chu sla mo dang 'dres pa nyung shas su 'byung ba'i tshe/_sgra dang bcas par 'byung la/_'khru ba'i tshe rgyu zhabs su zug cing na/_tshad pa babs cher mi 'ong /_nyung shas su sri zhing 'ong /_tshad
[\[121a.7\]]pa'i spu mdog ni rtsub po dbu ba can dang /_bar yang dang yang du 'khru ba dang /_yang na ril ril po dang 'dres pas yang dang yang du 'khru ste/_bu ram tshig pa 'dra bar snang ba dang /_spyi bo 'byar bag tu 'dres shing tshad pa 'byung /_tshad pa 'byung ba'i tshe gzhogs shing bcad pa
[\[121b\]]
[\[121b.1\]]snyam byed/_kha skam/_gzhang gi nang nyams te phyir 'byung bar byed/_ba spu langs/_tshad pa mkhregs shing 'khru ba 'di ni rlung las gyur pa'i tshad pa yin no/_/de la mkhris pa las gyur pa'i tshad pa'i nad thabs dang /_spu mdog ni ser la gnag_/ser la ljang sngon du yang
[\[121b.2\]]snang /_khrag dang 'dres pa dri rab tu mnam/_skom/_brgyal/_lus rngul/_khong tsha/_rgyu mar zug cing gzhang gi nang tsha/_gzhang gi nang na thor bu 'byung ba de ni mkhris pa'i nad las gyur pa'i tshad pa yin no/_/de la bad kan gyi nad las tshad par gyur pa'i tshad pa'i
[\[121b.3\]]spu mdog dang nad thabs ni tshad pa gar ba 'byar 'byar po 'byil bag dang /_nal nal por 'ong /_spu mdog skya la 'jam/_be'u snabs dang bad kan du 'khru yang dang yang 'ong /_tshad pa nyid lci/_mnam/_tshad pa phal cher mi 'ong /_zug pa'i nad tshabs mi che/_gnyid che/_
[\[121b.4\]]khong snyom/_kha zas mthong na yi ga 'chu/_tshad pa dang bshang bar 'dres pa nyung shas nyung shas su 'byung zhing cung zad tsam mkhregs/_ba spu rnams gyen du langs shing slon/_chu so dang /_lto ba dang /_gzhang dang 'di rnams lci/_tshad pas 'khru zhing bshang yang ma 'khrus pa snyam
[\[121b.5\]]byed pa 'di lta bu ni bad kan las gyur pa'i tshad pa zhes bya'o/_/'dus pa las gyur pa'i tshad pa'i nad thabs ni rlung dang mkhris pa dang bad kan gsum gyi tshad pa'i spu mdog dang nad thabs tshang bar na ba yin no/_/'jigs skrag pa las tshad par 'gyur ba ni 'jigs pas sems
[\[121b.6\]]'khrugs pa dang /_mkhris pa g.yos te/_khong na bshang ba yod pa sla bor byas nas rlung gis phyi rol tu 'khru bar byed do/_/de ni khong na bshang ba yod pas myur du tsha zhing sla ba nur nur por byas pas tshad par 'gyur ba ma yin te/_de ni rlung dang mkhris pa'i tshad pa'i tshul dang 'dra'o/_/
[\[121b.7\]]mya ngan las gyur pa'i tshad pa'i tshul de dang 'dra'o/_/mdor na tshad pa ni rnam pa gnyis te/_zas ma zhu ba can du 'khru ba dang /_ma zhu ba med par 'khru ba'am/_khrag med par 'khru ba'o/_/de la zas ma zhu ba can du 'khru ba ni tshad pa de chu'i nang du bor na 'bying /_rab tu mnam
[\[122a\]]
[\[122a.1\]]mo/_/tshad pa 'di lta bur 'khru bar 'gyur na sngar lto sbo/_rtug skam du 'gyur/_zug cing na/_kha nas bad kan dang mchil ma mang du 'dor te/_'di ltar byed na zas ma zhu ba'i tshad pas 'khru ba yin no/_/kha zas ma zhu ba med pa'i tshad pas 'khru ba ni
[\[122a.2\]]nad thabs dang tshad pa'i tshul 'di rnams dang mi 'dra ste bzlog par shes par bya'o/_/yang bad kan las tshad par gyur na ni kha zas zhu bar gyur kyang tshad pa chu'i nang du 'bying bar 'gyur ro/_/tshad pa gsar pa gso ba'i dpyad myur du ma byas na pho ba grang ste zas ma zhu ba khong du
[\[122a.3\]]sogs shing 'khru ba'i tshad rnying gi nad du 'gyur ro/_/de la tshad pas rab tu 'khru zhes bya ba ni khong pa'i drod nyams par 'gyur ba'i kha zas bsil ba'i sha dag zos pas/_zas ma zhu zhing be'u snabs can du 'khru ba de ni nad rnying zhes bya'o/_/be'u snabs med kyang rung /_zhu
[\[122a.4\]]nas 'khru bar byed pa de ni tshad pa zhes bya ste/_de lta bu ni rang bzhin gyis myur du ma rungs par byed pa'o/_/de yang kha zas ma zhu ste zas rjen pa dang /_be'u snabs su 'dres pa khong na stsogs stsogs shing /_'khru'am yang na zhun yang rlung gis 'gags te 'ong du mi rung /_
[\[122a.5\]]res 'ga' ni tshad pa sla mor yang dang yang 'khru ste tshad rnying 'di lta bu'i nad ni pho ba grang ste zas ma zhu ba khong na stsogs stsogs shing /_skams skams su 'khru ba 'di ni tshad rnying yun ring du na bar byed pa yin te/_de yang rnam pa bzhi las tshad rnying gi nad du 'gyur ro/_/bzhi
[\[122a.6\]]gang zhe na/_rlung dang mkhris pa dang bad kan sna re re las tshad rnying du 'gyur ba dang /_nad 'dus pa las tshad rnying du 'gyur ba dang bzhi'o/_/de la pho ba grang ba'i tshad rnying gi nad du gyur na de'i nad thabs sngar 'byung ba ni pho ba'i nad kyi drod nyams zas yun ring du mi 'ju/_kha zas zos
[\[122a.7\]]pas gre ba sgyur bar 'gyur/_kha nas bad kan dang mchil ma mang du 'dor/_khar ro ci bro ba mi tshor/_kha zas yi gar mi 'ong /_skom zhing khong snyom/_klad pa 'khor/_lto sbo/_slon bro/_rna ba'i nang sgra tsi ri ri zer/_rgyu ma'i nang na sgra khru lu lu zer/_sgregs pa mnam por 'byung /_
[\[122b\]]
[\[122b.1\]]dbugs mi bde/_rims kyis 'debs/_brgyal/_klad pa na/_bshang ba thur du 'byung du mi rung ste sri/_rkang lag skrang pa'i thabs 'di lta bu sngar byung na pho ba grang zhing 'khru ba'i tshad rnying spyi'i nad thabs yin no/_/de la rlung nad las gyur pa'i tshad rnying du 'khru ba'i nad thabs ni rkan skams/_
[\[122b.2\]]mig rab rib za/_rna ba gnyis nas sgra 'byung /_rtsib logs dang brla dang chu so g.yas g.yon dang /_mgul pa 'di rnams na/_yang dang yang khong sbo zhing gsud/_kha zas kyi ro bro ba kun la chags/_kha zas zhur nye na khong sbo/_zhu na bkres shing skom/_kha zas zos na
[\[122b.3\]]bde bar 'gyur/_rlung nad de las rnying nad dang /_skran dang gzhang 'brum dang /_mcher pa na ba dang /_skya rbab kyi nad 'di rnams 'byung ba'i tshul du 'gyur/_tshad pas 'khru ba'i tshe 'gags/_skom po yang sla ba zhig 'byung ste/_de yang myur du 'ong du mi rung zhing sri ste 'byung dka'/_
[\[122b.4\]]tshad par 'byung ba'i tshe na sgra can ma zhu ba'i be'u snabs su 'byung /_gzhang na/_dbugs mi bde zhing lud pas bkar/_nad thabs 'di rnams lta bur na zhing 'khru ba'i tshad rnying ni rlung nad la pho ba grang ba'i tshad rnying 'khru ba zhes bya ste/_'di rlung nad las gyur pa'i tshad rnying gi
[\[122b.5\]]nad thabs yin no/_/de la mkhris pa las gyur pa'i tshad rnying gi mdog dang nad thabs ni lus kyi sha mdog sngo la ser por 'dug_/tshad pa sla mo ser por 'khru/_sgregs pa mnam zhing skyur bar 'byung /_snying dang gre ba na zhing tsha/_yi ga 'chu/_skom pas gdungs pa
[\[122b.6\]]'di lta bu ni mkhris pa las gyur pa'i tshad rnying gi rlung nad la pho ba grang ba'i tshad rnying gi nad thabs zhes bya'o/_/de la bad kan las gyur pa'i tshad rnying gi nad thabs ni bad kan che bas kha zas 'ju dka'/_slon/_kha zas yi gar mi 'ong /_kha'i nang na yang bad kan gyis
[\[122b.7\]]gang ste kha nas bad kan dang mchil ma mang du 'ong zhing 'dor/_lud pas bkar/_cham pas 'debs/_dong ga na/_lci ba mer mer por byed/_lto ba yang sra la lci/_sgregs pa mnam por 'byung /_khong pa'i pho ba drod nyams/_bud med la dga' bar byed/_tshad pa
[\[123a\]]
[\[123a.1\]]be'u snabs lta bu dang /_bad kan dang 'dres par 'khru la/_bshang ba thur du 'byung ba lci/_rid cing skems pa ma yin yang /_nyams stobs chung ste zhan/_'di lta bu'i nad thabs ni bad kan las gyur pa'i tshad rnying zhes bya'o/_/de la 'dus pa las gyur
[\[123a.2\]]pa'i tshad rnying gi nad thabs ni rlung dang mkhris pa dang bad kan gsum char gyi tshad rnying gi nad thabs kun dang mthun pa yin no/_/pho ba'i nang gi me'i drod ma snyoms pa rnam pa gsum la sogs pa rtag tu bshad pa ltar gyur na pho ba grang ba las ma zhu ba'i tshad rnying gi nad du 'gyur ro/_/
[\[123a.3\]]pho ba'i nang gi me drod snyoms par gyur na/_bde zhing nad med par 'gyur ba'i gzhi yang de yin te/_tshad rnying gi nad du mi 'gyur ro/_/nad kyi nang na dkyel che ba gso dka' ba ni rnam pa brgyad yod de/_gang zhe na/_rlung nad dang /_chu so na rde'u yod pa dang /_mdze nad dang /_
[\[123a.4\]]za gu dang /_dmu rdzing dang /_mtshan bar rdol ba'i nad dang /_gzhang 'brum dang /_pho ba grang nas tshad rnying du gyur pa'i nad thabs dang rnam pa 'di brgyad yin no/_/tshad pa dang pho ba grang ba'i tshad rnying du 'khru ba'i nad thabs bshad pa'i le'u brgyad pa rdzogs so//_//
[\[123a.5\]]gcin 'gags pa dang gcin snyi ba za gu'i nad dmigs bstan pa'i le'u dgu pa bshad par bya'o/_/de la lgang pa dang lgang pa'i mgo dang /_pho mtshan dang rked pa dang /_pho mtshan gyi 'bras bu gnyis dang /_gzhang dang 'di rnams ni gzhang gi rus pa'i nang du bstan cing gcig
[\[123a.6\]]tu 'brel par bshad do/_/lgang pa de kha sbub tu thur du bltas kyang /_lgang pa de'i rtsa'i sbu gu'i kha g.yas g.yon nas/_gcin gyi rgyun phre'u rgyun mi 'chad par zag pas lgang pa'i nad du 'gag par byed do/_/gcin rtsa sgo nas rgyu ste lgang par zhugs shing stsogs pa de las gcin
[\[123a.7\]]nad chus bkag pa'i nad dang za gu'i nad spyir sna nyi shur 'gyur ro/_/gcin snod lgang pa de yang srog gi gnad la brten pas nad che ste/_de la rlung nad las gyur te chus 'gags na lgang pa dang chu so g.yas g.yon dang /_pho mtshan 'di rnams rab tu na ste gcin 'gags nas/_gcin cung
[\[123b\]]
[\[123b.1\]]zad cig yang dang yang sri zhing 'byung ngo /_/mkhris pa'i nad las gyur te gcin 'gags na gcin gyi mdog ser ram dmar la tsha zhing na'o/_/bad kan las gyur te gcin 'gags pa ni lgang pa dang pho mtshan lci bar 'gyur la skrangs/_gcin gar la sbyin bag nal nal po
[\[123b.2\]]zhig dal gyis 'byung ste thogs shing sri ba'i tshul du 'ong ngo /_/'dus pa'i nad las kyang gyur te gcin 'gags na nad thabs gong ma sna gsum ltar snang na yang chu sri bar byed do/_/de la chu sor rde'u chags pa'i tshul dang nad thabs ni nam lgang ba'i kha rlung gis chod pa dang /_chu so
[\[123b.3\]]na gcin nam mkhris pa 'am/_bad kan nam khu chu gang yod pa de skams par byas nas de las rde'u chags te/_bags kyis rde'u nad dkyel du skyes pa ni dper na glang gi gi wang chags te cher skyes pa dang 'dra'o/_/chu sor rde'u chags par gyur na nad kyis 'debs pa'i nad thabs kyi
[\[123b.4\]]tshul ni lgang pa sbo/_lgang pa'i drung dang nyen kor kun na/_lgang pa dang gcin dbre la mnam/_gcin 'gags/_rims kyis 'debs/_kha zas yi ga 'chu/_lte ba dang /_pho mtshan gyi 'bras bu'i srubs thog thag dang /_lgang pa chu so'i klad 'di rnams su zug cing na/_
[\[123b.5\]]gcin sri zhing 'byung ba'i tshe gcin gyi sbu gu subs shing 'gags pas gcin 'byung ba'i tshe/_gcin gyi rgyun zhig ste thigs pa brul brul por 'byung /_gcin de lta bu phyin na gdod bde'o/_/gcin 'byung ba'i mdog ni ba lang gi tshil 'dra bar snang ngo /_/de lta bu la res 'ga'
[\[123b.6\]]lus 'gul zhing bskyod pa lta bu byas pas lgang pa dang chu so'i nang 'gags te snad na rab tu na zhing mi bde'o/_/nad 'di lta bu ni chu sor rde'u chags pa'i spyi'i nad thabs lngar 'byung ba yin no/_/de la rlung nad las rde'ur chags pa'i nad thabs ni/_nad tshabs rab tu che la so
[\[123b.7\]]'thams par bsdams/_lus 'dar/_pho mtshan nas zin te/_lag pas nyed/_lte bar zug cing na/_rab tu mkhun cing 'gags te 'od du mi rung ba'i tshe/_'phyen dang bshang bar bcas te 'byung /_gcin ni thigs par nyung shas nyung shas yang dang yang 'ong /_chu so'i
[\[124a\]]
[\[124a.1\]]nang na rde'u yod pa ni gnag cing rtsub ste/_nyams la chu so'i nang na tsher ma bsags pa gang ba snyam byed/_mkhris pa las rde'ur chags pa'i nad thabs ni mkhris pa tsha ba drod kyis lgang pa de btsos pa bzhin du tsha/_rde'u'i dbyibs ni ga bo'i 'bras bu'i rus
[\[124a.2\]]pa 'dra/_mdog ni dmar zhing ser la rtsa gnag go/_/lgang pa'i nang du zug cing na'o/_/bad kan gyi nad la rde'ur chags na rde'u bsil zhing lci la bongs che 'jam/_rde'u'i mdog ni sbrang rtsi lta bu'am dkar por 'dug go/_/rde'u'i nad 'di rnams lta bu ni byis pa chung ngu
[\[124a.3\]]lta bu la phal cher 'byung bar 'gyur te/_lus dang sha chung bas rde'u yang mi che'o/_/rde'u nad 'di lta bu la dral zhing rde'u 'byin pa'i tshe bde bar 'tsho bar 'gyur ro/_/mi chen po lta bu la chu sor rde'u chags pa'i nad ni khu ba las gyur te/_de yang khu ba gnas 'phags la phyir ma
[\[124a.4\]]byung ma btang ste/_pho mtshan gyi 'bras bu'i bar du rlung gis bskams te/_khu ba bsdus par gyur pa de ni khu ba las rde'ur chags pa zhes bya'o/_/de'i nad thabs ni lgang pa dang chu sor zug cing na/_gcin 'gags/_pho mtshan gyi 'bras bu skrang ngo /_/khu ba las rde'u chags
[\[124a.5\]]ma thag tu khu ba zhu ste/_sla mor 'gyur/_na zhing zug pa'i tshe rde'u chags pa der lag gis mnam shing mnyes na rdob bzhin du rab tu sra zhing mkhrang ngo /_/khu ba las de ltar rde'u chags pa de yang rlung gis phye mar dkrugs nas zhib mo de gcin dang lhan cig thur du tha mal par 'byung ba yang
[\[124a.6\]]yod de/_de ni tshul bzhin 'byung ba zhes bya'o/_/de la rde'u phye mar mi 'khrugs pa ni gcin 'gag par byed de/_de yang lgang pa'i kha 'gags nas na zhing gcin 'gags te 'ong du mi rung bar byed do/_/de ltar chu so na rde'u chags pa des nal g.ya' bar byed do/_/gal te rlung
[\[124a.7\]]nad kyis lgang pa de rang gi gnas nas rab tu sbags te bskyod nas lgang pa de rgyas shing gnag ste che zhing sbom du gyur nas/_lgang pa rgyas te log par 'dug par gyur na na tsha g.yo zhing 'phar/_gcus pa snyam byed/_gcin yang 'gags te thigs pa thigs tsam du 'ong ste/_de lta bu
[\[124b\]]
[\[124b.1\]]la lgang pa btsir te gcin phyung shig_/de bas na gong ma ltar lgang pa'i kha rlung gis chod de 'gags pa dang /_lgang pa log pa 'di rnam gnyis ni rlung las gyur pa'i lgang pa'i nad ces bya ste/_gso dka' ba dang /_gso rab tu dka' ba zhes bya'o/_/yang gzhang dang lgang pa gnyis
[\[124b.2\]]kyi bar na rlung rab tu mthu che ba zhig yod pa de rdo ba'i gtun bu dang 'dra bar sra zhing stug pa cig yod pa des lgang pa mdud pa bor te/_mi g.yo ba mthon por 'jog par byed de de ltar gyur na chu so'i thad kar sbos shing bshang gci gnyi ga rlung gis thogs te 'gags par byed do/_/
[\[124b.3\]]nad 'di ni rdo ba'i gtun bu lta bu'i rlung nad kyis gcin 'gags pa zhes bya'o/_/yang chu 'gags pa'i nad dang /_rlung nad kyis 'khyil bar byed pa zhes bya ba zhig yod pa des ni lgang pa rab tu na bar byed cing gcin gyi nang du rlung de zhugs nas gcin 'khyil zhing 'khor/_rem rem
[\[124b.4\]]por gyur/_gcu ba snyam byed/_lci/_gcin sri ste nyung shas tsam 'byung /_yang na gcin dang bshang ba gnyis lhan cig tu 'byung bar byed de/_nad 'di ni rlung nad kyis 'khyil bar byed pa'i chus 'gags pa zhes bya'o/_/yang chus 'gags pa'i nad rnam gcig ni rlung
[\[124b.5\]]nad lta bu'i nad gzhi med par gcin rang 'gags te yun ring du ma byung ngam/_yang na chu cung zad 'gags pa las mjug tu gcin 'byung bar gyur na/_de ni nad mi che ba zhes bya ba yin no/_/yang lto bar gcin 'gags pa zhes bya ba'i nad yod de/_de ni gcin snyoms pa
[\[124b.6\]]las rnags te 'gags pa las/_lte ba'i 'og lto ba'i nang lgang par gcin gyis gang ba dang /_de'i tshe rlung gis thogs nas bsdus te skams pa dang /_de'i tshe rab tu na/_chu sor sbo/_kha zas mi 'ju/_bshang gci gnyis ka 'gags so/_/chus 'gags pa'i
[\[124b.7\]]nad 'di ni lto bar gcin rnags pa'i nad ces bya'o/_/yang chus 'gags pa'i nad rnam gcig ni gcin 'byung ba'i sbu gu 'chus shing log gam/_yang na gcin snod lgang pa'am/_yang na gcin 'byung ba'i sbu gu'i nang ngam/_yang na pho mtshan gyi nang rlung gis 'gags na
[\[125a\]]
[\[125a.1\]]gcin nyung shas sam sri zhing 'byung ba'i rjes la na yang rung mi na yang rung /_gcin 'gag cing skabs skabs su 'byung la lhag ma yang lus te chus 'gags pa'i nad 'di ni pho mtshan lci bar byed pa zhes bya'o/_/yang chus 'gags pa'i nad/_gcin gyi
[\[125a.2\]]mdud pa zhes bya ba zhig yod pa de'i nad thabs ni lgang pa'i kha'i nang zlum po chung ngu sra ba zhig tu 'phral du gyur pa dang /_chu sor rde'u chags pa'i nad dang 'dra ste/_nad tshabs che la gcin gyi phur mdud pa bcas te nad 'di ni gcin gyi mdud pa zhes bya'o/_/yang gcin snyoms pa las gcin
[\[125a.3\]]ma gcis par/_bud med la nyal po byas nas de'i rjes la gcin gcis pa ni yang na ni gcin sngar 'byung /_yang na ni khu ba sngar 'byung ste de ni gcin dang khu ba 'dres pa zhes bya ba yin no/_/yang na bshang ba sri zhing 'gags/_bad kan gyis chu sri zhing 'gags par 'gyur/_nad
[\[125a.4\]]thabs ni lus kyi khong rtsub la nyam chung bas rlung nad skyes te/_bshang ba thur du mi 'byung zhing nam sri la 'gags pa'i tshe na/_gcin 'byung ba'i sbu gu'i nang du bshang ba de song ste 'dres pas gcin 'byung ba'i dri ma mnam por bshang ba'i dri dang 'dra bar byung ba de ni bshang ba 'gags pa'i
[\[125a.5\]]gcin nad ces bya'o/_/yang gcin nad rnam pa gcig ni lus kyis las drag shul la sogs pa lta bu byas pa dang /_kha zas ro tsha ba dang /_drod che ba lta bu'i bag zos pa dang /_lam bgrod de chad cing nyi tshan la sogs pas gdungs pa dang /_mkhris pa'i nad cher skyes la de'i steng
[\[125a.6\]]du rlung nad kyis lgang pa dang /_lgang pa'i chu so g.yas g.yon gyi nang na zhugs na na zhing tsha bar 'gyur/_gcin gcis na mdog yang na ser/_yang na khrag 'dres/_yang na khrag dngos su 'byung ste/_'di 'dra ba'i gcin tshan po nyung shas su sri zhing 'byung ngo /_/de ni tsha ba
[\[125a.7\]]dang rlung las gyur pa'i gcin sri ba'i nad ces bya'o/_/yang lus kyi khong rtsub la khong dub/_rmya bar gyur pa des lgang pa'i drung na mkhris pa'i nad tsha ba dang /_rlung yod pa gnyis gnyis gcin bskams na/_zad pa dang na zhing tsha ba la sogs pa dang sri bar 'gyur te/_
[\[125b\]]
[\[125b.1\]]nad 'di yang lhag ma dang gcig go/_/yang na chu sri ba'i nad sna gcig ni mkhris pa dang bad kan gnyis kyi nad lgang pa'i sa na yod pa'i steng du/_gal te rlung nad kyis kyang bsnan na gcin 'gag par 'gyur ro/_/gcin cung zad 'byung ba'i kha dog kyang ser/_dmar/_dkar
[\[125b.2\]]bar gar bo 'byung la tsha bar 'ong /_yang na gi wang gi kha dog 'dra/_yang na dung phye mar zhib tu btags btags pa 'dra ba skom po 'byung /_yang na nag po dang dkar po dang dmar po gsum 'dres pa'i kha dog 'di lta bu'i gcin 'byung ste/_'di ni gcin nyams pa'i nad ces bya'o/_/
[\[125b.3\]]chus 'gags pa'i nad dmigs zhib tu bstan pa'i le'u ste dgu pa rdzogs so//_//gcin 'gags pa dang gcin snyi ba za gu'i nad dmigs bstan pa'i le'u bcu pa bshad par bya'o/_/de la gcin sri la za gur 'gyur ba'i nad ni rnam pa gnyis yod de/_de la
[\[125b.4\]]bad kan las nad za gur gyur pa'i nad ni bcu yod do/_/mkhris pa las za gur gyur pa'i nad ni drug yod do/_/gcin snyi zhing za gur gyur pa'i nad de ni kha zas bad kan dang /_tshil dang gcin du 'gyur ba de lta bu las za gu'i nad du 'gyur ro/_/de yang ji lta zhe na kha zas ro
[\[125b.5\]]mngar ba dang /_skyur ba dang /_lan tshwa dang /_zas snum bag dang /_'ju dka' zhing lci ba dang /_zas 'byil bag dang /_bsil ba'i bag dang /_'bru sar pa'i chang dang /_yul ser che ba nas byung ba'i bya na lta bu dang /_bu ram dang /_bu ram shing dang /_dar ba dang /_kha zas 'di lta
[\[125b.6\]]bu'i bag za zhing 'thungs pa dang /_gnas gcig nas stan gcig gi thog tu rtag par 'dug pa dang /_sngon dang mi 'dra bar mal mi bde bar lus mi bde bar nyal ba dang /_'di rnams lta bus lgang par nad chags te za gur 'gyur ro/_/de yang ji lta zhe na kha zas gnod
[\[125b.7\]]pa de lta bu la sogs pa bad kan la gnod bar byed do/_/bad kan la gnod pa byas pas gcin sgo lgang pa'i 'khor dang lus kyi nang gi rul ba dang /_rngul ba dang /_tshil dang /_bcud dngas ma dang /_bya na sha zos pa dang /_'di rnams la yang gnod pa byas pa/_mkhris
[\[126a\]]
[\[126a.1\]]pa dang khrag la yang gnod par byed de/_de lta bus bad kan dang lus kyi rul ba dang /_rngul ba la sogs pa gcin gyi gzhir gyur pa 'di rnams gcin za gur 'ong bas zad pa dang /_lus kyi srog zungs bdun po yang /_rlung gis lgang pa'i nang du 'khus
[\[126a.2\]]shing drangs te zad par byed do/_/kha zas de lta bu las gcin snyi ba za gu'i nad du gyur na gsor mi sos pa'i nad dang /_gsor rung ba'i nad dang mi thul ba tsam du 'gyur bar bya ba dang /_rnam pa 'di gsum yod do/_/de la gsor rung bar bya ba'i dpyad dang rnam pa gsum
[\[126a.3\]]yod de/_legs par mthun par bya ba dang mi mthun par bya ba'i dpyad dang /_nad dmigs chen po la dpyad du bya ba dang gso ba'i thabs 'di ltar bya'o/_/de la gcin snyi ba za gu spyi'i nad thabs ni gcin rab tu mang la dul dul por 'ong ngo /_/de la rlung dang mkhris pa dang
[\[126a.4\]]bad kan dang gsum gyis srog zungs bdun la gnod par byed pa'i bye brag dang /_rlung dang mkhris pa dang /_bad kan dang /_srog zungs bdun du 'dres pas gcin gyi kha dog la sogs pa brtag par bya ba'i dmigs ni gcin snyi ba za gu'i bye brag las shes par bya'o/_/
[\[126a.5\]]de la gcin mang /_gcin mdog gsal la dkar/_bsil/_dri mi zhim pa med la chu lta bur 'dug na/_de ni ming chu'i za gu zhes bya'o/_/yang za gu'i nad thabs rnam gcig ni/_cung zad rnyog rnyog pa'i bag yod la/_'byil bag tu 'dug_/bu ram shing gi khu ba
[\[126a.6\]]dang 'dra bar ro rab tu mngar te nad 'di'i ming ni bu ram shing gi khu ba lta bu'i za gu zhes bya'o/_/yang za gu'i nad rnam gcig ni gcin ska bar 'byung la/_zhag lon na yang gar por 'dug pa 'di ni gcin gar po'i za gu zhes bya'o/_/yang za gu'i nad rnam gcig ni gcin
[\[126a.7\]]'byung ba chang dang 'dra la/_steng rim dang /_zhabs ni gar por 'dug ste 'di ni chang gi za gu zhes bya'o/_/yang za gu'i nad rnam gcig ni ba spu 'ang langs shing 'greng bar 'gyur la gcin 'byung ba yang 'bras btags pa'i phye bzhin gar la mdog skya bor 'byung ba 'di ni
[\[126b\]]
[\[126b.1\]]'bras phye ltar 'byung ba'i za gu zhes bya'o/_/yang za gu'i nad rnam gcig ni gcin 'byung ba khu chu dang 'dra'am/_yang na khu chu dang 'dres par 'byung ste/_'di ni khu chu'i za gu zhes bya'o/_/yang za gu'i nad rnam gcig ni gcin gyi nang na rdul ltar tsig tsig por bye ma lta
[\[126b.2\]]bur 'byung ste 'di ni bye ma'i za gu zhes bya'o/_/yang za gu'i nad rnam gcig ni gcin babs cher yang dang yang du 'byung la/_gcin rab tu bsil te 'di ni grang zhing bsil ba'i za gu zhes bya'o/_/yang za gu'i nad rnam pa gcig ni gcin dal gyis gcin 'byung ba dang nyung shas
[\[126b.3\]]nyung shas su gcin 'byung ste/_'di'i ming ni bags kyis 'byung ba'i za gu zhes bya'o/_/yang za gu'i nad rnam gcig ni gcin 'byung ba'am gcin za gur 'byung ba de kha chu bzhin nal nal po 'byil dag tu 'byung ba 'di'i ming ni kha chu ltar 'byung ba'i za gu zhes bya'o/_/yang za
[\[126b.4\]]gu'i nad rnam gcig ni gcin gyi mdog nas tshig 'khus pa'i tsha ya bak+Shar 'dra ba'i mdog dang /_ro dang dri yang 'dra la reg pa yang de dang 'dra ste/_'di ni nas tshig gi tsha ya bak+Sha ra dang 'dra ba'i za gu zhes bya'o/_/yang za gu'i nad rnam gcig ni gcin 'byung ba'i mdog sngon por 'ong ste
[\[126b.5\]]'di ni gcin sngon po'i za gu zhes bya'o/_/yang za gu'i nad rnam gcig ni gcin snag tsha bzhin nag por 'ong ste/_'di ni za gu nag po zhes bya'o/_/yang za gu'i nad rnam gcig ni gcin gyi mdog skyer ba'am/_yung ba'i kha dog bzhin mdog ser la rab tu tsha ste/_nad du bsregs
[\[126b.6\]]pa bzhin du 'ong ste/_'di ni za gu ser por 'ong ba zhes bya'o/_/yang za gu'i nad rnam pa gcig ni gcin gyi mdog btsod khu bzhin dmar po mnam por 'ong ba 'di'i ming ni btsod khu lta bu'i za gu zhes bya'o/_/yang za gu'i nad rnam gcig ni gcin gyi mdog khrag 'dra ba tsha ba
[\[126b.7\]]mnam po lan tshwa bro bar 'byung na 'di'i ming ni khrag gi za gu zhes bya'o/_/yang za gu'i nad rnam gcig ni gcin dang zhag tu 'dres pa'am/_zhag dngos po yang dang yang 'byung ba 'di'i ming ni gcin zhag tu 'byung ba'i za gu zhes bya'o/_/yang za gu'i nad rnam gcig ni gcin dang rkang
[\[127a\]]
[\[127a.1\]]du 'dres pa yang dang yang 'byung ngam rkang dngos su yang dang yang 'byung ba 'di'i ming ni rkang du 'byung ba'i za gu zhes bya'o/_/yang za gu'i nad rnam gcig ni glang po che smyon pa smyos pa dang 'dra bar gcin gyi rgyun mi drag par dal bus rgyun mi 'chad par
[\[127a.2\]]'byung la/_gcin ni chu ser du 'ong ste/_chu ser gyi nang na sru srus po'am/_tsig tsig po 'byung ste/_'di ni glang po che myos pa ltar gcin sri ba zhes bya'o/_/yang za gu'i nad rnam gcig ni gcin sbrang rtsi dang 'dra bar 'byung ba 'di'i ming ni za gu sbrang rtsi ltar 'byung ba zhes bya ste/_
[\[127a.3\]]de la yang rnam pa gnyis shig yod ces zer te/_gcig ni srog zungs bdun lta bu zad pa las za gur 'gyur ro/_/yang rnam pa gcig ni rlung dang mkhris pa 'am/_bad kan lta bu'i nad kyis lgang pa nas gcin 'byung ba'i sbu gu kha 'gags sam/_yang na rlung
[\[127a.4\]]gis 'gags par gyur na de lta bu las gcin sbrang rtsi ltar 'byung ba'i za gur 'gyur ro/_/de la mkhris pa'am rlung nad dang /_bad kan gyi nad kyis lgang pa skad cig tu stong par 'gyur/_skad cig cing gcin gyis gang bar 'gyur te/_nad thabs 'di lta bu ni gso dka'
[\[127a.5\]]ba yin te/_dpyad mi byed par yun ring por yal bar bor na nad 'di lta bu kun ni za gu'i nang gcin sbrang rtsi lta bur 'byung bar 'gyur ro/_/gcin za gu sbrang rtsi ltar 'byung zhes bya ba ni sbrang rtsi ltar 'byung ba phal cher ro mngar por 'byung ba'o/_/de bas na gcin gyi ro mngar
[\[127a.6\]]por 'byung ba kun ni lus kyi ro yang mngar por 'gyur ba yin no/_/gcin za gu mngar po sbrang rtsi ltar 'gyur na de'i nad bla thabs kyang kha zas mi 'ju/_zas yi gar mi 'ong /_slon/_gnyid che/_lud pas bkar/_cham pas 'debs te nad 'di lta bu ni bad kan las gyur pa'i
[\[127a.7\]]za gu'i nad thabs zhes bya'o/_/mkhris pa las gyur pa'i nad thabs ni pho mtshan gyi 'bras bur zug cing na la/_gzhigs shing bcad pa snyam byed/_rims kyis 'debs/_tsha la skom dad che/_skyur/_brgyal/_tshad par 'khru ba 'di lta bu ni mkhris pa las
[\[127b\]]
[\[127b.1\]]gyur pa'i za gu'i nad thabs yin no/_/rlung las gyur pa'i za gu'i nad thabs ni bshang ba sri ste 'ong du mi rung /_lus 'dar/_snying na/_kha zas ming gi 'dod pa snyam byed la zug cing na/_gnyid med/_kha skam/_lud pas bkar/_dbugs mi bde ba 'di ltar 'gyur
[\[127b.2\]]ro/_/de ltar gcin snyi ste za gu'i nad kyis btab pa las/_sman dpyad kyis mi gso bar yal bar bor na 'bras dang /_phol mig dang /_me dbal dang /_'brum bu dang /_shur bu la sogs pa nad kyi nyen rnam pa bcur 'gyur ro/_/'bras dang 'brum bu la sogs pa nad kyis
[\[127b.3\]]rkang lag gi rus tshigs dang srog gi gnad dang sha gnad gar che'o cog gi dmigs dmigs su 'byung bar 'gyur ro/_/de la 'bras nad deb tshe chen po tsam kham phor sha ra'i dbyibs lta bu'i nad 'bras 'byung ba'i dbyibs ni/_mtha' ni mthol dbus ni dma'/_mdog ni rtsa
[\[127b.4\]]gnag_/nang rul na ste/_dbyibs ni 'bras nad kham por shar ba 'dra bas na de'i phyir 'bras nad kham por shar ba lta bu zhes bya'o/_/de las 'bras nad rus sbal lta bu'i dbyibs zhes bya ba ni/_nang du zug cing na la nyen kor cher mched cing /_rus sbal gyi rgyab 'dra bar sgur
[\[127b.5\]]sgur po 'jam po skrangs pa 'di ni rus sbal lta bu'i 'bras nad ces bya'o/_/yang 'bras byer ba rgya mo lta bu zhes bya ba ni/_rtsa rnams ni sra zhing rengs par 'gyur/_'brum bu rgya mo lta bu 'byung ba ni 'jam la na zhing zug_/'brum bu phra mo mang po sha stag 'byung ste/_rdol cing
[\[127b.6\]]zag la lus kun la khyab par byed de/_'di ni rgya mo lta bu'i 'bras mched pa zhes bya'o/_/bi na ta zhes bya ba ni/_lto'am rgyab tu 'bras 'dra ba che la mdog sngo ba zhig byung nas/_khong du zug cing na/_rul zhing rnags par byed de 'bras 'dra bar 'byung ba de 'bur po mthon por
[\[127b.7\]]mi 'byung ste/_'di ni nye 'khor cher khebs pa ste/_'bras nad lus sgur por byed pa'i nad byin ta zhes bya'o/_/me dbal phra mo ni 'brum bu thog ma byung ba na/_sha mthong gi pags pa tshig par byed la/_lus kun la mi bzad cing rab tu tsha ba'i me dbal gyis khyab cing
[\[128a\]]
[\[128a.1\]]mched/_me dbal gyi 'brum bu byung ba'i mdog ni dmar la gnag_/lus tsha zhing myos/_rims kyis 'debs te/_nad thabs 'di lta bu ni me dbal phra mo zhes bya'o/_/'brum bu'i dbyibs dang /_tshad sran chung lta bu zhes bya ba ni/_'brum bu che chung
[\[128a.2\]]gi tshad dang dbyibs sran chung dang 'dra bas na de ni 'brum bu sran chung lta bu zhes bya'o/_/de la 'brum phran shur bu'i dbyibs dang tshad 'brum phran yungs kar lta bu zhes bya ba ni 'brum phran shur bur byung ba'i dbyibs dang tshad yungs kar tsam du 'byung ste/_nad tshabs kyang che la myur
[\[128a.3\]]du smin par 'gyur/_'brum phran yungs kar lta bu byung na de'i 'khor yang 'brum phran yungs kar lta bus gang zhing 'khor bar 'byung ste/_'di ni 'brum phran shur bu yungs kar lta bu zhes bya'o/_/de la 'brum phran bu dang bcas pa'i 'byung ba ni 'brum bu chen po mang du 'byung
[\[128a.4\]]ba'i nyen kor na 'brum bu rab tu phra mos gang bar 'byung ba de ni 'brum phran bu dang bcas pa zhes bya'o/_/de la ldum bu bi da ri'i rtsa ba dang 'dra ba zhes bya ba ni/_thor bu byung ba'i dbyibs ni mtho zhing ring ba myug myug po ldum bu bi da ri dang la phug gi dbyibs dang 'dra la sra ste 'di
[\[128a.5\]]ni ldum bu bi da ra zhes bya'o/_/de la khong 'bras byung ba ni nad dkyel che ste/_phyi nas logs shig tu zhib tu bstan to/_/de ltar nad rnam pa de bcu'i nang na dang po gsum dang 'brum bu dang bcas pa zhes bya ba dang /_ldum bu bi da ri'i rtsa ba 'dra ba'i 'brum bu dang /_'di rnam pa lnga
[\[128a.6\]]ni tshil ches pa las gyur te nad dkyel che bas bzod par yang dka' la dpyad kyang dka'o/_/mkhris pa'i nad che ba las nad de lta bu byung ba ni nad tshabs kyang mi che ste/_brnags su rung la gso sla'o/_/tshil chung ba las kyang nad 'di lta bu 'byung ba yang yod de/_/yang 'bras
[\[128a.7\]]dang phol mig dang 'brum bu de lta bu ni gcin snyi ste za gur gyur pa de'i steng du rlung dang mkhris pa dang bad kan gyi nad gang che bar gyur pa las de bzhin du 'bras dang 'brum bu dang me dbal la sogs pa sna tshogs pa 'byung bar 'gyur ro/_/la la ni gcin snyi ba za gu'i nad med kyang tshil
[\[128b\]]
[\[128b.1\]]che ba las rlung ngam mkhris pa la sogs pa'i nad zhugs par gyur/_'bras dang 'brum bu la sogs pa'i nad de lta bur 'gyur ba yang yod na 'bras dang 'brum bu la sogs pa'i nad gang yin pa dngos su ma byung gi bar du/_nad thabs nyi tshe gang yin pa thog tu mi phebs so/_/
[\[128b.2\]]gcin snyi la za gu'i nad thabs su gyur pa med par gcin gyi mdog ser po 'am dmar po byung ba de ni za gu'i nad ces mi bya ste/_khrag dang mkhris pa'i nad las gyur par shes par bya'o/_/gcin snyi ba za gur gyur pa'i nad thabs ni/_lus rngul/_lus dang rkang lag dri mi zhim pa dang khong
[\[128b.3\]]lhod par 'gyur/_stan gyi thog na 'dug pa dang /_mal na nyal na bde ba snyam byed cing 'dug cing nyal chags/_snying dang mig dang lce dang rna ba dang 'di rnams kun la bad kan gyis stug po ljin bag tu byugs shing yogs pa snyom byed/_skra dang sen mo lhag par ring por 'gyur/_
[\[128b.4\]]lus kyi nyams bsil ba la dga'/_gre ba dang rkan ni skam/_kha'i nang gi ro mngar bar bro/_rkang mthil dang lag mthil tsha/_gcin gar gcis par grog ma kun 'du bar 'gyur te/_nad kyi tshul 'di 'dra ba ni za gu thams cad kyi nad thabs yin no/_/za gu'i nad dmigs gang
[\[128b.5\]]yin pa so sor dbye ba ni rnam pa gnyis yod de/_gcin za gur byung ba sbrang rtsi'i mdog 'dra la/_'khyil zhing gcin gyi ro yang mngar/_lus kyi sha yang gang zhing rgyas na de ni bad kan las gyur pa'i za gu zhes bya'o/_/yang za gur gyur la lus kyang rke ste zad na de ni kha bdun zad pa
[\[128b.6\]]zhes bya ste rlung las gyur pa'i za gu zhes bya'o/_/yang za gur gyur pa'i nad thabs sngar ni bad kan dang mkhris pa las gyur pa'i tshul yin la/_phyis bags kyis rlung nad kyi za gur gyur pa'i nad 'di ni gso sla ba yin no/_/mkhris pa'i nad las za gur gyur pa ni dkyel mi skye mi la
[\[128b.7\]]bar gsor rung ngo /_/tshil la rlung ngam mkhris pa'am/_bad kan gyi nad ma zhu ba lta bu'i za gu ni gsor rung ngo /_/gcin snyi ba za gu'i nad kyi bye brag bshad pa dang /_za gu'i nad kyi nyen gzhan du 'gyur ba bshad pa'i le'u bcu pa rdzogs so//_//'bras nad dang /_
[\[129a\]]
[\[129a.1\]]rgyu rlugs dang /_skran nad dang /_nad sna 'di gsum gyi nad gzhi bshad pa'i le'u bcu gcig pa bshad par bya'o/_/de la khong 'bras su gyur pa'i nad kyi gzhi ni/_kha zas khong du zhag lon pa dang /_kha zas ha cang tsha ches pa dang /_kha zas rtsub pa
[\[129a.2\]]dang /_kha zas skam bag dang /_kha zas tsha bar 'gyur ba 'di rnams lta bu zos pa dang /_rkang lag bskams te mi bde bzhin du nyal ba dang /_khrag nad rgyas par 'gyur ba'i bag byas pas lus kyi pags pa dang /_sha dang tshil dang rus pa dang khrag dang chu ba phre'u dang chu ba
[\[129a.3\]]chen po rnams dang 'di kun kyang khrag nad du gyur pa'i nad nang du zhen pa dang /_de las phyi nang gnyis kar skrangs te/_khong 'bras kyi rtsa ba khong du ring du zug la nad tshabs che ste/_khong 'bras kyi dbyibs ni zlum po'am 'jing ba ring por 'byung ngo /_/de yang nad gzhi tha dad pa'i bye
[\[129a.4\]]brag gi nad sna drug yod do/_/gang zhe na rlung dang /_mkhris pa dang /_bad kan dang gsum las khong 'bras nad sna re re 'byung ba dang /_'dus pa las khong 'bras su gyur pa dang /_khrag nad rgyas pa las nad du 'gyur ba dang rmas te rma byung ba las khong 'bras su gyur pa dang rnam
[\[129a.5\]]pa drug go/_/de dag la'ang rnam pa gnyis yod de/_phyi rol du 'byung ba dang /_nad du 'byung ba dang /_rnam pa gnyis so/_/de la phyi rol du 'byung ba ni lus kyi yan lag de dag tu mi bzad pa'i nad rdog rdog par brgyus pa 'dra ba mthon por 'byung ngo /_/de la nad nang du 'byung
[\[129a.6\]]ba ni nang gi zabs su skran dang 'dra ba mkhrang ba mi bzad par 'byung ngo /_/de 'byung ba'i dbyibs ni grog ma'i sa phung spungs pa mthon por 'dug pa de lta bu lte ba dang /_chu so dang /_mchin pa dang /_mcher pa dang /_glo ba dang /_snying dang /_lto ba dang /_chu so g.yas
[\[129a.7\]]g.yon dang /_mkhal ma g.yas g.yon dang /_gzhang kha dang 'di rnams kyi sar 'byung ste/_de ni me dang mtshon gyis phog pa bzhin myur du 'chi bar byed do/_/de la rlung nad las gyur pa'i nad thabs ni mdog smug por 'dug la myur du 'byung du mi rung ste ring du thogs/_
[\[129b\]]
[\[129b.1\]]mgo smin cing rnags pa yang mi snyoms la na zhing tsha/_mgo 'khor/_nyam chung /_phal phal byed cing sgra yang yod de 'di ni rlung nad las gyur pa zhes bya'o/_/de la mkhris pa las gyur pa'i nad thabs ni skom dad che/_rmongs bag tu 'gyur/_khong tsha/_rims kyis
[\[129b.2\]]'debs/_nad 'byung ba'i mdog ni zangs kyi mdog bzhin dmar la rtsa nag nad dmigs myur du 'byung zhing myur du rnags par 'gyur te/_'di lta bu ni mkhris pa las gyur pa yin no/_/de la bad kan las gyur pa'i nad ni khong bsil zhing gyen du slon/_kha glal/_lus lci/_zas
[\[129b.3\]]yi gar mi 'ong /_nad dmigs gar byung ba der sra la mdog skya/_g.ya'/_mig myur du 'byung du mi rung /_nad dmigs kyi nye 'khor tsha ba 'di ni bad kan las gyur pa yin no/_/de la 'dus pa'i nad las gyur pa'i nad thabs ni nad dmigs kyi tshul las/_nad phyi rol du 'byung ngam
[\[129b.4\]]nang du 'byung ba shes par bya ste nad byung ba'i 'brum bu nag pos khebs par byung la/_'brum bu nag po de rab tu tshal na/_rims kyis kyang 'debs so/_/de la khrag nad las gyur pa'i nad ni mkhris pa las gyur pa'i nad thabs dang 'dra ste khrag las nad du gyur na phyi rol gyi sha dang
[\[129b.5\]]pags pa las 'byung bar 'gyur ro/_/bud med rnams la ni nang du 'byung bar 'gyur ro/_/mtshon la sogs pas rmas te rma byung ba las mi 'phrod pas rma red de/_rma kha tsha ba rlung gis phul nas khrag dang mkhris pa mched de khrag dang mkhris pa de las nad bla thabs rne'u lhags
[\[129b.6\]]shing de dag tu na bar 'gyur ro/_/nad gnas tha dad pa so sor byung na nad kyi bye brag ni lte bar byung na skyigs bus 'debs so/_/chu sor byung na chu 'gags pa dang /_gcin rnag tu 'byung bar 'gyur ro/_/mchin pa la byung na dbugs mi bde'o/_/mcher pa la byung na rngam pa
[\[129b.7\]]drag tu 'phul zhing dbugs mi bde'o/_/glo ba la byung na lkog ma dang mgul pa na zhing skom dad che'o/_/snying la byung na lus kyi yan lag thams cad rab tu gzir bar byed do/_/mchin ngogs kyi nang du 'byung na lud pas lu/_snying gar g.yogs pa snyam byed/_myos/_
[\[130a\]]
[\[130a.1\]]snying mug mug cing mun sros pa bzhin du 'gyur ro/_/rtsib logs kyi nang du byung na phrag pa dang lto ba skrang ngo /_/chu so g.yas g.yon mdoms phrag tu byung na/_brla thog thag tu na bar 'gyur ro/_/mkhal ma la byung na rked pa dang rgyab dang rtsib
[\[130a.2\]]logs su na bar 'gyur ro/_/gzhang la byung na bshang ba dang dbugs thur du 'byung ba 'gag par 'gyur ro/_/ma zhu ba'i gnas pho ba dang /_zhu ba'i gnas long ka dang phyed ma zhur gnas pa nang grol 'di dag gi thog tu byung na de dag gi 'or nad dang 'dra'o/_/de la khong du
[\[130a.3\]]lte ba yan chod du byung na ni rnag khar 'ong bar 'gyur ro/_/ro smad lte ba'i 'og man chad khong du byung na/_rkub tu rnag zag par 'gyur ro/_/lte ba'i nang du byung na stod smad gnyis ka nas rnag zag par 'gyur ro/_/de ltar rnam drug lta bu'i phyi'am nang du 'byung na/_rlung dang
[\[130a.4\]]mkhris pa dang bag kan dang khrag rgyas pa dang /_rma red pa'i rmen bu la sogs pa so so'i nad dmigs bzhin du gso ba'i dpyad bya'o/_/'dus pa'i nad las 'byung bar 'gyur ba ni gso dka' te ma gtogs so/_/de la snying dang lte ba dang lgang pa chu so 'di dag tu phyi rol
[\[130a.5\]]du 'byung yang rung /_nang du 'byung yang rung ste/_smin te rnag zag par gyur kyang mi 'tsho'o/_/khong du 'byung ste/_smin nas rnag kha nas zag cing 'ong yang nad pa nyam chung la nad bla thabs na ba gzhan yang yod na/_de lta bu'ang mi 'tsho'o/_/de dang 'dra bar
[\[130a.6\]]bud med kyi nu ma la byung na yang rtsa sgo kha bye ba yin pas gso dka' ste mi 'tsho'o/_/bud med la bu btsas pa dang /_sbrum ma dang /_nu zho yod pa dang /_nu zho med pa lta bu la byung ba ni phyi rol du byung ba zhes bya ste/_'or nad dang 'dra bar stug por skrangs pa sra ste/_'di
[\[130a.7\]]yang de bzhin du gso dka'o/_/bu mo chung ngu'i nu ma'i rtsa ba'i sbu gu rnams ni phra bas na de lta bu la ni mi 'byung ngo /_/rgyu rlugs kyi nad gzhi bshad pa/_rgyu rlugs kyi nad ni rgyu ma'i nang gi rlung yan man rgyu ba 'gags te/_thogs pa dang nad du gyur nas na zhing skrangs te rgyu ma
[\[130b\]]
[\[130b.1\]]thur du rnu zhing chu so nas pho mtshan gyi 'bras bu'i nang du son pa dang /_pho mtshan dang pho mtshan gyi pags pa'i rtsa yang rgyu ma rlugs pas btsir nas/_pho mtshan gyi pags pa yang cher skye bar byed do/_/rlig rlugs kyi nad de yang rnam pa bdun te/_rlung dang mkhris pa dang bad
[\[130b.2\]]kan gyi nad skyed pa dang /_khrag nad skye ste lud pa dang tshil nad du gyur pa dang /_lgang pa skyes pa dang rgyu ma skyes pa'i nad dang rnam pa 'di bdun no/_/de la lgang pa skyes pa dang rgyu ma skyes pa 'di gnyis kyang rlung nad kyis skye bar 'gyur te/_rlig rlugs kyi nad kyi rgyu ni tha dad do/_/de la
[\[130b.3\]]rlung nad las gyur pa'i rlig rlugs kyi nad thabs ni/_rkyal pa rlung gis gang ba 'dra la/_rlung las gyur pas nan par gyur pa'i gzhi med pa bzhin du na'o/_/mkhris pa las gyur pa'i rlig rlugs ni rlig pa'i mdog shing u dum+bA ra'i 'bras bu 'dra bar dmar por snang la dro che zhing tshal
[\[130b.4\]]'drul ba de lta bu yin no/_/bad kan las rlig rlugs su gyur pa ni grang la lci/_'jam la g.ya'/_sra la nad tshabs mi che ba de lta bu yin no/_/khrag nad rgyas pa las rgyu rlugs su gyur pa ni 'brum bu nag pos gang ba yod de/_tshul gzhan ni mkhris pa las rgyu rlugs kyi nad du gyur
[\[130b.5\]]pa dang 'dra'o/_/tshil nad las rgyu ma skyes te rgyu rlugs kyi nad du gyur pa'i nad thabs ni spyi bad kan dang 'dra ste/_'jam la rlig pa'i dbyibs ni shing ta la'i 'bras bu ltar 'dug go/_/gcin snyoms na brnags pa sha stag byed pa des gcin stsogs shing lgang pa cher skyes pa
[\[130b.6\]]las rlig rlugs su gyur na rkyal pa chus gang ba bzhin rnyog rnyog zer la na/_rlig pa'i pags pa 'jam/_chu 'gag par byed/_pho mtshan gyi 'og pags pa'i bar du glo glo bor 'byung ngo /_/rgyu ma nar te rlig rlugs su gyur pa'i nad thabs ni rlung nad slang bar gyur pa'i kha zas dang /_
[\[130b.7\]]zas bsil ba'i bag dang /_chu'i nang du rkyal ba dang /_bshang gci snyoms na nan gyis brnags pa dang /_mi bro bzhin btsir pa dang /_khur dang lam gyis dub pa dang lus dang lus kyi yan lag log par gcu zhing /_skyod/_gsig ste/_rgyu ma'i nang 'khrugs par 'gyur/_
[\[131a\]]
[\[131a.1\]]de lta bu'i bag byas pas/_de'i tshe rgyu ma phre'u kha cig rang gi gnas nas rlung gis thur du log par phul te/_chu so dang mdoms kyi phrag tu phyin par byas nas mdud pa ltar glo bo zhig tu de'i tshe skrang ngo /_/'di ltar gyur kyang yal bar bor te sman dpyad mi byed
[\[131a.2\]]na rlig rlugs cher skyes te/_khong sbo na rem rem por byed la nang du rlung gis rab tu gzir ba dang /_rgyu ma sgra can khru lu lu zer zhing rlig pa'i nang du gang bar byed/_rgyu ma khong pa'i nang du slar phul te btang nas yang slar bzhin snga ma kho ba bzhin gang bar 'gyur ro/_/de lta bas
[\[131a.3\]]na rgyu ma nar zhing skyes pa'i rlig rlugs 'di ni gso dka' ste/_rlung nad las rlig rlugs su gyur pa dang 'dra la rtsa phra mo dra ba skar khung ris ltar 'dug pa rtsa kun rtsub la smug go/_/skran nad rnam pa brgyad kyi nad gzhi dang nad thabs bshad pa skran rnam pa brgyad yod do/_/rlung dang
[\[131a.4\]]mkhris pa dang bad kan re re'i skran dang rlung dang mkhris pa dang bad kan gsum las gnyis gnyis su 'dres pa las/_skran rnam gsum du gyur pa dang /_'dus pa'i nad las skran du gyur pa dang /_bud med zla mtshan mngal du rlung nad dam mkhris pa'am bad kan gyi nad kyis
[\[131a.5\]]'gags te skran du gyur pa dang /_skran rnam pa de brgyad do/_/skran nad du gyur pa'i nad gzhi ni/_rims kyis btab pa dang /_slon pa dang /_tshad pa la sogs pas 'khru ba dang /_skyug sman dang /_bkru sman la sogs pa btang bas/_lus kyi sha zad de skam por gyur
[\[131a.6\]]pas/_lus rlung can du gyur pa'i steng du bkres pa las chu grang 'thungs pa dang /_zas bcad de smyung ba byas pa dang /_ha cang drags ches pa las/_chu'i nang du rkyal ba la sogs te lus la gnod cing rlung nad slong bar 'gyur ba de lta bu'i bag bsten pa dang yang na slon mi bro zhing /_
[\[131a.7\]]nan gyis bkug pa dang /_yang na slon bro na brnags te/_ma slon pa dang /_bshang gci dang dbugs thur du 'byung ba snyoms shing 'ong na yang brnags pa dang /_'di dag mi 'ong bzhin du nan gyis btsir ba dang /_skyug sman dang /_bkru sman zhig btang na sngar sman mar gyi
[\[131b\]]
[\[131b.1\]]dpyad dang /_dugs kyi cho ga ma byas par skyug sman dang bkru sman btang ba dang /_yang na cho ga bzhin du skyug sman dang bkru sman btang ba'i rjes la kha zas drod po che tsha ba'i nad myur du ldang ba rnams zos pa'am/_yang na bad kan skye bar 'gyur ba'i kha zas 'byil bag de lta bu zos pa las nad
[\[131b.2\]]dkyel du 'gyur te/_de ltar rlung nad cher skyes pas rlung dang mkhris pa dang /_bad kan gyi nad so so na 'doms par gyur tam/_yang na nad sna gnyis su gyur tam/_yang na rlung dang mkhris pa dang bad kan gyi nad du gyur tam/_yang na khrag nad dang 'dres pa de lta bus lus kyi rtsa chen po bcu'i
[\[131b.3\]]nang du nad zhugs pa dang /_lus kyi stod smad kha zas dang bshang gci rgyu zhing 'byung ba'i lam srang yang nad kyis chod de 'gags nas na zhing mi bde ba'i sa bon gyis lus kyi sha bri ste skam par gyur pas bad kan dang mkhris pa dang /_bshang gci'i dri mas rtsa sgo dang /_bshang gci rgyu ba'i
[\[131b.4\]]srang 'gags sam/_khong pa nang grol gyi nang du rlung zhen te/_lus kyi nang rtsub cing sra bar gyur pas rlung dang mkhris pa dang bad kan gsum gyi rang gi gnas su skran zhugs na de'i ming ni skran nad rang dbang can zhes bya'o/_/rlung dang mkhris pa dang bad kan gyi skran de mkhris pa'i sar rlung gi skran
[\[131b.5\]]zhugs sam bad kan gyi sar mkhris pa'i skran zhugs sam rlung gi sar bad kan gyi skran zhugs sam rlung gi sar mkhris pa'i skran zhugs pa de lta bu ni gzhan gyi sar skran zhugs pa zhes bya'o/_/de ltar nad dkyel 'dus pa las nad de gong gong por gyur pas nad de gzugs yod pa ma yin
[\[131b.6\]]yang gzugs su gyur nas/_skran ril ril po lag gis myang du yod pa rdog rdog po mdud pa ltar 'dug pa 'di'i ming ni skran nad ces bya'o/_/de la rlung nad las gyur pa'i skran gyi nad thabs ni/_lgang pa'i chu so dang lte ba dang snying ga dang rtsib logs g.yas g.yon/_'di rnams
[\[131b.7\]]gang yang rung bar skran gnas shing 'dug ste/_rlung skran de dag tu byung bas mjing ba dang klad pa na/_rims nad kyis 'debs/_mcher pa na/_rgyu ma'i nang sgra khru lu lu zer/_na zhing zug_/thur du bshang ba sri zhing 'gags/_dbugs mi bde ste/_dbugs phyir yang dang yang
[\[132a\]]
[\[132a.1\]]'byung ba mi phyin/_lus sra bar rengs bag tu 'gyur la/_kha skam/_lus rid cing skam/_pho ba'i me drod mi snyoms/_lus kyi pags pa sha mdog gnag la rtsub pa de lta bu ni rlung skran gyi nad thabs yin te rlung skran de khong pa nang na dbyibs tshul ji lta bu zhig
[\[132a.2\]]tu 'dug pa dang /_rlung skran de gang na 'dug pa rtag tu mi mngon la/_rlung skran de res 'ga' ni skye/_res 'ga' ni 'bri zhing na ste/_nyams la rlung skran de srog chags grog ma zhig gis gang ba snyam du p+r+wa p+r+wa byed pa zug cing na ba 'di lta bu ni rlung skran gyi nad thabs yin no/_/de la mkhris
[\[132a.3\]]pa las skran nad du gyur pa'i nad thabs ni/_lus tsha la sgregs pa skyur por 'ong ngo /_/brgyal/_thur du 'khru/_lus rngul/_skom/_rims nad kyis 'debs bzhin mdog dang lus kyi mdog dang /_sen mo rnams ser por snang /_mkhris pa'i skran de lag pas reg na mi
[\[132a.4\]]bzod/_skran de rab rab byed cing me bzhin 'bar/_skran yod pa'i 'khor mes bsregs pa bzhin che'o/_/nad thabs 'di lta bu ni mkhris pa'i skran nad ces bya'o/_/de la bad kan las skran du gyur pa'i nad thabs ni glo bag tu gyur la kha zas yi gar mi 'ong /_pho ba'i drod
[\[132a.5\]]chung /_grang ba'i rims nad dang cham pas 'debs/_khong snyom/_dang ga mer mer por byed/_lud pas bkar/_bzhin mdog dang /_sen mo dang /_sha mthang gi mdog dkar por 'dug_/bad kan las skran du gyur pa nyid ni/_khong pa'i nang gi phugs na skran sra zhing
[\[132a.6\]]lci la/_'pho zhing 'gul ba dang /_skyed dbri med de mal gcig na brtan par 'dug la/_skran bem bem por 'dug_/bad kan gyi skran rang gi gnas su 'dug pa de na ba ni bad kan gyi nad kyi dus dus su ldang zhing na'o/_/de la rlung dang mkhris pa dang bad kan gsum gang
[\[132a.7\]]yang rung ba las/_rlung dang mkhris pa lta bu nad sna gnyis las skran du gyur pa ni skran na ba'i nad thabs kyang nad sna gnyis 'dres pa'i nad thabs su 'gyur ro/_/rlung dang mkhris pa dang bad kan sna gsum las skran du gyur pa'i nad thabs ni/_rab tu na la tsha/_skran de stug
[\[132b\]]
[\[132b.1\]]cing sra la 'bur 'bur po mthor 'gyur/_skran de myur du smin par 'gyur ro/_/nad 'dus pa tshang ba'i nad 'di ni gsor mi rung ngo /_/de la khrag skran ni bud med 'ba' zhig la 'byung ste/_zla mtshan zag gam gsar du bu bcas sam/_'on te mngal gyi nad dang gcig
[\[132b.2\]]yod pa las kha zas rlung nad du 'gyur ba'i bag zos pa dang /_rlung nad slong bar 'gyur ba'i bag bsten pas rlung nad langs nas zla mtshan zla re zhing dus su 'ong ba nang du 'gags te/_lto ba cher skyes te/_rum na bu chags pa 'dra bar snang /_snying na/_kha zas kyi ro kha cig
[\[132b.3\]]yid la 'dod pa snyam byed/_nu zho yang chang chung snang /_khong rmya ste/_de lta bu las bags kyis rlung nad dang phrad pa dang skran de mkhris pa'i gnas su zhen nas khrag skran te/_rlung dang mkhris pa las 'byung ba na la khong pa'i nang sra ba mer mer po'i bag dang khong tshab dang /_tshad pas
[\[132b.4\]]'khru/_skom/_rims nad kyis 'debs/_'di lta bu'i nad bla thabs su yang 'gyur ro/_/yang na mngal gyi nang na khrag yod pa bas nad tshabs rab tu che'o/_/mngal gyi nang nas kyang zag la dri mi zhim pa dang /_zug pa'i nad thabs dang /_na la g.yo zhing 'phar ba yang /_
[\[132b.5\]]de ni mngal du bu chags pa zhes mi bya'i skran mngal du chags pa yin te/_skran de la p+r+wa p+r+wa byed/_skran de nyid gong bur gyur te 'dug kyang gal te tshigs ring zhig lon zhing 'gul te par par byed na yang de lta bu yang rum na bu yod ces mi bya'i mngal du skran de nyid cher skyes zhes bya'o/_/
[\[132b.6\]]yang na skran no cog rlung dang mkhris pa dang bad kan so so'i nad kyi gnas la brten te skran du gyur pa dang /_'dus pa'i skran du gyur pa de dag ni gal te yun ring po zhig na skran smin te rdol bar 'gyur ro/_/yang na ni smin cing rdol du mi rung ngo /_/khong 'bras kyi nad byung ba ni skran dang mi
[\[132b.7\]]'dra ste/_de nad khrag ngan pa la brten pas/_myur du smin cing rdol bar 'gyur ro/_/de bas na de ni myur du tsha bar byed pas na de'i phyir zhes bya'o/_/de la skran gyi phyi nang gi bar na yod pa'i nad thabs ni chu so dang /_lto ba dang /_snying dang /_mcher pa dang /_khong pa'i drod chung zhing mdog
[\[133a\]]
[\[133a.1\]]nyams/_nyams 'tshag bri/_bshang gci sri zhing 'gags/_phyi rol du skran 'byung ba ni nad thabs 'di dang mi 'dra'o/_/nang grol gyi mtha' ma na skran yod pa ni/_nad tshabs mi che'o/_/skran 'dug pa de'i 'khor na sha mdog kyang 'gyur la phyi rol du glo glo bor
[\[133a.2\]]cher snang ngo /_/de la rlung nad las hen kyir 'gyur ba yang yod de/_de ni rlung gyen du rgyu ba dang /_thur du rgyu ba rnams 'gyil te 'gags pas lto ba rab tu cher gyur la hen gyis byung ste/_shin tu na ba de ni rlung nad kyis hen kyir gyur pa zhes bya'o/_/de yang rdo ba'i gtun bu 'jong po
[\[133a.3\]]ltar lto ba nas yar gyen du sra zhing mkhrang ba stug po mdud pa can rdo ba'i gtun bu 'jong 'jong po ltar phyir 'bur zhing glo bar 'byung ba de ni hen gyi gyen du byung ba zhes bya'o/_/hen gyi lto ba nas drang por 'dug pa ni/_hen gyi thad kar 'dug pa zhes bya'o/_/long ka nas rgyu
[\[133a.4\]]zhabs gzhang dang /_dku do'i bar du thur du zug cing gsang la bar du na ba de ni thur du zug pa'i rlung nad ces bya'o/_/nad thabs de las bzlog ste tshul de 'dra ba las thad kar zug ste na'am gyen du zug ste na ba de ni gyen du zug pa'i rlung nad ces bya'o/_/sbrags pa rab tu
[\[133a.5\]]mang ba dang /_bshang ba 'ong du mi rung ste/_'gags pa dang kha zas 'grangs shing tshim par za ba'i nus pa dang /_rgyu ma'i nang na sgra khru lu lu zer zhing drod chung ste/_zas mi 'ju ba dang /_hen gyis 'bur 'bur por byung na/_de lta bu'i skran nye bar 'ongs pa'i nad thabs
[\[133a.6\]]yin zhes zer ro/_/'bras nad dang /_rgyu rlugs dang /_skran dang /_'di sna gsum gyi nad gzhi bshad pa ste le'u bcu gcig pa rdzogs so//_//dmu rdzing gi nad gzhi bshad pa'i le'u bcu gnyis pa bshad par bya'o/_/yang na nad do cog thams cad kyang
[\[133a.7\]]pho ba'i ma drod chung ba las nad du 'gyur ro/_/pho ba'i me drod chung na dmu rdzing gi nad du 'gyur ro/_/de la dmu rdzing gi nad du gyur pa'i nad gzhi ni zas ma zhu ba dang /_kha zas mi 'phrod pa'i bag dang /_kha zas rtsub mo khengs bu zhag lon pa dang /_zas kyi ro dang mdog
[\[133b\]]
[\[133b.1\]]'gyur ba dang /_bud med kyi skra dang /_sen mo dang /_shing tsher lta bus rgyu ma brtol ba dang /_dri ma ltar song ba dang /_rlung dang mkhris pa la sogs pa dang /_bshang gci lta bu'i dri ma 'di rnams khong du bsags pas lus kyi srog zungs bdun stod smad du rgyu ba dang /_
[\[133b.2\]]bad kan rgyu ba'i rtsa rnams 'gags te/_lus khong na yod pa'i rlung srog ces bya ba dang /_pho ba'i drod kyis me dang thur du sel ba zhes bya ba'i rlung 'di rnams la gnod par byas/_pags pa dang sha mthangs kyi bar du yang nad zhugs nas gsus pa cher skyes pa de ni dmu rdzing
[\[133b.3\]]gi nad ces bya'o/_/de la yang rnam pa brgyad de/_rlung gi dmu rdzing dang /_mkhris pa'i dmu rdzing dang /_bad kan gyi dmu rdzing dang /_'dus pa'i dmu rdzing dang /_mdzer pa las dmu rdzing du gyur pa dang /_spu dang skra dang rta rnga'i bag lta bu dang /_kha zas 'dres pa zos
[\[133b.4\]]pa dang /_rgyu ma'i nang du 'khris te bshang ba 'gags nas/_bshang ba de mang du 'khyil pa las dmu rdzing du gyur pa dang /_kha zas kyi nang du rus pa dang /_gra ma dang /_nya'i gra ma dang /_rtsa dang /_shing bu dang /_gseg ma rnon po'i bag ltor song ba des rgyu ma rdol te bu byung
[\[133b.5\]]ngam ha cang 'grangs ches pa zhig las glal ba'i dbugs nang du rngubs drags pas rgyu ma gas te lto ba'i nang du zag cing 'khyil bas dmu rdzing chags pa dang /_zas ma zhu ste pho bar be'u snabs chags pa'i steng du snum bag dang /_'tshal nan du chu'i bag 'thungs pa dang /_'tshal
[\[133b.6\]]nan du chu ha cang mang du 'thungs pa dang /_pho ba'i drod chung bas ma zhu ba'am/_yang na ha cang skem por gyur pa de lta bu las drod chung zhing grang nad rlung skyes pas kha zas zos pa'i bcud dngas ma rtsa so sor 'gro ba'i rtsa sgo yang 'gags la bad kan gyis kyang chod la bad kan dang /_
[\[133b.7\]]dmu chur 'dres nas cher skyes pa de ni dmu rdzing zhes bya'o/_/de ltar dmu rdzing rnam pa de brgyad gang ltar gyur kyang rung ste dmu rdzing du gyur pa'i nad thabs ni/_rkan dang mchu skam/_rkang lag dang lto ba skrangs/_sems dran pa dang nyams 'tshag dang kha zas 'di rnams lnga las bri ste
[\[134a\]]
[\[134a.1\]]nyams/_lus sha rid de skem/_gsus pa cher skye ste lus gzugs spyir bltas na dmu rdzing gis btab pa'i mi de yi dgas 'dra'o/_/de ltar dmu rdzing gi nad du gyur pa de bkres te kha kha byed pa yang nyams te med/_kha zas zos na yang yun ring du mi 'ju
[\[134a.2\]]la 'ju ba'i tshe na yang dang ga tsha zhing skyur bzhin du 'ju la kha zas zhu'am/_ma zhu ba'i drod kyang ma zin la 'grangs par mi nus/_nyams 'tshag kyang nyin gcig pas nyin gcig cing bri la cung zad cig las byas pas bskyod na yang dbugs mi bde ste rngam pa drag tu 'byung /_
[\[134a.3\]]bshang ba khong du bsogs shing sri la rkang pa cung zad skrang /_chu so'i mtshams su na zhing gang ste rgyas/_kha zas yang ba cung zad zos kyang sbos pa bzhin du 'gyur te/_gsus pa'i gnyer ma ni rangs/_rtsa ni rgyas/_dmu rdzing du gyur pa'i nad thabs 'dra ste/_myos shing
[\[134a.4\]]slon bag tu 'gyur la khong pa'i drod ni dro/_bshang ba'i dri ma sri zhing 'gags na drod chung bar 'gyur ro/_/lus ni tsha zhing skrangs la gsus pa cher skyes te/_mjug tu lto ba'i nang du 'byung bar 'gyur ro/_/de la dmu rdzing gi nad rlung las gyur pa'i shas che na sha mdog smug
[\[134a.5\]]skrang pa med/_gsus pa khur thogs pa bzhin lci ba yin/_rtsa mang po'i dra ba skar khung ris bzhin du gsus pa bkra/_lto ba'i nang na rtag par sgra 'u ru ru zer/_lte ba dang rgyu mar zug cing rab tu na/_rlung nad las gyur na snying dang rked pa dang lta ba dang gzhang dang chu so g.yas
[\[134a.6\]]g.yon du zug cing na/_dbugs thur du sgra can du 'byung /_gcin sri ste cung zad tsam du 'byung /_pho ba'i drod ha cang che ba yang ma yin/_khar ro mi bro ba yang ma yin te/_zas yi gar 'ong zhing 'dod de 'di lta bu ni rlung nad kyi shas che ba las dmu rdzing du gyur pa zhes bya'o/_/de la rlung
[\[134a.7\]]nad kyi dmu rdzing ni lag pa dang /_gzhang dang pho mtshan gyi 'bras bu dang lto ba 'di rnams skrang /_lto ba'i stod dang lto ba'i smad dang /_rtsib logs dang rked pa dang rgyab dang /_'di rnams su na/_rus pa'i tshigs bya ba snyam byed/_lud pa skam lud kyis bkar/_lus kyi yan lag
[\[134b\]]
[\[134b.1\]]na/_ro smad lci/_bshang ba sri zhing 'gags/_lus kyi pags pa'i sha mdog dang /_skra dang sen mo la sogs pa gnag la rtsa dmar/_gsus pa glo bur du res 'ga' ni skye/_res 'ga' ni 'bri/_gsus pa zug cing na/_rtsa phra mo zug cing rgyas/_gsus pa rkyal pa bus pa
[\[134b.2\]]bzhin du rgyas te/_gsus pa rgyas na rkyal pa bus pa brdabs pa skad zer la lto ba'i nang phan tshun yan man kun du rlung rgyu lan zhing zug_/de la mkhris pa las dmu rdzing du gyur pa'i nad thabs ni/_rims nad kyis 'debs/_brgyal/_khong tsha/_skom dad che/_kha'i nang tsha/_mgo
[\[134b.3\]]'khor/_tshad pas rab tu 'khru/_pags pa'i sha mdog dang sen mo la sogs pa ser por snang /_gsus pa'i mdog kyang ser/_lto ba'i rtsa rnams kyi mdog kyang ser la zangs kyi kha dog bzhin dmar/_lus rngul la tsha zhing bsregs pa snyam byed la lus kyi ngad par
[\[134b.4\]]'gyur/_reg na 'jam/_myur du smin cing rnags te zag par 'gyur ro/_/bad kan las dmu rdzing du gyur pa'i nad thabs ni/_rkang lag gi lhu tshigs na/_rkang lag tshor ba'i bag med de bem bem por 'dug_/gsus pa skrangs la lci/_gnyid che/_rtag tu slon/_zas
[\[134b.5\]]yi gar mi 'ong /_dbugs mi bde/_lud pa lu/_pags pa dang sen mo la sogs pa'i mdog skya bor 'gyur ro/_/dmu rdzing skyes pa'i lto ba sra zhing mkhrang la 'jam/_gsus pa'i steng du rtsa dkar po chen pos gang /_gsus pa bags kyis cher skyes te sra zhing mkhrang /_
[\[134b.6\]]lag pas myangs na grang /_gsus pa lci/_rlung dang mkhris pa dang bad kan gsum car 'dus pa las dmu rdzing du gyur pa'i nad thabs ni/_rlung dang mkhris pa dang bad kan so so'i dmu rdzing gi nad thabs bshad pa ste/_de lta bu'i nad sna tshang ba'i dmu rdzing de ni 'dus pa'i dmu
[\[134b.7\]]rdzing zhes kyang bya ste/_'dus pa'i dmu rdzing gi nad du gyur pa ni bud med kyi kha zas kyi nang du skra dang /_sen mo dang dri ma dang gnod par 'gyur ba'i dbyig dug dang /_dug la sogs pas khong pa nang du khrag dang nad rnams bstsags pas/_gsus pa yang dmu rdzing ltar skyel/_
[\[135a\]]
[\[135a.1\]]kha skam/_mgo 'khor/_brgyal ba'i nad thabs 'di lta bu ni 'dus pa'i dmu rdzing gi nad thabs yin te/_grang lhags dang /_rlung dang nam rmus na nad na bar 'gyur/_myur du smin cing rnags te mi bzad par na bar 'gyur ro/_/de las mcher pa las dmu
[\[135a.2\]]rdzing du gyur pa ni kha zas ha cang cher zos pas nang du 'khrugs te mi bde ba dang /_phan tshun du song zhing drag shul cher bskyod pa byas pas bud med la ha cang drags pa dang /_las ches pas dub pa dang /_lam rings kyis dub pa dang /_bkru sman dang skyug sman lta bu drags pas lus rke
[\[135a.3\]]ste mcher pa glo g.yon na 'dug pa thur du lhung nas mcher pa skrangs sam/_khrag gis rgyas sam yang na zas kyi bcud khu ba ma zhu bas cher skrangs pas rdo ba'i gtun bu bzhin sra bar 'gyur te/_rus sbal gyi rgyab bzhin du sngar mkhrang bar gyur pa las bags kyis cher skyes nas lto bar
[\[135a.4\]]dmu rdzing ltar chags pa dang /_na ba'i thabs ni dbugs mi bde/_lud pa lu/_skom dad che/_kha zas khar ro ci bro mi tshor/_lto ba cher rgyas lan/_rims kyis 'debs/_kha gdong gi sha mdog skya bo rbab rbab por 'dug_/brgyal/_slon/_khong tsha zhing myos pa de lta bur 'gyur
[\[135a.5\]]ro/_/rtsa rnams ni dmar zhing smug pa'am/_sngo zhing ser la mi sdug pa de lta bur 'gyur ro/_/bshang ba thur du 'ong du mi rung ste/_'gag cing na/_gsus pa cher skyes pa dang /_mong mong por gyur pa dang /_skom dang skyes pa dang /_khong tsha zhing rims kyis 'debs pa dang /_lus lci zhing
[\[135a.6\]]zas yi gar mi 'ong ba dang /_gsus pa rgyas te sra bar 'gyur ba dang /_'di lta bu'i bye brag las mcher pa'i dmu rdzing de rlung dang mkhris pa'am bad kan gyis gang che ba las mcher pa'i dmu rdzing dang 'dra bar glo g.yas na mchin pa 'dug pa de yang kha zas ha cang cher zos pas nad du 'khrugs te mi bde
[\[135a.7\]]ba dang /_phan tshun du song zhing drag shul cher bskyod pa byas pa dang /_bud med la ha cang drags pa dang /_las chen pos dub pa dang /_lam rings kyis dub pa dang /_bkru sman dang /_skyug sman lta bu drags pas lus sha rke ste mchin pa g.yas na 'dug pa de thur du lhung nas mched pa bzhin skrangs
[\[135b\]]
[\[135b.1\]]te dmu rdzing du 'gyur ro/_/de la bya sgro dang skra dang rta rnga la sogs pa kha zas dang 'dres te zos pa des/_rgyu ma'i nang 'khris te 'khums pas bshang ba kun nang du 'khyil zhing 'gags pa dang gzhang 'brum gyi nad kyis btab bam/_bshang ba 'gags te 'byung du mi rung ba'am kha zas kyis rgyu ma'i
[\[135b.2\]]nang gi ngos la chags pas mkhris pa dang /_bad kan dang bshang gci rnams 'gags te/_'khyil bas rlung thur du sel ba zhes bya ba zhig_/lto na gnas pa de 'gags shing 'khyil bas nad du gyur te/_rlung des lus kyi khong tsha/_rims nad kyis 'debs/_skom/_sbrid pa 'byung /_lud
[\[135b.3\]]pa lu/_dbugs mi bde/_brla na/_klad pa na/_snying na/_lte ba na/_gzhang dang 'di rnams na bas bshang ba 'gag cing 'khyil/_zas yi gar mi 'ong /_slon/_lto ba'i nang du rlung sgra 'u ru ru zer/_rtsa kun rgyas te sngo la smug_/lte ba'i gong du ba mjug 'dra ba shur shur po snang ba'i hen
[\[135b.4\]]gyi 'byung ba 'di ni/_skra dang rta rnga la sogs pa rgyu ma'i nang du mkhris pa'i dmu rdzing zhes bya'o/_/de la rgyu ma ral ba las dmu rdzing du gyur pa ni rnam pa gnyis te/_kha zas dang rus pa rnon pos sam/_gseg ma rnon po'i bag dang 'dres pas rgyu ma rdol ba'am/_ha cang ma 'os par drags ches
[\[135b.5\]]pas rgyu ma gas par gyur pa de lta bu las/_khong pa'i nang du yang kha zas kyi snyags snyigs dang /_be'u snabs su bcas te lug par gyur pa dang /_thur du yang bshang ba nyung shas nyung shas mnam po she'u rul lta bu spyi bag tu 'byung ba mdog dmar ser can du 'byung ste/_de lta bus lto ba'i
[\[135b.6\]]nang yang gang /_thur du yang 'di bzhin du 'byung ste/_lte ba man chad lte ba chus gang ba bzhin cher skye la lus kun khyab/_dbugs mi bde/_skom dad che/_mgo 'khor ba 'di lta bu'i nad thabs ni rgyu ma rdol ba'i dmu rdzing zhes bya'o/_/yang kha cig na re nad de lta bu la rgyu ma zag pa'i dmu rdzing zhes
[\[135b.7\]]kyang zer ro/_/de la dmu chu'i dmu rdzing zhes bya ba ni/_snum bag la sogs pa rtag tu 'thung ba la zhugs pa dang /_'phral du chu mang du 'thungs pa dang /_ha cang chu ma 'os par drag tu 'thungs pa dang /_'di lta bus khong pa'i drod bri ste pho ba'i drod chung ba dang yang na ha cang skem par gyur pa'am
[\[136a\]]
[\[136a.1\]]'di lta bu'i khong grang zhing rlung bag cher skyes pas bad kan dang chu 'dres pa 'khyil te rdzing ba las je che je cher skyes pa de nyid dmu rdzing zhes bya'o/_/de ltar dmu rdzing du gyur pa dang /_skom dad che/_rkub tu chu zag cing na/_lud pas bkar/_dbugs mi bde/_zas yi
[\[136a.2\]]gar mi 'ong /_rtsa rnams mdog sna tshogs su bkra la rgyas shing gang /_gsus pa la myangs shing bltas na rkyal pa chus gang ba bzhin 'dug la/_bskyod na khong na skyog skyog zer/_lus 'dar/_de ltar gsus pa dmu rdzing du gyur na che la 'jam/_sra/_lte ba'i thad kar zlum/_nad 'di lta
[\[136a.3\]]bu la dpyad mi byed cing mi gso bar yal bar bor na nad dkyel skyes te/_khong du rul te rnags nas rnag sla mor zag la rus pa'i tshigs dang rtsa kun gyi nang du yang 'gro/_khar yang 'byung /_lus kyi rngul du yang 'byung ngo /_/yang dmu rdzing de gal te thur du 'byung du mi rung zhing 'gags na rgyu ma'i
[\[136a.4\]]nang du 'khyil te/_lto ba g.yas g.yon du thad kar gang zhing 'dug go/_/de ltar gyur na gsus pa lci la sra zhing zlum/_brdabs na sgra 'byung /_gsus pa mdog 'jam/_gsus pa'i rtsa mi snang ste lte ba'i thad kar bsgul na mer mer byed de 'di lta bu'i nad ni chu'i dmu rdzing zhes bya'o/_/
[\[136a.5\]]de ltar dmu rdzing gi nad rnam pa de snyed la gso dka' sla'i bye brag ni/_rlung las dmu rdzing du gyur pa dang /_mkhris pa las dmu rdzing du gyur pa dang /_de bzhin du bad kan las dmu rdzing du gyur pa dang /_'dus pa las gyur pa dang /_mcher pa las gyur pa dang /_chu las dmu rdzing du gyur pa
[\[136a.6\]]'di rnams ni gong ma bas 'og ma rim bzhin du gso dka'o/_/de ltar dmu rdzing ngo cog gi nad ni/_zla ba phyed lon phan chad dmu rdzing gi nad gang yin pa rtogs par 'gyur ro/_/'dus pa'i dmu rdzing dang lto bar chu 'khyil ba'i dmu rdzing dang /_dmu rdzing lta bur gyur pa las nad bla brnan lta bus
[\[136a.7\]]btab pa dang /_dmu rdzing gi nad gang yang rung mi 'tsho bar 'gyur ba'i 'chi ltas byung ba dang /_dang po skyes pa nas dmu rdzing du gyur pa 'di rnams lta bu ni gso dka'o/_/de la gso sla ba ni dmu rdzing gsar du byung ba dang /_chu'i dmu rdzing lta bur gyur pa dang /_nad pa'i nyams 'tshag gis thub pa
[\[136b\]]
[\[136b.1\]]dang /_gsos dang sman dpyad du yang rung ba 'di rnams lta bu ni gso sla'o/_/dmu rdzing rnam pa brgyad bshad pa ste le'u bcu gnyis pa rdzogs so//_//skya rbab dang /_'or nad dang /_me dbal gyi nad gzhi bstan pa ste le'u bcu gsum pa bshad par bya'o/_/de la skya rbab
[\[136b.2\]]kyi nad ni sngar ji skad du bshad pa/_kha zas tsha ba dang /_skyur ba dang /_lan tshwa la sogs pa de lta bus mkhris pa'i nad lhag par slong bar byed pas mkhris pa'i nad cher langs pa dang /_mkhris pa snying la gnas pa de rlung gi stobs kyis rtsa chen po bcu'i nang du bkram ste gyes nas lus
[\[136b.3\]]thams cad du khyab ste/_bad kan dang /_pags pa dang /_khrag dang /_sha rnams kyi nang du zhugs te gnod pa'i nad du gyur na/_mkhris pa dang sha dang pags pa'i nang na brten cing 'dug pa des pags pa'i mdog kyang 'gyur te skya ba/_ser ba/_ljang sngon gyi bag yod pa de ni skya
[\[136b.4\]]rbab kyi nad ces bya ste/_kha dog de gsum gyi nang nas skya ba'i shas che bas de'i phyir skya rbab kyi nad ces bya'o/_/de'i phyir nad des lus lci ba dang /_srog zungs kyi khams rnams lhod pa dang /_mdangs dang yon tan yang zad pas/_khrag dang tshil rnams kyang bri ste/_chung du gyur/_lus
[\[136b.5\]]kyi snying po yang med/_dbang po rnams kyang lhod/_lus kyi yan lag kyang brdung ba snyam byed/_nad pa de nyams la snying gnas zag pa snyam byed/_mig dang mig phugs skrangs/_nyams la bying ba snyam byed cing na/_mchil ma mang /_gcom chung ste mang du smra mi phod/_kha zas la
[\[136b.6\]]tshig pa za zhing mi 'dod/_grang ba'i bag mi bzod/_ba spu rnams kyi pho ba'i drod nyams/_dpyi man chad ro smad thur du bying ba snyam byed de lci/_rims kyis 'debs/_dbugs mi bde/_rna ba 'bod cing sgra tsi ri ri zer/_khong ngal/_mgo 'khor te/_skya rbab kyi nad thabs spyi ni de lta bu yin
[\[136b.7\]]no/_/skya rbab kyi nad de yang rnam pa lnga ste/_rlung las gyur pa dang /_mkhris pa las gyur pa dang /_bad kan las gyur pa dang /_'dus pa las gyur pa dang /_sa zhag lta bu zos pa las skya rbab tu gyur pa rnam pa de lnga'o/_/skya rbab kyi thog ma'i nad thabs ni snying 'phar/_pags
[\[137a\]]
[\[137a.1\]]pa'i sha mdangs rtsub/_yi ga 'chus/_gcin gyi mdog ser/_rngul med khong pa'i pho ba'i drod chung /_nyams bying ste lci/_khong ngal lo/_/rlung nad las gyur pa'i skya rbab kyi nad thabs ni/_lus kun na zhing zug la 'dar/_mdog gnag cing rtsub/_rtsa rnams
[\[137a.2\]]dang sen mo dang mig dang bshang gci rnams kyi mdog smug_/lus ni skrang /_lto ba na zhing sbo/_khar ro bro ba mi tshor/_rtug skam du 'byung /_rtsib logs dang /_klad pa'i spyi bor zug cing na ba de lta bu yin no/_/mkhris pa las skya rbab tu gyur pa'i nad thabs ni rtsa dang sen mo dang mig la
[\[137a.3\]]sogs pa'i mdog ljang sngon las rtsa ser por snang /_rims kyis 'debs/_dbugs mi bde ste mun pa bzhin rmugs zhes byed pa dang /_skom dad skye/_lus rngul/_brgyal/_nyams la bsil ba'i bag 'dod/_lus mnam ste dri mi zhim/_kha'i nang tsha/_thur du 'khru/_sgregs pa skyur
[\[137a.4\]]la tsha bar 'byung ba 'di lta bu yin no/_/bad kan las gyur pa'i skya rbab kyi nad thabs ni rtsa dang sen mo la sogs pa'i mdog dkar por snang /_nyams glo bag tu 'dug_/kha'i nang lan tshwa'i ro bro/_ba spu rnams langs te brtse/_skad 'gag_/lud pas bkar/_slon par byed do/_/'dus pa
[\[137a.5\]]las gyur pa'i skya rbab kyi nad thabs ni rlung dang mkhris pa dang bad kan gsum gyi skya rbab kyi nad thabs kyi sna grangs 'dres par na la tshabs che ste brnags par dka' ba de lta bu yin no/_/sa zhag sbyin po zos pa las skya rbab kyi nad thabs su gyur pa ni/_sa zhag ro bska ba zos na rlung nad kyi skya rbab tu 'gyur
[\[137a.6\]]ro/_/tsha bro ba'i sa zhag zos na mkhris pa'i nad kyi skya rbab tu 'gyur ro/_/sa zhag ro mngar ba zos na bad kan gyi nad kyi skya rbab tu 'gyur ro/_/de ltar sa de lta bu'i bag zos pas lus kyi srog zungs rnams la yang gnod pa'i nad du 'gyur bar byed do/_/kham pa'i sa zhag rtsub mo zos na lus
[\[137a.7\]]kyang rtsub par 'gyur la/_nang gi rgyu ma yang btsos pa snyam byed cing gang la/_khong pa nang du 'gags te nad thabs ni gong ma dang 'dra'o/_/de ltar kham pa'i sa zhag zos pas rkang pa dang /_lte ba dang /_kha dang pho mtshan rnams skrang /_bshang ba thur du srin bu can du 'byung zhing bkra bag dang
[\[137b\]]
[\[137b.1\]]'dres par 'ong /_khar bad kan dang khrag tu 'dres par 'ong ngo /_/skya rbab kyi nad kyis btab pa'i nad pa de la/_mkhris pa skye bar 'gyur ba'i kha zas bsten na mkhris pa'i nad cher skyes pas/_khong pa'i nang grol dang /_lus kyi yan lag gi sha khrag rnams mkhris pa las bsregs
[\[137b.2\]]nas/_mig ser gyi nad du 'gyur te mig dang /_gcin dang /_pags pa dang /_sen mo dang /_kha gdong dang /_bshang ba rnams kyi mdog ser por snang /_lus tshal zas mi 'ju/_skom dad che/_lus kyi mdog ni sbal pa bzhin ser por snang /_dbang po rnams nyams pa 'di lta bu yin
[\[137b.3\]]no/_/mkhris pa'i nad rgyas na/_skya rbab kyi nad kyis btab par mig ser gyi nad kyis 'debs so/_/'or nad kyis btab pa zhig la dpyad mi byed par yal bar bor na lus phyogs su cher skrang ste/_nad gso dka' ba mig ser 'or thabs zhes bya ba de lta bur 'gyur ro/_/mig ser 'or
[\[137b.4\]]thabs kyi nad de la dpyad 'phyis na/_nad ha li ma ka zhes bya bar 'gyur te/_de'i nad thabs ni gdong pa dang /_sha mdog ljang nag ser bar snang ste/_rlung dang mkhris pa gnyis kyi nad kyis mgo 'khor/_skom dad che/_bud med la 'dod pa'i bag med/_rims nad kyis cung zad 'debs/_khong
[\[137b.5\]]snyom/_nyam chung /_pho ba'i drod bri/_khrag ngan pa nad khrag tu 'gyur/_zas ma zhu ba'i tshul du sbo la/_mi slon mi 'khru ba de'i tshe na/_nad de ni ha li ma ka zhes bya ste/_mig ser gyi nad 'di rnams kyang /_skya rbab kyi nad las dpyad 'phyis pa'i bla brnan dang mig ser gyi nad rnams lta bur 'gyur
[\[137b.6\]]ro/_/mig ser gyi nad de lta bu las dpyad 'phyis te/_bying na mig ser gyi nad de lta bu dag gi bla brnan gyi nang na gtsor ni 'or nad du 'gyur ba'i nad mang bas de'i phyir 'di'i rjes la 'or nad kyi dmigs bstan cing bshad de/_'or nad de yang ji lta bu las 'byung zhe na/_mkhris pa dang /_khrag dang /_
[\[137b.7\]]bad kan gyis rlung gi nad bslang ste/_'dus pa'i nad dkyel du bsags pa de yang /_rlung nad kyis rtsa rnams kyi nang 'phros te/_gram pa las rtsa 'gags nas sha dang pags pa'i nang du zhugs te/_skrangs la mkhrang bar 'gyur ba de ni 'or nad thams cad kyi tshul yin no/_/'or nad de yang nad
[\[138a\]]
[\[138a.1\]]gzhi'i bye brag dang /_nad thabs kyi bye brag las/_'or nad rnam pa dgur yang bshad de/_de ni rlung dang /_mkhris pa dang /_bad kan las gyur pa'i 'or nad sna gsum dang /_rlung dang mkhris pa dang bad kan nang gi gnyis gnyis su 'dres pa'i 'or nad sna gsum
[\[138a.2\]]dang /_'dus pa'i 'or nad dang dug gis phog pa'i 'or nad rnam pa dgu'o/_/yang na rtag tu 'or nad du skrang ba dang /_glo bur du 'or thabs su skrang ba dang gnyis so/_/yang lus thams cad 'or thabs su skrang ba'i nad dang /_yan lag rkang lag skrang pa'i 'or nad rnam pa gnyis so/_/yang
[\[138a.3\]]'or nad rnams gsum yod de/_phyogs su rgyas par khyab pa'i 'or nad dang /_mi na bar glo bor skrang ba'i 'or nad dang /_mdud pa bzhin 'bar 'bur du skrang ba'i 'or nad kyi bye brag rnam pa gsum mo/_/de ltar sna tshogs rnam pa 'di ni 'or nad do cog gi spyi'i nad du 'gyur ba'i gzhi las 'byung ngo /_/
[\[138a.4\]]de la 'or nad so so'i nad gzhi'i rgyu tha dad pas/_'or nad so so'i 'gyur ba ni 'or nad du 'gyur ba'i nad kyis btab pa dang /_las dang /_zas smyung ba la sogs pa byas pa dang /_rid cing nyam chung la/_zas sla bag zos pa dang /_zas kyi tshod ha cang drags pa dang /_yang zas spyi bag dang /_
[\[138a.5\]]skyur bag dang /_snum bag dang /_bsil bag dang /_lan tshwa ches pa dang /_thal sman rnon po k+Sha ra lta bu btang ba dang /_zas tsha ba'i bag dang /_ha cang dro ches pa dang /_mya ngan gyis btab pa dang /_chu mang du 'thungs pa dang /_nyin par nyal zhing mtshan mo mi nyal ba dang /_kham pa sbyin
[\[138a.6\]]po zos pa dang /_grong khrod na gnas pa bya phag la sogs pa'i sha za ba dang /_sha skam za ba dang /_zas ma zhu ba dang /_khong ngal ba dang /_bud med la drags pa dang /_rkang pas lam ring por song song ba dang /_rta mi bde ba las lus gsigs pa dang /_dbugs mi bde ba dang /_lud pas
[\[138a.7\]]bkar ba dang /_tshad pas btab pa dang /_gzhang 'brum gyi nad dang /_lto ba'i nad dang /_mngal nas khrag zag pa dang /_rims nad kyis btab pa dang /_sbos te zug pa dang /_sbos te 'khyil nas mi slon pa'i 'khru ba dang /_slon pa drags pa dang /_bud med sbrum ma dang /_me dbal gyi nad kyis
[\[138b\]]
[\[138b.1\]]btab pa dang /_skya rbab kyi nad dang /_'di lta bu'i bag gzhan yang lus la gnod par 'gyur ba log par bsten pa byas pas 'or nad kyi dkyel 'bras bu 'dus shing babs na/_ro stod yan chad 'or nad skrang ngo /_/ro smad du chu sor nad babs te dkyel du zhugs na/_ro smad man chad skrang ngo /_/
[\[138b.2\]]rked par babs na lus kyi bar rked pa'i 'khor skrang ngo /_/'or nad lus kun du zhugs na lus thams cad skrang ngo /_/lus kyi yan lag rkang pa'am lag pa la babs na yan lag tu skrang ngo /_/de ltar 'or nad kyis 'debs na nad thabs sngar rtsa rnams tsha/_lus dang rkang lag lci ba de rnams
[\[138b.3\]]ltar ltar byed do/_/de las gyur pa'i 'or thabs ni skrang ba mal gcig tu mi skrang bar phan tshun du 'pho la lus dang ba spu rtsub/_sha mdog rtsa gnag la dmar/_lus kyi pags pa 'khums/_rkang lag 'dar/_ba spu brtse zhing sha mthangs la reg na na zhing mi bde/_zug la rus pa kun kha bye
[\[138b.4\]]ba'am chag pa tsam du na/_sha mdangs bem bem por 'gyur te reg pa mi tshor/_nad myur du ldang zhing myur du zhi/_skrangs pa'i steng du mnan cing btsir na khung bu ngor zhes 'byung /_til gyi 'bru mar ram/_'bri mar lta bu dron por byas te/_bsku zhing mnyes na zhi bar 'gyur ro/_/mtshan
[\[138b.5\]]mo ni skrang ba bri/_nyin par ni cher skrang /_pags pa'i sha mdangs yungs mar gyis bskus pa bzhin tsha bar byed/_sha mdangs kyi mdog ni rtsa ser dmar gyi mdog la nag por snang ngo /_/mkhris pa las 'or nad du gyur pa'i nad thabs ni pags pa dang ba spu zangs mdog tu snang /_skrang ba
[\[138b.6\]]myur du lus la mched cing myur du zhe na/_sngar lus kyi rked par 'or nad 'byung /_skom dad che/_lus tsha/_rims nad kyis 'debs/_lus rngul/_lus rngul bag tu mnam/_myos bag la mig 'khor/_grang zhing bsil ba'i bag 'dod/_tshad pas thur du 'khru zhing mnam/_sha mthangs
[\[138b.7\]]la reg na mi bzod la mdog 'jam mo/_/bad kan las 'or nad du gyur pa'i nad thabs ni lus g.ya'/_sha mthangs dang /_ba spu rnams mdog dkar/_sha mthangs khong mkhrang zhing grang la lci/_mdog snum/_'jam/_na ba la ldang dub med par rtag_/glong bag tu 'dug la gnyid che/_
[\[139a\]]
[\[139a.1\]]slon/_pho ba'i me drod nyams/_skrangs pa'i steng du mnan na khung bu lcongs zhes byed/_bad kan gyi 'or nad 'di 'byung ba yang dkon/_byung na yang gso dka'/_mtshan mo ni tshabs cher skrang /_bad kan gyi 'or nad la gtar ga btab na yang khrag myur du mi phyin/_dro zhing
[\[139a.2\]]tsha ba'i bag rag na dga'o/_/rlung dang mkhris pa dang /_bad kan lta bu gnyis gnyis su 'dres pa'i nad thabs ni bad kan dang /_mkhris pa'i 'or nad sna gnyis kyi nad thabs su na ba yin no/_/'dus pa'i 'or nad kyi nad thabs ni rlung dang mkhris pa dang /_bad kan gyi 'or nad sna gsum
[\[139a.3\]]gyi nad sna tshang ba'i nad thabs su na ba yin na/_de la snad pa'i 'or nad kyi nad thabs ni mtshon la sogs pas tshad dam dral tam/_rmas sam/_lhags pa'am kha bas rul tam mes tshig gam/_mtshor zhugs te lus skrangs sam/_bse rtsi'i 'bras bu go be'am/_sman ka pi ka tsu'am/_
[\[139a.4\]]gra ma la sogs pas reg cing phog na skrangs pa mched par 'gyur te/_mdog dmar por snang la rab tu tsha ste/_'di lta bu snang ba'i rtags tshang ba mkhris pa'i bag tu gtogs so/_/dug gis phog pa'i 'or zhes bya ba ni srog chags gdug pa'i bag lus la song ba'i gcin gyis phog pa dang /_
[\[139a.5\]]so dang mche ba dang /_sen mos zug cing skrangs pa dang /_srog chags gdug pa'i bag ma yin pas rtug gcin dang /_khu ba lta bu'i dri ma phog pa dang /_dug gi shing gi rlung khar babs pa dang /_dbyig dug gam dug sbyar ma'i phye ma reg pa 'di lta bu las 'or nad du 'gyur ro/_/de la 'or nad
[\[139a.6\]]gso ba ni/_skrang ba phan tshun du 'pho ba mi mkhrang ste snyi/_lus myur du tsha zhing rtse 'jil/_'or gsar du byung ma thag la de'i steng du nad bla brnan gyi bag med pa de lta bu ni gso sla'o/_/'or nad gso dka' ba ni sngar logs shig tu bshad pa yin no/_/de la me dbal gyi nad thabs ni rnam pa
[\[139a.7\]]gnyis te/_mtshon dang rdo dbyug gis snad pa las me dbal gyi nad du 'gyur ba dang /_rlung ngam mkhris pa'am bad kan gyis nad bslang ste/_me dbal du 'gyur ba ni 'or nad kyi nad gzhi las 'or nad du gyur pa dang 'dra'o/_/me dbal de yang rnam pa gsum ste/_phyi rol na gnas pa dang /_
[\[139b\]]
[\[139b.1\]]nang na gnas pa dang /_gnyi ga na gnas pa dang gsum mo/_/'di gsum la gso dka' sla yang rim bzhin te/_phyi'i me dbal ni gso sla/_nang gi me dbal ni gso dka'/_phyi nang gnyis ka'i me dbal ni de bas kyang gso dka'o/_/yang na me dbal gyi nad kyang rlung dang mkhris pa dang /_
[\[139b.2\]]bad kan gyis nad slong bar 'gyur ba'i nad langs te/_me dbal gyi nad du 'gyur mod kyi/_lhag par ni tsha ba'i bag gis nad bslang ste/_lus kun la me dbal gyis khyab par byed de/_nang gi me dbal nang na gnas/_phyi'i me dbal phyi na gnas/_phyi nang gnyis ka'i me dbal yang phyi nang gi
[\[139b.3\]]bar na gnas te/_nad des lus kyi nad rnams la tsha bas gdungs la myos bag tu byed/_rtsa rnams kyi sgo 'gag_/skom dad lhag par che/_bshang gci res 'ga' ni mang du 'ong /_/res 'ga' ni 'gag par byed cing sri/_pho ba'i drod dang nyams 'tshag myur du nyams te/_bri ba yin te nad
[\[139b.4\]]thabs 'di lta bu ni nang gi me dbal zhes bya'o/_/phyi'i me dbal ni nad thabs 'di rnams lta bu las tshul bzlog ste shes par bya'o/_/phyi nang gnyis ka'i me dbal ni nad thabs de rnam gnyis ltar na'o/_/me dbal gyi nad thabs spyi ni de lta bur blta'o/_/rlung nad las me dbal du gyur pa'i nad
[\[139b.5\]]thabs ni/_rlung nad las rims su gyur pa'i nad thabs dang 'dra ste/_tsha ba'i nad lus kun tu mched la skrang /_zug cing ph+r+wa ph+r+wa byed/_lus dang yan lag rnams brdung brdung ba snyam byed/_ba spu rnams langs shing brtse ba 'di lta bur byed do/_/mkhris pa las me dbal du gyur pa'i nad
[\[139b.6\]]thabs ni lus kun tu me dbal gyi nad myur du mched cing 'gro/_spyi ni mkhris pa las rims tsha bar gyur pa dang thabs gcig ste/_lus dang bzhin mdog rab tu dmar ro/_/bad kan las me dbal du gyur pa'i nad thabs ni me dbal gyi 'brum bu'i 'khor g.ya' la pags pa 'jam ste/_nad thabs
[\[139b.7\]]spyi ni bad kan gyi rims dang 'dra'o/_/de ltar me dbal dang 'bras la sogs pa byung na sman dang dpyad mi byed par yal bar bzhag na rlung dang mkhris pa dang bad kan so so'i nad kyi tshul las bsags pa smin te rdol ba dang rma'i tshul la so so'i nad gang yin pa gsal bar shes par 'gyur ro/_/de la
[\[140a\]]
[\[140a.1\]]rlung dang mkhris pa sna gnyis 'dres pa las me dbal du gyur pa'i nad thabs ni/_rims nad kyis 'debs/_slon/_brgyal/_tshad pas rab tu 'khru/_skom dad che/_mgo 'khor/_lhu tshigs kyi rus pa chag
[\[140a.2\]]pa snyam byed/_pho ba'i me drod nyams/_dbugs mi bde/_snying mug mug byed cing mun thibs thibs byed pa bzhin du mi dran/_kha zas yi gar mi 'ong /_lus dang yan lag la me dbal mched do cog me dbal gyi nad rgya sol gyi me mdag 'bar ba bzhin du tsha/_
[\[140a.3\]]sha mdog gnag la sngo/_yang na khrag nag rgyas pa'i dkyil du yang stsogs shing me dbal gyi 'brum bu de mes tshig pa 'dra ba zhig yod de/_des lus thog thag tu myur du mched de khyab pa dang gnad kun gyi nang du yang 'jug cing 'gro la chu ser lta bu'i bag zag go/_/gal te me dbal rlung nad kyi shas
[\[140a.4\]]che na/_lus dang yan lag rab tu na la/_mi dran te myos/_gnyid che/_dbugs mi bde/_dbugs kyi rngam pa drag tu 'byung /_skyigs bus 'debs pa'i nad thabs 'di lta bur gyur na/_nad pa de sngas gar bor yang dga' ba dang bde ba med do/_/skabs skabs su rkang lag brkyang
[\[140a.5\]]zhing bya rmyang byas na yang /_lus dang sems mi bde zhing khong ngal bar 'gyur/_sems rmongs bag gis gsal te go dka'/_gnyid che ba de lta bu ni me dang 'dra bar me dbal zhes bya'o/_/de la mdzer ba 'dra bar 'byung ba las me dbal du 'gyur ba'i nad thabs ni/_bad kan cher skyes pas
[\[140a.6\]]rlung 'khyil zhing 'gag ste/_rlung 'gags shing 'khyil ba des/_bad kan rdol te rlung de khrag gi nang du zhugs te/_khrag nad bslangs nas pags pa dang /_rtsa phran dang /_chu ba dang /_sha kun gyi nang du khrag nad zhugs nas thor bu phra mo ring po dang /_thor bu sbom po sra ba mdzer ba dang
[\[140a.7\]]'dra bar 'byung ste/_mang po phreng ba bzhin du chags te mdog dmar por 'dug pa sde lta bur byung rab tu na/_rims kyis 'debs/_dbugs mi bde/_lud pas bkar/_tshad pas rab tu 'khru/_kha skam/_skyigs bus 'debs/_slon/_mgo 'khor/_rmongs bag tu
[\[140b\]]
[\[140b.1\]]'gyur/_pags pa'i sha mdog mi sdug_/brgyal/_lus dang yan lag kun brdung brdung ba snyam byed/_pho ba'i me drod nyams par gyur pa'i nad thabs 'di lta bu ni mdzer pa lta bu'i me dbal gyi nad bad kan dang rlung gnyis kyis slong ste bad kan dang mkhris pa las ni rims su 'gyur ro/_/
[\[140b.2\]]bad kan gyis ni lus dang yan lag rengs pa'i bag la gnyid che/_glo bag tu 'dug_/klad pa na/_lus kyi yan lag na zhing brkyang bskum byed 'dod/_tshig mang du smra/_zas yi gar mi 'ong /_mgo 'khor/_brgyal/_pho ba'i me drod nyams/_rkang lag gi rus pa rnams chag pa
[\[140b.3\]]snyam byed/_skom dad che/_dbang po rnams mi gsal la lci/_tshad pa be'u snabs su 'khru/_dang ga rdzing zhing gang ba snyam byed/_de nas rtsa chen po kun gyi nang du zhugs shing 'gro la/_phal cher ni pho ba'i nang du nad zhugs nas/_lus kyi phyogs yan gar na ba ni ma yin gyi/_lus
[\[140b.4\]]kun du na ste/_des na thor bu ser po dang /_dmar po dang /_dkar pos gang bas na/_nor bu skar phran ltar snang ste/_lus mdog gnag la 'jam/_dri ma can du 'gyur/_'or thabs su skrang /_lus lci/_thor bu rnags pa'i zabs che/_rab tu dred che ste tsha la rul zhing rnags/_
[\[140b.5\]]sha kun kyang rul zhing rnags zhig nas/_rtsa rgyus nyi tshe gsal bar snang ste/_lus mi ro ltar gyur pa 'di ni 'dam 'dra ba'i me dbal gyi nad ces bya'o/_/rlung dang mkhris pa dang bad kan gsum 'dus pa'i me dbal gyi nad ni/_me dbal gyi nad thabs thams cad tshang bar na ste/_'dus
[\[140b.6\]]pa'i me dbal gyi nad des/_lus kyi srog zungs bdun la myur du khyab par byed do/_/mtshon gyis rmas pa las khrag nad langs te/_chu ser dang tsha ba skyes na me dbal gyi nad thabs su 'gyur te/_de la rlung nad kyis kyang mched nas/_mon sran dkar ru 'dra bar 'byung ste/_skrangs la
[\[140b.7\]]rims nad lta bur 'gyur ro/_/tsha la dmar smug tu 'gyur ro/_/me dbal gyi nad de la gso dka' sla'i bye brag tu rlung dang mkhris pa dang bad kan sna re'i me dbal ni gso sla'o/_/rlung dang mkhris pa lta bu sna gnyis las me dbal du gyur la nad bla brnan gyis btab na yang gso sla'o/_/me
[\[141a\]]
[\[141a.1\]]dbal gyi nad de la gso dka' ba ni/_rlung dang mkhris pa lta bu sna gnyis las me dbal du gyur pa mtshon gyis rmas te rma red pa'i me dbal dang /_nad thams cad 'dus pa'i me dbal gyis lus kyi gnas kun du khyab pa dang /_rtsa dang /_chu ba dang /_sha dang 'di rnams
[\[141a.2\]]kun rul te/_ro bzhin mnam por gyur pa 'di lta bu'i me dbal ni gso dka'o/_/skya rbab dang /_'or nad dang /_me dbal gyi nad gzhi bshad pa ste le'u bcu gsum pa rdzogs so//_//mdze nad dang /_ltor srin bu 'jug pa'i nad gzhi bshad pa ste/_le'u bcu bzhi
[\[141a.3\]]pa bshad par bya'o/_/de la mdze nad kyis 'debs pa'i nad gzhi ni/_kha zas mi 'phrod pa gnod pa lta bu la sogs pa zos pa dang lus kyi bya ba bskyod pa dang /_'dug pa dang /_nyal ba la sogs pa gnod pa mi 'phrod par 'gyur ba'i bag byas pa dang /_dge ba'i mi dam pa dag la smod pa
[\[141a.4\]]dang /_srog gcod pa dang /_gzhan gyi nor 'phrog pa la sogs sdig pa'i las la brten pa dang /_'di lta bu sngon gyi tshe byas sam/_da lta 'phral du byas pa'i sdig gis/_khong nas nad bslang /_nad rtsa kun gyi nang du gram ste zhugs nas/_sha dang pags pa dang /_khrag dang chu ser gyi
[\[141a.5\]]nad langs te nang gi sha rnams kyang khong sla bar gyur nas/_mdze nad lus kyi phyir 'byung ngo /_/mdze nad 'byung ba'i thabs ni mdze nad ngan pas pags pa'i mdog mi sdug par byed do/_/mdze nad kyis thebs pa las sman dpyad mi byed par yal bar bor na/_lus thams cad ma rungs
[\[141a.6\]]par gyur nas/_lus kyi nang gi srog zungs bdun yang mdze nad kyis rgyas te/_nang thams cad rul bar 'gyur ba dang /_lus kyi phyi yang rul te rnags shing rul nas de'i nang du 'bu phra mo zhugs nas lus kyi spu dang /_pags pa dang /_chu ba phra mo dang /_rtsa chen po dang rus pa la sogs
[\[141a.7\]]pa kun gyi nang du zhugs te/_lus la za bar byed pa 'di ni mdze nad ces bya'o/_/sha bkra gzi gu'i nad ni gong ma lta bu'i nad de ma yin te/_phyi rol gyi nad ces bya'o/_/yang na mdze nad gso dka' ba rnam pa bdun yod de/_rlung dang mkhris pa dang bad kan sna re'i mdze nad rnam gsum
[\[141b\]]
[\[141b.1\]]dang /_rlung dang mkhris pa la sogs pa gnyis gnyis nad 'dres pa'i mdze nad rnam gsum dang /_'dus pa'i mdze nad dang bdun no/_/mdze nad gang gis btab kyang rung /_rlung dang mkhris pa dang bad kan gsum las 'gyur te/_de gsum la rlung ngam mkhris pa lta bu la sogs pa
[\[141b.2\]]shas gang che ba las mdze nad kyi ming du 'dogs so/_/de la rlung nad las mdzer gyur pa'i ming ni thod pa lta bu zhes bya'o/_/mkhris pa las gyur pa'i mdze nad ni/_shing u dum+bA ra'i 'bras bu smin pa 'dra'o/_/bad kan las gyur pa'i mdze nad dang /_rkang shu gnyis ni zlum po gor gor
[\[141b.3\]]por 'byung ngo /_/mdze ri sha zhes bya ba ni rlung dang mkhris pa gnyis las 'byung ngo /_/mdze nad pags pa gcig pa dang /_mdze nad du gtogs pa 'brum bu phra mo dang /_sha bkra dang /_'bras byer ba dang /_'di rnams ni rlung dang bad kan gnyis las 'byung ngo /_/shu ba dang /_sha
[\[141b.4\]]ta ru shing dang /_puN+Da rI ka dang /_'brum bu tsag tsag por 'byung ba dang /_g.yan pa dang /_tsar ma da la dang /_'di rnams ni bad kan dang mkhris pa gnyis las 'byung ngo /_/rlung dang mkhris pa dang bad kan gsum 'dus pa las mdzer gyur pa ni ka ka na zhes bya'o/_/de la mdze
[\[141b.5\]]nad thod pa lta bu dang /_shing thog u dum+bA ra smin pa lta bu dang /_zlum po gor gor por 'byung ba dang /_gsum mdze ka ka na dang /_puN+Da rI ka 'dra ba dang /_a ri sh+ya'i lce dang /_sha dang /_'di bdun ni mdze nad chen po zhes bya ste gso dka' ba yin no/_/mdze nad 'di lta bu 'byung na/_
[\[141b.6\]]sngar na ba'i nad thabs ni sha mthangs rab tu 'jam/_yang na reg na rab tu rtsub/_yang na ni lus rab tu rngul/_yang na ni rngul med/_pags pa'i sha mdog mi sdug_/lus tsha/_phyogs su g.ya'/_yang lus kyi sha mthangs bem bem por gyur te tshor ba'i bag med/_khong du zug cing
[\[141b.7\]]na/_khong du thor bu las rmar gyur pa kun lhag par rab tu na/_mdze nad myur du 'byung la nad mi 'byang ste/_yun ring du na/_mdze nad byung ste cher skyes pa'i nyen kor gyi pags pa rtsub/_nad ldang ba'i gzhi chung /_cung zad tsam gyis kyang nad che bar 'gyur ba spu langs shing 'greng la reg na brtse/_
[\[142a\]]
[\[142a.1\]]mdog gnag la 'di lta bur gyur na mdze nad gang yang rung ba dang po 'ong ba'i nad thabs ni na'o/_/de la mi thod lta bur 'byung ba'i nad thabs ni sha mdog smug_/pags pa'i mdog rtsub/_bem bem por gyur te tshor ba'i bag med/_lus rtsub/_lus thog thag kun
[\[142a.2\]]tu mdze nad kyis khyab par gang /_lus kun gyi ba spu langs shing brtse/_zug cing na ba'i tshabs che/_lus phyogs su g.ya' ba ni chung la/_mdze nad kyis myur du mched cing khyab par 'gyur ba'i nad thabs ni thod pa lta bu zhes bya'o/_/mdze nad shing tog u dum+bA ra lta bu'i nad
[\[142a.3\]]thabs ni/_ba spu pags pa'i mdog ni zangs bzhin dmar/_rtsa rnams ni skya bor gyur/_lus kyi sha khrag rul/_lus tshal na ba'i tshabs che/_mdze nad myur du 'byung la lus 'jig cing 'drul/_'bu srin gyis gang ba'i nad thabs 'di lta bu ni/_mdze nad shing u dum+bA ra'i 'bras
[\[142a.4\]]bu smin pa lta bu zhes bya'o/_/mdze nad zlum po gor gor por 'byung ba'i nad thabs ni/_phan tshun du mi 'pho bar mal gcig na 'dug_/nyams shig shig po glong bag tu 'dug la/_lus lci/_lus kyi sha mthangs 'jam/_sha mdog dkar la rtsa dmar/_mdze nad lus
[\[142a.5\]]kun du myur du mched cing 'gro ba ma yin/_mdze nad thor bu 'dra bar 'byung ba de dang phan tshun 'dab 'brel zhing 'byar la/_mdze'i shu ba glo zhing 'bur/_lus phyogs su g.ya'/_rnag dang chu ser zag_/nang 'bus gang /_shu ba'i mtha' ma kun 'jam la ser por snang ba zlum po gor
[\[142a.6\]]gor po sha stag tu 'dug pa'i nad thabs 'di lta bu ni bad kan gyi mdze nad zlum po gor gor por 'byung ba'i nad thabs zhes bya'o/_/g.ya' la thor bu rtsa gnag pa zhig byung /_de las chu ser zag pa ni glang shu ba'i rtsar rtsi zhes bya'o/_/mdze nad ri sh+ya'i lce 'dra ba'i nad thabs ni lus rtsub
[\[142a.7\]]la shu ba 'dra bar 'byung ba'i mtha' dma'/_nang gnag_/dbus glo la mtho/_zug cing na/_lus tsha/_rnags te lus tsha/_lus kun na zhing rtsub pas gang la/_'bu yang mang du zhugs pa 'di ni ri sh+ya la li 'dra ba'i mdze nad ces bya'o/_/mdze nad pags pa gcig pu
[\[142b\]]
[\[142b.1\]]zhes bya ba ni pags pa glang po che'i ko ba 'dra bar reg cing myangs na sra la stug pa 'di ni mdze nad bzhi char 'ong ba yin te/_lus las rngul mi 'byung /_mdog ni nya lpags 'dra'o/_/'brum bu phra mo tsig tsig po 'byung ba'i nad thabs ni lus kyi sha mthangs rtsub la lus la thug thug por byung
[\[142b.2\]]ba myangs na sra/_g.ya' zhing rtsub la pags pa'i mdog nag go/_/sha bkra ni nang rtsub la phyi rol 'jam/_phug na glog pa 'byung /_reg na 'jam la pags pa'i mdog dkar/_la la ni zangs ltar dmar ba yang yod/_kha dog ni shing ki na'i me tog 'dra/_sha bkra'i nad
[\[142b.3\]]'di ni ro stod du phal cher 'byung ngo /_/'bras byung ste de nas g.ya' zhing dmar por gyur pa de ni mi 'byer ba'i 'bras zhes bya'o/_/zhig ste rab tu na la chen po mi g.ya' bar/_thor bu 'dra ba'i phol mig dmar pos gang ba 'di ni rkang lag zhig pa zhes bya'o/_/shu ba'i nad
[\[142b.4\]]thabs ni ring la mched pa/_pags pa'i mdog ni rtsa dUr ba'i 'dab ma ltar ljang sngon nam/_zar ma'i me tog ltar rtsa sngo la/_shu ba gor gor po 'bur la ling ling por 'byung /_cung zad g.ya' ba ni shu ba zhes bya'o/_/rma kha brgya pa'i mdze nad ni lhu tshigs la 'byung ste/_sngar lus
[\[142b.5\]]tsha zhing na/_mdze nad 'byung ba'i drung gi 'khor sbom la nang du ni gnag_/rma kha mang du 'byung /_rnags shing rul te/_'bu 'jug pa'i nad 'di ni rma kha brgya pa'i mdze nad ces bya'o/_/mdze nad pad+ma puN+Da rI ka 'dra ba 'byung ba'i nad thabs ni lus g.ya' la tsha zhing na/_'bur 'bur
[\[142b.6\]]por skrang ba'i mtha' dmar/_dbus dkar/_khrag gis rgyas te/_me tog pad+ma'i 'dab ma ltar rgyas la stug po de rdol te khrag dang chu ser 'dzag pa 'di ni puN+Da rI ka lta bu'i mdze nad ces bya'o/_/mdze nad 'brum bu lta bu'i nad thabs ni lus kyi sha mthangs 'brum bu dkar po dang /_smug
[\[142b.7\]]pos gang ba 'di ni mdze nad 'brum bu lta bu zhes bya'o/_/mdze nad g.yan pa'i phol mig lta bu phra mo gnag la rtsa smug po phra mo mang po sha stag byung ba rab tu g.ya' zhing na la rnag zhugs pa lta bu ni rkub tshos dang /_dku do dang /_lag sor gyi bar dang /_gru mor 'byung ba 'di ni
[\[143a\]]
[\[143a.1\]]mdze nad g.yan pa zhes bya'o/_/mdze nad khrag gis pags pa myags pa zhes bya ba ni/_lus g.ya' bar rab tu dro zhing tsha/_thor bu reg mi bzod pa de lta bu byung ba las khrag gis rgyas na pags pa phyogs su myags pa 'di ni pags pa myags pa'i mdze nad ces
[\[143a.2\]]bya'o/_/'bras bu ka ka nan ti lta bu'i mdze nad sngar ni mdog dmar la gnag_/de'i rjes la rab tu tsha zhing na nas mdze nad thams cad ni tshul dang rtags dang ldan pa de sha mdog kyang sna gcig tu ma zad de/_rnam pa sna tshogs su bkra bar snang ba 'di ni mdze nad ka ka nan ti'i 'bras bu
[\[143a.3\]]zhes bya'o/_/yang mdze nad thams cad kyi nad dmigs gang yin pa'i bye brag ni gong du rlung dang mkhris pa la sogs pa nad gzhi tha dad pa las mdze nad du gyur pa'i dmigs bstan pa dang /_mdze nad kyi dbyibs dang /_mdog ji 'dra ba dang /_ji ltar na ba'i dmigs dang /_rlung dang
[\[143a.4\]]mkhris pa la sogs pa shas gang che ba de lta bu las mdze'i nad dmigs shes par gyis shig_/de la mdze nad gsor mi rung ba'i nad ni rlung dang mkhris pa dang bad kan 'dus pa'i nad gzhi chen por gyur la/_mi 'tsho ba'i mtshan ma dang /_ltas ngan pa yang byung ba dang /_mdze rus pa'i
[\[143a.5\]]nang du zhen pa dang /_rkang pa la zhen pa dang /_khu ba la zhen pa dang /_'di rnams lta bu ni gso dka' ste mi 'tsho'o/_/de la tshil gyi nang du zhugs pa'i mdze nad ni/_nad de las mi la mi skye ba tsam du gsor rung ngo /_/mkhris pa'i nad las mdzer gyur pa dang /_rlung dang mkhris pa
[\[143a.6\]]lta bu gang yang rung ba sna gnyis 'dres pa las mdzer gyur pa dang /_khrag dang sha la mdze zhugs pa 'di lta bu ni gso dka' ba zhes bya'o/_/bad kan dang rlung nad shas che ba'i mdze nad dang /_pags pa nyi tshe la mdze nad byung ba dang /_rlung ngam/_mkhris pa'am bad kan gang yang
[\[143a.7\]]rung ba sna gcig las mdze nad du gyur pa 'di rnams lta bu'i mdze nad ni gso dka' ba ma yin no/_/de la mdze nad pags pa nyi tshe la byung ba ni/_zug thabs su na/_pags pa'i mdog mi sdug_/pags pa'i mdog rtsub pa yin no/_/mdze nad khrag la babs par gyur na lus rngul che/_
[\[143b\]]
[\[143b.1\]]gnyid che skrang ba yin no/_/mdze nad sha la byung na rkang pa dang /_lag pa dang /_rkang lag gi tshigs su 'brum bu tsig tsig po 'byung zhing rnags te rkang lag gi tshigs su nad tshabs lhag par che'o/_/mdze nad tshil la babs par gyur na lag pa zha_/'gro mi nus/_rkang pa'am/_lag
[\[143b.2\]]pa rnags te zhig par 'gyur ro/_/mdze nad rus pa rkang pa la babs par gyur na sna'i rus pa zhom/_mig dmar/_skad 'gags/_mdze nad rdol ba'i rma khar 'bu 'jug go/_/mdze nad khu ba la babs par gyur na/_chung ma dang bu la yang 'byung bar 'gyur ro/_/de lta bas na mdor na lus
[\[143b.3\]]kyi srog zungs bdun po khrag dang sha dang /_tshil la sogs par mdze nad gang la byung yang rung /_mdze nad kyi nad thabs rim pa bdun du shes par gyis shig_/sha bkra gzi gur 'dug pa ni mdze nad gcig pu las 'ongs te/_de'i nang na yang sha bkra gzi gu tshabs chen po mi sdug par
[\[143b.4\]]gyur pa ni bsal ba'i dpyad dka' ste/_sha bkra skam po rnag khrag mi zag pa ni khrag dang sha dang /_tshil las 'byung bar 'gyur ro/_/rlung nad las sha bkrar gyur pa ni/_sha mdog rtsub la dmar ba'o/_/mkhris pa las sha bkrar gyur pa ni zangs mdog dang /_pad+ma'i
[\[143b.5\]]mdog ltar rtsa dmar/_lus tsha/_spu kun 'byi'o/_/bad kan las sha bkrar gyur pa ni mdog dkar la stug_/lus lci zhing g.ya' ba yin no/_/nad khrag dang /_sha dang /_tshil dang /_'di gsum las sha bkra gzi gur gyur pa'i sha mdog so sor bstan pa de la
[\[143b.6\]]sha bkra'i nad rnam gnyis gcig tu gyur pa ni gso dka'o/_/rlung gi sha bkra bas mkhris pa'i sha bkra gso dka'o/_/mkhris pa'i sha bkra bas bad kan gyi sha bkra gso dka'o/_/sha bkra dkar po ma yin pa dang /_ba spu ma byi ste/_phal che ba dang /_sha bkra nad 'dab ma
[\[143b.7\]]'dres te/_so so na 'dug pa dang /_gsar du byung ma thag pa dang /_me'am sman gyis bsregs pa 'di lta bu ni gso sla'o/_/'di lta bu ma yin pa gzhan ni gso dka'o/_/mdoms dang /_lag pa dang /_mchur byung na gser yang rung ste/_sman dpyad kyis bstsal dka'o/_/
[\[144a\]]
[\[144a.1\]]mdze nad 'di lta bus btab pa'i mi la lus reg gam/_zan gcig za 'am/_mal gcig gam stan gcig la 'dug pa la sogs pa 'di lta bu kun gyi nad 'go bar 'gyur te/_lhag par mig nad dang /_mdze dang sha bkra la sogs pa'i nad ni 'go
[\[144a.2\]]zhes bya'o/_/mdze nad rnam pa bcwa brgyad bshad pa rdzogs so//_//lus kyi srin bu sna tshogs bshad pa/_mi'i lus la srin bu rnam pa gnyis te/_phyi dang nang gi srin bu'o/_/de la phyi rol gyi srin bu ni dri ma dang bad kan dang khrag la sogs pa las
[\[144a.3\]]'byung zhing gnas te/_de la yang mdor rnam bzhi'o/_/ming gi bye brag tu dbye na rnam pa nyi shu yod de/_de la khrag las byung ba ni/_phyi rol gyi srin bu ste/_dbyibs dang /_mdog kyang til 'bru tsam skra dang lus la gnas pa'i sro shig rnam gnyis yin no/_/sro shig gis
[\[144a.4\]]kyang lus la thor bu dang 'brum bu dang g.yan par byed do/_/nang gi srin bu ni bad kan las gyur te/_de yang mdze nad 'byung ba'i rgyur 'gyur ro/_/nang gi srin bu dag ni gzhan pas lhag par mdze nad kyi gzhir 'gyur ro/_/srin bu de dag gi zas ni bu ram dang /_'o ma la sogs
[\[144a.5\]]pa mngar bag dang /_zho dang tsha la sogs pa skyur bag dang /_'bras chan la sogs pa gsar bag dang /_nya la sogs pa bad kan du 'gyur ba'i zas la dga'o/_/mi gtsang ba'i bshang gci'i nang na gnas pa'i srin bu'i zas 'bru bag dang /_tshod ma lo ma btab pa la sogs
[\[144a.6\]]pa'i bag la dga'o/_/bad kan pho ba'i nang nas byung ba'i srin bu ni cher skyes pa dang /_khong pa'i nang pho ba'i nang dang /_long ka'i nang kun tu 'gro'o/_/srin bu la lcag 'dra ba phra mo ring por 'dug go/_/la la ni srin grol ma 'dra ba 'dug go/_/srin bu kha cig ni
[\[144a.7\]]myu gu kha 'bus pa 'dra ba grol ma dka' ru yod do/_/srin bu kha cig ni skud pa phra mo ring po 'dra bar yod do/_/srin bu kha cig ni thung la rab tu phra ba yod de/_de dag la la ni dkar/_la la ni rtsa dmar ba yod do/_/srin bu de rnams kyi ming spyir ni rnam pa bdun yod de/_rgyu
[\[144b\]]
[\[144b.1\]]ma za ba zhes bya ba dang /_lto ba'i nang na 'khrul ba zhes bya ba dang /_snying la za ba zhes bya ba dang /_ya mtshan chen po zhes bya ba dang /_mi mngon par rku ba dang /_rtswa dUr ba'i me tog ces bya ba dang /_dri zhim po zhes bya ba dang /_srin bu 'di rnams ni snying la za zhing kha nas chu zag
[\[144b.2\]]par byed/_zas mi 'ju bar byed/_kha zas yi gar mi 'ong bar byed/_brgyal zhing mi dran par byed/_slon par byed/_rims nad kyis 'debs/_gsus pa cher skye/_lus skem zhing rid/_sbrid pa rtag par 'ong /_cham pas 'debs/_de la khrag rgyu ba'i rtsa'i nang nas khrag
[\[144b.3\]]las byung ba'i srin bu phra mo khrag gi nang na gnas te/_lus zungs zlum/_rkang lag med/_mdog zangs kha ltar dmar la rab tu phra ba kha cig ni bltar yang mi mngon te srin bu de dag gi ming ni skra'i rtsa ba za ba dang /_lus spu byi bar byed pa dang /_spu gling chags pa dang /_u dum+bA
[\[144b.4\]]ra'i 'bras bu 'dra ba dang /_zhags pa dang bcas pa zhes bya ba dang /_srin bu mthong ka zhes bya ba dang /_srin bu 'di drug gis ni lus kyi pags pa la mdze nad kyi nad thabs bzhin du mdze ltar 'byung bar byed do/_/zas zhu ba'i gnas long ka'i nang na mi gtsang ba las byung ba'i srin bu yod
[\[144b.5\]]de/_de cher skyes na thur du bshang ba dang lhan cig 'byung bar 'gyur ro/_/gal te srin bu de chen por skyes na pho ba'i nang du 'jug par 'gyur te/_pho ba'i nang du 'ongs na de'i tshe sgregs pa 'byung ba dang /_dbugs 'byung ba dri mi zhim ste phyi sa bzhin du mnam par 'gyur ro/_/yang
[\[144b.6\]]gzhang gi nang mi gtsang ba'i khrod na gnas pa'i srin bu lnga yod de srin bu kham gyis za ba zhes bya ba dang /_dal gyis 'gro ba zhes bya ba dang /_myong bar byed ces bya ba dang /_brkam pa zhes bya ba dang /_lus la gnod pa zhes bya ba dang /_'di lnga yod de/_de dag gi lus
[\[144b.7\]]dbyibs dang kha dog ni chen po dang /_zlum po dang /_phra mo dang /_sbom po dang /_smug po dang /_ser po dang /_dkar po dang /_dmar por 'dug go/_/srin bu de dag ni thur du 'khru bar byed de/_rtug skam gyis 'debs shing sri bar byed/_lus skem por 'gyur/_lus khong
[\[145a\]]
[\[145a.1\]]rtsub/_skya bo rbab rbab por 'gyur/_ba spu langs shing 'greng ste/_pho ba'i drod nyams/_gzhang gi nang g.ya'/_gzhang phyir 'byung bar byed do/_/mdze nad dang /_srin bu 'byung ba'i nad gzhi bshad pa ste/_le'u bcu bzhi pa rdzogs
[\[145a.2\]]so//_//rlung nad du gyur pa'i nad gzhi bstan pa ste/_le'u bco lnga pa bshad par bya'o/_/rlung ni mi 'o cog gi srog dang /_rtsi shing thams cad la phan par 'gyur ba dang /_gnod par 'gyur ba'i rgyu yin te/_de bas na nad du gyur pa'i rlung dang /_nad du
[\[145a.3\]]gyur pa ma yin pa'i rlung dang /_lus kyi khyad par du 'gyur ba zhes bya'o/_/de lta bas na rlung 'di ni lus thams cad pa zhes bya'o/_/thams cad kyi rang bzhin pa zhes bya'o/_/thams cad kyi mtshan nyid ces bya'o/_/ji la yang dbang byed pas na skye dgu'i bdag ces
[\[145a.4\]]bya'o/_/ji yang 'byin par byed pa 'dzin par byed/_thams cad du 'gro ba/_khyad par du 'jug pa/_thams cad du 'gro ba la khyad par 'jug pa/_kun nas sdud pa 'chi bdag tu gyur pa/_gshin rjer gyur pa lta bu zhes bya'o/_/de bas na nad slong ba'i rlung
[\[145a.5\]]nad ngan par mi 'gyur bar nan tan gyis shig_/de yang nad dmigs shes par bya ba'i le'u las rlung gi bye brag mdo dang /_zhib tu bsten pa ni/_na ba med cing tha mal par gnas pa'i tshe/_rlung gi rang bzhin las gang dang gang byed pa dang /_rlung der gyur na nad ci dang ci
[\[145a.6\]]slong ba bshad pa dang /_yang ltag pa'i nad dmigs kyi bye brag bshad pa'i nang nas rlung gi ming so sor btags pa dang /_rlung gang dang gang na gnas pa dang /_lus la rlung tha dad pa rnam lnga yod pa gang nas gang du rgyu ba dang /_rlung rnam pa lnga las/_ci dang ci bshad pa
[\[145a.7\]]rnams kyang shes par gyis shig_/skabs 'dir ni rlung nad du gyur pa na nad slong bar byed pa'i nad slong ba'i gzhi dang mtshan nyid du dbye ba ni 'dir bstan par bya'o/_/de la rlung nad ni rlung nad du gyur pa'i bag byas pa'i lus kyi srog zungs zad par byed pa'i rlung nad langs
[\[145b\]]
[\[145b.1\]]nas/_nang grol gyi sbu gu dang /_rtsa chen po'i nang du rlung nad phan gnod gzhan zhig gis khong pa'i nang gang bar 'gyur ba de lta bus nad de'i thog tu bsnan te/_yog cing khebs nas rlung nad du 'gyur ro/_/de la rlung nad zhu ba'i gnas pho ba man chad du zhugs te na na lto sbo zhing na/_
[\[145b.2\]]rgyu ma'i nang khru lu lu zer/_thur du bshang ba 'ong du mi btub/_chu sor rde'u chags te rde'u skye/_gzhang 'brum skyed/_rgyab na zhing rkang pa na/_ro smad man chad du dmigs su rab tu zug cing na'o/_/zas ma zhu ba'i gnas pho ba yan chad du zhugs te na na skom dad che/_slon bro/_
[\[145b.3\]]dbugs mi bde/_lud pa lu/_sbo zhing 'khru/_mgul pa dang /_gre ba mi bde/_sgregs pa mang zhing zas ma zhu ba'i sgregs pa 'byung ngo /_/de ltar lto ba yan chad du rlung nad langs te na na/_rna ba la sogs pa dbang po rnams mi bde la mi gsal zhing rtul lo/_/pags
[\[145b.4\]]pa la rlung zhugs na pags pa 'gags shing rtsub pa'o/_/khrag la rlung nad zhugs na rab tu na/_gnyid che/_sha mdog dmar la kha dog mi sdug par 'gyur/_thor bu 'byung /_kha zas zos pa rnams lto na rem rem por 'dug_/yi ga 'chu/_skem por 'gyur/_
[\[145b.5\]]mgo 'khor/_tshil dang sha la rlung zhugs na rmen bu lta bur 'byung /_rab tu zug cing na/_rtsub cing ngal skyen/_lus lci/_lus kyi lhu tshigs yan lag rengs/_khu tshur dang dbyig pas phog pa snyam byed do/_/rus pa la rlung nad zhugs na brla dang byin pa rje ngar rab tu
[\[145b.6\]]rkang zug phyogs su na/_rus pa'i tshigs su na/_nyams stobs rab tu zad par byed do/_/rkang la rlung nad zhugs na/_rus pa'i nang stong par 'gyur/_gnyid med rgyun du na'o/_/khu ba la rlung nad zhugs na yang na khu ba myur du 'byung bar 'gyur ro/_/yang na khu ba 'byung du
[\[145b.7\]]mi rung ba'am/_khu ba'i mdog gzhan du 'gyur bar byed do/_/de dang 'dra bar bud med kyi mngal du khu ba gnas pa yang de dang 'dra bar 'gyur ro/_/rtsa la rlung nad zhugs na rtsa sbo ba dang /_nang stong par 'gyur ro/_/chu ba la rlung zhugs na dpyi nas brlar zug cing na ba dang /_glang
[\[146a\]]
[\[146a.1\]]changs pa dang /_da rgan gyi nad du 'gyur ro/_/rus pa'i tshigs su rlung nad zhugs na/_myangs pa na rkyal pa rlung gis gang ba bzhin du skrang /_brkyang bskum byas na na'o/_/lus thams cad la rlung nad zhugs na zug cing na la chag pa snyam byed/_rengs
[\[146a.2\]]shing rkang lag phyir g.yab par 'dod/_tshor ba'i bag med/_bem bag tu 'gyur/_tshigs 'khums pa dang /_'da' bar 'gyur ro/_/nam tshong chen po'i nang kun du rlung nad yang dang yang zhugs te 'gro ba na lus 'gul zhing 'dar la nad 'jug par byed de/_de la ming ni
[\[146a.3\]]lus la nad 'jug pa zhes bya'o/_/ro smad man chad du rlung nad 'gags pa dang /_gyen du song na snying la gnas te/_sbu gur zhugs nas snying dang /_klad pa dang /_mur 'gram du zug cing na/_de bzhin du lus thams cad gzhu ltar gug ste/_sgur por 'gyur/_dbugs dang
[\[146a.4\]]rngam pa mi bde bar 'thon/_har mig tu lta zhing 'byed 'dzums mi shes/_phug ron bzhin du 'khun/_dran pa nyams par 'gyur te/_de'i ming ni gzhan dbang can zhes bya'o/_/slob dpon gzhan dag na re/_nad de'i ming a ba da na ka zhes bya'o zhe'o/_/gal te rlung nad gzhan
[\[146a.5\]]dbang can de snying gi gnas dang /_re zhig bral ba lta na ni/_skad cig nad med cing bde la/_rlung de slar snying la zhugs na/_yang nad snga ma ldang bar 'gyur ro/_/bud med bu byung ba'i 'og tu khrag shas cher 'byung ba'i rjes la rlung nad gzhan dbang gi nad byung ba'am/_yang na snad
[\[146a.6\]]pa'i dbang gis rlung nad byung na ni gso dka' ba yin no/_/mgrin pa'i g.yas g.yon gyi 'phar rtsa gnyis kyi nang du rlung zhugs na ni nam tshong yan chad gug cing rtsa rengs te g.yo bar gyur pa dang /_de bzhin du rtsa chen po gzhan rnams su zhugs te lus thams cad khyab pa de'i tshe ni lus
[\[146a.7\]]thams cad kyang gzhu ltar 'khums par 'gyur ro/_/rlung nad de'i shugs drag tu skye na ni/_yan lag chag pa snyam byed cing na/_har mig tu lta zhing 'byed 'dzums mi shes/_glal bde bar mi phyin/_so 'khrig_/stod du skyug_/rtsib logs gnyis su zug cing na/_skad
[\[146b\]]
[\[146b.1\]]gsal por mi phyin/_'gram pa dang /_rgyab kyi sgal tshigs dang mgo bo rnams rengs shing bsgul dka' ba yin te/_rlung de'i ming ni da rgan lus nang du gug pa zhes bya'o/_/de la da rgan phyir dgye ba'i rlung gi mtshan ma yang de 'dra ste/_khyad par du lus phyir gyed cing rlung
[\[146b.2\]]gis mgo rgyab tu 'dren la/_brang mdun du 'bur/_gnya' ba sos 'brad pa snyam sems/_bzhin mdog 'gyur/_tshabs cher rngul 'byung /_yan lag thams cad lhod par gyur pa de ni/_de rgan gyi nad lus phyir dgye ba zhes bya'o/_/slob dpon kha cig na re rlung
[\[146b.3\]]de'i ming ni gzhu ltar rengs pa zhes bya'o zhe'o/_/yang slob dpon kha cig na re de'i ming ni rlung nad shugs drag po zhes bya'o zhes zer ro/_/gnad kyi steng du rma 'byung ste der rlung la sogs pa'i nad gzhi gzhan dag rlung gis phul te/_rkang pa yan chad mgo bo man chad lus
[\[146b.4\]]kun nad kyis khyab par byas te de yang sbom pa dang /_lus skya bo rbab rbab por gyur pa ni rma'i da rgan zhes bya ste spang bar bya'o/_/gong du bshad pa'i rlung nad lnga po de dag thams cad kyang rlung gi shugs dang bral na ni nad med cing bde bar 'gyur ro/_/lce la so shing la sogs pas
[\[146b.5\]]bzhar drags pa dang /_bca' ba skom po sra ba bcas pa dang /_khu tshur dang rdo ba la sogs pas snad pa'i dbang gis 'gram pa'i rtsa ba'i rlung 'khrugs te/_'gram pa g.yas g.yon gnyis kyi rtsa ba nas bskyod cing nyams par byas te/_kha rtag tu gdangs pa 'am yang
[\[146b.6\]]na 'dzums par byed de/_bza' ba dang /_smra ba thams cad kyang shin tu dka' ba de ni 'gram pa rang gi gnas nas nyams pa zhes bya ba'i rlung nad ces bya'o/_/lce'i rtse mo na smra bar byed pa'i rtsa yod de/_de'i nang du rlung zhugs nas/_lce ldibs shing lkugs par 'gyur
[\[146b.7\]]te bza' ba dang btung ba'i ro yang mi tshor/_smra yang mi nus pa de ni lce ldibs pa zhes bya ba'i rlung nad ces bya'o/_/rlung nad klad pa'i gzhogs phyed na ba zhes bya ba ni/_mgos khur chen po khyer ba dang /_dgod drags pa dang /_tshig drag tu smra ba dang /_de bzhin du sdangs
[\[147a\]]
[\[147a.1\]]pa dang /_gdong yon por gcus nas sbrid pa gtong ba dang /_gzhu sra ste ma 'dren pa dang /_mal stan mthon dman mi snyoms pa la nyal ba dang /_bca' ba skam po sran te ma 'cha' ba dang /_de bzhin du rlung nad skyes pa'i bag bsten pas rlung
[\[147a.2\]]'phel te/_ro stod du zhugs nas kha gdong gi gzhogs phyed yon por byas te/_de smra ba dang /_dgod pa dang /_lta ba rnams kyang yo bar byed do/_/des na nad pa'i mgo bo yang 'gul zhing dam par byed do/_/de bzhin du skad mi phyin pa dang /_har mig tu lta zhing 'byed
[\[147a.3\]]'dzums mi shes pa dang /_so 'gul ba dang /_skad 'dzer ba dang /_sgra mi thos pa dang /_sbrid pa mi thon pa dang /_dri mi tshor ba dang /_dran pa nyams pa dang /_rmongs pa dang /_gnyid kyi nang du sdangs pa dang /_mchil ma g.yon phyogs su 'dor ba dang /_lta ba yang mig
[\[147a.4\]]ya gcig lta zhing 'dzums pa dang /_nam tshong yan chad mi bzad par na ba yin no/_/slob dpon kha cig na re lus kyi ro smad kyi gzhogs phyed kyang de ltar na ba yod ces zer ro/_/yang gzhan dag na re da rgan phyogs gcig tu gyur pa yang de'i mtshan nyid dang ldan pa yin no zhe'o/_/
[\[147a.5\]]rlung nad khrag la brten te/_ske rtsa'i nang du zhugs nas des rtsa rnams rtsub pa dang /_nad dang bcas pa dang /_mdog gnag par byed de/_de ni rtsa 'dzin pa'i rlung nad ces bya ste gsor mi rung ngo /_/rlung gis lus kyi gzhogs phyed bzung ste des rtsa dang rgyus pa bskam par byas nas/_
[\[147a.6\]]gzhogs phyed gang yang rung ba la gnod par byed do/_/tshigs kyi bogs re yang bye zhing lhod/_gzhogs phyed kyi las la sbyor mi nus/_tshor ba med cing bem bem por gyur pa yin te/_de ni sman pa kha cig na re/_yan lag phyogs gcig gi nad ces bya'o zhes zer ro/_/yang
[\[147a.7\]]sman pa gzhan dag na re gzhogs phyed skam pa zhes zer ro/_/lus thams cad la brten pa'i rlung nad kyang lus la tshor ba med pa la sogs pa mtshan ma gong ma dang 'dra ste/_de ni yan lag thams cad kyi nad ces bya'o zhes pas de rlung nad nyi tshe gzhogs phyed skam pa ni gso dka'
[\[147b\]]
[\[147b.1\]]ba yin no/_/nad gzhi gzhan dang 'dres pas/_gzhogs phyed skam pa ni shin tu dka' bas gsor mi rung ngo /_/glo gcong zad byed kyis gzhogs phyed skam pa ni spang bar bya'o/_/rlung nad ma zhu ba dang /_bad kan dang 'dres nas rtsa'i rgyun srang chod de/_des lus thams cad shing
[\[147b.2\]]bzhin du rengs par byas nas/_brkyang bskum mi nus pa ni shing ltar rengs pa'i rlung nad ces bya'o/_/rlung nad phrag pa'i rtsa la zhugs pa ni phrag pa'i rtsa 'khums te lag ngar mi theg cing /_'gul bskyod mi nus te/_de'i ming ni dpung pa 'jas pa'i rlung nad ces bya'o/_/rlung
[\[147b.3\]]gis lag pa'i mthil phyogs sor mo dang 'brel pa'i chu ba rnam par 'khums te/_na bas nyam thag cing lag pa g.yo ba la sogs mi shes pa ste/_de'i ming ni rlung nad bi sha tse zhes bya'o/_/gang gi tshe rlung rked pa'i gnas su brten te brla'i chu ba'i nang du zhugs nas 'theng bar
[\[147b.4\]]'gyur ba de ni rlung nad 'theng po zhes bya'o/_/de ltar rlung de brla'i chu ba gnyis ka la zhugs pa ni 'phye bar 'gyur te/_de'i ming ni rlung nad 'phye bo zhes bya'o/_/yang rlung nad 'gro bar rtsom pa na mi brten zhing 'dar ba dang /_'theng ba ltar 'gro ba de ni tshigs kyi 'byor mtshams
[\[147b.5\]]dbye ba yin te/_de ni sran ma ltar 'theng ba zhes bya ba'i rlung nad ces bya'o/_/cung zad ma zhu ba dang cung zad zhu ba'i steng du zas zos pa dang /_dro grang 'dres par zos pa dang /_skam pa dang rlon pa 'dres mar bsten pa dang /_de bzhin du kha zas lci ba dang /_snum ches pa
[\[147b.6\]]bsten pa dang /_'dug gnas mi bde ba la 'dug pa dang /_mi nus bzhin du las rtsom pa dang /_nyin par nyal ba dang /_mtshan mo gnyid mi log pa dang /_rgyu de dag gis bad kan dang tshil gnyis/_rlung dang /_mkhris pa gang yang rung ba dang /_bcas par 'khrugs
[\[147b.7\]]nas ma zhu ba tshabs cher sogs te/_des lus nyam thag cing bad kan tshor ba med pa'i brla'i rus pa'i nang du zhugs nas brla rengs shing 'degs mi nus la grang ba dang /_tshor ba med pa dang /_gzhan gyi brla snyam sems pa dang /_lci ba dang /_mi bzad par na ba dang /_'gro
[\[148a\]]
[\[148a.1\]]mi nus pa dang /_yan lag brdungs pa snyam sems pa dang /_bdo bag tu 'dug pa dang /_snyom bag tu skyugs bro ba dang /_yi ga 'chus pa dang /_rims kyis 'debs pa dang /_rkang pa sgyid zhan cing zhig pa snyam sems pa dang /_rkang pa 'degs
[\[148a.2\]]pa dka' ba dang /_tshor ba med cing bem bem por 'dug pa dang /_mtshan ma de dag dang ldan pa'i rlung nad ni brla rengs pa zhes bya'o zhes bshad do/_/sman pa'i slob dpon gzhan dag na re phyug po'i rlung nad ces bya'o zhes zer ro/_/pus mo'i dbus su rlung dang khrag 'dres te zhugs
[\[148a.3\]]nas pus mo'i steng du skrangs te zug gzer che ba ce spyang gi mgo ltar sbom par gyur pa ni rlung nad ce spyang gi mgo lta bu zhes bya'o/_/rkang pa bab col du bor ba'am/_yang na chad cing ngal ba las rlung skyes te rab tu zug cing na la long mo la brten pa ni rlung nad tsher ma lta bu zhes bya'o/_/rkang
[\[148a.4\]]pa'i rting pa dang sor mor 'brel pa'i chu ba la rlung gis gnod cing nyam thag par byas te brla nas yar 'jug cing 'gro ba de ni rlung nad gri tra si zhes bya'o/_/zhes bshad do/_/gong du smos pa'i rlung nad bi sha tse zhes bya ba lag dar gyi nad dang /_gri tra si zhes bya ba'i brla'i nad de gnyis
[\[148a.5\]]ka yang zug gzer shin tu drag pa yin te de gnyis kyi ming ni rlung nad kha li ti zhes bya'o/_/rkang pa gnyis brtse ste tshor ba bem bem por gyur pa ni/_bad kan dang rlung 'khrugs pa yin te/_de ni rkang pa brtse ba'i rlung nad ces bya'o/_/gang gi khrag dang mkhris pa dang rlung 'khrugs pas
[\[148a.6\]]rkang pa tsha 'ur 'ur por 'dug pa dang /_'chag pa dang 'gro ba'i dus su cher tsha ba de ni rlung nad rkang pa tsha ba zhes bya'o/_/rlung gi nad gzhi bshad pa'i le'u ste bco lnga pa rdzogs so//_//de nas dreg nad kyi nad gzhi bshad pa'i le'u brjod par bya ste/_de la
[\[148a.7\]]khrag 'khrugs par byed cing tsha ba skyed pa'i zas dang /_srog chags chu na spyod pa'i sha dang /_rgya sran dang /_mon sran sde'u dang /_'bras nis pa dang /_skyur dang /_chang dang /_dar ba skyur po dang /_zho skyur po la sogs pa bsten pa dang /_gang yang mi mthun pa'i
[\[148b\]]
[\[148b.1\]]rdzas yul ser che ba nas byung ba'i sha dang /_mon sran gre'u dang /_sbrang rtsi lhan cig zos pa dang /_'o ma dang 'bru'i myu gu lhan cig zos pa dang /_sbyor ba de dag log par bsten pa dang /_'di bzhin nyin par gnyid log pa dang /_mtshan mo gnyid mi log ba dang /_nyal po drags
[\[148b.2\]]pa dang /_skyid de ba 'gro ba la sogs drag shul ma myong ba dang /_lus snad pa dang lus ma dag pa dag_/skyon de rnams kyis mi dag gi khrag 'khrugs pa dang /_gzhan yang rlung skye ba'i zas bsten pas rlung lam gzhan du song ste khrag dang rlung gnyis gcig la gcig gnod par
[\[148b.3\]]byed cing mi bde ba skyed pa yin te/_de'i ming ni phyug po'i nad ces kyang bya/_'theng ba'i nad ces kyang bya/_ba sa la zhes kyang bya/_rlung dang khrag 'dres pa'i dreg nad ces kyang bya ste/_de dag ni ming gi rnam grangs so/_/nad de yang thog mar rkang pa gnyis su rgyug ste/_khyad par du
[\[148b.4\]]rta la sogs pa la zhon pa'i rkang pa 'phyang ba la sogs pa'i bdag nyid can yin no/_/de la dreg nad thog mar 'byung ba'i tshul ni shin tu rtsub pa dang /_yang na shin tu 'jam pa dang /_rab tu rngul ba'am/_yang na lus kyi mdog 'gyur ba la sogs pa mdze'i nad thog
[\[148b.5\]]ma 'byung ba'i tshul dang 'dra bar 'byung ngo /_/de bzhin du lus shin tu ma rungs pa dang /_yan lag lhod pa dang /_pus mo dang byin pa dang brla dang /_rked pa dang /_phrag gong dang /_lag pa dang /_rkang pa la sogs pa'i tshigs rnams su g.ya' ba dang /_
[\[148b.6\]]'gul ba dang /_na ba dang /_chag pa snyam byed pa dang /_lus lci ba dang /_tshor ba chung ba dang /_nad yang dang yang ldang dub byed pa rnams yin no/_/dreg de rnams rkang pa gnyis la gnas pa'am/_yang na lag pa gnyis la gnas pa yang yod de/_de gnyis
[\[148b.7\]]gang yang rung ba las lus thams cad du khyab par 'gro ste/_ci ltar byi ba khros pa'i mche ba'i dug gis lus thams cad du khyab par 'gro ba bzhin no/_/de yang dang po sha dang pags pa'i phyi rim thams cad du khyab par 'gro ste/_de'i ming ni rtogs par sla zhes bya'o/_/de nas
[\[149a\]]
[\[149a.1\]]rim gyis tha mar lus zungs thams cad du yang khyab par 'gro ste/_de ni rtogs par dka' ba'i dreg nad ces bya'o/_/de la rtogs sla ba'i dreg nad ni gong gi g.ya' ba la sogs pa'i mtshan ma dang ldan pa dang /_gzhan yang pags pa byer ba dang /_mdog
[\[149a.2\]]smug nag tu 'jug pa dang /_dmar ba dang /_bya rmyang dang bcas pa dang /_rab tu tsha ba 'ur 'ur por 'dug pa dang dro ba rnams yin no/_/de la rtogs par dka' ba'i dreg nad ni gong ma pas shas cher na zhing zug pa dang /_skrang ba dang /_mkhrang ba dang /_tshos pa snyam byed pa
[\[149a.3\]]dang /_rlung tshigs dang /_rus pa dang rkang gi nang du zhugs te/_bcad pa snyam sems shing nang du rgyu zhing nad kyi shugs drag pa'i tshe lus sgur ba dang /_zha ba dang 'theng bar byed/_lus thabs su rgyu ba yin no/_/de la rlung shas che ba'i dreg nad ni zug gzer ba dang /_par
[\[149a.4\]]par byed pa dang /_na ba dang /_lus skrang zhing rtsub pa dang /_mdog gnag pa dang /_sngo bsangs su 'dug pa dang /_yang dang yang na zhing zhi bar byed pa dang /_rtsa chen po dang tshigs dang sor mo rnams 'khums pa dang /_lus bcings pa snyam byed cing shin tu na ba dang /_
[\[149a.5\]]grang ba la zhe sdang ba dang /_lus la grang bas reg na bde ba dang /_rengs pa dang /_lus la tshor ba med cing bem bem por 'dug pa rnams yin no/_/khrag gi shas che ba'i dreg nad ni rab tu skrang ba dang /_zug cing na ba dang /_zangs ma'i mdog 'dra ba dang /_lus bem bem
[\[149a.6\]]por yungs kar gyi 'dag gus bskus pa bzhin cha tseg tseg sems pa dang /_snum pa dang /_rtsub pas zhi bar mi 'gyur ba dang /_g.ya' ba dang rul ba dang ldan pa yin no/_/mkhris pa shas che ba'i dreg nad la ni tsha ba 'ur 'ur por 'dug pa dang /_rmongs bag tu 'dug pa
[\[149a.7\]]pa dang /_rngul che ba dang /_brgyal ba dang /_myos pa dang /_skom dad che ba dang /_reg mi bzod pa dang /_na ba dang /_mdog dmar ba dang /_skrang ba dang /_tshos pa dang /_rab tu dro ba rnams yin no/_/bad kan shas che ba'i dreg nad ni lus 'gul mi shes pa dang /_lus
[\[149b\]]
[\[149b.1\]]lci ba dang /_tshor ba med cing bem bem por 'dug pa dang /_mdog snum pa dang /_lus grang ba dang /_g.ya' ba dang cung zad na ba rnams yin no/_/dreg nad nyes pa 'dres pa'i las gnyis ldan pa'am/_gsum 'dus pa'i mtshan ma yang ci rigs par shes par bya'o/_/de las nad gcig shas che ba'am gsar du byung
[\[149b.2\]]ba ni gsor rung ngo /_/nad gzhi gnyis dang ldan pa ni mi la tsam du gsor nus so/_/nad gzhi gsum gyi dreg nad chu ser 'dzag pa dang /_rengs pa dang thor bu 'phyang ba de ni spang bar bya'o/_/rkang lag gi tshigs rnams su khrag rgyu ba'i rtsa rlung gis bkag na rlung dang khrag phan tshun phrad nas zug gzer shin tu che ba yin
[\[149b.3\]]te/_de ni myur du srog 'dor ba'i bdag nyid can yin no/_/de la rlung gi bdag nyid rnam pa lnga las/_srog ces bya ba'i rlung ni kha zas rtsub pa dang /_rtsol ba drags pa dang /_smyung bar 'dug pa dang /_kha zas drags pa dang /_'grangs ches pa dang /_snang ba dang /_lam gyis dug pa dang shugs drag tu smra ba dang /_'byung ba'i
[\[149b.4\]]shugs 'gags pa dang /_rgyu de dag gis rlung 'khrugs te/_mig la sogs pa dbang po rnams la gnod par byas te/_sna chu 'dzag pa dang /_nyam thag par na ba dang /_skom dad che ba dang /_lud pa dang /_dbugs mi bde ba la sogs pa rnams bskyed do/_/de la stod du rgyu ba'i rlung zhes bya ba ni sbrid pa dang /_/sgregs pa dang /_skyug pa
[\[149b.5\]]dang /_gnyid dang de rnams dgag pa dang /_khur lci ba khur ba dang /_ngu drags pa dang /_dgod drags pa la sogs pa'i rgyus rlung 'khrugs te/_mgul pa 'gags pa dang /_sems nyams pa dang /_skyug pa dang kha zas yi gar mi 'ong ba dang /_cham pas btab pa dang /_de bzhin du mgul pa'i sba ba la sogs pa nam
[\[149b.6\]]tshong yan chad kyi nad de dang de la sogs pa skyed par byed do/_/khyab byed ces bya ba'i rlung nad ni 'gro drags pas rang gi gnas nyams pa dang /_rtsed mo shin tu drags pa mi bzad pa byed pa dang /_kha zas mi mthun pa dang /_rtsub pa bsten pa dang /_'jigs pa dang /_dga' ches pa dang /_yi bsad pa la sogs pa'i rgyus khyab byed kyi rlung
[\[149b.7\]]'khrugs te/_rga ba dang nyams stobs 'jig par byed cing /_lus skrang ba dang /_sems g.yengs pa dang /_rims kyis 'debs pa dang /_yan lag thams cad na zhing zug pa dang /_spu zing zhes byed pa dang /_lus tshor ba med cing bem bem por gyur pa dang /_mdze nad dang shu ba mched pa dang /_gzhan yang lus thams
[\[150a\]]
[\[150a.1\]]cad du 'gro ba'i nad skyed par byed do/_/de la me dang mnyam du gnas pa zhes bya ba'i rlung ni zas ma snyoms pa dang /_snga ma ma zhu bar za ba dang /_zas rnying pa za ba dang /_dus ma yin par gnyid log pa dang /_mtshan mo gnyid ma log pa dang /_rgyu de dag gis 'khrug
[\[150a.2\]]par byed de/_gzer ba dang /_skran dang /_pho ba'i nad dang /_zhu ba dang /_ma zhu ba'i gnas su nad rnams skyed par byed do/_/thur du sel ba'i rlung zhes bya ba ni kha zas rtsub pa dang /_'ju dka' ba zos pa dang /_rta la sogs pa bzhon pa'i steng nas lhung ba dang /_bzhon pa la
[\[150a.3\]]rtag tu brten pa dang /_gnas gcig tu yun rings ba dang /_'gro ba la rtag pa dang /_rgyu de dag gis nad 'khrugs te/_ma zhu ba'i gnas la brten nas gcin nad dang /_khu chu'i nad dang /_gzhang 'brum dang /_gzhang phyir byung ba la sogs pa'i nad gso dka' ba mang du skyed
[\[150a.4\]]do/_/srog ces bya ba la sogs pa'i rlung lnga po de dag gang yang rung ba ma zhu ba dang /_lhan cig ldan na ni lus snyom pa dang /_'gul mi shes pa dang /_khong lci ba dang /_snum pa dang /_kha zas yi gar mi 'ong ba dang /_sgyid zhan pa dang /_grang ba dang /_skrang ba dang /_
[\[150a.5\]]me'i drod nyams pa dang /_tsha ba dang rtsub pa la mngon pa chags pa dang /_de nyid zos na bde ba dang /_rtags 'di dag dang ldan pa yin par shes par bya'o/_/ma zhu ba dang mi ldan na ni rtags de dag dang ldan pa ma yin par shes par bya'o/_/rlung de mkhris pa la sogs pa nad gzhan
[\[150a.6\]]dang ldan pa yin na yang de'i dbye ba dmigs kyis bshad par bya ste/_de la rlung nad mkhris pa dang ldan pa'i rtags ni lus tsha ba 'ur 'ur por 'dug pa dang /_skom dad che ba dang /_zug gzer che ba dang /_mgo 'khor ba dang /_mun 'thibs zhes byed pa dang /_kha zas tsha ba dang /_
[\[150a.7\]]dro ba dang /_skyur ba dang /_lan tshwa rnams zos na lus tsha ba skyed pa dang /_bsil ba 'dod pa rnams yin no/_/rlung dang bad kan dang ldan pa'i rtags ni lus bsil ba dang /_khong grang ba dang /_zug gzer che ba dang /_kha zas tsha ba dang /_dro ba zos na lhag par bde ba
[\[150b\]]
[\[150b.1\]]dang /_smyung ba dang /_rtsol ba dang /_kha zas rtsub pa dang /_dro ba dang 'di rnams 'dod pa yin no/_/rlung khrag dang bcas pa'i rtags ni/_sha dang pags pa'i nang du tsha shas che zhing zug pa dang /_mdog dmar por skrang ba dang /_lus la thig le
[\[150b.2\]]dmar po 'byung pa yin no/_/rlung sha dang lhan cig 'khrugs pa yin na ni skrang zhing mkhrang ba dang /_mdog 'gyur ba dang /_de bzhin du 'brum bu phra mo 'byung zhing mkhrang la mdog 'gyur ba dang /_lus brtse ba dang /_lus la grog ma rgyu ba snyam
[\[150b.3\]]byed pa yin no/_/rlung de tshil dang ldan par 'khrugs pa yin na ni/_lus skrang zhing mi brtan pa dang /_snum pa dang /_reg na 'jam pa dang /_grang ba dang /_zas yi gar mi 'ong ba de ni gso dka' ba'i phyug po'i nad ces bya'o/_/de la rlung
[\[150b.4\]]rus pa dang ldan par 'khrugs na ni/_reg na shin tu tsha ba dang /_btsir na mngon par dga' ba dang /_khab kyis gtsags pa snyam byed pa dang /_yan lag rnams na zhing zug pa yin no/_/rlung nad rkang dang lhan cig 'khrugs pa ni lus sgu ba dang /_
[\[150b.5\]]yang nas yang du glal 'byung ba dang /_lus gcus pa snyam byed pa dang /_lus rab tu na ba dang /_lag pa gnyis kyis btsir zhing mnyes na bde bar 'gyur ba yin no/_/rlung khu ba dang lhan cig 'khrugs pa yin na ni/_khu ba shugs drag tu
[\[150b.6\]]'byung ba dang /_yang na sa bon gyi bya ba byed mi nus pa yin no/_/rlung zas dang lhan cig 'dres te 'khrugs na ni/_zas de khong par ji srid gnas kyi bar du ni na la/_de zhu ba tsam gyi tshod na ni bde ba yin no/_/rlung de gcin dang lhan cig 'khrugs
[\[150b.7\]]par gyur pa yin na ni/_gcin sri zhing 'gags la chu sor rlung gis gang ba yin no/_/phyi sa ste bshang ba dang ldan te 'khrugs pa yin na ni/_phyi sa thur du 'byung ba 'gags la rang gi gnas su thogs te 'byung du mi rung ba dang /_snum
[\[151a\]]
[\[151a.1\]]bag zos na myur du 'byung la khong sbo bar yang 'gyur la/_zas de khong du phul te 'byung ba yang shin tu dka' bas thogs te 'byung ba yin no/_/rlung de lus zungs thams cad dang lhan cig 'khrugs pa yin na ni brla dang chu so'i bar dang /_rgyab kyi sgal
[\[151a.2\]]tshigs na ba dang /_rlung lugs su mi 'byung ste/_log par song ba dang /_snying mi bde zhing rab tu na ba rnams yin no/_/srog ces bya ba'i rlung de mkhris pa dang lhan cig 'khrugs pa yin na ni mgo 'khor ba dang /_brgyal ba dang /_zug pa dang /_cha 'ur 'ur por 'dug pa dang /_
[\[151a.3\]]zas phyed tsam zhu ste skyur por 'gyur tsam na slon pa yin no/_/stod du rgyu ba'i rlung mkhris pa dang 'dres te 'khrugs na ni mgo 'khor ba la sogs pa gong ma'i mtshan nyid dang ldan pa'i steng du khong tsha ba 'ur 'ur por 'dug cing nyams stobs zad pa yin no/_/khyab byed kyi rlung mkhris pa dang
[\[151a.4\]]'dres te 'khrugs pa yin na ni lus thams cad tsha ba dang /_ngal ba dang lus kyi spyod pa mi nus shing ldog pa dang /_lus tsha zhing nad dang bcas pa yin no/_/me dang mnyam du gnas pa'i rlung dang mkhris pa dang lhan cig 'khrugs pa yin na ni/_khong pa'i me drod nyams par byed cing
[\[151a.5\]]lhag par che ba dang /_snying mi dga' ba dang /_skom dad che zhing tsha ba dang bcas pa yin no/_/thur du sel ba'i rlung mkhris pa dang lhan cig 'khrugs na ni phyi sa'i mdog ser por 'byung zhing /_zla mtshan shas cher 'dzag pa dang /_bud med kyi mo mtshan dang pho mtshan dang /_rkub rnams
[\[151a.6\]]su tsha ba che ba de rnams yin no/_/srog ces bya ba'i rlung bad kan dang lhan cig 'khrugs na ni lus la gnod pa'i snyom pa dang /_kha zas yi gar mi 'ong ba dang /_skyug bro ba dang mchil ma mang ba dang /_sbrid pa dang sgregs pa dang /_dbugs 'byung rngub 'gags pa yin no/_/
[\[151a.7\]]stod du rgyu ba'i rlung bad kan dang lhan cig 'khrugs pa yin na ni lus lci ba dang /_kha zas yi gar mi 'ong ba dang /_tshig dang sgra 'tshubs shing 'gags pa dang /_nyams stobs rnams 'joms par byed pa yin no/_/khyab byed kyi rlung bad kan dang lhan cig 'khrugs pa yin
[\[151b\]]
[\[151b.1\]]na ni rus pa'i tshigs rnams brkyang bskum mi shes pa dang /_yan lag thams cad lci ba dang /_'gro ba mi brtan zhing 'khyor 'gro ba yin no/_/me dang mnyam du gnas pa'i rlung bad kan dang lhan cig 'khrugs pa yin na ni lus kun grang zhing rngul med la me drod chung ba yin no/_/thur
[\[151b.2\]]du sel ba'i rlung bad kan dang 'dres pa yin na ni bshang gci mi 'byung zhing 'gags pa yin no/_/de ltar rlung nad kyi dbye ba gzhan dang 'brel ba nyi shu rtsa gnyis su shes par bya'o/_/de la srog ces bya ba'i rlung la sogs pa lnga po gang yang rung ba rlung nad lhag ma bzhi la ldan pa zhes bya ste/_
[\[151b.3\]]de bzhin du re re la yang rnam pa bzhi bzhi ste nyi shur 'gyur ro/_/de la srog ces bya ba'i rlung bad kan dang 'gyur ba'i rlung dang lhan cig 'khrugs na/_de'i rtags ni dbugs 'byung rngub dka' ba dang /_cham pas 'debs pa dang /_mgo bsgyur dka' ba dang /_glo snying na ba dang /_kha'i
[\[151b.4\]]nang skam pa rnams yin no/_/stod du rgyu ba'i rlung srog ces bya ba'i rlung dang lhan cig 'khrugs na ni mdog dang nyams stobs zad par byed do/_/'di la ji ltar sbyar ba bzhin du rlung nad lhag ma rnams la yang de ltar sbyar bar bya'o/_/rlung rnam pa lnga po de dag gi gnas ni nad gzhi gsum
[\[151b.5\]]gang dang gang na gnas pa dang /_nad dmigs cir 'gyur ba'i le'u la blta bar bya'o/_/rlung nad de dag gi las dang /_shas che chung yang de la ltos shig_/srog ces bya ba la sogs pa'i rlung rnam pa lnga dang gang yang rung ba nang 'dres pa'i steng du nad gzhan gyis 'dres pa'am/_
[\[151b.6\]]rlung nad nyi tshe dang ldan pa gang yin pa sman pa rnams kyis legs par rtogs shig_/mkhris pa dang bad kan gnyis la rlung rnam pa lnga po dang /_re rer sbyar ba'i rnam pa bcu dang /_bad kan dang mkhris pa bshang gci gnyis dang ldan pa dang bcu gnyis po de dag kyang brtag go/_/de
[\[151b.7\]]las bzlog pa bcu gnyis te ji rigs su rtogs par bya'o/_/bad kan dang mkhris pa gnyis kyi rlung nad lnga po re re la yang 'dres par rtogs shig_/de ltar rlung rnam pa lnga dang mkhris pa dang bad kan nad phan tshun 'dres par byas nas ni du mar 'gyur te de dag re re la yang dbye na
[\[152a\]]
[\[152a.1\]]rtsis kyis mi lang ste grangs med par 'gyur ro/_/de bas na 'dres pa'i nad de ni shin tu rtogs par dka' ba yin pas sman pa mkhas pa gzhan gyi nad rig pa dag gis rang rang gi nad gzhi'i skye ba dang 'bri ba'i tshul bza' ba dang /_btung ba dang spyod lam la sogs
[\[152a.2\]]pa gang gis slong ba yang dang yang du brtag cing shes par bya'o/_/rlung lnga po de dag las kyang khyad par du srog ces bya ba'i rlung de ni skye dgu rnams kyi 'tsho ba yin la stod du rgyu ba'i rlung ni nyams stobs yin par brjod do/_/rlung gnyis po de dag nyams shing gnod par gyur na ni tshe dang stobs
[\[152a.3\]]kyang zad par 'gyur ro/_/rlung rnam pa lnga po de dag gcig la gcig 'dres te ldan pa'am yang na mkhris pa la sogs pa nad gzhan du ma dang 'dres shing ldan pa yang rung ste/_nad kyi mtshan nyid shes pa yin na ni lo gcig ma lon kyang rung ste/_de yang shin tu gso dka'o/_/nad kyi mtshan nyid
[\[152a.4\]]ma shes te lo gcig 'das pa phan chad ni gso dka' ba med do/_/de ltar 'dres pa'i nad de dag gso ba ma byas te yal bar bor na khong 'bras dang /_nad gzhi mcher pa'i nad dang /_snying nad dang /_skran dang /_me drod nyams pa la sogs pa bla brnan 'byung bar 'gyur ro/_/dreg nad
[\[152a.5\]]kyi nad gzhi bshad pa'i le'u ste bcu drug pa rdzogs so//_//sman pa'i bdag po seng ge sbas pa'i bu sman pa chen po pha khol zhes bya bas/_yan lag brgyad pa'i snying po mdzad pa las nad gzhi'i gnas zhes bya ba bcu drug pa rdzogs te/_yan lag brgyad pa'i snying po'i
[\[152a.6\]]gnas gsum pa'o//_//sman dpyad yan lag brgyad pa'i snying po las gso ba'i dpyad nyi shu rtsa gnyis zhes bya ba/_rims nad gso ba'i le'u dang po bshad par bya ste/_de yang drang srong chen po rgyun shes kyi bu la sogs pas bshad pa na re rims ni kha zas ma zhu ba'i gnas su
[\[152a.7\]]zhugs nas rlung la sogs pa dang lhan cig gnas te/_me drod nyams par byas nas nang gi rtsa'i lam bkag ste/_rims nad skyed pa yin no/_/de la thog mar rims ma smin pa la ni smyung ba byas la/_nyams stobs bsrung ba la 'bad do/_/nyams stobs dang ldan na ni nad med pa
[\[152b\]]
[\[152b.1\]]yin pas thog mar gso ba'i cho ga 'di dag bya'o/_/dang po smyung ba byas pas ni nyes pa rnams zad par byed de/_me drod skyed cing lus yang la nad med pa dang /_bkres pa dang /_skom pa dang /_zas yi gar 'ong zhing kha zas 'ju la nyams stobs dang gzi mdangs rnams skye bar 'gyur
[\[152b.2\]]ro/_/de la bad kan tshabs che ste/_rang gi gnas las lud nas bad kan phyi rol tu 'byung zhing de yang gnyid nad dang /_cham pa dang yi ga 'chus pa dang /_lud pa dang /_gsud pa dang /_lhan cig 'byung zhing zas zos ma thag ldang ba'i rims nad ma zhu ba dang bcas pa de la ni skyug sman
[\[152b.3\]]gtang bar 'os te slon bya'o/_/rims nad gzhan la skyug sman btang na ni dbugs mi bde ba dang /_'khru ba dang /_rmongs pa dang /_snying nad dang /_rims mi zad pa rnams kyis 'debs so/_/po son cha dang /_dug mo yungs dang /_shing mngar gang yang rung ba/_
[\[152b.4\]]pi pi ling dang lhan cig gam/_yang na chu dron po dang sbrang rtsi lan tshwa dang bcas pa blud la skyug tu gzhug go/_/yang na pa to la dang /_nim pa dang /_ga gon dang /_sba dang /_'di rnams kyi lo ma gang yang rung ba bskol ba'i khu ba dang /_'bras yos kyi skyo ma dang /_bu ram shing gi khu
[\[152b.5\]]ba dang /_chang dang de dag gang yang rung ba'i nang du po son cha'i phye mas btab pa blud do/_/yang na nyams stobs dang /_dus kyi bye brag shes pa'i sman pas cho ga grub pa'i nang du bshad pa'i skyug sman gtang bar bya'o/_/gong ma'i skyug sman byas kyang rung /_ma byas kyang rung /_rims
[\[152b.6\]]nad can gyi skyes bu la ni nyes pa rnams rang gi gnas las nyams shing drod skyed pas nad smin pa dang zhi bar bya ba'i phyir khyad par du smyung ba byas na phan no/_/dper na phyi rol gyi me mdag la thal bas g.yogs na/_kha zas la sogs pa 'tshor mi nus pa dang 'dra bar/_khong pa'i rlung la sogs
[\[152b.7\]]pa'i nyes pas g.yogs na kha zas 'ju mi nus te/_de bas na slon byas pa'i 'og tu smin par gyur pa'i phyir smyung ba la sogs pa bya'o/_/bad kan dang rlung las gyur pa'i rims skom dad che ba la ni/_chu dron po nyung ngu nyung ngu byin na bad kan skam po sla bar bya'o/_/skom dad myur du
[\[153a\]]
[\[153a.1\]]'jil bar byed na me drod dang rtsa'i rgyun srang yang 'jam zhing dag pa dang /_mkhris pa dang /_rlung dang /_rngul dang /_phyi sa dang /_gcin dang /_'di rnams kyang legs par 'byung bar byed la gnyid dang /_rmongs bag dang /_yi ga 'chus pa rnams 'phrog
[\[153a.2\]]cing srog 'dzin par byed do/_/gal te chu grang 'thungs na phan yon gong ma log par 'gyur te/_nad kyi tshogs skyed par byed do/_/chu dron po 'thungs na phan yon gong ma ltar yod na yang gcig tu mkhris pa can la ni ma yin te/_de yang mkhris pa shas che ba dang /_mig la sogs
[\[153a.3\]]pa dbang po'i nad dang /_lus tsha ba dang /_rmongs bag tu 'dug pa dang /_'khru ba dang /_dug dang chang las gyur pa'i rims dang /_sos ka tsha ba'i dus dang /_lus zad cing skem pa dang /_mkhris pa dang khrag la ni chu dron po mi sbyar ro/_/gla sgang dang /_tsan+dan dang /_bca' sga
[\[153a.4\]]dang /_par pa ta dang /_pu shel tsi dang /_ba le ka dang /_'di rnams gang yang rung ba bskol ba'i khu ba mkhris pa las gyur pa'i rims nad kyi skom dad can la sbyar na kha zas 'ju bar byed cing skom dad 'joms so/_/mkhris pa med na drod med/_drod med na rims med de/_de
[\[153a.5\]]bas na mkhris pa dang mi mthun pa'i bza' ba dang /_spyod lam thams cad shas cher spang bar bya'o/_/mdor na rims nad thams cad la smyung ba ma gtogs par lus kyi khrus dang /_bsku ba dang byug pa la sogs pa'i bya ba thams cad spang ngo /_/rims ma smin pa mi zad par na ba la
[\[153a.6\]]ni/_sman gyi khu ba dang 'dag gu la sogs pa mi blud de/_ci ltar ma zhu ba la zug gzer 'joms pa'i sman mi blud pa dang 'dra'o/_/gal te blud par gyur na ni phyir zhing nad skyed par byed de/_sbrul la 'o ma blud pa bzhin no/_/bad kan dang rlung las gyur pa'i rims snyom pa dang /_
[\[153a.7\]]sna chu 'dzag pa dang /_dbugs mi bde ba dang /_rje ngar dang rus tshigs su zug cing na ba la ni dugs bya bar rab tu bsngags te/_rngul dang /_bshang gci dang /_'phyen bde bar 'byung ste/_me'i drod kyang skyed par byed do/_/snum chos kyi cho gar bshad pa'i nang du chu dron las
[\[153b\]]
[\[153b.1\]]byas pa'i dugs thams cad 'dir spyad par bya'o/_/rims gsar pa la ni thog mar smyung ba dang /_dugs 'ba' zhig bya'o/_/de nas zhag drug gi bar du smin par bya ba'i cho ga la sogs pa thams cad spang ngo /_/zhag bdun pa nas ni ma smin pa smin par bya ba'i phyir/_nas
[\[153b.2\]]thug dang tig ta'i khu ba blud de/_gnas skabs ji lta ba bzhin du gso'o/_/rlung nyi tshe'i rims dang /_lus zad pa'am/_glo bur las gyur pa'i rims dang /_rims rnying pa rnams la smyung ba mi bya ste/_de la ni nyams stobs skyed pa'i cho ga thams cad sbyar ro/_/de la thog mar
[\[153b.3\]]rims smin pa dang /_ma smin pa'i rang bzhin shes par bya ste/_de yang nyams brta ba dang spang bar bya ba'i le'u la bltas nas smyung ba byas la legs par 'gyur na lus rjud par snang ste de la thug pa rkyang rkyang po la sogs pa nad gzhi so so dang mthun pa'i sman sbyar la rim gyis gtang ngo /_/
[\[153b.4\]]de nas thug pa'i khu ba blud pa ni sman pa mkhas pas ji srid du rims rtse zhil nas sam/_zhag drug lon pa'i 'og tu blud par bya'o/_/thug pa'i rim pa de ltar byas na/_pho ba'i me drod skyed par byed do/_/ji ltar bud shing la me bzhin no/_/thug pa'i khu ba dro ba'i phyir rngul
[\[153b.5\]]'byin par byed do/_/sman dang sbyar ba spang ba'i phyir dang me drod skyed pa'i phyir/_khu ba yin pa'i phyir skom pa zhi bar byed do/_/kha zas yin pa'i phyir nyams stobs skyed par byed do/_/rtsar myur du 'gro ba'i phyir yang ba nyid do/_/rims la phan par byed pa'i phyir rims 'joms so/_/
[\[153b.6\]]de bas na thog mar thug pas rims gso bar bya'o zhes zer ro/_/de la thug pa ni thog ma 'bras yos kyi thug pa dang /_de'i 'og tu 'bras brngos pa btags pa'i thug pa'i nang du spod bca' sga dang /_'u su dang /_pi pi ling dang /_rgyam tshas btab pa blud do/_/gal te skyur la
[\[153b.7\]]goms pa yin na/_se'u 'bru btab ste lhan cig blud do/_/mkhris pa shas che ste/_phyi sa sla bar 'byung ba la ni thug pa bca' sgas btab ste bsgrangs pa'i nang du sbrang rtsi btab pa blud do/_/chu so dang /_rtsib logs dang /_mgo bo rnams su zug cing na ba la ni kaN+Da ka ri dang /_
[\[154a\]]
[\[154a.1\]]gze ma las gzhi blangs pa'i thug pa blud do/_/kr-iSh+Na par+Ni dang /_ba la dang /_bil ba dang /_dong gra dang /_ut+pa la dang /_'u su dang /_'di rnams las gzhi blangs pa'i thug pa skyur gyis btab pa blud na rims dang 'khru ba la phan te/_me'i drod skyed cing
[\[154a.2\]]smin par byed do/_/dbugs mi bde ba dang /_skyigs bu dang /_gzer ba dang /_lud pa la ni rtsa ba lnga pa chung ngu las gzhi blangs pa'i thug pa blud do/_/rims nad bad kan shas che bas nyam thag pa la ni rtsa ba chen po lnga pa dang /_nas las gzhi blangs pa'i thug pa blud do/_/
[\[154a.3\]]rims rtug pa 'gag pa la ni pi pi ling dang skyu ru ra las gzhi blangs pa'i nas thug gi nang du mar bskol ba bcug ste 'thungs na dri ma 'gags pa tshul bzhin 'byung ngo /_/khong par 'khyil zhing zug gzer dang bcas pa la ni dbyi mong dang /_pi pi ling gi rtsa ba dang /_rgun 'brum
[\[154a.4\]]dang /_skyu ru ra dang /_dong gra las gzhi blangs pa'i thug pa blud do/_/khong pa 'khrog pa la ni rgya shug dang /_da trig dang /_sa la par+Ni dang /_kr-iSh+Na par+Ni dang /_bil ba dang /_ba la dang /_de rnams las gzhi blangs pa'i thug pa blud do/_/rngul dang gnyid med cing
[\[154a.5\]]skom pas gdungs pa la ni kha ra dkar po dang /_skyu ru ra dang /_dong gra las gzhi blangs pa'i thug pa blud do/_/skom dad che ba dang /_skyug bro ba las khyab pa'i rims nad la ni kha ra dkar po dang /_rgya shug dang /_rgun 'brum dang /_thal tres dang /_gla sgang dang /_tsan+dan
[\[154a.6\]]dkar po dang /_'di rnams las gzhi blangs pa'i thug pa sbrang rtsis btab pa blud do/_/gong gi thug pa la smos pa'i sman rnams dang /_sha khu dang /_sran mung+ga la sogs pa'i khu bcud la sogs pa la yang ci rigs par sbyar ro/_/de la thug pa blud du mi rung ba ni chang las
[\[154a.7\]]rims su gyur pa dang /_chang rtag tu 'thungs pa dang /_so ga tsha ba'i dus dang /_mkhris pa'i gnas su bad kan zhugs te/_lhag par shas cher na ba dang /_skom dad che ba dang /_skyug bro ba dang /_lus tsha ba dang /_stod du khrag lud pa rnams la ni thug pa mi blud de/_
[\[154b\]]
[\[154b.1\]]de la ni rims 'joms pa'i shing tog rgun 'brum la sogs pa'i khu ba dang 'bras yos btags pa'i phye'i skyo ma sbrang rtsi dang kha ra dang ldan par blud do/_/sman de dag zhu ba'i tshod tsam na/_nas thug dang /_'bras brngos pa'i chan dang /_khyim bya la sogs pa mchus gzas tshol
[\[154b.2\]]ba'i sha khu dang /_sran mung+ga'i 'u sha dang bcas pa sbyin no/_/de ltar thug pa la sogs pa'i rim pa gong du bstan pa de dag kyang nyams stobs bri ba dang bsrung ba dang /_nad gzhi rnams mi 'ong bar bya ba'i phyir zhag drug gi bar du spyad do/_/de'i 'og tu rims smin pa dang /_smyung
[\[154b.3\]]ba la sogs pa rab tu bsngags te/_nyes pa'i lhag ma lus pa la ni smin pa dang /_zhi bar bya ba'i phyir sman bskol ba'i khu ba dron po de nyid grang mor byas pa dang /_sman rang gi khu ba dang /_thug pa rkyang rkyang bo la sogs pa'i skyo ma la sogs pa'i nad gzhi ji lta ba bzhin du blud do/_/mkhris
[\[154b.4\]]pa las gyur pa'i rims nad la ni khyad par du kha ba'i sman sbyar te/_bad kan las gyur pa'i rims la yang sman kha ba dang tsha ba rnams sbyar ro/_/mkhris pa dang bad kan las gyur pa'i rims la ni/_ro bska ba phan mod kyi rims sar pa la ni mi bsngags so/_/ji lta zhe na/_ro bska
[\[154b.5\]]bas ni rtug pa 'gags pa dang /_rims mi zad pa dang /_brang tsha zhing kha nas chu skyur 'byung ba dang /_lto sbo ba la sogs pa skyed par byed do/_/'dir sman pa kha cig na re zhag drug phan chad rims 'joms pa'i sman/_gla sgang dang /_ldum bu skra bzangs la sogs pa gzod gtang ngo
[\[154b.6\]]zhes zer ro/_/gzhan dag na re zhag bcu phan chad sman dpyad gzod bya'o zhes zer ro/_/yang sman pa kha cig na re zas yang ba thug pa la sogs pa zhag drug gi bar du byin la/_de phan chad sman dpyad gzod bya'o zhes zer ro/_/yang gzhan dag na re gong ma de dag ni nges
[\[154b.7\]]pa ma yin te nad kyi gnas skabs las ltos te/_sman dpyad bya'o zhes zer ro/_/rims ma smin pa ni zhag bcu lon na yang sman dpyad mi bya ste/_zla ba phyed dang gnyis kyi bar du yang dgag go/_/gang gi phyir nad gzhi shugs drag pas rims ma smin te/_shas
[\[155a\]]
[\[155a.1\]]cher na ba la sman btang na phyir zhing thu bar byed do/_/gzhan yang rims gsar pa na zhing snyom la rmongs bag tu 'dug pa la sman byin na yang rims mched par byed do/_/dus gang dag gi tshe sman byin zhe na/_drag po'i zug gzer lhod pa dang /_lus yang ba
[\[155a.2\]]dang /_dri ma rnams bskyod par gyur na de'i tshe zhag drug la sogs pa ma lon te/_yun ring ba yin na yang sman blud pa la sogs pa bya'o/_/de ltar nad gzhi so so'i bye brag shes par byas nas smin par bya ba'i sman skra lo dang /_bca' sga dang /_byi tsher ba dang /_de gsum gang
[\[155a.3\]]yang rung ba gla sgang dang ldan par bskol ba'i khu ba'am/_yang na ba la dang /_pu shel tsi dang /_ba la ka 'di gsum bskol ba'i khu ba grang mo'am/_yang na tig ta dang /_sle tres dang /_gla sgang dang /_dong gra dang /_'di rnams bskol ba'i khu ba grang mo blud do/_/'dir
[\[155a.4\]]sman bskol ba'i tshad ni sman srang gcig chu srang bcu drug dang bskol te/_bzhi cha srang bzhi lus par bya'o/_/bsgrangs pa zhes smos pa ni chu bskol ba srang drug gi nang du sman srang gcig bcug pa'o/_/'di dag ji ltar rigs pa bzhin sbyar bas blud na/_nad rnams smin par byed pa
[\[155a.5\]]yin te/_rims dang /_yi ga 'chus pa dang /_skom dad che ba dang /_kha zas kyi ro mi tshor ba dang /_ma zhu ba rnams 'joms so/_/dug mo yungs dang /_pa to la'i lo ma dang /_pu tse shel dang /_'di rnams bskol ba'i khu ba blud na rgyun gyi rims la phan no/_/
[\[155a.6\]]pa to la dang /_thal tres dang /_gla sgang dang /_pa tha dang /_pu tse shel dang /_'di rnams bskol ba blud na rtag pa'i rims la phan no/_/pa to la dang /_nim pa dang /_'bras bu gsum dang /_rgun 'brum dang /_dug mo yungs kyi shun phrags dang 'di rnams
[\[155a.7\]]bskol ba'i khu ba blud na/_nyin gcig pa'i rims la phan no/_/tig ta dang /_sle tres dang /_tsan+dan dkar po dang /_bca' sga dang 'di rnams bskol ba'i khu ba blud na nyin gsum pa'i rims la phan no/_/skyu ru ra dang /_gla sgang dang /_sle tres rnams bskol
[\[155b\]]
[\[155b.1\]]ba'i khu ba'i nang du sbrang rtsi btab ste blud na nyin bzhi pa'i rims zhi bar byed do/_/de la rlung las gyur pa'i rims la ni/_byi tsher ba dang /_sle tres dang /_bca' sga dang /_dong gra rnams bskol ba'i khu ba'am/_yang na pi pi ling gi rtsa ba dang /_sle tres dang /_bca'
[\[155b.2\]]sga rnams lhan cig bskol ba'am/_yang na rtsa ba chung ngu lnga bskol ba'i khu ba blud na phan no/_/mkhris pa las gyur pa'i rims la ni dug mo yungs dang /_gla sgang dang /_pu tse shel bskol ba'i khu ba grang mo'i nang du sbrang rtsi btab pa blud pa'am/_yang na gla sgang dang /_
[\[155b.3\]]skra lo dang /_byi tsher ba dang /_tig ta rnams bskol ba'i khu ba blud na phan no/_/bad kan las gyur pa'i rims la ni dug mo yungs kyi sde tshan bskol ba'am/_yang na ba sha ka dang /_gla sgang dang /_bca' sga dang /_byi tsher ba rnams bskol ba'i khu ba btang na phan
[\[155b.4\]]no/_/rlung dang bad kan du 'dres pa'i rims la ni me drod skyed pa dang /_smin par byed pa'i sman a ru ra dang /_pi pi ling gi rtsa ba dang /_dong gra dang /_pu tse shel rnams bskol ba blud do/_/rlung dang mkhris pa 'dres pa'i rims la ni rgun 'brum dang /_shing
[\[155b.5\]]mngar dang /_shing tog ma ru ka dang /_seng phrom dang /_tang pal dang /_thal tres dang /_gla sgang dang /_skyu ru ra dang /_bal ka dang /_pad+ma'i ge sar dang /_shug pa dang /_pad+ma'i rtsa ba dang /_tsan+dan dang /_pu shel tse dang /_ut+pal sngon po
[\[155b.6\]]dang /_pa ru sha ka dang /_'di rnams phye mar btags pa chu dang bskol ba skan ter gyur pa'am/_yang na bskol ba'i khu ba bsgrangs nas me tog ku su ma'i dris bsgos la sbrang rtsi dang /_kha ra dkar po dang /_'bras yos btags pa'i phye mas btab pa 'thungs na
[\[155b.7\]]myur du zhi bar byed do/_/de bzhin du rims dang /_chang nad dang /_skyug bro ba dang /_brgyal ba dang /_lus tsha ba dang /_mgo 'khor ba dang /_khrag stod du lud pa dang /_mig ser rnams 'joms so/_/pu tse shel btags pa'i phye ma chu dang dog le sar pa
[\[156a\]]
[\[156a.1\]]gtsang ma'i nang du bskol la/_ras dang btsags te/_tshigs ma bor la/_khu ba dngas ma'i nang du mar gyis btab pa'i khu ba de 'thungs na rims dang lus tsha ba rnams 'joms so/_/bad kan dang rlung 'dres pa'i rims la ni shu dag dang /_
[\[156a.2\]]pu tse shel dang /_pa tha dang /_dong ga dang /_dug mo yungs kyi shun pa rnams bskol la blud do/_/yang na sle tres bskol ba'i khu ba'i nang du pi pi ling gi phye ma btab pa 'thungs na yang phan no/_/yang kaN+Da ka ri dang /_bca' sga dang /_sle tres bskol
[\[156a.3\]]ba'i khu ba'i nang du pi pi ling gi phye mas btab pa 'thungs na rlung dang bad kan las gyur pa'i rims dang /_lud pa dang /_dbugs mi bde ba dang /_sna chu 'dzag pa dang /_zug gzer rnams 'joms so/_/a ru ra dang /_'u su dang /_gla sgang dang /_bca'
[\[156a.4\]]sga dang /_bu ti ka dang /_par pa ta zhes bya ba sro lo dang /_kad pha la dang /_shu dag dang /_ga bra'i rtsa ba dang /_thang shing dang /_'di rnams bskol ba'i nang du shing kun dang /_sbrang rtsi dang ldan par byas te 'thungs na/_rlung dang bad kan gyi rims dang /_lto
[\[156a.5\]]ba dang /_snying dang /_rtsib logs su zug cing na ba dang /_lkog ma dang /_skran nad dang /_lud pa dang /_dbugs mi bde ba rnams sel to/_/bad kan dang mkhris pa las gyur pa'i rims la ni dong ga'i sde tshan bskol ba'i khu ba'i nang du sbrang rtsi btab pa blud na
[\[156a.6\]]phan no/_/yang na pu tse shel dang /_ba sha ka dang /_pu shel tse dang /_'bras bu gsum dang /_sle tres dang /_pa to la dang /_bong nga dkar po dang /_nim pa dang /_mur ba dang /_byi tsher ba rnams bskol ba'i nang du sbrang rtsis btab pa 'thungs na yang
[\[156a.7\]]bad kan dang mkhris pa'i rims la phan no/_/'dus pa las gyur pa'i rims la ni/_kaN+Da ka ri dang /_thang shing dang /_skyer ba dang /_gla sgang de rnams bskol ba'i nang du pa to la dang /_nim pa dang /_'bras bu gsum dang /_pu tse shel rnams
[\[156b\]]
[\[156b.1\]]btags pa'i phye mas btab pa blud do/_/'dus pa'i rims dang rlung dang bad kan shas che ba dang /_lud pa dang /_dbugs mi bde ba dang /_rtsib logs na ba rnams la ni dong gra dang /_ma nu dang /_sle tres dang /_kaN+Da ka ri rnams bskol ba'i khu ba blud do/_/
[\[156b.2\]]ma du ka'i me tog dang /_rgun 'brum dang /_kyi lce ba dang /_pa ru sha ka dang /_pu shel tse dang /_pu tse shel dang /_'bras bu gsum dang /_tang pal dang /_'di rnams cho ga bzhin du bskol te bsgrangs pa dus su 'thungs na 'dus pa dang ldan pa'i rims
[\[156b.3\]]thams cad sel to/_/dzA ti zhes bya ba su ma na'i me tog dang /_skyu ru ra dang /_gla sgang dang /_bi tsar ba gong ma bzhin bskol ba dus su 'thungs na rims nad thams cad sel to/_/rims nad rtug pa 'gags pa la ni/_pu tse shel dang /_rgun 'brum
[\[156b.4\]]dang /_kyi lce ba dang /_'bras bu gsum bskol ba'i nang du bu ram btab pa btung na phan no/_/sman de dag zhu ba'i tshod tsam na/_zas su thug pa la sogs pa'i rim pa sman dang ldan par sbyin no/_/rims nad bad kan can la ni thug pa la sogs pa mi blud do/_/
[\[156b.5\]]ji ltar rngul gyi steng du char bab na 'dam du 'gyur ba dang 'dra bar bad kan 'phel bar 'gyur ba'i phyir ro/_/de bas na bad kan las gyur pa'i rims la thog mar smyung ba legs pa'i mtshan ma dang /_dang po thug pa la sogs pa mi blud par rgya sran dang /_mon sran
[\[156b.6\]]tsa na ka dang /_mon sran las byas pa'i khu bcud yang ba nyung ba dang /_snum med pa sman kha ba dang bcas pa yi gar 'ong ba lan tshwa dang ldan pa sbyin no/_/kha zas ni 'bras dmar po la sogs pa rnying pa dang /_'bras drug cu pa la sogs pa phan no/_/bad kan
[\[156b.7\]]shas che ba'i rims la ni bad kan 'joms pa'i mthu dang ldan pa'i sman bskol ba'i nang na gong du smos pa'i 'bras dmar po'am/_nas phub ma med par byas pa lan gnyis gsum bkrus la nad dang mthun par 'bras chan dang /_nas chan du byas te za'o/_/
[\[157a\]]
[\[157a.1\]]sran mung+ga dang /_sran chung dang /_rgya sran la sogs pa yang zhing nyung ba'i khu bcud nad pa gang la goms pa 'thungs na rims 'joms so/_/tshod mar ni ka ra wel la dang /_rgyal mo ga gon dang /_la phug gzhon nu dang /_par
[\[157a.2\]]pa ta dang /_bar da ka dang /_nim pa dang /_ku su ma dang /_pa to la'i 'bras bu dang /_lo ma dang 'di rnams gang rnyed pa la tshod mar bya'o/_/sha khu ni sha yang ba rnams dang /_srog chags thang la gnas pa sreg pa la sogs pa'i sha khu kaN+Da ka ri dang /_
[\[157a.3\]]pa ru sha ka dang /_ag ni man tha dang /_rgun 'brum dang /_skyu ru ra dang /_se'u 'bru dang /_pi pi ling dang /_bca' sga dang /_'u su dang /_zi ra dang /_rgyam tsha rnams dang /_kha ra dkar po dang /_sbrang rtsi dang /_'di rnams rlung dang /_snum
[\[157a.4\]]med na yang rung ste/_legs par sbyar ba gtang ngo /_/tshod ma'i nang du sbyar ba ni dar ba ha cang mi skyur ba yi gar 'ong ba'i dngas ma me mi che ba dang bskol te/_zas kyi 'og tu gtang ngo /_/yang na sman bskol ba'i chu bsgrangs pa'am/_gal te chang la goms pa
[\[157a.5\]]yin na ni/_chang skom du blud do/_/rims byang ba'am/_ma byang yang rung ste/_nyi ma nub pa'i dus su bad kan zad cing me'i drod che ba'i dus yin pas de'i tshe na zas yang za'o/_/yang na nad dang rjes su mthun par zas bza' ste/_de yang bad kan la
[\[157a.6\]]snga dro/_mkhris pa la nyi ma phyed/_rlung la phyi dro sbyin no/_/nad pa de me drod chung ba la snga dro zas sbyin na des ni nad phyir thu bar 'gyur ro/_/sman bskol ba'i khu ba dang /_phan pa'i zas kyis lus yang bar 'gyur te/_bad kan dang me drod chung ste/_mkhris pa dang
[\[157a.7\]]rlung shas che na zhag bcu pa yan chad mar sbyin no/_/rims smin pa la mar btang na ni bdud rtsi dang 'dra'o/_/ma smin pa yin na ni zhag bcu pa las 'das pa yin na yang lud pa dang /_yi ga 'chus pa la sogs pa nyes pa sna tshogs skyed do/_/bad kan shas
[\[157b\]]
[\[157b.1\]]che ba'i rims la ni/_dang po smyung ba dang sman kha ba'i khu ba la sogs pas bad kan zad par bya'o/_/lus zungs dang nyams stobs 'phel ba'i phyir rims rnying pa bsrung bar bya'o/_/gang gi phyir mkhris pa me'i rang bzhin smin par byed pa ni rtsub pa dang gsher bag
[\[157b.2\]]spangs pa yin te/_des mkhris pa skyes pa de las ni slon na dugs bskol ba'i chu dang /_ro bska ba dang /_yang ba'i zas kyis lus shas cher rtsub ste/_rlung stobs che ba 'khrug par byas pa de la ni mar mchog tu phan te/_khong pa'i nang du me 'bar ba la chus
[\[157b.3\]]bsad pa dang 'dra'o/_/mar ni rlung dang mkhris pa sel ba'i mchog yin te/_rang rang dang mthun pa'i sman dang sbyar na ni nad kun la yang phan no/_/mar de bsil ba'i sman dang sbyar na ni rims tsha ba 'joms la/_dro ba'i sman dad sbyar na ni grang ba'i
[\[157b.4\]]rims sel to/_/rtsub pa'i sman dang sbyar na ni bad kan zhi bar byed do/_/de lta bas na gong du smos pa'i skra lo dang /_gla sgang bskol ba'i khu ba la sogs pa nad gzhi so so dang mthun pa'i sman mar dang ci rigs su sbyar te gtang ngo /_/'bras bu gsum dang /_
[\[157b.5\]]nim pa'i shun phrags dang /_shing mngar dang /_bri ha ti rnam gnyis phyir srang gcig dang /_sran chung srang gcig dang /_de rnams bskol ba'i nang du mar srang phyed bcug ste 'thungs na rims dang lud pa la phan no zhes sman pa rgan po rnams 'chad do/_/pi pi ling
[\[157b.6\]]dang /_dug mo yungs dang /_da ba ni zhes bya ba kaN+Da ka ri dang /_pu tse shel dang /_thal tres dang /_skyu ru ra dang /_ta ma la ka dang /_bil ba dang /_gla sgang dang /_tsan+dan dang /_pa la ni zhes bya ba kyi lce ba dang /_pu shel tsi dang /_rgun 'brum dang /_
[\[157b.7\]]bong nga dkar po dang /_sa la par+Ni dang /_'di rnams mar dang mar gyi bzhi 'gyur gyi chu dang lhan cig bskol ba las ran par 'thungs na rims dang me'i drod ma snyoms pa dang /_ha li ma ka zhes bya ba'i nad/_yi ga 'chus pa dang /_tsha ba shas che ba dang /_srin
[\[158a\]]
[\[158a.1\]]sha ya dang /_slon pa dang /_rtsib logs dang /_mgo na ba dang /_zad byed kyi nad myur du 'joms so/_/rlung las gyur pa'i rims la ni rlung nad gso ba'i skabs su bshad pa'i seng phrom gyi sman mar las dur byid ma gtogs pa lhag
[\[158a.2\]]ma sbyar bar bya'o/_/mkhris pa las gyur pa'i rims la ni tig ta'i sman mar mdze nad kyi skabs su bshad pa dang /_ba sha ka'i sman mar khrag mkhris kyi skabs su bshad pa dang /_kyi lce bi'i sman mar khong 'bras kyi nang du smos pa dang sbyar na phan no/_/bad kan
[\[158a.3\]]las gyur pa'i rims rnying pa la ni byi dang ga dang /_kha ru tsha dang /_dbyi mo dang /_pa tha dang /_tsha ba gsum dang /_tsi tra ka dang /_rgyam tsha dang /_nas tshig 'khus pa'i thal ba dang /_'di rnams srang re re dang /_mar srang sum cu rtsa gnyis dang /_de dang
[\[158a.4\]]mnyam pa'i 'o ma dang /_chu srang dgu bcu rtsa drug dang bskol te de las ran par 'thungs na bad kan las gyur pa'i rims rnying pa 'joms so/_/sle tres cham chom brdungs la bskol te/_bzhi cha lus pa dang de nyid kyi phye ma btab ste/_sman gyi bzhi 'gyur gyi
[\[158a.5\]]mar dang yang bskol te bza' ba'am/_de bzhin du 'bras bu gsum dang /_ba sha ka dang /_rgun 'brum dang /_ba la rnams re re nas gong ma sle tres kyi sbyor ba ltar 'thungs na rims gcod par 'gyur ro/_/gong gi mar de zhu ba'i tshad tsam na/_sha 'jam
[\[158a.6\]]pa'i khu ba dang lhan cig zan zos na stobs skyed do/_/des nyes pa 'joms pa'i mchog yin no/_/sran mung+ga dang /_ka ra bir la sogs pa'i khu bcud ni bad kan dang mkhris pa 'joms so/_/shas cher byin na ni rlung las gyur pa'i rims rnying pa la
[\[158a.7\]]mi phan te/_zug gzer dang lto ba na sra bar byed cing rims 'phel bar byed do/_/gal te gong du smos pa'i sbyor ba de dag gis kyang rims ma zhi na gong du smos pa'i slon dang 'og nas smos pa'i bkru sman gyis lus dag par bya ste/_sbrum ma dang /_me drod chung
[\[158b\]]
[\[158b.1\]]ba dang /_lus rtsub pa rnams la ni mi bya'o/_/pho ba'i nang du bad kan zhugs pa'i nad gzhi stobs che ba la ni sman pas nad pa'i nyams stobs bsrung bar bya'o/_/rims smin te rang rang gi gnas nas bskyod pa dang /_rims mi zad pa ma gtogs pa gzhan la bkru
[\[158b.2\]]sman gtang ste/_'bras bu gsum dang /_sha ma dur byid dang /_pi pi ling dang /_nA ga ge sar dang /_kha ra dkar po dang /_'di rnams btags pa sbrang rtsi dang ri lur byas pa btang ba'am/_yang na dri sna gsum la sogs pa tsha ba gsum gyi bkru sman
[\[158b.3\]]cho ga grub pa'i gnas su bstan pa btang ba'am/_yang na rgun 'brum skyu ru ra'i khu ba dang sbyar ba'am/_yang na rgun 'brum dang /_a ru ra sbyar ba'am/_yang na skyu ru ra rang gi khu ba'i nang du mar brngos pa blud na yang rims 'joms so/_/yang na skyu ru
[\[158b.4\]]ra'i phye ma mar dang sbrang rtsi dang sbyar ba bldag pa'am dong ka 'o ma'am rgun 'bru'i khu ba btung ba'am/_yang na 'bras bu gsum mam/_kyi lce ba 'o ma dang sbyar ba rims nad can la blud do/_/de ltar khrus dang slon byas pa'i 'og tu thug pa rkyang rkyang po la sogs pa
[\[158b.5\]]rim pas blud do/_/rims rang gi gnas nas bskyed de gong 'og gnyis su 'khru ste 'byung bar 'gyur na/_smin pa yin na yang mi gcad par gzhag go/_/gal te bcad na ni khong pa'i nang du gnas rnyed de nges par gnod par byed do/_/rims smin te tshabs
[\[158b.6\]]cher 'khru ba la ni gcad bar bya'o/_/ma zhu bar rang 'khru ste/_tshabs che bar 'byung ba la ni/_mdo'i gnas nad gzhi gsum gyi mtshan nyid bstan pa nas 'byung ba bzhin du bya'o/_/ma smin pa'i rims dang 'khru ba yin na ni mi gcad de/_gal te sman gyis
[\[158b.7\]]gcad par gyur na nad skyed do/_/gal te sman pa rmongs pa mi mkhas pas rims nad ma smin pa la bkru sman gtong ba ni rang nyid phung bar byed pa yin te/_ji ltar sbrul nag po gnyid log pa la lag pa'i rtse mos nyug pa dang 'dra'o/_/rims nad lus zad pa la ni
[\[159a\]]
[\[159a.1\]]slon khrus mi phan te/_gal te bkru sman dang 'byor pa yin na ni 'o ma'i btung ba ci 'dod pa dang /_ni ru ha btang ste 'khru ba zhi bar bya'o/_/nad pa 'o ma la goms shing bad kan zad pa dang /_lus tsha ba dang /_skom dad che ba dang /_rlung
[\[159a.2\]]dang mkhris pas nyam thag pa la ni 'o ma rab tu phan te/_'khru ba la yang phan no/_/smyung bas nyam thag pa la ni 'o ma mchog tu bzang ste/_nags mes chag pa la ni char babs nas sa bon cher 'phel ba dang 'dra bar rims myur du zhi bar byed do/_/'o ma de yang so so'i
[\[159a.3\]]sman dang legs par sbyar te/_dro ba dang grang ba dang /_bzhos ma thag pa la sogs pa dus kyi bye brag shes par bya ste/_ci rigs par blud na rims la phan no/_/log par byas na ni ma yin no/_/'o ma de bca' sga dang /_'bra go dang /_rgun 'brum dang /_
[\[159a.4\]]sha kha ra dang mar dang lhan cig bskol te bsgrangs pa'i nang du sbrang rtsi dang ldan par 'thungs na skom dad che ba dang lus tsha ba dang rims 'joms so/_/sbyor ba gong ma'i steng du rgun 'brum dang /_ba la dang /_shing mngar dang /_thal tres dang /_pi pi ling dang /_
[\[159a.5\]]tsan+dan rnams bskol te bsgrangs pa'i nang du sbrang rtsi btab pa blud na yang phan yon gong ma dang 'dra'o/_/yang na 'o ma ti tshe 'o ma'i bzhi 'gyur gyi chu dang bskol ba blud pa'am/_yang na pi pi ling dang /_'o ma bskol ba blud do/_/yang na 'o ma rtsa ba lnga dang bskol
[\[159a.6\]]ba 'thungs na lud pa dang /_dbugs mi bde ba dang /_mgo na ba dang /_rtsib logs na ba dang zug pa dang rims rnying pa rnams sel bar byed do/_/yang na e raN+Da'i rtsa ba dang /_ba la dang /_bil ba gang yang rung ba bskol ba'i khu ba 'o ma bzhos ma thag pa'i dron
[\[159a.7\]]po dang lhan cig 'thungs na rims nad las grol bar byed do/_/khyad par du rlung gis phyi sa 'gags pa dang /_be'u snabs khrag dang bcas par 'byung ba dang /_skom pa dang /_zug gzer dang /_sra ba hi ka la ni nad las grol bar byed do/_/yang na
[\[159b\]]
[\[159b.1\]]bca' sga dang /_ba la dang /_kaN+Da ka ri dang /_gze ma dang /_bu ram dang /_'o ma sbyar ba 'thungs na skrang ba dang /_phyi sa dang /_gcin dang /_'phyen 'gags pa dang /_rims las rgyal bar byed do/_/ba spru ba me tog dkar po can dang /_
[\[159b.2\]]bil ba dang /_baR+sha b+hu zhes bya ba ba sbru ba me tog dmar po can rnams 'o ma dang bskol ba 'thungs na rims dang grang ba sel lo/_/shing sha pa'i snying po dang /_'o ma sbyar ba 'thungs na yang rims myur du 'joms so/_/rims zhu ba'i gnas su zhugs nas/_ni
[\[159b.3\]]ru ha btang bar gyur na myur du me'i stobs skyed pa dang /_rims dang bral ba dang /_dga' bar byed pa dang /_zas yi gar 'ong bar byed do/_/mkhris pa las gyur pa'i rims sam/_mkhris pa dang /_bad kan las gyur pa'i rims khu ba'i gnas su
[\[159b.4\]]zhugs pa la ni bkru sman gtong ngo /_/nad gzhi gsum char smin pa'i gnas su song ba la ni 'jam rtsis zhi bar bya'o/_/bad kan dang mkhris pa zad pa'i nad la mjug to dang /_rgyab dang /_rked pa na ba dang /_me drod che ba dang /_rtug pa 'gags pa la ni
[\[159b.5\]]'jam rtsi mas gtong bar bya'o/_/pa to la dang /_nim pa'i lo ma dang /_pu tse shel dang /_dong ga dang /_ti ra dang /_ba la dang /_gze ma dang /_po son cha dang /_pu shel tse dang /_ba la ka dang /_'di rnams chu dang /_sman spyi dang mnyam
[\[159b.6\]]pa'i 'o ma dang lhan cig bskol la/_'o ma lus pa'i nang du gla sgang dang /_po son cha dang /_pi pi ling dang /_shing mngar dang /_dug mo yungs kyi shun phrags rnams kyi phye ma btab ste/_mar dang sbrang rtsi bsres pas sdud pa'i 'jam rtsi mas gtong na
[\[159b.7\]]rims 'joms par byed do/_/yang na dong ga dang /_pu shel tse dang /_shing mngar dang /_po son cha dang /_'dab ma rnam bzhi dang /_'di rnams bskol ba'i khu ba'i nang du pri yang ku dang /_po son cha dang /_gla sgang dang /_nye'u shing dang /_shing
[\[160a\]]
[\[160a.1\]]mngar dang /_'di rnams kyi phye ma btab la/_mar dang bskol te sman gtong ka ra bu ram dang sbrang rtsi btab ste mas gtong na rims sel to/_/yang na dzi ban+ti dang /_shing mngar dang /_me da dang /_pi pi ling dang /_po son cha dang /_shu dag
[\[160a.2\]]dang /_rid ti dang /_ra sna dang /_ba la dang /_bil ba dang /_shu ti dang /_nye'u shing rnams btags la sman spyi'i bzhi 'gyur gyi mar dang /_til mar bsres pa dang /_mar gyi bzhi 'gyur gyi 'o ma dang /_chu nyis 'gyur dang bskol ba nad gzhi ji lta ba bzhin du 'jam
[\[160a.3\]]rtsi mas gtong na rims 'joms so/_/gzhan yang cho ga grub pa'i skabs su bshad pa'i 'jam rtsi yang 'dir rims nad la sbyar ro/_/rims rnying pa la sna sman btang na yi ga 'bye ba dang /_mgo nad dang /_lus lci ba dang /_bad kan 'phrog la dbang po gsal
[\[160a.4\]]bar byed do/_/snum dang bcas pa'i sna sman btang na ni mgo stong pa snyam byed pa dang /_lus tsha ba dang /_mkhris pa rnams 'joms so/_/gzhan yang cham pa dang /_mgo dang /_mgul pa'i nad dang /_lces ro mi tshor ba rnams la ni dud pa brngub pa dang /_
[\[160a.5\]]sman khus mkhur ba bkang ste mi bskyod par bzhag pa dang /_g.yas g.yon spo ba'i sman khu bcang ba rnams mdo'i gnas su ji ltar bstan pa rnams nad gzhi dang sbyar te btang ngo /_/rims rnying pa zas yi gar mi 'ong ba la ni kha lung gi ge sar mar dang /_rgyam tshar
[\[160a.6\]]bcas pa'i lde gu'am/_yang na rgun 'brum dang /_kha ra dkar po dang /_skyu ru ra'i khu ba bcangs na phan no/_/pags pa la brten pa'i rims rnying pa la ni ji ltar rigs pa bzhin du dro ba dang grang ba'i sman bskol bas bsku ba dang /_byug pa dang /_blugs
[\[160a.7\]]pa la sogs pa bya'o/_/de bzhin du mig sman dang dud pa brngub pa la sogs pa bya ste/_glo bur du byung ba'i rims la yang tshul de ltar bya'o/_/rims rnying pa la lus tsha ba la ni mar lan stong gi bar du chu grang mor bcug pa la yang bzhu yang bcug byas pa'i mar
[\[160b\]]
[\[160b.1\]]bskus na tsha ba'i rims zhi bar byed do/_/yang na mdo'i gnas su bstan pa'i mngar ba'i sde tshan ge sar la sogs pa'am/_yang na skyur ba'i sde tshan skyu ru ra la sogs pa'am/_bska ba'i sde tshan a ru ra la sogs pa'am/_rtswa dUr ba'i sde tshan nam/_mkhris
[\[160b.2\]]pa 'joms pa'i sde tshan n+ya gro d+ha la sogs pa 'am/_shug pa'i sde tshan nam/_sman gyi sde tshan de dag gang yang rung ba 'o ma dang /_til mar dang /_bskol ba yang rung ma bskol ba yang rung ste/_'dag gu dang sman mar gyi bsku ba la sogs pa cho ga ji lta
[\[160b.3\]]ba bzhin du byas na de ma thag pa'i rims 'joms so/_/yang na gong gi sman gyi sbyor ba de nyid cung zad rtsing tsam du btags pa'i lde gus lus bsku bar bya'o/_/gal te zhi bar drags na ni tsha ba phyir mi 'byung ste/_slar khong du zhugs nas tsha ba skye ba'i phyir ro/_/
[\[160b.4\]]gong ma'i sman de nyid bskol ba'i nang du lus gzhug pa'am blugs pa yang bya'o/_/de bzhin du rtsab mo dang /_chang skyur dang /_'o ma dang /_mar dang /_chu la sogs pa'i nang du blugs pa dang /_lus spying bar bya'o/_/ka pid ta dang /_kha lung dang /_
[\[160b.5\]]a mra dang /_bi da ri dang /_seng phrom dang /_se'u 'bru dang /_rgya shug gi myu gu dang /_'di rnams a riSh+Ta'i nang du byas la de'i sbu bas lus bskus na lus tsha ba dang /_na ba dang /_rmongs bag tu 'dug pa dang /_skom dad che ba rnams zhi bar
[\[160b.6\]]byed do/_/de bzhin du mkhris pas lus 'gyur ba bstan pa'i le'u las 'byung ba'i gso ba 'dir byas na/_tsha ba'i rims myur du sel to/_/dro ba'i nus pa dang reg pa dang ldan pa'i sman rgya spos dang /_a ka ru dang /_ru rta dang /_ston dang /_rdo dreg
[\[160b.7\]]dang /_ko nyon tse dang /_thang shing dang /_chu srin sen mo dang /_ra sna dang /_gu gul dang /_shu dag dang /_rtsa rong dang /_sug smel rnam gnyis dang /_tsan+dan dang /_sib dang /_shi kru dang /_bye'u rug pa dang /_spang spos dang /_bya ma
[\[161a\]]
[\[161a.1\]]ka dang /_yungs kar dang /_sle tres dang /_e raN+Da rnam gnyis dang /_ba ru ra dang /_ro hi sha dang /_/ta ma la'i lo ma dang /_b+hu ti ka dang /_sa li ka dang /_'u su dang /_ti mu sa dang /_shu ti dang /_rgya sran dang /_mon sran ma
[\[161a.2\]]sha dang /_kru trug tres dang /_pu ti ka rany+dza dang /_na gu la rnam gnyis dang /_gzhan yang bsil ba'i nus pa dang ldan pa'i sman rnams zhib tu btags la chang dang rtsabs skyur po dang til mar dang lhan cig bskol te/_dro 'jam tsam byas pas bsku
[\[161a.3\]]ba'am/_yang na zhib tu btags pa'i lde gus byug pa byas na/_rims grang ba zhi bar byed do/_/yang na rgya spos la sogs pa gong gi sbyor ba de nyid kyis blugs pa dang /_lus spying ba la sogs pa bya'o/_/de bzhin du chang skyur dang /_ba gcin
[\[161a.4\]]dang /_zho ga chu la sogs pa sman med pa'i nyi tshe'i blugs pa la sogs pa bya'o/_/yang na dong ka la sogs pa'i sde tshan gyi btung ba dang /_bsku ba dang byug pa la yang sbyar ro/_/a ka ru'i dud pa dang /_pa la ka'i dud pa 'og nas smos pa gang
[\[161a.5\]]yin pa yang rims grang mo 'di la sbyar ro/_/me'i drod bskyed par bya ba'i phyir dugs kyi cho ga bsten par bya'o/_/de bzhin du rlung med pa'i khang par 'dug pa dang /_rtsol ba dang gos lci ba bgo ba la sogs pa yang bya'o/_/rngul dbyung bar bya ba'i
[\[161a.6\]]phyir mkhris pa skyed pa'i sman bza' bar bya ste/_rgya sran ku lang+tha dang /_ma sha dang /_nim pa wa sa zhes bya ba'i zas dang /_sha rnams sbyar ro/_/gnas ni khang pa'i dbus dang /_sa khang gi nang du rtswa ku sha dang /_l+h+wam dang /_ra la ka zhes bya
[\[161a.7\]]ba'i stan bya ste/_khang pa de'i nang du mdag ma dud pa med cing dmar rug ge ba zhugs ling gi nang du bcug ste bsro bar bya'o/_/grang ba'i dbang gis shin tu 'dar bar gyur pa la ni chang ngam/_dar ba'am/_rgya sran dang /_khre rgod la sogs pa
[\[161b\]]
[\[161b.1\]]'bru'i khu ba'i nang du tsha ba gsum btab pa'am/_gzhan yang mkhris pa skyed pa'i sman rnams bsten par bya'o/_/de bzhin du bud med shin tu nu ma mdzes shing sha rgyas pa lus la byug pa dang /_rgyan thams cad kyis brgyan pa lang tsho la bab pa dang /_
[\[161b.2\]]chang gis shin tu dregs pa yid du 'ong zhing shin tu 'gying bag dang ldan pa'i bud med dang mthang sbyar ba'i dugs bya ste/_nam grang bar gyur pa'i dus na bud med de spang bar bya'o/_/'dus pa las gyur pa'i rims la ni nyes pa gcig shas chung zhing
[\[161b.3\]]gnyis shas che na ni gnyis zad par bya zhing gcig gso bar bya'o/_/gnyis shas che zhing gcig shas chung na ni gnyis bri zhing gcig bskyed par bya'o/_/nyes pa gsum cha mnyam na ni dang po bad kan gso zhing de nas rlung dang mkhris pa rim bzhin
[\[161b.4\]]du gso'o/_/'dus pa las gyur pa'i rims nad kyis lus zad cing rna rtsa gnyis su shin tu mi bzad par na ba skrangs par gyur pa ni 'tsho bar dka' ste/_phal cher 'chi bar 'gyur bas de la ni myur du khrag gtar ba dang /_mar blud pa dang /_bad
[\[161b.5\]]kan dang mkhris pa 'joms pa'i sman gyis byug pa dang /_sna nas btang ba'i sman dang /_mkhur bar bcang ba rnams byas na phan no/_/lus zungs rnams la brten pa'i rims grang ba dang /_dro ba dang /_snum pa dang /_rtsub pa la sogs
[\[161b.6\]]pa'i cho ga byas kyang ma zhi na de la ni lag pa gnyis las rim gyis khrag dbyung bar bya'o/_/rims mi bzad pa la cho ga gong ma des kyang zhir mi 'dod na nad gzhi ji lta ba bzhin du/_rlung la sogs pa'i nad gang shas che ba brtags te/_so so'i bya ba
[\[161b.7\]]bzhin du spang bar bya zhing 'og nas smos pa bzhin du gso bar bya ste/_de yang pa to la dang /_pu tse shel dang /_gla skang dang /_a ru ra dang /_shing mngar dang /_'di rnams lan bzhi lnga bskol ba'i rjes su blud na rims mi bzad pa rnams sel
[\[162a\]]
[\[162a.1\]]bar byed do/_/'bras bu gsum dang /_a ru ra dang /_sle tres dang /_pi pi ling dang /_'di rnams gang yang rung ba'i khu ba bskol ba dron mo'am grang mo yang rung ste/_de bzhin du mar dang /_'dag gu dang /_phye ma dang /_
[\[162a.2\]]ri lu la sogs pa re re'i sbyor ba bcud kyis len gyi cho ga bzhin du bya ba'am yang na go bye'u gnyis dang sbyar ba byin na ni rims mi bzad pa zhi bar byed do/_/nyi ma gang la nyin bzhi pa'i rims la sogs pas btab pa'i dus su nad gzhi rnams brtag ste/_lus
[\[162a.3\]]'phel bar bya ba'i cho ga tshul bzhin du bya'o/_/sgog skya'i til mar dang bcas pa tho rangs sam kha zas kyi gong du btung ba'am de bzhin du mar rnying pa dang /_zho dang /_'o ma dang /_dar ba dang /_srang drug pa zhes bya ba'i mar gcong chen po'i skabs su
[\[162a.4\]]bshad pa dang /_dge ba'i sman mar smyo byed kyi skabs su 'byung ba dang /_ba'i rnam lnga'i sman mar brjed byed kyi skabs su 'byung ba dang /_tig ta'i sman mar mdze nad kyi skabs su bshad pa dang /_ba sha ka'i sman mar khrag mkhris kyi nang nas 'byung
[\[162a.5\]]ba'am/_'di rnams gang yang rung ba nang par ram zas kyi gong du rims mi bzad pa la sbyar bar bya'o/_/'bras bu gsum dang /_rgya shug dang /_ag ni man+tha dang /_'di rnams bskol ba'i nang du mar dang mar gyi nyis 'gyur gyi zho dang /_mar gyi bzhi
[\[162a.6\]]cha'i seng phrom gyi shun phrags gi phye ma btab ste/_yang bskol ba'i mar las ran par 'thungs na rims mi bzad pa 'joms pa'i mchog yin no/_/'bras bu'i chang dang /_'bru'i chang legs par smin pa dang /_rma bya dang /_sreg pa dang /_khyim
[\[162a.7\]]bya'i sha gtsang ba dro ba'i nus pa dang ldan pa zas dang lhan cig ci 'dod pa tshim tshad du zos la/_zhag de nyid la gnyid log pa'am/_yang na slon du gzhug go/_/yang na sman mar thun tshad chen po 'thungs la de'i 'og tu skyug sman bya'o/_/thog mar snum chos dang
[\[162b\]]
[\[162b.1\]]dugs byas la/_de nas ni li ni dang /_a dza gan+d+ha dang /_dur byid dang /_pu tse shel dang /_'di rnams btags pa'i phye ma chu dang bskyos te/_rims kyis btab pa'i zhag btung ngo /_/ldong ros dang /_rgyam tsha dang /_pi pi ling dang /_til mar dang
[\[162b.2\]]lhan cig sbyar ba'i mig sman yang gzhug go/_/shing kun dang /_stag gi tshil cha mnyam pa rgyam tsha dang sbyar ba'i sna sman gtang ngo /_/yang na mar rnying pa gcig pu'am/_yang na seng ge'i tshil rgyam tsha dang sbyar te sna sman gtang ngo /_/yang na ba la ka sha dang /_
[\[162b.3\]]nim pa'i lo ma dang /_shu dag dang /_ru rta dang /_a ru ra dang /_yungs kar dang /_nas dang /_mar dang sbyar bas bdug par byas na rims ma rungs pa sel to/_/yang na byi la'i rtug pa'i bdug pa yang de bzhin du phan no/_/bya ma ka dang /_shu dag
[\[162b.4\]]dang /_sra rtsi pog dang /_nim pa dang /_a ka dang /_a ka ru dang /_thang shing dang /_'di rnams sbyar ba'i dud pa ni gzhan gyis mi thub pa'i bdug pa zhes bya ste/_rims thams cad la sbyar ro/_/gzhan yang 'jigs pa las rims su gyur pa
[\[162b.5\]]dang /_sems bsgyur ba las rims su gyur pa dang /_'byung po dang /_smyo byed dang /_brjed byed kyi nad du bshad pa'i bdug pa dang /_sna sman dang mig sman du bshad pa rnams skabs 'dir rims thams cad la sbyar ro/_/gzhan yang lha bstan pa dang nor
[\[162b.6\]]bu bcang ba dang /_sngags dang /_gtor ma gtong ba dang /_lha mchod pa dang /_sbyin sreg dang /_nye bar gso sbyong bya ba dang /_bde legs dang phyag 'tshal ba la sogs pa byas na/_rims nad thams cad sel to/_/glo bur du byung ba'i rims mi bzad pa ni
[\[162b.7\]]phal cher gdan las gyur pa ste/_de la ni lha la bsnyen cing mchod na de nyid de'i sman yin no/_/rims mi bzad pa la grang ba dang /_dro ba la sogs pa rang rang gi gso ba rnam pa thams cad byas kyang ma zhi na/_khrag gtar bar bya'o/_/rlung dang /_me dbal dang /_
[\[163a\]]
[\[163a.1\]]'brum bu las gyur pa'i rims nad la ni sman mar dang /_byug pa grang mo dang /_blugs pa dang /_sha khu dang /_bza' ba dang /_khrag tu dbyung ba la sogs pa rang rang gi gso ba bzhin du bya'o/_/zhag gsum pa'i rims la ni nam tshong gi
[\[163a.2\]]rtsa las gtar ro/_/zhag bzhi pa la ni rgyab kyi nam tshong gi drang thad kyi rtsa las gtar ro/_/dngas ma la rims ma rungs pa zhugs pa la ni smyung ba dang skyug sman gtong ngo /_/rims de khrag gi nang du zhugs na ni khrag la phan pa'i sman bskol ba'i chu lus la gtor
[\[163a.3\]]ba dang /_bsku ba dang /_gtar ga rnams bya'o/_/rims de sha la gnas na ni bkru sman rnon po gtong ngo /_/tshil la gnas na ni tshil dbri ba'i sman bya'o/_/rims de rus pa dang rkang la gnas na ni dugs dang /_mnye ba dang /_bsku byug dang /_rlung
[\[163a.4\]]nad zhi ba'i sman rnams bya ste/_khyad par du 'jam rtsi mas gtong na phan no/_/'byung po'i gdon las gyur pa'i rims la ni sngags dang gtor ma la sogs pa'i cho ga byas na phan no/_/sman bdugs pa'i dris phog pa las rims su gyur pa la ni mkhris
[\[163a.5\]]pa zhi bar byed pa'i sman rnams sbyin na phan no/_/dug gis phog pa las rims su gyur pa la ni dug gso ba'i dpyad bya'o/_/khros pa las gyur pa'i rims la ni gang la dga' ba'i nor sbyin pa dang /_snying dga' ba'i gtam bya'o/_/des ma zhi na
[\[163a.6\]]phan pa'i zas dang sman bsten par bya'o/_/des kyang ma zhi na mi phan pa'i zas dang sman gyis gso'o/_/de dag gis ma phan na bkru sman gtong na phan no/_/khro ba las rims byung ba la ni 'dod pa bsten pas zhi bar 'gyur ro/_/'dod pa la chags pa
[\[163a.7\]]las rims su gyur pa la khro ba bskyed pas zhi bar 'gyur ro/_/mya ngan dang 'jigs pa las rims su gyur pa la ni khro ba dang snying du sdug pa dang gnyis ka bsten pas zhi bar 'gyur ro/_/dmod pa dang drag shul gyi las las rims su gyur pa la ni srid srung gi
[\[163b\]]
[\[163b.1\]]rig byed kyi cho ga'am/_lha la sogs pa la mchod pa byas na zhi bar 'gyur ro/_/glo bur du byung ba'i rims de rnams thog mar ni gcig pu byung ba yin na phyis ni nad gzhi 'dres nas byung ba yin te/_de bas na glo bur du byung ba'i rims la ni sman dang dpyad
[\[163b.2\]]nad gzhi dang ji ltar mthun par gso'o/_/rims de rlung la sogs pa'i nad gzhi mi ldan gyi bar du ni/_gting zug par mi 'gyur ro/_/rims ldang ba'i dus su sems pa las rims su gyur pa la ni yul yid du 'ong ba sna tshogs mngon du byas na dran pa
[\[163b.3\]]zhi bar 'gyur ro/_/sems can thams cad la yid dga' bar bya ste/_snying rjes sems brlan par gyur na rims 'joms so/_/skyes bu rims dang bral zhing nyams stobs ma skyes pa la ni lus kyi rtsol ba dang /_'khrig pa dang /_de bzhin du kha
[\[163b.4\]]zas lci ba dang /_ma goms pa dang tsha ba bskyed pa dang /_gzhan rims skyed pa'i rgyu thams cad spang bar bya'o/_/rims las byang ba yin na yang kha zas thams cad 'chol bar mang du mi bza' ste/_/nyam chung bas kha zas 'chol bar zos na nad byang ba yin na
[\[163b.5\]]yang phyir nad ldog par byed do/_/de bas na bag ma byas pa'i zas dang spyod lam bsten pa las ni srog 'phral la 'phrog par byed pa yin pas khyad par du nad kyi gnas skabs la brtags te/_smyung ba dang /_dugs dang /_nas kyi thug pa dang /_tig ta'i khu ba
[\[163b.6\]]dang /_smin par byed pa'i sman dang /_'o ma dang mar la sogs pa gso ba thams cad sbyar bar bya'o/_/lha khyab 'jug gis gtong ba'i rims shin tu drag po la ni sman dang /_nor bu dang /_sngags rnams mgo la gdags so/_/gzhan yang pha ma
[\[163b.7\]]la sogs pa dam pa rnams dang /_bla ma dang /_bram ze dang /_lha rnams la mchod pa dang /_yid dga' bar byed pa'i 'dod pa'i yul rnams bsten par byas pas kyang rims rnams zhi bar 'gyur ro/_/gso ba'i gnas las rims nad gso ba'i le'u ste dang po rdzogs so//_//_
[\[164a\]]
[\[164a.1\]]de nas khrag mkhris gso ba'i le'u gnyis pa bshad par bya ste/_skyes bu stobs dang ldan zhing khrag stod du shugs mi drag par 'byung ba de yang gsar du dgun nam grang ba'i dus su bla brnan med par 'byung na/_mdo'i gnas nad med par 'gyur ba'i tshul
[\[164a.2\]]bstan pa'i le'u las khrag mkhris shas che bar 'gyur ba'i gso ba 'dir sbyar ro/_/khrag mkhris thur du byung ba dang /_nad gzhi gnyis 'dres pa las 'byung ba dang /_ldang dub byed pa dang /_stod du byung ba'i khrag kha dang /_sna dang /_mig dang /_rna ba'i bu gar 'pho zhing 'byung ba dang /_
[\[164a.3\]]smad du byung ba'i khrag pho mtshan dang /_rkub nas 'byung ba dang /_yang na khrag stod smad du phyin ci log tu 'byung ba rnams la ni rim pas khad kyis brdal la gso'o/_/stod smad gnyis ka las khrag cher 'byung zhing me'i drod chung ba dang /_nad gzhi gsum las gyur pa dang /_
[\[164a.4\]]stod smad gang yang rung ba las tshabs cher 'byung ba rnams ni spang bar bya'o/_/de la nad gzhi dang /_nyi ma ring thung nur ba'i dus dang /_khrag mkhris de nad gzhi gang dang 'brel nas stobs che chung du song ba dang /_yul dang dus la sogs pa brtags nas khrag gong 'og
[\[164a.5\]]gang nas byung ba la sogs pa bye brag shes par byas nas/_de'i 'og tu smyung ba'am/_lus 'phel zhing rgyas par bya ba'am/_lus sbyang ba'am/_sman gyis zhi bar bya ba rnams gang rigs par bya'o/_/kha zas dro ba dang rno ba la sogs pas mkhris pa'i nad skyes pa de yang /_
[\[164a.6\]]nad gzhi mang po dang 'dres te nyams stobs dang ldan la khrag stod du byung ba la ni bkru sman btang la/_smad du byung ba la ni skyug sman gtang ngo /_/lus 'phel zhing nyams stobs dang ldan na ni smyung ba bya'o/_/gal te lus smyung ba byas pa dang /_rid pa yin na ni nyams stobs
[\[164a.7\]]skyed pa'i cho ga bya'o/_/khrag stod du byung ba la ni kha ba dang /_bska ba'i sman gyi khu bas zhi bar bya'o/_/smyung ba byas pa la ni bca' sga ma gtogs pa'i yan lag drug pa'i sman bskol ba'i khu ba blud do/_/khrag thur du byung ba la ni mngar ba'i khu bcud kyis zhi bar bya'o/_/
[\[164b\]]
[\[164b.1\]]khrag stod du byung ba la ni thog mar skyo ma blud do/_/smad du byung ba la ni sman thug blud do/_/khrag mkhris can nyams stobs yod cing sha ma zad pa la zas za nus pa de ni skyon gyis khrag byung du zin kyang dang bor khrag bcad du mi rung ngo /_/bcad sngas na nad mang du skyed do/_/gzhan
[\[164b.2\]]du na nyams zad cing zas za mi nus te/_nyes pa dag cing khrag mang du 'byung ba la ni khrag ma bcad na mes tshig pa bzhin du myur du 'chi bar byed do/_/dur byid dang /_sha ma dur byid gnyis bskol ba'i khu ba'i nang du yang de nyid btags pa'i phye ma dang /_sha kha ra'i phye ma
[\[164b.3\]]dang sbyar nas lag pa'i mthil du bzhag ste bldag go/_/dur byid dang /_sha ma dur byid dang /_'bras bu gsum dang /_pi pi ling dang /_sha kha ra dang sbyar ba'i ri lu byas te/_de las ran par zos na/_'dus pa las gyur pa'i khrag stod du lud pa dang /_skrang
[\[164b.4\]]ba dang /_rims rnams 'joms so/_/yang na dur byid dang /_sha kha ra cha snyoms te/_kha ra'i bzhi cha'i pi pi ling dang /_de rnams sbrang rtsi dang /_ri lu byas te zos na phan yon gong ma dang 'dra'o/_/yang na khrag thur du 'byung ba la ni skyug sman btang ste/_chu dang skyo
[\[164b.5\]]ma sbyar ba'i nang du/_po son cha dang /_sbrang rtsi dang /_kha ra btab pa'am/_yang na po son cha dang /_kha ra dang /_sbrang rtsi dang /_chu dang sbyar ba btang ba'am/_yang na shing mngar bskol ba'i khu ba'i nang du po son cha btab pa'am/_yang na bu ram chu po son cha dang
[\[164b.6\]]sbyar ba'am/_sbyor ba de dag las gang yang rung ba byas na skyugs par 'gyur te/_thur du 'byung ba'i khrag mkhris la bsngags so/_/de ltar slon khrus kyis lus dag par byas nas/_nyams stobs bsrung bar bya ba'i phyir/_rang rang gi gso ba skyo ma dang /_thug
[\[164b.7\]]pa la sogs pa rim bzhin sbyar ro/_/de la skyo ma ni rims nad gso ba'i nang nas 'byung ba'i rgun 'brum mam/_shing tog ma du ka la sogs pa'i skyo ma'am/_yang na mkhris pa 'joms pa'i 'bras bu'i rigs rgun 'brum dang /_skyu ru ra la sogs pa'i skyo ma blud do/_/
[\[165a\]]
[\[165a.1\]]yang na 'bra go dang /_rgun 'brum dang /_ma du ka dang /_pa ru sha ka dang /_'di rnams kha ra dang sbyar ba ni snying po lnga'i skyo ma zhes bya ste blud pa'am/_yang na snying po lnga'i sman khu'i nang du mar dang /_sbrang rtsi dang /_'bras yos kyi phye ma dang 'di
[\[165a.2\]]rnams chu dang sbyar ba'i skyo ma blud do/_/gal te skyu ru ra la dga' zhing me drod chung ba yin na ni skyu ru ra dang se'u 'bru lta bu gdab po/_/de la thug pa ni pad+ma ge sar dang /_ut+pa la'i ge sar dang /_kr-iSh+Na par+Ni dang /_pri yang ku rnams bskol ba'i thug pa'am/_yang na pu
[\[165a.3\]]shel tse'am/_seng phrom dkar po dang tsan+dan dang /_'di rnams bskol ba'i thug pa'i nang du bca' sga btab pa'am/_yang na ba la ka dang /_da ta ka'i me tog dang /_bil ba'i rkang dang /_byi tsher ba dang /_'di rnams sbyar ba'i thug pa'am/_yang na tig ta dang /_
[\[165a.4\]]pu shel tse dang /_gla sgang dang /_'di rnams sbyar ba'i thug pa'am/_yang na sran chung dang /_kr-iSh+Na par+Ni sbyar ba'am/_yang na sa la par+Ni 'am/_mon sran sde'u dang sbyar ba'i thug pa'am/_yang na ba la dang /_ha re Nu ka dang /_mar dang sbyar ba'am/_gong gi thug pa'i
[\[165a.5\]]sbyor ba de rnams bsil ba'i nus pa dang ldan pa srog chags thang la gnas pa'i sha khu las gzhi blangs pa'i thug pa grang mo'i nang du sbrang rtsi dang kha ra btab ste/_sbyor ba re re nas de ltar sbyar ro/_/de bzhin du bsil ba'i nus pa dang ldan pa'i sha khu'i nang du mngar la
[\[165a.6\]]dad pa yin na mar dang brngos la sha kha ra dang ldan par sbyin no/_/skyur la dad pa yin na ni skyur la btang ba blud do/_/kha zas kyi tshul brtag cing shes pa'i le'u las yang zhing bsil ba'i kha zas grang ba dang /_gang bu las skyes pa'i 'bru dang /_tshod ma yang ba dang
[\[165a.7\]]bsil ba'i nus pa can khrag mkhris la rab tu bsngags so/_/btung ba ni gong du smos pa'i yan lag drug pa'i sman las dong gra spangs pa'i btung ba'am/_yang na rtsa ba chung ngu lnga bskol ba'am/_yang na chu bskol ba bsgrangs pa'am/_yang na sbrang rtsi'i chu'am/_yang na
[\[165b\]]
[\[165b.1\]]mkhris pa 'joms pa'i 'bras bu rgun 'brum dang /_'bra go la sogs pa bskol ba'i chu blud do/_/rtug pa 'gags pa la ni rgya sne'u dang /_ri bong gi sha dang sbyar ba phan no/_/rlung shas che ba'i rtug pa 'gags pa la ni sreg pa'i sha dang u dum+bA ra bskol ba blud pa'am/_yang
[\[165b.2\]]na shing p+lag sha bskol ba'i nang du rma bya'i sha dang sbyar ba'am/_yang na n+ya gro d+ha dang khyim bya'i sha dang bskol ba blud do/_/mdor na khrag dang mkhris pa skye ba'i rgyu dro ba dang rno ba thams cad spang bar bya'o/_/ba sha ka bskol ba'i khu ba'i nang du pri yang ku dang /_sa nag po
[\[165b.3\]]dang /_skyer khaN+Da dang /_seng phrom dang /_sbrang rtsi sbyar ba 'thungs na khrag mkhris 'joms so/_/yang na ba sha ka nyi tshe bskol ba'i khu ba'am/_yang na ba sha ka bskol ba'i khu ba'i nang du sbrang rtsi dang /_kha ra btab pa 'thungs na de ma thag tu khrag mkhris 'joms so/_/
[\[165b.4\]]khrag mkhris la ni ba sha ka 'di las lhag pa med do/_/pa to la dang /_su ma na dang /_tsan+dan rnam gnyis dang /_nim pa dang /_shug pa dang /_de rnams lhan cig sbyar ba'am/_yang na seng phrom dang /_ba sha ka dang /_mon sne'u dme ru dang /_sa nag po dang /_ma du
[\[165b.5\]]yan ti ka zhes bya ba sen rtsi rnams sbyar ba'am/_yang na nye'u shing thal tres dang /_ram nye ba rnam gnyis dang shing mngar dang 'di rnams sbyar ba'am/_sbyor ba de gsum gang yang rung ba bskol ba'i khu ba'i nang du kha ra dang /_sbrang rtsi dang ldan pa 'thungs na/_khrag
[\[165b.6\]]mkhris 'joms so/_/yang na rgya skyegs shing gi shun pa bskol ba'i nang du ka ra btab pa 'thungs na yang phan no/_/yang na ba glang gi lci ba dang /_rta rtug btsir ba'i khu ba'i nang du sbrang rtsi dang mar btab pa btung ngo /_/khrag ska bar byung ba la ni bya phug ron gyi rtug
[\[165b.7\]]pa sbrang rtsi dang sbyar te bldag go/_/khrag shas cher 'byung ba la ni skam sa na gnas pa'i bya dang /_ri dgas kyi khrag sbrang rtsi dang sbyar ba btung ngo /_/yang na ra'i mtshan ma mkhris pa dang bcas pa btsos pa'am/_ma btsos pa yang rung zos na phan no/_/yang na
[\[166a\]]
[\[166a.1\]]sman pa la ni bskol ba'i khu ba srang drug tsam gyi nang du tsan+dan dang /_pu shel tse dang /_gla sgang dang /_'bras yos dang /_mung+ga dang /_pi pi ling dang /_nas dang /_'di rnams btags pa'i phye ma bcug la spangs te/_nang par btsags la tshigs ma
[\[166a.2\]]bor te/_dngas ma blud na khrag mkhris 'joms so/_/tsan+dan dang /_pad+ma dang /_pu shel tse dang /_de gsum gyi khu ba'i nang du bong ba bsregs pa dmar por gyur pa bcug ste/_spangs pa'i dngas ma bsgrangs pa'i nang du sbrang rtsi dang /_kha ra btab pa blud na khrag mkhris shas che ba
[\[166a.3\]]las rgyal lo/_/bu ram shing gi tshigs ma brdungs pa chu dang mnyes pa'i khu ba rdza snod gsar pa'i nang du bcug la/_khang pa'i phyi rol du bzhag ste bsrungs la tho rangs ras la btsags te tshigs ma bor/_dngas ma sbrang rtsi dang bcas pa me tog pad+ma kha phye ba'i dris
[\[166a.4\]]bsgos pa 'thungs na phan yon gong ma dang 'dra'o/_/mkhris pa'i rims 'joms pa'i sman dug mo nyung la sogs pa'i sman thams cad kyang khrag mkhris la sbyar bar bya'o/_/gong ma'i sman khu ba'i sbyor ba de dag gis me drod skyes te/_bad kan zad pa dang /_khrag
[\[166a.5\]]mkhris da rung ma zhi zhing /_rlung dang 'dres nas 'khrugs pa la ni ra'i 'o ma'am/_ba'i rnam lnga chu lnga 'gyur dang bskol la chu du ba dang blud na phan no/_/yang na rtsa ba lnga pa chung ngu dang /_ba'i rnam lnga dang ra'i 'o ma bskol ba sbrang rtsi dang /_kha ra btab pa btung ngo /_/yang na
[\[166a.6\]]rgun 'brum dang /_bca' sga dang /_ba la dang /_gze ma dang /_dzi ba ka dang /_zangs rtsi ba dang /_de rnams re re yang chu dang bskol ba'i nang du 'o ma dang /_mar btab pa sbyar te gtang ngo /_/yang na 'o ma dang kha ra dang bskol te mar dang sbyar la gtang ngo /_/gze ma dang nye'u shing 'o ma dang
[\[166a.7\]]bskol ba'am/_yang na 'dab ma rnam bzhi 'o ma dang bskol ba 'thungs na khrag nad myur du zhi bar 'gyur zhing /_khyad par du gcin 'ong ba'i bu ga nas khrag 'byung ba la phan no/_/khrag rkub nas 'byung ba la ni chu shing gi khu ba dang 'o ma sbyar ba blud na phan no/_/yang na n+ya gro d+ha'i myu gu 'o ma dang
[\[166b\]]
[\[166b.1\]]bskol ba'am/_yang na bca' sga dang /_u di tsa dang /_ut+pal dang 'o ma bskol ba blud na phan no/_/yang na khrag tu 'khru ba'i gso ba dang /_gzhang 'brum khrag tshad can gyi gso ba ji snyed pa'ang 'dir sbyar ro/_/sman khu ba 'thungs pa'i 'og tu bza' ba yang gong
[\[166b.2\]]ma'i 'og ma bskol ba dang sbyar ro/_/yang na gong gi sbyor ba de dag mar dang sbyar ba gtang ngo /_/ba sha ka'i lo ma dang /_sdong bu dang /_rtsa ba dang bcas pa srang sum cu rtsa gnyis dang /_de'i brgyad 'gyur gyi chu srang nyis brgya lnga bcu rtsa drug dang bskol te/_brgyad cha lus pa
[\[166b.3\]]dang /_tshigs ma bor ba'i nang du mar srang brgyad dang /_ba sha ka'i me tog srang gnyis phye mar byas te btab pa yang bskol te bsgrangs pa'i nang du sbrang rtsi dang ldan par 'thungs na/_khrag mkhris dang /_mkhris pa'i skran dang /_rims dang /_dbugs mi bde ba dang /_
[\[166b.4\]]lud pa dang /_snying nad dang /_mig ser dang /_rab rib dang /_mgo 'khor ba dang /_me dbal dang /_skad 'gags pa rnams 'joms so/_/rgya skyegs shing gi lo ma btsir ba'i khu ba dang /_de'i bzhi cha'i mar dang bskol ba'i nang du mar gyi bzhi cha ba la sha
[\[166b.5\]]rgya skyegs shing gi lo ma dang /_sbrang rtsi btab ste 'thungs na khrag mkhris 'joms so/_/de bzhin du kyi lce ba'i lo ma yang sbyor ba de ltar byas na phan yon de dang 'dra'o/_/mgul pa nas khrag lbu ba can dang bad kan dang bcas pa ska bar 'byung ba la ni ut+pa la'i
[\[166b.6\]]sdong bu bsregs pa'i thal ba dang /_mar dang sbrang rtsi rnams 'dag gur byas te sbyin no/_/yang na ut+pa la dang /_pad+ma dang /_pri yang ku dang /_shing ma du ka dang /_de rnams re re thal sbyor gong ma dang byas na yang phan no/_/rkub nas mar khrag shas cher 'byung ba
[\[166b.7\]]la ni ru ha dang /_khrag mkhris 'joms pa'i sman gyis 'jam rtsi bya'o/_/sna nas khrag skyon med par 'byung ba la ni/_sna nas gzhug pa dang blugs pa'i sman bya ste/_de yang gong gi sbyar sman bskol ba'i khu ba'i nang du 'o ma dang /_bu ram shing gi khu ba la sogs
[\[167a\]]
[\[167a.1\]]pa dang bsres te blugs par bya'o/_/yang na 'o ma la sogs pa de dag kha ra dang sbyar ba'am/_yang na chu nyi tshe blugs na phan no/_/yang na se'u'i me tog dang /_a mra dang /_shar du la dang /_
[\[167a.2\]]de gsum gang yang rung ba'i sna sman btang ngo /_/yang na sman bsil ba'i sman rtswa dUr ba dang /_byi tsher ba la sogs pas lus byug pa dang /_bsku mnye dang /_rgyun blugs pa dang /_sman khu grang mo'i nang du lus 'jug pa la sogs pa yang bya'o/_/
[\[167a.3\]]mkhris pa'i rims kyi nad du bshad pa'i lus kyi nang dang /_phyi rol nas sman du bya ba thams cad dang /_glo 'grams pa dang /_zad byed kyis gso ba thams cad kyang khrag mkhris 'di la phan pa yin par sbyar ro/_/gso ba'i gnas las khrag
[\[167a.4\]]mkhris gso ba'i le'u ste gnyis pa rdzogs so//_//de nas lud pa dang glo nad gso ba'i le'u bshad par bya ste/_de la rlung 'ba' zhig las gyur pa'i lud pa'i nad la ni/_thog mar rlung la phan pa'i sman sna tshogs dang sbyar ba'i snum gyi cho ga spyad
[\[167a.5\]]par bya ste/_de yang snum dang sbyar ba'i thug pa dang /_khu bcud gtang ba dang /_bldag pa dang /_bsku ba dang /_dugs dang /_dud pas bdug pa dang /_de bzhin du bza' ba dang /_btung ba thams cad snum dang bcas par bya'o/_/gzhan yang rtug pa 'gags
[\[167a.6\]]pa la ni 'jam rtsi mas gtong bas bsal bar bya'o/_/rlung las gyur ba'i lud pa de mkhris pa dang bcas par gyur na/_thog ma zas zos la de'i 'og tu mar dang 'o ma nyal kar btung ngo /_/rlung las gyur pa'i lud pa bad kan dang bcas pa yin na ni/_snum dang bcas
[\[167a.7\]]pa'i bkru sman gtang bar bya'o/_/de la rlung la phan pa'i sman ni sle tres dang /_kaN+Da ka ri gnyis srang sum cu bskol ba'i khu ba'i nang du mar srang sum cu rtsa gnyis dang bskol te/_chu ni du/_mar ni lus pa dang de nas blud na rlung las gyur pa'i lud pa sel zhing me'i drod skyed
[\[167b\]]
[\[167b.1\]]par byed do/_/ya bak+Sha ra dang /_ra sna dang /_shu dag dang /_shing kun dang /_pa tha dang /_shing mngar dang /_'u su dang /_tsha ba rnam lnga dang /_de rnams zho re re dang /_mar khu bre gang dang /_rtsa ba bcu pa bskol ba'i khu ba mar gyi bzhi 'gyur dang lhan
[\[167b.2\]]cig bskol la/_mar lus pa dang /_de las ci ran tsam 'thungs pa'i rjes la 'bras thug blud na/_lud pa lu ba dang /_dbugs mi bde ba dang /_snying na ba dang /_rtsib logs na ba dang /_pho ba'i nad dang /_skran la sogs pa sel bar byed do/_/yang
[\[167b.3\]]na ra sna dang /_rtsa ba bcu pa dang /_nye'u shing dang /_'di rnams srang bcu gnyis bcu gnyis dang /_rgya sran dang /_rgya shug dang /_nas 'di rnams srang brgyad brgyad dang /_ra sha srang bcu dang /_chu srang lnga brgya dang /_'di rnams lhan cig
[\[167b.4\]]bskol te bzhi cha lus pa dang /_de dang mnyam pa'i mar dang /_mar gyi tshad kyi 'o ma dang /_dzi ban ti'i sde tshan lhan cig bskol te/_mar lus pa dang /_de las btung ba dang /_snar blugs pa dang /_'jam rtsi mas gtong ba la sogs pa byas na/_rlung las
[\[167b.5\]]gyur pa la sogs pa'i lud pa rnam lnga dang /_mgo 'dar ba dang /_mo mtshan dang /_brla brag gi nad dang /_lus dang yan lag gang yang rung ba la rlung nad byung ste na ba dang /_mchin pa na ba dang /_ro stod man chad kyi rlung nad sel to/_/yang na byi ri'i sde tshan chu dang
[\[167b.6\]]tshul bzhin du bskol ba bzhi cha lus pa dang /_khu ba'i bzhi cha'i mar dang lhan cig bskol la/_mar lus pa dang /_bi da ra'i phye ma nyung zad btab ste/_de las ran par zos na lud pa'i nad sel to/_/yang na shing a shwa ka'i sa bon dang /_shing mngar dang /_bi
[\[167b.7\]]da ka dang /_skyer khaN+Da dang /_shug pa dang /_lan tshwa byil dang /_kha ru tsha dang bcas pa 'di rnams mar dang tshul bzhin du sbyar ba'am/_yang na sman de rnams kyi phye ma mar dang sbyar ba'i lde gu sbyin zhing de'i 'og tu 'o ma blud pas nad zhi bar byed do/_/yang na byi dang ga dang /_dong
[\[168a\]]
[\[168a.1\]]gra dang /_ra sna dang /_pi pi ling dang /_shing kun dang /_lce myang tsha dang /_bar gyi zhes bya ba ga bra'i rtsa ba dang /_ya bak+Sha ra dang /_'di rnams kyi phye ma chu don dang sbyar ba'am/_yang na mar ci ran tsam dang sbyar ba 'thungs na/_rlung dang bad
[\[168a.2\]]kan las gyur pa'i lud pa dang /_dbugs mi bde ba dang /_skyigs bu dang /_me'i drod chung ba rnams zhi bar byed do/_/yang na rlung las gyur pa'i lud pa la ni byi tsher ba dang /_sring ga bi ra zhes bya ba bca' sga dang /_zur pa dkar po dang /_rgun 'brum dang /_kha ra
[\[168a.3\]]dkar po dang /_sring ga ta ka dang /_'di rnams til mar dang sbyar ba'i lde gu byin na/_rlung las gyur pa'i lud pa sel to/_/yang na dus par sha zhes bya ba byi tsher ba dang /_pi pi ling dang /_mu ta zhes bya ba gla sgang dang /_ga bra'i rtsa ba dang /_kar ka ta sring gi ni dang /_
[\[168a.4\]]Sha Ti zhes bya ba zur pa dkar po dang /_'di rnams kyi phye ma bu ram rnying pa dang /_til mar dang sbyar ba'i lde gu byin na/_rlung las gyur pa'i lud pa sel to/_/pi pi ling dang /_bca' sga dang /_kar ka ta sring ga dang /_'di rnams kyi phye ma bu ram rnying pa dang til mar
[\[168a.5\]]dang sbyar ba'i lde gu byin na/_rlung las gyur pa'i lud pa sel to/_/pi pi ling dang /_sen da pa gnyis kyi phye ma chu dron mo dang sbyar ba rlung las gyur pa'i lud pa can la sbyin no/_/yang na bca' sga dang /_kha ra dkar po'i phye ma zho ga chu'i nang du btab ste blud pa'am/_yang
[\[168a.6\]]na pi pi ling dang /_lce myang tsha gnyis kyi phye ma chu dang bskol ba'i khu ba'i nang du mar khol thag chad pa cung zad blugs te/_chang ngam zho ga chu gang yang rung ba dang bsres pa blud na/_rlung las gyur pa'i lud pa sel to/_/lud pa dang bcas pa'i cham pa la ni thog mar 'o ma
[\[168a.7\]]dang /_sha khu dang bcas pa'i bza' ba sbyin la/_de'i 'og tu snum dang bcas pa'i dud pa'i cho ga gong du bstan pa rnams bya'o/_/gzhan yang skyigs bu dang dbugs mi bde ba'i nad la dud pa btang ba'i cho ga 'og nas bstan pa rnams la yang lud pa'i cham pa bzhin du/_thog
[\[168b\]]
[\[168b.1\]]mar 'o ma dang sha khu'i bcud byin la/_de'i 'og tu dud pa gtang bar bya'o/_/kha zas ni dro ba dang /_thang dang chu la gnas pa'i srog chags kyi sha khu dang /_mon sran gre'u dang /_ad ma kub ta zhes bya ba kha sral phre'u'i khu ba gang yang rung ba 'bras sA lu dang /_nas
[\[168b.2\]]dang gro dang /_zhag drug cu pa'i 'bras gang yang rung ba dang sbyor ba'i zas byin na/_rlung las gyur pa'i lud pa sel to/_/yang na la la phud dang /_pi pi ling dang /_bil ba'i rkang dang /_dong gra dang /_rtsi tra ka dang /_ra sna dang /_a dza dzi zhes bya ba za ri dang /_kr-iSh+Na
[\[168b.3\]]par+Ni dang /_pa la sha dang /_zur pa dang /_ma nu dang /_'di rnams bskol ba'i khu ba las gzhi blangs pa'i thug pa'i nang du snum dang skyur dang lan tshwas btab pa blud na/_rked pa na ba dang /_snying na ba dang /_rtsib logs na ba dang /_lto na ba dang /_dbugs mi bde ba
[\[168b.4\]]dang /_skyigs bu rnams sel to/_/lhag par yang rlung las gyur pa'i lud pa rnams sbyong ngo /_/rtsa ba bcu bskol ba'i khu ba las gzhi blangs pa'i thug pa'i nang du tsha ba lnga'i phye ma dang bu ram btab ste blud na/_rlung las gyur pa'i lud pa sel to/_/yang na til dang /_
[\[168b.5\]]'bras sA lu dang /_skyur dang /_snum dang bcas pa'i thug pa'am/_yang na 'bras kyi 'o thug rgyam tshas btab pa blud na/_rlung gi lud pa la phan no/_/gong du smos pa'i rked pa la sogs pa'i nad rnams zhi bar byed do/_/nya dang /_khyim bya dang /_phag dang /_'di
[\[168b.6\]]gsum gang yang rung ba'i sha khu las gzhi blangs pa'i thug pa mar dang rgyam tsha dang ldan par blud na phan yon gong dang 'dra'o/_/gzhan yang ba spru ka dang /_ba yu si zhes bya ba mon sne'u dme ru dang /_ka sa g+ha nan ti dang /_kaN+Da ka ri'i lo ma dang /_'bras bu dang /_la phug gzhon
[\[168b.7\]]nu dang /_skam po dang /_'di rnams la g.yos su byas pa'i tshod ma rlung las gyur pa'i lud pa can la sbyar ro/_/zas ni snum chen po bzhi dang /_'o ma dang /_bu ram shing gi khu ba dang /_bu ram las sbyar ba'i btung ba go d+hi ka zhes bya ba dang /_de rnams dang lhan cig sbyar ba
[\[169a\]]
[\[169a.1\]]bza'o/_/skom du ni zho ga chu dang /_rtsab mo dang /_se'u 'bru'i btung ba chu dang sbyar ba la sogs pa dang /_chang dang /_skom 'di rnams rlung las gyur pa'i lud pa can la blud do/_/mkhris pa dang bad kan las
[\[169a.2\]]gyur pa'i lud pa la ni snum dang bcas pa'i skyug sman btang na phan te/_de bzhin du po son cha dang /_tang pa la dang /_shing mngar dang /_'di gsum chu dang bskol ba'i khu ba blud do/_/slon par byas na phan no/_/yang na po son cha dang /_shing mngar
[\[169a.3\]]gyi phye ma bu ram shing gi khu ba'am/_bi da ra'i khu ba gang yang rung ba'i nang du btab ste blud na skyugs par 'gyur te/_mkhris pa dang bad kan las gyur pa'i lud pa sel to/_/mkhris pa las gyur pa'i lud pa bad kan gyi shas chung na ni/_shing nye rong gcig pu rgun 'brum
[\[169a.4\]]la sogs pa'i mngar bag dang sbyar ba'i bkru sman btang ngo /_/ci ste bad kan gyi shas che na shing nye rong sman kha ba'i bag dang sbyar la btang ngo /_/de ltar slon khrus kyis nad dag par byas nas/_de yang mkhris pa shas che zhing bad kan chung ba'i lud pa'i nad la ni/_mngar
[\[169a.5\]]bag dang /_snum bag dang sbyar ba'i thug pa grang mo blud do/_/bad kan shas che zhing mkhris pas shas chung ba'i lud pa la ni/_sman kha ba dang /_rtsub pa dang sbyar ba'i thug pa grang mo blud do/_/mkhris pa nyi tshe las gyur pa'i lud pa la ni/_si da zhes
[\[169a.6\]]bya ba'i kha ra dkar po dang /_ut+pa la dang /_'di rnams sbrang rtsi dang lde gur byas nas byin na zhi bar 'gyur ro/_/bad mkhris dang bcas pa'i lud pa la ni/_gong ma'i sman gyi steng du gla sgang dang /_na le sham gyis btab ste sbyin no/_/mkhris pa
[\[169a.7\]]dang rlung las gyur pa'i lud pa la ni/_gla sgang dang /_na le sham ma gtogs pa gong ma'i sbyor ba sman gyi steng du mar gyis btab pa'i lde gu bldag tu bcug na phan no/_/mkhris pa las gyur pa'i lud pa la ni rgun 'brum lnga bcu pa dang /_ka ni li zhes bya ba'i pi pi ling
[\[169b\]]
[\[169b.1\]]sum cu dang /_sha kha ra srang gcig dang /_'di gsum sbrang rtsi dang lde gur byas te sbyin no/_/yang na be'u rtswa ma zos pa'i tshan bu'i khu ba btsir ba dang /_sbrang rtsir sbyar ba zos na mkhris pa las gyur pa'i lud pa sel to/_/yang na star ga zhes bya ba'i shing tsha dang /_
[\[169b.2\]]byo sha zhes bya ba'i tsha ba gsum dang /_rgun 'brum dang /_pi pi ling gi rtsa ba dang /_ma nu dang /_'bras yos dang /_gla sgang dang /_zur pa dkar po dang /_ra sna dang /_skyu ru ra dang /_sha kha ra 'di rnams kyi phye ma mar dang sbrang rtsi dang sbyar ba'i lde gu zos na snying nad dang /_lud
[\[169b.3\]]pa'i nad sel to/_/yang na srog chags thang la gnas pa'i mngar ba'i sha dang /_khre dang khre rgod kyi bza' ba dang /_mon sran sde'u la sogs pa'i khu ba dang /_tshod ma kha bar sbyar ba zos na mkhris pa las gyur pa'i lud pa sel to/_/bad kan shas che ba la ni sman kha ba dang /_
[\[169b.4\]]sbrang rtsi dang sbyar ba'i lde gu sbyin no/_/bad kan gyi shas chung ba la ni 'bras drug cu pa'i chan 'o ma la sogs pa'i khu ba dang lhan cig sbyin no/_/btung ba ni sha kha ra dang sbyar ba'am/_yang na rgun chu'am/_bu ram shing gi khu ba'am/_'o ma bskol la bsgrangs pa blud
[\[169b.5\]]par bya'o/_/ka ko la zhes bya ba ram nye'u pa rnam gnyis dang /_me da rnam gnyis dang /_bri ha ti rnam gnyis dang bri sha zhes bya ba rnam gnyis dang /_ba sha ka dang /_dong gra dang 'di rnams zhib tu btags te/_sha khu'am/_'o ma'am/_thug pa gang yang rung ba 'u shar
[\[169b.6\]]sbyar te blud na/_mkhris pa las gyur pa'i lud pa sel to/_/rgun 'bru dang /_pi pi ling dang /_rtswa'i rtsa ba lnga chu dang bskol ba'i khu ba dang /_'o ma dang yang bskol ba'i chu ni du/_'o ma lus pa dang /_bsgrangs pa'i steng du sbrang rtsi dang sha kha ra btab pa 'thungs na/_mkhris
[\[169b.7\]]pa las gyur pa'i lud pa zhi bar byed do/_/yang na gong ma'i sman khu las gzhi blangs pa'i thug pa bsgrangs pa'i nang du sbrang rtsi btab pa blud pa'am/_yang na zur pa'am/_hri be Da zhes bya ba u di tsa dang /_bri ha ti dang /_sha kha ra dang /_bi sha be sha rtsa zhes bya ba bca'
[\[170a\]]
[\[170a.1\]]sga dang /_'di rnams chu dngas su byas te/_ras las btsags la tshigs ma bor ba'i khu ba'i nang du mar gyis bsres te 'thungs na/_mkhris pa las gyur pa'i lud pa'i nad zhi bar byed do/_/sha kha ra dang /_dzi ba ka dang /_mung+ga par+Ni/_
[\[170a.2\]]ma sha par+Ni dang /_dur ba la zhes bya ba byi tsher ba dang /_'di rnams cham chom brdungs te/_mar gyi brgyad 'gyur gyi 'o ma dang chu dang lhan cig bskol te/_mar nyi tshe lus pa dang /_de las btung ba dang /_bza' ba dang bsku ba la sogs pa byas na mkhris pa las
[\[170a.3\]]gyur pa'i lud pa las rgyal lo/_/yang na sman gong ma de rnams kyi phye ma sbrang rtsi dang sbyar ba'i lde gu'am/_yang na bskol ba'i khu ba bsgrangs pa 'thungs na phan no/_/bad kan las gyur pa'i lud pa'i nad la ni thog mar lha shing zhes bya ba thang shing dang mar bskol
[\[170a.4\]]la mar lus pa'i nang du/_tsha ba gsum dang /_nas tshigs 'khus pa'i thal ba'i phye ma btab pa'i mar gyi snum gyi cho ga bya ste/_de'i 'og tu skyug sman dang /_bkru sman dang /_sna sman la sogs pa gong ma'i mar las gzhi blangs te/_nyams dang sbyar ba
[\[170a.5\]]ci rigs par gtang ngo /_/nad pa nyams stobs chung ba la ni slon khrus dang /_sna sman drag po mi gtong ngo /_/de ltar slon khrus byas pa'i rjes la/_nas dang /_mon sran sde'u dang /_rgya sran la sogs pa rtsub pa dang /_na le sham la sogs pa tsha ba'i sman
[\[170a.6\]]sbar ba'i thug pa dron mo blud do/_/ka sa mar da ka dang /_brta ka zhes bya ba dang /_bya gr-i zhes bya ba kaN+Da ka ri dang /_de rnams kyi tshod ma ya bak+Sha ra dang /_pi pi ling dang ldan par byas la sbyin no/_/srog chags thang la gnas pa dang /_khung na gnas pa'i sha khu til
[\[170a.7\]]dang /_yungs kar dang /_bil ba dang /_de rnams gang yang rung ba mar dang sbar ba'i khu ba sbyin no/_/skom du ni rtsa ba bcu pa bskol ba'i chu'am/_chu bskol ba'am/_yang rtag tu chang 'thung ba yin na yang chang ngam/_yang na sbrang rtsi dang chu sbyar ba blud do/_/yang
[\[170b\]]
[\[170b.1\]]na ma nu'i rtsa ba dang /_dong ga'i rtsa ba dang /_pa to la'i rtsa ba dang /_de rnams cham chom brdungs la chu dang nub gcig spangs te/_de'i khu ba sbrang rtsi dang sbyar ba 'tshal nan du blud na bad kan las gyur ba'i lud pa sel to/_/yang na pi pi ling dang /_pi pi ling gi rtsa ba dang /_
[\[170b.2\]]srid kha be re zhes bya ba bca' sga dang /_ba ru ra dang de rnams sbrang rtsi dang lde gur byas pa byin na bad kan gyi lud pa 'phrog go/_/yang na rma bya dang /_khyim bya'i sgro zhig kha gab can gyi nang du bcug ste bsregs la/_snag tsha bzhin du nag po song ba dang /_nas tshig
[\[170b.3\]]'khus pa'i thal ba dang bsres la sbrang rtsi dang sbyar ba'i lde gu byin na/_bad kan las gyur ba'i lud pa zhi bar byed do/_/yang na bi sha la zhes bya ba shing nye rong dang /_in+d+ra ba ru ni dang /_pi pi ling dang /_gla sgang dang /_dri bi rtsa zhes bya ba shing nye rong dang /_
[\[170b.4\]]'di rnams kyi phye ma sbrang rtsi dang sbyar ba blud pa'am/_yang na na le sham dang /_sbrang rtsi sbyar ba'i lde gu'am/_yang na rdzong ga ka zhes bya ba a ka ru dang /_sbrang rtsi sbyar ba'am/_yan na kaN+Da ka ri dang /_sbrang rtsi dang sbyar ba'am/_yang na par pa ta dang /_sbrang rtsi sbyar ba'am/_yang na bri ka ra dza dang /_
[\[170b.5\]]sbrang rtsi sbyar ba'am/_yang na ka sa ga na dang /_sbrang rtsir sbyar ba'am/_yang na rta nag po'i rtug pa btsir ba'i khu ba dang sbrang rtsi sbyar ba'am/_sbyor ba 'di rnams gang yang rung ba zos na/_bad kan las gyur pa'i
[\[170b.6\]]lud pa zhi bar byed do/_/thang shing dang /_zur pa dang /_kar ka ta shring gi dang /_byi tsher ba dang /_'di rnams til mar dang sbrang rtsi dang sbyar ba zos na/_bad kan dang rlung las gyur pa'i lud pa zhi bar byed do/_/yang na pi pi ling dang /_dong gra dang /_gla sgang
[\[170b.7\]]dang /_a ru ra dang /_skyu ru ra dang /_kha ra dkar po dang /_'di rnams sbrang rtsi dang /_til mar dang sbyar ba dang /_yang 'bras yos dang /_kha ra dkar po dang /_skyu ru ra'i shing gi myu gu dang /_'di rnams til mar dang sbrang rtsi dang sbyar ba'i sbyor ba gsum po de
[\[171a\]]
[\[171a.1\]]dag gang yang rung ba zos na/_bad kan las gyur pa'i lud pa sel to/_/yang na se'u 'bru srang gnyis dang /_bu ram srang brgyad dang /_tsha ba gsum srang re re dang /_'di rnams kyi phye ma zos na yang yi ga 'bye zhing me'i drod skyed pa dang /_
[\[171a.2\]]skad snyan par 'gyur ba dang /_cham pa dang /_dbugs mi bde ba dang /_lud pa las rgyal bar 'gyur ro/_/yang na bu ram srang gnyis dang /_nas tshig 'khus pa'i thal ba zho gcig dang /_pi pi ling dang na le sham zho gnyis gnyis dang /_se'u 'bru
[\[171a.3\]]srang phyed dang 'di rnams kyi phye ma zos na/_lud pa dang /_dbugs mi bde ba sel to/_/yang na rims nad gso ba'i skabs su/_a ru ra la sogs pa'i sbyar sman bstan pa'i nang du kar ka ta shring gi bsnan la bskol ba'i khu ba blud na lud pa la rab tu phan no/_/
[\[171a.4\]]yang na d+hi s+ya zhes bya ba la la phud dang /_dur byid dang /_bi sha la dang /_gla sgang dang /_puSh+kar mU la dang /_pi pi ling dang /_'di rnams ba gcin nam chu gang yang rung ba dang bskol ba'i khu ba 'thungs na bad kan las gyur pa'i lud pa zhi bar 'gyur ro/_/
[\[171a.5\]]yang na pi pi ling zho gnyis dang /_kha ra dkar po zho gnyis kyi phye ma dang /_til mar zho bzhi dang bskol nas ri lur byas la/_rgya sran bskol ba'i khu ba'i nang du mnyes te 'thungs na bad kan las gyur pa'i lud pa 'joms so/_/yang na rtsa ba bcu pa bskol ba'i
[\[171a.6\]]khu ba srang brgya nyi shu rtsa brgyad kyi nang du mar srang sum cu rtsa gnyis dang /_puSh+kar mU la dang /_zur pa dang /_bil ba dang /_byi'u rug pa dang /_tsha ba gsum dang /_shing kun dang /_'di rnams zho gnyis gnyis dang lhan cig bskol te/_mar 'ba' zhig
[\[171a.7\]]lus pa dang /_thog mar thug pa blud la de las ran par 'thungs na/_rlung dang bad kan gyi nad thams cad 'joms so/_/yang na nir gun thig le zhes bya ba shes pa la'i lo ma bskol ba'i khu ba'i bzhi 'gyur gyi mar dang bskol te mar lus pa 'thungs na lud pa 'joms
[\[171b\]]
[\[171b.1\]]so/_/yang na byi tang ga bskol ba'i khu ba'i nang du mar dang tsha ba gsum bskol ba'i khu ba 'thungs na/_lud pa zhi bar byed do/_/yang na ba spru ba me tog dmar po can dang bye'u rug pa dang /_ka sa ma ra dang /_a ru ra dang /_pa to la dang /_bri ha ti dang /_pha
[\[171b.2\]]na dzi ka dang /_'di rnams bskol ba'i khu ba'i nang du mar dang /_'o ma dang /_tsha ba gsum dang yang legs par bskol nas mar lus pa dang /_de las ran par 'thungs na/_lud pa lu ba dang /_rims mi bzad pa dang /_zad byed kyi nad dang /_gzhang
[\[171b.3\]]'brum la sogs pa las thar bar byed do/_/yang na kaN+Da ka ri'i rtsa ba dang /_'o ma dang bcas pa chu dang tshul bzhin du bskol ba'i khu ba srang brgya nyi shu rtsa brgyad kyi nang du/_mar srang sum cu rtsa gnyis dang /_sman pa la dang /_tsha ba gsum dang /_byi dong ga
[\[171b.4\]]dang /_zur pa dang /_bal po se'u dang /_se'u rtsa la zhes bya ba kha ru tsha dang /_ya bak+Sha ra zhes bya ba nas tshig 'khus pa'i thal ba dang /_ma nu'i rtsa ba dang /_bri k+Shi ba zhes bya ba ba spru ba dang /_bri ha ti dang /_a ru ra dang /_la la phud dang /_kru trug
[\[171b.5\]]tres dang /_rgun 'brum dang /_dbyi mo dang /_pur+Na rna ba me tog dmar po can dang /_byi tsher ba dang /_a ma la po ta sa zhes bya ba lta bu dang /_kar ka ta shring gi ni dang /_ta ma la ki dang /_b+har gi zhes bya ba ga bra'i rtsa ba dang /_ra sna dang /_gze ma dang /_'di
[\[171b.6\]]rnams cham chom brdungs pa dang /_'di rnams lhan cig bskol te/_mar lus pa'i ming ni kaN+Da ka ri'i sman mar zhes bya ba ste/_de las ran par 'thungs na/_lud pa'i nad rnam pa lnga dang /_dbugs mi bde ba'i nad rnam pa lnga dang /_skyigs bu'i nad rnam pa lnga po
[\[171b.7\]]rnams la rab tu bsngags te/_bad kan 'joms par byed pa yang yin no/_/yang na kaN+Da ka ri srang brgyad btags pa'i phye ma chu srang nyis stong bzhi bcu rtsa brgyad bskol te/_srang brgya nyi shu rtsa brgyad lus pa'i nang du mar srang bcu drug dang /_kha ra dkar po srang bzhi
[\[172a\]]
[\[172a.1\]]bcu dang /_tsha ba gsum dang /_ra sna dang /_sle tres dang /_kru trug tres dang /_kar ka ta shring gi dang /_ga bra'i rtsa ba dang /_gla sgang dang /_pi pi ling mU la dang /_da na ya zhes bya ba byi tsher ba dang /_'di rnams srang phyed phyed zhib tu btags
[\[172a.2\]]pa blugs la lhan cig bskol te/_khu ba du zhing mar lus te/_dril du btub pa dang /_phyir phyung ste/_snod kyi nang du bsgrangs pa dang /_pi pi ling srang brgyad dang /_smyig rkang srang brgyad dang /_sbrang rtsi rnying pa srang bcu drug dang /_'di rnams mnyes te lde gur byas
[\[172a.3\]]nas ran par zos na/_skran dang /_snying nad dang /_skrangs pa dang /_gzhang 'brum dang /_dbugs mi bde ba dang /_lud pa thams cad las nges par rgyal bar 'gyur ro/_/bad kan las gyur pa'i lud pa rtag tu 'byung ba la ni/_dud pa kha nas brngub pa'i cho ga
[\[172a.4\]]bya ba dang yang na bkru sman btang na zhi bar 'gyur ro/_/yang na ldong ros dang /_ba bla dang /_shing mngar dang /_gan+d+ha man si zhes bya ba spang spos dang /_gla sgang dang /_shing ing gu da'i shun phrags dang /_'di rnams dang dud pa brngub pa'i cho ga mdo'i gnas su
[\[172a.5\]]bstan pa bzhin du ji srid lud pa sos kyi bar du bya'o/_/de'i 'og tu bu ram dang /_'o ma dro 'jam tsam du sbyar ba skom du blud na lud pa rtsa ba nas 'joms so/_/rlung dang bad kan las gyur ba'i lud pa ni sman khong pa'i dud pa brngub pa byas na/_rgyun gyi lud pa dang
[\[172a.6\]]'phral gyi lud pa 'joms so/_/bad kan gyi lud pa bar bar du mun pa bzhin du snang na ni mkhris pa dang 'brel pa yin no/_/de la ni mkhris pa dang /_bad kan gso ba'i cho ga ji lta ba bzhin du bya'o/_/bad kan dang rlung 'dres pa'i lud pa'i nad la ni dang po bad
[\[172a.7\]]kan 'ba' zhig gso ba'i dpyad gong du bstan pa bzhin du bya'o/_/rlung dang mkhris pa dang bad kan 'di gsum 'dus pa'i lud pa la ni thog mar mkhris pa gso bar bya'o/_/rlung dang bad kan gyi lud pa skam po 'byung ste/_rlung shas che ba la ni snum gyi cho ga bya'o/_/
[\[172b\]]
[\[172b.1\]]de nyid phyi sa sla bar 'byung ste/_bad kan gyi shas che ba la ni rtsub pa'i cho ga bya'o/_/mkhris pa'i shas che na ni kha ba'i bag bsten par bya'o/_/glo 'grams te khrag dang bcas pa'i lud pa 'byung ba la ni de ma thag rgya skyegs dang sbrang rtsi dang 'o ma dang 'di gsum sbyar
[\[172b.2\]]ba blud do/_/de zhu ba'i tshod tsam na 'bras chan 'o ma dang sha kha ra dang bcas pa sbyin no/_/lud pa lu ba'i tshe rtsib logs gnyis dang /_chu sor zug gzer byed cing mkhris pa'i me drod chung ba la ni rgya skyegs chang dang sbyar ba blud do/_/lud pa lu zhing phyis sla bar 'byung
[\[172b.3\]]ba la ni me'i drod nyams chung na de la ni rgya skyegs dang /_gla sgang dang /_bong nga dkar po dang /_pa ca dang /_dug mo yungs kyi shing shun dang 'di rnams btags pa'i phye ma chu dang sbyar ba blud do/_/lud pa lu zhing me drod tshabs cher skyes pa la ni rgya skyegs dang /_mar
[\[172b.4\]]dang /_spra tshil dang /_sman 'tsho byed kyi sde tshan dang /_smyig rkang dang 'di rnams cha snyoms te 'o ma dang bskol ba blud na phan no/_/glo 'grams te khrag ma chod pa la ni/_ish+t+r+wa ri ka dang /_pad+ma'i rtsa ba'i tshigs dang /_pad+ma ge sar dang /_tsan+dan dkar po dang /_'di
[\[172b.5\]]rnams cham chom brdungs te/_'o ma dang bskol ba bsgrangs pa'i nang du sbrang rtsi btab pa 'thungs na khrag chod par byed do/_/yang na nas rjen btags pa'i 'o ma dang bskol ba'i thug pa mar dang sbyar ba'am/_yang na kha ra dkar po'i phye ma dang /_'o ma sbrang rtsi dang sbyar
[\[172b.6\]]ba'i thug pa blud na/_glo 'grams pa'i nad dang rims sel to/_/zad byed kyi lud pa la ni mngar ba'i sman rgun 'brum dang /_shing mngar la sogs pa sbyar ba'i mar byin na phan no/_/yang na bu ram chu bskol ba dang bsgrangs pa'i nang du na le sham dang sbrang rtsi btab pa blud
[\[172b.7\]]pa'am/_yang na skyu ru ra'i phye ma dang 'o ma dang bskol ba mar dang ldan pa blud pa'am/_yang na bcud kyis len gyi skabs su pi pi ling gi cho ga bstan pa bzhin du sbyar bar bya'o/_/lud pa lu ba dang /_tshigs dang rus par zug cing na ba la ni sbrang rtsi dang /_shing mngar dang /_
[\[173a\]]
[\[173a.1\]]shing tog ma du ka dang /_rgun 'brum dang /_tu kash+ki ra zhes bya ba'i smyig rkang dang /_ba la dang /_pi pi ling dang 'di rnams mar dang sbyar ba byin na phan no/_/yang na tri dza tra zhes bya ba dri sna gsum zho re re dang /_pi pi ling srang phyed dang /_kha
[\[173a.2\]]ra dkar po dang /_shing tog ma du ka dang /_khar dzu ra zhes bya ba 'bra go dang 'di rnams zho re re zhib tu btags la sbrang rtsi dang ri lu byas pa ni sug smel gyi ri lu zhes bya ste/_de las ran par zos na ro tsa bar byed de/_khrag dang mkhris pa dang /_lud pa dang /_dbugs
[\[173a.3\]]mi bde ba dang /_yi ga 'chus pa dang /_skyugs pa dang /_brgyal ba dang /_skyigs bu dang /_rmongs pa dang mgo 'khor ba dang /_glo gcong zad byed kyi nad dang /_glo 'grams pa'i nad dang /_skad nyams pa dang /_mchin pa na ba dang /_skem byed kyi nad dang /_
[\[173a.4\]]dreg dang /_lud pa khrag tu 'byung ba dang /_snying dang /_rtsib logs na ba dang /_skom dad che ba dang /_rims sna tshogs la yang phan no/_/lud pa khrag tu 'byung ba la ni ba spru ba me tog dmar po can dang /_sha kha ra dang /_'bras thug po che dang /_sA lu
[\[173a.5\]]dmar po'i phye ma rgun chu dang /_'o ma dang chu bzhin du bskol ba'i nang du mar btab pa blud do/_/yang na shing mngar dang /_shing tog ma du ka dang /_'bras thug po che dang /_'o mar sbyar ba'i thug pa blud na phan no/_/glo 'grams te kha dang sna la sogs pa las
[\[173a.6\]]khrag mang po lud pa la ni khrag dang /_mkhris pa'i gso ba thams cad bya'o/_/glo 'grams pa'i lud pa rlung gis lam gzhan du song ste/_lud pa ma thon zhing 'gags pa la ni/_ra'i tshil ran par bzhus la chang gi nang du rgyam tsha dang ldan par byas te blud na phan
[\[173a.7\]]no/_/glo 'grams pa dang /_nyams stobs chung ba dang glo gcong zad byed dang /_gnyid mi 'ong ba dang /_me drod rno ches pa la ni 'o ma bskol te/_spris ma ska bar gyur pa'i nang du sha kha ra dang sbrang rtsi dang /_mar dang sbyar ba'i bza' ba sbyin no/_/yang na kha ra
[\[173b\]]
[\[173b.1\]]dang /_nas dang /_gro dang /_dzi ba ka dang /_zangs rtsi ba dang /_'di rnams kyi phye ma sbrang rtsi dang sbyar ba'i lde gu'am 'o ma sbyar ba'i thug pa sbyin no/_/khrag dang sha zad pa'i nad la ni srog chags sha za'i sha bskol ba'i khu ba'i nang mar khu dang /_sbrang rtsi dang pi pi
[\[173b.2\]]ling sbyar ba zos na sha khrag skye bar byed do/_/glo 'grams pa dang /_glo gcong zad byed dang /_sa bon dang /_dbang po rnams nyams pa la ni/_n+ya gro d+ha dang /_u dum+bA ra dang /_shing a shwad+tha dang /_p+lag sha dang /_shing sA la dang /_gan+d+ha pri yang ku dang /_
[\[173b.3\]]shing ta la'i rtse mo dang /_shing 'dzam bu'i shun pa dang /_shing pi ya li dang /_shug pa dang /_shing a shwa karna dang /_'di rnams 'o ma dang lhan cig bskol ba'i khu ba dang /_mar dang 'bras chan dang bcas pa zos na phan no/_/rlung dang mkhris pa las
[\[173b.4\]]gyur pa'i glo 'grams pa'i nad btsugs pa ltar na ba la ni lus la mar gyis bsku byug bya'o/_/rlung las gyur pa'i glo 'grams shing btsugs pa snyam byed pa'i nad la ni/_rlung 'joms pa'i sman sna tshogs dang /_til mar du sbyar bas bsku byug bya'o/_/
[\[173b.5\]]snying dang rtsib logs su zug pa'i nad la ni sman 'tsho byed sna bcu bskol ba'i khu ba mar dang yang bskol la/_mar 'ba' zhig lus pa blud do/_/yang na snying dang rtsib logs su zug pa na rlung dang mkhris pa dang khrag gang las gyur pa legs par brtags te/_so
[\[173b.6\]]so dang mthun pa'i sman gtang bar bya'o/_/shing mngar dang /_na ga ba la dang /_'di gnyis bskol ba'i khu ba'i bzhi cha lus pa'i nang du sman khu'i phyed kyi mar dang de dang mnyam pa'i 'o ma btab pa dang /_pa ya s+ya dang /_pi pi ling smyig rkang dang /_'di
[\[173b.7\]]rnams cham chom brdungs te/_lhan cig bskol la mar 'ba' zhig lus pa dang /_de las ran par 'thungs na glo 'grams pa'i nad zhi bar byed do/_/sman dzi ban ti'i sde tshan bca' sga dang /_nye'u shing dang /_bi ra zhes bya ba ram nye ba dang /_ba spru ba rnam
[\[174a\]]
[\[174a.1\]]gnyis dang /_ga bra'i rtsa ba dang /_ri di dang /_kha sral phre'u dang /_zur pa dang /_ta ma la ka dang /_shing ga tra ka dang /_pa ya s+ya dang /_rtsa ba chung ngu lnga dang /_rgun 'brum dang /_a sho zhes bya ba star ga la sogs pa'i 'bras bu
[\[174a.2\]]mngar zhing snum pa dang /_nyams stobs skyed pa'i sman de rnams zho gnyis zhib tu btags pa'i phye ma mar srang sum cu rtsa gnyis dang /_'o ma dang /_skyu ru ra btsir ba'i khu ba dang /_bi da ri btsir ba'i khu ba dang /_ra sha 'di bzhi srang sum cu rtsa gnyis gnyis dang
[\[174a.3\]]chu srang brgya drug cu dang /_'di rnams tshul bzhin du bskol te/_mar 'ba' zhig lus pa bsgrangs pa'i nang du sbrang rtsi srang bcu drug dang /_sha kha ra srang bcu drug gi phye ma dang /_na le sham dang /_sug smel dang /_shing tsha dang /_gan+d+ha pa tra dang /_nA ga ge
[\[174a.4\]]sar dang /_'di lnga srang phyed phyed kyi phye ma dang /_'di rnams dang lde gur byas te/_de las 'ju stobs che chung dang sbyar te bsten na ji ltar lha rnams dang /_klu'i mchog rnams la bdud rtsi bsten na mi 'chi ba bzhin du sman mar 'di yang sngon gyi drang srong chen po rnams kyis
[\[174a.5\]]mi rnams la bdud rtsi dang 'dra bar bshad de/_de las ci ran par 'thungs na/_sa bon nyams pa dang /_glo gcong dang /_glo 'grams pa dang /_nad ma rungs pa rnams kyis lus nyam chung ba dang /_nyal po mi nus pa dang /_mdog dang skad nyams pa
[\[174a.6\]]'phel ba dang /_lud pa dang /_skyigs bu dang /_rims dang /_dbugs mi bde ba dang /_lus tsha ba dang /_skom dad che ba dang /_khrag dang mkhris pa sel bar byed do/_/gzhan yang bu bzang po ster ba dang /_skyugs pa dang /_brgyal ba dang /_snying na ba dang /_
[\[174a.7\]]mngal na ba dang /_gcin nad la sogs pa'i nad thams cad sel bar byed do/_/gze ma dang /_pu shel tse dang /_btsod dang /_ba la dang /_ka ma li zhes bya ba tang pal dang /_b+hu ti ka dang /_rtswa dUr ba'i rtsa ba dang /_kr-iSh+Na par+Ni dang /_pa la sha'i rtsa ba
[\[174b\]]
[\[174b.1\]]dang /_thal tres dang /_sa la par+Ni dang /_sman de rnams srang re re dang /_chu srang brgya bdun cu rtsa drug dang bskol te/_khu ba srang bzhi bcu rtsa bzhi lus pa'i nang du mar srang sum cu rtsa gnyis dang ba'i 'o ma srang brgya bdun cu rtsa drug gi nang du/_ad ma
[\[174b.2\]]kub ta dang /_dzi ban ti dang /_med rnam gnyis dang /_zangs rtsi ba dang /_dzi ba ka dang /_rid d+hi ka dang /_rgun 'brum rnam gnyis dang /_sha kha ra dang /_sra ma na dang /_pad+ma'i rtsa ba dang /_'di rnams zho drug cham chom brdungs te lhan cig bskol te/_mar
[\[174b.3\]]srang sum cu rtsa gnyis lus pa dang de las ran par 'thungs na/_rlung dang mkhris pa dang /_snying 'dzag cing na ba la phan no/_/gzhan yang gcin sri ba dang /_gcin nad dang /_gzhang 'brum dang /_lud pa dang /_lus skem pa dang /_zad byed rnams la
[\[174b.4\]]phan zhing gzhu 'dren pas dub pa dang /_bud med kyis dub pa dang /_khur chen pos dub pa dang /_chang gis dub pa dang /_lam gyis dub pa rnams la phan te stobs dang sha skyed par byed do/_/shing mngar srang brgyad dang /_rgun 'bru srang bcu drug dang /_chu
[\[174b.5\]]srang sum brgya brgyad cu rtsa drug dang bskol te/_srang dgu bcu rtsa bdun lus pa'i khu ba'i nang du mar srang sum cu rtsa gnyis dang yang tshul bzhin du bskol te/_mar nyi tshe lus pa'i nang du/_pi pi ling srang brgyad dang /_nas kyi phye srang nyi shu rtsa gnyis dang /_sha
[\[174b.6\]]kha ra dang /_sbrang rtsi srang brgyad brgyad zhib tu btags pa'i phye mas btab ste 'dag gur byas nas de las ran par zos na/_glo gcong zad byed dang /_glo 'grams pa dang /_khrag skran dang /_de rnams la phan no/_/yang na da dri zhes bya ba skyu ru ra'i 'bras bu dang /_bi da ri dang /_bu ram shing
[\[174b.7\]]dang /_sman 'tsho byed sna bcu dang /_'di rnams srang sum cu rtsa gnyis gnyis dang bskol ba'i khu ba'i nang du mar dang /_ba'i 'o ma bre re re dang 'di rnams lhan cig bskol te/_mar 'ba' zhig lus pa dang /_phyir phyung ste btsags la bsgrangs pa'i nang du kha ra
[\[175a\]]
[\[175a.1\]]dkar po dang /_sbrang rtsi bre re re btab ste de las ran par 'thungs na/_gcong chen po'i nad dang /_mkhris pa dang /_khrag dang /_lud pa dang /_skem byed dang /_zad byed rnams la phan te/_/gzhan yang tshe ring ba dang /_na tshod brtan pa
[\[175a.2\]]dang /_sha dang /_khu chu dang /_stobs 'phel bar byed do/_/gzhan yang sman gyi lde gu de ni rlung dang mkhris pa'i shas che ba yin na yang sman mar nyung ngus zhi bar byed cing zil gyis gnon par 'gyur ro/_/gong du bshad pa'i sman mar gsum po sug smel gyi sman mar dang /_
[\[175a.3\]]bdud rtsi'i sman mar dang /_skyu ru ra'i sman mar 'di gsum gyi phan yon gyi dmigs ni lus nyam chung ba dang /_rid pa dang /_zad byed rnams la phan no/_/gzhan yang zad byed dang /_nyam chung ba dang /_rid pa rnams la ni cu gang dang /_pi pi ling dang /_'bras
[\[175a.4\]]yos rnams btags pa'i phye ma mar dang sbrang rtsi dang sbyar ba'i lde gu byin na phan no/_/de'i 'og tu mar dang bu ram sbyar ba'i btung ba blud na/_ro tsa bar byed cing bud med la phod pa dang /_nyams stobs dang ldan zhing lus myur du rgyas par byed do/_/yang na ku
[\[175a.5\]]sman da'i phyi shun dang /_snying po bor ba'i lhag ma srang brgya rlangs pa'i nang du btsos te/_tshos pa dang phyir phyung la/_mar srang sum cu rtsa gnyis kyi nang du yang bskol la dkrug cing sbrang rtsi dang 'dra bar gyur pa dang /_de'i nang du hwags srang brgyad dang /_pi pi ling
[\[175a.6\]]dang /_bca' sga dang /_tha we dang /_'di gsum srang gsum gsum dang /_dri sna gsum dang /_d+ha rna yang zhes bya ba 'u su dang /_na le sham 'di rnams srang phyed phyed kyi phye mas btab la phyir phyung ste/_snod snum can gyi nang du bcug la bsgrangs te/_sbrang
[\[175a.7\]]rtsi srang bcu drug dang bsres la dkrugs te/_lde gu snod kyi nang du bzhag pa ni lha'i sman pa tha skar gyi bu gnyis kyis bshad pa/_ku sman da zhes bya ba'i bcud kyis len yin te/_de las ran par zos na/_lud pa dang /_skyigs bu dang /_rims dang /_dbugs
[\[175b\]]
[\[175b.1\]]mi bde ba dang /_khrag dang /_mkhris pa dang /_glo gcong zad byed dang /_glo 'grams pa sel to/_/blo dang /_dran pa dang /_stobs skyed par byed do/_/mahA ba la zho gcig 'o ma dang /_sha sbyar ba dang po'i zhag la zho gcig bza'o/_/de nas zhag brgyad kyi bar du zho re res bskyed de/_srang
[\[175b.2\]]gcig tu gyur pa dang /_de la zhag brgyad kyi bar du zho re res mar phri la/_de nas zhag drug gi bar du zho re res yar bskyed do/_/de ltar zhag nyi shu rtsa gnyis kyi bar du cho ga de ltar byas te/_kha zas gzhan mi bza' bar sbyor ba de dag byas na/_lus kyi nyams stobs dang tshe dang mdog gsal
[\[175b.3\]]bar byed pa'i mchog yin no/_/yang na mung+ga par+Ni'i lo ma'am/_shing mngar ram/_bca' sga 'di gsum gang yang rung ba'i cho ga gong ma ltar byas na phan yon yang gong ma dang 'dra bar shes par bya'o/_/mahA ba la srang brgyad chu srang brgya lnga bcu rtsa gnyis kyi nang du bskol
[\[175b.4\]]te/_khu ba bzhi cha lus pa dang /_de'i nang du khu ba dang mnyam pa'i mar dang /_de dang mnyam pa'i 'o ma dang /_ba la dang /_a ti ba la dang /_shing mngar dang /_ba sbru ba dang /_pra puN+Da rI ka dang /_tang pa la dang /_pi la ya dang /_kha sral phre'u dang /_
[\[175b.5\]]a shwa gan+d+ha dang /_kha ra dkar po dang /_zangs rtsi ba dang /_me da rnam gnyis dang /_gzem dang /_ram nye ba rnam gnyis dang /_pa ya s+ya dang /_zi ra rnam gnyis dang /_pad+ma'i rtsa ba dang /_pad+ma'i rtsa lag dang /_'bra go dang /_shring ga ta ka dang /_ka she
[\[175b.6\]]ru ka dang /_'di rnams srang phyed phyed cham chom brdungs te bsres la lhan cig bskol te/_mar 'ba' zhig lus pa ni ma hA ba la'i mar zhes bya ste/_de las ran par 'thungs na/_khrag dang /_mkhris pa dang /_glo gcong zad byed dang /_glo 'grams pa las rgyal
[\[175b.7\]]bar byed do/_/de bzhin du skom dad che ba dang /_mgo 'khor ba dang /_lus tsha ba dang /_lus sha rgyas shing nyams stobs 'phel ba'i mchog yin no/_/gzhan yang tshe ring bar 'gyur ba dang /_mdangs bzang bar 'gyur ba dang /_mdog sdug par 'gyur ba dang /_
[\[176a\]]
[\[176a.1\]]gnyer ma dang skra dkar 'joms par byed pa yin la/_zla ba drug gi bar du bsten na/_rgan po yang gzhon nur 'gyur ro/_/gong du smos pa'i sman mar de dag ni nyams stobs che zhing me drod che ba la gtang ba yin gyi/_nyams stobs chung ba dang /_me drod
[\[176a.2\]]chung ba la yang ma yin te/_de ltar drod chung ba las ni phyi sa sla ba 'byung ba yin te/_de la ni gcong chen po gso ba'i cho ga rnams bya'o/_/rtsa ba bcu pa dang /_sran ma ad ma kun ta dang /_shang ka puSh+pa dang /_zur pa dang /_ba la dang /_hasti pi pi ling dang /_a
[\[176a.3\]]pa mar ga dang /_pi pi ling gi rtsa ba dang /_kru trug tres dang /_ga bra'i rtsa ba dang /_ma nu'i rtsa ba dang /_'di rnams srang gnyis gnyis cham chom brdungs pa dang /_nas srang drug cu rtsa bzhi dang /_a ru ra bzang po rdog ma brgya dang /_chu srang sum brgya nyi shu
[\[176a.4\]]dang /_'di rnams lhan cig bskol la/_nas tshos pa dang /_phyir phyung la btsags te/_a ru ra ma gtogs pa tshigs ma bor te/_a ru ra btsos pa de nyid sman khu dang /_bu ram srang brgya dang /_mar srang brgyad dang /_til mar srang brgyad dang /_pi pi ling srang bzhi dang /_'di rnams bskol
[\[176a.5\]]te bsgrangs pa'i nang du sbrang rtsi srang brgyad btab pa ni/_drang srong ri byi'i lde gu zhes bya ste/_de las rtag tu a ru ra rdog ma gnyis gnyis dang bcas pa'i lde gu zos na bcud kyis len du 'gyur te/_gnyer ma rangs pa dang /_skra dkar med cing mdog dang /_che dang /_
[\[176a.6\]]stobs kyang 'phel bar byed do/_/gzhan yang lud pa rnam pa lnga dang /_zad byed kyi nad dang /_dbugs mi bde ba dang /_skyigs bu dang /_rims mi bzad pa dang /_skran dang /_gcin nad dang /_pho ba'i nad dang /_gzhang 'brum dang /_snying nad dang /_yi ga
[\[176a.7\]]'chus pa dang /_cham pa rnams la phan te/_dpal bskyed cing bcud kyis len gyi mchog tu drang srong chen po ri byis bshad pa yin no/_/rtsa ba bcu pa dang /_ba la dang /_mur ba dang /_ser po rnam gnyis dang /_pi pi ling dang /_hasti pi pi ling dang /_pa tha
[\[176b\]]
[\[176b.1\]]dang /_a shwa gan+d+ha dang /_a pa marga dang /_kha sral phre'u dang /_bong nga dkar po dang /_sle tres dang /_ba la dang /_bil ba dang /_tri bi ta zhes bya ba shing nye rong dang /_dan ti dang /_tsi tra ka'i rtsa ba dang /_lo mar bcas pa dang /_pa yas s+ya zhes bya ba k+Shi ri
[\[176b.2\]]ni dang /_dug mo nyung dang /_spang spos dang /_bi za ka zhes bya ba a sa na'i shing gi snying po dang /_'o mar bcas pa dang /_bo ta s+tha bi ra zhes bya ba'i shing dang /_go bye dang /_byi dang ga dang /_nye'u shing dang /_bu ta ka rany+dza
[\[176b.3\]]dang /_sha mya ka zhes bya ba dong ga dang /_tsan+d+ra me kha dang /_sa ha ra tsa zhes bya ba ba spru dang /_shi kru dang /_nim pa'i shun phrags dang /_bu ram shing gi khu ba dang /_'di rnams srang re re dang /_a ru ra stong chig brgya dang /_nas srang brgya nyi shu rtsa brgyad
[\[176b.4\]]dang /_sman de rnams kyi brgyad 'gyur chu dang bskol ba gong ma ltar nas tshos pa dang phyung ste/_khu ba btsir la a ru ra ma gtogs pa'i snyigs ma bor te/_yang a ru ra tshos pa de dang /_bu ram rnying pa srang brgya dang /_til mar dang /_mar dang /_skyu ru ra'i khu ba dang /_'di
[\[176b.5\]]rnams srang sum cu rtsa gnyis gnyis rnams me mi che ba la yang bskol te/_dril du btub pa tsam na phyung ste/_bsgrangs nas de'i nang du sbrang rtsi srang drug cu rtsa bzhi dang /_pi pi ling skam po srang bzhi dang /_dri sna gsum srang re re zhib tu btags pa'i phye ma btab ste/_de
[\[176b.6\]]rnams legs par bsres nas dkrugs te/_snod rdza ma rnying pa'i nang du bcug nas zla ba gcig gi bar du nas kyi phung po'i nang du bzhag ste/_de nas gong ma bzhin du a ru ra gnyis gnyis lde gu dang bcas par zos na/_drang srong chen po gnas 'jog gis bshad pa'i
[\[176b.7\]]bcud kyis len gyi lde gu zhes bya ste/_gong du smos pa'i lde gu thams cad pas khyad par du phan yon lhag pa yin no/_/nad med pa rnams la yang cho ga bsrung mi dgos par dus thams cad du bsngags so/_/lce myang tsha dang /_bca' sga srang re re dang kha ru tsha srang
[\[177a\]]
[\[177a.1\]]gnyis dang /_da trig dang /_se'u 'bru dang /_ardza ka zhes bya ba zhim thig le dang /_de rnams srang brgyad brgyad dang /_na le sham dang /_go snyod zho re re dang /_'u su zho gnyis dang /_'di rnams zhib tu btags
[\[177a.2\]]te bza' ba dang /_btung ba'i nang du btab ste zos na/_yi ga 'chus pa dang /_me drod nyams pa dang /_rtsib logs na ba dang /_dbugs mi bde ba dang /_lud pa rnams la phan no/_/'u su zho gnyis dang /_go snyod dang /_la la phud dang /_
[\[177a.3\]]bal po se'u dang /_da trig dang /_'di rnams srang phyed phyed dang /_kha ru tsha srang gnyis dang /_bca' sga zho gnyis dang /_ka pid ta dang /_a ru ra srang phyed dang gsum gsum dang /_sha kha ra srang bcu drug dang bsres pa'i ka pi da ta ro drug pa'i phye ma zhes
[\[177a.4\]]bya ste/_bza' ba dang btung ba dang lhan cig zos na phan yon gong ma dang 'dra'o/_/glo gcong zad byed la ni/_gcong chen po gso ba'i cho ga ji ltar bshad pa bzhin du bya'o/_/gong du bstan pa'i sman gyi sbyor ba de dag gis glo gcong zad byed kyi nad zhi ste/_nyams
[\[177a.5\]]stobs dang ldan zhing bad kan skyed par gyur na/_de'i rtags mgo bo dang brang na bar gyur pa de la ni dud pa brngub pa'i cho ga rnams bya ste/_de yang me da rnam gnyis dang /_ba la rnam gnyis dang /_shing mngar dang /_btso ma'i shun phrags dang /_'di
[\[177a.6\]]rnams chu thags su bya ste/_reng bur byas nas bskams te me la bsregs pa'i dud pa brngub bo/_/de'i 'og tu dzi ban ti'i sde tshan gyi sman mar 'u sha dang lhan cig btung ngo /_/yang na ldong ros dang /_shing p+lag sha dang /_a dza gan+d+ha dang /_cu gang
[\[177a.7\]]dang /_dong gra dang /_'di rnams yang btso ma'i shun phrags dang chu thags su bya ste/_reng bu'i dud pa brngub par byas nas de'i 'og tu sha kha ra'i chu'am/_bu ram shing gi khu ba'am/_bu ram gyi chu gang yang rung ba blud do/_/yang na ldong ros dang /_n+ya gro d+ha'i myu gu rlon
[\[177b\]]
[\[177b.1\]]pa cha snyoms te btags la mar dang sbyar nas reng bu byas te dud pa brngub bo/_/de'i 'og tu sreg pa'i sha khu dang bza' ba dang btung ba sbyar la sbyin no/_/zad byed kyi lud pa la ni thog ma nyams stobs dang me drod bskyed par bya'o/_/nad gzhi mang po las skyed par byed pa dang /_nad gzhi
[\[177b.2\]]mang po las gyur pa'i lud pa ni/_dang po snum chos bya zhing 'jam pa'i bkru sman btang ste/_de la dong ga dang /_dur byid dang /_'di gnyis rgun chu dang /_mar dang sbyar ba'am/_yang na seng phrom bskol ba'i khu ba mar dang sbyar ba'am/_bi da ri'i rang gi khu ba rang gi mar
[\[177b.3\]]dang sbyar ba'am/_'di gsum gang yang rung ba lus zad byed dang nyam chung ba dag par bya ba'i phyir bkru sman de dag bshad do/_/mkhris pa dang /_bad kan dang /_lus zungs bdun zad pa dang /_zad byed kyi nad dang /_lud pa zad byed de la ni kar ka ta sring gi dang /_
[\[177b.4\]]ba la rnam gnyis cham chom brdungs te/_mar bzhi 'gyur gyi 'o ma dang bskol te blud do/_/gcin sri zhing mdog sna tshogs su snang ba la ni bi da ri dang ka dam pa gnyis 'o ma dang mar du sbyar ba'am/_yang na shing ta la'i 'bras bu mar dang 'o ma dang sbyar ba blud do/_/
[\[177b.5\]]pho mtshan dang /_rkub dang /_chu so dang /_brla brag skrang zhing nad dang bcas pa la ni mar gyi snying khu'am yang na mar dang /_til mar bsres pa gang yang rung ba'i 'jam rtsi mas gtong ngo /_/de'i 'og tu srog chags skam sa la gnas pa'i sha dang /_byi'u co ga'i sha dang /_
[\[177b.6\]]srog chags khung na gnas pa'i sha dang /_sha sar pa za ba'i srog chags kyi sha dang /_sha za'i srog chags thams cad kyi sha dang /_'di rnams yas kyi go rims bzhin bza'o/_/thang la gnas pa'i srog chags de dag thams cad kyi sha ni shin tu dro zhing rtsa'i rgyun dag pa nas 'jug ste/_
[\[177b.7\]]'dis lus rgyas shing 'phel bar 'gyur ro/_/zhes drang srong chen po sgra grag gi bus bshad do/_/dbyi mo dang 'bras bu gsum dang /_ga bra'i rtsa ba dang /_rtsa ba bcu pa dang /_tsi tra ka dang /_ku lad+tha zhes bya ba rgya sran dang /_pi pi ling gi rtsa ba dang /_pa tha
[\[178a\]]
[\[178a.1\]]dang /_rgya shug skyur po dang /_nas dang /_de rnams cham chom brdungs te chu dang bskol ba'i nang du/_dong gra dang /_byi tsher ba dang /_pi pi ling dang /_zur pa dang /_ma nu dang /_kar ka ta sring gi dang /_'di rnams zhib tu btags
[\[178a.2\]]pa'i phye ma dang /_mar srang gis cha snyoms te tshul bzhin du bskol la mar 'ba' zhig lus ba'i nang du/_ya bak+Sha ra dang /_sardzi ka'i thal ba dang lan tshwa rnam lnga dang /_'di rnams btab ste de las ci ran par 'thungs na/_zad byed dang lud pas nyam thag pa
[\[178a.3\]]sel to/_/ka sa mar da dang /_a ru ra dang /_gla sgang dang /_pa tha dang /_kad pa la dang /_dong gra dang /_pi pi ling dang /_pu tse shel dang /_tang pa la dang 'di rnams zho gnyis gnyis tshul bzhin du bskol ba'i khu ba'i nang du mar srang sum cu rtsa gnyis dang /_
[\[178a.4\]]'o ma dang /_rgun 'brum srang drug cu rtsa bzhi bzhi dang bskol te mar 'ba' zhig lus pa las ran par 'thungs na/_skrangs pa dang /_rims dang /_mchin pa dang /_lud pa thams cad 'phrog cing zhi bar byed do/_/bri sha zhes bya ba ba sha ka dang /_kaN+Da ka ri
[\[178a.5\]]dang /_sle tres dang de gsum gyi rtsa ba dang /_'bras bu dang myu gu dang /_lo ma rnams cham chom brdungs pa'i khu ba dang mar du bskol te/_mar 'ba' zhig lus pa 'thungs na/_lud pa dang yi ga 'chus pa rnams sel to/_/yang na se'u 'bru'i khu ba
[\[178a.6\]]mar ci tsam pa'i nyis 'gyur du bskol te mar lus pa las/_de'i nang du tsha ba gsum gyi phye ma btab ste blud na phan yon gong ma dang 'dra'o/_/yang na ya bak+Sha ra dang mar sbyar ba zas zos pa'i 'og tu blud do/_/yang na pi pi ling dang /_bu ram dang /_mar gyi
[\[178a.7\]]bzhi 'gyur gyi ra'i 'o ma dang 'thungs na/_phan yon gong ma dang mthun no/_/sman mar de dag gis blud na phan yon ni me drod bskyed cing zad byed kyi nad dang /_lud pa'i nad thams cad dang /_brang dang /_rgyun srang dang gre bar nad gzhis lud pa 'gags
[\[178b\]]
[\[178b.1\]]pa rnams sbyong bar byed do/_/nas srang sum cu rtsa gnyis dang /_a ru ra rnam par rgyal ba rdog ma nyi shu dang /_chu dang tshul bzhin du bskol te nas tshos pa dang /_a ru ra phyir phyung ste mnyes la gong gi nas khu'i nang du a ru ra de nyid dang /_bu ram rnying pa srang drug
[\[178b.2\]]dang /_ldong ros zho gnyis skyer khaN+Da zho gnyis dang 'di rnams dang lhan cig tu sbyar te lde gu zos na lud pa dang dbugs mi bde ba sel to/_/srog chags swa bid+ha zhes bya ba la mod 'dra ba'i spu yod de/_de bsregs pa'i thal ba mar dang sbrang rtsi dang sha kha rar sbyar
[\[178b.3\]]ba'am/_rma bya'i rkang pa bsregs pa'i thal ba mar dang sbrang rtsi dang sbyar ba'i 'dag gu zos na lud pa dang dbugs mi bde ba sel to/_/yang na e raN+Da'i lo ma bsregs pa'i thal ba dang tsha ba gsum dang til mar dang bu ram bcas par sbyar ba'i 'dag gu'am/_
[\[178b.4\]]yang na e raN+Da dang /_byi'u rug pa'i lo ma bsregs pa'i thal ba dang /_tsha ba gsum dang /_til mar dang /_bu ram dang sbyar ba'i lde gu zos na/_zad byed kyi lud pa 'joms so/_/yang na tsha ba gsum gyi phye ma dang /_bu ram rnying pa dang /_mar dang sbyar ba'i lde
[\[178b.5\]]gu zos na phan yon gong ma dang 'dra'o/_/yang na shug pa dang /_'bras bu gsum dang /_tsha ba gsum dang /_byi dang ga dang /_thang shing gi 'bras bu gsum dang /_ba la dang /_ra sna dang /_'di rnams kyi phye ma dang /_phye ma spyi dang mnyam pa'i sha kha ra dang sbyar
[\[178b.6\]]ba'am/_yang na phye ma de mar dang sbrang rtsi dang sbyar ba'i lde gu zos na/_lud pa sel ba'i mchog yin no/_/de bzhin du na le sham phye ma mar dang sbrang rtsi dang sbyar ba'i lde gu zos na phan yon gong ma dang 'dra'o/_/yang na a ru ra dang /_bca' sga dang /_gan+d+ha zhes bya ba
[\[178b.7\]]gla sgang dang /_'di rnams kyi phye ma bu ram dang ri lur byas te mur na/_lud pa'i nad thams cad dang dbugs mi bde ba'i nad thams cad la phan no/_/yang na ba ru ra gcig pu mur na yang phan yon gong dang 'dra'o/_/seng phrom dang sha kha ra btags pa'i phye ma mar
[\[179a\]]
[\[179a.1\]]dang bskol ba dang bsres te thug pa'i nang du btab nas btung ba'am/_yang na nas sam gro rjen btags grang zan thabs su sbyar ba'i nang du sman gong ma mar dang bcas pa zos na/_skyugs pa dang /_skom dad che ba dang /_lud pa dang 'khru
[\[179a.2\]]ba rnams sel to/_/yang na kaN+Da ka ri bskol ba'i khu ba'i nang du mon sran sde'u dang /_skyu ru ra dang /_se'u 'bru la sogs pa'i skyur dang /_legs par sbyar ba'i yu sha byin na lud pa thams cad kyi sman du bsngags so/_/yang na rlung la phan pa'i sman sna tshogs
[\[179a.3\]]dang 'o ma dang sbyar ba'am/_yang na srog chags bi ka ra la sogs pa dang /_par gu do zhes bya ba shang shang te'u la sogs pa dang /_ba la zhes bya ba khung na gnas pa'i srog chags sbrul la sogs pa 'di rnams kyi sha khu'am/_yu sha blud na zad byed kyi lud
[\[179a.4\]]pa 'joms so/_/glo gcong zad byed kyi lud pa la ni dud pa gtang ba'i cho ga'i skabs su 'byung ba'i bza' ba'am/_btung bar sbyar ba'am/_yang na 'og nas gcong chen po gso ba'i skabs su bstan pa'i bza' ba dang btung ba thams cad 'dir sbyar ro/_/
[\[179a.5\]]mdor na nyams stobs dang /_me'i drod skyed pa dang /_rgyun srang sbyor bar byed pa'i sman thams cad ni zad byed kyi lud pa gso ba/_stobs che ba mchog tu bsngags so/_/'dus pa las gyur pa'i zad byed kyi lud pa ni shin tu mi bzad pa yin te/_de la ni thog
[\[179a.6\]]mar nyes pa gang gi shas che ba brtags nas so so dang mthun pa'i sman bstan par bya'o/_/lud pa gso ba'i le'u gsum pa rdzogs so//_//de nas skyigs bu dang dbugs mi bde ba gso ba'i le'u bshad par bya ste/_de la skyigs bu dang
[\[179a.7\]]dbugs mi bde ba'i nad gzhi gcig tu bstan pas gso ba'i dpyad kyang 'dra ste gcig tu bstan pa yin no/_/thog mar skyigs bu dang dbugs mi bde ba 'byung ba'i rgyu ni rtsa'i rgyun srang rnams su bad kan rgyu ba rlung gis bsgongs shing 'gags pa las skyigs bu 'byung ste/_de
[\[179b\]]
[\[179b.1\]]la ni thog ma snum pa'i sman dang /_lan tshwa dang til mar du bcas pa'i snum dugs legs par byas nas bad kan 'gags pa de zhu zhing slon bya ste/_phyir khong pa'i nang du log nas kha la sogs pa la phyir phyung ste/_de 'byung ba dang rlung legs par rgyu zhing dbugs
[\[179b.2\]]kyang tshul bzhin du 'byung ngo /_/de ltar dugs byas pa'i 'og tu snum dang srog chags thang la gnas pa'i sha dang bcas pa'i bza' ba sbyin no/_/yang na snum ma 'byor na zho'i spris ma dang bcas pa sbyin no/_/de'i 'og tu skyigs bu dang /_dbugs mi bde ba'i nad
[\[179b.3\]]pa la skyug sman 'jam po btang ste/_khyad par du lud pa dang /_snying nad dang brang la phan pa'i sman btang na bzang ngo /_/de yang pi pi ling dang /_lce myang tsha dang /_sbrang rtsi dang sbyar ba zos na skyugs par 'gyur te/_rlung la phan pa'i sman rnams kyang de ltar sbyar ro/_/
[\[179b.4\]]de ltar bad kan rlung gis 'khrugs pa de sman gyis phyir phyung na nad med cing bde ba thob bo/_/de bas na skyug sman gyis slon te/_bad kan phyung na rgyun srang dag ste dbugs legs par 'byung bar 'gyur ro/_/dbugs mi bde zhing rtug pa 'gags te/_mi dran pa ltar
[\[179b.5\]]byed na de ni mun 'thibs zhes bya ba'i skyigs bu dang dbugs mi bde ba'i nad yin te/_de la ni ma du lung ga dang /_star bu dang /_shing kun dang /_bi lu dang /_bi da kha ru tsha dang bcas pa'i zas byin na/_dbugs tshul bzhin du 'byung ngo /_/yang na ma du lung ga la
[\[179b.6\]]sogs pa'i shing tog skyur ba rnams dang /_rgyam tsha dang sbyar ba'i bkru sman dro 'jam tsam btang ste/_de ltar bad kan bsgongs pa las rlung 'khrugs te/_skyigs bu dang dbugs mi bde ba 'byung ba gang yin pa slon khrus gnyis kyis rgyun srang dag par bya ste/_ji
[\[179b.7\]]lta zhe na/_dper na chu'i rgyun bab pa la chu lon gyis bkag na chu lam gzhan nas 'gro ba dang 'dra bar/_rlung rgyu ba bad kan gyis bkag pa yang de dang 'dra bas slon khrus gnyis kyi gong 'og tu dag par bya ba gces so/_/cho ga de ltar byas kyang ma zhi ste/_nang du
[\[180a\]]
[\[180a.1\]]cung zhig lus pa ltar na dud pa brngub pa'i cho gas zhi bar bya ste/_de yang yung ba dang /_e raN+Da'i lo ma dang /_rtsa ba dang /_rgya skyegs dang /_ldong ros dang /_thang shing dang /_ba bla ba dang /_spang spos dang /_'di rnams zhib tu
[\[180a.2\]]btags pa mar dang sbyar ba'i reng bu bsregs pa'i dud pa brngub pa'am/_yang na nas zhib tu btags pa mar dang sbyar ba'i reng bu bsregs pa'i dud pa brngub pa'am/_yang na spra tshil dang /_sra rtsi pog dang /_mar dang sbyar ba'i reng bu'i dud pa brngub pa'am/_yang
[\[180a.3\]]na a ka ru dang /_mar dang sbyar ba'i dud pa brngub pa'am/_tsan+dan bsregs pa'i dud pa brngub pa'am/_yang na glang gi rwa dang /_ba la dang /_ra sna dang /_'di gsum gyi dud pa brngub pa'am/_yang na srog chags ri shi dang /_go d+ha dang /_ku rang ga ri dgas dang /_
[\[180a.4\]]'di rnams gang yang rung ba'i pags pa dang /_rmig pa dang /_rwa'i dud pa dang /_yang na gu gul lam/_ldong ros sam/_shing tha la'i thang chu de rnams gang yang rung ba'i dud pa brngub pa'am/_yang na sra rtsi pog dang /_a ka ru dang /_shug pa dang /_de
[\[180a.5\]]rnams mar dang sbyar ba'i dud pa brngub bo/_/de la gong du dugs zhes smos pa yang dugs byar mi nus pa'i gnas su ni dugs spang ba yin la/_byar rung ba'i gnas su ni nges par dugs bya ste/_de gang zhe na/_kha ra dkar po dang /_'o ma dro 'jam tsam dang sman snum
[\[180a.6\]]bag can btags pa'i phye ma dang bsres pas blugs pa'i dugs bya'o/_/gzhan yang blugs pa'i dugs dang /_glan pa'i dugs kyi skabs su bstan pa'i sman rnams kyang 'dir sbyar ro/_/glo gcong zad byed dang /_mgrin pa zad byed la yang cho ga 'di ltar sbyar ro/_/
[\[180a.7\]]skyigs bu dang dbugs mi bde ba ma zhu ba dang bcas pa la ni ma zhu ba'i cho ga smyung ba la sogs pa bya'o/_/ji ste dugs dang skyug sman dang bkru sman la sogs pa drags te/_rlung cher 'khrugs pa mthong na de la ni rlung 'joms pa'i sman sna tshogs dang /_snum dang bcud kyis
[\[180b\]]
[\[180b.1\]]len la sogs pa dro 'jam tsam du sbyar la/_de las bza' ba dang btung ba dang /_bsku ba la sogs pa byas na zhi bar byed do/_/ji ste bad kan zad dam dugs byar mi rung ba'i gnas su dugs byas sam/_nyam chung ba la slon khrus byas na/_rlung rnams 'khrugs
[\[180b.2\]]shing gnad rnams skam pa dang /_myur du srog 'phrog par byed do/_/de la ni rlung 'joms pa'i sman gyi khu ba dang /_snum dang lde gu la sogs pa sbyar na/_skyigs bu dang dbugs mi bde ba zhi bar 'gyur ro/_/khams zad cing lus skem pa dang /_tshad pas 'khru
[\[180b.3\]]ba dang /_mkhris pa dang /_tsha ba 'di rnams dang lhan cig tu skyigs bu dang dbugs mi bde ba dang 'dres par gyur pa la ni sman mngar ba'i bag dang /_snum pa dang /_bsil ba la sogs pas gso bar bya'o/_/srog chags thang la gnas pa'i sha dang rgya sran dang /_
[\[180b.4\]]rtsa ba bcu pa 'di rnams lhan cig bskol ba'i khu ba blud na/_skyigs bu dang dbugs mi bde ba sel to/_/yang na na le sham dkar po dang /_bar da ka dang /_ka sag na dang /_ba sha ka dang /_la phug skam po dang /_'di rnams bskol ba'i khu ba byin na
[\[180b.5\]]yang sel to/_/yang na nim pa'i lo ma dang /_ku la ka dang /_bri hi ta dang /_kha lung dang 'di rnams yu shar sbyar ba blud pa'am/_yang na kaN+Da ka ri dang /_byi tsher ba dang /_bil ba'i rkang dang /_kar ka ta sring gi dang /_gze ma dang /_sle tres dang /_tsi
[\[180b.6\]]tra ka dang /_rgya sran dang 'di rnams chu dang lhan cig bskol ba'am/_btung ba'am/_yang na ra sna dang /_rtsa ba chung ngu lnga dang /_mon sran sde'u dang /_tsi tra ka dang /_'di rnams bskol ba'i khu ba yu sha blud pa'am/_sbyor ba de rnams las gang yang rung ba blud
[\[180b.7\]]na skyigs bu dang dbugs mi bde ba sel to/_/kru trug tres dang /_go snyod dang /_kar ka ta sring gi dang /_kha ru tsha dang /_de rnams las gzhi blangs pa'i thug pa sbyin no/_/yang na rtsa ba bcu pa dang sbyar ba'i thug pa blud na/_lud pa dang skyigs bu dang dbugs mi
[\[181a\]]
[\[181a.1\]]bde ba rnams la phan no/_/rtsa ba bcu pa dang /_ra sna dang /_zur pa dang /_ga bra'i rtsa ba dang /_bil ba rnam gnyis kyi rkang dang /_puSh+kar mU la dang /_kar ka ta sring gi dang /_pi pi ling dang /_lca ba'i rtsa ba dang /_sle tres dang /_bca' sga dang /_de rnams bskol ba'i khu ba blud la/_de zhu ba'i tshod tsam na de
[\[181a.2\]]rnams las gzhi blangs pa'i thug pa sbyin no/_/'bras drug cu pa dang /_gro dang nas dang mon sran sde'u dang /_rgya sran ku lang+tha dang /_de rnams g.yos su byas pa'i bza' ba dang btung ba byin na lud pa dang /_ro stod rdzings pa dang /_rtsib logs su zug pa dang /_skyigs bu dang /_dbugs mi bde
[\[181a.3\]]ba rnams zhi bar byed do/_/yang na arka'i myu gu skam po btags te 'o ma dang sbrus la de nas skams nas yang 'o mas sbru zhing bskams pa lan mang du byas la/_tha mar sbrang rtsi dang sbyar ba bza' ba'am/_yang na rtsa ba bcu pa bskol te khu ba nas phye dang sbyar ba'i lde gu btung
[\[181a.4\]]ngo /_/yang na ya bak+Sha ra dang /_rtsi bo che dang /_kha ru tsha dang /_se'u 'bru dang /_'di rnams mar dang sbyar la bza' ba gtang ba'am/_yang na ma nu dang /_zur pa dang /_tsha ba gsum dang /_kha lung dang /_star bu dang bcas pa'i bza' ba sbyin par bya'o/_/
[\[181a.5\]]gzhan yang skom du rtsa ba bcu pa bskol ba'am/_yang na thang shing bskol ba'i khu ba'am/_yang na chang gi nying khu gang yang rung ba blud na/_skyigs bu dang /_dbugs mi bde ba sel to/_/yang na pi pi ling dang /_pi pi ling gi rtsa ba dang /_a ru ra dang /_
[\[181a.6\]]byi dang ga dang /_kru trug tres rnams zhib tu btags pa'i lde gu phru ba snum can gyi nang du bskus la/_bcud rad par gyur pa dang /_dar ba chus ma reg pa'i nang du bskus la/_zla gcig gi bar du bzhag pa las ran par 'thungs na/_me drod skyed pa dang /_lud pa
[\[181a.7\]]dang /_dbugs mi bde ba las nges par rgyal lo/_/yang na pa tha dang /_mur pa dang /_thang shing gi 'bras bu dang /_sa ra ko nyon tse dang /_'di rnams zhib tu btags nas chang gi nying khu'i nang du btab ste/_lan tshwa dang bcas pa nub gcig bzhag la/_zhag
[\[181b\]]
[\[181b.1\]]rer khyor re blud na dbugs mi bde ba dang skyigs bu sel to/_/yang na ga bra'i rtsa ba dang /_bca' sga dang /_'di gnyis btags pa'i phye ma chu dro 'jam tsam btung ba'am/_yang na ya bak+Sha ra dang /_na le sham gyi phye ma chu dron dang gtang ngo /_/yang na bI shu ba
[\[181b.2\]]bskol ba'i khu ba'i nang du bI shu ba de dang mnyam pa btags pa'i phye ma dang skyo mar byas te blud do/_/yang na sap+ta par+Ni'i khu ba'i nang du pi pi ling dang sbrang rtsi dang ldan par byas te btung ba'am/_yang na shri sha'i me tog sbrang rtsi dang ldan par byas te blud na/_mkhris pa dang
[\[181b.3\]]bad kan las gyur pa'i skyigs bu dang dbugs mi bde ba sel to/_/cu gang dang pi pi ling dang 'bras kyi bye brag ma du zhes bya ba dang /_dong gra dang 'di rnams btags pa'i phye ma mar dang sbyar pa glan pa'i dugs zan thabs su byas te zos na/_des skyigs bu dang
[\[181b.4\]]dbugs mi bde ba dang /_mkhris pa dang ldan pa rnams la phan no/_/skyigs bu dang dbugs mi bde ba rlung dang ldan pa la ni shwa bi tse zhes bya ba'i sha dang /_ri bong gi sha dang /_pi pi ling dang /_mar dang /_ri dgas shal l+ya ka zhes bya ba'i khrag dang /_'di rnams
[\[181b.5\]]gong ma ltar byas la zos na phan no/_/yang na lcam pa'i khu ba dang /_tsha ba gsum dang /_mar dang sbyar ba'i 'bras chan zos la/_skom du 'o ma 'thungs na/_rlung dang mkhris pa dang bcas pa'i skyigs bu dang dbugs mi bde ba sel bar byed do/_/yang na
[\[181b.6\]]ra'i 'o ma bzhi 'gyur gyi chu dang bskol la/_'o ma lus pa dang /_bu ram dang /_dong gra'i phye ma btab pa btung ngo /_/pi pi ling mU la dang /_shing mngar dang /_bu ram dang /_'di rnams kyi phye ma glang dang /_rta rtug gnyis btsir ba'i khu ba dang /_mar dang sbrang rtsi dang lhan cig zos
[\[181b.7\]]na skyigs bu dang dbugs mi bde ba sel to/_/yang na rta dang /_glang po che dang /_glang dang /_phag dang /_rnga mo dang /_bong bu dang /_lug dang /_ra dang /_'di rnams gang yang rung ba'i rtug pa btsir ba'i khu ba sbrang rtsi dang sbyar ba'i lde gu bya ste/_de las ran par zos na bad kan
[\[182a\]]
[\[182a.1\]]shas che ba'i skyigs bu dang dbugs mi bde ba sel to/_/yang na srog chags rkang bzhi pa'i pags pa dang /_rus pa dang /_spu dang /_rmig pa dang /_rwa dang /_de las byung ba dang /_sbrang rtsi dang sbyar ba'i lde gu bza' ba'am/_yang na a
[\[182a.2\]]shwa gan+d+ha btags pa'i phye ma sbrang rtsi dang sbyar ba'i lde gu zos na/_bad kan shas che ba'i dbugs mi bde ba sel to/_/yang na zur pa dang /_puSh+kar mU la dang skyu ru ra dang btags pa'i phye ma sbrang rtsi dang sbyar ba'am/_yang na ma nu dang /_pi pi ling dang /_sbrang rtsir
[\[182a.3\]]sbyar ba'i lde gu zos na phan yon gong ma dang 'dra'o/_/yang na btsag yug snam dang /_dngul rdo dang /_pi pi ling dang /_'di rnams sbrang rtsi dang sbyar ba'am/_yang na ka pid tha'i khu ba sbrang rtsi dang sbyar ba'am/_yang na ka pid tha bskol ba'i khu ba'i nang du skyu
[\[182a.4\]]ru ra dang /_pi pi ling dang /_rgyam tsha'i phye ma btab pa'i lde gu byas pa'am/_yang na a ru ra btags pa'i phye ma dang mar dang sbrang rtsi dang sbyar ba'i lde gu'am/_yang na na le sham dang /_byi dang ga dang /_pi pi ling btags pa'i phye ma mar dang sbrang rtsi sbyar
[\[182a.5\]]ba'i lde gu'am/_yang na rgya shug dang /_'bras yos dang /_rgun 'brum dang /_pi pi ling dang /_dong gra dang /_'di rnams btags pa'i phye ma mar dang sbrang rtsi sbyar ba'i lde gu'am/_yang na yung ba dang /_pi pi ling dang /_ra sna dang /_na le sham btags
[\[182a.6\]]pa'i phye ma dang /_bu ram dang til mar dang sbyar ba'i lde gu'am/_sman gyi sbyor ba de dag las nad gzhi legs par brtags te/_so so dang mthun pa'i khu ba dang /_chu dron dang /_chang dang /_dar ba dang /_zho ga chu dang /_rtsab mo la sogs pa gang dang mthun pa'i nang
[\[182a.7\]]du mnyes te btang na/_bad kan shas che ba'i skyigs bu dang dbugs mi bde ba sel to/_/dzi ban ti dang /_gla sgang dang /_bye'u rug pa dang /_dwa tsha dang /_sug smel rnam gnyis dang /_tsan+t+ra dang /_ta ma la ki dang /_a ka ru dang /_ga bra'i rtsa ba dang /_dong
[\[182b\]]
[\[182b.1\]]gra dang /_ba la ka dang /_kar ka ta sring gi dang /_zur pa dang /_pi pi ling dang /_nA ga ge sar dang /_tsa rong dang /_de rnams zhib tu btags pa'i phye ma'i nyis 'gyur gyi sha kha ra dang /_bza' ba dang btung ba'i nang du btab ste ci 'dod pa zos na rtsib logs na ba dang /_
[\[182b.2\]]rims na ba dang /_lud pa dang /_skyigs bu dang dbugs mi bde ba sel ba'i mchog yin no/_/dong gra dang bu ram cha snyoms pa bza' ba'am/_yang na sna sman du btang ba'am/_yang na sgog skya dang /_kun dong dang /_grin dza na zhes bya ba sgog pa'i rigs dang /_de
[\[182b.3\]]dag gi rtsa ba chu dang bskol te snar blugs ba'am/_yang na tsan+dan bdar ba snar blugs pa'am/_yang na sbrang ma'i rtug pa bud med kyi nu zho dang sbyar ba'am/_yang na le brgan rtsi dang /_sbrang ma'i rtug pa sbyar ba snar blugs so/_/yang na mar gyi snying khu dang
[\[182b.4\]]rgyam tshas btab pa'am/_'o ma dang /_mar bskol nas mar lus pa dang des snar blugs par bya'o/_/sman mngar ba rnams cham chom brdungs te bskol ba'i khu ba btung ba'am/_yang na snar blugs so/_/sbrang rtsi dang kha ra dkar po sbyar na/_dang po thigs pa
[\[182b.5\]]grang mo blugs la/_de nas dron mo blugs te/_de bzhin du res kyis snar blugs par bya'o/_/rtsa ba bcu pa tshul bzhin du bskol ba'i khu ba 'o ma dang bskol te mar lus pa dang /_des gong ma bzhin du dro ba dang grang ba res mos kyis snar blugs so/_/pi pi ling dang /_
[\[182b.6\]]kha ru tsha dang /_ya bak+Sha ra dang /_gu ru tshe dang /_shing kun dang /_tso ra ka dang /_byi'u rug pa dang /_'di rnams mar dang /_zho ga chu dang /_rtsa ba bcu bskol ba'i khu ba dang bsres te yang bskol nas/_mar lus pa dang /_de las ran par 'thungs na/_skyigs
[\[182b.7\]]bu dang dbugs mi bde ba sel to/_/yang na 'tsho byed sna bcu cham chom brdungs te/_mar dang tshul bzhin du bskol la/_mar 'ba' zhig lus pa'i nang du sbrang rtsis bsres pa'i lde gu 'thungs na phan no/_/te dzo ba ti dang /_a ru ra dang /_ru rta dang /_pi pi ling
[\[183a\]]
[\[183a.1\]]dang /_pu tse shel dang /_b+hu ti ka dang /_ma nu'i rtsa ba dang /_pa la sha dang /_tsi tra ka dang /_zur pa dang /_lan tshwa rnam gnyis dang /_ta ma li ka dang /_dzi ban ti dang /_bil ba'i snying po dang /_shu dag dang /_bal bu'i lo ma dang /_'di
[\[183a.2\]]rnams zho gnyis gnyis dang /_shing kun zho phyed dang /_'di rnams mar srang sum cu rtsa gnyis dang bskol te mar 'ba' zhig lus par 'thungs na/_rkang lag tu rlung zhen pa dang /_gzhang 'brum dang /_pho ba'i nad dang /_skyigs bu dang /_snying dang /_rtsib
[\[183a.3\]]logs su zug pa rnams myur du zhi bar byed do/_/yang na ya bak+Sha ra dang /_lan tshwa dang /_lan tshwa'i nyis 'gyur gyi mar dang bsres pa 'thungs na phan no/_/drang srong chen po thang la 'bar gyis gcin nad kyi skabs su bshad pa'i sman mar dang /_ba sha ka'i mar khrag mkhris gso
[\[183a.4\]]ba'i le'u'i nang nas 'byung ba dang /_dra d+hi ka zhes bya ba dang /_ha pu sha zhes bya ba spa ma'i 'bras bu'i sman mar skran gso ba'i le'u las bshad pa dang /_sman mar de rnams kyang lud pa dang skyigs bu'i nad la sbyar ro/_/dbugs mi bde ba'i nad rngam pa drag tu
[\[183a.5\]]'byung ba la ni/_glo bur du yang dang yang du chu grang gis gtor zhing sdangs su gzhug pa'am/_lus drag tu g.yengs shing sprug pa dang /_'jigs su gzhug pa dang /_yang na dgar gzhug pa dang /_gzhan gyi yon tan brjod de/_phrag dog bskyed pa dang /_dbugs
[\[183a.6\]]bsdam du gzhug pa dang /_spre'u'i sos 'debs su bcug na phan no/_/gzhan yang rlung dang bad kan la phan pa'i sman dang /_bza' ba dang /_btung ba dang /_dro ba thams cad bsten par bya'o/_/skyigs bu dang /_dbugs mi bde ba'i nad thams cad la ni/_lus
[\[183a.7\]]nyams stobs dang ldan pa yin na ni gso sla'o/_/nyams stobs med cing rid pa ni gso dka'o/_/de bas na nyams stobs bskyed cing nad zhi bar bya ba yang dang yang du dpyad cing 'bad par bya'o/_/gzhan yang lud pa dang dbugs mi bde ba dang /_glo gcong zad byed dang /_
[\[183b\]]
[\[183b.1\]]skyug pa dang /_skyigs bu dang /_'di rnams gang yang rung ba gcig gsos na thams cad la phan pa yin no/_/skyigs bu dang dbugs mi bde ba gso ba'i le'u bzhi pa rdzogs so//_//de nas rgyal po'i nad ces bya ba gcong chen po gso ba'i le'u
[\[183b.2\]]bshad par bya'o/_/gcong chen po'i nad pa nyams stobs dang ldan zhing nad gzhi mang po yod pa la ni/_thog mar snum chos dang dugs byas la/_de'i 'og tu slon khrus kyis lus sbyang bar bya ste/_snum la sogs pas lus nyam chung bar mi 'gyur bar bsrung bar
[\[183b.3\]]bya'o/_/de la skyug sman ni 'o ma dang /_mngar ba'i sha khu dang /_skyug sman las gzhi blangs pa'i nas thug mar dang ldan pa ni/_de gsum gang yang rung pa'i nang du/_po son cha'i phye ma btab ste blud nas slon du gzhug go/_/de la
[\[183b.4\]]bkru sman ni sha ma dur byid dang /_dong ga sbrang rtsi dang /_sha kha ra dang sbyar ba'am/_yang na 'o ma dang /_mar dang /_phye dang ldan pa'i skyo mar sbyar ba'am/_yang na rgun 'brum dang /_bi da ri dang /_tang pal rnams las gang yang rung
[\[183b.5\]]pa sha khu dang ldan par sbyar ba gong ma'i sman dang bcas pa 'thungs na 'khru bar 'gyur ro/_/de ltar slon khrus kyis khong dag par byas pa'i 'og tu nyams 'phel zhing rgyas pa dang drod skyed pa dag sbyar ro/_/gzhan yang bza' ba dang btung ba yi gar 'ong ba dang /_rlung
[\[183b.6\]]la phan pa rnams dang yang ba rnams sbyar te/_'bras drug cu pa dang /_gro dang /_nas dang /_mung+ga rnams las gang yang rung ba sbangs pa'am/_chan du byas te bza' ba dang tshod mar sbyar te sbyin no/_/gzhan yang ra'i 'o ma dang /_mar dang /_srog chags sha za ba'i
[\[183b.7\]]sha dang /_bya rog dang /_'ug pa dang /_glang po che dang /_ba dang /_rta dang /_ne'u le dang /_sbrul dang /_bya rgod dang /_khra dang /_bong bu dang /_rnga mo dang /_de rnams kyi sha gang yang rung ba nad pa la gsong ste sbyin no/_/ci ste nad pas tshor na ni skyugs pa dang /_
[\[184a\]]
[\[184a.1\]]nyams stobs dang /_gzi mdangs 'bri bar 'gyur ba'i skyon yod do/_/mkhris pa dang /_bad kan las gyur pa'i gcong chen po'i nad la ni/_ri dgas dang /_bya la sogs pa'i sha g.yos su byas pa byin na phan no/_/rlung las gyur
[\[184a.2\]]pa la ni phag rgod la sogs pa ri dgas chen po rnams kyi sha rnams las g.yos su byas pa phan no/_/yungs kar gyi mar la gang yang rung ba nad gzhi stobs ji lta ba bzhin du sbyar ba'i nang du/_snum dang /_lan tshwa dang /_sge'u gsher dang /_bca' sga la sogs
[\[184a.3\]]pa legs par sbyar te ro dang ldan pa zhim por byas te nyung shas sbyar ba sbyin par bya'o/_/thug pa dang khu bcud la sogs pa'i tshod ma sna tshogs mar ram/_de bzhin du la phug skam po dang /_rgya sran gyi khu bcud lan tshwa dang sge'u gsher dang legs par sbyar ba blud na
[\[184a.4\]]phan no/_/ra sha'i khu ba dang /_pi pi ling dang /_nas dang rgya sran dang /_dong gra dang /_se'u 'bru dang /_skyu ru ra dang ldan par snum cher btab pa blud na/_cham pa dang /_lud pa dang /_dbugs mi bde ba dang /_glad pa na ba dang /_skad 'gags pa dang /_yi
[\[184a.5\]]ga 'chus pa dang /_'di rnams la phan no/_/mkhris pa la sogs pa'i gcong chen po la ni chang shin tu rnying pa rtsa'i rgyun sbyong nus par blud do/_/khyad par du rgun chang dang /_a riSh+Ta'i chang dang /_chang dngas ma dang /_chang rnams btung bar blud do/_/yang
[\[184a.6\]]na rtsa ba chung ngu lnga bskol ba'am/_bca' sga bskol ba'am/_yang na lo ma rnam bzhi bskol ba'am/_yang na 'u su dang bca' sga bskol ba blud do/_/yang na rtsa ba lnga chung ngu shin tu 'bad pa dang bcas pas gtsang sbra cher bya ste/_bza' ba dang sbyar la btang
[\[184a.7\]]na gcong chen po dang rjes su mthun pa yin no/_/rtsa ba bcu 'o ma'am yang na sha khu'i nang du btsos la/_ba la'i phye mas btab pa mar dang sbyar ba bza' ba'am/_yang na srog chags sha za ba'i sha khu'i nang du ba la'i phye ma btab pa btung ba'am/_yang na
[\[184b\]]
[\[184b.1\]]mar dang mar gyi bcu 'gyur gyi 'o ma dang lhan cig bskol ba'i nang du ba la'i phye mas btab ste/_sbrang rtsi dang ldan par blud do/_/ji ban ti dang /_shing mngar dang /_rgun 'brum dang /_dug mo yungs kyi 'bras bu dang /_ma nu dang /_zur pa dang /_pi pi
[\[184b.2\]]ling dang /_kaN+Da ka ri dang /_gze ma dang /_ba bla dang /_ut+pal dang /_skyu ru ra dang /_kyi lce ba dang /_byi tsher ba dang /_'di rnams phye mar byas te/_sman gyi bzhi 'gyur gyi mar dang /_mar bzhi 'gyur gyi chu dang bskol te/_/de las ran par 'thungs na/_
[\[184b.3\]]nad kyi rgyal po rtsa nas 'joms so/_/'bra go dang /_rgun 'bru dang /_ma du ka'i me tog dang /_pa ru sha dang /_pi pi ling dang /_'di rnams mar dang tshul bzhin bskol ba las ran par 'thungs na/_skad 'gags pa dang /_lud pa dang /_rims
[\[184b.4\]]rnams 'joms so/_/rtsa ba bcu pa bskol ba'i khu ba 'o ma dang yang bskol ba'i mar sar pi pi ling dang /_sbrang rtsi dang sbyar ba zos na skad 'gags pa dang /_glad pa na ba dang /_rtsib logs su zug pa dang /_glo dang /_lud pa dang /_dbugs mi
[\[184b.5\]]bde ba dang /_rims rnams la phan no/_/rtsa ba che chung lnga gang yang rung ba dang /_de'i bzhi 'gyur gyi 'o ma dang /_'o ma'i bzhi cha'i mar dang tshul bzhin du bskol ba'i mar dang /_yang na rtsa ba lnga dang /_de'i bzhi 'gyur gyi 'o ma dang yang bskol ba'i mar
[\[184b.6\]]las ran par 'thungs na cham pa la sogs pa'i gcong chen po'i nad kyi stobs bdun 'joms par byed do/_/tsha ba rnam lnga dang /_nas tshig 'khus pa'i thal ba dang /_'di rnams srang re re dang /_mar bre gang dang mar dang mnyam pa'i 'o ma dang /_'o ma'i sum
[\[184b.7\]]'gyur gyi chu dang bskol te/_de las ran par 'thungs na/_rtsa rgyun rnams sbyong zhing /_skran dang /_rims dang /_dmu rdzing dang /_mtsher pa dang /_pho ba'i nad dang /_skya rbab dang /_cham pa dang /_dbugs mi bde ba dang /_lud pa dang /_me drod nyams pa dang /_skrang
[\[185a\]]
[\[185a.1\]]ba dang /_rlung stod du zhugs pa rnams las rgyal lo/_/yang na ra sna dang /_ba la dang /_gze ma dang /_sa la par+Ni dang /_ba spru ba rtsa ba dkar po can dang /_de rnams bskol ba'i nang du/_dzi ban ti dang /_pi pi ling dang /_'o ma mar
[\[185a.2\]]dang tshul bzhin bskol ba 'thungs na/_glo gcong skem byed las rgyal lo/_/yang na a shwa gan+d+ha dang /_'o ma bskol ba dkrugs te/_mar byung ba de 'o ma dang /_kha ra dkar po sbyar ba 'thungs na/_glo gcong zad byed rnams sel bar byed do/_/srog
[\[185a.3\]]chags sha ran pa khung na gnas pa dang /_gzhan yang sha ran pa rnams kyi sha srang brgya dang /_chu srang stong nyi shu rtsa brgyad bskol te/_bzhi cha srang brgya nyi shu rtsa brgyad lus pa'i nang du/_'tsho byed sde bcu srang re re phye mar byas nas/_mar srang sum cu rtsa gnyis
[\[185a.4\]]bcug ste tshul bzhin bskol la mar dang sha lus pa dang /_de las ran par zos na rlung dang mkhris pa las gyur pa'i gcong chen po dang /_rlung nad ma lus pa dang /_dbugs mi bde ba dang /_snying dang /_rtsib logs su zug pa dang /_lus skem par byed
[\[185a.5\]]pa dang /_skad 'gags pa dang /_'di rnams las rgyal bar byed do/_/sug smel dang /_ti mu sa dang /_'bras bu gsum dang /_rgyam tsha dang /_tsha ba gsum dang /_tsi tra ka dang /_sa ra na dang /_nim pa dang /_seng ldeng dang /_sa la bi dza dang /_bse
[\[185a.6\]]shing gi 'bras bu dang /_byi dang ga dang /_'di rnams srang brgyad brgyad dang /_chu srang nyis brgya lnga bcu rtsa drug dang bskol te/_srang bcu drug lus pa dang /_de'i nang du yang mar srang sum cu rtsa gnyis dang yang bskol te/_mar 'ba' zhig lus pa'i nang
[\[185a.7\]]du cu gang srang drug dang /_kha ra srang sum cu dang /_sbrang rtsi srang drug cu rtsa bzhi dang /_dri sna gsum srang re re dang /_'di rnams kha gzar gyis dkrugs te/_bcud kyis len bzhin du cho ga med par snga dro de las ran par zos la btung bar 'o ma blud na/_blo
[\[185b\]]
[\[185b.1\]]dang /_mig gsal ba dang /_tshe ring ba dang /_me drod skyed pa dang /_de bzhin du gcin nad dang /_skran dang /_glo 'grams pa'i nad dang /_skya rbab dang /_mtshan par rdol ba rnams 'joms so/_/gang glo 'grams pa'i nad la mar dang bu ram bshad pa
[\[185b.2\]]'dir yang glo gcong zad byed la yang sbyar ro/_/shing tsha dang /_sug smel dang /_pi pi ling dang /_cu gang dang /_li kha ra dang /_de rnams yas kyi rim bzhin du nyis 'gyur nyis 'gyur gyis bskyed pa'i phye ma bza' ba'am/_yang na mar dang sbrang rtsi dang sbyar
[\[185b.3\]]ba'i lde gu bldags na/_dbugs mi bde ba dang /_skad 'gags pa dang /_lud pa dang /_glo gcong zad byed dang /_rtsib logs na ba dang /_bad kan rnams 'joms par byed do/_/khyad par du glo gcong la phan no/_/skad 'gags par 'gyur bas
[\[185b.4\]]sna sman dang /_dud pas bdug pa la sogs pa'i cho ga bya'o/_/de la rlung las gyur pa'i skad 'gags pa la ni ka sa mar da ka dang /_kaN+Da ka ri dang /_bring ga ra dza dang /_'di rnams kyi rang gi khu ba mar bskol ba las ran par 'thungs na/_lud pa dang skad
[\[185b.5\]]'gags pa las rgyal bar byed do/_/yang na an ta ra ka las zhes bya ba'i mar 'thungs na yang phan yon de dang 'dra'o/_/yang na rgya shug gi lo ma btags pa'i phye ma mar dang brdos pa'i nang du lce myang tsha btab pa zan gong du 'thungs na phan no/_/
[\[185b.6\]]yang na ma du ka dang /_rgun 'brum dang /_pi pi ling dang /_byi dang ga dang /_ha na sa ba da'i rtsa ba dang /_'di rnams btags pa'i til mar bskol ba snar blugs so/_/'bras chan mar dang bu ram du bcas pa'am yang na 'o thug mar dang bu ram du sbyar ba
[\[185b.7\]]bza' ste/_de'i 'og tu chu dro 'jam tsam btung ste/_snum chos dang /_dugs byas na rlung gis skad 'gags pa sel to/_/mkhris pa las gyur pa'i skad 'gags pa la ni/_shing 'o ma can gyi myu gu cham chom brdungs pa'am/_yang na btags pa'i
[\[186a\]]
[\[186a.1\]]phye ma mar dang tshul bzhin bskol te bsgrangs pa'i nang du sbrang rtsi btab ste byin la skom du 'o ma bskol ba grangs pa blud do/_/yang na shing mngar dang sbyar ba'i 'o thug btung ba'am/_yang na ba la dang sa la par+Ni la sogs pa sbyar ba'am/_
[\[186a.2\]]yang na bid ri 'am shing mngar du sbyar ba bskol ba'i mar dang lan tshwa dang bcas pa snar blugs pa byas na skad gsal bar byed pa'i mchog yin no/_/yang na pra puN+Da rI ka dang /_shing mngar dang /_pi pi ling dang /_bri ha ti dang /_ba la rnams 'o ma dang mar du sbyar ba
[\[186a.3\]]bskol ba snar blugs na yang mkhris pa'i skad 'gags pa sel ba'i mchog yin no/_/yang na mngar ba'i sman dzi ban ti'i sde tshan btags pa'i phye ma mar dang sbrang rtsi dang sbyar ba'i lde gu zos na yang phan no/_/bad kan las gyur pa'i skad 'gags pa la ni
[\[186a.4\]]sman tsha ba na le sham la sogs pa'i bza' ba dang ba gcin btung ba dang rtsub pa rnams sbyar ro/_/kad pa la dang skyu ru ra dang /_tsha ba gsum dang de rnams kyi phye ma til mar dang /_sbrang rtsi dang lde gur byas pa'am/_yang na tsha ba gsum dang /_ya bak+Sha ra
[\[186a.5\]]dang /_kru trug tres dang /_dbyi mo dang /_ga bra'i rtsa ba dang /_a ru ra dang de rnams sbrang rtsi'i lde gur byas pa 'am/_yang na nas kyi thug pa pi pi ling dang /_skyu ru ra dang sbyar ba'am/_yang na nas thug gcig pu mar dang til mar dang sbyar ba 'thungs na/_
[\[186a.6\]]bad kan gyi skad 'gags pa zhi bar byed do/_/yang na pi pi ling dang /_bca' sga sngar zos la/_de'i 'og tu sman rno ba dang sbyar ba'i skyug sman btang ngo /_/skad drags pa las skad 'gags pa la ni sman mngar ba'i sde tshan 'o ma dang bskol ba'i nang du kha ra dang sbrang
[\[186a.7\]]rtsi btab pa blud na phan no/_/yi ga 'chus pa la ni phan pa dang /_mi phan pa sna tshogs bsres la sbyin no/_/de bzhin du phyi nang gnyis ka nas khrus byas te/_sems dga' bar bya ba dang /_yi gar 'ong ba'i sman sbyin no/_/de nas dus gnyis su so shing bca'
[\[186b\]]
[\[186b.1\]]zhing bska ba'i sman tin du ka la sogs pas kha bkru zhing mur bar bya'o/_/yang na khar sman gyi dud pa'i sbyor ba bdug go/_/yang na bal bu'i phye ma'i sbyor ba'i ri lur byas pa'am/_yang na zla ba'i 'od ces bya ba'i zas kha ra dkar po dang ga pur dang ldan par
[\[186b.2\]]byas te zos na/_yi ga 'byed pa'i mchog yin no/_/de la rlung las gyur pa'i yi ga 'chus pa la ni/_ha re Nu ka dang /_pi pi ling dang /_byi dang ga dang /_ra sna dang /_rgyam tsha dang /_dong gra dang /_sug smel dang /_ga
[\[186b.3\]]bra'i rtsa ba dang /_nas tshig 'khus pa'i thal ba dang /_shing kun dang 'di rnams kyi phye ma chang gi dngas ma'am/_yang na sman mar dang sbyar te btang ngo /_/yang na shu dag gi chus sman du sbyar ro/_/mkhris pa las gyur pa'i yi ga 'chus pa la ni bu
[\[186b.4\]]ram dang chu sbyar bas khrus bya'o/_/yang na kha ra dang /_mar dang lan tshwa'i mchog dang sbrang rtsir sbyar ba'i lde gu sbyin no/_/bad kan las gyur pa'i yi ga 'chus pa la ni nim pa bskol ba'i chus slon bya'o/_/btung bar ni ti mu sa dang /_dong ga bskol ba'i
[\[186b.5\]]chu'am/_yang na sman rno ba dang sbyar ba'i a riSh+Ta'i chang ngam/_rgun chang ngam/_sbrang chang rnams las gang yang rung ba blud do/_/yang na gong du bshad pa'i ha re Nu ka dang /_pi pi ling la sogs pa'i phye ma chu dron po dang sbyar ba blud do/_/sug smel dang /_
[\[186b.6\]]shing tsha dang /_nA ga puSh+pa dang /_na le sham dang /_pi pi ling dang /_bca' sga dang /_'di rnams yas kyi rim bzhin du cha res bskyed pa phye mar byas la spyi dang mnyam pa'i kha ra dang bcas pa zos na/_cham pa dang /_yi ga 'chus pa dang /_snying na ba dang /_lud
[\[186b.7\]]pa dang /_dbugs mi bde ba dang /_mgul pa'i nad rnams 'joms so/_/la la phud dang /_da trig dang /_star bu dang /_bca' sga dang /_se'u 'bru dang /_rgya shug dang /_de rnams zho gnyis gnyis dang /_kha ra srang bzhi dang /_'u su dang /_kha ru tsha dang /_
[\[187a\]]
[\[187a.1\]]go snyod dang /_shing tsha dang /_'di rnams zho re re dang /_pi pi ling 'bru brgyad dang /_na le sham nyis brgya dang /_de rnams kyi phye mas ni yi ge 'bye/_me drod skyed/_phyi sa 'gags pa dang /_lud pa dang /_snying ga dang /_rtsib logs su
[\[187a.2\]]zug pa dang /_mcher pa dang /_gzhang 'brum dang /_pho ba'i nad sel to/_/bal bu'i lo ma dang /_na le sham dang /_dong gra dang /_pi pi ling dang /_de rnams go rims bzhin du dang po'i cha res bskyed pa dang /_shing tsha dang /_sug smel dang /_bal bu'i
[\[187a.3\]]phye ma dang /_pi pi ling gi brgyad 'gyur gyi kha ra dkar po dang /_de rnams kyi phye ma ni yi ga 'chus pa dang /_me drod skyes pa dang /_lud pa dang /_dbugs mi bde ba dang /_zas yi gar mi 'ong ba dang /_skyug pa dang /_mcher pa na ba dang /_snying nad dang /_rtsib
[\[187a.4\]]logs su zug pa dang /_skya rbab dang /_rims dang /_'khru ba dang /_rlung 'khyil pa bde bar 'byung ste/_nad de rnams las rgyal bar byed do/_/nA ga puSh+pa srang phyed dang /_shing tsha dang /_sug smel zho gnyis gnyis dang /_gan+d+ha b+ha dra srang phyed dang /_de rnams kyi phye ma
[\[187a.5\]]bu ram rnying pa srang nyi shu rtsa lnga dang lhan cig bskol ba zho gnyis tsam gyi ri lu byas te zos na phan yon gong ma dang 'dra'o/_/shing arka dang /_sle tres bsres pa'i thal ba chu dang bsres pa'i nang du nub gcig sbangs te cham pa can la zan du byas te sbyin no/_/nad pa
[\[187a.6\]]nyams stobs dang ldan pa yin na slon bya'o/_/slon byas pa'i 'og tu srog chags thang la gnas pa'i sha sman tsha ba dang kha ba sbyar ba thur ma la bsregs te/_skam pa dang yang ba'i zas dang btung ba ni sran ma tsa na ka la sogs pa yang sbyar ro/_/bad kan las gyur
[\[187a.7\]]pa'i cham pa ni rlung gis bad kan bskyod pa yin te/_de bas na de la ni sman pa mkhas pas snum pa dang dro ba nyid kyis zhi bar bya ste/_cham pa'i nad gso ba dang /_skyug bro ba'i nad kyi gso ba dang mthun pas gang gi sbyor ba byas kyang phan no/_/khyad par du cham pa la ni
[\[187b\]]
[\[187b.1\]]lhag par snum chos dang /_bsku mnye dang dugs bsten par bya'o/_/dugs ni zan gyis glan pa'i dugs bya ste/_sha khu dang snum dang /_lan tshwa dang /_sman rnon po skyur dang sbyar ba'i zan gyi dugs kyis mgo dang mgul pa dang /_rtsib logs su na ba rnams la ni/_
[\[187b.2\]]nad gzhi ji lta ba bzhin du gso ba'i cho ga de ltar bya'o/_/chu dang thang gnyi ga la gnas pa'i sha rnams lan tshwa snum bzhi dang legs par dugs bya'o/_/bad kan dang mkhris par ldan pa'i nad la ni/_shu ti dang /_shing mngar dang /_ru rta dang /_rgya spos dang /_tsan+dan
[\[187b.3\]]dang sbyar ba'i byug pa mar dang bcas pa'i bsku byug dang ldan pa ni nad pa la 'dod pa yin no/_/de bzhin du ba la dang /_ra sna dang /_til dang /_mar dang /_shing mngar dang /_ut+pa la sbyar ba'i phye ma gong ma ltar sbyar ba yang phan no/_/ba spru ba dang /_shi kru dang /_ba
[\[187b.4\]]la dang /_ram nye ba dang /_bi da ra dang /_de rnams yang gong ma bzhin du byug pa byas na yang de dang 'dra'o/_/de bzhin du glad pa dang /_rtsib logs dang /_mgul pa na ba la ni snar blugs pa dang /_du ba brngub pa dang /_zan zos pa'i 'og tu snum sbyin pa
[\[187b.5\]]dang /_bsku bar 'os pa'i 'bru mar gyis bsku ba dang /_mas gtong ba rnams phan pa'i cho ga bya'o/_/de bzhin du mgo dang rtsib logs su mgul pa na ba la ni nad gzhi ji lta ba bzhin du khrag dbyung ste/_rlung la ni rngabs rus bya'o/_/mkhris pa la ni srin bu
[\[187b.6\]]pad pas bya'o/_/bad kan la ni ku bas khrag dbyung ngo /_/gtar ba'i rma la shug pa dang /_pu shel tsi dang /_tsan+dan btags pa'i phye ma mar dang sbyar ba'am/_yang na dUr ba dang /_shing mngar dang /_btsod dang /_nA ga ge sar mar dang sbyar bas bsku ba'am/_
[\[187b.7\]]yang n+ya gro d+ha'i sde tshan mar dang sbyar ba'am/_yang na mar lan brgya chu dang bkrus pa'am/_yang na 'o mas bkru ba'am/_yang na shing mngar gyi chus bkru ba rab tu bsngags so/_/gcong chen po'i nad des me drod nyams te shas cher be'u snabs dang bcas te
[\[188a\]]
[\[188a.1\]]'khru bar gyur na ni/_pho ba'i nad kyi 'khru ba gso ba ji lta ba bzhin du byas na phan no/_/lus zungs zad de gcong chen po'i nad kyis sha skem par gyur cing phyi sa'i stobs nyi tshe yod pa la ni/_de nyid kyi stobs mi 'gyur bar bsrung bar bya'o/_/
[\[188a.2\]]sha nyi tshe ran par zos la de'i 'og tu btung ba ni rgun chang blud do/_/gcong chen po'i nad la ni/_bshang ba phyir mi 'byung bar bsdams kyang nang du gnod par mi 'gyur ro/_/gcong chen po la ni sha'i bza' ba dang /_rgun chang dang /_chang gi snying po dang /_a riSh+Ta'i
[\[188a.3\]]chang dang /_sbrang chang dang /_'di rnams gang rnyed pa blud na phan no/_/rtsa'i rgyun 'gags pa sbyang ba dang /_nyams stobs dang /_gzi mdangs bskyed par bya ba'i phyir lus snum gyis bskus la/_shing sgrom gyi nang du snum nyi tshe'am/_'o ma 'am chang gang
[\[188a.4\]]yang rung ba chu dron pos bkang la de'i 'og tu lus sbyang ngo /_/de nas phyir byung ste bde bar 'dug pa la mar dang til mar bsres pas lus bsku byug byas la lag pas dal gyis mnyes te/_bag phye'i lde gus dril bar bya'o/_/de nas yang dzi ban ti dang /_dUr
[\[188a.5\]]ba dang /_btsod dang /_ba spu ba dang /_shang sha gan d+ha dang /_a pa ma rga dang /_ag ni man tha dang /_shing mngar dang /_ba la dang /_bi da ri dang /_yungs kar dang /_gla sgang dang /_'bras dang /_zar ma dang /_mon sran gre'u dang /_til dang /_phabs dang /_
[\[188a.6\]]'di rnams cig car btags te/_sman spyi'i sum 'gyur gyi nas phye dang zho dang sbrang rtsi dang de lhan cig sbyar ba'i lde gus lus dril te/_bskus na nyams brta zhing sha skye la mdog bzang bar 'gyur ro/_/yungs kar btags pa'i phye ma dang /_dzi ban ti'i
[\[188a.7\]]sde tshan dang /_spos dri zhim po'i khrus rtsi bcug la dus dang mthun pa'i chus khrus byas la/_de'i 'og tu me tog dri zhim po'i phreng ba la sogs pa dang rgyan sna tshogs kyis brgyan te/_brten pa la sogs pa byas na bkra mi shis pa la sogs pa 'joms
[\[188b\]]
[\[188b.1\]]so/_/gzhan yang gcong chen po la ni/_gnyen bshes yid du 'ong ba blta ba dang /_glu dang sil snyan rnams snyan pa dang /_mar dang 'o ma dang bcas pa'i 'jam rtsi mas gtong ba dang sha dang chang sna tshogs bsten pa dang /_lha la mchod pa dang /_gtor
[\[188b.2\]]ma btang ba dang /_bkra shis dang /_sbyin sreg la sogs pa byas pa dang /_de bzhin du srid srung gi rig byed las 'byung ba'i mchod pa yang 'dir sbyar ro/_/gso ba'i gnas las gcong chen po gso ba'i le'u ste lnga pa rdzogs so//_//de nas
[\[188b.3\]]rtag tu slon pa'i nad dang snying nad gso ba dang skom pa'i nad gso ba'i le'u bshad par bya'o/_/slon pa'i nad ni ma zhu ba'i gnas nas phal cher 'byung ste/_rlung las gyur pa ma gtogs par dang po smyung ba byas na phan no/_/de la nad phal cher g.yos te rtag
[\[188b.4\]]tu slon zhing nyams stobs dang ldan pa la ni skyug sman gtang bar bya'o/_/de'i 'og tu rim gyis snying la phan pa'i bkru sman rgun chang la sogs pa'am/_rgun 'brum la sogs pa 'bras bu'i khu ba gang yang rung ba 'o ma dang lhan cig gtang bar bya ste/_nyes pa
[\[188b.5\]]gyen du 'byung ba rnams thur du bkru bar bya'o/_/nyams stobs chung ba la ni rtsub pa'i sman 'bras yos kyi thug pa la sogs pas zhi bar byed do/_/de nas zas shin tu ska ba zhim zhing yi gar 'ong ba ran par bza' ba dang /_smyung ba bya ba ni rab tu bsngags so/_/mon
[\[188b.6\]]sran sde'u la sogs pa brngos pa'i yu sha dang /_til brngos te cham chom brdungs la chu dang lhan cig sbangs te skyur por gyur pa am bi la ka zhes bya ba/_la phug skam po dang /_shing tog lci li la sogs pa'i skam po cham chom brdungs te/_chu nang du sbangs pa
[\[188b.7\]]skyur por song ba ni ba la zhes bya ste/_'di rnams zas dang lhan cig bza'o/_/tshod ma ni mdo'i gnas su bstan pa rnams dang /_bldag pa dang /_nar ma'i zas dang /_btung ba dri sna gsum chu dang bskol ba'i nang du sbrang rtsi btab pa dang /_yang na dri gsum
[\[189a\]]
[\[189a.1\]]chu'i nang du bskol ba'i se'us btab pa'i btung ba dang /_bag chos las byas pa'i khu ba sna tshogs legs par smin pa la du la sogs pa dang /_gzhan yang mdo'i gnas su bstan pa'i 'bras bu rnams dang /_dri zhim po dang sbyar ba'i chus
[\[189a.2\]]lus bkru ba dang /_rgya mtsho'i dbu ba la sogs pas lus phyi brdar bya ba dang /_zas zos pa'i 'og tu 'phral la gdong du chu grang mos gtor zhing dri zhim po dang ldan pa ste/_de yang me tog dang 'bras bu dang bza' ba dang btung ba las byung ba dri zhim pos kyang bdug
[\[189a.3\]]par bya'o/_/de ltar bstan pa'i rim pa ni/_skyug sman gyi cho ga spyir bstan pa yin no/_/de la rlung las gyur pa'i rtag tu skyugs pa'i nad la ni mar khu dro 'jam tsam rgyam tsha dang ldan par 'thungs na phan te/_khyad par du lud pa dang snying 'dzag pa zhi bar 'gyur ro/_/yang na tsha ba
[\[189a.4\]]gsum dang sbyar pa'i mar dang /_lan tshwa rnam gsum dang ldan par bza' ba dang /_bal po se'u dang sbyar ba'i mar khu blud na/_rlung las gyur pa'i skyugs pa'i nad sel to/_/yang na zho dang mar bsres pa'i nang du 'u su dang bca' sga btab pas blud na phan yon gong ma dang 'dra'o/_/gong du
[\[189a.5\]]smos pa'i cho ga spyir smos pa ni thams cad la sbyar bar bya'o/_/yang na chu dang 'o ma cha mnyam pa 'thungs na/_skyugs pa'i nad rlung las gyur pa sel to/_/bye bi skyi ri zhes bya ba khyim bya la sogs pa'i sha khu bal po se'u la sogs pa skyur ba dang ldan pa'i nang du rgyam tsha
[\[189a.6\]]dang mar shas cher btab ste blud na phan no/_/rlung las gyur pa'i skyugs pa'i nad sel to/_/bza' ba ni snum dang ldan zhing bca' sga dang /_zho dang bal po se'u dang rgyam tsha dang bcas par sbyar ba'i dron po bza' bar bya'o/_/rlung las gyur pa'i skyugs pa'i nad 'di la
[\[189a.7\]]ni/_seng phrom la sogs pa'i bkru sman snum dang lan tshwa dang bcas pa'i dro 'jam tsam btang na zhi bar byed do/_/de la skyugs pa'i nad mkhris pa las gyur pa la ni rgun 'brum dang bu ram shing la sogs pa rang rang gi khu ba'i nang du/_tri ba tsi dang sbyar ba'i bkru
[\[189b\]]
[\[189b.1\]]sman gtang bar bya'o/_/yang na seng phrom mar dang sbyar ba'i bkru sman gtang ngo /_/mkhris pa las gyur pa'i skyugs pa'i nad snying stobs su 'gyur te/_bad kan gyi gnas su gyur pa la ni slon sman mngar ba dang kha ba rnams kyis gyen du drang ngo /_/de ltar slon sman gyis
[\[189b.2\]]lus dag par byas nas/_skyo ma dang thug pa chu'i nang du sbrang rtsi dang sha kha ra btab pa blud do/_/bza' ba dang 'bras drug cu pa'i chan sran mung+ga srog chags thang las skyes pa'i sha khu dang legs par sbyar ba'i tshod ma dang lhan cig bskol/_btung ba ni so phag
[\[189b.3\]]bsregs nas mdog dmar por song ba dang /_chu grang gi nang du bcug la so phag phyir phyung ste bsgrangs pa'i chu blud do/_/yang na sran mung+ga dang /_pu shel tsi dang /_pi pi ling dang /_'u su 'di rnams chu dang lhan cig khang pa'i phyi rol du nub gcig chu dang sbangs la bzhag ste/_de
[\[189b.4\]]nas blud na mkhris pa las gyur pa'i skyugs pa'i nad sel to/_/yang na rgun 'brum dang /_bu ram shing dang /_sle tres dang /_de rnams gang yang rung ba'i khu ba blud na/_skyugs pa'i nad mkhris pa las gyur pa sel to/_/yang na shing 'dzam bu dang /_a mra'i lo ma
[\[189b.5\]]dang /_u shir dang /_n+ya gro d+ha'i sa bon 'bus pa dang /_myu gu dang 'di rnams cham chom brdungs te/_chu dang lhan cig bskol la bsgrangs pa dang sbrang rtsis btab ste 'thungs na/_skyugs pa'i nad dang /_rims dang /_'khru ba dang /_brgyal ba dang /_skom
[\[189b.6\]]dad che ba dang /_'di rnams 'byang dka' ba'i yang nad sel bar byed do/_/yang na skyu ru ra'i khu ba tsan+dan dang lhan cig bskol te btung ba'am/_sran mung+ga btags pa chu dang sbyar ba btung ngo /_/rgya shug gi tshi gu dang /_kha ra dkar po dang /_'bras yos dang /_
[\[189b.7\]]sbrang ma'i rtug pa dang /_pi pi ling dang /_dngul rdo dang /_'di rnams kyi phye ma sbrang rtsi dang sbyar ba'i lde gu'am/_a ru ra dang /_rgun 'brum dang /_rgya shug dang /_sbrang rtsi dang sbyar ba'i lde gu byin na/_mkhris pa las gyur pa'i skyugs pa'i nad la phan no/_/de la bad
[\[190a\]]
[\[190a.1\]]kan las gyur pa'i skyugs pa'i nad la ni/_nim pa dang /_pi pi ling dang /_po son cha dang /_'di rnams kyi slon sman chu dron po dang sbyar ba gtang ngo /_/nyams stobs chung na ni smyung ba nyi tshe bya'o/_/yang na dong ga la sogs pa'i sde tshan bskol
[\[190a.2\]]ba bsgrangs pa'i nang du sbrang rtsi bcug ste/_bad kan las gyur pa'i slon nad can la blud do/_/yang na phye'i skyo ma'am/_skyugs pa'i nad 'joms pa'i sman 'bras yos dang /_rgya shug skyur po dang /_bal po se'u la sogs pa btags te bskol ba'i khu ba'i nang
[\[190a.3\]]du nas brngos te phyer byas la skyo ma blud do/_/bza' ba ni yi gar 'ong ba rgun 'bru la sogs pa dang sbyar ba sman zhim thig le dang bu srin dang bcas par sbyin no/_/ldong ros dang /_pi pi ling dang /_na le sham btags pa'i phye ma skyur rtsi chen po'am/_ka pid ta'i khu ba gang yang rung
[\[190a.4\]]ba'i nang du btab ste sbrang rtsi dang sbyar ba'i lde gu byin na bad kan las gyur pa'i skyugs pa'i nad sel to/_/yang na ka pid ta dang /_tsha ba gsum sbyar ba'am/_byi tsher ba sbrang rtsi dang sbyar ba zos na/_bad kan las gyur pa'i skyugs pa'i nad sel to/_/glo bur du yul rme
[\[190a.5\]]ba'am mi gtsang ba mthong ste/_yang nas yang du skyugs pa la ni yid dang rjes su mthun par yid du 'ong ba dang spyod pa dang dga' ba bskyed pa la sogs pa bya'o/_/srin bu las gyur pa'i slon pa'i nad ni srin bu gso ba dang /_snying nad gso ba'i skabs su ji ltar bshad pa bzhin du sman
[\[190a.6\]]gyis gso bar bya'o/_/skyugs pa'i nad lhag ma skom pa dang /_ma zhu ba dang /_snying nad la sogs pa las gyur pa la ni rang rang dang mthun pa'i sman rlung nad gso ba'i skabs su bshad pas zhi bar bya'o/_/gzhan yang yang nas yang du skyugs te/_lus zungs rnams zad cing rlung 'khrugs
[\[190a.7\]]par gyur pa la ni thog mar skyug sman gyi cho ga bzhin du lus zungs rnams 'phel zhing rgyas pa dang mi skyugs par bya ste/_de yang mar dang /_bu ram dang /_sha khu dang /_dge ba'i sman mar dang /_tsha ba gsum gyi sman mar dang /_'tsho byed sde bcu'i sman mar dang /_'o ma dang /_lde gu gang yang rung ba rnams bsten na shin tu mi bzad pa'i skyugs pa
[\[190b\]]
[\[190b.1\]]rnams sel to/_/snying nad gso ba de la rlung las gyur pa'i snying nad la ni zho ga chu dang /_rtsabs skyur po dang /_dar ba 'di rnams gang yang rung ba dang til mar dang sbyar ba'i nang du lan tshwa nag po btab ste dro 'jam tsam blud na snying nad dang /_skran dang /_lto ba'i nad las rgyal bar byed do/_/
[\[190b.2\]]yang na til mar dang /_lan tshwa dang /_gcin dang /_skyur po dang /_'di rnams chu dang lhan cig bskol te/_til mar nyi tshe lus pa 'thungs na phan yon gong ma dang 'dra'o/_/yang na bil ba'i shing dang /_ra sna dang /_nas dang /_rgya shug dang /_thang shing gi 'bras bu
[\[190b.3\]]dang /_ba spru ba dang /_rgya sran dang /_rtsa ba lnga dang /_'di rnams cham chom brdungs te chu dang til mar dang tshul bzhin du bskol la/_chu du/_til mar 'ba' zhig lus pa dang /_de las btung ba dang /_'jam rtsi mas gtong ba dang /_snar blugs pa byas na
[\[190b.4\]]snying nad sel to/_/yang na bca' sga dang /_bye'u rug pa dang /_rgyam tsha dang /_kru trug tres dang /_shing kun dang /_ma nu dang /_a ru ra dang /_'di rnams cham chom brdungs te chu dang bskol ba'i khu ba dang /_mar dang mar gyi bzhi 'gyur gyi chu dang bskol la/_
[\[190b.5\]]mar 'ba' zhig lus pa dang /_de las ran par 'thungs na/_rtsib log na zhing gzer ba dang /_skran dang 'di rnams 'joms so/_/yang na kha ru tsha srang gnyis dang /_a ru ra srang lnga dang /_'di rnams cham chom brdungs te/_gong ma bzhin mar dang
[\[190b.6\]]sbyar ba 'thungs na/_snying nad dang /_rtsib logs na ba dang /_skran dang dbugs mi bde ba sel to/_/yang na se'u 'bru dang /_kha ru tsha dang /_shing kun dang /_star bu dang 'di rnams kyi phye ma chu dron po dang lhan cig 'thungs na/_rlung dang /_snying nad dang /_dbugs
[\[190b.7\]]mi bde ba rab tu zhi bar byed de rab tu bzang ngo /_/yang na puSh+kar mU la zur pa dang /_bca' sga dang /_skyur rtsi chen po'i rtsa ba dang /_a ru ra dang /_'di rnams phye mar byas te/_ya bak+Sha ra dang /_skyur dang /_lan tshwa dang ldan par bya ba'am/_chu dron gang 'byor pa dang sbyar ba 'thungs
[\[191a\]]
[\[191a.1\]]na/_snying gcad pa snyam byed cing zug pa rnams la phan no/_/yang na la la phud dang /_rgyam tsha dang /_ya bak+Sha ra dang /_shu dag dang /_go snyod dang /_bca' sga dang /_thang shing dang /_skyur rtsi chen po dang /_pa la sha dang /_zur pa dang /_ma
[\[191a.2\]]nu 'di rnams bskol ba'i khu ba 'jam tsam 'thungs na phan yon gong dang 'dra'o/_/yang na tsha ba lnga dang /_zur pa dang /_a ru ra dang /_bu ram dang /_bi dzu ra dang /_ma nu 'di rnams kyi phye ma chang dang sbyar ba til mar dang /_mar bskol ba'i nang du blugs la lan tshwa dang ldan par
[\[191a.3\]]'thungs na/_snying nad dang /_rtsib logs na ba dang /_mo mtshan rnams su zug pa dang /_skran dang /_dmu rdzing rnams la phan no/_/yang na rlung las gyur pa'i snying nad la ni/_snum chos dang dugs bya ba'i sman sbyin no/_/rtsa ba lnga pa chung ngu cham chom brdungs la chu
[\[191a.4\]]dang bskol ba'am/_yang na bca' sga bskol ba'i btung ba dro 'jam tsam blud do/_/yang na chang ngam rtsabs skyur po dang 'di dag rnams skom du blud do/_/rlung gis snying gzer zhing mgul pa dang dbugs bsdams pa snyam byed pa dang /_ma zhu ba yod pa rnams la
[\[191a.5\]]yang gso ba gong ma ltar bya'o/_/snying 'dzag pa dang /_gcin nad dang rlung las gyur pa'i snying nad la ni/_snum mang po dang /_sreg pa dang /_khrung khrung dang /_rma bya dang /_co ga dang /_khyim bya dang /_de rnams kyi sha khu byin na phan no/_/yang na ba la'i sman mar
[\[191a.6\]]rlung nad gso ba'i skabs su bshad pa btung ba'am/_su ku ma ra'i sman mar khong 'bras gso ba las 'byung ba'am/_yang na shing mngar lan brgya btsos pa'i sman dreg nad gso ba'i nang du bshad pa yang snying nad can la sbyar bar bya'o/_/yang na snum chen po'i mchog
[\[191a.7\]]ces bya ba'i sman mar sbyar bar bya ste/_ra sna dang /_dzi ba ka dang /_dzi ban ti dang /_ba la dang /_kaN+Da ka ri dang /_ba sbru ba dang /_ga bra'i rtsa ba dang /_s+thi ra zhes bya ba sa la par+Ni dang /_shu dag dang /_tsha ba gsum dang /_'di rnams cham chom brdungs pa dang /_
[\[191b\]]
[\[191b.1\]]snum chen po bzhi cha mnyam pa dang /_de'i bzhi cha'i zho dang /_rtsab mo dang /_zho ga chu skyur po dang /_dar ba skyur po dang /_chang dang skyur po gang rnyed pa snum chen po gcig gi bzhi 'gyur dang /_skyur lnga spyi dang mnyam pa'i chu dang lhan cig bskol te/_mar nyi tshe lus pa dang /_
[\[191b.2\]]de las rtag tu bsten na/_tshim par byed pa dang /_lus 'phel zhing rgyas par byed pa dang /_stobs skyed cing rlung las gyur pa'i snying nad 'joms so/_/rlung las gyur pa'i snying nad me drod che ba dang /_snying 'dzag pa dang /_'phar ba la ni 'o ma dang /_zho dang /_bu ram
[\[191b.3\]]dang /_mar dang /_chu na gnas pa dang /_khyim na gnas pa'i phyugs kyi sha rnams zos shing 'thungs na phan no/_/rlung las gyur pa'i snying nad ma gtogs pa lhag ma'i snying nad bzhi la ni gong ma'i snum gyi cho ga spang bar bya ste/_rlung las gyur pa yin
[\[191b.4\]]na yang /_gal te snying bsdams pa snyam byed pa'i nad dang /_zas yi gar mi 'ong ba lta na yang snum gyi cho ga spang ngo /_/de rlung las gyur pa'i snying nad bad kan dang 'dres pa yin na ni rtsub pa dang dro ba'i gso ba bstan pa yin no/_/de la mkhris pa las gyur pa'i
[\[191b.5\]]snying nang la ni rgun 'brum dang /_bu ram shing gi khu ba dang /_kha ra dkar po dang /_sbrang rtsi dang /_pa ru sha rnams las gzhi blangs pa'i bkru sman gtang bar bya ste/_lus dag pa dang 'dod pa'i thug pa la sogs pa rim gyis mkhris pa 'joms pa sbyin no/_/glo
[\[191b.6\]]'grams pa dang /_mkhris pa'i rims kyi gso ba bshad pa bzhin du lus kyi phyi rol nas bsku byug dang /_nang nas bkru sman gyi sbyor ba 'dir bya bar bshad de/_pu tse shel dang /_shing mngar btags te chu dang sbyar ba kha ra btab ste 'thungs na/_mkhris pa las
[\[191b.7\]]gyur pa'i snying nad sel to/_/yang na ra sna dang /_sha kha ra dang /_rgun 'brum dang /_dzi ba ka dang /_zangs rtsi ba dang /_ut+pa la dang /_ba la dang /_'bra go dang /_ram nye ba rnam gnyis dang /_me da rnam gnyis dang /_'di rnams ma he'i mar dang /_'o ma chu dang
[\[192a\]]
[\[192a.1\]]tshul bzhin du sbyar ba'i mar 'thungs na/_mkhris pa las gyur pa'i snying nad sel to/_/yang na pra puN+Da rI ka dang /_shing mngar dang /_pad+ma'i rtsa ba'i mdud pa dang /_kr-iSh+Na dang /_bca' sga dang /_nya lcibs dang /_'di rnams 'o ma dang
[\[192a.2\]]lhan cig bskol nas mar lus pa dang btsags te bsgrangs pa'i nang du/_sbrang rtsi btab ste 'thungs na rab tu bsngags so/_/yang na dar ba'i sman gyi sde tshan mar dang gong ma bzhin bskol te 'thungs na/_mkhris pa las gyur pa'i snying nad sel to/_/yang na til mar
[\[192a.3\]]dang tshul bzhin bskol te/_bsgrangs pa'i nang du sbrang rtsi btab ste 'jam rtsi mas gtong bar bya'o/_/de la bad kan las gyur pa'i snying nad la ni thog mar dugs bya ste/_de'i 'og tu nim pa dang /_shu dag bskol ba'i skyug sman btang ngo /_/kha zas ni nas las
[\[192a.4\]]g.yos su byas te sbyin no/_/tshod ma ni rgya sran gyi khu ba dang /_srog chags thang la gnas pa'i khu ba rung ngo /_skom du ni chang rnon po blud do/_/shu dag dang /_shing kun dang /_lan tshwa rnam gnyis dang /_dong gra dang /_sug smel dang /_la la phud dang /_pi pi ling
[\[192a.5\]]dang /_nas tshig 'khus pa'i thal ba dang /_'di rnams kyi phye ma chu dro 'jam tsam mam/_yang na rgya shug skyur po la sogs pa 'bras bu'i chu'am/_'u su'i rang skyur ram/_rgya sran gyi yu sha'am/_ba gcin nam/_a sa wa'i btung ba'am/_'di rnams gang
[\[192a.6\]]yang rung ba las skyo mar byas te blud do/_/su skar ra ma la dang /_a ru ra dang /_pa la sha dang /_bca' sga dang /_zur pa dang /_ra sna dang /_shu dag dang /_pi pi ling dang 'di rnams tshul bzhin bskol ba'i khu ba blud na phan no/_/a ru ra dang /_
[\[192a.7\]]bca' sga dang /_bong nga dkar po dang /_paT+Ta drug dang /_kad pa la dang /_'di rnams chu dang bskol te btang na phan yon gong ma dang 'dra'o/_/ro hi ta dang /_seng ldeng dang /_a shwad+tha ka dang /_u dum+bA ra dang /_ardzu na dang /_n+ya gro d+ha dang /_'di rnams bskol
[\[192b\]]
[\[192b.1\]]ba'i khu ba'i nang du/_tsha ba gsum dang dri bi tsa btags pa'i phye ma btab ste lde gur byas nas bza' ba'am/_yang na tsha ba gsum dang dur byid kyi phye ma chu dang sbyar te gtang ba'am/_yang na chu dron dang lde gur byas pa zos na bad kan las gyur pa'i snying nad sel to/_/bad
[\[192b.2\]]kan las gyur pa'i skran gso ba'i skabs las 'byung ba'i thal sman gyi sbyor ba dang /_sman mar 'dir yang sbyar te blud do/_/brag zhun gyi cho ga dang tshangs pas bshad pa'i bcud kyis len gyi cho ga yang 'dir sbyar ro/_/de bzhin du skyu ru ra'i lde gu'am/_drang srong
[\[192b.3\]]ri byis bshad pa'i lde gus yang skabs 'dir sbyar ro/_/skyes bu gang zas zos ma thag snying gi phyogs su zug gzer skye zhing kha zas 'ju ba bzhin du zug gzer chung ba ltar byed na ru rta dang /_byi dang ga dang /_lan tshwa rnam gnyis dang /_seng phrom dang /_thang
[\[192b.4\]]shing dang /_bong nga dkar po dang /_'di rnams kyi phye ma chu dron dang sbyar ba blud na zhi bar byed do/_/de yang sngon gyi slob dpon dag na re/_gong gi sman zho gnyis chu srang gsum dang bskol te blud do zhes zer ro/_/kha zas zhu ba'i 'og tu rtag tu zug gzer skye ba
[\[192b.5\]]la ni/_snum ba'i sman bkru sman nam/_'bras bu'i bkru sman nam/_rtsa ba'i bkru sman rnon po btang ngo /_/de la snum pa'i bkru sman ni seng phrom dang /_ni li ni dang /_e raN+Da'i mar rnams so/_/'bras bu'i bkru sman ni sap+ta la dang /_sha khi ni dang /_dan ti'i
[\[192b.6\]]'bras bu dang /_bra ban ti dang /_gir ni kar ni dkar dang /_rgun 'brum dang /_'bra go dang /_byi dang ga dang /_mu ra dang /_dong ga dang /_'bras bu gsum dang /_kam pi la rnams so/_/rtsa ba'i bkru sman ni dan ti dang /_khron bu dang 'di dag go/_/
[\[192b.7\]]ma zhu ba'i gnas na rlung phal cher 'khrugs te/_zas rgyu ba'i lam bkag nas na ba la ni de dang rjes su mthun par slon khrus kyis lus dag par bya ba dang /_smyung bar 'dug pa dang /_ma zhu ba smin pa'i sman rnams kyis zhi bar bya'o/_/srin bu las gyur
[\[193a\]]
[\[193a.1\]]ba'i snying nad la ni srin bu 'joms pa'i sman thams cad kyis gso bar bya'o/_/skom pa'i nad gso ba'i skom dad che ba'i nad thams cad la ni phal cher rlung dang mkhris pa 'joms pa'i sman thams cad bsngags so/_/de bzhin du skom pa
[\[193a.2\]]thams cad la phyi nang gnyi ga nas bsil ba'i cho gas lus dag pa dang zhi bar bya'o/_/yang na char pa'i chu grang mo'am/_/chu mig las byung ba'i chu dang sbrang rtsi dang sbyar ba 'thungs na phan no/_/yang na bong ba'am/_bye ma'am/_gyo dum gang yang rung ba
[\[193a.3\]]bsregs pa chu nang du bcug la dngas par gyur pa dang blud do/_/yang na rtsa ba lnga bskol ba bsgrangs pa'i nang du sha kha ra btab pa'am/_yang na rtswa dUr ba la sogs pa'i rtswa'i rtsa ba lnga pa chung ngu dang bskol ba'i nang du/_sha kha ra btab pa 'thungs na rab
[\[193a.4\]]tu bsngags so/_/yang na 'bras yos la sogs pa'i phye chu dang skyo mar byas te blud do/_/nas khral khrol tsam drus te chan du byas pa'i nang du sbrang rtsi dang /_sha kha ra btab pa zos na skom dad che ba la phan no/_/de bzhin du nas dang 'bras dang /_khre rgod
[\[193a.5\]]rnying pa gang yang rung ba 'o ma dang thug par byas pa'i nang du kha ra dang sbrang rtsi btab pa 'thungs na rab tu bsngags so/_/skom dad che ba'i nad yod pas ni thog mar chu grang gis lus bkrus la/_de'i 'og tu bsil ba'i sman thams cad bskol ba'i khu ba dang /_
[\[193a.6\]]'o ma las gzhi blangs pa'i bza' ba grang mo'i nang du sbrang rtsi dang /_sha kha ra btab pa sbyin no/_/yang na srog chags thang las skyes pa'i sha khu'i nang du mar bskol ba bcug la lan tshwa dang skyur med par bya ste/_bza' ba dang lhan cig sbyin no/_/yang na sran
[\[193a.7\]]mung+ga la sogs pa bsil ba'i nus pa dang ldan pa dang /_'tsho byed sde bcu las gzhi blangs pa'i g.yos su byas pa la yang rab tu bsngags so/_/gzhan yang 'o ma bsrubs pa'i mar sar ram/_sman bsil bag bskol ba'i khu ba'am/_yang na bu
[\[193b\]]
[\[193b.1\]]ram shing gi khu ba gang yang rung ba snar blugs pa yang rab tu bzang ngo /_/mdo'i gnas su bstan pa'i mkhur bar bcang ba'i sman 'o ma dang /_bu ram chang dang /_kha ra'i khu ba la sogs pa yang kha skam pa dang skom dad che ba la phan te mkhur bar bcang ngo /_/gzhan
[\[193b.2\]]yang tsha ba'i rims la ji ltar byugs pa dang bsku ba smos pa 'dir yang sbyar ro/_/mya ngan dang mi dga' ba spangs te sems bde bar 'gyur ba'i bag bsten to/_/mtsho chen po dang mtsho chung ngu la sogs pa nyams su dga' ba bsten pa'am/_dran du gzhug go/_/de
[\[193b.3\]]dag ni skom dad kyi cho ga spyir bstan pa yin no/_/de la rlung las gyur pa'i skom dad la ni zho bu ram dang sbyar ba bsngags so/_/yang na lus nyams stobs bskyed cing bsil ba'i nus pa dang ldan pa'i sman sha khu dang lhan cig sbyar ba'am/_yang na bi da ri'i sde tshan
[\[193b.4\]]bskol ba bsgrangs pa 'thungs na phan no/_/mkhris pa las gyur pa la ni u dum+bA ra bskol ba'i khu ba'i nang du kha ra dkar po btab pa 'thungs na phan no/_/yang na u dum+bA ra bskol ba'i khu ba bsgrangs pa'i nang du sha kha ra btab pa btung ba'am/_yang na thal
[\[193b.5\]]tres kyi sde tshan bskol ba'i khu ba'i nang du kha ras btab pa btung ba'am/_de bzhin du pa ru sha ka dang sle tres la sogs pa'i sde tshan bskol ba'i khu ba'i nang du sha kha ra dang sbrang rtsi btab pa yang de dang 'dra bar blta'o/_/yang na mngar ba'i sman rgun 'brum la
[\[193b.6\]]sogs pa bskol ba'i khu ba'i nang du shing 'o ma can n+ya gro d+ha la sogs pa bskol ba'i khu ba'i nang du sha kha ra dang sbrang rtsi btab pa sbyin no/_/yang na skyur rtsi chen po dang /_rgun 'bru'i lcug ma dang /_n+ya gro d+ha dang /_lcang ma dang /_'di rnams kyi lo ma dang /_ku sha
[\[193b.7\]]dang sha ka la sogs pa rtsa ba'i rtsa ba lnga dang /_shing mngar dang 'di rnams bskol ba'i khu ba'am/_yang na rims nad gso ba'i skabs su bshad pa'i snying po lnga'i sman rgun 'brum la sogs pa bskol ba'am/_sbyor ba de dag gang yang rung ba blud na/_mkhris pa
[\[194a\]]
[\[194a.1\]]las gyur pa'i skom dad sel to/_/bad kan las gyur pa'i skom pa'i nad la ni thog mar nim pa bskol ba'i khu ba blud de skyug tu gzhug go/_/yang na bil ba dang /_'u su dang /_rtsa ba lnga pa chung ngu dang /_dar ba dang /_tsi tra ka dang /_'di
[\[194a.2\]]rnams chu dang bskol ba'i khu ba blud do/_/yang na yungs chu dang bskol ba'i khu ba'i nang du sbrang rtsi dang /_sha kha ra btab pa btung ba'am/_yang na mung+ga dang /_pa to la dang /_nim pa rnam gnyis kyi lo ma bskol ba'i khu ba'i nang du tsha ba gsum gyi phye mas btab
[\[194a.3\]]pa btung ngo /_/gzhan yang nas las byas pa'i zan dang /_sman gyi khu ba mkhur bar bcang ba dang /_sman sna nas gtang ba dang lde gu la sogs pa'i sman tsha ba'i bag dang bcas pa sbyin no/_/ma zhu ba dang bcas pa'i skom dad che ba'i nad la ni gong du
[\[194a.4\]]smos pa'i sbyor ba rnams bya ste/_khyad par du skyug sman gyis zhi bar bya'o/_/de bzhin du sbyor ba gzhan yang tsha ba gsum dang go bye dang /_shu dag dang /_'di rnams kyi phye ma bal po se'u'i khu ba'am/_chu dron nam zho ga chu gang yang rung ba dang sbyar te
[\[194a.5\]]btang na/_skom dad ma zhu ba dang bcas pa zhi bar byed do/_/gal te nad pa zas stobs chung na zas shin tu sla ba dang /_skyo ma gang yang rung ba dus tshod dang sbyar te gtang ngo /_/ngal bas skom dad skyes pa la ni sha khu'am sha kha ra dang sbyar ba'i skyo ma blud
[\[194a.6\]]do/_/tsha bas skom dad skye ba la ni nas kyi phye'am/_rgya shug gi phye ma'i skyo ma kha ra dang sbyar ba blud do/_/yang na til gyi tshigs ma btags te rang skyur dang sbyar bas lus thams cad bskus na tsha ba 'jil lo/_/lus khrus byas pas skom dad skyed pa la ni chang
[\[194a.7\]]ngam chus bsres pa'am/_yang na bu ram chu blud do/_/chang 'thungs pas skom dad skyed pa la ni chu dang chang phyed mar bsres pa blud de/_de nas lus khrus byas la zas skyur dang lan tshwa dang ldan par sbyin no/_/snum pa dang ldan pa'i zas rno ches pa zos pas me drod skyes
[\[194b\]]
[\[194b.1\]]te skom dad byung ba la ni chu rang bzhin gyis grang ba sbyin no/_/snum ma zhu ba las skom dad skyes pa la ni chu dron po sbyin no/_/snum bag zhu nas skom dad skyes pa la ni thug pa gar po blud do/_/snum dang ldan pa'i zas zos pa las skom dad skyes pa la ni snod nang du kha ba bcug
[\[194b.2\]]la/_de'i steng du bu ram dang chu blugs bzhin du btung ngo /_/zas lci ba zos pa las skom dad skyes pa la ni/_chu dron po blud de skyug tu gzhug go/_/glo gcong zad byed kyi skom dad skyes pa la ni/_glo gcong la phan pa'i bza' ba dang /_btung ba dang nyams
[\[194b.3\]]stobs skyed pa'i sman thams cad 'dir sbyar ro/_/lus rid pa dang nyams stobs chung ba dang /_zas rtsub pa zos pa las skom dang skyes pa la ni 'o ma'am ra sha'i khu ba sbyin no/_/stod du byung ba'i rlung gi nyes pas skom dad skyes pa la ni/_lud pa zad byed la phan
[\[194b.4\]]pa'i sman 'o ma dang sbyar ba blud do/_/nang gang yang rung ba'i rkyen gyis skom dad skyes pa la ni/_'u su bskol ba'i khu ba'i nang du kha ra dkar po dang sbrang rtsi btab la blud do/_/gzhan yang skom dad nad gang las gyur pa brtags te/_de dang mthun par btung ba
[\[194b.5\]]byin pa shin tu bsngags so/_/gal te ma zhu ba las skom dad skyes te chu 'gags pa las lus sha zad par snang na/_de ni shi ba'am yang na yun ring du na bar 'gyur te/_de la ni myur du ci 'dod pa'i bza' ba dang btung ba dang sman byin na de ma thag skom dad zhi bar
[\[194b.6\]]gyur na nad gzhan yang gso bar nus so/_/gso ba'i gnas las le'u drug pa rdzogs so//_//de nas chang nad gso ba'i le'u bshad par bya'o/_/thog mar sman pas rlung la sogs pa'i nad gzhi gang shas che ba legs par brtags te dang
[\[194b.7\]]po shas gang che ba gso bar bya'o/_/nad gzhi shas mnyam pa'i chang nad la ni/_dang po bad kan gso bar bya ste/_rim gyis mkhris pa dang rlung yang gso'o/_/de ltar rim gyis gso ba ni dang po bad kan gyi gnas su 'khrugs shing /_de nas mkhris pa dang rlung
[\[195a\]]
[\[195a.1\]]yang 'khrugs bas gso ba yang de ltar bya'o/_/de la chang nyung ngu 'thungs pa dang /_yang na mang du 'thungs pa dang log par 'thungs pa las chang nad skye bar 'gyur te/_de la ni sngar chang gang 'thungs pa de nyid blud pas zhi bar 'gyur ro/_/chang
[\[195a.2\]]dang dug gnyis ni rno ba la sogs pa'i nus pa mnyam par bshad mod kyi/_chang bas dug gi mthu ni shin tu che'o/_/chang mang du 'thungs pa la ni gang gi rang bzhin shin tu rno ba dang /_dro bar yang 'gyur ro/_/de'i 'og tu skyur zhing tsha ba bskyed de zas kyi
[\[195a.3\]]bcud mi 'ju ba'am/_yang na log par 'ju ste rul zhing myags par byed la/_de nas zhu phan chad ni me'i drod shin tu che ste/_bsregs pas zhu ba'i rjes ro kha ba dang /_lan tshwa dang /_skyur ba la sogs par 'gyur te/_de las brgyal ba dang /_
[\[195a.4\]]skom dad che ba dang /_rmongs pa dang /_rims dang /_nang du tsha ba dang /_mgo 'khor bar 'gyur ro/_/chang 'thungs pa las bad kan 'khrugs te/_rlung rgyu ba'i lam bkag pa las ni shin tu mi bzad pa'i nad skyed de/_mgo dang rus pa dang tshigs
[\[195a.5\]]rnams su na bar 'gyur te/_de la ni chang 'thung ba nyid kyis zhi bar 'gyur ro/_/chang nad de zhu ba'i mtshan ma ni bza' ba dang btung ba yi gar 'ong zhing lus yang bar 'gyur ro/_/de ltar chang nad zhi bar shes nas de'i 'og tu skyug sman btang zin pa'i cho ga
[\[195a.6\]]lus bkru ba dang sna'i dud pa btang ba la sogs pa rnams skabs 'dir sbyar bar bya'o/_/gong du zas kyi bcud tshig par gyur pa la ni skyur dang lhan cig zas zos par gyur na myur du ro mngar bar 'gyur te/_nyes pa 'ju bar byed pa'i nus pa dang ldan pa'i mchog
[\[195a.7\]]yin no/_/chang gi yon tan rno ba dang dro ba la sogs pa'i nad gzhi'i gnas su bstan pa dang /_drod skyed pa la sogs pa ni mdo'i gnas su bstan pa yin te/_'on kyang goms pa'i dbang yin pas chang ni lus zungs snyoms par byed pa'i mchog yin no/_/
[\[195b\]]
[\[195b.1\]]chang 'thungs te 'ju ba'i 'og tu nad 'phral mi ldang yang phyis lam gzhan la brten nas ldang ste/_de la ni zhag bdun nam brgyad kyi bar du sman gyis gso'o/_/gal te de dag tu ma gsos na ni nad cher 'phel te tshabs cher skyes pa yin pas de la ni ji ltar chang nad
[\[195b.2\]]la sbyar ba'i sman gyi sbyor ba rnams bya'o/_/de la rlung las gyur pa'i chang nad la ni skyur rtsi chen po dang /_da trig dang /_rgya shug gi 'bras bu dang /_se'u 'bru dang /_tha we dang /_la la phud dang spa ma'i 'bras bu dang /_tsha ba gsum dang /_sge'u gsher
[\[195b.3\]]dang lan tshwa rnam gsum dang /_'di rnams kyi phye ma zan chang dang sbyar ba btung zhing thur ma la bsregs pa'i sha dang /_snum dang bcas pa'i zan ha mri ta ka'i tshod ma dang bcas pa sbyin no/_/yang na sha gtsang ma'i khu ba skyur ba dang lan tshwa dang snum dang bcas pa
[\[195b.4\]]byin na phan no/_/yang na sha ba'i skyur po rgun 'brum dang /_mdog dmar por btsos pa dang /_a mra dang /_a mra ta ka'i 'bras bu gshags pa'i nang gi nar nar po dang sbyar ba bza'o/_/gro dang sran ma sha las byas pa'i g.yos yi gar gang 'ong ba sbyin no/_/
[\[195b.5\]]sge'u gsher gshags pa dang /_sha khu skyur po dang sbyar ba'i zas sbyin no/_/btung ba ni chang legs par smin pa lan tshwa dang dri zhim pa dang sbyar ba blud do/_/yang na rtsa ba chung ngu lnga bskol ba'i khu ba 'am/_se'u 'bru'i khu ba blud na/_rlung las gyur pa'i
[\[195b.6\]]chang nad sel to/_/yang na bca' sga dang /_'u su bskol ba'i khu ba'am/_de bzhin du zho ga chu'am/_tshwa'am/_chu 'am/_rang sgyur ram gang yang rung ba blud do/_/gzhan yang til mar la sogs pas lus bsku byug bya ba dang /_dril ba dang /_bskru ba
[\[195b.7\]]dang /_gos dron po bgo ba dang /_a ga ru'i bdug pas bdugs pa dang /_a ga ru dang /_gur kum gyis byugs pa dang /_bud med lang tsho la bab pa nu ma dang brla dang /_sta zur rnams mdzes shing lus kyi yan lag drod skyed pa dang ldan pa dga' ba bskyed
[\[196a\]]
[\[196a.1\]]nus pa sdug pa dang lhan cig 'khyud pa dang mthang sbyar zhing /_bsku mnye la sogs pa bde ba'i bya ba skyes bu'i yid bzhin du byed pa dang bsten par bya'o/_/mkhris pa las gyur pa'i chang nad la ni chu mang po sbrang rtsi'am sha kha ras btab pa blud do/_/
[\[196a.2\]]yang na zan chang bzang po'i nang du se'u 'bru dang /_'bra go dang /_'ba' cha dang /_rgun 'brum dang /_pa ru sha ka 'di rnams kyi khu ba dang bsres la bsgrangs pa'i nang du phye dang sha kha ras btab pa blud do/_/yang na sman mngar ba'i sde tshan rgun 'bru la sogs pa
[\[196a.3\]]bskol ba'i khu ba bsgrangs pa'i nang du/_chang dang sbrang rtsis btab pa blud na mkhris pa las gyur pa'i chang nad sel to/_/zas su 'bras drug cu pa dang ri bong dang gong ma sreg gi sha dang /_ha re Nu ka dang /_sran mung+ga dang /_skyu ru ra dang /_pa to la dang /_se'u
[\[196a.4\]]'bru dang /_'di dag las g.yos su byas pa sbyin no/_/bad kan dang mkhris pa 'dres pa'i chang nad skom dad che zhing lus tsha bar gyur pa la ni chu grang mo dang chang mang du sbyar ba'am/_yang na chu grang dang bu ram chu sbyar ba blud la skyug tu gzhug go/_/de'i 'og tu skyo ma
[\[196a.5\]]la sogs pa'i rim pa rgun 'bru'i khu ba dang sbyar ba blud na rab tu phan no/_/gal te me'i drod che ste kha zas myur du 'ju na nyes pa'i lhag ma cung zad yod pa'i rtags so/_/lud pa khrag dang lhan cig 'byung la rtsib logs gnyis dang nu ma rnams su zug cing lus tsha
[\[196a.6\]]ba skyes te skom dad che ba dang /_snying dang brang rnams su na ba la ni/_sle tres dang /_ga dur dang /_pa to la bskol ba'i khu ba gang yang rung ba bca' sga dang lhan cig sbyar ba btung ngo /_/de'i 'og tu bza' ba ni sreg pa'i sha dang lhan cig bza'o/_/skyes bu gang chang nad
[\[196a.7\]]kyis skom dad rab tu che ba ni rlung dang mkhris pa las gyur pa yin te/_de la ni nad gzhi dang mthun par rgun chu grang mo blud do/_/btung ba de zhu ba'i tshod tsam na ra sha'i khu ba sman mngar ba dang skyur ba dang sbyar ba'i bza' ba sbyin no/_/gal te skom na chang nyung ngu dang /_chu
[\[196b\]]
[\[196b.1\]]mang du bsres pa btung ste de yang ra ro ba bsrung ngo /_/yang na gla sgang dang /_se'u 'bru dang /_'bras yos dang /_'di dag bskol ba'i khu ba'am/_yang na 'dab ma rnam bzhi bskol ba'i khu ba'am/_yang na sman pa to la dang /_ut+pa la'i rtsa ba bskol ba btung
[\[196b.2\]]ba'am/_yang na rang bzhin gyis bsil ba'i chu'am sbyor ba de dag gang yang rung ba btung ngo /_/gzhan yang chang mang du 'thungs pas bad kan zad par byas la mkhris pa skyes te/_gre ba dang rkan dang mchu skams la lce phyir 'byin cing skam la mgo 'khor te/_sa la 'gyel ba
[\[196b.3\]]la ni nub mo'i chu rlung gis bsil bar byas pa yog drod kyis byin no/_/yang na skyur rnam pa lnga zhes bya ba rgya shug dang /_se'u 'bru dang /_da trig dang /_tsa tra zhes bya ba'i lo ma dang /_tsug tri ka zhes bya ba'i rtsa ba 'di gnyis kyi khu ba'i nang du gong ma gsum gyi phye mas
[\[196b.4\]]btab ste lde gur byas la ngo gdong bskus na de ma thag skom dad zlog go/_/chang mang du 'thungs pa las khong pa'i nang du drod cher skyes te/_khrag dang mkhris pa cher 'khrugs nas phyi rol pags par tsha ba mi bzad pa skyes pa la ni bsil ba'i cho ga sna tshogs bya'o/_/
[\[196b.5\]]de ltar bsil ba'i cho ga sna tshogs byas kyang tsha ba zhi bar ma nus na/_rtsa ba'i cho ga bstan pa'i nang ro hi ta zhes bya ba'i rtsa las gtar te khrag dbyung ngo /_/bad kan las gyur pa'i chang nad la ni smyung ba dang skyug sman gnyis kyis zhi bar bya'o/_/gzhan yang bca' sga
[\[196b.6\]]dang /_sa la par+Ni dang /_ba la ka dang /_kaN+Da ka ri dang /_'di rnams gang yang rung ba bskol ba'i khu ba grang mo blud do/_/slon byas pa'i 'og tu ltogs par gyur na dus su sbrang rtsi mang du blud pa'am/_yang na sha kha ra dang sbrang rtsi sbyar ba sbyin no/_/yang na a
[\[196b.7\]]riSh+Ta las byas pa'i a sa ba'i chang rnying pa btung ba'am/_yang na bu ram chang blud do/_/yang na skyo ma snum med pa blud de sbrang rtsi man chad gong ma de dag kun gyi nang du la la phud dang /_dong gra btab pa blud do/_/nas dang gro'i zan dron po nyung shas dang /_rgya sran gyi
[\[197a\]]
[\[197a.1\]]yu sha skyur dang /_tsha ba dang kha ba'i spod btab pa mar nyung shas dang sbyar ba yid tsam sbyin no/_/yang na ra sha'i khu ba'am srog chags thang la gnas pa'i sha'i khu ba'i nang du la phug skam po dang /_star bu dang /_da trig dang /_pa to la dang /_
[\[197a.2\]]tsha ba gsum dang /_se'u 'bru dang /_'di rnams legs par sbyar ba gong gi zas dang lhan cig bza'o/_/yang na sha gtubs la de'i nang du bca' sga dang /_na le sham dang /_ha ri ta dang /_sge'u gsher gshags pa dang /_'di rnams btsos la tshos pa'i nang du rgyam
[\[197a.3\]]tsha la sogs pas yan lag brgyad pa'i phye ma dang /_skyur rtsi chen po'i khu ba bcug la yang cung zad bskol te/_de'i nang du ka rir dang /_ka mar d+ha la sogs pa yi ga dbye ba'i sman btab ste/_sha'i ro med par gyur pa dang mar dang brngos la bag zan leb po'i
[\[197a.4\]]nang du bcug ste/_be reg thabs su btsos la de las me'i drod che chung dang sbyar nas ci ran du bza'o/_/btung ba ni sbrang chang skyon med par gyur pa 'thungs na bad kan las gyur pa'i chang nad sel to/_/kha na kha ra dkar po dang kha ru tsha dang /_go snyod dang /_
[\[197a.5\]]da trig dang /_star bu dang /_'di rnams cha mnyam pa dang /_shing tsha dang /_sug smel dang /_na le sham 'di dag gsum kha ra dkar po phyed phyed dang /_lhan cig sbyar ba ni yan lag brgyad pa'i phye ma zhes bya ste/_de las ran par zos na rgyun srang dag pa dang /_
[\[197a.6\]]me'i drod skyes pa dang /_bad kan las gyur pa'i chang nad sel to/_/rtsub pa dang dro bas lus bsku zhing dril la khrus bya zhing zas smyung ba byas na/_bad kan las gyur pa'i chang nad myur du sel to/_/yang na bud med 'dod pa dang ldan pa rnams dang lhan cig 'dug
[\[197a.7\]]la/_nub mo gnyid ma log par nyal po cung zad tsam spyad par byas na/_bad kan shas che ba'i chang nad myur du sel to/_/de yan chad nad gzhi so so'i gso ba bstan nas/_da ni 'dus pa gso ba bshad par bya ste/_de la nad gzhi 'dus pa'i dbye ba
[\[197b\]]
[\[197b.1\]]rnam pa bcu yod de/_lhag ma yang ci rigs par brtag go/_/de la shing tsha dang /_nA ga puSh+pa dang /_pi pi ling dang /_na le sham dang /_go snyod dang /_'u su dang /_pa ru sha ka dang /_ma du sha ka dang /_sug smel dang /_thang shing dang /_kha
[\[197b.2\]]ra dkar po dang /_'di rnams btags pa'i phye ma ka pid ta'i khu ba'i nang du btags te/_ga pur gyi dris bsgos pa 'thungs na/_chang nad 'dus pa las gyur pa thams cad zhi zhing yi ga 'bye la/_me'i drod skyed par byed do/_/chang nad kyis yang na ni
[\[197b.3\]]snying 'khrug par byed la/_yang na lus 'joms par byed do/_/de bas na chang nad la sems dga' bar gyur pa'i cho ga bya'o/_/chang nad la lus dag par bya ba'i cho ga slon khrus la sogs pa gso ba'i dpyad sna tshogs byas kyang zhi bar ma gyur
[\[197b.4\]]te/_bad kan zad cing lus nyam chung la rid cing rlung dang mkhris pa shas cher skyes pa ni chang nad kyis lus 'joms par byed pa zhes bya ste/_lus zungs nyams bar byas pa yin pas de la ni 'o ma blud na lus myur du 'phel bar byed/_ji ltar dpyid
[\[197b.5\]]kyi dus su shing la char bab na 'phel ba bzhin du 'o ma 'thungs pas kyang lus 'phel zhing rgyas par byed do/_/de la 'o mas lus zungs 'phel ba yin na yang chang dang mi 'phrod pas 'o ma ni nyung ngu btung ngo /_/nad tshabs che ba la 'o ma ni mang du blud la chang ni rim
[\[197b.6\]]gyis nyung du sbyin no/_/lus 'joms byed dang /_lus skem byed kyi chang nad kyis gzir bar gyur pa la ni mar dang 'o ma'i 'jam rtsi mas gtor na zhi bar 'gyur ro/_/de nas khrus dang bsku byug dang /_lus dril ba byas nas de'i 'og tu rlung la phan pa'i bza' ba dang btung
[\[197b.7\]]ba sbyin no/_/chang ran par 'thungs na ni chang las gyur pa'i nad mi 'byung ste/_de nas tshod ci tsam btung ba'i sbyor ba bshad par bya ste/_legs par 'thungs na ni bde ba 'ba' zhig skyed pa yin te/_de yang ji lta zhe na/_lha'i sman pa tha skar gyi bu gnyis kyis chang
[\[198a\]]
[\[198a.1\]]'thungs pas ni gzi mdangs bskyed pa dang /_dbyangs can gyi bus 'thungs pas ni stobs bskyed pa dang /_brgya byin gyis 'thungs pas ni nus pa bskyed pa dang /_khyab 'jug gis 'thungs pas ni 'od dpag tu med pa bskyed pa dang /_me
[\[198a.2\]]tog mdangs kyis 'thungs pas ni gzhan la bltas pa tsam gyis rmongs pa med pa'i mthu thob pa dang /_stobs ldan gyis 'thungs pas ni skyes bu'i don grub pa dang /_mdo'i nor bu zhes bya ba'i mchod sbyin gyi dus su bram ze rnams chang rang nyid kyang 'thungs la sreg
[\[198a.3\]]blugs kyang chang dang byed do/_/sngon gyi dus su chang gi rgya mtsho chen po'i nang du lha dang lha ma yin thams cad 'dus nas sman thams cad kyis bcug ste bkang nas yongs su bsrubs pa las de'i nang nas thog mar khyab 'jug gi chung ma lag rmi dang /_zla ba dang bdud
[\[198a.4\]]rtsi rnams byung bar gyur to/_/rgun chang dang /_sbrang chang dang /_sbyar ba'i chang dang /_bu ram shing gi chang dang /_bu ram gyi chang dang /_a sa wa'i chang la sogs pa kun kyang ra ro ba'i nus mthu kun la yod de rang bzhin mi 'dor ro/_/smad 'tshong ma la 'gying 'gros
[\[198a.5\]]can zhes bya ste/_chang 'thungs na ming dang mthun par sgeg par ston to/_/bud med rigs ma yang chang 'thungs na/_ngo tsha med par byed cing sems gzhan du 'gyur ba ston to/_/chang 'thungs na ni thub pa rnams kyang 'dod pa rnams kyis sems phrogs so/_/
[\[198a.6\]]chang 'thungs pa'i rgyus ni bud med rnams kyang khro gnyer dang smin ma g.yo bar byed la/_mdzub mos gzhan la sdigs par byed cing /_kha cig la ni gnod pa sbyin pa ltar ston kyang gnyi ga la snying dga' bar ni mtshungs so/_/chang 'thungs na lha'i bu mo rnams kyang
[\[198a.7\]]'dod pa la dga' bar 'gyur ro/_/chang 'thungs na ni skyes bu g.yul du 'jug pa rnams kyang rtsa bzhin srog 'dor bar byed cing rtsod pa 'phel ba dang /_/chang mang du bsten pas ni phyis kyang de la sred cing chog mi shes par 'gyur ro/_/mya ngan dang /_skyo ba dang /_mi dga' ba
[\[198b\]]
[\[198b.1\]]dang /_'jigs pa rnams kyi zil gyis gnon par mi 'gyur ro/_/dga' 'dun dang /_dga' ston chen po dang /_skyed mos tshal du 'gro ba la sogs pa yang chang med par mdzes par mi 'gyur ro/_/kha cig ni chang 'thungs pa'i dbang gis sdug cing yid du
[\[198b.2\]]'ong ba mang po dang bral ba dran nas ngu ba yang yod/_mi mdza' ba dang ni mdza' bar 'gyur la/_mdza' ba dang ni bral bar 'gyur ba yang yod do/_/chang 'thungs ba'i skyes bu'i blo la ni lha'i dbang po brgya byin la yang brnyas pa skye ba dang /_chang 'thungs pa'i rgyus ni
[\[198b.3\]]gzhan la gtan du med pa rang rig pa bde ba'i ro myong bar byed pa de yang yin no/_/gzhan yang mdza' bar 'gyur la/_'brel pa yang lhag par 'bye bar 'gyur ro/_/chang byin na ni lha dang lha ma yin dang /_gnod sbyin dang /_dri za dang /_srin po dang mi rnams kyang
[\[198b.4\]]dga' ba dang /_mgu ba dang /_ngag gi lam 'phel bar 'gyur ro/_/chang tshul bzhin ma yin par 'thungs na ni nad skyed par 'gyur te/_de yang tshil rgyas pa dang /_rlung dang bad kan skyed par 'gyur ro/_/chang tshul bzhin du 'thungs na ni nyes pa chen po
[\[198b.5\]]las kyang grol bar 'gyur ro/_/lus kyi nad gzhan yod pa la ni chang spang bar bya'o/_/chang nad ma yin pa nad gzhan la ni chang skyon med pa'i nang du sman tshogs dang sbyar ba thang la gnas pa dang grong la gnas pa'i srog chags kyi sha legs par btags pa chang dang
[\[198b.6\]]lhan cig btung ngo /_/chang 'ba' zhig ni gnod de mi 'ju'o/_/sgog skya dang sha dang chang du sbyar bas ni rlung nad mi bzad pa 'joms kyi/_sgog skya nyi tshes ni de lta ma yin no/_/chang ni zug rngu khong du lus pa dbyung ba dang /_thal sman rnon po'i las dang /_me btsa' la
[\[198b.7\]]sogs pa'i las byed kar blud do/_/nad pa dam du bzung la mtshon dbyung ba la sogs pa'i las byas na sman pa'i bya ba las shin tu sla bar 'gyur ro/_/chang ni me'i drod skyed pa dang /_yi ga 'bye ba dang /_mya ngan dang /_ngal ba sel ba dang /_nad med cing
[\[199a\]]
[\[199a.1\]]stobs 'phel ba'i mchog yin no/_/de bas na bdag nyid chen po rnams kyis rang gi srog bsrung ba'i phyir chang ran par btung bar bya'o/_/bsten pa dang nye bar bstan pa rnams kyis longs spyod dang lhan cig spyod pa'i chos kyang chang 'di las
[\[199a.2\]]lhag pa med do/_/thog mar chang 'thungs pa ni dang por khrus byas la lha dang bram ze dang bla ma la phyag 'tshal te/_/rang gi las kyi bya ba byas nas 'khor thams cad dang lhan cig chang 'thungs te/_sa gzhi chu'am/_chu dri dang ldan pas chag chag btab la zas
[\[199a.3\]]bza' ba'i bkad sar song ste/_stan rgya che zhing bde bar bting nas mi srun pa'i skye bo rnams bsal te/_mdza' bshes dang /_g.yog 'khor yid du 'ong zhing rang gi snyan pa sgrogs pa rnams dang /_lhan cig tu 'dug par bya'o/_/yang na bud med gzhon nu
[\[199a.4\]]'jo sgeg dang ldan pa dag rol mo snyan pa'i sgra dang lhan cig gar dang glu len cing shin tu mdzes pa dang /_bud med de dag gi lus la dril bu g.yer ka'i sgra dang bcas pa dang /_rma bya la sogs pa'i gar dang /_skad snyan par sgrogs pa dang /_gzhan yang za 'ug
[\[199a.5\]]la sogs kha dog du ma dang ldan pa'i gos bgo zhing gser las byas pa'i rgyan nor bu sna tshogs kyis spras pas/_lus spud pa'i bud med thub pa'i skyes bu rnams kyi sems kyang g.yo bar byed pa dang /_ri dgas kyi mig ltar 'gul shing rtse ba'i mig gis lta
[\[199a.6\]]zhing snying du sdug la/_de yang phyug po'i rigs su skyes shing nu ma rgyas pa dang /_ro smad lci ba'i 'gros su 'gro ba dang /_gdong zla ba lta bu'i bud med rgan po yang dregs pa skyed pa dang /_gzhan pa'i sems kyang kun tu chags pa skyed nus pa dang /_bud
[\[199a.7\]]med dar la bab cing lus srab pa chang gis dregs pa/_rang bzhin gyis 'jo sgeg can dag phan tshun chang la sogs pa 'brim zhing de yang rlung yab dang pad+ma'i lo ma la sogs pas bsil bar byas pa'i chang mthong na yang de la chags pa skyes na/_'thung ba lta ci smos te
[\[199b\]]
[\[199b.1\]]chang gi dbang du sems 'gro'o/_/chang de yang tsu ta'i me tog dang /_gla rtsi dang /_sna ma'i me tog dmar pos bsgos la shel phor gyi snod kyi nang du blugs te mdzes pa ni 'dod pa'i lha'i lus bzhin du snang ngo /_/chang 'thungs pa'i dus su dang por bal bu'am/_sug
[\[199b.2\]]smel la sogs pa'i phye ma'am/_gong du smos pa'i na tshod gnas par byed pa'i lde gu zos nas/_de'i 'og tu chang 'dod pa'i skyes bus sa phyogs zhal zhal byas pa'i steng du chang gi nang du chu cung zad dang bsres la btung ste/_dran pa dang blo dang ldan pa'i skyes bus mi che
[\[199b.3\]]mi chung bar ran par rtag tu spyad de/_de'i 'og tu zas kyi bya ba legs par sbyar ba dang nye bar spyad par bya ste/_thog mar bud med la blud de/_bud med des kyang chang gi nang du dri zhim pos byugs pa'i gdong dang /_ut+pa la kha phye ba lta bu'i mig gis bltas pas bung
[\[199b.4\]]ba mang pos chang 'thung ba lta bu'i gzugs brnyan shin tu mdzes par snang ba'i chang de snod gsum gyi nang du blugs te/_'khor rnams kyis bstod bzhin du 'thungs na/_de'i 'og tu zas za ba'i bkad sar song ste/_sman pa mkhas pas mdun du bzhag la zas bza' bar
[\[199b.5\]]bya ste/_'dir yang sha dang /_snum khur dang /_mar dang /_sge'u gsher dang /_ha ri ta la sogs pa dang /_kha ru tsha dang ldan par zas bza'o/_/gsang nan du skyogs gnyis sam gsum nyung ba btung bar bya ste/_de yang bud med la phod par bya ba'i phyir ro/_
[\[199b.6\]]dben par chung ma dang lhan cig song ste/_chung ma pang par bzhag la rkang lag gis dam du 'khyud pa dang /_bud med kyi lus las rngul 'byung zhing ba spu ldang la nu ma 'gul bar snang ste/_de ma thag chang blangs la bud med la blud do/_/gal te de ltar ma blud na ni
[\[199b.7\]]khyim thab kyi bde ba ci zhig myong ste/_phal cher sdug bsngal dang bcas pas dmyal ba dang 'dra'o/_/de ltar chang de yan chad mchog gi gzugs dang ldan pas bud med des 'thungs pa dang /_de'i lhag ma de yang shin tu dri zhim pa dang ldan pa pad+ma rA ga bzhus pa lta
[\[200a\]]
[\[200a.1\]]bu'i mdog dang ldan pa yin no/_/de'i 'og tu 'dod pa zin te dub pa dang chang nyung zad btung bar bya'o/_/gal te chang mangs na ni gzi mdangs nyams pas chang mang du 'thung ba spang ngo /_/de nas bde bar nyal bar bya'o/_/chang btung ba'i tshul
[\[200a.2\]]de ltar byas na/_chos dang don 'dod pas nyams par mi 'gyur te snying po med pa'i 'khor ba na bde ba'i mchog tu 'gro bar 'gyur ro/_/de ltar byas pa'i rim pa de yang lha rnams dang longs spyod dang ldan pa'i skyes bus bya ba yin gyi gzhan du na ni phongs pas nyam
[\[200a.3\]]thag par 'gyur te/_de'i 'og tu sems gdungs nas nor bu 'bud cing rnyed par 'gyur ro/_/skyes bu 'jungs pa dag ni gzhan longs spyod byed pa dag la smod cing bdag nyid la 'byor pa yod na yang mi spyod pa dag ni gzhan gyi nor bsrung ba'i mdzod dang mtshungs
[\[200a.4\]]so/_/'on kyang rim pa de ltar chang 'thungs na tshe la phan zhing dbang po rnams su yul bskams te/_rang dgar 'gro ba las rgyal ba yin no/_/cho ga de dag ni nor dang ldan pa rnams kyis bya'o/_/de lta bas na chang ji ltar rigs pa dang phan pa ran par sbyar te/_
[\[200a.5\]]de yang bdag nyid chen po rnams kyis mthong ba nyams par mi 'gyur zhing sems mi 'khrul ba'i tshod kyis btung bar bya'o/_/de nas ni spang bar bya'o/_/gzhan yang rlung gi rang bzhin can gyi mi la chang blud pa ni dang por bsku byug dang lus dril ba dang khrus byas la bza'
[\[200a.6\]]ba ni snum dang dro ba bzung ngo /_/btung ba ni chang btung ba dang /_byug pa rnams kyis bsgos la blud do/_/mkhris pa'i rang bzhin gyi mi la ni bsil ba'i sbyor ba sna tshogs dang /_mngar ba dang /_snum pa dang bcas pa'i zas dang chang gi btung ba byin na yang lus nyams
[\[200a.7\]]par mi 'gyur ro/_/bad kan gyi rang bzhin can gyi mi la ni nas dang gro la sogs pa dro ba'i zas dang /_srog chags thang la gnas pa'i sha na le sham la sogs pa dang sbyor ba'i zas dang chang btung bar bya'o/_/de la phal cher rlung nad la phan pa'i chang ni btags pa las
[\[200b\]]
[\[200b.1\]]byas ba'i chang dang bu ram chang phan no/_/mkhris pa'i nad la ni rgun chang chu cung zad dang bsres pa blud do/_/bad kan gyi nad la ni rgun chang ngam a riSh+Ta'i btung ba'am sbrang chang btung ngo /_/bad kan shas che ba'i nang la ni sngar chang blud la de'i 'og tu zas bza'o/_/mkhris
[\[200b.2\]]pa shas che ba la ni chang 'thungs la de ma thag zas bza'o/_/rlung shas che ba la ni zas phyed zos nas chang btung ngo /_/nad gzhi mnyam pa la ni ci dgar btung ngo /_/de la gzhan yang myos pa'am brgyal ba'i nad la ni rlung dang mkhris pa 'joms pa'i sman gtang bar bya ste/_
[\[200b.3\]]de la brgyal ba la ni nad gzhi gang las gyur pa brtag ste/_khyad par du mkhris pa brtag par bya'o/_/brgyal ba dang myos pa thams cad la ni bsil ba'i byug pas bsku zhing nor bu chu nang du bcug pa'i chus gtor te rlung yab kyis g.yab po/_rgun 'brum dang /_bu ram shing
[\[200b.4\]]dang /_'bra go dang /_tang pal dang /_'di rnams kyi khu ba 'o ma dang bskol ba kha ras btab pa blud do/_/yang na mngar ba'i sde tshan 'o ma dang lhan cig bskol ba btung ba'am/_yang na sha khu'am mung+ga'i yu sha gang yang rung ba'i se'u 'bru dang sbyar ba blud do/_/bza' ba ni 'bras drug cu pa dang /_'bras dmar po dang /_
[\[200b.5\]]nas las g.yos su bya'o/_/gzhan yang sman 'tsho byed kyi sman mar dang /_dge ba'i sman mar dang /_tig ta chen po'i sman mar dang /_srang ba'i sman mar dang /_'di dag gang yang rung ba 'am/_yang na tsitra ka 'o ma dang sbyar ba'am/_yang na pi pi ling dang brag
[\[200b.6\]]zhun yang bcud kyis len gyi cho ga bzhin du sbyar ba'am/_yang na 'bras bu gsum mar dang sbrang rtsi dang sha kha ras btab pa'am/_de dag las gang yang rung ba blud na/_myos pa dang brgyal ba thams cad zhi bar byed do/_/myos pa dang brgyal ba shugs drag tu zhen pa la
[\[200b.7\]]ni kha sna'i dbugs 'gags pa'am/_yang na mi'i 'o ma btung ba'am/_yang na sna nas blugs pa phan no/_/yang na pad+ma'i rtsa lag dang /_pi pi ling dang /_sbrang rtsi sbyar ba'am yang na a ru ra dang sbrang rtsi sbyar ba'am/_yang na byi tsher ba dang sbrang rtsi sbyar ba'am/_
[\[201a\]]
[\[201a.1\]]yang na ga dur dang sbrang rtsi'am/_sbyor ba 'di dag gang yang rung ba'i lde gur byas pa zos na phan no/_/yang na na le sham dang /_rgya shug gi rus pa dang /_rkang dang /_pu shel tsi dang /_nA ga ge sar dang /_'di rnams btags pa chu grang
[\[201a.2\]]dang sbyar ba 'thungs na/_myos pa dang brgyal ba'i nad sel to/_/yang na skyu ru ra bskol ba'i khu ba dang /_mar dang lhan cig bskol ba'am/_yang na a ru ra'i khu ba dang /_mar bskol ba'i mar 'ba' zhig lus pa 'thungs na phan no/_/nad gzhi'i stobs
[\[201a.3\]]ji lta ba bzhin du gong ma'i cho ga rnams myos pa dang /_brgyal ba rnams la ci rigs par bya'o/_/de bzhin du slon khrus la sogs pa las rnam lnga dang /_gtar gas khrag dbyung ba yang rab tu phan no/_/gzhan yang sems brtan par bya zhing shes pa yul la
[\[201a.4\]]ma chags par bya'o/_/myos pa dang brgyal ba tshabs che ba la ni/_snying stor gyi sman du bshad pa shin tu rno ba la sogs pa/_dug gis myos pa'i sbyar sman dag gis gso bar bya'o/_/de la snying stor gyi nad la ni myur du shin tu rno ba'i sna sman btang ba dang /_mig sman
[\[201a.5\]]rnon po blugs pa dang /_dud pa rnon po brngub pa dang /_sman rnon po'i phye ma chu dang sbyar ba mkhur bar bcang ba dang /_sen mo'i nang du khab btsugs te tshar gzhug pa dang /_'di dag byas na snying stor gyi nad zhi bar byed do/_/yang na skra 'bal ba dang /_lus mes
[\[201a.6\]]bsregs pa dang /_sos bcad pa dang /_srog chags sdig pa'i sos 'debs su gzhug pa dang /_sge'u gsher la sogs pa tsha ba'i khu ba dang /_skyur ba'i bag dar ba la sogs pa khar bcad du gzhug pa dang /_kha sral phre'u lus la brdar bar bya ste/_de
[\[201a.7\]]ltar rna ba'i sman de dag gis sad de 'du shes rnyed nas/_sgog skya'i rang gi khu ba blud do/_/kha zas ni tsha ba gsum dang /_lan tshwa dang /_skyur rtsi chen po'i ge sar dang bcas par zas byin nas/_de nas rgyun srang dag par bya ba'i phyir du/_zas yang ba dang /_rno ba
[\[201b\]]
[\[201b.1\]]dang /_tsha ba dang dro ba'i bag sbyin no/_/sad ma thag tu ngo mtshar gyi gtam dang /_'das pa'i chos rnams dran du gzhug pa dang /_gnyen bshes sdug pa'i gtam thos par bya ba dang /_bltar gzhug pa dang /_rol mo'i sgra dang /_glu skad drag tu blang ba dang /_
[\[201b.2\]]rtsol ba mang du byed du gzhug pa dang /_slon khrus bya ba dang /_du ba brngub pa dang /_khrag dbyung bar bya ste/_dran pa slar rnyed par gyur na yang snying mi stor bar bya ba'i phyir de bsrung bar bya ste/_cho ga gong ma rnams rtag tu bya'o/_/gso ba'i gnas las chang nad gso
[\[201b.3\]]ba'i le'u bdun pa rdzogs s+ho//_//de nas gzhang 'brum gso ba'i le'u bshad par bya ste/_de la gzhang 'brum gso ba'i dus su dpyid zla ra ba dang /_ston zla tha chungs dang /_dbyar zla tha chungs dang /_dus mnyam pa de dag ni sprin med pa'i dus zhes bya
[\[201b.4\]]ste/_de dag gi tshe rab tu slon khrus kyis lus dag par byas la rjes su mthun pa'i zas yang ba dang /_nyung ba byin nas nyam ha cang yang mi chung ba'i skabs su gso bar bya'o/_/de la dang po bshang gci byas la khrus la sogs pa gtsang sbra yang bya ste bram ze la sogs
[\[201b.5\]]pas bde legs brjod nas spang leb kyi khri'am/_mi'i pang par nad pa gan rkyal du bzhag la nyi ma'i phyogs su rkub bstan te/_rked pa'i phyogs mthong bar byas la/_sgyid khung gnyis las ras kyis drangs la rked pa nas dam du bcings la drang por bzhag ste/_rkub
[\[201b.6\]]kyi nang mar gyis bskus nas/_de nas cha spyad mar gyis yang bskus te nang du dal gyis btang ngo /_/de ltar nang du cha spyad kyis phyin pa dang /_nad pas phyir btsir la mi gtsang ba yod na bton te/_de nas mtshon ras 'jam pos dkris la gzhang 'brum mnan te/_sman
[\[201b.7\]]pas mdo'i gnas su bstan pa'i cho ga bzhin du/_gzhang 'brum 'dzag pa la ni thal sman gyis bsreg par bya'o/_/skam po la ni thal sman nam lcags bsregs pas bsreg go/_/gzhang 'brum tshabs che ba la ni bcad nas bsreg go/_/de ltar zin pa dang cha spyad
[\[202a\]]
[\[202a.1\]]bkrol la/_de nas nad pa de'i rku ba dang ro smad mar gyis bsku'o/_/gal te gzhang 'brum mang du yod na yang zhag bdun bdun nas re re'i cho ga gong ltar bya'o/_/dus gcig tu ni mi bya'o/_/de nas rlung med pa'i khang bar bzhag ste/_cho ga rim pa
[\[202a.2\]]bzhin bya'o/_/gzhang 'brum du ma yod pa la ni dang po g.yas phyogs na yod par bya'o/_/de nas g.yon/_de nas rgyab/_de nas mdun gyi bya ste/_de ltar cho ga bsregs pa legs par gyur na rlung lugs su 'byung ba dang /_zas yi gar 'ong ba dang /_me'i
[\[202a.3\]]drod skyed pa dang /_nad legs par zhi ba dang /_mdog dang stobs skye bar 'gyur ro/_/de ltar mtshon dang thal ba'i las byas pa'i 'og tu chu sor zug gzer skye bar gyur na/_ba spru ba dang /_ru rta dang /_shu ti dang /_a ga ru dang /_thang shing dang /_'di rnams
[\[202a.4\]]zhib tu btags pa'i phye ma chu dang lde gur byas pas lte ba'i 'og tu bsku bar bya'o/_/ci ste bshang gci 'gags par gyur na/_sman ra sna dang /_a lam bu pa dang /_e raN+Da dang /_gze ma dang /_ba spru ba dang /_gan+d+ha su ra dang /_'di rnams lhan cig bskol
[\[202a.5\]]la dro 'jam tsam du bya ste/_thog mar rgyab dang /_rked pa dang /_rkub dang brla brag tu mar gyis bsku byug byas la/_de'i 'og tu sman khus blugs pa dang /_ro smad sman khu'i nang du gzhug par bya'o/_/yang na rlung 'joms pa'i sman dang bcas pa'i 'o ma'am/_
[\[202a.6\]]yang na til mar gyis gong ma bzhin du blugs pa dang /_ro smad gzhug go/_/yang na rtug pa 'gags pa la ni rlung la phan zhing drod skyed pa dang /_dur byid dang /_rgya sne'u dang /_u po da ka dang /_tsu tsu ka par+Ni dang /_'di rnams kyi tshod ma zho dang zho ga chu
[\[202a.7\]]las gzhi blangs pa dang /_gong ma'i snum dang bcas pa'i zas bza'o/_/de la gzhang 'brum la mkhris pa las gyur ba'i tsha ba ni med do/_/gal te yod na yang rlung dang cung zad 'dres par yod do/_/rlung dang bad kan las gyur pa'i gzhang 'brum gyi nad kyi mtshan
[\[202b\]]
[\[202b.1\]]ma ni gzhang phyir 'byung zhing phyi sa dang /_'phyen 'gags pa dang /_g.ya' ba dang /_na ba dang /_skrang bar 'gyur te/_de la ni bi la ba'i rtsa ba dang /_tsi tra ka dang /_ya bak+Sha ra dang /_ru rta dang /_til mar dang /_'di rnams tshul bzhin du bskol ba'i khu
[\[202b.2\]]bas gzhang 'brum la bkru zhing blugs so/_/yang na sbrul dang /_byi la dang /_rnga mo dang /_phag rgod dang /_'di rnams kyi zhag gis bsku zhing blugs so/_/de'i 'og tu zan gyis glan pa'i dugs dang /_chu lums kyi dugs bya ba'am/_yang na dugs kyi cho ga'i
[\[202b.3\]]skabs su bstan pa rnams 'dir sbyar ro/_/yang na til mar dang /_mar dang /_chu dang /_phyer sbyar ba'i zan dron gyis dugs bya'o/_/thog mar snum gyis bskus la de nas dugs bya'o/_/yang na ra sna dang /_spa ma'i 'bras bu'am/_shi kru'i lo ma'am
[\[202b.4\]]de dag las gang yang rung ba btags pa'i til mar dang zan du byas pas dugs bya'o/_/arka'i rtsa ba dang /_sha ma'i lo ma dang /_mi'i skra dang /_sbrul gyi pags pa dang 'di rnams mar dang bsres pa'i dud pas bdugs na gzhang 'brum la phan no/_/de
[\[202b.5\]]bzhin du a shwa gan+d+ha dang /_bri ha sti dang /_byi'u rug pa dang /_pi pi ling dang /_'di rnams mar dang sbyar ba'i dud pas bdug go/_/yang na ku ba kha bo'i sa bon dang myu gu 'jam po btags pa 'bras kyi rang skyur dang sbyar ba'i lde gu reng bur bya ste grib skam du
[\[202b.6\]]byas nas rkub nas yar bcug na gzhang 'brum 'byin to/_/yang na ku ba kha bo'i myu gu dang /_rtsa ba dang /_nas tshig 'khus pa'i thal ba dang /_'ol ma se dang /_su ra sna dang /_kush+man+da'i sa bon dang /_'di rnams zhib tu btags pa gong ma bzhin du lde gur byas la
[\[202b.7\]]bcug la gtang ngo /_/yang na su d+hA k+Shi ra dang /_yungs mar sbyar bas byugs pa'am/_yang na khyim bya'i rtug pa dang /_pi pi ling dang /_'ol ma se'i 'bras bu 'di rnams btags la ba gcin dang sbyar ba'i lde gus bskus na yang phan no/_/de bzhin du zur pa dang /_pri
[\[203a\]]
[\[203a.1\]]yang ku dang /_ta ma la'i rus pa dang /_kar ka ta sring gi dang /_a ru ra dang /_ru rta dang /_bse shing gi 'bras bu dang /_spangs ma dang /_shi kru dang /_la phug gi sa bon dang /_lo ma dang /_ka ra bI ra dang /_nim pa'i lo ma dang /_shing
[\[203a.2\]]pi lu'i rtsa ba dang /_bil ba'i rtsa ba dang /_shing kun dang /_su d+hA k+Shi ra dang /_'di rnams lhan cig btags te lde gur byas pas bskus pa'am/_yang na ru rta dang /_shi ri sha'i sa bon dang /_pi pi ling dang /_lce myang tsha dang /_bu ram dang /_arka'i lo ma dang
[\[203a.3\]]'bras bu gsum/_'di rnams kyi lde gus bskus na gzhang 'brum rtsa nas 'byin to/_/yang na arka'i lo ma dang /_su d+hA k+Shi ra'i shing dang /_ku ba kha bo'i lo ma dang /_ka rany+dza pha la dang /_'di rnams btags pa ra'i gcin dang sbyar bas bskus na gzhang
[\[203a.4\]]'brum sel ba'i mchog go/_/yang na a nu ba sa na'i sman pi pi ling la sogs pa'i lde gu byas pa bskus na yang rab tu bsngags so/_/byug pa'i sman de dag gis zhi bar ma nus na/_byug pa'i sman de rnams til mar dang tshul bzhin bskol bas bskus na rab
[\[203a.5\]]tu phan no/_/bdug pa dang byug pa dang bsku ba'i sman gtong ba'i dus su nad khrag ma rungs pa la sogs par gyur na gzhang 'brum de las khrag byung na bde ba skyed par 'gyur ro/_/de ltar khrag gzags kyang ma byung zhing skrangs pa dang /_sra ba'i gzhang 'brum rnams la
[\[203a.6\]]ni srin bu pad pa dang /_mtshon khab rtse gshibs pas yang dang yang du khrag dbyung ngo /_/grang dro dang snum rtsub la sogs pa de ltar byas kyang gzhang 'brum zhi bar ma nus na/_nad khrag yod pa yin pas de la sman pas gong ma ltar khrag dbyung ngo /_/yang na kha zas gzhan
[\[203a.7\]]mi bza' bar 'o ma bsrubs pa'i dar ba'i nang tsi tra ka'i phye mas btab pa nyi tshe 'thungs na gzhang 'brum sel to/_/sman ko bi d+ha ra'i rtsa ba btags pa'i phye ma dar ba dang sbyar ba 'thungs la de zhu tsam na zas phan pa rnams zos na gzhang 'brum la phan no/_/gang gi gzhang 'brum
[\[203b\]]
[\[203b.1\]]skrang zhing zug par na la me'i drod chung ba la ni skran gyi cho gar bshad pa'i shing kun la sogs ba'i phye ma zos la de'i 'og tu dar ba btung ba'am/_yang na bu ram dang a ru ra sbyar ba bza'o/_/yang na a ru ra dang /_byi dang ga dang /_tsi tra ka dang /_dug mo yungs kyi shing
[\[203b.2\]]shun dang /_'di rnams kyi phye ma dar ba dang lhan cig btung ngo /_/yang na dug mo yungs dang /_pi pi ling dang /_tsi tra ka dang /_su ra na dang /_'di rnams gong ma'i chas 'og ma cha phyed phyed kyis bskyed la btags pa'i phye ma dar ba dang lhan cig blud do/_/yang na
[\[203b.3\]]lan tshwa rnam gsum dang /_tsha ba gsum dang /_shing kun dang /_star bu dang 'di rnams kyi phye ma chu dron dang sbyar nas btang ngo /_/yang na bi la dang /_ka pid ta dang /_nas dang 'di rnams kyi phye ma dang dar ba sbyar ba'am/_yang na bca' sga dang /_ting kum tsha dang /_
[\[203b.4\]]nas phye dang dar ba sbyar ba'am/_yang na ba la da ka dang /_nas phye dang dar ba sbyar ba 'di dag gi skyo ma gang yang rung ba blud na phan no/_/yang na spa ma'i 'bras bu dang /_shing kun dang /_tsi tra ka dang /_'di rnams dar ba dang ldan par btung ngo /_/yang na zla ba gcig
[\[203b.5\]]gi bar du shing pi lu'i 'bras bu bza' ste/_de'i 'og tu dar ba btung ngo /_/yang na nyin mtshan du zas dang ma 'dres par dar ba ci 'dod par btung ngo /_/lus kyi stobs dang me'i drod chung ba la ni dar ba nyi tshe spyad do/_/sman pas dus dang nyams stobs kyi bye
[\[203b.6\]]brag shes par byas nas zhag bdun nam bcu'am/_zla ba drug gam zla ba phyed kyi bar du dar ba 'ba' zhig blud do/_/yang na phye dang dar ba lde gur byas pa blud do/_/yang na dar ba 'thungs te zhu ba'i tshod tsam na dar ba las gzhi blangs pa'i thug pa rgyam tsha dang bcas
[\[203b.7\]]par sbyin par bya'o/_/de nas dar ba las gzhi blangs pa'i 'bras chan bza' ste 'tshal nan du 'o ma blud do/_/yang na mung+ga'i yu sha dang /_sha khu dar ba dang sbyar ba dang /_'bras chan tshod zin par bza'o/_/de la sman pas nad gzhi dang me'i stobs brtags la
[\[204a\]]
[\[204a.1\]]dar ba'i bye brag gsum gtang bar bya ste/_de yang mar med pa'i dar ba rtsub pa dang /_snum phyed tsam phyung ba dang /_mar ma phyung ba dang dar ba rnam pa gsum po de dag ci rig par sbyar ro/_/de la gzhang 'brum gyi nad la dar ba legs par
[\[204a.2\]]sbyar na/_'phral du zhi bar byed cing phyis mi skye ba'i mchog yin te/_dar ba de ni sa'i steng gi rtsa ba la phog na yang rtsa ba nas sreg par byed na gzhang 'brum lta ci smos/_de ltar dar bas rgyun srang rnams dag par byas nas zas kyi bcud kyis lus zungs rnams 'phel
[\[204a.3\]]bar byed do/_/yid dga' ba dang stobs dang ldan ba dang mdog bzang por 'gyur ro/_/mdor na dar ba bcug la nub gcig bzhag pa 'thungs na gzhang 'brum gyi nad 'jig par byed do/_/yang na 'u su dang /_zi ra dang /_go snyod dang /_spa ma'i 'bras bu dang /_pi
[\[204a.4\]]pi ling rnam gnyis dang /_shu ti'i 'bras bu dang /_pi pi ling gi rtsa ba dang /_zur pa dang /_la la phud dang /_tsi tra ka dang /_ya ba na ka dang /_'di rnams zhib tu btags la/_rtsa ba snum can gyi nang du dar ba dang sbangs la legs par smin pa shas cher
[\[204a.5\]]skyur zhing tsha bar gyur pa ni dar ba'i a riSh+Ta zhes bya ste/_de las ci 'dod par 'thungs na me drod skyed pa dang /_zas yi gar 'ong ba dang /_mdog bzang ba dang /_bad kan dang rlung tshul bzhin 'byung ba dang /_gzhang kha skrang zhing g.ya' ba dang /_na ba rnams 'joms
[\[204a.6\]]shing stobs 'phel bar byed do/_/yang na kru trug tres kyi rtsa ba'i shun pa btags pa lde gur byas pa'i rdza ma'i nang ngos bskus la de'i nang du dar ba'am zho blugs la bzhag ste/_legs par smin pa dang 'thungs na gzhang 'brum sel to/_/yang na ga bra'i rtsa ba dang /_
[\[204a.7\]]thal tres dang /_a ru ra dang /_tsha ba lnga dang /_'di rnams kyang gong ma ltar byas na phan yon gong ma dang 'dra'o/_/yang na ha ti pi pi ling dang pa thA dang /_shu ti'i sa bon dang /_tsha ba lnga dang /_g.yer ma dang /_zi ra dang /_'u su dang /_bil ba'i rkang dang /_
[\[204b\]]
[\[204b.1\]]'di rnams btags pa'i phye ma thug pa yu sha'am/_khu ba la sogs pa'i nang du btab pa'am/_yang na se'u 'bru la sogs pa 'bras bu'i skyur gyi khu ba'i nang du til mar dang mar gnyis bskol ba dang /_gong ma'i phye ma dang lhan cig tu sbyar ba'am/_yang
[\[204b.2\]]na sman de nyid chu dang mar tshul bzhin bskol ba 'thungs na me drod skyed par byed do/_/rim pa gong du smos pa 'di ni phyi sa sla bar bya ba'i phyir bshad pa yin no/_/da ni rtug pa 'gags pa'i cho ga bshad par bya ste/_de la rtug pa sra bar gyur pa la ni zas
[\[204b.3\]]snum shas che ba dang /_lan tshwa dang ldan par sbyin zhing de'i 'og tu chang blud do/_/yang na dar ba 'am bu ram chang ngam/_skyur po'am/_chang dang 'di dag gang yang rung ba'i nang du lan tshwas btab pa 'thungs na/_rtug pa 'gags pa sel to/_/yang na ka
[\[204b.4\]]rany+dza'i lo ma bskol ba'i nang du mar dang til mar yang bskol ba bcug la phyes btab ste lde gur byas pa zos la de zhu ba'i chod tsam na zas zos na rlung gis rtug pa 'gags pa sel to/_/yang na bu ram dang /_dong gra dang /_yang na pa tra dang /_bu ram dang /_ya
[\[204b.5\]]bak+Sha ra dang bcas pa mar dang zos na yang phan no/_/yang na ba ru ra ba gcin gyi nang du nub gcig sbangs la bu ram dang lhan cig zos na rlung las gyur pa'i rtug pa 'gags pa yang 'byung ngo /_/yang na a ru ra rdog ma nyis brgya ba gcin bre bo che gnyis dang
[\[204b.6\]]bskol ba a ru ra 'ba' zhig lus pa dang sbrang rtsi dang bcas par zhag re re gnyis gnyis zos na/_bad kan las gyur pa'i rtug pa 'gags pa dang /_gzhang 'brum gyi nad dang /_mdze nad dang /_skrangs pa dang /_gcin nad dang /_skran dang /_dmu rdzing
[\[204b.7\]]dang /_srin bu'i nad dang /_'bras kyi phreng ba dang /_lba ba'i sha stor ba dang /_rkang bam dang /_lus sbo ba dang /_skya rbab dang /_dreg nad dang 'di rnams la phan no/_/yang na bar da ka bu ram dang bcas pa zos la de'i 'og tu a dza shring gi'i rtsa ba btags
[\[205a\]]
[\[205a.1\]]pa ra'i gcin dang sbyar ba 'thungs na gzhang 'brum zhi bar byed do/_/yang na 'bras bu gsum bskol ba'i khu ba'i nang du dur byid btags pa'i phye ma btab pa'am/_yang na dar ba'i nang du a ru ra'i phye ma btab pa btang ngo /_/yang na a
[\[205a.2\]]ru ra dang /_pi pi ling btags pa'i phye ma mar bskol ba'i nang du blugs te bu ram dang bcas pa zos na rtug pa 'gags pa sel to/_/yang na a ru ra dang dur byid dang /_dan ti gsum zos na yang phyi sa 'gags pa tshul bzhin 'byung la de byung yang gzhang 'brum gyi
[\[205a.3\]]stobs kyang zad par byed do/_/yang na se'u 'bru rang rang gi khu ba dang /_zi ra dang la la phud dang /_bu ram dang /_dong gra dang /_pa tra dang /_'di rnams lhan cig sbyar ba dar ba dang 'thungs na rlung las gyur pa'i rtug pa 'gags pa sel to/_/yang na
[\[205a.4\]]bu ram shing gi chang dang /_bu ram chang gi nang du tsi tra ka dang /_bca' sga'i phye ma btab pa'am/_yang na zan chang gi nang du spa ma'i 'bras bu dang /_pa tha dang /_kha ru tsha'i phye ma btab ste 'thungs na phan no/_/yang na pi pi ling gi 'bru bcu dang /_til
[\[205a.5\]]nag po srang phyed btags pa 'o ma'i nang du btab ste 'thungs la de bzhin du zhag bcu'i bar du pi pi ling bcu bcus bskyed de 'thungs na nyams stobs dang me'i drod skye'o/_/yang na byi tsher ba dang /_bil ba dang /_la la phud dang /_dong gra dang /_de rnams las ci rnyed kyang
[\[205a.6\]]rung ste/_pa tra dang lhan cig tu chu dang sbyar te 'thungs na gzhang 'brum sel to/_/yang na chu srang nyis stong bzhi bcu rtsa brgyad kyi nang du a ru ra'i phyi shun skam po srang brgyad dang skyu ru ra skam po srang bcu drug dang /_ka pid ta srang bcu dang /_bi sha la srang lnga dang /_seng phrom
[\[205a.7\]]dang /_na le sham dang /_pi pi ling dang /_byi dang ga dang /_shing tsha dang /_de rnams srang gnyis gnyis dang /_'di rnams cham chom brdungs te bskol la bzhi cha srang lnga brgya rtsa bcu gnyis lus pa dang /_btsags pa'i khu ba'i nang du 'bru mar srang nyis brgya dang /_da ta
[\[205b\]]
[\[205b.1\]]ki skam po srang bcu drug snod snum can gyi nang du bcug ste zla ba phyed bzhag la legs par smin pa ni a ru ra'i chang zhes bya ste/_de las ran par bsten na me'i drod skyed pa dang /_gzhang 'brum dang /_pho ba'i nad dang /_skya rbab dang /_mdze dang /_dmu rdzing dang /_
[\[205b.2\]]dbyig dug dang /_rims dang /_skrangs pa dang /_mchin pa na ba dang /_snying nad dang /_skran dang /_gcong chen po dang /_skyugs pa'i nad dang /_srin bu'i nad rnams sel to/_/yang na chu srang lnga brgya bcu gnyis kyi nang du dan ti dang /_rtsa ba bcu pa dang /_'bras
[\[205b.3\]]bu gsum dang /_tsi tra ka dang /_'di rnams re re zhing srang bco lnga cham chom brdungs la bskol te/_bzhi cha srang brgya nyi shu rtsa brgyad lus pa dang /_btsags la tshigs ma phyung ba'i khu ba'i nang du bu ram srang brgya dang /_da ta ki srang bcu drug bcug ste/_yang
[\[205b.4\]]na snod snum can gyi nang du zla ba gcig bzhag ste legs par smin pa ni dan ti'i chang zhes bya ste/_de las ran par 'thungs na phan yon gong ma dang 'dra ste/_khyad par du phyi sa bde bar 'byung ngo /_/chu srang lnga brgya bcu gnyis kyi nang du byi tsher ba skam po srang
[\[205b.5\]]bcu drug dang dan ti dang pa tra dang /_tsi tra ka dang /_a ru ra rnam par rgyal ba dang /_ba sha ka dang /_skyu ru ra dang /_dong gra dang /_'di rnams srang gnyis gnyis dang lhan cig bskol la bzhi cha lus pa dang /_de'i nang du kha ra dkar po srang brgya dang /_da ta ki
[\[205b.6\]]srang bcu drug bcug la/_rdza ma'i snod du pri yang ku dang /_pi pi ling dang /_dbyi mo dang /_'di dag phye mar byas la mar dang sbrang rtsi dang lde gu byas la bskol ba'i nang du blugs par bya ste/_zla ba gcig bzhag la legs par smin pa ni byi tsher ba'i chang zhes bya ste/_de las
[\[205b.7\]]ran par 'thungs na/_phan yon gong ma dang 'dra'o/_/zan gyi gong du skyur rtsi chen po la sogs pa skyur ba'i 'bras bu'i khu ba dang /_mar gong ma bzhin du sbyar ba 'thungs na phyis 'gags pa bde bar 'byung ngo /_/yang na dbyi mo dang /_kru trug tres mar dang tshul bzhin
[\[206a\]]
[\[206a.1\]]du sbyar ba'am/_yang na nas tshig 'khus pa'i thal ba bu ram dang sbyar ba 'am/_pi pi ling gi rtsa ba mar dang sbyar ba'i nang du bu ram dang /_ya bak+Sha ra dang /_dong gra'i phye ma btab pa'am/_pi pi ling dang /_pi pi ling gi rtsa ba dang /_'u su dang /_
[\[206a.2\]]se'u 'bru dang /_'di rnams mar dang mar gyi bzhi 'gyur gyi zho dang chu dang tshul bzhin du bskol te/_mar 'ba' zhig lus pa zos na rlung dang bshang gci 'gags pa rnams sel to/_/shing pa la sha'i thal ba chu dang bsres la btsags pa dang /_de'i sum cha'i mar
[\[206a.3\]]dang bskol la mar lus pa dang de'i nang du in+d+ra ya ba'i sde tshan btags pa'i phye mas btab pa 'thungs na/_gzhang 'brum dang me'i drod skyed pa'i cho ga yin no/_/tsha ba rnam lnga dang /_a ru ra dang /_ya bak+Sha ra dang /_lce myang tsha dang /_pa tha dang /_'u su dang /_na le
[\[206a.4\]]sham dang /_bil ba dang /_mar dang /_de'i bzhi 'gyur gyi zho dang /_chu dang tshul bzhin bskol ba 'thungs na gzhang 'brum dang brla brag tu na ba dang gzhang phyir byung ba dang /_gcin sri zhing 'dzag pa rnams las myur du rgyal bar byed do/_/pa tha dang /_a
[\[206a.5\]]dza mo dang /_'u su dang /_byi tsher ba dang /_tshwa ba rnam lnga dang /_bil ba dang /_'di rnams mar dang zho dang /_rtsang gi ri'i khu ba gnyis mar gyi bzhi 'gyur dang chu dang tshul bzhin du bskol te/_mar lus pa las ran par 'thungs na/_lto sbos pa dang /_gcin
[\[206a.6\]]sri ba dang /_'phyen preg preg por 'byung ba dang /_gzhang 'byung ba'i nad dang /_gzhang 'brum dang /_pho ba'i nad dang /_bad kan dang rlung nad 'joms par byed do/_/rma bya dang /_sreg pa dang /_la ban zhes bya ba'i sha khu skyur dang legs par sbyar ba'am/_
[\[206a.7\]]yang na khyim bya'am lco ga'i sha khu skyur dang bcas pa byin na rlung dang phyi sa 'gags pa la phan no/_/rgya sne'u dang /_tsi tra ka dang /_dur byid dang /_dan ti dang /_pa tra dang /_a ma li ka la sogs pa'i lo ma dang /_gzhan yang bad kan dang rlung 'joms pa'i tshod
[\[206b\]]
[\[206b.1\]]ma yang ba dang phyi sa sla bar 'gyur ba'i bag gang yang rung ba tshod mar byas pa'i nang du shing kun dang /_til dang /_mar dang /_zho'i spris ma dang /_'u su dang /_tsha ba lnga btags pa'i phye ma dang /_'u su'i ge sar dang /_sge'u gsher gshags
[\[206b.2\]]pa dang /_'di rnams spod thabs su bcug pa legs par sbyar te/_nad pa gang la dga' ba'i spos bsregs pas tshod ma bdugs la/_de nas zi ra dang /_na le sham dang /_bi Ta kha ru tsha 'di dag btags pas shas cher
[\[206b.3\]]btab ste zos na rlung shas che ba dang /_gzhang 'brum dang /_lus rtsub pa dang /_me drod chung ba dang /_rtug skam rnams la phan te sbyar bar bya'o/_/zas ni 'bras dmar po las g.yos su byas la/_tshod ma nim pa dang /_srog chags go bo dang /_ra dang /_
[\[206b.4\]]rnga mo dang /_khyad par du srog chags sha za ba'i sha khu'i nang du shing kun la sogs pa'i spod dang sbyar ba thabs gong ma bzhin du byas te zos na phan yon gong ma dang 'dra'o/_/btung ba ni chang dang sha kha ra mi btung ba dang /_bu ram gyi chang dang /_dar ba dang /_rtsab
[\[206b.5\]]mo dang /_a riSh+Ta'i chang dang /_zho ga chu dang 'di rnams btung ngo /_/yang na chu nyi tsher 'u su dang /_bca' sga chu dang bskol ba btung ba'am/_yang na kaN+Da ka ri chu dang bskol ba nyung shas btung ngo /_/btung ba de rnams kyang zas kyi bar ram zas kyi 'og tu 'thungs
[\[206b.6\]]na rlung gi rtug skam 'byin no/_/rlung dang mkhris pa dang bad kan las gyur pa'i rtug skam bde bar 'byung zhing gzhang 'brum gyi nad kyang zhi bar 'gyur te/_me'i drod kyang skyed par 'gyur ro/_/rtug skam gyi zil gyis mnan te khong shin tu rtsub pa dang /_rlung log par
[\[206b.7\]]song ba dang /_gzer zhing na bas nyam thag pa la ni 'jam rtsi mas gtong ba rab tu phan te/_de yang pi pi ling dang /_po son cha dang /_bil ba dang /_shu ti dang /_shing mngar dang /_shu dag dang /_ru rta dang /_zur pa dang /_ma nu dang /_kru trug tres dang /_
[\[207a\]]
[\[207a.1\]]thang shing dang /_'di rnams btags te/_til mar dang /_til mar gyi bzhi 'gyur gyi 'o ma dang chu dang ldan par bskol te/_mar 'ba' zhig lus pa dang /_'jam rtsi btang na gzhang 'brum dang rlung 'khyil pa la phan pa'i cho ga yin te/_
[\[207a.2\]]gzhan yang gzhang phyir byung ba dang zug gzer dang gcin sri ba dang /_phyi sa sri zhing sgra dang bcas par 'byung ba dang /_rked pa dang /_rgyab bsgul dka' ba dang /_mdoms phyogs su sbos pa dang /_be'u snabs su 'khru ba dang /_gzhang skrangs pa dang /_rlung
[\[207a.3\]]dang /_rtug pa 'gags pa dang /_yang dang yang phyi sa 'byung 'dod cing cher mi 'ong ba rnams la phan no/_/yang na bkru sman drag po mas gtong bar bya ste/_de yang rtsa ba lnga pa chung ngu dang /_'o ma dang /_ba gcin dang /_til mar dang /_lan tshwa dang /_
[\[207a.4\]]pi pi ling la sogs pa'i 'bras bu dang /_'di rnams tshul bzhin du sbyar ba gtang ngo /_/de yan chad gzhang 'brum skam po'i gso ba bshad nas/_/da ni gzhang 'brum khrag 'dzag pa'i gso ba bshad par bya ste/_dang po gzhang 'brum khrag 'dzag
[\[207a.5\]]pa de rlung ngam bad kan gang las gyur pa brtags te/_de'i 'og tu snum pa dang bsil ba sbyar ba 'am/_rtsub pa dang bsil ba sbyar te dro bag ni mkhris pa bskyed de bsrung ngo /_/de la rlung dang ldan pa'i gzhang 'brum khrag 'dzag pa'i mtshan ma ni phyi sa'i mdog
[\[207a.6\]]smug nag tu 'byung ba dang /_sra ba dang /_rtsub pa dang /_'phyen mang po 'byung ba dang /_rked pa dang brla dang gzhang rnams su zug cing na ba yin te/_de yang rtsub pa'i zas zos pa las byung ba yin no/_/gal te bad kan dang bcas pa yin na ni phyis sla ba dang /_
[\[207a.7\]]dkar ba dang /_ser ba dang /_lci ba dang /_snum pa dang /_dpyi na ba dang /_gzhang tshor ba med pa snyam byed pa yin te/_de nas zas snum pa dang /_zas lci ba zos pas 'byung ngo /_/de bzhin du khrag dang mkhris pa las gyur pa yang rang gi mtshan nyid brtags
[\[207b\]]
[\[207b.1\]]te khrag dbyung ba'i cho ga bzhin shes par bya'o/_/khrag dang rlung la sogs ba ma rungs par byas na ni nyams stobs ji lta ba bzhin du khrus dang smyung ba la sogs pa bya'o/_/ji srid du nad khrag ma zad kyi bar du phyir byung ba mi gcad par btang ngo /_/de nas nad
[\[207b.2\]]rnams smin par bya ba dang /_me drod skyed pa dang /_khrag gcad par bya ba'i phyir sman kha ba'i sbyor ba bshad par bya ste/_skyes bu gang nad gzhi'i nyes pas lus kyi sha zad pa dang /_rlung las gyur pa'i khrag 'dzag pa'i nad la ni sman kha ba rnams snum dang bcas
[\[207b.3\]]pas sbyar te btung ba dang bsku ba dang 'jam rtsi mas gtang bar bya'o/_/gang mkhris pa las gyur pa'i khrag ni tsha ba'i dus su cher 'dzag par 'gyur te/_de ni nges par bcad cing mi 'byung ba'i cho ga bya'o/_/rlung dang bad kan las gyur pa la ni bcad pa'i cho ga
[\[207b.4\]]mi bya'o/_/bad kan las gyur pa'i khrag 'dzag pa la ni bca' sga dang /_dug mo yungs kyi shun phrags bskol ba'i khu ba blud do/_/yang na rtsa mkhris dang /_bca' sga dang /_byi tshor ba dang /_tsan+dan dmar po dang 'di rnams bskol ba'i khu ba blud do/_/
[\[207b.5\]]yang na skyer pa'i shun pa dang /_pu shel tsi dang /_nim pa dang /_se'u 'bru'i shun pa dang /_'di rnams bskol ba'i khu ba blud do/_/yang na dug mo yungs kyi shun phrags dang /_'bras bu dang /_skyer khaN+Da dang /_bong nga dkar po dang /_sbrang rtsi dang /_'di
[\[207b.6\]]rnams sbyar la btung ngo /_/yang na a pa marga btags pa'i phye ma sbrang rtsi dang 'bras bkrus pa'i chu dang lhan cig btung ngo /_/yang na dug mo yungs kyi shun pa rlon pa srang brgya char pa'i chu dang tshul bzhin du bskol te/_snyigs ma bor la khu ba dngas ma'i nang du btsod
[\[207b.7\]]dang pri yang+ku dang /_mon cha ra dang /_'di gsum srang re re dang /_dug mo yungs srang gsum 'di rnams zhib tu btags pa'i phye ma bcug la yang bskol te/_lde gu dril du btub tsam na phyir byung ba'i lde gu las ci ran du bza'o/_/de'i 'og tu me stobs che chung dang
[\[208a\]]
[\[208a.1\]]sbyar te thug pa dang /_thug pa rkyang rkyang po dang /_ba'i 'o ma'i btung ba dang /_ra'i 'o ma dang bcas pa'i bza' ba dang btung ba sbyar bar byas na lde gu'i phan yon ni khrag tshad du 'khru ba dang /_gzhang 'brum dang /_khrag mkhris stobs che
[\[208a.2\]]ste gong 'og gnyis kar khrag 'dzag pa rnams kyang myur du zhi bar byed do/_/yang na dug mo yungs kyi shun phrags srang brgya/_chu srang lnga brgya rtsa bcu gnyis dang bskol la brgyad cha lus pa dang /_tshigs ma bor ba'i nang du skyer khaN+Da skam po dang /_tsha ba gsum dang /_
[\[208a.3\]]seng phrom rnam pa gnyis dang /_mon cha ra dang /_se'u gzhon nu'i shun pa dang bil ba gzhon nu dang /_gla sgang dang /_btsod dang /_da ta ka'i 'bras bu dang /_'di rnams srang re re dang dug mo yungs kyi shun phrags srang bcu btags pa'i phye ma dang /_mar srang nyi shu dang /_
[\[208a.4\]]bu ram srang sum cu dang de rnams lhan cig bskol te lde gur gyur pa dang /_snod snum can gyi nang du bcug nas nas kyi phung po'i nang du zla ba phyed bzhag pa'i lde gu las ran par zos na gzhang 'brum thams cad dang /_pho ba'i nad dang /_lud pa dang dbugs mi bde ba
[\[208a.5\]]sel to/_/yang na seng phrom dang /_til dang /_mon cha ra dang /_btsod dang /_tsan+dan dang /_ut+pal dang /_'di rnams kyi phye ma ra'i 'o ma dang btung zhing zas kyang 'bras chan dang /_ra'i 'o ma mar dang bcas pa bza'o/_/yang na shing mngar dang /_shug
[\[208a.6\]]pa dang /_byi tsher ba dang /_shing pa ya sa'i lo ma dang /_dur ba dang /_'di rnams btabs pa'i phye ma kha ra dkar po dang sbrang rtsi dang lhan cig chu grang mo dang sbyar ba'am/_yang na ra'i 'o ma dang lhan cig btung ngo /_/yang na seng phrom dang /_pu tse shel dang /_dug mo yungs dang /_
[\[208a.7\]]btsod dang /_shing shal ma la'i shun phrags dang /_tsan+dan dang /_shing mngar dang /_pu shel tsi dang /_'di rnams btags pa'i phye ma 'bras bkrus pa'i chu dang sbyar ba gzhang 'brum khrag tshad can la blud do/_/la la phud dang /_dug mo yungs dang /_pa Ta dang /_bca' sga dang /_skyer khaN+Da rnams
[\[208b\]]
[\[208b.1\]]kyi phye ma zos na gzhang 'brum khrag tshad can la phan no/_/yang na khrag dang zug gzer shas cher 'byung ba la ni pa ya s+ya dang /_kaN+Da ka ri gnyis mar dang bskol te blud do/_/yang na da ta ki dang /_seng phrom dang /_dug mo yungs kyi shun phrags dang /_'bras bu dang ut+pa la
[\[208b.2\]]dang /_pad+ma ge sar dang /_'di rnams mar dang chu dang tshul bzhin du bskol ba'am yang na ya bak+Sha ra dang /_mar dang mar gyi bzhi 'gyur gyi se'u 'bru'i khu ba dang tshul bzhin bskol ba 'thungs na/_gzhang 'brum khrag tshad du 'khru ba zug gzer dang bcas pa sel to/_/
[\[208b.3\]]yang na sha kha ra dang /_pad+ma ge sar dang /_mar sar dang lhan cig sbyar ba'am/_til dang mar sar lhan cig sbyar bas bsku byug byas na gzhang 'brum khrag tshad du 'byung zhing zug pa sel to/_/yang na ra'i mar sar dang /_mar dang /_'o ma dang /_srog chags thang
[\[208b.4\]]las skyes pa'i sha khu dang rgya sne'u sbyar ba'i tshod ma'i nang du dar ba'am/_dar ba skyur po gang yang rung bas btab pa'i tshod ma dang /_'bras dmar po'i chan zho'i spris ma dang lhan cig bza'o/_/skom du ni 'bras drug cu pa'i chang sar pa 'thungs na phan yon gong ma
[\[208b.5\]]dang 'dra'o/_/de bzhin du chang sar pa'i nying khu 'thungs na gzhang 'brum khrag tshad du 'byung ba la phan pa'i mchog yin no/_/thug pa dang /_sran mung+ga la sogs pa'i yu sha dang /_sha khu la sogs pa dang /_kun dong du sbyar ba'am/_yang na nyi tshe yang rung ste zos
[\[208b.6\]]na rlung khrag shas cher g.yos pa las rgyal bar 'gyur ro/_/gzhang 'brum khrag cher 'dzag ste/_rlung tshabs cher 'khrugs na de la ni 'bad pa dang bcas pas bsrung ba'i cho ga bya'o/_/gzhang 'brum khrag tshad can dang khrag dang mkhris pa stobs che zhing bad kan
[\[208b.7\]]dang rlung shas chung bar mthong na de la ni rnam pa thams cad du bsil ba'i cho ga de dag gis zhi bar ma nus na snum zhing dro ba'i cho ga bya ste/_sha khu dro ba'i zas dang /_mar gyi 'jam rtsi mas gtong ba la sogs pa bya'o/_/til mar dang /_mar dang /_'o ma 'di rnams
[\[209a\]]
[\[209a.1\]]gang rnyed pa dro 'jam tsam gzhang 'brum la blugs so/_/yang na byi tsher ba dang /_ku sha dang /_ku sha'i rtsa ba dang /_shal ma li'i me tog dang /_rtsa ba dang /_n+ya gro d+ha dang /_u dum+bA ra dang /_a shwad+thA gsum gyi myu gu dang /_'di rnams srang
[\[209a.2\]]gnyis gnyis dang /_chu bre gsum dang /_'o ma bre gang dang tshul bzhin du bskol la 'o ma lus pa dang /_tshigs ma bor la khu ba'i nang du mon cha ra dang /_btsod dang /_tsan+dan dang /_ut+pa la dang /_pri yang ku dang /_dug mo yungs kyi sa bon dang /_pad+ma ge
[\[209a.3\]]sar dang /_'di rnams btags pa'i phye ma dang /_mar dang /_sbrang rtsi dang /_sha kha ras btab ste 'dres par gyur pa ni bi tse'i 'jam rtsi zhes bya ste/_de las mas gtong ba byas na phyi sa 'byung 'dod bzhin du mi 'ong ba dang /_gzhang 'byung ba dang /_khrag 'dzag
[\[209a.4\]]pa dang /_rims rnams la phan no/_/yang na shing mngar dang /_pra puN+Da rI ka dang /_gong ma'i sman mon cha ra la sogs pa dang /_sman spyi'i nyis 'gyur gyi 'o ma dang /_mar la sogs pa'i snum dang tshul bzhin du bskol te/_a nu ba sa na btang ngo /_/yang na
[\[209a.5\]]shing mngar dang /_ut+pa la dang /_seng phrom dang /_ba la ka dang /_btsod dang /_bil ba dang /_dbyi mo dang /_bong nga dkar po dang /_gla sgang dang /_pa Ta dang /_ya bak+Sha ra dang /_skyer pa dang /_shing tsha dang /_dod gra dang /_spang spos dang /_tsi tra ka dang /_
[\[209a.6\]]thang shing dang /_tsa ko ra'i rang gi khu ba dang 'di rnams mar dang tshul bzhin du bskol ba las ran par 'thungs na nad gzhi gsum 'joms te/_khyad par du gzhang 'brum dang /_tshad pas 'khru ba dang /_pho ba'i nad dang /_skya rbab dang /_rims dang /_yi ga
[\[209a.7\]]'chus pa dang /_gcin sri ba dang /_gzhang byung ba dang /_chu so na ba dang /_lto sbos pa dang /_phyi sa yang dang yang du 'byung ba dang /_be'u snabs su 'khru ba dang /_gzhang 'brum zug cing na ba dang /_'di rnams la sman 'di ni mchog tu bsngags so/_/gzhang
[\[209b\]]
[\[209b.1\]]'brum 'khrugs par gyur pa la ni/_sman mngar ba dang /_skyur ba dang /_grang ba dang /_dro ba la sogs pa la me'i stobs che chung dang sbyar te rtag tu btang na zhi bar 'gyur ro/_/rtug skam gyi nad la ni grang ba'i rims gso ba'i bsku byug bzhin du 'dir yang til mar gyi bsku
[\[209b.2\]]byug dang snum chos legs par byas la de nas dugs bya'o/_/de nas dur byid dang /_dan ti dang /_pi pi ling dang /_ni li ni'i 'bras bu dang /_po son cha'i 'bras bu dang /_sman gcig gi nyis 'gyur gyi lan tshwa rnam gnyis dang /_'di rnams kyi phye ma bud med kyi
[\[209b.3\]]'o ma dang ba gcin dang sbyar ba'i reng bu lag pa'i mthe bong tsam bya ste/_bshang ba'i lam du reng bu mar gyis bskus la mas yar bcug na rtug skam tshul bzhin du 'byung ngo /_/yang na pi pi ling dang /_po son cha dang /_khyim gyi dud pa dang /_yungs kar dang /_'di
[\[209b.4\]]rnams gong ma bzhin ba gcin dang bu ram dang sbyar te mas gtong na rtug skam legs par 'byung ngo /_/yang na gong ma'i sman gyi sbyor ba gnyis pa'i sman gyi phye ma smyug ma la sogs pa'i sbubs su bcug pa rkub nas bcug ste bud par bya'o/_/des kyang ma phan na sman rno ba dang snum gyi
[\[209b.5\]]'jam rtsi mas gtong bar bya'o/_/'jam rtsi'i sbu gu de yang drang por bya ste/_legs par btang na rtug skam dang rlung bde bar 'byung ngo /_/gal te khong rtsub pas rlung dang rtug skam de 'byung du ma 'dod na/_rlung 'joms pa'i bkru sman snum dang bcas pa dang /_a nu ba sa
[\[209b.6\]]na gtang ngo /_/yang na lan tshwa rnam gsum dang /_tsha ba gsum dang /_'bras bu gsum dang /_dan ti dang /_ba la da ka dang /_tsi tra ka dang 'di rnams btags pa'i phye ma mar dang ba gcin dang sbrus la rdza ma kha sbyar gyi nang du bcug ste dud pa ma shor bar mtshams
[\[209b.7\]]'jim pas glan te me'i nang du bsregs la du ba nang du zhu ste thal bar song ba ni dge ba'i thal ba zhes bya ste/_mar dang lhan cig btung ba'am/_yang na 'bras chan nam/_snum dang ldan pa'i zas dang lhan cig zos na rtug pa 'gags pa dang /_gzhang 'brum dang /_skran
[\[210a\]]
[\[210a.1\]]dang /_skya rbab dang /_dmu rdzing dang /_srin nad dang /_gcin 'gags pa dang /_rde'u chags pa dang /_skrang ba dang /_snying nad dang /_pho ba'i nad dang /_mchin pa na ba dang /_lto sbo ba dang /_dbugs mi bde ba dang /_lud pa lu ba rnams
[\[210a.2\]]'joms so/_/gzhan yang gzhang 'brum gyi rtug pa ska ba'i cho ga bshad pa thams cad 'dir sbyar bar bya'o/_/gzhan yang pu ti ka rany+dza'i shun pa srang nyis brgya/_chu srang lnga brgya rtsa bcu gnyis kyi nang du bskol te bzhi cha lus pa dang /_tshigs ma bor la dngas
[\[210a.3\]]ma'i nang du bu ram srang brgyad cu dang /_tsha ba gsum srang brgyad zhib tu btags pa'i phye ma bcug ste bsregs la zla ba gcig bzhag ste rang gi drod kyis legs par smin pa dang cung zhig skyur bar 'gyur te/_de las ran par 'thungs na rlung legs par 'byung zhing
[\[210a.4\]]gzhang 'brum dang /_mcher pa'i nad dang /_skran dang /_dmu rdzing rnams las rgyal bar 'gyur ro/_/yang na pu ti ka rany+dza zhes bya ba srin sman rme ru srang brgyad dang /_rtsa ba gnyis po tsi tra ka dang /_kaN+Da ka ri gnyis kyang srang brgyad brgyad dang /_chu
[\[210a.5\]]srang stong lnga brgya sum cu rtsa drug bskol te/_bzhi cha sum brgya brgyad cu rtsa bzhi lus pa dang /_tshigs ma bor te bsgrangs pa'i nang du dri sna gsum dang /_tsha ba gsum dang /_pi pi ling gi rtsa ba dang /_se'u 'bru dang /_sru sru'i rtsa ba dang /_gu gul dang /_ma nu
[\[210a.6\]]dang /_'u su dang /_dbyi mo dang /_spa ma'i 'bras bu dang /_sge'u gsher dang /_star bu dang 'di rnams srang re re zhib tu btags pa'i phye ma sbrang rtsi dang /_rgun 'brum dang /_skyur rtsi chen po dang /_sge'u gsher dang 'di rnams rlon pa brjid pa'i khu ba srang
[\[210a.7\]]nyi shu nyi shu dang /_bu ram shing gi khu ba ci mang du blugs te/_'di rnams lhan cig snod snum can gyi nang du bcug pa zla ba gcig bzhag ste smin nas skyur por gyur pa dang /_de las ran par 'thungs na shing sog les bcad pa bzhin du gzhang 'brum 'joms te/_
[\[210b\]]
[\[210b.1\]]khyad par du me'i drod skyed par byed pa'i mchog yin no/_/de bzhin du skya rbab dang /_dbyig dug dang /_dmu rdzing dang /_skran dang /_mcher pa na ba dang /_lto sbo ba dang /_rde'u chags pa dang /_gcin sri ba rnams sel to/_/yang na shing pi lu'i
[\[210b.2\]]'bras bu khu ba srang lnga brgya bcu gnyis legs par ras dang btsir la/_snod snum can gyi nang du bcug ste de'i nang du da ta ki dang /_rgun 'brum srang gnyis gnyis dang /_'bra go dang /_skyu ru ra'i 'bras bu dang 'di gnyis srang gnyis gnyis dang /_pa tha
[\[210b.3\]]dang /_bong nga dkar po dang /_byi tsher ba dang /_star bu dang /_tsha ba gsum dang /_shing tsha dang /_sug smel dang /_'u su dang /_'bu su hang dang /_bu tshang rdo dang /_li shi dang /_byi dang ga dang /_pi pi ling gi rtsa ba dang /_kru trug tres dang /_'di
[\[210b.4\]]rnams srang re re btags pa'i phye ma dang /_bu ram srang brgya bcug ste/_rlung med pa'i gnas su zla ba phyed bzhag nas de las ran par 'thungs na gzhang 'brum dang skran rnams zhi bar byed de me'i stobs skyed cing myur du 'ju bar 'gyur ro/_/yang na rtsa ba bcu
[\[210b.5\]]pa dang /_dur byid dang /_pa tha dang /_arka rnam gnyis dang /_bong nga dkar po dang /_kad pha la dang /_'di rnams srang bcu bcu btags la sbyor ba gong ma bzhin du rdza ma kha sbyar gyi nang du bsregs te thal bar gyur pa dang /_chu srang lnga brgya bcu gnyis
[\[210b.6\]]kyi nang du bcug la ras kyis btsags nas tshigs ma bor la dngas ma de rdza bum gyi nang du bskol nas bzhi cha srang brgya nyi shu rtsa brgyad lus pa dang /_de'i nang du bu ram srang brgya dang /_tsha ba gsum dang /_dbyi mo dang /_a ru ra srang lnga lnga dang /_tsi tra ka
[\[210b.7\]]srang gnyis dang /_ya bak+Sha ra srang gnyis dang /_de rnams zhib tu btags pa'i phye ma bcug la yang bskol te/_lde gu dril du btub tsam na phyir phyung bas na bu ram gyi lde gu zhes bya ste/_de las ran par zos na skran dang /_mcher pa'i nad dang /_
[\[211a\]]
[\[211a.1\]]gzhang 'brum dang /_mdze dang /_gcin nad dang me'i drod nyams pa 'joms par byed do/_/yang na kru trug tres kyi rtsa ba lnga bcu chu srang lnga bcu brgya bcu gnyis kyi nang du bskol te brgyad cha srang drug cu rtsa bzhi lus pa dang /_de'i nang du bu ram rnying pa
[\[211a.2\]]srang brgyad bcug ste yang bskol la cung zhig ska bar gyur pa dang /_de'i nang tsha ba gsum dang /_shu ti dang /_a ru ra dang /_ru rta dang /_dur byid dang /_byi dang ga dang /_shing tsha dang /_tsi tra ka dang /_sug smel dang /_'di rnams btags pa'i phye ma bcug la
[\[211a.3\]]dkrugs nas lde gur gyur pa las ran par zos na gzhang 'brum dang /_mdze dang /_mcher pa na ba dang /_skran dang /_dmu rdzing rnams las rgyal bar byed do/_/rtag tu goms par byas na me'i drod skyed par byed do/_/yang na tsha ba gsum dang /_'bras bu
[\[211a.4\]]gsum dang /_byi dang ga dang /_til dang /_go bye dang /_tsi tra ka 'di rnams bu ram dang ri lur byas te btang na gzhang 'brum sel zhing me drod skyed par byed do/_/sman su ra na'i rtsa ba rdza ma kha sbyar gyi nang du bcug ste/_mtshams su 'jim pas bskus nas
[\[211a.5\]]cho ga bzhin bsregs te thal bar gyur pa dang /_lan tshwa dang /_til mar dang sbyar te zos na gzhang 'brum zlog par byed do/_/na le sham dang /_pi pi ling dang /_dong gra dang /_kru trug tres dang /_de rnams yas kyi rim pa bzhin du cha res bskyed do/_/kru trug
[\[211a.6\]]tres kyi bzhi 'gyur gyi shal ma li dang /_sman de rnams spyi'i nyis 'gyur gyi bu ram dang /_ri lur byas te de las ran par zos na gzhang 'brum gcod par byed do/_/yang na na le sham dang /_de'i nyis 'gyur gyi bca' sga dang /_de'i bzhi 'gyur gyi kru trug tres
[\[211a.7\]]dang /_de'i nyis 'gyur gyi su ra na rnams btags pa'i nyis 'gyur gyi bu ram dang /_ri lur byas te zos na gzhang 'brum sel to/_/a ru ra dang /_dong gra dang /_pi pi ling dang /_ka rany+dza dang /_byi dang ga dang /_kru trug tres dang /_'di rnams btags pa dang
[\[211b\]]
[\[211b.1\]]mnyam pa'i kha ra dkar po dang bsres pa'i phye ma de las ran par zos na zas lci ba dang /_mang du zos kyang myur du 'ju bar byed de rta gdong bzhin no/_/dug mo yungs dang /_lang ga li dang /_pi pi ling dang /_kru trug tres dang /_a pa marga'i sa bon dang /_nim pa dang /_
[\[211b.2\]]rgyam tsha dang /_de rnams kyi phye ma'i nyis 'gyur gyi bu ram dang ri lur byas te zos na gzhang 'brum sel to/_/gzhang 'brum gzhom par 'dod pas kru trug tres dang dug mo yungs dang /_tsi ri bil ba dang /_nim pa dang /_rgyam tsha dang /_'di rnams btags pa'i
[\[211b.3\]]phye ma dar ba'i nang du bskyos te zhag bdun gyi bar du btung bar bya'o/_/mdor na gzhang 'brum skam po la ni ba la da ka dang /_gzhang 'brum gsher ba la ni dug mo yungs kyi shun phrags phan pa'i mchog tu bshad do/_/gzhang 'brum thams cad la dar ba
[\[211b.4\]]bsten na stobs skyed cing nyes pa 'joms so/_/rlung dang bad kan la sogs pas rtug pa 'gag pa'i gzhang 'brum la ni me'i drod skyed pa dang /_mthun pa'i bza' btung dang sman rnams bsten par bya ste/_cho ga de ltar ma byas na ni phyin ci log tu 'gyur ro/_/
[\[211b.5\]]gzhang 'brum dang /_'khru ba dang /_pho ba'i nad gzhi dang /_'di rnams phal cher gcig la gcig rjes su 'brel pa yin te/_de dag kyang me'i drod nyam chung ba las gyur pa yin pas khyad par du me'i drod bsrung ba la 'bad par bya'o/_/gso ba'i
[\[211b.6\]]gnas las gzhang 'brum gso ba'i le'u brgyad pa rdzogs so//_//de nas 'khru ba gso ba'i le'u bshad par bya ste/_me'i drod nyams pas ma zhu ba'i gnas pho ba la brten nas shas cher 'khru bar 'gyur te/_de la ni thog mar smin par bya ba'i
[\[211b.7\]]phyir rlung las gyur pa yin na yang smyung ba byas na phan no/_/de ltar 'khru ba ni khong du zug gzer che zhing lto lci la cham pas nyam thag pa la ni skyug sman bya'o/_/nad gzhi khong du stsogs par kha zas tshul bzhin mi 'ju ste/_nad gzhi dang 'dres nas shas
[\[212a\]]
[\[212a.1\]]cher 'khru la rang nyid 'khru ba ni zhu bas 'khru ba zhes bya ste/_dang por sman dpyad mi bya bar btang snyoms su bzhag go/_/ma zhu bas 'khru ba la yang tshul de ltar dang po gcod pa'i sman dpyad mi bya'o/_/gzhan yang lto sbo ba dang /_lus lci ba dang /_zug
[\[212a.2\]]gzer che ba dang /_dran pa mi gsal zhing 'khru ba cher mi 'byung ba la ni a ru ra byin te bde bar 'khrur gzhug go/_/nad tshabs mi che ba'i 'khru ba la ni nyung ba bskam par bya ba'i phyir b+hu ti ka dang /_pi pi ling dang /_bca' sga dang /_shu dag dang /_'u su dang /_
[\[212a.3\]]a ru ra dang /_'di rnams shas cher bskol te blud do/_/yang na bil ba dang /_'u su dang /_gla sgang dang /_dong gra dang /_ba la ka dang /_'di rnams bskol ba'i khu ba blud pa'am/_yang na bil ba dang /_'u su dang /_gla sgang dang /_bca' sga dang /_
[\[212a.4\]]ba la ka dang /_'di rnams bskol ba'i chu'am/_yang na lan tshwa bi da dang /_pa tha dang /_shu dag dang /_a ru ra dang /_byi dang ga dang /_dong gra dang /_'di rnams bskol ba'am/_yang na bca' sga dang /_ga pur dang /_shu dag dang /_bong nga dkar
[\[212a.5\]]po dang /_bil ba dang /_dug mo yungs dang /_shing kun dang /_'di rnams bskol ba'i khu ba blud do/_/nad gzhi cung zad tshabs chung ngur 'khru ba la ni shu dag dang /_bong nga dkar po bskol ba'am/_yang na ldum bu skra bzangs bskol ba'am/_yang
[\[212a.6\]]na ba la ka ta dang /_dong gra bskol ba'i chu blud do/_/lus nyam chung zhing bkres pa la zas kyi tshod la bab pa lta na thug pa la sogs pa yang ba'i zas sbyin no/_/de ltar gong du smos pa'i rim pa dag byas na zas yi gar 'ong zhing me'i drod skyed la nyams stobs
[\[212a.7\]]'phel bar 'gyur ro/_/de ltar 'khru ba'i nad pa de gang la goms pa'i btung ba la sogs pa des gso bar bya ste/_de yang dar ba'am/_rang skyur ram/_thug pa'am/_skyo ma'am/_chang ngam/_rgun chang ngam/_gang yang rung bas bya'o/_/de nas thug
[\[212b\]]
[\[212b.1\]]pa la sogs pa'i bza' ba sbyar te/_de yang me drod bskyed pa dang /_sman pa dang /_'khru ba gcod pa'i sman pa la na dang /_zur pa dkar po dang /_'u su dang /_shing kun dang /_da trig dang /_bal po se'u dang /_pa la sha dang /_spa ma'i 'bras bu dang /_zi
[\[212b.2\]]ra dang /_la la phud dang /_bi d+ha lce myang tsha dang /_rtsa ba chung ngu lnga dang /_pa tha dang /_'di rnams bza' ba dang btung ba dang ci rigs par sbyar te bza'o/_/bad kan dang mkhris pa shas che ba'i 'khru ba la ni sa la par+Ni dang /_ba la dang /_bil ba dang /_kr-iSh+Na
[\[212b.3\]]par+Ni dang /_'di rnams las gzhi blangs pa'i thug pa'i nang du se'u 'bru skyur po btab ste blud na phan no/_/'khru ba 'gags pa la ni a ru ra dang /_pi pi ling dang /_pi pi ling gi rtsa ba dang /_bil ba dang /_de dag las gzhi blangs pa'i thug pa blud na rlung bde bar
[\[212b.4\]]'byung ngo /_/nad gzhi mang po 'khrugs te 'khru ba 'gags pa dang /_me'i drod che ba la ni pi pi ling dang /_byi dang ga dang /_'bras bu gsum dang /_'di rnams bskol ba'i bkru sman gtang ngo /_/de ltar khrus byas pa'i 'og tu rlung 'joms pa dang /_
[\[212b.5\]]me'i drod skyed pa'i sman tsha ba lnga la sogs pa dang sbyar ba'i thug pa blud do/_/ma zhu ba'i 'khru ba smin nas me'i drod skyed de/_zhu bar 'khru la de yang dang yang du nyung ngu nyung ngur 'byung zhing mkhregs pa dang /_dbu ba dang /_be'u snabs dang /_dri ma dang nad dang bcas
[\[212b.6\]]par 'byung ba'am/_yang na phyi sa btsir yang mi 'byung ba la ni zho dang /_'o ma dang /_mar dang /_bca' sga dang bu ram dang sbyar ba btung ngo /_/yang na rgya shug gi 'bras bu sbangs pa bu ram dang til mar du bcas pa bza'o/_/'khru ba 'byung dka' ste 'gags
[\[212b.7\]]pa la ni rgya sne'u'i tshod ma la sogs pa dang /_de bzhin du sha khu mar mang po dang sbyar ba'i nang du zho dang se'u la sogs pa sbyar ba'am yang na ma sha dang /_mon sran sde'u dang /_til mar dang legs par sbyar ba gang yang rung ba dang /_'bras chan du byas pa bza'o/_/
[\[213a\]]
[\[213a.1\]]yang na zur pa dang /_a mu la dang /_ka po ti dang /_pa tha dang /_swa sti ka'i tshod ma'am/_yang na shu sha dang /_la la phud dang /_ka ra ta dang /_k+Shi ri ni dang /_tsir bi da'i tshod ma'am yang na u po da ka dang /_dzi ban ti dang /_ba ku dzi dang /_
[\[213a.2\]]rgya sne'u'i tshod ma'am/_yang na lcam pa dang /_e raN+Da dang /_lo na ki dang /_'di rnams kyi tshod ma gang yang rung ba zho dang legs par sbyar ba dang /_'bras chan bza' ba dang /_yang na rus sbal dang /_bye'u bar ta ka dang /_spar ba dang /_rma bya dang /_sreg pa dang /_
[\[213a.3\]]khyim bya gang yang rung ba'i sha khu dang bcas pa'i bza' ba sbyin no/_/bil ba dang /_gla sgang dang /_ba ru ra dang /_da ta ka'i me tog dang /_dong gra dang 'di rnams dar ba dang sbyar ba'i thug pa 'thungs na zhu ba'i 'khru ba sel to/_/ka pid ta dang /_ka tsu ra dang /_
[\[213a.4\]]ga bra'i rtsa ba dang /_yu ti ka dang /_n+ya gro d+ha'i myu gu dang /_se'u 'bru dang /_sha na'i ras bal dang /_sha ma li dang /_de rnams kyi lo ma btags pa/_zho dang sbyar ba 'thungs na yang zhu ba'i 'khru ba sel to/_/bil ba gzhon nu ma smin pa dang /_til
[\[213a.5\]]zhib tu btags pa'i phye ma dang /_zho'i spris ma dang /_skyur dang snum dang bcas par til gyi tshigs ma zos na 'khru ba mkhregs pa dang bcas pa zhi bar 'gyur ro/_/yang na na le sham dang /_'u su dang /_zi ra dang /_da trig dang /_zur pa dkar po dang /_lan
[\[213a.6\]]tshwa bi da dang /_se'u 'bru dang /_da ta ki dang /_pa tha dang /_'bras bu gsum dang /_tsha ba lnga dang /_nas tshig 'khus pa'i thal ba dang /_ka pid ta dang /_a mra dang /_shing 'dzam bu'i 'bras bu dang /_'di gsum gyi rkang dang /_la la phud dang /_na le sham gyi drug 'gyur
[\[213a.7\]]gyi bil ba dang /_'di rnams zhib tu btags pa'i phye ma zho dang sran mung+ga'i khu ba dang /_bu ram dang til dang mar bsres pa'i snum dang /_de rnams tshul bzhin du sbyar ba ni gzhan gyis mi thub pa'i zas zhes bya ste de las ran par zos na me'i drod skyed pa dang /_zas
[\[213b\]]
[\[213b.1\]]'ju ba dang /_'khru ba thur du 'byung ba sra bar byed pa dang /_zas yi gar mi 'ong ba dang mkhregs pa rnams 'joms par byed do/_/yang na rgya shug gi 'bras bu dang /_bil ba gzhon nu btags pa dang /_'bras dang /_nas dang /_mung+ga dang /_mon sran sde'u dang /_til dang
[\[213b.2\]]'di rnams lhan cig pa de'i nang du til mar dang mar brngos te bcug la zho dang se'u 'bru'i khu ba dang bsres pa tshul bzhin bskol ba ni khu bcud ces bya ste/_de las ran par 'bras chan dang bcas par zos na rtug pa zad cing gdong skams pa la phan no/_/yang na zho'i
[\[213b.3\]]spris ma dang /_mar dang til mar bsres pa bskol ba'i nang du dong gra'i phye ma bu ram dang sbyar ba bza'o/_/yang na chang gi nang du til mar dang /_mar bskol ba blugs te tshod mar bya'o/_/yang na ki'u'i khu ba se'u 'bru la sogs pa skyur ba dang sbyar te/_mar dang
[\[213b.4\]]bskol la bcug pa tshod mar sbyar ro/_/yang na phye'i zan brul gyi steng du mar dang til mar blugs la tsha ba gsum gyi phye mas btab pa bza'o/_/yang na sran ma sha legs par sbyar ba'i steng du mar gyi nying khu blugs la zos na phan yon gong ma dang 'dra'o/_/ra dang
[\[213b.5\]]lug gi sha khu se'u'i skyur gyi nying khu dang 'u su dang dong gra'i phye ma dang lhan cig sbyar ba bskol te btsags pa'i khu ba 'bras dmar po'i chan dang lhan cig bza' zhing de'i 'og tu btung ba legs par sbyar na rtug pa 'gags pa myur du zhi bar byed do/_/zhes bshad do/_/
[\[213b.6\]]bil ba gzhon nu dang /_bu ram dang /_til mar dang /_pi pi ling dang /_bca' sga dang /_'di rnams kyi lde gu zos na rlung gis 'gags pa dang /_zug gzer che zhing mkhregs pa dang bcas pa zhi bar byed do/_/seng phrom dkar po'i shun pa dang /_da ta ki'i me tog
[\[213b.7\]]dang /_rgya shug gi lo ma dang /_'di rnams btags pa'i phye ma zho'i spris ma sbrang rtsi dang ka pid ta'i rang gi khu ba dang lhan cig sbyar ba 'thungs na phan no/_/rlung gis rtug pa 'gags shing zug gzer che ste mkhregs la khrag dang be'u snabs dang bcas par 'byung ba dang /_
[\[214a\]]
[\[214a.1\]]skom pas gdungs pa la ni 'o ma tshim tshad du sbyin no/_/yang na til dang mar bsres pa'i steng du 'o ma bzhos te lhan cig blud do/_/yang na e raN+Da'i rtsa ba'am ba la'i rtsa ba dang bil ba'i rtsa ba gang yang rung ba dang bskol ba'i khu ba blud do/_/yang na gla sgang nyi shu
[\[214a.2\]]dang /_de'i sum 'gyur gyi chu dang /_'o ma srang bzhi dang lhan cig bskol la bzhi cha lus pa las ran par 'thungs na ma zhu ba'i nad dang bcas pa la phan no/_/yang na pi pi ling dang na le sham zhib tu btags te 'o ma dang lhan cig 'thungs na yun ring po nas zhen pa'i
[\[214a.3\]]mkhregs pa yang 'joms so/_/smyung ba la sogs bas lus nyam chung zhing khong rtsub la zug gzer gyis nyam thag par gyur na me'i drod brtags te thal sman rnon po mar dang bcas pa sbyin no/_/yang na rtsa ba bcu pa tshul bzhin du bskol te bzhi cha lus pa dang tshigs
[\[214a.4\]]ma bor te sman gyi khu ba'i bzhi cha'i mar dang zho dang /_chang gi nying khu dang /_lce myang tshwa dang /_tsha ba lnga btags te lhan cig bskol la mar nyi tshe lus pa dang /_de las ran par zos na gzer bas nyam thag pa sel to/_/yang na bca' sga srang drug dang /_pi pi ling
[\[214a.5\]]mU la dang /_kru trug tres dang /_rgyam tshwa 'di gsum srang gnyis dang /_til mar srang sum cu rtsa gnyis dang /_zho ga chu dang /_tshul bzhin bskol la mar nyi tshe lus pa las ran par 'thungs na 'khru ba'i zug gzer dang bcas pa sel to/_/yang na sha dang 'o ma mar
[\[214a.6\]]ram til mar gang yang rung ba dang tshul bzhin bskol la mar lus pa dang /_de las btung ba dang 'jam rtsi mas gtong ba dang bsku byug la sogs pa byas na rtug pa 'gags pa dang 'khru ba'i zug gzer las rgyal bar byed do/_/rlung 'khrugs pa dang /_zug gzer
[\[214a.7\]]la ni til mar mchog yin te de las lhag pa med do/_/gzhan yang rlung ni bad kan la sogs pa'i nad gzhi 'joms par byed cing g.yo ba dang lus la khyab pa dang rang gi gnas na 'dug pa yin pas de la yang til mar 'di rab tu bsngags te/_me'i drod chung ba la sbyar
[\[214b\]]
[\[214b.1\]]na yang bde bar byed pa'i mchog yin no/_/me'i stobs che ba dang /_rlung rang gi gnas su mkhregs pa lta smos kyang ci dgos te til mar tshul bzhin sbyar na 'dug pa'i gnas med do/_/bshang ba zad pa dang nad gzhi rnams rang gi gnas las nyams te 'khrugs
[\[214b.2\]]nas rlung 'ba' zhig stobs che zhing mkhregs pa dang bcas pa zug gzer yod pa'i tshad nad can ni 'tsho dka' ba yin te/_de yang gal te phyi nang gnyis ka nas til mar btung ba dang bsku ba la sogs pa byas na 'tsho bar 'gyur ro/_/gzhang na zhing phyir 'byung ba la ni
[\[214b.3\]]'o ma dang rgya shug skyur po dang /_tsang go re gnyis kyi rang gi khu ba dang /_mar dang /_zho dang /_dong gra btags pa'i phye ma dang /_'di rnams bskol ba'i mar ram/_yang na 'o ma dang rgya shug la sogs pa gong ma de dag bskol ba'i khu ba'i nang du zho dang dong gra
[\[214b.4\]]btags pa bcug pa'i lde gu gang yang rung bas bskus na phan no/_/yang na 'u su dang /_na le sham dang /_byi dang ga dang /_lce myang tsha dang /_zi ra dang /_tsha ba rnam lnga dang /_se'u 'bru dang /_de rnams kyi phye ma rgya shug skyur po dang /_tsang go re'i khu ba dang /_
[\[214b.5\]]zho dang /_'o ma dang /_mar 'di rnams tshul bzhin bskol la/_mar nyi tshe lus pas bskus na gzhang phyir 'byung zhing zug pa zhi bar byed do/_/yang na rtsa ba bcu po dang mar du sbyar ba'i 'jam rtsi mas gtong bar bya'o/_/yang na zur pa dkar po dang /_shu ti
[\[214b.6\]]dang /_ru rta dang /_mar du sbyar ba'am yang na shu dag dang /_kru trug tres dang /_mar du sbyar ba'am sbyor ba de dag mar dang tshul bzhin bskol te 'jam rtsi mas gtong bar bya'o/_/bshang ba mkhregs pa dang /_gzhang phyir byung ba dang /_gcin 'gags pa dang /_
[\[214b.7\]]rked pa rengs pa la ni til mar ram mar yang rung /_sman mngar ba dang skyur ba tshul bzhin bskol ba'i a nu ba sa na bya'o/_/gal te gzhang phyir byung ste nang du zhugs su ma 'dod de sra ba lta na mar gyis bsku zhing dugs byas pas 'jam por gyur nas phul la nang du gzhug
[\[215a\]]
[\[215a.1\]]par bya'o/_/gal te lan cig gzhang nang du bcug nas phyir yang 'byung na ni rkub tshos gnyis pags pas glan la dbus su phug pa la sogs pa cho ga ji ltar bya ba ni mdo nas gsungs pa lta bu'o/_/yang na rtsa ba chen po lnga dang byi ba'i nang
[\[215a.2\]]grol phyung ba'i sha dang /_'o ma dang lhan cig bskol ba'am/_yang na rlung 'joms pa'i sman dang /_til mar tshul bzhin bskol bas gang phyi sa 'byung ba la bsku ba dang btung ba la sogs pa byas na phan no/_/mkhris pa las gyur pa'i 'khru ba ma zhu ba dang
[\[215a.3\]]bcas pa la ni rno ba dang dro ba'i bag spangs te gong ma bzhin du thog mar smyung ba la sogs pa bya'o/_/mkhris pa las gyur pa'i 'khru ba skom dad che ba la ni yan lag drug ces bya ba'i sman gla sgang dang /_par pa ta dang /_pu shel tsi dang /_tsan+dan dang /_u di tsa
[\[215a.4\]]dang /_dong gra dang /_tig ta dang /_thal tres dang /_'di rnams bskol ba'i khu ba blud do/_/de ltar smyung ba la sogs pa byas te bkres na zas 'dod pa la me'i drod skyed par 'dod pa'i phyir thug pa la sogs pa byin te/_de yang rtsa ba chung ngu lnga dang /_nye'u
[\[215a.5\]]shing dang /_ba la rnam gnyis dang /_mon sran sde'u dang /_mon sran gre'u gnyis kyi lo ma dang /_'di rnams kyi thug pa dang /_khu bcud dang /_zas kyi nang du btab pa las gzhi blangs la sbyin no/_/'khru ba 'gags pa la ni dug mo yungs kyi shun phrags dang /_
[\[215a.6\]]'bras bu dang /_bong nga dkar po dang btags pa'i phye ma sbrang rtsi dang 'bras bkrus pa'i khu ba dang lhan cig sbyar ba blud do/_/pa tha dang /_dug mo yungs kyi shun phrags dang /_sa bon dang /_skyer ba dang /_pi pi ling gi rtsa ba dang /_bca' sga dang /_'di rnams lhan cig
[\[215a.7\]]skol ba'am/_yang na bong nga dkar po dang /_bil ba dang /_dug mo yungs dang /_u di tsa dang /_gla sgang rnams lhan cig bskol ba'am/_yang na bong nga dkar po dang /_rtswa dUr ba dang /_skyer ba dang /_dug mo yungs dang /_skyer khaN+Da dang /_de rnams lhan cig bskol ba'i khu
[\[215b\]]
[\[215b.1\]]ba'am/_yang na bong nga dkar po dang /_bca' sga dang /_gla sgang dang /_dug mo yungs dang /_kad pha la dang /_'di rnams bskol ba'i khu ba sbrang rtsi dang lhan cig sbyar ba blud do/_/sha khu dang bcas pa'i zas za ba la ni dug mo yungs kyi sa bon srang gcig bskol
[\[215b.2\]]ba'i khu ba blud na mkhris pa las gyur pa'i 'khru ba sel to/_/de bzhin du skyes bu gang sha khu dang bcas pa'i zas za ba la ni gla sgang bskol ba'i khu ba sbrang rtsi dang sbyar ba'am/_yang na shal ma li'i lo ma bskol ba grangs pa'i nang du sbrang rtsi btab pa blud na mkhris pa
[\[215b.3\]]las gyur pa'i 'khru ba sel to/_/tig ta dang /_gla sgang dang /_dug mo yungs dang /_skyer khaN+Da dang /_de rnams btags pa'i phye ma'am/_yang na skyer pa dang /_ba la ka dang /_bil ba dang /_byi tsher ba dang /_'di rnams kyi phye ma'am/_yang na til dang /_
[\[215b.4\]]mon cha ra dang /_seng phrom dkar po dang /_btsod dang /_pad+ma dang /_ut+pa la dang /_'di rnams btags pa'i phye ma'am yang na dong gra dang /_da ta ka'i me tog dang /_bal po se'u'i shun pa dang /_'bras bu dang /_'di rnams phye ma'am/_phye
[\[215b.5\]]ma'i sbyor ba de dag sbrang rtsi dang 'bras bkrus pa'i khu ba dang sbyar ba las gang yang rung ba 'thungs na mkhris pa las gyur pa'i 'khru ba sel to/_/yang na skyer pa dang dug mo yungs dang /_seng phrom dang /_sug smel dang 'di rnams bskol ba'i khu ba 'thungs na zhu ba'i
[\[215b.6\]]'khru ba sel to/_/yang na seng phrom gyi sde tshan dang /_am paSh+Ta'i sde tshan dang /_pri yang ku'i sde tshan dang /_'di rnams gang yang rung ba bskol ba'i khu ba blud na zhu ba'i 'khru ba sel to/_/yang na pu tse shel dang /_pa la ka dang /_shing mngar dang /_pri yang ku
[\[215b.7\]]dang /_se'u 'bru'i myu gu dang /_'di rnams zho dang /_'u su dang /_lhan cig blugs pa dang /_thug pa dang /_lde gu dang /_kha la ka dang /_'di rnams sbyar ba blud do/_/de bzhin du ka pid ta dang /_bil ba dang /_a mra dang /_'dzam bu dang /_'di rnams kyi rkang
[\[216a\]]
[\[216a.1\]]yang gong ma'i thug pa la sogs pa dang sbyar ro/_/mkhris pa las gyur pa'i smin pa'i 'khru ba la ni ra'i 'o ma mchog tu bsngags te/_gal te nad gzhi stobs che bas 'o mas ma zhi na bkru sman btang ngo /_/'khru ba dang khrag tu 'khru ba res kyis
[\[216a.2\]]'byung ba la ni pa la sha bskol ba'i khu ba nyi tshe'am/_yang na 'o ma dang lhan cig 'thungs la de'i 'og tu me drod che chung dang sbyar te 'o ma dron mo blud na sla tsha bde bar 'byung ste khong pa'i 'khru ba'i nad sel to/_/yang na kyi lce ba la sha'i sbyor ba ltar byas na yang phan yon gong ma dang
[\[216a.3\]]'dra'o/_/gong du thug pa dang bkru sman la sogs pa sbyor ba byas kyang zug gzer da dung ma zhi ba ltar na me'i drod brtags te a nu ba sa na gtang bar bya ste sha ta puSh+pa dang /_nye'u shing dang /_bil ba dang /_shing mngar dang de rnams 'o ma dang mar dang mar gyi bzhi 'gyur gyi
[\[216a.4\]]til mar dang tshul bzhin bskol ba'i a nu ba sa na mas gtang ngo /_/de ltar byas kyang mkhris pa'i 'khru ba ma zhi na ni pid tsa'i 'jam rtsi mas gtong na phan pa'i mchog yin no/_/shal ma li'i lo ma rlon pa sbom pa ku sha rlon pas bcings te/_sa nag po'i 'jim pas g.yogs
[\[216a.5\]]te ba lci skam po'i me'i nang du bsregs te/_'jim pa bskams pa dang /_'jim pa bkog la nang gi sman gyi gong po las srang gcig tsam 'o ma srang sum cu rtsa gnyis kyi nang du mnyes te tshigs ma bor la dngas ma'i nang du rgya spos dang shing mngar btags pa'i phye ma dang sbrang rtsi dang /_mar
[\[216a.6\]]dang til mar 'di rnams snod yangs pa'i nang du bcug ste rkub nub par bzhag la 'dug go/_/de nas lus khrus byas la 'o ma 'am srog chags thang las skyes pa'i sha khu dang zas lhan cig zos na mkhris pa las gyur pa'i 'khru ba dang /_rims dang /_skrangs pa dang /_skran nad dang /_
[\[216a.7\]]rlung nad dang /_pho ba'i nad rnams sbyor ba 'dis myur du zhi bar byed do/_/bkru sman dang /_bkru sman drag po dang /_'jam rtsi mas gtong ba'i sbyor ba drags pa las byung ba yang 'dis myur du zhi bar byed do/_/yang na dug mo yungs dang /_shug pa bskol ba khaN+Da 'dra bar gyur pa dang /_
[\[216b\]]
[\[216b.1\]]dug mo yungs kyi sde tshan dang /_a pa sta'i sde tshan sbrang rtsi dang lhan cig sbyar ba zos na 'khru ba'i nad thams cad sel to/_/ma zhu ba dang na ba med cing me drod che ste yun ring po nas 'khru ba'i khrag dang bcas pa mdog sna tshogs su 'byung ba la ni/_da ri ga bri ti'i shun pa btags
[\[216b.2\]]pa chu dang gong bur byas la kad pa la'i lo ma'i nang du thum por byas te 'jim pas g.yogs la me'i nang du bsregs te phyir phyung la khu ba btsir ba'i khu ba'i nang du sha kha ra'am sbrang rtsi btab pa grang mo blud na phan no/_/de bzhin du shing 'o ma can gyi shun pa rlon pa de nyid kyi lo mas dkris la cho ga
[\[216b.3\]]gong ma bzhin du byas te blud do/_/yang na 'khri shing gi shun pa chu dron dang sbyar la mar dang sbrang rtsi dang bcas pa zos na/_'khru ba tshabs che ba yang zhi bar byed do/_/mkhris pa'i 'khru ba la de dang mi mthun pa'i kha zas dang sman bstan pa las mkhris pa 'khrugs te khrag tu
[\[216b.4\]]'khru zhing de yang skom dad che la rims kyis 'debs pa dang /_gzhang kha tshos par byas pa la ni btsod dang /_pad+ma dang /_ut+pa la dang /_'di rnams ra'i 'o ma dang lhan cig bskol ba'am/_yang na mon dza ra 'o ma dang lhan cig bskol ba blud do/_/thal
[\[216b.5\]]tres dang /_shing mngar dang /_seng phrom rnams 'o ma dang lhan cig bskol ba'am/_yang na shing n+ya gro d+ha la sogs pa 'o ma can gyi shing gi lo ma dang lhan cig bskol ba'am/_yang na sbyor ba gnyis kyi nang du sbrang rtsi dang sha kha ra dang bcas pa bza'
[\[216b.6\]]ba dang btung ba'am/_gzhang du blugs pa la sogs pa byas na phan no/_/btung ba dang khu bcud la sogs pa yang skyur med pa mar dang bcas pa grang bag byin na phan no/_/yang na tang pal gyi 'bras bu'i khu ba skyur cung zad li kha ra dang bcas pa byin no/_/yang na ba
[\[216b.7\]]la ka dang /_ut+pa la dang /_dong ga dang /_kr-iSh+Na par+Ni'i khu ba dang /_ra'i 'o ma dang /_chu dang tshul bzhin bskol ba'i thug pa blud na khrag gi 'khru ba sel to/_/zas kyi gong bu mar sar dang /_sbrang rtsi dang li kha ra dang sbyar ba'i lde gu gzhag go/_/khrag gi 'khru
[\[217a\]]
[\[217a.1\]]ba tshabs che ba la ni ra'am ri dgas kyi khrag dang /_mar bskol ba bsres pa blud na phan no/_/bza' ba dang btung ba yang ra'i 'o ma'i mar dang 'o mar bcas pa'am/_yang na 'o ma nyi tshe yang rung ste zhag gsum bstan to/_/yang na gong ma sreg gi
[\[217a.2\]]sha khu dang /_'o ma dang lhan cig btung ba'am lde gu byas te zos na nad med pa'i bde ba skyed do/_/yang na nye'u shing btags pa'i phye ma dang lhan cig thog mar 'thungs la/_de'i 'og tu 'o ma dang zas lhan cig bza' ba'am/_yang na nye'u shing dang mar tshul bzhin
[\[217a.3\]]bskol ba 'thungs na khrag las gyur pa'i 'khru ba myur du 'joms par byed do/_/yang na rgya skyegs dang /_dong ga dang /_pi pi ling dang /_skyer pa dang /_pu tse shel dang /_dug mo yungs dang /_mar dang 'di rnams tshul bzhin du mar gyi thug pa dang /_thug pa
[\[217a.4\]]rkyang rkyang po la sogs pa sbyar na/_nad gzhi gsum las gyur pa'i 'khru ba mi bzad pa yang zhi bar 'gyur ro/_/sa nag po las skyes pa'i dung chung dang /_shing mngar btags pa'i phye ma dang sbrang rtsi dang ra'i khrag dang /_'bras bkrus pa'i chu dang sbyar ba 'thungs
[\[217a.5\]]na khrag las gyur pa'i 'khru ba sel to/_/yang na gan d+ha pri yang ku btags pa'i phye ma 'bras bkrus pa'i chu'i nang du sbrang rtsi dang sbyar ba 'thungs na phan no/_/til nag po btags pa'i phye ma dang de'i lnga cha gcig gi li kha ra dang ra'i 'o ma dang sbyar ba 'thungs na
[\[217a.6\]]khrag 'khru ba de ma thag tu sel to/_/tsan+dan dang /_li kha ra dang /_sbrang rtsi dang /_'bras bkrus pa'i chu dang lhan cig sbyar te btang na skom dad che ba dang /_gcin nad dang /_lus tsha ba che ba dang /_khrag tu 'khru ba rnams las grol lo/_/gzhang kha tsha bas tshos pa
[\[217a.7\]]la ni sman grang ba'i nus pa dang ldan pas bsku ba byas na phan no/_/nyung ngu nyung ngur lan mang por khrag tu 'khru zhing zug gzer dang bcas pa dang rlung gis 'gags te ched 'ga' 'byung ched 'ga' mi 'byung bas nyam thag pa la ni gong du smos pa'i bid tsa ba ti zhes bya ba'i
[\[217b\]]
[\[217b.1\]]'jam rtsi mas gtong ba'i sbyor ba bya ste/_shing sha pa dang /_kar b+hu d+ha ru la sogs pa'i lo ma cham chom brdungs te mar dang 'o ma chu dang tshul bzhin bskol te mar nyi tshe lus pa las 'jam rtsi mas btang na 'khru ba be'u snabs su 'byung ba dang /_gzhang nyams te phyir
[\[217b.2\]]'byung ba dang /_mkhregs pa dang /_lus skem zhing rid pa dang /_stobs skyed par byed do/_/de nas pra puN+Da ri ka mar dang tshul bzhin bskol ba'i 'jam rtsi mas gtang bar bya'o/_/yang na bshang ba dang khrag tu 'dres te 'byung ba'am yang na khrag 'ba' zhig
[\[217b.3\]]bshad ba'i sngon du 'byung ba'am/_phyi nas 'byung yang rung ste de la ni 'og nas 'byung ba'i nye'u shing gi sman mar lde gu'i ched du sbyar ro/_/yang na phyung ma thag pa dang /_sbrang rtsi dang li kha ra gnyis mar gyi bzhi cha dang sbyar ba'i lde gu phan pa'i zas dang lhan cig zos na khrag
[\[217b.4\]]las gyur pa'i 'khru ba sel to/_/gong gi khrag gong 'og gnyis kar shas cher 'byung ba la ni n+ya gro d+ha dang /_u dum bA ra dang /_a shwad+tha dang /_'di rnams kyi myu gu cham chom brdungs te chu dron gyi nang du zhag gcig sbangs la de'i khu ba dang mar dang lhan cig bskol
[\[217b.5\]]la mar nyi tshe lus pa'i nang du mar gyi bzhi cha'i sbrang rtsi dang kha ra dang bcas pa lde gur byas te zos na phan no/_/bad kan las gyur pa'i 'khru ba la ni rlung las gyur pa'i 'khru ba'i cho ga bya ste lhag par smyung ba la sogs pa'i sbyor ba bya'o/_/de la bad kan las gyur pa'i 'khru
[\[217b.6\]]ba 'gags pa la ni smin pa dang me'i drod bskyed pa'i sbyor ba bya ste/_de yang bil ba gzhon nu dang /_gla sgang dang /_a ru ra dang /_bca' sga dang 'di rnams bskol ba'i khu ba dang /_yang na shu dag dang /_byi dang ga dang /_b+hu ti ka dang /_dong ga dang /_thang shing dang /_
[\[217b.7\]]'di rnams lhan cig bskol ba'am/_yang na pi pi ling rnam gnyis dang /_pi pi ling gi rtsa ba dang /_kru trug tres dang /_'di rnams bskol ba'i khu ba'am/_yang na pa ta dang /_tsi tra ka dang /_dug mo yungs dang /_pi pi ling gi rtsa ba dang /_pu tse shel dang /_shu
[\[218a\]]
[\[218a.1\]]dag dang /_a ru ra dang /_'di rnams bskol ba'i khu ba'am/_yang na btags pa'i phye ma chu dron dang sbyar ba 'thungs na bad kan las gyur pa'i 'khru ba sel to/_/yang na kha ru tsha dang /_tsha ba gsum dang /_shu dag dang /_shing kun dang /_bong nga
[\[218a.2\]]dkar po dang /_'di rnams phye mar byas te chu dron dang lhan cig 'thungs na bad kan las gyur pa'i 'khru bas nyam thag pa sel to/_/ka pid ta'i rkang dang /_tsha ba gsum gyi phye ma sbrang rtsi dang li khar dang sbyar ba'i lde gu'am/_yang na kad pa la'i phye ma sbrang rtsi dang sbyar ba'i
[\[218a.3\]]lde gu bldags na bad kan las gyur pa'i khong pa'i 'khru ba las grol lo/_/yang na pi pi ling dang sbrang rtsir sbyar ba'i lde gu zos na phan yon gong ma dang 'dra'o/_/yang na tsi tra ka'i phye ma dar ba dang sbyar ba btung ba'am/_yang na bil ba gzhon nu gcig pu zos na yang khong
[\[218a.4\]]pa'i 'khru ba sel to/_/yang na pa ta dang /_mon dza ra dang /_gla sgang dang /_da ta ki dang /_bil ba dang /_dong ga dang /_'di rnams kyi phye ma dar ba dang bu ram du sbyar ba 'thungs na bad kan las gyur pa'i 'khru ba shin tu tshabs che ba yang sel to/_/la la phud dang /_
[\[218a.5\]]pi pi ling gi rtsa ba dang /_dri rnam bzhi dang /_dong ga dang /_na le sham dang /_kru trug tres dang /_ba la ka dang /_zi ra dang /_'u su dang /_kha ru tsha dang /_'di rnams cha mnyam pa dang /_da trig dang /_da ta ki dang /_pi pi ling dang /_bil ba dang /_bal po
[\[218a.6\]]se'u dang /_ti mu sa dang /_'di rnams la la phud kyi sum 'gyur dang /_kha ra dkar po la la phud kyi drug 'gyur dang /_ka pid ta la la phud kyi brgyad 'gyur dang 'di rnams kyi phye ma byas pa ni ka pid ta'i cha brgyad pa'i phye ma zhes bya ste/_de las ran par 'gams na bad
[\[218a.7\]]kan las gyur pa'i 'khru ba dang /_pho ba'i nad dang /_skem byed kyi nad dang /_lkog ma'i nad dang /_lud pa'i nad dang /_dbugs mi bde ba dang /_khong pa'i drod nyams pa dang /_gzhang 'brum dang /_sna chu 'dzag pa dang /_yi ga 'chus pa rnams sel to/_/
[\[218b\]]
[\[218b.1\]]mig skrang ba dang /_rims rnam bzhi dang 'di rnams sel to/_/la la phud dang /_'u su dang /_zi ra dang /_'di rnams zho bzhi bzhi dang /_pi pi ling gi rtsa ba dang /_tsha ba gsum dang /_'di rnams srang re re dang /_se'u 'bru dang /_kha ra dkar po srang brgyad brgyad
[\[218b.2\]]'di rnams phye mar byas pa ni se'u 'bru cha brgyad pa'i phye ma zhes bya ste/_de las ran par zos na sbyor ba gong ma'i yon tan dang 'dra'o/_/bad kan las gyur pa'i 'khru ba'i kha zas ni rlung las gyur pa'i 'khru ba'i kha zas dang thug pa'i bye brag la sogs pa sbyar te khyad par du tsang gi ri dang /_rgya
[\[218b.3\]]shug skyur po rang gi khu ba dang /_dar ba rnams bskol ba'i nang du byi dang ga dang /_na le sham dang /_ka pid ta dang /_dong ga'i phye ma btab pa'i thug pa ni kha la'i thug pa zhes bya ste/_de las ran par 'thungs na bad kan las gyur pa'i 'khru ba las rgyal lo/_/bad
[\[218b.4\]]kan las gyur pa'i ma zhu ba'i 'khru ba zad de/_khu bar 'khru ba la ni rgya skyegs dang /_dong ga dang /_pi pi ling la sogs pa srang drug gong du smos pa dang lhan cig tu nas thug dang sbyar ba'am/_yang na mar rnying pa nas thug gam/_thug pa rkyang rkyang po dang 'thungs
[\[218b.5\]]na phan no/_/rlung dang bad kan las gyur pa'i 'khru ba 'gags pa dang /_bad kan las gyur pa'i shas cher 'khru ba dang /_zug gzer dang bcas shing mkhregs pa la ni pid tsha'i 'jam rtsi rab tu bsngags te/_de yang shu dag dang /_bil ba dang /_pi pi ling dang /_
[\[218b.6\]]ru rta dang /_shu ti dang /_rgyam tsha dang /_'di rnams bil ba'i mar dang tshul bzhin sbyar ba'am/_yang na til mar dang bcas te gtang ngo /_/rlung dang bad kan gyi 'khru ba shas cher nyam thag pa la ni a nu ba sa na dro 'jam tsam gtang ngo /_/bad kan zad de yun ring por
[\[218b.7\]]'khru zhing lus nyam chung ba dang /_rlung gzhang gi nang du stobs cher skyes pa la ni de ma thag rlung zhi bar bya ba'i cho ga dang /_gang shas che ba'i gso ba la 'bad par bya'o/_/de yang thog mar rlung gso bar bya ste/_de nas mkhris pa dang /_de nas bad kan gso'o/_/
[\[219a\]]
[\[219a.1\]]yang na thog mar gang shas che ba rim bzhin du gso'o/_/de la rlung 'khrugs par byed pa'i rgyu ni 'jigs pa dang /_mya ngan gyis kyang 'khrugs par byed de/_de la spro bsring ba dang /_dbyung ba dang /_sems dga' ba la sogs pa'i
[\[219a.2\]]thabs kyis bzlog par bya'o/_/'khru ba sos pa'i mtshan ma ni 'khru ba chad pa dang gcin dang 'phyen bde bar 'byung ba dang /_me'i drod che ba dang /_lto yang bar gyur na khong na nad med cing bde ba'i mtshan ma yin no/_/gso ba'i gnas las 'khru ba gso ba'i
[\[219a.3\]]le'u ste dgu pa rdzogs so//_//de nas pho ba'i nad gso ba'i le'u bshad par bya ste/_pho ba'i gnas su rlung la sogs pa'i nyes pa sun par bya ste/_ma zhu bar gyur na smra ba la sogs pa'i tshod ran par bza' ba'i cho ga bzhin du bya'o/_/gong du
[\[219a.4\]]'khru ba smin par bya ba'i cho ga ji ltar bstan pa bzhin du 'dir yang de ltar bya ste/_kha zas ni bkres pa'am/_tsha ba rnam lnga dang /_lan tshwa dang bcas pa yang zhing drod skyed pa'i thug pa la sogs pa sbyin no/_/gzhan yang drod bskyed pa'i phyir/_bal bu la
[\[219a.5\]]sogs pa'i phye ma yang sbyar ro/_/ma zhu ba la bong nga dkar po dang /_dong gra dang /_se'u 'bru la sogs pa'i skyur dang sbyar ba'i thug pa blud do/_/pho ba'i nad ma zhu ba 'khru ba'i btung ba ni chu dang /_dar ba dang /_chang la sogs pa gang la dad pa sbyin no/_/pho
[\[219a.6\]]ba'i nad kyis 'khru ba'i nad pa la ni dar bas drod skyed cing 'khru ba gcod/_lus yang zhu na bsod la mngar ba'i phyir mkhris pa mi skyed pa ska zhing dro la cung zhig sgyur te rtsub pa'i phyir bad kan la phan no/_/mngar ba dang /_skyur ba dang /_bska ba'i phyir rlung la phan te/_
[\[219a.7\]]dar ba bsrubs ma thag pa'i sar pa ni tsha ba mi skye/_skyur rnam bzhi zhes bya ba/_se'u 'bru dang /_ka pid ta dang /_da trig dang /_a ma la bri sha dang rnam bzhi skam po phul re re dang /_tsha ba gsum srang re re dang /_lan tshwa rnam lnga spyir srang bzhi dang /_li kha ra
[\[219b\]]
[\[219b.1\]]srang brgyad dang /_de rnams phye mar byas nas lo ma'i tshod ma dang /_sran tshod dang /_bza' ba bsod pa'i nang du btab ste 'thungs sam zos na lud pa dang /_ma zhu ba dang /_yi ga 'chus pa dang /_dbugs mi bde ba dang /_snying na ba dang /_skya rbab
[\[219b.2\]]rnams 'joms so/_/ma zhu ba smin par bya ba'i phyir/_dong ga dang /_bong nga dkar po dang /_gla sgang dang /_'di rnams bskol ba'i khu ba'am/_yang na phye ma chu dron po dang sbyar ba'am yang na dong ga dang /_a ru ra'i phye ma chu dron dang sbyar ba blud do/_/yang na
[\[219b.3\]]shu dag gi sde tshan dang rgyam tsha dang bcas pa chu dron dang sbyar ba'am/_yang na chang dang sbyar ba btung ngo /_/phyi sa ma zhu bar 'byung ba la ni lan tshwa dang /_bil ba dang /_tsi tra ka dang /_dong ga dang /_'di rnams btags pa'i phye ma se'u 'bru'i khu bar sbyar ba
[\[219b.4\]]btung ngo /_/bad kan dang rlung las gyur pa'i be'u snabs su 'khru zhing khong pa na ba la ni dug mo yungs dang /_shing kun dang /_bong nga dkar po dang /_shu dag dang /_kha ru tsha dang /_a ru ra rnams dron mo las sbyar ba gtad do/_/skyugs shing tshigs
[\[219b.5\]]su zug cing na ba la ni a ru ra dang /_kha ru tsha dang /_zi ra dang /_na le sham dang /_'di rnams kyi phye ma chu dron dang sbyar ba blud do/_/pi pi ling dang /_dong ga dang /_pa tha dang /_thal tres rnam gnyis dang /_bri ha ti rnam gnyis dang /_tsi tra ka dang /_dug
[\[219b.6\]]mo yungs kyi sa bon dang /_thal ba rnam gnyis dang /_lan tshwa rnam lnga dang /_'di rnams kyi phye ma chang gi snying bu'am/_zho'am/_chu dron mo'am/_skyur gang yang rung ba las btang na me'i drod skyed cing khong pa'i spo ba sel ba'i mchog yin no/_/yang na lan tshwa rnam
[\[219b.7\]]lnga dang /_thal ba rnam gnyis dang /_na le sham dang /_tsha ba rnam lnga dang /_a dza mod dang /_shing kun dang /_de rnams kyi phye ma skyur rtsi chen po'am/_se'u 'bru'am/_rgya shug gang yang rung ba'i khu ba las ri lur byas te zos na 'khru ba smin pa dang drod skyed pa'i
[\[220a\]]
[\[220a.1\]]mchog yin no/_/bal bu'i lo ma dang /_dbyi mo dang /_na le sham srang re re dang /_pi pi ling mU la srang gnyis dang /_bca' sga srang gsum dang /_dri sna bzhi dang /_pu shel tsi zho gnyis gnyis dang /_de rnams zhib tu btags
[\[220a.2\]]pa'i phye ma'i sum 'gyur gyi bu ram dang ri lur byas pa la ni bal bu'i ri lu zhes bya ste/_ran par zos pa'i rjes la chang dang sha la sogs pa'i khu bcud dang /_sha khu dang a riSh+Ta'i chang dang /_zho ga chu dang /_thug pa dang /_lo ma dang 'di rnams gang yang
[\[220a.3\]]rung ba gsang gnas su byin te/_de ltar rtag tu bstan na rlung dang bad kan las gyur pa'i skyug pa dang /_pho ba na ba dang /_rtsib logs dang /_snying na ba dang /_rims dang /_skrang pa dang /_skya rbab dang /_skran dang /_chang nad dang /_gzhang 'brum dang /_
[\[220a.4\]]cham pa dang /_sna chu 'dzag pa dang /_dbugs mi bde ba dang /_lud pa lu ba rnams las zlog par byed do/_/ci ste 'khru ba 'gags te na ba la ni gang gi sbyor ba las bca' sga phyung la a ru ra srang gsum gyis sbrus te bsres pa zos na phan no/_/gal te
[\[220a.5\]]mkhris pa las gyur pa'i skyug pa'i nad dang /_pho ba'i nad la sogs pa la ni gong gi sbyor ba las bu ram phyung la phye ma'i bzhi 'gyur gyi kha ra dkar po bsres te ri lur byas te bza'o/_/ri lu de yang bu ram mam/_kha ra gang dang sbyor yang chu dang bskol te chu
[\[220a.6\]]du ba dang phye ma bcug la ri lur byas pa ni yang ba'i mchog yin no/_/de nas sman gyi sbyor ba de dag gis ma zhu ba'i 'khru ba smin te/_rlung las gyur ba'i pho ba'i nad dang /_'khru ba skyes na drod skye ba'i sman dang sbyar ba'i mar nyung ngu nyung ngu bza'o/_/me drod cung zhig
[\[220a.7\]]skyes te rlung dang /_bshang gci 'gags na zhag gnyis gsum snum chos byas te/_de nas ni ru ha gtang bar bya'o/_/de nas nyes pa rnams byung ba dang /_e raN+Da'i mar ram seng phrom gyi mar gang yang rung ba thal sman dang lhan cig sbyar la bkru sman gtang ngo /_/
[\[220b\]]
[\[220b.1\]]de ltar byas pas lus dag ste/_khong rtsub la phyi sa 'gags par gyur na rlung sel cing drod skyed pa'i skyur ba'i sman dang btsos pa'i til mar gyi a nu bas mas gtang bar bya'o/_/de ltar byas kyang nad ma zhi na bkru sman drag po dang /_bkru sman dang /_'jam rtsi mas
[\[220b.2\]]gtong ba'i sbyor ba yang dang yang du bya'o/_/de nas kha zas yang ba mar dang bcas pa'i me'i drod dang sbyar te yang dang yang du goms par bya'o/_/rtsa ba lnga dang /_a ru ra dang /_tsha ba gsum dang /_pi pi ling gi rtsa ba dang /_lce myang tsha dang /_ra sna dang /_k+Shi ra rnam
[\[220b.3\]]gnyis dang /_zi ra dang /_byi dang ga dang /_zur pa dang /_de rnams mar dang tshwa lhan cig bskol te tshwa du ba dang phyir phyung la/_skyur rtsi chen po'i rang gi khu ba'i nang du yang bskol te de bzhin du sge'u gsher dang /_la phug skam po dang /_rgya shug skyur po dang /_tsug
[\[220b.4\]]tri ka dang /_bal po se'u dang /_'di rnams kyi rang gi khu ba dang dar ba dang /_zho ga chu dang /_chang gi snying khu dang /_nas kyi rtsab mo dang 'bras kyi kany+dzi dang /_'di rnams re re'i khu ba'i nang du gong gi sman dang mar rim pas bskol te khu ba du ba dang yang phyir
[\[220b.5\]]phyung ste yang bskol la rim pa de ltar byas pa'i mar ni drod skyed pa'i mchog yin te/_zug gzer dang /_skran dang /_dmu rdzing dang /_dbugs mi bde ba dang /_lud pa dang /_rlung dang bad kan rnams 'joms so/_/yang na skyur rtsi chen po'i khu ba dang /_gong
[\[220b.6\]]ma'i sman lhan cig bza'o/_/til mar gong ma'i rtsa ba lnga la sogs pa'i sman dang sbyar ba'i til mar gyis bsku byug byas na sel to/_/sman de dag gi phye ma chu dro 'jam tsam dang sbyar ba 'thungs na rlung dang bad kan 'dres pa'am/_bad kan nam rlung
[\[220b.7\]]nyi tshe ma zhu ba'i 'khru ba sel to/_/mkhris pa'i me drod nyams pa'i pho ba 'khru ba la ni bkru sman nam slon khrus kyis zhi bar bya ste/_kha zas ni kha ba dang /_yang ba dang /_'khru ba gcod pa dang /_me drod skyed cing tsha ba chung ba'i zas dang /_khab dang /_
[\[221a\]]
[\[221a.1\]]snum pa'i phye ma 'og nas 'byung ba rnams kyang me'i drod skyed do/_/pa to la dang /_nim pa dang /_kyi lce ba dang /_pu tse shel dang /_tig ta dang /_par pa ta dang /_dug mo yungs kyi shun phrags dang 'bras bu dang /_mur ba dang /_shi kru mngar po'i 'bras bu dang /_
[\[221a.2\]]shu dag dang skyer pa'i shun phrags dang /_shug pa dang /_pu shel tse dang /_la la phud dang /_gla sgang dang /_tsan+dan dkar po dang /_rgya tsha dang /_bong nga dang /_tsha ba gsum dang /_shing tsha dang /_sug smel dang /_gan+d+ha b+ha dra dang /_thang shing dang 'di rnams kyi phye ma sbrang rtsi dang lde gur byas te bza' ba'am/_yang na
[\[221a.3\]]chang ngam chu dang bskol te 'thungs na snying nad dang /_skya rbab kyi nad dang /_pho ba'i nad dang /_skran dang /_zug gzer dang /_ma zhu ba dang /_rims dang /_mig ser gyi nad dang /_'dus pa'i nad dang /_kha'i nad dang /_'di rnams 'joms so/_/tig ta dang /_pu tse shel dang /_gla sgang dang /_
[\[221a.4\]]tsha ba gsum dang /_dug mo yungs rnams cha mnyam la tsi tra ka sman sna gcig gi cha gnyis dug mo yungs kyi shun lpags sman sna gcig gi bcu drug 'gyur 'di rnams zhib tu btags te bu ram dang sbyar nas chu grang mo dang sbyar te 'thungs na pho ba'i nad dang /_skran dang /_mig
[\[221a.5\]]ser dang /_rims dang /_skya rbab dang /_gcin nad dang /_yi ga 'chus pa dang /_'khru ba rnams sel to/_/yang na bca' sga dang /_bong nga dkar po dang /_lig dur dang /_pa tha dang /_bil ba dang /_da ta ka'i me tog dang /_skyer khaN+Da dang /_dug mo yungs kyi shun
[\[221a.6\]]pa dang /_'bras bu dang /_tig ta dang /_'di rnams sbrang rtsi dang sbyar la 'bras bkrus pa'i khu ba dang 'thungs na/_mkhris pas pho ba nyams pa dang /_khrag tu 'khru ba dang gzhang 'brum dang /_mkhregs pa dang /_gzhang kha na ba la sogs pa la phan no/_/tsan+dan
[\[221a.7\]]dang /_shu dag dang /_pu shel tsi dang /_pa tha dang /_mur ba dang /_ku tra na ta dang /_shu dag dang /_sha ri ba dang /_lo ma bdun pa dang /_ba sha ka dang /_pa to la dang /_u dum+bA ra dang /_a shwad+tha dang /_n+ya gro d+ha dang /_p+lag sha dang /_ga pi ta na dang /_pu tse shel dang /_li ga
[\[221b\]]
[\[221b.1\]]dur dang /_nim pa dang /_de rnams srang gnyis gnyis chu srang lnga brgya rtsa bcu gnyis kyi nang du bskol te/_bzhi cha lus pa'i nang du mar dang /_tig ta dang /_dug mo yungs dang /_ra mnye ba dang /_pi pi ling dang /_ut+pa la dang /_de rnams kyi phye ma dang lhan cig bskol
[\[221b.2\]]la mar 'ba' zhig lus pa las ran par 'thungs na mkhris pas pho ba nyams pa la phan no/_/yang na mdze nad gso ba'i skabs su bshad pa'i tig ta'i sman mar gtang ngo /_/bad kan gyis pho ba'i me drod nyams pa la ni sman rnon po pi pi ling dang /_yungs kar la sogs pa dang sbyar ba'i skyug
[\[221b.3\]]sman gtang ngo /_/de nas ro tsha ba dang /_skyur ba dang /_lan tshwa dang thal sman rnon po la sogs pas rim gyis me drod skyed par byed do/_/ma hu lung ka'i myu gu dang /_a ru ra dang /_pa ta dang 'u su dang tsha ba rnam lnga dang /_pa la sha dang /_'di rnams zho gnyis gnyis chu srang sum cu rtsa
[\[221b.4\]]gnyis kyi nang du bskol te bzhi cha lus pa dang /_de las btus pa dang /_thug pa la sogs pa dang sbyar te blud do/_/ma du lung ka'i me tog srang nyis brgya lnga bcu rtsa drug dang /_byi dang ga srang brgya nyi shu rtsa brgyad dang /_tsi tra ka srang drug brgya rtsa bzhi dang /_bse shing gi 'bras bu
[\[221b.5\]]srang sum cu rtsa gnyis dang /_btsod srang brgyad dang /_'di rnams chu srang stong lnga brgya rtsa drug dang bskol la/_sum cha srang lnga brgya rtsa bcu gnyis lus pa dang grangs pa'i nang du sbrang rtsi srang sum cu rtsa gnyis btab ste/_sug smel dang pad+ma'i rtsa ba dang /_a ka ru dang /_tsan+dan dang 'di
[\[221b.6\]]rnams kyi lde gus bum pa snum can gyi nang du gong gi sman bcug la zla ba gcig bzhag ste sman pa'i chang 'thungs na pho ba'i me drod skyed pa dang /_lus kyi nyams stobs 'phel ba dang /_khrag mkhris sel ba ste/_khyad par du skem nad dang /_mdze dang /_sha bkra dang /_gcin snyi ba rnams
[\[221b.7\]]'joms so/_/yang na ma du lung ka'i khu ba phyed du bar bskol ba'i nang du sbrang rtsi de'i bzhi cha gcig btab la sbyor ba gong ma bzhin du byas pa'i chang zan phan pa dang lhan cig bsten na pho ba'i nad thams cad zhi ste phan yon gong ma dang 'dra'o/_/de bzhin du rgun 'bru bu ram shing dang /_'bra go rnams kyi
[\[222a\]]
[\[222a.1\]]khu ba phyed du bar bskol te sbrang rtsi bzhi cha gcig btab ste sbyor ba gong ma ltar byas pa yang phan yon de dang 'dra'o/_/shing kun dang /_pu tse shel dang /_shu dag dang /_bong nga dang /_dug mo yungs dang /_gze ma dang /_tsha ba lnga dang /_pa tha dang 'di rnams zho gnyis gnyis dang /_lan tshwa rnam lnga
[\[222a.2\]]srang re re dang /_'di rnams cham chom brdungs pa dang /_mar dang til mar gnyis srang bcu drug bcu drug dang /_zho srang drug cu rtsa bzhi dang /_'di rnams me mi che ba dang bskol te khu ba du ste nur nur por gyur pa dang /_mar dang dngas snyigs phye la snyigs ma zhi ga kha khab can gyi nang du bsregs te thal bar gyur pa dang /_
[\[222a.3\]]snga ma'i mar dang lhan cig lag pa'i nang du lde gur byas te zho gnyis tsam 'thungs la de zhu ba'i tshod tsam na sbrang rtsi la sogs pa mngar ba'i zas zos na rlung dang bad kan las gyur pa'i nad thams cad las grol te khyad par du dug dang dbyig dug 'joms so/_/tig ta dang /_pu tse shel dang /_
[\[222a.4\]]pa to la dang nim pa dang /_par pa ta dang /_'di rnams gong ma ltar bsregs pa'i thal ba dang /_ma he'i gcin dang bsres te 'thungs na me drod skyed par byed do/_/yang na ser po rnam gnyis dang /_shu dag dang /_ru rta dang /_tsi tra ka dang /_pu tse shel dang /_ga dur dang /_'di rnams kyi phye mar gcin
[\[222a.5\]]dang sbyar ba 'thungs na me'i drod skyed do/_/su d+hA k+Shi ra'i shing srang bzhi dang lan tshwa rnam gsum srang re re dang bar ta ka bskol ba bskams pa srang bzhi dang /_arka srang brgyad dang /_tsi tra ka srang gnyis dang /_'di rnams yang gong ma ltar bsregs pa'i thal ba bye'u bar ta ka'i khu ba dang ri
[\[222a.6\]]lur byas te/_kha zas kyi gong du yang dang yang du zos na zas myur du 'ju zhing khyad par du lud pa dang /_dbugs mi bde ba dang /_gzhang 'brum dang /_gsud pa dang /_cham pa dang /_snying nad rnams zhi bar byed cing 'joms so/_/yang na kha lud dang /_zur pa dang /_ra sna dang /_tsha ba gsum dang /_
[\[222a.7\]]a ru ra dang /_swa rdzi ka'i thal ba dang /_nas tshig 'khus pa'i thal ba dang /_lan tshwa rnam lnga dang /_'di rnams btags pa'i phye ma chu dro 'jam tsam dang 'thungs na stobs dang mdog dang me drod 'phel bar byed do/_/bad kan gyi pho ba'i nad de rlung dang bcas pa yin na ni gong
[\[222b\]]
[\[222b.1\]]gi sman de dag mar dang bskol te sbyin no/_/yang na thang la 'bar gyis bshad pa'i sman mar gcin nad kyi skabs su bstan pa dang /_srang drug pa zhes bya ba'i sman mar gcong chen po'i skabs su bshad pa dang /_go bye'i sman mar skran nad kyi skabs su bstan pa de dag las gang yang rung ba nyes
[\[222b.2\]]pa'i stobs che chung dang sbyar te gtang ngo /_/lan tshwa nag po dang /_kha ru tsha dang /_bul tog dang /_swardzi ka'i thal ba dang /_nas tshig 'khus pa'i thal ba dang /_sab ta la dang /_kaN+Da ka ri dang /_tsi tra ka dang /_'di rnams gcig tu snga ma bzhin du bsres te thal ba chu dang bsres pa la ras
[\[222b.3\]]kyis lan bdun btsags te khu ba srang drug cu rtsa bzhi'i nang du mar srang brgya nyi shu rtsa brgyad bcug ste bskol te mar lus pa dang /_ran par 'thungs na me'i drod skyed do/_/'dus pa'i pho ba'i nad la nad stobs ji lta ba bzhin du las rnam lnga'i dpyad bya'o/_/bad kan can mchil ma mang zhing me drod
[\[222b.4\]]chung ba la ni rtsub pa dang /_kha ba dang /_me'i drod skyed pa'i sman sbyar ro/_/lus rjud pa la ni snum pa dang /_rtsub pa dang bcas par res kyis bstan to/_/rlung gi shas che zhing me drod chung ste lus sha zad cing skem pa la ni tsha ba dang drod skyed pa'i sman tsha ba rnam lnga la sogs pa dang sbyar ba'i sman sbyin no/_/
[\[222b.5\]]me grod chung zhing mkhris pa shas che ba la ni drod skyed pa'i bag kha ba dang /_tsha ba dang /_mngar ba'i sman dang lhan cig sbyar ba blud do/_/rlung shas che zhing me drod chung ba la ni snum dang skyur dang lan tshwa dang ldan pa rab tu bsngags so/_/nyam chung ba la ni me drod skyed cing snum bstan pa ni mchog yin no/_/snum
[\[222b.6\]]shas che ba la ni mar dang zas lci ba rnams kyang spang ngo /_/skyes bu gang me drod chung zhing bad kan zad de phyi sa 'gag cing /_res 'ga' sla bar 'byung ba la ni lan tshwa dang sbyar ba'i mar nyung ngu zos na me drod dang mnyam du gnas pa'i rlung de gnas su 'dren par byed do/_/rang gi las drod skyed
[\[222b.7\]]par 'gyur ro/_/bad kan zad cing me drod chung la ma zhu ba be'u snabs su 'khru ba la ni/_mar la me'i drod skyed pa'i sman dang sbyar ba blud na me dang mnyam du gnas pa'i rlung gi gnas dag pas phyir rang gi gnas su 'ong la/_de ltar me dang mnyam du gnas pa'i rlung dang me drod lhan cig gnas na
[\[223a\]]
[\[223a.1\]]skyes bu'i stobs myur du skyed par byed do/_/phyi sa 'byung dka' la sra bar 'ong ba la ni/_mar lan tshwa dang bcas pa zas kyi nang du btung ngo /_/khong rtsub cing me drod chung ba la ni mar ram til mar drod skyed pa'i sman dang sbyar ba blud do/_/snum mang du 'thungs te drod nyams
[\[223a.2\]]pa la ni slon khrus kyis lus dag par byas nas kha zas kyi cho ga tshul bzhin du bya'o/_/nad byang ste me drod chung ba la ni mar nyi tshe ba'i sman dang sbyar bas drod skyed do/_/lam dang smyung ba byas pas lus nyam chung zhing /_me'i drod nyams pa la ni nas thug mar gyis btab pa blud do/_/yang na 'bras kyi khu bas stobs skyed
[\[223a.3\]]cing gang me drod skyed pa nyams stobs 'phel bar byed pa'i sman gang yang rung bas bya'o/_/yun ring du 'dod pa spyad pas sha zad cing lus nyam chung ste ring pa pho ba'i drod nyams pa'i mi la ni srog chags sha rjen za ba'i sha skyur dang sbyar ba'am/_ro tsha ba yang ba dron po 'thungs na dri ma dag par 'gyur te/_myur du me
[\[223a.4\]]drod skyed do/_/de yang shas lus skyed pa'i phyir nying sha can gyi sha khyad par du nyams stobs skyed par byed do/_/snum dang /_a sa ba'i chang dang /_a ri ti'i chang dang /_sman bskol dang /_zas 'phrod pa rnams yang dag par sbyar na lus kyi stobs dang me drod 'phel bar byed do/_/ji ltar phyi rol gyi me
[\[223a.5\]]gnas pa la shing gi snying po seng ldeng la sogs pa bcug na me rtag pa dang 'dra bar lus kyi me la yang snum dang bcas pa'i zas zos na me drod skyed cing brtan par 'gyur ro/_/zas ma zos pa dang /_zas ha cang 'grangs pa las me'i drod skyed par mi byed de/_ji ltar shing med pa dang /_shing mangs pas
[\[223a.6\]]me cher mi 'bar ba bzhin no/_/gang gi tshe bad kan bri ste mkhris pa rang gi gnas su rlung dang lhan cig gnas pas drod skyed pa de'i tshe me dang rlung 'dres pa yin te/_des na dang po kha zas myur du 'ju bar byas nas/_de'i 'og tu khams dang mdangs thams cad bsregs btsos nas 'chi bar 'gyur ro/_/skyes
[\[223a.7\]]bu de'i nad khong na yod kyi bar du tha mal pa yin na yang de ma thag par 'ju ste/_de nas khams rnams la yang 'jug par 'gyur ro/_/me drod shin tu che ba las skom dad dang /_dbugs mi bde ba dang /_tsha ba dang /_brgyal bar byed pa'i nad 'byung bar 'gyur ro/_/me'i drod che ba de lta bu la ni/_kha
[\[223b\]]
[\[223b.1\]]zas lci ba dang /_snum pa dang /_bska ba dang /_smin skyen pa'i zas dang /_grang ba dang /_brtan pa la sogs pa'i bza' ba dang btung bas zhi bar bya ba ni chus me bsad pa bzhin no/_/kha zas ma zhur zin kyang kha zas yang dang yang du bza' bar bya ste/_kha zas ma zos na nang gi me'i bud shing med pas khams
[\[223b.2\]]la gnod de 'chi bar 'gyur ro/_/me'i stobs ches pa'i skyes bu la ni til dang mon sran sde'u la sogs pa las byas pa'i sa ra'i thug pa dang /_'o thug dang tshil dang zhag la sogs pa'i snum dang /_nas thug bu ram dang sbyar ba'i thug pa dang /_srog chags chu la gnas pa rus sbal la sogs pa
[\[223b.3\]]dang /_chu 'gram na gnas pa'i ngang pa la sogs pa 'di rnams kyi sha mar la brngos pa dang /_khyad par du nya'i sha 'jam po chu mi g.yo ba la gnas pa dang /_lug sha legs par brngos pa zos na me'i drod skyed do/_/des kyang ma zhi na 'o ma spra tshil dang sbyar ba'am/_yang na mar dang spra tshil du sbyar ba skom du
[\[223b.4\]]blud do/_/bag phye dang mar dang 'o ma sbyar ba'i skom mang du blud do/_/yang na bag phye srog chags thang la gnas pa'i sha khu dang til mar sbangs pa'i snum gang yang rung ba dang sbyar ba blud do/_/yang na sha ma dur byid 'o ma dang sbyar ba'i bkru sman gtang ngo /_/lan mang du mkhris pa sel ba'i sman btang la/_de'i 'og tu 'o ma
[\[223b.5\]]dang bcas pa'i zas bza'o/_/kha zas lci ba dang /_mi gtsang ba dang /_bad kan slong bar byed pa'i zas dang zas zos pa'i 'og tu nyin par nyal bar byed pas kyang pho ba'i drod 'joms par byed do/_/pho ba'i drod shas che na kha zas sreg par byed la/_de nas nad gzhi dang /_khams dang /_srog rnams
[\[223b.6\]]rim bzhin du bsregs nas 'chi bar 'gyur ro/_/de ltar zas lci ba la sogs pa de dag ni rang bzhin gyis mi mthun pa yin no/_/yang sbyor ba'i dbang gis shes par bya ste/_ci 'dod pa bzhin du mi rung ste/_de bas na mi rnams kyi stobs me las 'byung la/_stobs las ni srog grub pa de bas na me'i drod skyed
[\[223b.7\]]cing me drod ran par bya ba la 'bad cing bsrung bar bya'o/_/de lta bas na me drod nyams na ni mi'i srog kyang nyams par 'gyur ba yin te/_me drod che chung du song na ni nad sna tshogs kyang 'byung la/_me drod ma nyams na ni nad med cing tshe ring bar 'gyur ro/_/gso ba'i gnas las pho ba'i nad gso ba'i le'u bcu pa rdzogs so//_//_
[\[224a\]]
[\[224a.1\]]de nas gcin 'gags pa'i nad gso ba'i le'u bshad par bya'o/_/de la rlung las gyur pa'i gcin 'gags pa'i nad la ni/_rlung 'joms pa'i sman til mar dang sbyar bas lte ba'i 'og man chad du bsku byug bya ste/_snum dang ldan pa'i dugs dang /_blugs
[\[224a.2\]]pa'i dugs dang byug pa rnams bya'o/_/rtsa ba bcu pa dang /_ba la dang /_e raN+Da dang /_nas dang /_nye'u shing dang /_ba spru ba dang /_rgya sran dang /_rgya shug dang /_lcags dang /_ba spru ba me tog dmar po can dang /_sru sru'i rtsa ba dang /_'di rnams btags pa'i phye ma mar
[\[224a.3\]]dang /_phag tshil dang /_lan tshwa rnam lnga dang chu dang tshul bzhin bskol te/_btung ba dang /_byug pa dang /_dugs la sogs pa byas na zug gzer 'joms pa'i mchog yin no/_/yang na gong gi sman de rnams 'bru mar 'byung ba'i 'bras bu'i rigs rnams dang /_skyur dang
[\[224a.4\]]snum mang po dang ldan par btung ba dang /_zas dang byug pa la sogs pa byas na phan yon gong ma dang 'dra'o/_/btung ba ni kha ru tsha mang po dang sbyar ba'i chang 'thungs na gcin 'gags pa sel to/_/mkhris pa las gyur pa'i gcin 'gags pa'i nad la ni bsil bas lus la
[\[224a.5\]]blugs pa dang /_byug pa dang lums bya'o/_/nye'u shing dang gze ma dang /_ba ta ri dang /_rgun 'bru dang /_rtsa'i rtsa ba dang /_'di rnams tshul bzhin bskol ba'i nang du sbrang rtsi dang /_sha kha ra btab pa blud do/_/ba sha ka dang /_ga gon dang /_er ba ru dang /_le brgan rtsi
[\[224a.6\]]'di gsum gyi sa bon dang /_gur kum dang /_'di rnams kyi phye ma rgun chu dang sbyar ba 'thungs na gcin 'gags pa'i nad thams cad sel to/_/yang na rgyal mo ga gon gyi sa bon dang shing mngar dang /_skyer pa'i phye ma dang 'bras bkrus pa'i chu dang 'thungs na yang phan no/_/yang
[\[224a.7\]]na rgun 'brum cham chom brdungs nas chu dang sbyar ba 'thungs na phan no/_/bad kan las gyur pa'i gcin 'gags pa'i nad la ni thog mar dugs byas la de'i 'og tu rno ba dang /_dro ba dang /_tsha ba'i skyug sman btang ngo /_/bza' ba ni nas las byas pa'i zan dang /_khur ba la
[\[224b\]]
[\[224b.1\]]sogs pa rno ba dang /_tsha ba dang /_nas tshigs 'khus pa'i thal ba dang /_dar ba dang bcas pa sbyin no/_/btung ba ni sug smel lam/_skyu ru ra'i 'bras bu gang yang rung ba dang chang du sbyar ba blud do/_/yang na bya bzhad kyi rus pa dang /_gze ma dang /_sug smel dang /_tsha ba
[\[224b.2\]]gsum dang /_'di rnams sbrang rtsi dang ba gcin dang sbyar ba btung ngo /_/yang na kaN+Da ka ri bskol ba'i khu ba sbrang rtsi dang sbyar ba blud do/_/yang na shing ti pa ra ga'i sa bon zhib tu btags pa'i phye ma dang dar ba bskyos te blud do/_/yang na d+ha ba dang /_sab ta par+Ni dang /_dug
[\[224b.3\]]mo yungs dang /_sle tres dang /_dong ga dang /_ke'u ka dang /_sug smel dang /_she ta ka rany+dza dang /_'di rnams bskol ba'i khu ba'i nang du sbrang rtsi dang sbyar ba 'am yang na de rnams sbyar ba'i thug pa blud do/_/yang na byu ru btags pa'i phye ma 'bras bkrus pa'i chu dang lhan cig btung
[\[224b.4\]]ngo /_/yang na shing pa ta la'i thal ba'i chu dang sbyar ba lan bdun btsags pa'i khu ba til mar dang sbyar ba blud do/_/yang na shing pa ta la dang /_ya bak+Sha ra dang /_pa ri pa tra dang /_til dang /_de rnams kyi thal ba chu dang bskyos pa dang /_chang dngas ma dang lhan cig sbyar ba'i nang du shing tsha
[\[224b.5\]]dang sug smel dang /_spangs ma dang /_'di rnams gsum gyi phye mas btab la blud do/_/gong gi btung ba dang /_lde gu'i sman thams cad kyi nang du bu ram bskol te/_khaN+Da tsam sra bar gyur pa btab la mnyes te sbyin no/_/'dus pa las gyur pa'i gcin 'gags
[\[224b.6\]]pa'i nad la ni nad gzhi so so'i gso ba dang mthun par sbyar ro/_/rde'u yun mi ring du chags pa la yang de ltar nad gzhi so so dang mthun pa'i sman dpyad de rlung nad 'joms pa'i 'jam rtsi mas gtong ba la sogs pa yang de ltar sbyar ro/_/rde'u chags pa'i nad ni shin tu mi bzad pa yin
[\[224b.7\]]te 'chi bdag gi gzugs dang 'dra'o/_/de yang rde'u nar ma son pa la ni sman gyis gso'o/_/nar son pa la ni mtshon gyi las bya ste/_de la dang po rde'u ji ltar chags pa'i mtshan nyid shes par byas nas snum chos la sogs pa'i rim pa bya bar 'dod de/_sru sru'i rtsa ba dang /_ba
[\[225a\]]
[\[225a.1\]]su ka dang /_ba si ri dang /_a sman ta dang /_nye'u shing dang /_lcam pa dang /_a ti ba la dang /_go bye dang /_pu tse shel dang /_ka tsa ka dang /_brak+Shi da ni dang /_shing sha ka'i 'bras bu dang /_bya gri dang /_gu tha dang /_gzem dang /_nas dang /_rgya sran
[\[225a.2\]]dang /_rgya shug dang /_pa ra na dang /_kan ta ka'i 'bras bu dang /_'di rnams mar dang tshul bzhin bskol ba'i nang du u sha ka'i sde tshan gyi phye ma btab pa 'thungs na/_rlung las gyur pa'i rde'u myur du 'jig par byed do/_/yang na e raN+Da dang /_bri ha ti dang /_kaN+Da ka ri dang /_
[\[225a.3\]]gzem dang /_bu ram shing 'di rnams kyi rtsa ba'i phye ma zho mngar po la btab ste blud na rlung las gyur pa'i rde'u 'jig par byed do/_/mkhris pa las gyur pa'i rde'u chags pa la ni ku sha dang /_ka sha dang /_'dam bu dang /_gu tha dang /_ing ka tha dang /_nye'u shing dang /_sru sru'i rtsa ba dang /_
[\[225a.4\]]dar ba dang /_bi da ri dang /_ba ri hi dang /_'bras kyi rtsa ba dang /_gze ma dang /_ba lu ka dang /_ba ta ka dang /_lcags phye dang /_ku ru ta ka dang /_ba spru ba dang /_shi ri sha dang de rnams bskol ba'i khu ba mar dang lhan cig bskol ba'i nang du ga gon la sogs pa'i sa bon dang /_
[\[225a.5\]]ut+pa la'i sa bon dang /_shing mngar dang /_brag zhun dang 'di rnams kyi phye mas btab ste 'thungs na phan no/_/bad kan las gyur pa'i rde'u chags pa la ni sman ba ru na'i sde tshan dang /_rlung 'joms pa'i sman thang shing la sogs pa'i sde tshan dang /_byi dang ga dang /_ha re Nu ka dang /_gu gul dang /_
[\[225a.6\]]na le sham dang /_ru rta dang /_kru trug tres dang /_bye'u rug pa dang /_de rnams bskol ba'i khu ba mar dang yang bskol ba'i nang du u sha ka'i sde tshan btags pa'i phye ma btab pa'i mar blud na bad kan las gyur pa'i rde'u myur du 'jig par byed do/_/bza' ba dang /_btung ba ni 'o ma
[\[225a.7\]]dang /_thug pa dang thal sman dang sbyar ba'i nad gzhi so so dang mthun pa'i sman rnams kyang bza' btung gi nang du sbyar ro/_/rde'u phye mar chags pa la pi tsu ka dang /_a ko la dang /_ut+pa la'i 'bras bu rnams chu dron po dang sbyar ba'i nang du bu ram btab pa 'thungs na rde'u phye mar
[\[225b\]]
[\[225b.1\]]chags pa 'byin par byed pa'i mchog yin no/_/khrung khrung dang /_rnga mo dang /_bong bu dang /_'di rnams kyi rus pa dang /_gze ma dang /_ta la pa tri ka dang /_a dza mo dang /_ka dam ba'i rtsa ba dang /_bca' sga 'di rnams chu dron po'am/_chang dang sbyar te 'thungs na rde'u phye
[\[225b.2\]]mar chags pa 'jig par byed do/_/gring t+ya kun da ka'i sa bon gyi phye ma sbrang rtsi dang ldan par lug gi 'o ma'i nang du bcug ste/_zhag bdun gyi bar du 'thungs na rde'u 'joms par byed do/_/shi kru'i rtsa ba bskol ba dro 'jam tsam 'thungs na rde'u gnas nas skyod par byed do/_/til
[\[225b.3\]]dang /_a pa marga dang /_chu shing dang /_pa la sha dang /_'di rnams kyi thal ba lug gi gcin dang lhan cig 'thungs na phye mar chags pa'i rde'u chags pa gnyis 'joms par byed do/_/yang na lcam pa'i rtsa ba btsir ba chang la sogs pa'i nang du bsres pa 'thungs na phan yon gong
[\[225b.4\]]ma dang 'dra'o/_/yang na rde'u chags pa'i zug gzer gyis nyam thag pa la ni lcam pa'i rtsa ba de nyid 'o ma dang sbyar ba blud do/_/yang na a ru ra'i rus pa 'o ma dang tshul bzhin bskol ba'am ba spru ba'i 'o ma dang bskol ba'am/_yang na bar hri shi ka'i rtsa ba 'bras bkrus pa'i chu dang
[\[225b.5\]]thog mar 'thungs te de'i 'og tu 'o ma dang bcas pa'i kha zas bza'o/_/lhag ma ni gcin 'gags pa'i sman gyi ci lta ba bzhin du 'dir yang sbyar bar bya'o/_/yang na gze ma dang /_de'i nyis 'gyur gyi bri ha ti la sogs pa'i sde tshan dang tshul bzhin du mar dang 'o ma bskol ba
[\[225b.6\]]'thungs na gcin nad thams cad sel to/_/thang shing dang /_gla sgang dang /_mur ba dang /_shing mngar dang /_a ru ra dang /_'o ma'am/_chu dang sbyar te 'thungs na gcin 'gags pa'i nad thams cad la phan no/_/yang na byi tsher ba bskol ba'i khu ba'am/_ka ku
[\[225b.7\]]pa bskol ba'i khu ba'am/_yang na 'bras bu gsum btags pa'i phye ma rgyam tsha dang /_chu dron dang sbyar ba btung bar bya'o/_/yang na bya gri dang gze ma bskol ba'i thug pa pha ni ta zhes bya ste blud do/_/yang na go bye'i sde [(]tshen [,]tshan [)]bskol ba 'am/_khyim bya'i sha khu dang sbyar ba'i
[\[226a\]]
[\[226a.1\]]thug pa blud do/_/yang na brag zhun sman bi ra ta ka'i sde tshan yang dang yang du bskol ba sbyin no/_/yang na chang legs par smin par 'thungs te/_rta rgyug pa'am/_shing rtas myur du shugs kyis 'gro zhing lus bskyod pas rde'u gnas nas 'pho bar 'gyur ro/_/
[\[226a.2\]]rde'u gong por chags pa dang rde'u phye mar chags pa la ni rnam pa thams cad du bi ra ta ka la sogs pa'i sde tshan bza' ba dang btung ba dang thams cad la sbyar bar bya'o/_/bkru sman gyi don du seng phrom gyi mar rlung nad kyi skabs su bshad pa dang /_khyad par du 'jam rtsi mas gtong
[\[226a.3\]]ba'i las bya'o/_/khu ba las gyur pa'i rde'u chags pa la ni nyams stobs dang ldan pa zhig na/_pho mtshan gyi lam nas 'jam rtsi btang ste gnas dag par bya'o/_/gzhan yang skyes bu des thog mar khu ba 'phel ba'i cho ga khyim bya'i sha dang /_mon sran gre'u dang /_byi'u mchil pa
[\[226a.4\]]dang /_de rnams kyi sha dang khu ba ngoms par 'thungs la bud med 'dod pa'i shas che ba bsten cing nyal po byas na phan no/_/de la rde'u mtshon gyis dral te dbyung ba'am yang rde'ur smin nas nges par red pa ni dral bar 'os pa yin la/_ma smin pa la ni gong gi sman gyis gso bar bya'o/_/
[\[226a.5\]]de la rde'u 'byin pa dang dpyad chen po 'di ni shin tu nyen che ste/_sos shi bsdo bar dam bca' dgos pa yin pas sman pas sa bdag gi rgyal po la sman dpyad kyi yan lag bgyi bar thag bcad de de'i 'og tu sman pas mtshon legs par byas nas shin tu brtags te las brtsam par bya'o/_/
[\[226a.6\]]de yang gso ba'i dpyad ma byas na ni nges par 'chi bar 'gyur la/_byas na ni the tshom dang bcas shing 'tsho ba yang srid pas shin tu bag dang bcas par dpyad bya ba'i rigs so/_/dpyad rtsom pa'i sman pa bdag nyid kyang sman dpyad kyi lung legs par khong du chud cing gso ba'i las
[\[226a.7\]]mang po grub pas bya dgos pa yin no/_/de la rde'u 'byin par 'dod pas thog ma nas nad pa la snum gyi cho gas lus dag par byas la/_de nas rde'u gsal por mngon par bya ba'i phyir lus cung zhig sbyar te rid par bya ste/_de'i 'og tu lus mar gyis bskus la cung zhig
[\[226b\]]
[\[226b.1\]]rngul ba'i cho ga bya'o/_/de nas bde legs su 'gyur zhing rang gi lus bsrung ba'i phyir bkra shis dag bya bar rigs so/_/de nas snying stobs bskyed pa'i phyir thog mar rde'u 'byin khar chang bzang po mang du blud la/_rta'am shing rta la bskyon te drag tu rgyugs na gnas snga ma
[\[226b.2\]]las rde'u 'og tu rang 'bab par 'gyur ro/_/thabs des rde'u 'og tu ma 'phos na btsir ba la sogs 'og nas 'byung ba'i cho ga rnams bya'o/_/de nas nad pa la zan cung zad byin la nad pa spang leb kyi khri pus mo tsam mtho ba'i steng du stan nang tshangs can la sogs pa 'jam rtsi bting ba la
[\[226b.3\]]mi cig rgyab nas rten thabs su 'dug la/_/de'i pang par nad pa bzhag ste lte ba yan chad kyi ro stod cung zad bstod la pus mo gnyis bkug ste sgyid khung gnyis nas ras kyis brangs la lag ngar gnyis dang bcas pa mi 'gul bar dam du rked par bcing ngo /_/de nas nye 'khor na
[\[226b.4\]]'dug pa rnams kyis spro ba bskyed do/_/de nas lte ba man chad bsku byug byas te/_lho ba g.yon logs nas/_mar la khu tshur gyis mthar chags su phul thabs kyis btsir la/_ji srid du rde'u 'og tu phyin par gyur na lag pa g.yon pa'i mdzub mo dang gung mo gnyis sen mo bregs
[\[226b.5\]]la til mar gyis bskus nas bshang ba'i lam nas bcug ste/_nam rde'u la reg pa dang /_phyi rol gyi bshang ba'i sgo dang /_'bras bu'i mtshams kyi srubs breng breng por stobs kyis phul te de yang ji srid gzhung mthon por gyur gyi bar du sor mo gnyis kyis btsir
[\[226b.6\]]zhing phyi rol nas kyang khu tshur gyis dgug ste tshan gyis phul bar bya'o/_/de nas mtho bar gyur pa dang /_dbus breng breng po'i srubs kyi dkyil du me tshon mi gdab par g.yas g.yon gang mtho ba'i steng phyogs kyi srubs kyi mchan du zabs su nas gang tsam la rma kha'i che
[\[226b.7\]]chung ni rdo'i shong tshad kyi rma dral la rde'u che chung ci yod pa ma lus par dbyung ngo /_/ci ste lag pas rde'u mthon na lcags kyu mi rno bas phyir drangs te ma lus par dbyung ngo /_/bud med kyi rde'u chags pa la ni chu so'i g.yas g.yon gyi ngos gang yang rung ba la yod do/_/de yang
[\[227a\]]
[\[227a.1\]]mngal la brten te 'dug pas mdzub mo dang gung mo gnyis gong ma bzhin du bcug ste gang phyogs na yod pa myang nas g.yas g.yon gang na yod na yang de'i phyogs kyi ngos la dral lo/_/cho ga gzhan ni skyes pa dang 'dra'o/_/gzhan du log par dral
[\[227a.2\]]na ni rma kha las rtag tu gcin 'dzag pa'i skyon du 'gyur ro/_/skyes pa la yang btsir drags na lgang pa zhar nas rtag tu gcin 'dzag pa'i skyon yod de de bas na skyes pa'i chu sor rde'u phyin khar dal gyis phul la mnye'o/_/lan cig dral nas rde'u phyir byung na ni legs pa'i
[\[227a.3\]]mtshan ma yin no/_/lan cig dral bas rde'u ma thon na nyes pa yin te yang mi bsnan no/_/de ltar dral ma thag tu mtshon phyir phyung la/_rde'u yang ting thogs la phyung ma thag tu snod chu dron gyis bkang ba'i nang du ro smad bcug la dugs byas na khrag ngan phyir byung zhing nad
[\[227a.4\]]nyung bar yang 'gyur ro/_/rma kha chu mi shor bar bsrung ngo /_/de nas rma kha'i nang na khrag ngan yod na btsir la dbyung ngo /_/de ltar byas na yang nang du rde'u'i dum bu khrag ngan lus su dogs na shing 'o ma can cham chom brdungs la chu dang bskol ba'i khu ba lgang pa'i nang du
[\[227a.5\]]bcug la pho mtshan gyi bu ga'am rma gang yang rung ba nas 'jam rtsi'i thabs su btang na rde'u'i dum bu dang khrag ngan thams cad 'byin te/_gcin gyi gnas dag par gyur pa la gcin yang legs par 'byung ngo /_/gong du 'o ma can gyi shing zhes smos pa ni sman pa rnams 'di lnga la 'dogs/_n+ya gro
[\[227a.6\]]d+ha dang /_u dum wA ra dang /_a shwad+tha dang /_ka pid ta dang /_p+lag sha ste lnga po 'di dag yin par 'dod do/_/de nas mar dang sbrang rtsi cha snyoms la rma khar bsku'o/_/gcin gyi gnas dag par bya ba'i phyir bu ram yog tshad du bza'o/_/kha zas ni zhag gsum gyi bar du snga dro phyi dro dus
[\[227a.7\]]gnyis su khrus dang bkru sman dang /_gze ma dang /_'di rnams bskol ba'i khu ba la gzhi blangs pa'i 'bras thug dro 'jam tsam mar dang ldan pa sbyin no/_/de nas nyi ma bcu pa'i bar du 'bras chan nyung shas mar dang 'o ma dang ldan par byas pa sbyin no/_/de phan chad ni shing thog
[\[227b\]]
[\[227b.1\]]skyur po se'u 'bru la sogs pa dang skam na gnas pa'i ri dgas kyi sha khu dang 'bras chan chung ngu za'o/_/de nas kha zas kyi rim pa bskyed do/_/shing 'o ma can bskol ba'i khu bas ji srid sos kyi bar du rma bkru bar bya'o/_/yang rma'i than kor du pra puN+Da rI ka dang /_btsod dang /_
[\[227b.2\]]shing mngar dang /_seng phrom dkar po dang /_'di rnams btags pa'i phye ma chu dang lde gur byas pas bkru'o/_/yang na sman gong ma'i nang du yung ba dang skyer pa bsnan te phye mar byas pa la til mar dang sbyar bas rma la bsku'o/_/gzhan yang gong mi'i sbyor ba'i sman
[\[227b.3\]]gyi nang du sbrang rtsi dang sbyar ba zhag bcu'i bar du rma la dugs bya'o/_/yang na sman de nyid kyis zhag bdun gyi bar du gcin gyi rgyun srang kun tu yang dugs bya'o/_/de ltar byas kyang gcin rma las 'byung zhing pho mtshan nas mi 'byung na/_mdo'i gnas su ji ltar bshad pa bzhin
[\[227b.4\]]du rma mes bsregs na rma 'drub pa'i rigs so/_/yang na mngar ba'i sman sna tshogs sbrang rtsi dang sbyar ba'i khu ba lgang pa'i nang du blugs te sbu gu phra mo dang pho mtshan gyi bu ga nas yar 'jam rtsi'i thabs su btang na gcin bde bar 'byung zhing mkhris pa yang sel to/_/rma 'dru ba
[\[227b.5\]]nas lo gcig gi bar du srung ba ni ri dang shing la mi 'dzeg_/rta dang glang po che dang shing rta la mi zhon nyal po spang chu la mi rkyal mtshon gdab tu mi rung ba'i gnas brgyad yod de/_rlig pa dang /_gcin dang /_khu ba 'bab pa'i gnas dang /_lgang pa dang pho mtshan dang bshang ba'i sgo'i
[\[227b.6\]]mtshams kyi srubs dang pho mtshan gyi rtse mo dang /_mo mtshan gyi kha dang /_'di dag ni gnad kyi gnas brgyad yin pas mtshon mi gdab bo/_/gcin 'gags pa'i nad gso ba'i le'u bcu gcig pa rdzogs so//_//de nas gcin snyi ba za gu'i nad gso ba'i le'u
[\[227b.7\]]bshad par bya'o/_/de la gcin nad yod pa'i nad pa stobs dang ldan na thog mar yungs kar dang /_nim pa dang /_nye'u shing dang /_ba ru ra dang /_ka rany+dza dang /_'di rnams gang yang rung ba'i mar gyi nang du gze ma btab pa bskol te mar 'ba' zhig lus pas snum
[\[228a\]]
[\[228a.1\]]chos byas la de'i 'og tu skyug sman dang bkru sman gtang ngo /_/de'i 'og tu bye'u rug pa'i sde tshan bskol ba'i khu ba'i nang du gla sgang dang /_thang shing dang /_dong gra gsum btags pa'i ni ru ha mas gtang bar bya'o/_/yang na mkhris pa la phan pa'i sman
[\[228a.2\]]bskol ba'i khu ba'i nang du n+ya gro d+ha'i sde tshan gyi phye ma btab pa'i ni ru ha gtang ngo /_/de ltar dag par byas nas srog chags thang la gnas pa'i sha khu dang thug par byas pa blud do/_/gal te thug pa ma blud na ni gcin 'gags pa dang /_skran dang khams zad pa dang /_chu so gzer ba'i
[\[228a.3\]]nad 'byung ste/_de la ni gong gi thug pa la sogs pa'i sbyor bas gcin 'gags pa dang /_khams zad pa zhi bar bya ba dang /_bsrung bar bya ba'i sbyor ba bya ste/_gcin nad thams cad la cho ga de ltar bya'o/_/skyu ru ra bskol ba'i khu ba'i nang du yung ba'i phye ma dang sbrang rtsi btab pa
[\[228a.4\]]sbyin no/_/yang na skyer pa dang /_thang shing dang 'bras bu gsum dang /_gla sgang 'di rnams chu dang bskol ba'i khu ba grang mo'i nang du sbrang rtsi btab pa blud na gcin nad sel to/_/yang na tsi tra ka dang /_'bras bu gsum dang /_skyer pa dang /_dug mo yungs kyi shun pa dang /_
[\[228a.5\]]'di rnams bskol ba'i khu ba'i nang du sbrang rtsi btab pa blud na phan no/_/yang na sle tres kyi khu ba sbrang rtsi dang sbyar ba 'am/_yang na skyu ru ra'i khu ba sbrang rtsi dang sbyar ba blud na phan no/_/yang na seng phrom dang /_a ru ra dang /_gla sgang dang /_kad pa la dang /_'di rnams kyi khu ba
[\[228a.6\]]'am/_yang na pa tha dang /_byi dang ga dang /_a rdzun dang /_byi tsher ba dang /_'di rnams kyi khu ba 'am/_yang na seng ldeng dang /_skyer pa dang /_byi dang ga dang 'di rnams bskol ba'i khu ba 'am/_sman gyi sbyor ba 'di gsum gang yang rung ba'i nang du sbrang rtsi btab pa blud na
[\[228a.7\]]bad kan las gyur pa'i gcin nad sel to/_/mkhris pa las gyur pa'i gcin nad la ni pu shel tsi dang /_seng phrom dang /_a rdzu na dang /_tsan+dan dang /_'di rnams bskol ba'am/_yang na pa to la dang /_nim pa dang /_skyu ru ra dang /_sle tres dang 'di rnams
[\[228b\]]
[\[228b.1\]]lhan cig bskol ba dang /_yang na seng phrom dang /_ba la ka dang /_skyer pa dang /_da ta ka'i me tog dang 'di dag bskol ba'i khu ba 'am sbyor ba de gsum gyi nang du sbrang rtsi btab pa gang yang rung ba blud na phan no/_/mkhris pa dang bad kan gyi gcin nad la rang gi sman gang yin
[\[228b.2\]]pa bskol ba'i khu ba 'am/_yang na gcin gyi nang du nas dang gro sbangs pa las zas la sogs pa g.yos su byas pa bza'o/_/rlung las gyur pa'i nad la ni snum dang sbyar ba bza'o/_/gcin snyi ba'i nad la ni rta dang ba lang gang yang rung ba la nas byin te/_de'i lci ba las
[\[228b.3\]]byung ba'i nas las g.yos su byas pa'i snum khur dang phye dang zan la sogs pa byas te byin na phan no/_/yang na 'od ma las skyes pa'i 'bru las gong ma ltar g.yos su byas te zos na phan no/_/yang na ci tse dang /_bra'o dang /_sran mud ga la sogs pa'i gang bu las
[\[228b.4\]]skyes pa'i 'bru dang 'bras rnying pa dang /_'di rnams las g.yos su byas pa byin na phan no/_/yang na til dang /_yungs kar gyi [(]chigs [,]tshigs [)]ma skyur dang sbyar ba'i thug pa kha la zhes bya bar grags pa yin te 'thungs na phan no/_/btung ba ni ka pid ta dang shing tin du dang /_'dzam bu
[\[228b.5\]]dang 'di rnams kyi 'bras bu'i khu ba skyur po rgun chus dmar por bsgyur ba btung ngo /_/tshod ma ni khu ba'i bag pa to la dang /_sap+ta la sogs pa la bya'o/_/bza' ba ni la du dang phye dang sbrang rtsi dang /_'bras bu gsum dang bcas pa'i skom bag bza'o/_/srog
[\[228b.6\]]chags thang las skyes pa'i thur ma bsregs te chu ser bskams pa'i sha bza'o/_/'og nas smos pa'i lcags las byas pa'i sbyor ba yang 'dir sbyar ro/_/de'i 'og tu rgun chang dang a riSh+Ta dang /_a sa ba'i chang dang /_'di rnams yongs su smin pa'i chang rnying pa dang dro
[\[228b.7\]]ba'i btung ba sbyin no/_/de bzhin du a sa na'i sde tshan bskol ba'i chu'am rtswa dUr ba dang bskol ba'i chu'am sbrang rtsi'i chu btung bar sbyin no/_/'bras bu gsum bskol ba'i chu'i nang du nas nub gcig spangs la nyin gcig bskol te/_legs par btags pa'i phye ma sbrang rtsi
[\[229a\]]
[\[229a.1\]]dang bcas par bu ram dang sbyar ba blud do/_/shing sA la dang /_lo ma bdun pa dang /_kam pi l+ya dang /_brig sh+ka dang /_ba ru ra dang /_ka pid ta dang /_ro hi dang /_'di rnams kyi me tog phye mar byas te sbrang rtsi dang lhan cig bza' ba 'am/_yang
[\[229a.2\]]na skyu ru ra'i khu bar sman gong ma'i phye mas btab pa 'thungs na bad kan dang mkhris pa las gyur pa'i gcin nad sel to/_/gze ma dang /_skyer pa dang /_seng phrom dang /_kad pa la dang /_shu dag dang /_ardzu na dang /_shug pa dang /_asman ta ka dang /_nim pa
[\[229a.3\]]dang /_tsan+dan dang /_a ka ru dang /_ti mu sa dang /_pa to la dang /_ga pur dang /_btsod dang /_bong nga dkar po dang /_go bye dang 'di rnams til mar dang tshul bzhin du bskol ba 'thungs na rlung dang bad kan las gyur pa'i gcin nad la phan no/_/mkhris pa
[\[229a.4\]]las gyur pa'i gcin nad la ni gong ma'i sman mar dang bskol ba blud do/_/'dus pa'i gcin nad la ni mar dang til mar dang bsres pa bskol ba blud do/_/yang na rtsa ba bcu pa dang /_zur pa dkar po dang /_dan ti dang /_thang shing dang /_ba sbru ba rnam gnyis dang /_
[\[229a.5\]]snu hi dang /_ar ka'i rtsa ba dang /_a ru ra dang /_b+hu ka dam pa dang /_bse shing gi 'bras bu dang /_ka rany+dza'i rtsa ba dang /_ba ra na'i rtsa ba dang /_pi pi ling gi rtsa ba dang /_ma nu'i rtsa ba dang /_'di rnams srang bcu bcu dang /_nas dang /_rgya shug dang /_rgya sran 'di rnams srang bcu
[\[229a.6\]]drug bcu drug dang /_chu bre nyi shu rtsa bzhi dang tshul bzhin du bskol nas bzhi cha lus pa'i nang du pi pi ling rnam gnyis dang /_dbyi mo dang /_ni tsu la dang /_ro hi ta ka dang /_dur byid dang /_byi dang ga dang /_kam pi l+ya dang /_ga bra'i rtsa ba dang /_de rnams btags
[\[229a.7\]]pa'i phye ma dang /_mar bre gang dang yang tshul bzhin du bskol te mar lus pa ni thang la 'bar gyis bshad pa'i mar zhes bya ste/_de las ran par 'thungs na gcin nad thams cad dang 'brum bu phra mos nyam thag pa las rgyal bar byed do/_/khyad par du skya rbab dang /_khong
[\[229b\]]
[\[229b.1\]]'bras dang /_skran dang /_gzhang 'brum dang /_skrang pa dang /_skem pa dang /_dbyig dug dang /_dmu rdzing dang /_lud pa dang /_dbugs mi bde ba dang /_skyugs pa dang /_tshil rgyas pa dang /_mcher pa na ba dang /_dreg dang mdze dang /_smyo byed dang /_brjed byed
[\[229b.2\]]las rgyal bar 'gyur ro/_/yang na seng phrom dang /_mur ba dang /_zur pa dkar po dang /_byi dang ga dang /_ga bra'i rtsa ba dang /_rgya spos dang /_chu srin sen mo dang /_sla ba dang /_dug mo yungs dang /_ru rta dang /_kra mu kra dang /_pri yang ku dang /_bong nga dkar po
[\[229b.3\]]dang /_tsi tra ka dang /_bi sha rnam gnyis dang /_dri rnam bzhi dang /_tig ta dang /_pu shel tse dang /_la la phud dang /_ma nu dang /_pa tha dang /_pi pi ling gi rtsa ba dang /_dbyi mo dang /_'bras bu gsum dang /_sman 'di rnams zho gnyis gnyis su srang lnga brgya rtsa bcu
[\[229b.4\]]gnyis dang bskol te bzhi cha lus pa dang /_tshigs ma bor te bsgrangs pa'i nang du sbrang rtsi bre do bcug la zla ba phyed kyi bar du snod snum can gyi nang du bzhag pa ni seng phrom gyi a sa ba'i chang zhes bya ste/_de las ran par 'thungs na gcin nad dang /_gzhang 'brum dang /_mdze dang yi
[\[229b.5\]]ga 'chus pa dang /_srin bu'i nad dang /_skya rbab dang /_pho ba'i nad dang /_tshil rgyas pa'i nad las thar bar byed do/_/yang na seng phrom la sogs pa gong ma'i sman srang nyi shu chu srang bzhi stong dgu bcu rtsa drug gi nang du bskol te/_bzhi cha srang stong nyi shu rtsa bzhi lus pa'i nang du bu
[\[229b.6\]]ram srang nyis brgya dang /_sbrang rtsi srang drug cu rtsa bzhi dang /_dug mo yungs kyi sde tshan btags pa'i phye ma bcug ste rdza ma snum can sra ba'i nang du pi pi ling gi phye ma dang sbrang rtsis nang ngos bskus la/_rdza ma'i phyi rol nas kyang rgya skyegs bzhus pas bskus pa'i nang du bcug
[\[229b.7\]]la seng ldeng gi me mdag gi nang du lcags srab cing rno ba lo ma lta bu leb leb po byas te bsregs la/_sman khu'i nang du bcug ste/_de bzhin du yang bsreg cing yang bcug la lan mang du byas te/_nas kyi phung po'i nang du zla ba gsum mam bzhir bzhag pa ni lcags las
[\[230a\]]
[\[230a.1\]]byas pa'i chang zhes bya ste/_de las ran par 'thungs na phan yon gang ma bas kyang khyad par du 'phags so/_/gcin nad la ni sman rtsub pa dang sbyar ba'i lde gu sla bas lus shugs drag tu dril cing lus kyi rtsal dang /_nub mo mi nyal ba dang /_gang yang
[\[230a.2\]]bad kan dang tshil 'joms pa'i bag phyi dang nang gnyis nas zas dang /_spyod lam bsten na phan no/_/brag zhun srang brgya a sa na'i sde tshan bskol ba'i khu ba'i nang du sbangs te phyir phyung la/_yang skams te yang sbangs shing bran pa lan mang du byas la/_bcud kyis len gyi cho ga
[\[230a.3\]]ltar btung zhing a sa na'i khu ba las gzhi blangs pa'i 'bras chan dang /_srog chags thang la gnas pa'i sha khu dang bcas pa zos na/_gcin nad kyis nyam thag pa thams cad dang /_gzhan gyis gtses pa la yang phan te/_'bras kyi phreng ba dang /_lba ba dang /_thor bu
[\[230a.4\]]dang /_tsho ches pa dang /_mdze nad dang /_mtshan bar rdol ba dang /_srin bu'i nad dang /_rkang bam dang /_skrangs pa rnams la phan pa'i bcud kyis len gyi mchog yin no/_/gcin nad kyi skyes bu ni drang srong btsun pa ltar 'bras bu dang rtsa ba dang /_sdong bu rnams zas su
[\[230a.5\]]bza' zhing lham dang /_gdugs spangs la dpag tshad brgya tshun chad du 'gro ba 'am/_yang na khron pa la sogs pa chu'i gnas rko ba'i las bya'o/_/yang na ba ling gi gcin dang /_lci ba bza' zhing btung la ba lang gzas su 'gro ba dang lhan cig 'gro bar bya'o/_/nad
[\[230a.6\]]pa rjud cing rid pa yin na ni tshil dang gcin mi skyed la lus 'phel zhing rgyas pa'i sman dang kha zas sbyar bar bya'o/_/kham phor shar ba lta bu'i nad la sogs pa'i 'brum bu phra mo'i nad bcu 'byung ba'i nad ma smin pa la ni skrangs pa'i gso ba bya la smin pa la ni gso ba'i
[\[230a.7\]]cho ga bya'o/_/thog mar nad gzhi brtags te n+ya gro d+ha la sogs pa shing 'o ma can gyi shun pa bskol ba'i khu ba dang /_ra'i 'o ma ni rab tu bsngags so/_/dang po slon khrus kyis lus dag par byas te de yang gcin nad la ni rno ba dang rtsub pa'i bkru sman gtong ngo /_/yang
[\[230b\]]
[\[230b.1\]]na sug smel gyi sde tshan til mar dang sbyar bas rma 'drub par bya zhing dong gra la sogs pa'i sde tshan bskol bas lus dril bar bya'o/_/sman a sa na'i sde tshan bskol ba'i chus bkru zhing blugs par bya'o/_/dug mo yungs kyi sde tshan bskol ba ni bza' ba dang btung bar sbyar ro/_/
[\[230b.2\]]pa tha dang /_kru trug tres dang /_sha rang gash+tha dang /_thal tres dang /_kaN+Da ka ri dang /_sab+ta par+Ni dug mo yungs kyi rtsa ba dang /_kad pa la dang /_dong gra dang 'di rnams btags pa'i phye ma sbrang rtsi dang lde gur byas te bldag pa dang /_yang na skya rbab kyi gso ba'i nang nas lcags
[\[230b.3\]]phye cha dgu pa zhes bya ba'i phye ma dag 'dir sbyar ro/_/sbrang rtsi lta bu zhes bya ba'i gcin nad na bar gyur na skyes bu rnams kyis yongs su spang bar bya ste 'on kyang brag zhun brgya'i sbyor ba dang /_pu na rna'i sbyor ba ni bya bar bshad do/_/gso ba'i gnas las gcin snyi ba za gu'i nad gso
[\[230b.4\]]ba'i le'u ste bcu gnyis pa rdzogs so//_//de nas khong 'bras gso ba'i le'u bcu gsum pa bshad par bya ste/_de la 'bras so cog ma smin pa'i tshe na ni skrangs pa gso ba'i cho ga ltar so so'i rtags dang mthun par gtar ga bya ste khrag dbyung ngo /_/smin zin pa la ni dral
[\[230b.5\]]la rma gso ba'i cho ga ltar bya'o/_/de nas rlung las gyur pa'i rma la ni rtsa ba lnga dang lan tshwa shas che ba dang bskol ba'i chus rma bkru bar bya'o/_/gzhan yang me pa da ru'i sde tshan dang /_shing mngar dang lan tshwa dang til dang lhan cig sbyar bas rma bkru'o/_/yang na bkru sman gang
[\[230b.6\]]yang rung ba'i nang du dri bi tsa btab ste snum chen po bzhi gang yang rung ba bsres te blud la khrus byas te lus dag par bya'o/_/de nas rma 'drub par bya ba'i phyir ba da ri'i sde tshan dang dur byid bsres pas rma bsku bar bya'o/_/mkhris pa'i rma la ni n+ya gro d+ha la sogs pa'i 'o ma can gyi shing
[\[230b.7\]]las byung ba'i 'o mas bkru bar bya'o/_/de nas shing mngar dang /_til dang /_a ru ra 'di gsum gyis bsku'o/_/rma 'drub par bya ba'i phyir btsod dang /_pu shel tse dang /_shug pa dang /_pa ya s+ya dang /_ser po rnam gnyis dang /_'bras bu gsum dang /_shing mngar
[\[231a\]]
[\[231a.1\]]'di rnams 'o ma dang lhan cig bskol te 'o ma ni du mar ni lus pa bsku'o/_/yang n+ya gro d+ha'i sde tshan gyi shing dang /_lo ma dang /_'bras bu dang /_shun pa dang /_mar bskol bas bskus na 'drub par 'gyur ro/_/bad kan las gyur pa la ni dong gra'i sde
[\[231a.2\]]tshan bskol bas rma bkru'o/_/de nas phye dang ser po rnam gnyis dang /_shing nye rong dang /_til mar dang 'di rnams kyis bsku'o/_/yang na rgya sran dang /_dan da dang /_sha ma dur byid dang /_kru trug tres dang /_seng phrom dkar po dang /_rgyam tsha dang /_til dang ba gcin
[\[231a.3\]]dang sbyar bas bskus na rma 'drub par 'gyur ro/_/de bzhin du glo bur du snad pa'am/_khrag las gyur pa'i 'bras la ni mkhris pa las gyur pa la ji ltar gso ba bzhin du bya'o/_/khong 'bras nang du ma smin pa la ni mar gyi sde tshan bskol ba'i nang du u sha ka'i sde tshan gyi phye mas btab ste bad kan
[\[231a.4\]]gyi dus las yol ba dang blud par bya'o/_/yang na bkru sman gang yang rung ba mar dang sbyar ba'i nang du gong gi sman sde tshan gnyis kyi phye mas btab pa blud do/_/yang na nad ma smin pa la ni bkru sman drag po dang /_'jam rtsi mas gtang bar bya ste de yang gong gi sde tshan gnyis las nad gzhi
[\[231a.5\]]gong dang mthun pa sbyar la mas gtang bar bya'o/_/dang por nad ji lta ba bzhin du sbrang rtsi dang na le sham dkar pos btab pa'i bza' ba dang btung ba dang bsku ba byas sam blud na khong 'bras ma smin pa 'joms par byed do/_/gzhan yang kyi lce ba dang /_shing mngar dang /_'bras bu
[\[231a.6\]]gsum dang /_nim pa dang /_pu shel tsi 'di rnams cha snyoms pa dang dri bi ta dang /_pa ta la'i rtsa ba 'di gnyis kyi lci ba'i bzhi 'gyur dang /_sran chung de'i brgyad 'gyur rnams chu dang mar dang tshul bzhin bskol nas blud na khong 'bras dang /_skran dang /_me dbal dang /_lus tsha ba
[\[231a.7\]]dang /_dran pa nyams pa dang /_sa bon mangs pa dang /_skom dad che ba dang /_brgyal ba dang /_slon pa dang /_snying na ba dang /_khrag mkhris dang /_mdze dang /_mig ser gyi nad dang /_'di rnams la phan no/_/yang na kyi lce ba srang bzhi chu srang sum cu rtsa gnyis dang bskol
[\[231b\]]
[\[231b.1\]]te bzhi cha lus pa dang /_skyur ba'i khu ba srang bzhi dang /_'o ma srang bzhi dang /_mar srang bzhi dang /_tig ta dang /_tra yan ti dang /_byi tsher ba dang /_gla sgang dang /_ta ma la gi dang /_ram nye ba dang /_dzi ban ti dang /_tsanan+da dang ut+pa la dang /_'di rnams zho gnyis cham chom brdungs
[\[231b.2\]]la gcig tu bskol la mar 'ba' zhig lus pa blud pa'am/_yang na rgun 'bru'am/_ma du ga'i me tog dang /_'bra go dang /_bi da ri dang /_nye'u shing dang /_pa ru sha dang /_'bras bu gsum dang /_'di rnams bskol ba'i khu ba'i nang du mar dang 'o ma dang /_bu ram shing
[\[231b.3\]]gi khu ba dang /_skyur po dang 'di rnams cha mnyam ste a ru ra'i phye mas btab nas bskol la mar lus pa dang grang ba'i nang du sha kha ra dang /_sbrang rtsi dang mar gyi bzhi cha dang bsres nas blud na phan yon gong ma dang 'dra bar shes par bya'o/_/de la nad tshabs che chung dang sbyar bas gar
[\[231b.4\]]skrangs pa'i steng du rdabs rwa dang /_ku ba dang /_srin bu pad pa dang gsum gyis khrag dbyung ba'am/_yang na gtar ga 'di bzhi gang yang rung bas khrag dbyung ngo /_/de la 'bras che chung 'dra bar smin pa'i mtshan ma ni phyi rol du 'bur bar snang ste/_de yang phyogs gcig tu 'dus
[\[231b.5\]]pa dang 'dug ste/_steng du lag pas reg na rab tu na zhing mnan na gshong bar 'dug la lus tsha bar byed de/_de la ni gong gi bkru sman gyis byug go/_/de la 'bras smin pa'i mtshan ma mthong nas mtshon gyis dral te/_rma gso ba'i cho ga bstan par bya'o/_/khong 'bras nang du smin
[\[231b.6\]]pa'i mtshan ma yang de ltar blta'o/_/khong 'bras smin nas gong 'og tu mched par byed de/_de yang smin nas myur bar dpyad ma byas pa dang /_kha zas mi mthun pa zos pa'i nyes pas rma skrangs pa mched cing 'drul bar 'gyur ro/_/de yang zhag bcu gnyis kyi bar du gong 'og tu
[\[231b.7\]]mi mched par bya ba'i cho gas bsrung bar bya ste/_de yang ba ra na la sogs pa'i sde tshan bskol ba'i khu ba dro 'jam tsam mam yang na shi kru dang sbrang rtsi sbyar ba 'am/_yang na 'bras kyi thug pa la shi kru dang /_sbrang rtsi sbyar ba'am/_yang na nas dang /_rgya shug dang /_rgya sran
[\[232a\]]
[\[232a.1\]]gyi khu ba btung ba 'am/_bza' ba 'am/_btung ba ni rab tu bsngags so/_/zhag bcu nas ni/_kyi lce ba la sogs pa'i mar gong du smos pa'am/_yang na seng phrom dkar po dang sbyar ba'i mar gong du rlung gi skabs su bstan pa blud la sman gyi stobs
[\[232a.2\]]kyis nad 'jil bar bya'o/_/de nas tig ta'i mar mdze nad kyi skabs su bstan pa'i nang du sbrang rtsi dang sbyar ba cung zad sbyin no/_/skran gyi bcos thabs ji snyed 'byung ba thams cad khong 'bras la yang thabs des gso bar bya'o/_/gzhan yang khong 'bras kyi nad thams cad la gu gul
[\[232a.3\]]dang /_brag zhun gnyis gang yang rung bas zas dang sman thams cad la sbyar bar bya'o/_/khong 'bras ni smin du mi gzhug ste/_mi smin pa'i cho ga la 'bad par bya'o/_/ci ste smin na ni shin du nyen che ste gso bar dka'o/_/khong 'bras zhes bya ba ni myur du smin par byed
[\[232a.4\]]pa'i rang bzhin yin no/_/'bras khong du na zhing tsha ba la ni legs par brtags te gcin snyi ba'i nad gso ba bzhin du 'di yang thabs de ltar gso bar bya'o/_/bud med kyi nu mar 'bras byung ba la ni smin par bya ba'i cho ga mi bya ste/_rma'i skabs las 'byung ba'i dpyad bzhin bya'o/_/
[\[232a.5\]]myur du smin na ni shas che ba dang 'jam pa'i phyir tshabs cher 'drul ba'i skyon no/_/rang smin pa dang nu sor gyi mtha' skor gnag mtshams kyi nang rol tu mtshon mi gdab par bsrung ste/_gzhan yang gang yang rung bar mtshon gyis dral ba'i las bya'o/_/'bras de na yang rung min
[\[232a.6\]]yang rung /_smin yang rung ma smin yang rung ste/_rtag tu nu ma las bzho bar bya'o/_/de nas shing nye rong gi phye mas rlung shas che ba'i nad yin na ni snum shas cher btab ste byin la khrus byas te lus dag par bya'o/_/de la snum ni 'di dag ste/_a mra'i 'bras bu'i sman mar ram
[\[232a.7\]]e raN+Da'i sman mar ram su gu ma da'i sman mar ram/_mi tra ka'i sman mar ram 'di rnams kyi mar gang rnyed pa dang sbyar ro/_/de nas rlung las gyur pa la phan pa'i sman tshogs zhib tu btags te/_chu dang mar tshul bzhin bskol te chu du mar lus pa dang /_bkru sman drag po mas gtang ba'i
[\[232b\]]
[\[232b.1\]]thabs du mas gtang bar bya'o/_/de nas sha khu dang bcas pa'i zas sbyin no/_/de'i 'og tu shing mngar gyi phye til mar dang bskol bas lus bsku bar bya'o/_/rlung las gyur ba'i 'bras smin pa la ni rlung la phan pa'i sman dang dugs dang bsku byug la sogs pa bya ste/_smin nas dral la rma gso
[\[232b.2\]]ba'i cho ga ltar bya'o/_/mkhris pa dang /_khrag las gyur pa ma smin pa la ni gong du bgrang ba'i cho ga bstan pa bzhin bya'o/_/smin nas 'dral la rma gso ba'i cho ga ltar bya'o/_/rtag tu bar ma chad par khrag kyang dbri'o/_/bad kan las gyur pa la ni skyer pa'i phye ma ba gcin dang
[\[232b.3\]]sbyin no/_/sbyin par bya ba'i cho ga ma gtogs pa phye ma bad kan las gyur pa'i 'bras gso ba'i cho ga rnams 'dir bya'o/_/bad kan las gyur pa'i 'bras rang smin pa'i tshe na ni dral te/_su ma na'i me tog dang go bye dang /_ang go la na sap+ta par+Na dang /_pa to la dang /_nim
[\[232b.4\]]pa dang /_yung ba dang /_byi dang ga dang /_dug mo yungs dang /_'di rnams til mar dang sbyar la rma dag par bya ba'i phyir blud pa ni rab tu bsngags so/_/tshil las gyur pa'i nu ma'i nad la ni byi'u rug pa'i sde tshan btags te ba gcin dang sbyar ba 'am/_yang na klad pa bkru
[\[232b.5\]]ba'i sman btags pas dugs byas la smin pa dang /_nu sor gyi mtha' nag por mtshon gyis mi gdab ste phyi rol nas gtsags bus legs par dral nas rnag phyung la sbrang rtsi dang rgyam tsha dang nag tshur sbyar bas rma bkrus te dar skud kyis btsem mo/_/tshil las gyur pa'i nu
[\[232b.6\]]ma'i rma dag par bya ba'i phyir ldong ros dang /_ba bla dang /_su ma na dang /_pi pi ling mU la dang /_go bye dang /_'di rnams til mar dang dro 'jam tsam sbyar bas rma bkru'o/_/ji srid rma ma 'drub kyi bar du snum dang bcas pa'i dugs bya'o/_/chu so'i gnas su 'bras
[\[232b.7\]]byung ba la ni ras snum can gyis dugs byas la ras kyis rked par bcing ngo /_/de'i 'og tu bshang ba'i sgo dang /_'bras bu'i bar srubs breng breng po'i 'og tu 'bru'i kha 'dra ba'i mtshon gyis dral te/_rnag 'dzag tu 'jug la dmu rdzing gso ba'i thabs bzhin du dbug pa
[\[233a\]]
[\[233a.1\]]dang /_sbu gu'i rma bkag pa rnams/_bcing ba dang /_sman gyis dag par byas nas rma 'drub pa'i cho ga bya'o/_/khong 'bras long ka'am rgyu ma la 'byung ste/_rlig pa'i 'og tu phyin pa dang /_rlung las gyur pa'i 'bras gso ba'i cho ga bzhin du bya'o/_/
[\[233a.2\]]gzhan yang ba spru ba srang brgyad dang /_rtsa ba bcu pa dang /_a shwa gan d+ha dang /_e raN+Da dang /_nye'u shing dang /_rtswa dUr ba rnam gnyis dang /_'dam bu dang /_rtswa ku sha dang /_bu ram shing gi rtsa ba dang /_ma ta ka la dang /_'di rnams kyi rtsa ba re re la yang srang bcu bcu cham
[\[233a.3\]]chom brdungs te chu srong nyis stong bzhi bcu rtsa brgyad dang /_bskol la srang nyis brgya lnga bcu rtsa drug lus pa dang phyir phyung la btsags te grang ba'i nang du bu ram srang sum cu rtsa gnyis dang 'o ma bre do dang /_e raN+Da'i mar bre do'i nang du pi pi ling gi rtsa ba dang /_lce myang tsha dang /_shing
[\[233a.4\]]mngar dang /_la la phud dang /_rgun 'brum dang /_dong gra dang /_'di rnams lhan cig tu bskol la/_'o ma du/_mar lus pa ni su ku ma ru zhes bya ba'i bcud kyis len pa yin te/_sman mar 'di ni tsha ba dang /_rlung dang /_lam du 'gro ba dang /_bzhon pa la sogs pa la 'gro
[\[233a.5\]]ba'i tshe yang bsrung mi dgos par bza'o/_/de yang gzhon nu rnams dang /_phyug po rnams dang bud med rnams dang /_skyid de ba rnams dang /_bud med mang po'i khyim thab rnams la sbyar bar bya'o/_/dpal skyed pa dang /_rtsod pa zlog par byed de/_rtag tu bsten na sdug cing
[\[233a.6\]]mdzes pa dang lus sha skyed pa dang /_de bzhin du rlig rlugs dang /_khong 'bras dang /_skran dang /_gzhang 'brum dang /_mo mtshan dang /_pho mtshan gyi nang dang /_rlung nad kyis nyam thag pa dang /_skrang pa dang /_dmu rdzing dang /_dreg dang /_mchin pa na ba dang /_
[\[233a.7\]]rtug skam 'di rnams zhi bar byed pa'i mchog yin no/_/gzhang la khong 'bras 'byung ba la ni snum chos dang /_khrus dang /_'jam rtsi mas gtong ba la sogs pas thog mar zhi bar byas la des zhi bar ma nus na dang po yang 'jam rtsi byas te/_rgyu zhabs kyi spu mtshams
[\[233b\]]
[\[233b.1\]]g.yas g.yon du mtshon zla ba bkas pa lta bu bsregs pas dbug la/_rlung gis 'gags pa de dal gyis dbyung ngo /_/de la dbug pa'i tshad ni sman pa kha cig na re mthe bong gi tshigs dang po nub pa tsam zabs su gtang ngo zhes zer ro/_/yang kha cig na re zabs su srin lag gi
[\[233b.2\]]tshigs dang po nub pa tsam gtang ngo zhes zer ro/_/dral ba ni dang po pags pa phug la mthe bong gis rma kha'i pags pa bteg ste/_de nas de'i 'og tu mtshon gyi rtse mo drang por zabs su mi gtang bar rtse mo lte ba phyogs su tshad bzhin du gtang ngo /_/yang na sman pa kha cig na
[\[233b.3\]]re mchin pa'i khong 'bras la ni bad kan dang rlung gi khong 'bras gso ba'i thabs ltar bya'o/_/sman pa kha cig na re/_mthe chung dang /_srin lag gi tshigs dang po'i tshad tsam gtang ngo /_/zhes zer ro/_/khong 'bras gso ba'i le'u bcu gsum pa rdzogs so//_//
[\[233b.4\]]de nas skran nad gso ba'i le'u bcu bzhi pa bshad par bya ste/_de la rlung las gyur pa'i skran nad ni phyi sa dang rlung 'gag cing mi bzad par na ba yin te/_de yang rtsub pa dang grang ba'i rgyu las byung ba yin pas de la ni rlung nad kyi skabs su bshad pa'i 'bru mar sbyar bas bza' ba dang /_
[\[233b.5\]]btung ba dang /_'jam rtsi gtang ba dang /_bsku byug dang /_snum chos bya'o/_/khyad par du lto sbo zhing na ba dang /_rengs pa dang /_rtug pa 'gags pa 'di rnams la ni dugs bya ste/_rgyun srang mnyen par byas na/_rlung nad tshabs che ba la phan te/_rgyal bar byed do/_/
[\[233b.6\]]snum chos kyis ni khyad par du phyi sa 'gags pa dang /_skran nad sel to/_/skran nad lte ba'i khong du byung ba la ni/_khyad par du snum gyi btung ba sbyar ro/_/zhu ba'i skabs su skrang 'byung ba la ni 'jam rtsi mas gtong ba phan no/_/skran lto ba'i nang du byung ba la ni snum gyi 'jam rtsi gnyi ga
[\[233b.7\]]bya'o/_/rlung las gyur pa'i skran me drod che zhing rlung gis phyi sa 'gags pa la ni nyams stobs 'phel ba'i bza' ba dang /_btung ba dang /_snum pa dang /_dro ba'i bag sbyar ro/_/snum gyi btung ba dang bkru sman drag po dang /_'jam rtsi mas gtong ba rnams la yang dang yang du
[\[234a\]]
[\[234a.1\]]sbyar na/_rlung las gyur pa'i skran la phan no/_/bad kan dang mkhris pa ni sman pas mi 'byung bar bsrung ngo /_/'jam rtsi ni rlung skran 'joms pa'i mchog tu rig par bya ste/_de yang dang po rlung gi rang gi gnas su zhi bar byas na de ma thag skran sel to/_/
[\[234a.2\]]de bas na bkru sman drag po dang 'jam rtsi mas gtang ba yang dang yang du byas na/_rlung dang /_mkhris pa dang /_bad kan gyi bdag nyid kyi skran yang zhi bar 'gyur ro/_/shing kun dang /_kha ru tsha dang /_tsha ba gsum dang /_rtsab ru tsha dang /_bal po se'u dang /_ma nu dang /_
[\[234a.3\]]go snyod dang /_'u su dang /_zi ra dang /_la la phud dang /_star bu dang /_ya bak+Sha ra dang /_kru trug tres dang /_zur pa dang /_a dza gan+d+ha dang /_sug smel dang /_bye'u rug pa dang /_'di rnams cham chom brdungs te/_zho dang /_mar dang /_lhan cig tshul bzhin bskol
[\[234a.4\]]ba las ran par 'thungs na rlung las gyur pa'i skran nad sel to/_/khyad par du zug gzer dang lto sbo ba 'phrog go/_/spa ma'i 'bras bu dang /_tsha ba gsum dang /_zi ra dang /_tsha ba lnga dang /_a dza mo rda dang /_go snyod dang /_lce myang tsha dang /_'di rnams cham chom brdungs
[\[234a.5\]]te/_mar dang lhan cig zho dang bskol/_zho du ba dang phyir phyung la 'o ma'i nang du yang bskol la/_de bzhin du bal po se'u dang /_la phug skam po dang /_rgya shug skyur po dang /_de gsum gyi khu ba'i nang du bskol ba'i mar las ran par 'thungs na rlung las gyur pa'i skran
[\[234a.6\]]dang /_dmu rdzing dang /_lto sbo ba dang /_rtsib logs na ba dang /_snying na ba dang /_lto ba na ba dang /_mo mtshan gyi nad dang /_gzhang 'brum dang /_pho ba'i nad dang /_lud pa dang /_dbugs mi bde ba dang /_yi ga 'chus pa dang /_rims rnams sel bar byed do/_/
[\[234a.7\]]yang na rtsa ba bcu pa dang /_pa lang ka dang /_su sha bi dang /_ba spru ba rnam gnyis dang /_ma nu dang /_e raN+Da dang /_ra sna dang /_a shwa gan+d+ha dang /_ga bra'i rtsa ba dang /_zur pa dkar po dang /_sle tres dang /_su ti ka rany+dza dang /_'di rnams srang gnyis gnyis
[\[234b\]]
[\[234b.1\]]dang /_nas dang /_rgya shug dang /_rgya sran dang /_mon sran gre'u dang /_'di rnams srang bcu drug bcu drug dang /_de rnams cham chom brdungs te/_chu srang lnga brgya rtsa bcu gnyis dang bskol te/_bzhi cha lus pa'i nang du zho srang brgya nyi shu rtsa brgyad dang /_bal po
[\[234b.2\]]se'u dang /_a mra ta ka dang /_ma du lung ga dang /_'di rnams rang gi khu ba srang sum cu rtsa gnyis gnyis dang /_mar srang sum cu rtsa gnyis dang /_nas so ba'i rtsab mo dang /_'bras kyi chang skyur dang /_tshwa dang 'di rnams srang sum cu rtsa gnyis gnyis dang /_ga
[\[234b.3\]]bra'i rtsa ba dang /_g.yer ma dang /_shu dag dang /_pi pi ling gi rtsa ba dang /_ra sna dang /_tsi tra ka dang /_'u su dang /_ti mus dang /_la la phud dang /_star bu dang /_zi ra nag po dang /_go snyod dang shing kun dang /_spa ma'i 'bras bu dang /_ga bi dang /_zangs
[\[234b.4\]]rtsi ba dang /_a shwa ka dang /_dur byid dang /_dan da dang /_mur ba dang /_hasti pi pi ling dang /_byi dang ga dang /_bal po se'u dang /_gze ma dang /_rgyal mo ga gon gyi sa bon dang /_spang spos dang /_sru sru'i rtsa ba dang /_shu ti dang /_thal ba rnam gnyis dang /_bye'u
[\[234b.5\]]ru ga pa dang /_thal tres dang /_ni li ni'i 'bras bu dang /_lan tshwa rnam gsum dang de rnams zhib tu btags pa'i phye ma btab ste bskol bas mar 'ba' zhig lus pa ni/_zho la sogs pa'i sman mar zhes bya ste/_de las ran par 'thungs na gong du smos pa'i nad shin du
[\[234b.6\]]gso dka' ba yang myur du sel bar byed do/_/de bzhin du brjed byed dang smyo byed dang /_gcin 'gags pa dang /_rlung nad rnams myur du sel bar byed do/_/yang na tsha ba gsum dang /_'bras bu gsum dang /_'u su dang /_dbyi mo dang /_byi dang ga dang /_tsi tra ka dang
[\[234b.7\]]'di rnams mar dang 'o ma dang bcas pa bskol ba 'thungs na rlung las gyur pa'i skran sel to/_/shun pa bshus pa'i sgog skya srang brgya dang /_rtsa ba lnga chen po srang re re dang /_chu srang gong dang bskol la bzhi cha lus pa'i phyed dang mnyam pa'i se'u 'bru'i rang gi khu ba dang /_chang
[\[235a\]]
[\[235a.1\]]dang 'bras kyi rang skyur dang /_zho dang de rnams re re yang gong ma'i khu ba'i phyed phyed dang mnyam pa dang /_tsha ba gsum dang /_'bras bu gsum dang /_shing kun dang /_la la phud dang /_dbyi mo dang /_ti mus dang /_star bu dang /_rgyam tsha dang /_
[\[235a.2\]]thang shing dang /_'di rnams srang re re zhib tu btags pa'i phye ma mar srang sum cu rtsa gnyis dang yang bskol te/_mar lus pa dang ran par 'thungs na rlung nad thams cad las gyur pa'i skran sel ba'i mchog yin no/_/yang na gcong chen po gso ba'i skabs las byung ba'i srang
[\[235a.3\]]drug pa zhes bya ba'i sman mar blud do/_de yang 'o ma'i skyin par chang ngam chang gi dngas ma 'am/_se'u 'bru'i khu ba'am zho'i spris ma gang yang rung ba dang sbyar ba'i sman mar 'thungs na rlung las gyur pa'i skran sel to/_/gal te rlung gi skran la bad kan stsogs te/_me drod
[\[235a.4\]]nyams shing yi ga 'chus pa dang /_snying 'dzag pa dang /_lus lci ba dang snyom par 'gyur te/_de la skyug sman gtang ngo /_zug gzer dang /_lto sbo ba dang /_rtug pa 'gags pa dang /_khong pa snum par shes na sman bskol ba'i chu dang phye ma dang /_ri lu dang /_
[\[235a.5\]]sman mar sbyar bar bya ste/_de yang rgya shug dang /_se'u 'bru dang /_chu dron dang /_dar ba dang /_chang dang /_rtsabs skyur po dang lhan cig sbyar ba gtang ngo /_/yang na nad par sman gyi phye ma zos la de'i 'og tu mar dang bcas pa'i thug pa rkyang rkyang po btung ba'am/_zas
[\[235a.6\]]bza'o/_/yang na 'og nas smos pa'i sman gyi phye ma/_ma du lung ga'i khu ba'i nang du lan mang por bran pa'i phye ma dang /_bad kan dang rlung 'joms pa'i ri lu la sogs pa bya'o/_/yang na shing kun dang /_shu dag dang /_a ru ra dang /_a dza gan+d+ha dang /_se'u
[\[235a.7\]]'bru dang /_ti mu sa dang /_'u su dang /_pa tha dang /_puSh+kar mU la dang /_zur pa dkar po dang /_spa ma'i 'bras bu dang /_tsi tra ka dang /_thal ba rnam gnyis dang /_lan tshwa rnam gnyis dang /_tsha ba gsum dang /_zi ra dang /_dbyi mo dang /_da tra gi dang /_star bu dang /_'di rnams
[\[235b\]]
[\[235b.1\]]lhan cig tu sbyar ba'i phye ma las ran par zos na/_snying ga dang /_rtsib logs dang /_chu so dang /_mjug to dang /_mngal dang 'jang dang /_'di rnams su zug cing na ba dang /_rlung dang bad kan dang /_ma zhu ba las byung ba'i nad dang /_gso dka' ba'i skran dang /_rlung
[\[235b.2\]]dang gcin dang /_phyi sa 'gags pa dang /_ske 'gags pa dang /_stod 'dzings pa dang /_skya rbab dang /_yi ga 'chus pa dang /_mcher pa na ba dang /_gzhang 'brum dang /_skyigs bu dang /_rlig rlugs dang /_lto sbo ba dang /_dbugs mi bde ba dang /_lud pa dang me'i
[\[235b.3\]]drod nyams pa rnams 'joms par byed do/_/rgyam tsha dang /_la la phud dang /_ti mus dang /_pi pi ling dang /_dong gra dang /_'di rnams yas kyi rim bzhin du cha re re bskyed pa dang /_de rnams spyi dang mnyam pa'i a ru ra dang lhan cig sbyar ba ni/_mngon sum du me dang
[\[235b.4\]]mnyam pa yin no/_/yang tsha ba gsum dang /_ti mu sa dang /_rgyam tsha dang /_zi ra rnam gnyis dang /_shing kun dang 'di rnams cha snyoms pa ni/_shing kun brgyad pa'i phye ma zhes bya ste/_de las kham dang por mar dang bsres pa zos na khong drod bskyed cing rlung las
[\[235b.5\]]gyur pa'i skran sel to/_/yang shu dag dang /_lce myang tsha dang /_li dong gra dang /_la la phud dang /_a ru ra dang /_ma nu dang /_ru rta dang /_dur byid dang /_dan da'i rtsa ba dang /_'di rnams dang po'i cha re res kun la bskyed pa ni stag lta bu'i phye ma zhes bya ste/_de las chu
[\[235b.6\]]dron dang sbyar te 'thungs na dper na stag gis ri dgas kyi tshogs bcom pa bzhin du/_khong pa'i nad thams cad dang /_skran dang /_dmu rdzing la sogs pa'i nad 'joms par byed do/_/rgyam tsha dang /_pi pi ling dang a ru ra dang /_ti mu sa dang /_'di rnams kyi phye ma
[\[235b.7\]]chu dro 'jam tsam dang sbyar te btang na/_bad kan dang rlung las gyur pa'i nad 'jig par byed do/_/lcags mdas lus 'bigs pa bzhin no/_/yang na khams slang gi steng du pi ka rany+dza'i lo ma bting ba de'i steng du in dra ba ru ni dang /_dbyi mo dang /_kru trug tres dang /_bca'
[\[236a\]]
[\[236a.1\]]sga dang /_pi pi ling dang /_na le sham gyi phye ma rim bzhin du bdal ba'i steng du lan tshwa btab nas de lta bu rim pa bzhin du brtsegs nas phru ba sar pas dud pa ma shi bar bkag la 'og nas me btang ste bsregs la tshig par gyur pa de btags nas zho ga chu dang sbyar
[\[236a.2\]]te 'thungs na/_skran dang /_dmu rdzing dang /_skya rbab kyi nad dang /_gzhang 'brum rnams la phan no/_/shing kun dang /_de'i sum 'gyur gyi rgyam tsha'i phye ma dang /_de'i sum 'gyur gyi e raN+Da'i mar dang /_de'i sum 'gyur gyi sgog skya'i khu ba dang /_de rnams lhan cig sbyar
[\[236a.3\]]la 'thungs na skran dang /_dmu rdzing dang /_rgyu rlugs kyi zug gzer 'joms par byed do/_/yang na kha lung gi khu ba dang /_shing kun dang /_lce myang tsha dang rgyam tsha dang 'di rnams chang gi nying khu'i nang du btab ste 'thungs na rlung las gyur pa'i skran sel to/_/bca' sga zho
[\[236a.4\]]gnyis dang /_bu ram zho bzhi dang /_til nag po phub ma med pa srang gcig dang /_'di rnams lhan cig phye mar byas te zos la de'i 'og tu 'o ma dron po 'thungs na/_rlung las gyur pa'i snying nad dang /_skran dang /_gzhang 'brum dang /_mo mtshan du zug pa dang /_rtug
[\[236a.5\]]pa 'gags pa rnams las rgyal bar byed do/_/rlung las gyur pa'i skran la ni/_e raN+Da'i mar chang gi dngas ma las gtang ngo /_/rlung dang bad kan rjes su 'brel pa yin na yang sbyor ba de ltar bya'o/_/rlung dang mkhris pa 'brel pa yin na 'o ma dang lhan cig gtang ngo /_/
[\[236a.6\]]gal te rlung las gyur pa'i skran mkhris pa cher skyes na ni tsha ba che ba yin te/_de la ni snum dang bcas pa'i bkru sman bya'o/_/bkru sman byas kyang tsha ba de bzhin du yod na khrag dbri ste gtar ga bya'o/_/sgog skya shun pa skam po srang bzhi dang /_de'i brgyad 'gyur gyi chu dang /_'o ma
[\[236a.7\]]dang lhan cig bskol te/_'o ma lus pa dang /_de las ran par 'thungs na/_rlung las gyur pa'i skran dang /_rtug pa 'gags pa dang /_zhen pa'i rlung dang /_rims mi bzad pa dang /_snying nad dang /_khong 'bras dang /_skem byed dang /_'di rnams myur du
[\[236b\]]
[\[236b.1\]]zlog phar byed do/_/til mar dang /_chang gi dngas ma dang /_ba gcin dang /_rang skyur dang /_nas tshig 'khus pa'i thal ba dang /_'di rnams lhan cig tu sbyar ba 'thungs na/_skran dang /_dmu rdzing dang /_lto sbos pa rnams la phan no/_/yang na kru trug tres
[\[236b.2\]]dang /_pi pi ling dang mU la dang /_e raN+Da dang /_bca' sga dang /_shing kun dang /_rtsab ru tsha dang rgyam tsha dang 'di rnams tshul bzhin bskol ba 'thungs na zug gzer dang lto sbo ba dang rtug pa 'gags pa rnams la phan pa'i mchog yin no/_/ma nu dang /_e raN+Da'i rtsa ba
[\[236b.3\]]ba dang /_nas dang /_byi tsher ba dang /_ba sha ka dang /_'di rnams tshul bzhin du bskol ba 'thungs na lto sbo ba dang /_lus tsha ba'i nad 'joms so/_/yang na ma nu dang /_e raN+Da dang /_rtswa dUr ba dang /_'di rnams kyi rtsa ba dang /_thang shing dang /_bca' sga dang /_de
[\[236b.4\]]rnams bskol ba'i khu ba 'thungs na/_khong pa na ba dang /_rgyab kyi sgal tshigs su zug pa la phan no/_/rlung las gyur pa'i skran la ni/_brag zhun dang /_pa ya s+ya dang /_rtsa ba lnga pa che chung gang yang rung ba chu dang bskol ba blud do/_/rlung skran dang /_rtug pa 'gags
[\[236b.5\]]pa la ni/_nas chan snum dang ldan pa byin te/_pi pi ling dang /_la phug skam po'i khu bcud dang sbyar ba'i zas sbyin no/_/yang na nas kyi zan 'o ma dron po dang lhan cig sbyin no/_/yang na ni mon sran gre'u dang /_mon sran sde'u la sogs pa'i zan dron snum dang /_lan tshwa
[\[236b.6\]]mang po dang ldan ba'i zas za'o/_/rlung las gyur pa'i skran dri ma dang bcas pa la ni/_ni li ni dang /_dur byid dang /_dan ti dang /_a ru ra dang /_ka li l+ya ka dang /_rtsal ru tsha dang /_nas tshig 'khus pa'i thal ba dang /_dong gra dang /_'di rnams mar dang lhan
[\[236b.7\]]cig bkru sman gtang ngo /_/yang na ni li ni dang /_'bras bu gsum dang /_ra sna dang /_ba la dang /_pu tse shel dang /_pi dang ga dang kaN+Da ka ri dang /_'di rnams srang re re dang chu srang brgya nyi shu rtsa brgyad dang lhan cig bskol te/_khu ba brgyad cha lus ba'i nang du/_mar
[\[237a\]]
[\[237a.1\]]bre gang dang /_zho bre gang dang /_su d+hA k+Shi ra srang gcig dang lhan cig bskol te/_mar lus pa ni ni li ni'i mar zhes bya ste/_de las srang re re dang thug pa rkyang po dang lhan cig bsres pa las srang re re zos te legs par 'khrus pa dang /_sha khu'i bza' ba
[\[237a.2\]]byin na/_skran dang /_mdze dang /_dmu rdzing dang /_sme ba dang /_skrang ba dang /_skya rbab dang /_rims dang /_sha bkra dang /_mcher pa na ba dang /_smyo byed rnams 'joms par byed do/_/mdor na rlung las gyur pa'i skran nad gso ba la ni/_khyim bya dang /_rma bya dang /_sreg pa dang /_
[\[237a.3\]]khrung khrung dang /_bye'u bra d+he ka dang /_'di rnams sha khu'i ched du sbyar ro/_/zas su ni 'bras zhag drug cu pa la sogs pa sbyar ro/_/btung bar ni chang sbyar ro/_/snum bag ni mar sbyar ro/_/rlung las gyur pa'i skran nad can la ni/_zas nyung zad ran pa dro ba dang snum pa dang sla
[\[237a.4\]]ba bza'o/_/btung ba ni chang gi nying khu dang /_'u su bskol ba'i chu dron po 'thungs na phan no/_/mkhris pa las gyur pa'i skran nad la ni thog mar snum pa dang /_dro ba'i rgyu las 'byung ste/_de las rgun 'bru dang /_a ru ra dang /_bskol ba'i nang du bu ram bcug pa'am/_
[\[237a.5\]]yang na ka pi l+ya sbrang rtsi dang sbyar ba blud la khrus bya'o/_/yang na khrag mkhris gso ba'i bkru sman nam/_cho ga grub pa'i nang gi bkru sman gang yang rung ba gtang ngo /_/rtsub pa dang dro ba las byung ba'i mkhris pa'i skran la ni kha ba'i sman sbyar ba dang /_yang khrag mkhris gso ba las byung
[\[237a.6\]]ba'i ba sha ka'i sman mar sbyar ba'am/_yang na rtswa'i rtsa ba lnga dang /_sbyar ba'i mar ram/_yang na 'tsho byed sde bcu dang bskol ba'i mar gang yang rung ba blud na mkhris pa las gyur pa'i skran zhi bar byed pa'i mchog yin no/_/yang na 'tsho byed sde bcu de nyid 'o ma dang bskol ba 'am/_
[\[237a.7\]]yang na n+ya gro d+ha'i sde tshan bskol ba 'thungs na yang mkhris pa'i skran sel to/_/rtsub pa dang dro ba las gyur pa'i skran nam/_skran thams cad la ni sman pas bkru sman mar ram 'o ma dang lhan cig sbyar ba'i bkru sman sbyar ro/_/skyu ru ra dang /_bu ram shing gi khu ba srang drug cu rtsa bzhi
[\[237b\]]
[\[237b.1\]]dang mar srang sum cu rtsa gnyis dang /_a ru ra srang brgyad dang 'di rnams lhan cig bskol te/_mar lus pa las ran par 'thungs na/_mkhris pa las gyur ba'i skran sel to/_/yang na mkhris pa khong 'bras gso ba'i nang nas 'byung ba'i seng phrom gyi mar 'thungs na yang phan no/_/yang
[\[237b.2\]]na rgun 'bru dang pa yas s+ya dang /_shing mngar dang /_shug pa dang /_tsan+dan dkar po dang /_sbrang rtsi dang 'di rnams 'bras bkrus pa'i chu dang lhan cig 'thungs na mkhris pa las gyur pa'i skran nad sel to/_/kyi lce ba srang gnyis chu srang drug cu rtsa bzhi dang bskol te brgyad cha lus pa dang /_
[\[237b.3\]]tshigs ma bor la 'o ma dron po dang lhan cig btung bar bya'o/_/de'i 'og tu me'i drod ji lta ba bzhin du 'o ma dron po dang blud na mkhris pa'i nad dang /_mkhris pa las gyur pa'i skran sel bar byed do/_/mkhris pa las gyur pa'i skran nad kyis lus tsha ba la ni mar grang mos bsku zhing /_
[\[237b.4\]]bsil ba'i sman tsan+dan dang /_u shi ra'i phye ma dang sbyar bas byug par bya'o/_/chu las skyes pa'i pad+ma la sogs pa'i lo mas lus la reg cing bkab pa dang /_snod chus bkang ba'i nang du spying par bya'o/_/dang po lus tsha zhing zug gzer che la me drod chung ba la gtar ga
[\[237b.5\]]byas te/_khyad par du mkhris pa las gyur pa'i skran la bya'o/_/de ltar khrag mang du phyung bas nad kyi rtsa ba chad de/_skran yang zad cing khrag ro skyur bar byung ste khrag dang nad kyang med cing nyam chung ba la/_srog chags thang las skyes pa'i sha khus nyams brta bar bya'o/_/de ltar
[\[237b.6\]]nyams brtas nas kyang nyes pa'i lhag ma cung zhig yod pa ltar na/_yang dang yang mar bsten cing goms par bya'o/_/khrag dang mkhris pa las gyur pa'i skran shas cher g.yos te/_bya ba gang gis kyang ma thub ste/_skran khong du smin cing na ba la ni/_mkhris pa
[\[237b.7\]]las gyur pa'i khong 'bras gso ba'i cho ga thams cad kyang bya'o/_/mdor na kha zas ni 'bras sA lu la sogs pa bya'o/_/'o ma ni ba dang ra'i 'o ma sbyar ro/_/tshod ma ni pa to la la sogs pa bya'o/_/sha ni srog chags thang las skyes pa'i sha rnams bya'o/_/snum du ni mar
[\[238a\]]
[\[238a.1\]]bya'o/_/tshod ma dang /_bza' ba'i nang du sbyar ba ni skyu ru ra dang /_pa ru sha ka dang /_rgun 'bru dang /_'bra go dang /_se'u 'bru dang /_kha ra dkar po rnams dang sbyar ro/_/btung ba ni snum ba la dang /_bri ha sti la sogs pa rtsa ba chung ngu lnga bskol ba'i chu dang
[\[238a.2\]]sbyar ro/_/bad kan las gyur ba'i skran la ni thog mar slon bya ste/_gal te slon mi thig ste nyam chung ba la ni smyung ba bya'o/_/slon dang smyung ba byas ba'i 'og tu me drod skyed par byed pa'i phyir sman kha ba dang /_dro ba dang /_tsha ba dang /_sbyar ba'i thug pa la sogs pa'i zas dang /_shing kun la
[\[238a.3\]]sogs pa'i phye ma nas tshig 'khus pa'i thal ba dang /_shing kun dang /_star bu dang /_'di gsum sman gcig gi nyis 'gyur du byas pa gtang ngo /_bad kan las gyur ba'i skran nad phyir 'bur ba'am/_yang na mi mngon par 'dug cing /_tshor ba med la sra zhing brtan pa dang /_
[\[238a.4\]]lto sbo ba la sogs pa'i nad dang bcas pa la ni/_dugs bya ste snyi ba'i cho ga bya'o/_/bad kan las gyur ba'i skran can la ni ya bak+Sha ra dang /_sman tsha ba sbyar ba'i btung ba sbyin no/_/yang na rtsa ba bcu pa bskol ba'i khu ba tsha ba gsum dang /_nas tshig 'khus pa'i thal ba dang /_rgyam
[\[238a.5\]]tsha dang /_shing kun dang /_rtsal ru tsha dang /_se'u 'bru dang /_de rnams mar dang tshul bzhin sbyar ba 'thungs na/_bad kan las gyur ba'i skran las myur du rgyal bar byed do/_/go bye srang gnyis dang /_rtsa ba chung ngu lnga srang re re dang /_chu srang brgya nyi shu rtsa brgyad dang bskol te bzhi cha
[\[238a.6\]]lus pa dang /_de dang mnyam pa'i mar dang /_mar dang mnyam pa'i 'o ma dang /_byi dang ga dang /_shing kun dang /_rgyam tsha dang /_nas tshig 'khus pa'i thal ba dang /_zur pa dang /_rtsal ru tsha dang /_ha ti pi pi ling dang /_ra sna dang /_shing mngar dang /_shu dag dang /_pi pi ling
[\[238a.7\]]dang /_dong gra 'di rnams zho gnyis dang lhan cig yang bkol ba'i sman mar 'di ni go bye'i mar zhes bya ste/_de las ran par zos na/_bad kan las gyur ba'i skran 'joms pa'i mchog yin te/_de bzhin du mcher ba dang /_skya rbab kyi nad dang /_pho ba'i nad dang /_lud pha
[\[238b\]]
[\[238b.1\]]dang /_dbugs mi bde ba sel to/_/mar de zos pa'i 'og tu bad kan gyi skran can gyi lus thams cad la ni dugs bya'o/_/skran thams cad la ni snum chos byas la de'i 'og tu dugs byas nas/_gso ba gang byas kyang nges par 'grub ste dugs ma byas na gso dka' 'o/_/
[\[238b.2\]]thog mar bad kan gyi skran la snum chos dang dugs byas te snyi bar gyur pa dang /_mdo'i gnas nas byung ba'i bum pa'i cha spyad kyis skran nang nas drang ba'i dpyad bya ste/_skran gang du yod pa'i sar ras kyis dkris la/_skran gyi tshod shes pa'i sman pas mtshon rnon pos
[\[238b.3\]]ras kyi steng nas rma dral la zin pa dang /_lham mkhan gyi shing gi cha spyad dam/_lcags las byas pa'am/_ra'i rmig pa'am/_me long gang yang rung bas btsir la nang gi dri ma phyir phyung ba dang dag par phyi bar bya'o/_/skran de snying ngam rgyu ma'i phyogs gang na yod
[\[238b.4\]]pa'i sar dral ba'i dus su mtshon gyis ma phog par bsrung bar bya'o/_/til dang /_yungs kar dang /_zar ma'i sa bon 'di rnams btags pa'i phye mas rma byug par bya'o/_/de nas bad kan las gyur pa'i skran gyi rma de lcags kyi snod dro ba tsam dang bsres te dugs
[\[238b.5\]]bya'o/_/bya ba'i rim pa de dag gis bad kan las gyur pa'i skran nad snyi bar gyur pa la ni snum bag dang ldan pa'i khrus dang /_rtsa ba bcu pa dang sbyar ba'i 'jam rtsi sbyar ro/_/pi pi ling dang /_skyu ru ra dang /_rgun 'bru dang /_sha ma dur byid la sogs pa'i sde tshan dang /_
[\[238b.6\]]'di rnams srang re re dang /_e raN+Da'i mar dang /_rtsi mar bre re re dang /_'bru mar gyi drug 'gyur gyi 'o ma dang lhan cig bskol la mar lus pa 'di ni/_'dres pa'i sman mar zhes bya ste/_des bkru sman du blud na skran sel ba'i mchog go/_/de bzhin du sha rgyas pa dang /_
[\[238b.7\]]khong 'bras dang /_zug gzer dang /_rlung nad rnams la bdud rtsi dang 'dra'o/_/yang na ni li ni'i sman mar gong du bstan pa de las srang gnyis gnyis tsam btung ba'am/_de bzhin du khong 'bras kyi skabs su bshad pa'i su ku mar zhes bya ba'i sman mar dang /_
[\[239a\]]
[\[239a.1\]]dmu rdzing gi skabs su bshad pa'i sman mar gang yang rung ba btung bar bya'o/_/yang na dan ti dang tsi tra ka dang /_a ru ra dang /_'di rnams srang nyi shu rtsa lnga dang chu srang lnga brgya rtsa bcu gnyis dang bskol te/_brgyad cha srang drug cu rtsa bzhi lus pa dang /_a ru
[\[239a.2\]]ra ma gtogs pa'i tshigs ma bor te/_khu ba a ru ra dang bcas pa'i nang du bu ram srang nyi shu rtsa lnga dang /_til dang dur byid kyi phye ma srang bzhi bzhi dang /_pi pi ling dang /_bca' sga'i phye ma zho gnyis gnyis dang /_'di rnams lhan cig tu me mi che ba dang bskol te/_bcur
[\[239a.3\]]'dod pa tsam gyi lde gur gyur pa dang phyir phyung la bsgrangs pa'i nang du sbrang rtsi srang bzhi dang /_dri sna bzhi'i phye ma srang re re btags pa las/_a ru ra'i 'bru re re dang bcas pa'i lde gu srang re zos na khong snum zhing /_nad med la bde bar bre re re tsam 'khru ste/_de yang skran dang /_snying
[\[239a.4\]]nad dang /_gzhang 'brum dang /_skrangs pa dang /_lto sbos pa dang /_bcos pa'i dug dang /_mdze dang /_dmu rdzing dang /_ud kle sha'i nad dang /_yi ga 'chus pa dang /_mcher pa na ba dang /_pho ba na ba dang /_rims mi bzad pa dang /_skya rbab dang /_mig ser rnams 'joms par byed
[\[239a.5\]]de/_'di ni dan ti dang /_tsi tra ka dang /_a ru ra'i lde gu zhes bya'o/_/yang na pu dash+ka ri'i chu 'o ma'i nang du dur byid kyi phye ma bcug la bran te/_mar dang sbrang rtsi zho gnyis dang /_lde gur byas pa byin la bkru sman 'jam po bya'o/_/ru rta dang /_dur byid dang /_dan da dang /_a ru ra
[\[239a.6\]]dang /_ya bak+Sha ra dang /_gu gul dang /_'di rnams kyi phye ma ba gcin dang lhan cig gam yang na gu gul nyi tshe ba gcin dang btung ngo /_/yang na cho ga grub pa'i nang nas bshad pa'i bkru sman drag po dang /_bad kan las gyur pa'i skran la sbyar ro/_/bad kan las gyur pa'i skran
[\[239a.7\]]rtsa ba zug pa dang /_rgya che ba dang /_sra ba dang /_tshor ba med pa dang /_sbo ba dang /_phyir sbo ba 'di rnams kyi thal sman gyi a ri rta dang /_me las bya'o/_/bad kan las gyur pa'i skran nad la ni gzhang 'brum dang /_rde'u dang /_pho ba gso ba'i nang du bshad pa'i thal sman rnams
[\[239b\]]
[\[239b.1\]]sbyar te/_zhag gcig gam gnyis gsum gyi bar du ngal gso zhing sbyar ro/_/sman pas lus kyi stobs dang nad zad par bya ba'i rim pa la 'bad do/_/yang na thang shing dang /_sham dur byid dang /_dan da dang /_pu tse shel dang /_tsha ba rnam lnga dang /_swa tsi ka'i thal ba dang /_
[\[239b.2\]]nas tshig 'khus ba'i thal ba dang /_'bras bu gsum dang /_pa tha dang /_zi ra nag po dang /_ru rta dang /_sar+Na su gan d+ha dang /_'di rnams srang phyed phyed dang /_lan tshwa rnam lnga srang re re dang /_zhib tu btags pa'i phye ma til mar dang zhag dang /_zho dang mar dang de dag
[\[239b.3\]]legs par sbrus la rdza ma kha sbyar gyi nang du bsregs la dud pa ma shor bar bya ste/_rdza ma dmar por gyur pa dang /_phyung la de'i thal ba 'o ma dang mar dang /_dar ba dang chang la sogs pa gang yang rung ba dang sbyar te/_ran par 'thungs na skran dang /_rlung las gyur
[\[239b.4\]]pa'i rtug pa 'gags pa dang /_rlig rlugs dang /_gzhang 'brum dang /_dmu rdzing dang /_pho ba'i nad dang /_srin bu dang /_brjed byed kyi gdon dang /_smyo byed dang mngal nad dang /_khu chu las gyur pa'i rde'u'i nad dang /_de bzhin du byi ba dang /_sbrul la sogs pa'i
[\[239b.5\]]dug dang /_de rnams thal sman 'dis zhi bar byed do/_/bad kan ni mngar ba dang /_snum pa'i bdag nyid yin pas de la ni sha khu dang /_mar dang 'o mar bcas pa'i thal sman rnon po btang na/_bad kan las gyur pa'i skran khong par dum bu dum bur bcad nas 'byung bar
[\[239b.6\]]byed do/_/chang dang snum yun ring du bsten pas me'i drod chung zhing yi ga 'chus pa la ni a sa ba dang /_a ri sta'i chang legs par smin par sbyar te rgyun srang gi lam dag par bya'o/_/'bras dmar po la sogs pa'i 'bras dang /_'bras drug cu rnying pa dang /_
[\[239b.7\]]rgya sran dang /_srog chags thang las skyes pa'i sha dang /_pu ti ka rany+dza dang /_tsi tra ka dang /_a ga ni man tha dang /_la la phud dang /_par+Na dang /_'di rnams kyi myu gu dang /_shi kru dang /_bil ba gzhon nu dang /_la phug skam po gzhon nu dang /_kha lung dang /_
[\[240a\]]
[\[240a.1\]]shing kun dang /_star bu dang /_nas tshig 'khus pa'i thal ba dang /_se'u 'bru dang /_tsha ba gsum dang /_dar ba dang /_mar dang /_til mar dang /_'di rnams dang ci ltar 'tsham pa bzhin du kha zas sbyar ro/_/btung bar ni chang gi dngas ma dang /_
[\[240a.2\]]'bras kyi rang skyur dang /_zhog chu dang dar ba rnams las gang yang rung ba'i nang du la la phud dang lan tshwa'i phye mas btab pa'am/_yang na rtsa ba lnga pa bskol ba'i khu ba 'am/_yang na rgun chang rnying pa blud do/_/yang na pi pi ling dang /_pi pi ling gi rtsa ba dang /_kru trug tres dang /_
[\[240a.3\]]go snyod dang /_lce myang tsha dang /_'di rnams kyi phye ma chang ngam chang gi snyigs ma dang bsres te 'thungs na bad kan las gyur pa'i skran myur du sel to/_/gal te slon dang /_smyung ba dang /_dugs dang sman mar dang /_bkru sman dang /_'jam rtsi dang /_thal sman dang /_
[\[240a.4\]]a sa ba dang /_a bI sta'i chang dang /_ri lu dang phan pa'i zas rnams bsten kyang ma zhi ste/_bad kan gyi skran gting zug par gyur na de la ni khrag dbyung zhing lcags la sogs pas bsreg par bya'o/_/de nas sman pas skran gyi steng ras kyis dkris la/_ras kyi
[\[240a.5\]]steng nas mi drag pas mnan te/_skran gyi than 'khor kun tu lde gu 'am/_lcags bsregs pa'am/_gtsub shing bsrubs pa'i mdag ma 'am/_tin tu ka'i mdag ma gang yang rung bas bsreg go/_/lte ba dang /_chu so dang /_rgyu ma dang /_snying dang /_lte ba'i 'og
[\[240a.6\]]gi spu 'di rnams su mes sreg pa spang ngo /_/de nas bsil ba dang /_bska ba dang /_mngar ba'i sman gyis me'i stobs zhi bar bya ste/_de'i 'og tu rma gso ba'i cho ga bya'o/_/ma zhu ba las gyur pa'i skran la ni thug pa la sogs pa me'i drod skyed pa'i cho ga bya ste/_khyad par du
[\[240a.7\]]smyung ba byas na phan no/_/'dres pa las gyur pa'i skran la ni dus shes pa'i sman pas rang rang gi gso ba bzhin du gso'o/_/bud med kyi khrag skran la ni bu btsas pa'i 'og tu snum chos dang dugs byas la snum chos dang bcas pa'i bkru sman bya'o/_/btung bar ni
[\[240b\]]
[\[240b.1\]]til bskol ba'i khu ba'i nang du bu ram dang mar dang tsha ba gsum dang /_ga bra'i rtsa ba'i phye ma dang ldan par byas pa byin te/_bud med zla mtshan nyams pa la sbyar ro/_/ga bra'i rtsa ba dang pi pi ling dang /_ka rany+dza'i shun lpags dang /_pi pi ling gi rtsa ba dang /_thang shing 'di rnams kyi phye ma til bskol
[\[240b.2\]]ba'i khu ba'i nang du btab ste 'thungs na/_bud med kyi khrag skran sel to/_/yang na shing pa la sha bsregs pa'i thal ba dang chu dang bsres pa btsags pa'i khu ba srang nyis brgya lnga bcu rtsa drug dang /_til mar dang mar srang nyi shu rtsa brgyad brgyad dang bskol te mar lus
[\[240b.3\]]pa dang /_de las ran par 'thungs na skran snyi zhing lhod par 'gyur ro/_/des kyang lhod pa 'am snyi bar ma gyur na/_til chu thags su byas pa 'am/_yang na shri khaN+Da gang yang rung ba dang thal sman sbyar te mo mtshan nas bkru sman gtang ngo /_/yang na nas tshig 'khus
[\[240b.4\]]pa'i thal ba dang /_shri khaN+Da gnyis nya phrug gi sha brdungs pa'i nang du brngos te/_mo mtshan nas bkru sman gtang ngo /_/yang na phag rgod dang /_nya'i mkhris pa ras ma la legs par bsgos te bsgril la mo mtshan nas yar gzhug go/_/mngal dag par bya ba'i phyir bu ram dang
[\[240b.5\]]thal sman dang /_phabs su sbyar ba gtang ngo /_/khrag mkhris la phan pa'i ut+pa la'i sdong bu bsregs pa'i thal sman sbrang rtsi dang mar du sbyar ba'i lde gu sbyin no/_/bud med khrag skran can la ni sgog skya dang chang legs par smin pa dang nya sha rnams sbyar ro/_/yang na rtsa ba bcu
[\[240b.6\]]pa dang 'o ma dang thal sman ba gcin dang sbyar ba'i 'jam rtsi mas gtong ngo /_/cho ga'i rim pa de ltar byas kyang khrag skran de ma byung na dral ba'i cho ga byas na phan no/_/de nas bud med de'i lus la mar dang til mar bsres pas bsku byug byas la khrag shas cher 'byung na gcad
[\[240b.7\]]par bya ste/_kha zas ni sha khu dang bcas pa'i 'bras chan dang de bzhin du btung bar yang chang sar pa sbyin no/_/de ltar byas kyang khrag mang du byung na khrag mkhris kyi gso ba ji lta ba bzhin du bya'o/_/rlung gi nad byung ba na ni rlung nad gso ba thams cad bya'o/_/lto sbo ba la
[\[241a\]]
[\[241a.1\]]sogs pa dang /_rlung gis phyi sa 'gags pa dang /_rlung nad ma zhu ba las byung ba'i nad gang yang rung ba byung na/_so so'i gso ba thams cad bya'o/_/skran gso ba'i le'u bcu bzhi pa rdzogs so//_//de nas dmu rdzing gso ba'i le'u
[\[241a.2\]]bshad par bya ste/_dmu rdzing ni nyes pa shas cher bstsags te/_rgyu srang rnams 'gags pa las 'byung ba yin te/_de bas na de la ni yang dang yang du bkru sman gtang bar bya'o/_/dmu rdzing can gyi nad pa la btung bar ni nyin mtshan du e raN+Da'i mar ba gcin nam 'o ma dang lhan cig
[\[241a.3\]]btung ba 'am yang na ba gcin nam ma he'i gcin nyi tshe zla ba gcig gam gnyis kyi bar du sbyin no/_/lus nyams 'phel zhing rgyas par bya ba'i phyir/_ba dang rnga mo'i 'o ma nyi tshe zla ba gcig gam gnyis kyi bar du blud do/_/khyad par du lus tsha ba dang /_lto sbo bas nyam thag pa
[\[241a.4\]]dang /_skom dad che ba dang /_brgyal ba zil gyis non pa la yang rnga mo'i 'o ma sbyar ro/_/rtsub cing rlung shas cher g.yo ba las gyur pa'i dmu rdzing gi nad dag par 'dod na ni/_sman mar dmu rdzing 'joms pa gang yang rung bas snum chos sbyar bar bya'o/_/sman mar srang
[\[241a.5\]]drug pa zhes bya ba rtsa ba bcu pa bskol ba'i chu dang zho ga chu srang brgya nyi shu rtsa brgyad brgyad dang bskol ba blud do/_/yang na dong gra srang gsum dang mar dang til mar srang bcu drug dang /_de bzhin du zho ga chu srang brgya nyi shu rtsa brgyad dang bskol te mar lus pa dang de las ran
[\[241a.6\]]par 'thungs na dmu rdzing gi nad thams cad 'joms te/_khyad par du yang bad kan dang rlung las gyur pa'i dmu rdzing 'joms pa'i mchog yin no/_/mar srang sum cu rtsa gnyis dang /_mar de'i bzhi 'gyur gyi chu dang chu'i nyis 'gyur gyi ba gcin dang /_tsi tra ka srang
[\[241a.7\]]gcig gi phye ma bskol te mar lus pa dang /_thal sman dang lhan cig dmu rdzing can gyi nad pa la blud par bya'o/_/yang na ni nas dang /_rgya shug dang /_rgya sran dang /_rtsa ba bcu pa tshul bzhin bskol ba'i khu ba'i nang du chang dang /_rang skyur dang /_mar dang bsres
[\[241b\]]
[\[241b.1\]]te yang bskol te mar lus pa blud do/_/mar de rnams kyi sbyor ba de dag gis khong snum zhing lus kyi nyams stobs skyed la/_rlung zhi zhing nad rang gi gnas las bskyod pa dang /_cho ga grub pa las 'byung ba'i bkru sman bya'o/_/pa to la'i rtsa ba dang /_'bras bu gsum dang /_
[\[241b.2\]]skyer pa dang byi dang ga dang /_'di rnams zho gnyis gnyis dang /_ka pi l+ya zho bzhi bzhi dang /_ni li ni zho drug dang /_tri bi tsa zho brgyad dang /_'di rnams btags pa'i phye ma gcin dang sbyar ba'i bkru sman blud do/_/des legs par 'khrus pa dang /_thug pa dang /_srog chags
[\[241b.3\]]thang la gnas pa'i sha khu sbyin no/_/de nas zhag drug gi bar du 'o ma tsha ba gsum dang tshul bzhin bskol ba blud do/_/phye ma'i sbyor ba de dag yang dang yang du byas na dmu rdzing thams cad 'joms so/_/yang na bi sha la dang /_shang gi ni dang /_dan ti dang /_seng phrom gyi shun
[\[241b.4\]]lpags dang /_shu dag dang 'di rnams btags pa'i phye ma kar ka na du dang /_rgun 'brum dang /_rgya shug dang /_'di rnams kyi khu ba ba gcin dang sbrang chang gang yang rung ba dang lhan cig bkru sman gyi don du gtang ngo /_/la la phud dang /_spa ma'i 'bras bu dang /_'u su dang /_
[\[241b.5\]]sha ta puSh+pa dang /_zi ra nag po dang /_ka ra bI ra dang /_pi pi ling gi rtsa ba dang /_a dza gan+d+ha dang /_zur pa dang /_shu dag dang /_zi ra dang tsha ba gsum dang /_khron bu dang /_'bras bu gsum dang /_thal ba rnam gnyis dang /_ma nu dang /_ru rta dang /_lan tshwa rnam lnga dang /_phyi
[\[241b.6\]]dang ga dang /_'di rnams cha snyoms pa dang /_dan ti cha gsum dang /_dri bid ta dang /_bi sha la cha gnyis dang /_sa ta la cha bzhi dang /_'di rnams btags pa'i phye ma ni sred med kyi bu'i phye ma zhes bya ste/_'di bsten na khyab 'jug gis lha ma yin bcom pa bzhin du nad kyi tshogs
[\[241b.7\]]du mas btab pa'i nad mi 'phel zhing sel bar byed do/_/dmu chu la ni dar ba las gtang ngo /_/rlung gis lto sbo ba la ni chang las gtang ngo /_/rlung nad la ni chang bkrus pa las gtang ngo /_/phyis 'gags pa la ni zho ga chu las gtang ngo /_/gzhang 'brum la ni se'u 'bru'i
[\[242a\]]
[\[242a.1\]]khu ba las gtang ngo /_/mkhregs pa la ni da trig gi khu ba las gtang ngo /_/ma zhu ba la ni chu dron po las btang ste/_'dis mtshan bar rdol ba dang /_skya rbab kyi nad dang /_lud pa dang /_dbugs mi bde ba dang /_ske 'gags pa dang /_snying nad
[\[242a.2\]]dang /_pho ba'i nad dang /_mdze dang /_pho ba drod chung ba dang /_rims dang /_mche ba'i dug dang /_rtsa ba'i dug dang /_dug sbyar ma rnams la phan no/_/rang gi nyams stobs dang sbyar te/_sngar snum bag gis brtas la de nas bkru sman gtang bar bya'o/_/spa ma'i
[\[242a.3\]]'bras bu dang /_khron bu dang /_'bras bu gsum dang /_pu tse shel dang /_ni li ni dang /_kyi lce ba dang /_ta la dur byid dang /_shu dag dang /_rgyam tsha dang /_kha ru tsha dang /_pi pi ling rnams phye mar byas te/_se'u 'bru'i khu ba 'am/_'bras bu gsum gyi khu ba 'am/_sha
[\[242a.4\]]khu 'am ba gcin nam/_chu dro 'jam tsam las gtang ba 'di ni skran thams cad dang /_mcher pa na ba dang /_dmu rdzing thams cad dang /_sha bkra dang /_mdze dang /_lhog pa dang /_pho ba'i drod ma snyoms pa dang /_lud pa dang /_gzhang 'brum dang /_skya rbab kyi nad dang /_
[\[242a.5\]]mig ser dang /_ljang khu kha dang /_rlung dang mkhris pa dang /_bad kan rnams la phan te/_bkru sman 'di rnams kyis myur du sos par byed de/_'di ni spa ma la sogs pa'i phye ma zhes bya'o/_/ni li ni dang /_lcang ma dang /_tsha ba gsum dang /_nas tshig 'khus pa'i thal ba dang /_
[\[242a.6\]]lan tshwa rnam lnga dang /_kru trug tres dang /_'di rnams kyi phye ma mar dang sbyar te 'thungs na/_dmu rdzing dang skran sel to/_/de ltar yang dang yang du bkru sman btang ba'i bar du nyams stobs bskyed par bya ba'i phyir/_gong ma ltar rnga mo 'am/_ba 'am/_ra'i 'o ma gtang ngo /_/dmu
[\[242a.7\]]rdzing gi nad tshabs che ba la ni snum dang bcas pa'i bkru sman myur du btang ste/_nyam chung ba la ni mi bsdad do/_/mar srang brgya nyi shu rtsa brgyad kyi nang du a ru ra srang sum cu rtsa gnyis btags pa dang lhan cig me la bzhus pa dang /_kha gzar gyis dkrug cing nas kyi sbun
[\[242b\]]
[\[242b.1\]]pa'i nang du zla ba gcig bzhag la/_de nas phyung la yang bzhus te yang a ru ra bskol ba'i chu dang /_zho skyur bo dang ldan par bskol te/_de las ran par 'thungs na dmu rdzing dang /_sbyar ba'i dug dang /_gtun lta bu'i nad dang /_lto sbo ba dang /_skran dang /_khong 'bras dang /_
[\[242b.2\]]de bzhin du mdze dang smyo byed dang /_brjed byed rnams 'joms par byed do/_/yang na ba'i 'o ma dang /_shri khaN+Da dang bcas par bskol te bsgrangs la/_kha gzar gyis dkrugs te/_de las byung ba'i mar dang shri khaN+Da yang bskol ba'i khu ba dang bcas par 'thungs na phan yon gong
[\[242b.3\]]ma dang 'dra'o/_/yang na 'o ma srang lnga brgya rtsa bcu gnyis dang /_shrI khaN+Da'i 'o ma srang bcu drug dang lhan cig mnan te/_zhor smin pa dang bsrubs pa'i mar dang /_tri bi tsa bcug pa la yang bskol te 'thungs na phan yon gong ma dang 'dra'o/_/de bzhin du mar bre gang dang /_mar
[\[242b.4\]]gyi brgyad 'gyur gyi 'o ma dang /_su d+ha k+Shi ra srang gcig dang /_dur byid srang drug dang /_gong gi phye ma dang 'di rnams dang lhan cig bskol te/_mar nyi tshe lus pa blud do/_/de'i 'og tu thug pa dang /_khu bcud mngar po dang 'o ma btung ngo /_/mar khod par zhu ste 'khrus pa dang /_
[\[242b.5\]]bca' sga bskol ba'i khu ba dron po blud do/_/de nas thug pa dang /_rgya sran gyi yu sha yang rim pas blud do/_/de ltar khong pa rtsub par gyur pa dang /_zhag gsum gyi bar du gong ma'i mar dang lhan cig zas sbyin no/_/gong ma'i rim pa de ltar yang dang yang du sman mar btung
[\[242b.6\]]ngo /_/sman mar gyi sbyor ba de dag sman pa mkhas pas tshul bzhin byas na/_skran rnams dang /_sbyar ba'i dug rnams dang /_dmu rdzing rnams zhi bar byed do/_/yang na sman pi lu btags pa'i phye ma dang /_mar bskol ba 'thungs na/_lto sbo zhing zug pa rnams la phan no/_/
[\[242b.7\]]yang na seng phrom gyi sman mar ram/_ni li ni'i sman mar ram/_'dres pa zhes bya ba'i sman mar gang yang rung ba blud do/_/bkru sman de dag gis nad gzhi dang bral ba dang /_thug pa la sogs pa'i 'bras chan la sogs pa yang ba ran par kha zas kyi tshod zin par bya'o/_/nyes
[\[243a\]]
[\[243a.1\]]ba'i lhag ma cung zhig lus pa lta na/_a ru ra rdog ma stong pa gcin dang lhan cig bza' ste/_btung ba ni 'o ma sbyar ro/_/yang na pi pi ling rdog ma stong shri khaN+Da'i 'o ma'am/_chu dang spangs te zos la de'i 'og tu 'o ma btung ngo /_/yang na pi pi ling bskyed
[\[243a.2\]]pa'i cho ga bcud kyis len gyi skabs su bshad pa zos na de'i 'og tu 'o ma btung ba'am/_yang na bcud kyis len gyi skabs su bshad pa'i brag zhun zos la/_de'i 'og tu 'o ma btung ba'am/_yang na gu gul bcud kyis len du smos pa ltar zos la/_'o ma btung ba'am/_yang
[\[243a.3\]]na 'o ma dang sge'u gsher gyi khu ba cha snyoms pa 'thungs na phan no/_/yang na dmu rdzing gi nad lhag ma lus pa la ni tsi tra ka dang /_thang shing btags pa'i phye ma dang 'o ma sbyar ba btung ba'am/_de bzhin du bzas gzhan mi za bar ha ti pi pi ling dang /_bca' sga 'o ma dang sbyar ba zla
[\[243a.4\]]ba gcig btung ngo /_/yang na byi dang ga dang /_kru trug tres dang /_dan ti dang /_dbyi mo dang /_tsha ba gsum 'di rnams btags te 'o ma dang lhan cig sbyar ba zho gnyis tsam 'thungs na dmu rdzing tshabs che ba las rgyal bar byed do/_/kha zas ni 'o ma'am/_su d+hA
[\[243a.5\]]k+Shi ra 'o ma dang mar dang bcas pa zla ba gcig tu bza'o/_/yang na shri khaN+Da'i 'o ma'i nang du pi pi ling dang /_a ru ra sbangs la btags te khur ba'i nang du btab la sbyin no/_/gal te dmu rdzing can rlung nad kyis rtsib logs su zug pa dang /_rengs pa dang /_ro stod
[\[243a.6\]]'dzings par gyur na de la ni bil ba'i thal ba dang /_til mar sbyar ba blud do/_/yang na tin du ka dang /_ba la dang /_ba la sha dang /_til gyi sdong bu dang /_chu shing dang /_a ba marga dang /_ag ni man tha dang /_'di rnams kyi thal ba chu dang sbyar la ras kyis btsags te/_
[\[243a.7\]]til mar dang lhan cig bskol la blud do/_/rlung las gyur pa'i dmu rdzing bad kan dang lhan cig ldan pa'am/_mkhris pa dang ldan pa dang /_de gnyi ga dang ldan zhing rlung stobs che bar gyur pa de la ni e raN+Da'i mar nad gzhi so so dang sbyar ba btang na phan no/_/yang na thang
[\[243b\]]
[\[243b.1\]]shing dang /_rgya skyegs shing dang /_ha ti pi pi ling dang /_shi kru dang /_a shwa kar+Na dang 'di rnams btags pa'i phye ma ba gcin dang sbyar ba'i lde gus dmu rdzing gi phyi rol nas bsku'o/_/yang na brish+tsi ka li dang /_shu dag dang /_bca' sga dang /_rtsa ba lnga pa dang /_ba spu ba dang /_
[\[243b.2\]]'u su dang /_ru rta dang /_'di rnams bskol ba'i khu ba'am/_yang na ba gcin gang yang rung bas phyi rol nas dkrugs so/_/de ltar khrus la sogs pa byas nas nad phyung ste/_lto ba zhum par gyur pa dang /_yang lto ba rlung gis mi sbo ba'i phyir sa la dang /_ba la'i sde tshan dugs
[\[243b.3\]]kyi skabs su bshad pa bzhin du dugs byas te/_ras kyis lto ba bcing bar bya'o/_/de ltar legs par khrus byas nas lto ba yang sbo ba lta na snum dang skyur dang lan tshwa dang bcas pa'i bkru sman drag po bya'o/_/rlung bad kan dang bcas pas lto sbo bar byed pa la ni sman rno ba dang /_thal
[\[243b.4\]]sman dang gcin dang bcas pas 'jam rtsi mas gtong bar bya'o/_/de ltar gong du bstan pa'i bya ba de dag ni dmu rdzing spyi'i cho gar grags pa yin no/_/rlung las gyur pa'i dmu rdzing can nyams stobs dang ldan pa la ni/_sman byid ri'i sde tshan mar dang bskol ba blud la khong snum par
[\[243b.5\]]gyur pa dang /_yan lag thams cad la dugs bya ste/_seng phrom gyi mar ram/_'dres pa'i sman mar gyis bsku sman bya'o/_/de ltar khrus byas pa'i 'og tu nyams stobs bskyed par bya ba'i phyir thug pa dang 'o ma sbyin no/_/nyams rnyed nas rim gyis 'o ma spang bar bya ste/_yang
[\[243b.6\]]khong pa ltam mam/_sngo bar byed na ni gong du smos pa'i bkru sman yang bya'o/_/de nas me drod chung zhing rtug pa 'gags par gyur pa la ni/_sha khu skyur dang lan tshwa cung zad dang ldan pas yang snum chos bya ste/_de nas dugs byas la rtsa ba bcu pa dang sbyar ba'i 'jam rtsi mas
[\[243b.7\]]gtong ngo /_/de nas sman rno ba dang lhan cig 'jam rtsi mas gtong ngo /_/rlung las gyur pa'i dmu rdzing khong rtsub cing phyi sa dang 'phyen 'gags pa dang me'i drod che ba dang /_khong pa 'khrug cing gyo la rus pa dang tshigs dang rtsib logs dang rgyab dang /_mjug to rnams su zug cing na ba la ni til
[\[244a\]]
[\[244a.1\]]dang /_e raN+Da'i mar dang /_rlung nad 'joms pa'i sman dang /_skyur dang ldan par lhan cig bskol te/_mar lus pa des ha nu ba sa mas gtong ngo /_/nyams stobs chung zhing khrus mi theg pa la ni dmu rdzing zhi bar bya ba'i sman 'jam rtsi dang 'o ma dang
[\[244a.2\]]mar dang /_sha khu la sogs pa sbyar ro/_/mkhris pa las gyur pa'i dmu rdzing can gyi nad pa nyams stobs dang ldan pa la ni sman mngar ba dang sbyar bas snum chos bya ste/_sha ma dur byid dang /_'bras bu gsum dang mar lhan cig bskol te khrus bya'o/_/de nas n+ya gro d+ha'i
[\[244a.3\]]sde tshan las bskol ba'i nang du kha ra dang sbrang rtsi dang mar mang du blugs te/_bkru sman drag po byas na phan no/_/de bzhin du n+ya gro d+ha'i sde tshan bskol ba'i 'jam rtsi mas gtong ngo /_/dmu rdzing can gyi nad pa nyam chung ba la ni/_dang po a nu ba sa na gtang ngo /_/de nas 'o ma'i
[\[244a.4\]]'jam rtsis dag par bya'o/_/me stobs skyes pa la ni snum chos bya ste/_yang dang yang du bkru sman bya'o/_/'o ma 'am dur byid sbyar ba 'am/_e raN+Da'i mar dang sbyar ba'am/_yang sa la 'am/_kyi lce ba 'o ma dang sbyar ba 'am/_yang na dong ga 'o ma dang sbyar bas
[\[244a.5\]]bkru sman bya'o/_/mkhris pa las gyur pa'i dmu rdzing bad kan dang bcas pa la ni ba gcin dang sbyar ba'i 'o mas bkru sman bya'o/_/mkhris pa las gyur pa'i dmu rdzing rlung dang bcas pa la ni tig ta'i sman mar 'o ma dang bcas pas yang dang yang du bkru sman bya'o/_/'bras
[\[244a.6\]]gang yang rung ba'i 'o ma dang lhan cig sbyin pa'am/_yang na byi da ri'i sde tshan 'o ma dang bskol ba sbyin no/_/'o thug sbyar bas dmu rdzing gi phyi rol nas bsku'o/_/'jam rtsi dang bkru sman dang 'o ma btang ba de dag yang dang yang du rim pa de lta bu 'bad pa dang bcas pas ma
[\[244a.7\]]yengs par byas na nges par mkhris pa las gyur pa'i dmu rdzing las rgyal bar byed do/_/bad kan las gyur pa'i dmu rdzing la ni dug mo yungs kyi sde tshan la mar dang bskol bas btung ba la sogs pas snum chos byas la/_de'i 'og tu dugs byas nas nyams stobs dang
[\[244b\]]
[\[244b.1\]]ldan pa zhig na shri khaN+Da mar dang sbyar bas khrus bya'o/_/de'i 'og tu me'i drod bskyed par bya ba'i phyir/_bad kan 'joms pa'i sman tsha ba dang thal sman dang ldan pa'i bza' ba thug pa la sogs pa rim gyis sbyin no/_/yang na mu ka ka'i sde tshan dang /_tsha ba gsum dang ba
[\[244b.2\]]gcin dang sbyar ba'i til mar dang 'di rnams lhan cig bskol la/_bkru sman drag po mas gtong ngo /_/de'i 'og tu mu ka ka'i sde tshan til mar dang bskol ba'i 'jam rtsis btang ba yang de dang 'dra'o/_/kha zas ni tsha ba gsum dang /_'o mar bcas pa'am yang na rgya sran
[\[244b.3\]]gyi khu bcud dang ldan par sbyin no/_/bad kan las gyur pa'i dmu rdzing 'bur ba dang brtan pa dang /_rlongs bag tu 'dug pa dang yi ga 'chus pa dang /_snying na ba dang /_me drod chung ba dang /_chang nad che ba la ni a riSh+Ta'i chang dang /_nas tshig 'khus pa'i thal ba chu dang sbyar
[\[244b.4\]]ba ras kyis btsags la btung bar sbyin no/_/shing kun dang /_pi pi ling dang /_'bras bu gsum dang /_thang shing dang /_ser po rnam gnyis dang /_bse shing gi 'bras bu dang /_na le sham dkar po dang /_pu tse shel dang /_seng phrom dang /_shu dag dang /_bca'
[\[244b.5\]]sga dang /_bong nga dkar po dang /_gla sgang dang /_ru rta dang /_sa ra la zhes bya ba ko nyon tse dang /_lan tshwa rnam lnga dang 'di rnams zhib tu btags la zho dang snum rnam bzhis sbrus la rdza ma kha sbyar gyi nang du du ba ma shor bar bsregs pa'i thal ba phyung la de la zho gnyis gnyis chang gi
[\[244b.6\]]dngas ma dang /_zho ga chu dang /_chu dron dang /_a riSh+Ta dang /_a sa ba'i chang dang /_nas chang dang /_'di rnams gang yang rung ba dang lhan cig sbyar ba 'thungs na dmu rdzing dang skran dang gtun lta bu'i nad dang /_tu ni dang /_skrang ba dang /_gsus pa dang mcher pa na ba dang /_
[\[244b.7\]]snying na ba dang /_gzhang 'brum dang /_rtug pa 'gags pa rnams zhi bar byed do/_/bad kan las gyur pa'i dmu rdzing nyam chung ba la ni ha ri sta'i chang dang /_ba gcin gyi btung ba dang /_sman gyi phye ma dang /_lcags las byas pa'i btung ba dang /_til mar thal sman
[\[245a\]]
[\[245a.1\]]dang bcas pa'i btung ba dang /_de dag gang yang rung ba dang sbyar na rgyal bar byed do/_/yungs kar dang /_phabs dang /_la phug gi sa bon dang /_de dag btags pa'i phye ma ba gcin dang lde gur byas pas dmu rdzing bskus la/_phyi rol
[\[245a.2\]]nas dugs bya ste/_de ltar yang dang yang du bya ba'i rim pa sbyar ro/_/'dus pa las gyur pa'i dmu rdzing lus stobs dang me drod chung zhing nad gzhi rnams tshabs che ste/_gcig la gcig gnod par gyur pa ni gsor mi rung ste spang ngo /_/de ni gal te ma byas na ni nges par
[\[245a.3\]]'chi la/_byas na ni 'tsho yang srid pas gso ba 'di dag bya ste/_dan ti dang tra ban ti'i 'bras bu'i mar gyi btung ba byin na rab tu bsngags so/_/'dus pa'i dmu rdzing la nad gzhi gsum gyi gso ba tshul bzhin du byas kyang ma thub na/_nye du rnams la dris nas ka ka da ni dang /_'ol
[\[245a.4\]]ma se dang /_ka ra bI ra dang /_'di gsum gyi rtsa ba btags pa'i phye ma chang dang lhan cig btung ngo /_/yang na bza' ba dang btung ba'i nang du bstan pa'i dug dag pa sbyin no/_/yang na sbrul khros pa'i khar shing tog bcug la gdug pas zos zin pa'i shing tog byin na nad gzhi
[\[245a.5\]]rnams gcig tu bsdus nas dug gi mthus dkrugs te phyi rol du 'byin cing 'jig par byed do/_/sbyor ba'i rim pa de dag byas nas gal te dug de nad kyi steng du bab na ni nad de 'jig par byed la/_lus tha mal pa la bab na ni 'chi bar 'gyur ro/_/ci ste dug gi nad zhi ba
[\[245a.6\]]ltar na chu grang mos lus khrus byas la de'i 'og tu 'o ma sbyin no/_/yang na dug dang /_dur byid dang /_man du ka par ni dang /_rgya sne'u dang /_nas dang /_ka la sha ka dang /_de rnams las gang yang rung ba'i rang gi khu ba skyur dang /_lan tshwa dang /_snum med par slon
[\[245a.7\]]pa'am skam po gang yang rung ste/_kha zas gzhan mi bza' bar zla ba gcig tu bza'o/_/gal te skom na yang de rnams rang gi khu ba blud do/_/de bzhin du gong ma'i cho ga de dag gis zla ba gcig nas nad med par 'gyur te/_lus nyam chung na srog bsrung bar bya ba'i phyir rnga mo'i
[\[245b\]]
[\[245b.1\]]'o ma blud do/_/mcher pa'i nad dmu rdzing la ni nad gzhi ji lta bar snun chos dang dugs bya ste/_zho dang 'bras chan du bcas pa zos la lag pa g.yon pa la gtar gas khrag dbyung ngo /_/nad pa des nyams stobs rnyed pa dang /_yang snum chos byas te/_nyes pa'i lhag ma
[\[245b.2\]]slon khrus kyis lus dag par byas la/_rgya mtsho'i nya phyis kyi phye ma dang /_thal sman dang 'o mar sbyar ba blud do/_/de bzhin du pu ti ka rany+dza la rtsabs skyur po dang sbyar te/_bskyos pas ras kyis btsags pa'i nang du lce myang tsha dang pi pi ling shas cher btags pa'i phye mas
[\[245b.3\]]btab pa blud do/_/yang na shi kru bskol ba'i nang du/_rgyam tsha dang /_tsi tra ka dang /_pi pi ling gi phye ma btab pa blud do/_/yang na shing kun la sogs pa'i phyi ma skran nad gso ba'i le'ur bshad pa dang /_thal sman sna tshogs dang /_sman mar srang drug pa che chung dang
[\[245b.4\]]sbyor ba de dag gang yang rung ba me drod ji lta ba bzhin du sbyin par bya'o/_/yang na pi pi ling dang /_dong gra dang /_dan ti cha mnyam pa dang /_a ru ra sna gcig gi nyis 'gyur dang /_lce myang tsha sna gcig gi phyed dang /_'di rnams phye mar byas te chu dron la gtang ngo /_/
[\[245b.5\]]byi dang ga dang /_kru trug tres dang /_phye dang /_rgyam tsha dang /_shu dag dang /_de rnams kyi phye ma mar dang sbrus te rdze'u kha sbyar gyi nang du bsregs la/_de'i thal ba 'o ma dang lhan cig 'thungs na/_skran dang mcher ba'i nad 'joms par byed do/_/yang na rgya shug gi 'o ma
[\[245b.6\]]btags pa'i til mar dang bsres pa lde gur byas pa mcher pa'i dmu rdzing gi steng du bskus la legs par mnyes la/_gtun shing gis brdung ba dang btsir te/_de nas 'o ma 'thungs na mcher pa'i dmu rdzing 'joms so/_/yang na shing ro hi ni'i lcug ma rtsa ba nas bcad de
[\[245b.7\]]bskams la/_a ru ra dang lhan cig btags pa'i phye ma chu dang zhag bdun gyi bar du sbangs la 'thungs na/_mig ser dang /_mcher ba dang /_skran dang /_gzhang 'brum dang /_srin bu dang /_skrang ba dang /_dmu rdzing dang /_de rnams la phan no/_/ro hi ta'i
[\[246a\]]
[\[246a.1\]]shun phrags srang nyi shu rtsa lnga dang /_rgya shug skam po srang sum cu rtsa gnyis cham chom brdungs te bskol ba bzhi cha lus pa dang /_tshigs ma bor ba'i nang du tsha ba rnam lnga srang re re dang de spyi dang mnyam pa'i ro hi ta'i shun phrags rnams btags pa'i
[\[246a.2\]]phye ma dang /_mar srang sum cu rtsa gnyis 'o ma srang drug cu rtsa bzhi dang yang bskol te/_mar lus pa las ran par 'thungs na mcher pa'i dmu rdzing tshabs che ba yang myur du sel bar byed do/_/yang na chu shing dang /_til gyi sdong bu dang /_gze ma rnams bsregs
[\[246a.3\]]pa'i thal ba til mar dang bskol ba las ran par 'thungs na bad kan dang rlung las gyur pa'i mcher pa'i dmu rdzing las rgyal lo/_/sbyor ba de dag gis ma zhi ste rlung dang bad kan las gyur pa'i mcher pa'i dmu rdzing rnag tu red pa ni skran gso ba'i cho ga bzhin du me'i las
[\[246a.4\]]bya'o/_/mkhris pa las gyur pa'i dmu rdzing la ni/_'tsho byed sna bcu mar dang bskol ba rab tu bsngags te/_de bzhin du 'o ma'i 'jam rtsi dang /_khrag dbyung ba dang /_slon khrus kyis lus dag par bya ba dang /_'o ma'i btung ba sbyar ba rab tu bsngags so/_/mchin pa'i dmu
[\[246a.5\]]rdzing gi gso ba ni/_mcher pa'i dmu rdzing gi gso ba thams cad bya ste/_khyad par du lag pa g.yas pa la gtar ga bya'o/_/gzhang 'gags pa'i dmu rdzing la ni thog mar dugs byas la ba gcin sman rnon po dang /_til mar dang lan tshwa sbyar bas bkru sman drag po
[\[246a.6\]]dang /_'jam rtsi mas gtong ba dang /_phyi sa sla bar gyur pa'i zas dang bkru sman rnon po rnams gtang bar bya'o/_/gzhan yang rlung gis rtug pa 'gags pa dang /_rlung la phan pa'i gso ba thams cad kyang 'dir spyad do/_/rgyu ma rdol ba'i dmu rdzing la dugs ma
[\[246a.7\]]gtogs pa'i bad kan gyi dmu rdzing gi gso ba thams cad bya'o/_/sman pas chu ser la sogs pa bzhin du yang dang yang du gzags par bya'o/_/lto ba chus gang ba'i dmu rdzing la ni ba gcin dang /_sman rno ba dang /_thal sman dang sbyar ba'i bza' ba dang btung ba sbyar
[\[246b\]]
[\[246b.1\]]ro/_/me'i drod skyed pa dang /_bad kan 'joms pa'i bza' ba nye bar bsten par bya'o/_/ra'i ril ma bsregs pa'i thal ba ba gcin dang sbyar te ras la btsags la bskol te/_ska bar gyur pa dang /_de'i nang du pi pi ling dang pi pi ling gi rtsa ba dang bca' sga dang /_
[\[246b.2\]]lan tshwa rnam lnga dang /_dur byid dang /_dan da dang /_'bras bu gsum dang /_khron bu dang /_kar ka ta sring gi dang /_swa rtsi ka'i thal ba dang /_shu dag dang /_sa ta la dang /_'di rnams btags pa'i phye ma zho gnyis gnyis bcug la/_rgya shug gi 'bras bu tsam
[\[246b.3\]]gyi ri lu byas te/_rang skyur gyi nang du mnyes la ran par 'thungs na ma zhu ba dang skrang ba dang dmu rdzing shas che ba rnams sel to/_/de la dmu rdzing mtshon gyis dral ba ni/_dmu rdzing rnam pa brgyad las/_gsum ni dral ba'i cho ga bya ste/_de yang gang zhe na/_gzhang 'gags
[\[246b.4\]]pa'i dmu rdzing dang /_rgyu ma rdol ba'i dmu rdzing dang /_lto ba 'chus pa'i dmu rdzing dang gsum mo/_/thog mar ni dmu rdzing brgyad po kun kyang sman gyis gso bar bya'o/_/des ma thub na sman pas mtshon gyis khong phye ba'i dpyad bya ste/_thog mar nad pa'i dpyad rtsom
[\[246b.5\]]pa yang gya tshoms su byar mi rung ste/_nad pa'i nye du rnams kyis rgyal po la thugs tshod du gsol nas sman pas bdag nyid kyi spyad kyi mtshon legs par bya ste brtags la sbyor ba brtsam par bya ste/_de la dmu rdzing brtol bar 'dod pas dang por gzhang 'gags pa'i dmu
[\[246b.6\]]rdzing dang /_rgyu ma rdol ba'i dmu rdzing gnyis la thog mar snum gyi cho ga dang dugs bya ste/_nad pa'i lte ba'i 'og tu sor bzhi bcal la/_de nas g.yon ngos dku'i phyogs su sor bzhi bcal bar rma kha sor bzhi tsam dral lo/_/rgyu ma la ma phog par bag bya'o/_/dral zin pa
[\[246b.7\]]dang /_rma'i nang nas rgyu ma'i nang du spu'i gong bu 'am rdo 'am/_dring ba'i ril bu 'byar bas rgyu ma 'gags pa 'am/_shing tshal lam/_rus pa 'am/_zug rngu gang yang rung bas rgyu ma rdol ba gang yin pa de legs par brtags te/_de yang lag pa snum gyis bskus pas myang zhing
[\[247a\]]
[\[247a.1\]]lta'o/_/gal te spu'i gong bu'am/_dri ma'i ril bus 'gags pa yin na/_de la ni rgyu ma'i phyi rol nas cung zad mnyes la snga ma'i gnas nas 'gog pa'am bskyod pa 'am/_btsir ba tsam gyis dbyung bar 'gyur ro/_/zug rngus rdol ba la
[\[247a.2\]]ni/_zug rngu phra 'am drang du 'dod pa lta bu la ni/_spre'u'i so lta bu'i skam pas phyir drangs la dbyung ngo /_/zug rngu lci ste dbyung du mi 'dod pa 'am sbom pa la ni/_rgyu ma dang mtshams su bcad do/_/gal te chu ser dang /_dri ma ngan pa rgyu ba yod na yang bu ga btsir la de nyid nas phyir
[\[247a.3\]]dbyung ngo /_/de nas mar dang sbrang rtsi bsres pas rgyu ma bsku'o/_/cho ga de nyid byas zin pa dang /_rgyu smad kyi nang grol ro stod phyogs su dbugs ring pos phyogs gcig tu drangs pa ltar byas pas rgyu ma snga ma'i gnas su bde bar rang 'dug pa'i rigs so/_/de nas phyi'i lto ba'i
[\[247a.4\]]rma dar skud kyis btsems la/_sa nag po dang /_shing mngar chu dang sbyar ba'i lde gus rma dang lto ba bskus la/_ras kyis rma dang rked pa dkris te gzhag go/_/de nas rlung med pa'i gnas su 'o ma 'ba' zhig gis gsos la/_mal snum can bcas la bsnyal
[\[247a.5\]]lo/_/lto ba chus gang ba'i dmu rdzing la ni rlung dang mthun pa'i sman dang til mar du sbyar bas lus bsku bar bya'o/_/de nas lto ba ras kyis dkris te chu dron pos steng du blugs la dugs bya'o/_/de la mtshon gdab sa ni gong ma dang mthun/_rma kha ni sor gcig gi thad du dbug
[\[247a.6\]]go/_/mtshon ni 'bras kyi rtse mo 'dra bas dral lo/_/de ltar dral ma thag tu shing sbu gu can 'jam po'i tham bus thabs su bcug la/_sbubs kyi nang nas nad cung zad phyung la gzag go/_/de nas ras sam pags pas dam du bcings la rlung mi shor bar bya'o/_/de nas zhag
[\[247a.7\]]gsum gyi bar du mi bsgul bar gsum pa nas zhag bcu drug gi bar du nyin re khad kyis dbyung ngo /_/zhag bcu drug lon nas sbu gu phyung ste/_til mar dang lan tshwa btab pas rma kha bskus la ras kyis lto ba bcing la/_de nas zhag gsum pa nas zhag bcu drug gi bar
[\[247b\]]
[\[247b.1\]]du ras bkrol zhing rma btsir la gong ma'i sman gyis kyang de bzhin du bsku/_ci ste brtol ma thag tu 'phral nad dus gcig tu phyung bar gyur na skyon 'di dag yod de/_skom dad che ba dang /_tsha ba skye ba dang /_yan lag zug cing na ba dang /_'khru ba dang /_dbugs mi bde ba dang /_
[\[247b.2\]]lud pa lu ba dang /_lag pa dang rkang pa tsha ba dang /_'di rnams 'byung bas khad kyis zhag re dbyung bar bya'o/_/nad 'byin pa'i tshe dal bus btsir ro/_/de nas rlung med pa'i gnas su bzhag nas zhag dang po smyung bar bya'o/_/de nas zhag gnyis pa la tshwa dang snum
[\[247b.3\]]med pa'i 'bras thug sbyin no/_/de nas zla ba drug gi bar du kha zas gzhan mi bza' bar 'o ma 'ba' zhig sbyin no/_/de nas zla ba gsum gyi bar du 'o ma las gzhi blangs pa'i 'bras thug sbyin no/_/de nas zla ba gsum gyi bar du ci tse dang /_khre'i thug pa la 'o ma dang lan
[\[247b.4\]]tshwa cung zad btab ste/_se'u 'bru bskol ba'i khu ba bsres pa btung ngo /_/de ltar byas pa'i rim pas lo gcig gi bar du bsrungs na ni/_lto ba chus gang ba'i dmu rdzing 'joms par byed do/_/srog 'tshol ba'i slob dpon sman pas ji ltar bstan pa'i lung mnyan par byas
[\[247b.5\]]nas cho ga bsrung ba la 'bad par bya ste/_zas thub par bya zhing lto 'dun la sogs pa mi bya'o/_/gzhang 'gags pa'i dmu rdzing dang /_rgyu ma rdol ba'i dmu rdzing gnyis kyi cho ga dang /_bsrung ba yang 'di dang 'dra bar lo gcig gi bar du bya'o/_/de ltar lo gcig gi
[\[247b.6\]]bar du bsrung ba byas nas phyis nad mi skye zhing brtan par bya ba'i phyir sman gyi sbyor ba 'og nas 'byung ba 'di dag bya'o/_/de la dmu rdzing brgyad po kun kyang phal cher nad gzhi 'dus pa la sogs pa las 'byung ba ste/_de bas na rlung la sogs pa gso bar bya ba ni rnam pa thams cad
[\[247b.7\]]du bsngags te/_de yang rlung la sogs pa khong pa'i nang du zhugs te drod nyams par byed na/_de nas ni kha zas dro ba dang yang bar byas pa'i nad du rtsa ba lnga pa dang /_lan tshwa dang /_skyur dang /_snum cung zad dang bcas pa'i thug pa sbyin no/_/yang na nas rnying pa dang /_'bras
[\[248a\]]
[\[248a.1\]]zhag drug cu pa gcin gyis bran te bskams la 'o mas gzhi blangs te thug pa bya ste ci 'dod pa sbyin no/_/skom du ni bu ram shing bskol ba'i khu ba blud na nad gzhi gsum las gyur pa'i dmu rdzing las bzlog ste/_rang rang gi gnas su zhi bar byed do/_/
[\[248a.2\]]dmu rdzing can kun gyis bsrung bar bya ba ni/_shin tu dro ba dang /_skyur ba dang /_rtsub pa dang /_lan tshwa dang /_phyi sa 'gags pa'i zas dang /_grang ba dang /_lci ba dang /_bu ram dang /_til las byas pa'i zas dang /_chu 'thung ba dang /_sngo rngad dang /_rlan la
[\[248a.3\]]'dug pa dang 'di rnams shas cher mi spyad mi bsten gzhan yang spang bar bya ba 'di dag bya ste/_lus kyi rtsom pa dang /_lam du 'gro ba dang /_bzhon pa'i 'gro ba dang /_'ong ba spang bar bya'o/_/skom du ni dar ba ha cang sla ba yang ma yin ska ba yang ma yin mngar ba
[\[248a.4\]]yang ma yin pa'i btung ba bsngags te/_de yang nad kyi gzhi dang sbyar te btung ngo /_/de yang rlung las gyur pa'i dmu rdzing la ni/_na le sham dang /_kha ras btab pa sbyin no/_/bad kan las gyur pa la ni la la phud dang rgyam tsha dang zi ra dang sbrang rtsi dang /_tsha ba gsum
[\[248a.5\]]'di rnams kyis btab pa sbyin no/_/'dus pa las gyur pa la ni ba tsha can gyi tsha dang /_tsha ba gsum gyis btab pa'i dar ba sbyin no/_/gzhang 'gags pa'i dmu rdzing la ni/_spa ma'i 'bras bu dang /_la la phud dang /_lan tshwa dang /_zi ra rnams btab pa sbyin no/_/
[\[248a.6\]]rgyu ma rdol ba'i dmu rdzing la ni pi pi ling dang sbrang rtsis btab pa sbyin no/_/lto ba chus gang ba'i dmu rdzing la ni/_tsha ba gsum gyis btab pa'i dar ba sbyin no/_/mchin pa'i dmu rdzing la ni/_sbrang rtsi dang /_shu dag dang /_sga dang /_nye'u shing dang /_ru rta dang /_
[\[248a.7\]]rgyam tsha dang /_til mar dang 'di rnams btab pa blud do/_/khyad par du dar ba'i skom gyi phan yon ni/_lus lci ba dang /_me'i drod nyams pa dang /_yi ga 'chus pa dang /_tshil rgyas pa'i nad dang /_'khru ba drag pos lus shin tu nyam chung bar gyur pa la ni 'o ma
[\[248b\]]
[\[248b.1\]]bdud rtsi dang 'dra bar shes par bya'o/_/gso ba'i gnas las dmu rdzing gso ba'i le'u bco lnga ba rdzogs so//_//de nas skya rbab kyi nad gso ba'i le'u bshad par bya ste/_skyes bu gang skya rbab na ba la ni/_thog mar dge ba'i sman mar dang /_ba'i rnam
[\[248b.2\]]lnga'i sman mar dang /_tig ta chen po'i sman mar mdze nad kyi skabs su bshad pa dang /_dong ga'i sde tshan bskol ba'i sman mar 'di rnams gang yang rung ba blud do/_/se'u 'bru rang gi khu ba srang brgyad dang /_'u su srang gnyis dang /_tsi tra ka srang gcig dang /_bca'
[\[248b.3\]]sga srang gnyis dang /_pi pi ling srang phyed dang /_'di rnams btags pa'i phye ma mar srang nyi shu dang /_chu srang brgya nyi shu rtsa brgyad dang tshul bzhin du bskol te mar lus pa dang ran par 'thungs na snying nad dang skya rbab dang /_skran dang /_gzhang 'brum dang /_mcher pa dang /_
[\[248b.4\]]rlung dang bad kan gyis nyam thag pa sel to/_/de'i me drod skyed pa dang /_dbugs mi bde ba dang /_lud pa 'joms shing rlung lam log par zhugs pa lugs bzhin 'byung la/_bud med bu 'byung dka' ba la yang rab tu bsngags so/_/de nas skya rbab na ba'i nad pa de snum
[\[248b.5\]]chos legs par bya ste/_sman rno bas slon bya'o/_/de nas yang snum chos bya ste/_'o ma ba gcin dang sbyar ba 'am/_re re yang rung bas lan mang du bkru sman bya'o/_/dan ti'i 'bras bu'i khu ba dro 'jam tsam gyi nang du tang pal gyi 'bras bu dang /_rgun 'bru'i 'bras
[\[248b.6\]]bu srang bzhi bzhi bcug ste nub gcig sbangs la/_nang par mnyes nas btsags pa 'thungs na/_skya rbab kyi nad las rgyal bar byed do/_/yang na ba gcin gyi nang du a ru ra'i phye mas btab ste btung ba 'am/_yang na 'bras bu gsum ba gcin dang bskol ba'i nang du
[\[248b.7\]]a ru ra'i phye ma btab pa 'am/_yang na khron bu dang /_sha ma dur byid dang /_thang shing dang /_bca' sga dang /_'di rnams ba gcin dang btags te btung ba'am/_yang na sman de dag nyid ba gcin dang bskol ba btung ngo /_/yang na sman de dag nyid 'o ma dang tshul bzhin du
[\[249a\]]
[\[249a.1\]]bskol la 'thungs na nyes pa rnams 'joms so/_/yang na lcags phye ba gcin dang 'o ma gang yang rung ba'i nang du bzhag la sbyin no/_/de zhu ba'i tshod tsam na 'o ma 'am mngar ba'i khu ba gang yang rung ba lhan cig bza'o/_/de ltar slon khrus kyis
[\[249a.2\]]stod smad du lus dag par byas nas/_a ru ra dang /_sbrang rtsi dang /_mar sbyar ba'i lde gu sbyin no/_/byi sha la dang /_pu tse shel dang /_gla sgang dang /_ru rta dang /_thang shing dang /_dug mo yungs dang /_'di rnams zho gnyis gnyis dang /_mur ba srang phyed dang /_bong nga
[\[249a.3\]]zho gcig dang 'di rnams btags pa'i phye ma chu dro 'jam tsam dang 'thungs na/_de nas sbrang rtsi bldags na skya rbab dang /_rims dang /_lus tsha ba dang /_lud pa dang /_dbugs mi bde ba dang /_yi ga 'chus pa dang /_skran dang /_lto sbos pa dang /_ma zhu ba rlung dang
[\[249a.4\]]bcas pa dang /_khrag mkhris rnams las rgyal bar byed do/_/yang na ba sha ka dang /_kru trug tres dang /_'bras bu gsum dang /_pu tse shel dang /_tig ta dang /_nim pa dang /_'di rnams cham chom brdungs te bskol ba'i khu ba bsgrangs pa'i nang du sbrang rtsi btab pa
[\[249a.5\]]'thungs na skya rbab dang /_mig ser dang khrag mkhris 'joms par byed do/_/yang na tsha ba gsum dang /_tsi tra ka dang /_byi dang ga dang /_'bras bu gsum dang /_ga dur dang /_'di rnams btags pa'i phye ma spyi dang mnyam pa'i lcags nag po'i phye ma mar dang sbrang
[\[249a.6\]]rtsi dang sbyar te/_dar ba 'am chu dron po dang 'o ma dang bcas par 'thungs na/_mig ser dang /_skya rbab dang /_snying nad dang /_mdze dang /_gzhang 'brum dang /_gcin nad thams cad sel bar byed do/_/dong gra dang /_lcags phye dang /_til dang /_bu ram 'di rnams
[\[249a.7\]]cha mnyam pa dang /_sman sna gcig gi nyis 'gyur gyi pi pi ling dang /_de rnams ri lur byas pa zos na skya rbab la phan no/_/yang na ta bya dang /_skyer pa'i shun pa dang /_dbyi mo dang /_pi pi ling gi rtsa ba dang /_thang shing dang /_tsha ba gsum la sogs pa sbyor ba gong ma'i
[\[249b\]]
[\[249b.1\]]sman dang /_de rnams spyi'i nyis 'gyur gyi lcags phye dang phye mar byas la sman re re'i brgyad 'gyur gyi ba gcin dang /_sman sna so sor bskol la ri lur byar 'dod pa tsam gyi skan ter gyur pa dang gcig tu bsres te ri lur byas pa ni lcags phye'i ri lu zhes bya ste/_de las
[\[249b.2\]]ci ran dar ba dang sbyar te 'thungs na skya rbab kyi nad rnams la srog sbyin par byed do/_/gzhan yang mdze dang /_ma zhu ba dang /_skrang ba dang /_brla rengs pa dang /_yi ga 'chus pa dang /_gzhang 'brum dang /_mig ser dang /_gcin nad dang mtsher pa'i nad rnams
[\[249b.3\]]kyang zhi bar byed do/_/yang na ta bya dang /_brag zhun dang /_dngul dang /_lcags kyi dri ma dang /_de rnams srang lnga dang /_tsi tra ka dang /_'bras bu gsum dang /_tsha ba gsum dang /_byi dang ga dang /_de rnams srang re re dang /_sha kha ra srang brgyad dang /_'di
[\[249b.4\]]rnams kyi phye ma sbrang rtsi dang sbyar ba zos na/_skya rbab dang /_dug dang /_lud pa dang /_gcong chen po dang /_rims mi bzad pa dang /_mdze dang /_ma zhu ba dang /_gcin nad dang /_skrang ba dang /_dbugs mi bde ba dang /_yi ga 'chus pa rnams la phan te/_khyad
[\[249b.5\]]par du brjed byed kyi nad dang /_mig ser dang /_gzhang 'brum rnams 'joms par byed do/_/yang na dug mo yungs dang /_'bras bu gsum dang /_nim pa dang /_pa to la dang /_ga dur dang /_dong gra dang 'di rnams bskol ba'i khu ba'i nang du brag zhun srang brgyad
[\[249b.6\]]bcug ste/_zhag bcu'am/_nyi shu 'am/_sum cu'i bar du yang sbang zhing yang skam pa lan mang du byas pa dang /_brag zhun dang mnyam pa'i sha kha ra dang /_smig rkang pa dang /_pi pi ling dang /_skyu ru ra dang /_kar ka ta sring gi srang re re dang /_kaN+Da ka ri'i rtsa ba dang 'bras
[\[249b.7\]]bu gnyis srang gcig dang /_dri sna gsum zho gnyis gnyis dang /_sbrang rtsi srang gsum dang lhan cig ri lu zho gnyis pa'i tshad du byas la/_zas gzhan ma 'dres par zos pa'i 'og tu se'u 'bru'i khu ba dang 'o ma dang /_thang la gnas pa'i bya'i sha khu dang /_chu dron po
[\[250a\]]
[\[250a.1\]]dang /_a sa ba'i chang dang /_nas chang dang /_de rnams gang yang rung ba 'thungs na/_skya rbab dang /_mdze dang /_rims dang /_mcher pa dang /_mgo 'khor ba dang /_gzhang 'brum dang /_mtshan bar rdol ba dang /_rma rnags pa dang /_
[\[250a.2\]]snying nad dang /_khu chu dang /_gcin dang /_tsha ba'i nad zhi bar byed de/_de bzhin du skem byed dang /_sbyar ba'i dug dang /_dmu rdzing dang /_lud pa dang /_rtsa ba'i nad dang /_khrag dang /_mkhris pa dang /_skrang ba dang /_skran dang /_mgul pa'i nad dang /_de bzhin du rgyu
[\[250a.3\]]rlugs dang /_mgo 'khor ba yang ri lu 'dis 'joms par byed de/_nad thams cad 'phrog cing zhi bar byed do/_/rgun 'brum dang /_pi pi ling srang bcu drug bcu drug dang /_sha kha ra srang lnga bcu dang /_de bzhin du shing mngar dang /_bca' sga dang /_smig rkang dang /_'di
[\[250a.4\]]rnams srang gnyis gnyis phye mar byas te/_skyu ru ra'i 'bras bu'i khu ba srang lnga brgya bcu gnyis kyi nang du bcug ste/_me chung ngu la bskol te lde gur gyur pa dang phyung la bsgrangs pa'i nang du/_sbrang rtsi srang sum cu rtsa gnyis dang sbyar ba'i lde gu lag pa'i mthil du bzhag ste/_de
[\[250a.5\]]las zho gnyis gnyis zos na/_ha li ma ka zhes bya ba'i nad dang /_skya rbab dang /_mig ser rnams sel to/_/yang rtsa ba lnga chung ngu'i khu ba dang /_rgun 'brum dang /_skyu ru ra rang gi khu ba dang /_bza' ba dang /_btung ba dang /_lhan cig sbyar ba btang na/_skya rbab kyi
[\[250a.6\]]nad dang /_mig ser gyis nyam thag pa sel to/_/de ltar gong du bstan pa de dag ni skya rbab kyi gso ba spyir bstan pa yin te/_de bzhin du sman pa mkhas pas nad so so'i dmigs shes par bya ste/_ji ltar mthun mthun du sbyar ro/_/rlung las gyur pa'i skya rbab la ni
[\[250a.7\]]gong du smos pa bzhin du snum shas cher sbyar ro/_/mkhris pa las gyur pa la ni kha ba dang /_bsil ba'i bag sbyar ro/_/bad kan las gyur pa la ni rtsub pa dang /_tsha ba dang dro ba'i bag sbyar ro/_/'dus pa las gyur pa la ni de rnams bsres pa sbyar ro/_/
[\[250b\]]
[\[250b.1\]]tsha ba gsum dang /_bil ba dang /_ser po rnam gnyis dang /_'bras bu gsum dang /_ba spru ba rnam gnyis dang /_gla sgang dang /_lcags phye dang /_byi dang ga dang /_thang shing dang /_brish+tsi ka li dang /_ga bra'i rtsa ba dang /_'di rnams
[\[250b.2\]]cham chom brdungs te/_'o ma dang mar tshul bzhin du bskol ba 'thungs nas zhag zos pa las gyur pa'i dmu rdzing gi nad thams cad myur du zhi bar byed do/_/de bzhin du nA ga ge sar dang /_shing mngar dang /_pi pi ling dang /_rtswa ku sha dang /_'di rnams
[\[250b.3\]]cham chom brdungs te/_'o ma dang /_mar dang /_tshul bzhin du bskol ba 'thungs na phan yon gong ma dang 'dra'o/_/sa zhag zos pa'i skya rbab kyi nad pa sa zhag la sred pa yin na ni/_de sun dbyung bar bya ba'i phyir byi dang ga dang /_nim pa'i
[\[250b.4\]]khu ba dang /_pa ta dang /_mur ba 'di rnams kyi khu ba gang yang rung ba sa zhag las brkos pa zos na phan no/_/sa zhag gi bye brag 'dod pa zos nas nad tha dad pa 'byung bar gyur na sman pas so so dang mthun pa'i sman sbyar ro/_/mig ser gyi nad kyis btab
[\[250b.5\]]pa la ni mkhris pa la phan pa'i sman nam/_skya rbab la phan pa'i sman gang yang rung ba sbyin no/_/a ru ra rdog ma brgya bskol ba'i khu ba'i nang du/_a ru ra lnga bcu btags pa'i phye ma dang /_mar srang sum cu rtsa gnyis dang
[\[250b.6\]]tshul bzhin du bskol te/_mar lus pa las ran par 'thungs na/_skran dang mig ser dang /_skya rbab thams cad sel to/_/dong ga dang /_tsha ba gsum gyi phye ma bu ram shing ngam/_bi da ri 'am/_skyu ru ra'i khu ba gang yang rung
[\[250b.7\]]ba'i nang du btab ste/_srang gcig tsam 'thungs na/_mig ser gyi nad 'joms so/_/yang na dan da btags pa'i phye ma de'i nyis 'gyur gyi bu ram dang bcas pa chu grang dang btung ba'am/_gang yang rung ba dang sbyar ba sbyin no/_/yang na 'bras bu gsum dang /_
[\[251a\]]
[\[251a.1\]]sle tres dang nim pa 'di rnams kyi khu ba gang yang rung ba'i nang du sbrang rtsi btab ste/_nang re nang re sbyar te 'thungs na/_mig ser gyis nyam thag pa la phan no/_/skyer pa dang /_btsag yug snam dang /_skyu ru ra rnams sbyar ba'i mig sman du
[\[251a.2\]]sbyar ba yang mig ser rnams 'joms so/_/mig ser gyis btab pa'i nad pa phyi sa til btags pa'i phye ma 'dra ba dkar po 'byung zhing bad kan gyis lam 'gags pa la ni bad kan dang mkhris pa 'joms pa'i sman gyis gso'o/_/kha zas rtsub pa dang /_grang ba dang /_lci
[\[251a.3\]]ba dang /_mngar ba dang /_rtsol ba byas pa'i rgyu rlung gis bad kan 'khrugs par byas te/_mkhris pa'i phyi rol nas bton pa'i dbang gis skyes bu de'i gcin dang mig dang pags pa rnams ser por gyur cing /_phyi sa dkar por 'byung la nad 'khrugs te/_phyi sa 'gags pa dang /_
[\[251a.4\]]snying lci ba la sogs par gyur te/_de'i dbang gis lus rjud pa dang /_me drod chung ba dang /_rtsib logs su zug pa dang /_skyigs bu dang /_lud pa dang /_yi ga 'chus pa dang /_rims kyis 'debs te/_mkhris pas yan lag thams cad du khyab pa yin la/_
[\[251a.5\]]de la ni rim gyis brdal la gso'o/_/de ltar mig ser gyis khyab pa'i nad pa la ni/_rma bya dang /_khyim bya dang /_sreg pa'i sha khu dang /_yang na la phug skam po dang /_rgya sran gyi khu bcud gang yang rung ba'i nang du rtsub pa dang /_tsha ba dang /_skyur ba dang sbyar ba'i
[\[251a.6\]]zas sbyin no/_/gzhan yang shin tu tsha ba dang /_skyur ba dang /_rno ba dang /_lan tshwa dang /_shin tu dro ba rnams bsngags so/_/kha lung gi khu ba tsha ba gsum dang sbyar ba'i lde gu bldag par bya'o/_/de ltar gong ma'i gso ba de dag byas na/_mkhris pa rang gi gnas su
[\[251a.7\]]'ju ste/_des na phyi sa yang mdog tha mal par 'gyur zhing /_rlung sgra dang bcas pa yang zhi bar 'gyur ro/_/de ltar mdog 'gyur te/_snga ma las log pa ltar snang na yang de brta bar bya ba'i cho ga bshad par bya ste/_de la mig ser gyi nad gso ba 'phyis nas de
[\[251b\]]
[\[251b.1\]]khong du zhugs te dkyel du gyur pa la ni brag zhun dang /_mak+Shi ka da ru dang /_gser gyi dri ma gang yang rung ba ba gcin dang sbyar ba zla ba gcig gi bar du bsten par bya'o/_/ha li sa ka zhes bya ba'i nad la ni/_sle tres kyi rang gi khu ba dang /_'o ma dang /_ma he'i mar 'o ma'i phyed dang /_
[\[251b.2\]]'di rnams bskol ba'i mar gyi btung ba la sogs pas lus kyi snum chos bya ste/_de nas skyu ru ra'i khu ba dang dur byid dang sbyar bas bkru sman bya'o/_/kha zas ni mngar ba dang /_rlung dang mkhris pa 'joms pa gtang ngo /_/de bzhin du gong du smos pa'i rgun 'bru'i lde gu
[\[251b.3\]]dang /_mngar ba'i sman dang sbyar ba'i zas bza' zhing 'og nas smos pa'i 'o ma'i 'jam rtsi mas gtong ba rnams yun ci ring du bya'o/_/btung bar ni rgun chang dang /_a ri ta'i chang me drod dang sbyar te ci rigs su sbyin no/_/yang na a ru ra'i lde gu lud pa gso ba'i skabs las
[\[251b.4\]]byung ba'am/_yang na pi pi ling dang /_shing mngar dang /_ba la dang /_de rnams gang yang rung ba 'o ma dang sbyar te nad gzhi dang me drod dang dpags la gtang ngo /_/de bzhin du sman pa mkhas pas skrang nad gso ba'i dpyad ji snyed pas skya rbab kyi nad thams cad la sbyar ro/_/
[\[251b.5\]]gso ba'i gnas las skya rbab kyi nad gso ba'i le'u ste bcu drug pa rdzogs so//_//de nas 'or nad gso ba'i le'u bshad par bya ste/_de la nad gzhi thams cad 'dus pa 'am ldan pa'am/_nad gzhi re re las gyur pa'i skrangs nad gang yang rung ba ma
[\[251b.6\]]zhu ba dang bcas pa de la ni thog mar lus sha sri zhing smyung ba bya'o/_/de'i 'og tu kha zas kyang yang ba bza' zhing skom du ni/_dong gra dang /_bong nga dkar po dang /_thang shing dang /_byi dang ga dang /_dug mo yungs dang /_na le sham bskol ba'i chu dron po blud do/_/yang
[\[251b.7\]]na a ru ra dang /_bca' sga dang /_thang shing dang /_ba spru ba dang /_de rnams bskol ba'i khu ba blud pa'am/_yang na skya rbab kyi nang du bshad pa'i lcags phye cha dgu pa bskol ba blud do/_/'or nad shas che ba la ni de dag par bya ba'i phyir a ru ra'i phye ma ba gcin dang sbyar
[\[252a\]]
[\[252a.1\]]ba blud do/_/yang na 'bras bu gsum bskol ba'i nang du pu tse shel dang /_dur byid dang /_tsha ba gsum gang yang rung ba'i phye ma btab pa blud pa'am/_yang na 'bras bu gsum gang yang rung ba'i nang du gu gul lam brag zhun btab pa blud
[\[252a.2\]]pa 'am/_'or nad skrangs pa de me drod chung zhing ma zhu bas khyab ste/_rtug pa 'gags pa'am/_yang na phyi sa sla bar 'byung ba la ni kha ru tsha dang /_tsha ba gsum sbrang rtsi dang /_dar ba dang sbyar ba bza' ba 'am/_yang na a ru ra dang bu ram bza' ba 'am/_yang na
[\[252a.3\]]bu ram dang bca' sga sbyar ba zos pa'i 'og tu dar ba btung bar bya'o/_/yang na sge'u gsher dang /_bu ram cha mnyam pa sbyar te/_dang po'i zhag srang phyed zos la/_de nas zhag bcu'i bar du srang phyed phyed kyis skyed de/_zhag bcu gcig pa nas srang phyed phyed kyi zhag
[\[252a.4\]]bcu'i bar du mi bri ste/_srang phyed du phyin pa dang /_yang zhag bcu'i bar du srang phyed phyed zhag re skyed de/_de ltar zla ba gcig gi bar du zos la/_sman de zhu ba'i tshod tsam na/_btung ba ni/_ma sha ka'i khu ba dang /_'o ma dang /_sha khu gsum bad kan dang /_mkhris
[\[252a.5\]]pa dang /_rlung gang yin pa brtags te/_nad gzhi dang re re nas sbyar te 'thungs na skran dang /_dmu rdzing dang /_gzhang 'brum dang /_'or nad dang /_gcin nad dang /_dbugs mi bde ba dang /_cham pa dang /_lus snyom pa dang /_'ju stobs chung ba dang /_mig
[\[252a.6\]]ser dang /_skem byed dang /_brjed byed dang /_smyo byed dang /_lud pa dang /_bad kan rnams sge'u gsher dang /_bu ram gyi sbyor ba 'di byas na myur du rgyal bar byed do/_/sge'u gsher gyi khu ba dang /_dong gra'i phye ma dang /_'o ma dang mar lhan cig bskol te/_ran par 'thungs
[\[252a.7\]]na 'or nad dang /_cham pa na ba dang /_dmu rdzing dang /_me drod nyams pas nyam thag pa rnams zhi bar byed do/_/ma zhu ba med bzhin du phyi sa 'gags shing 'or nad kyis nyam thag pa la ni/_tsha ba gsum dang /_dur byid dang /_dan ti dang /_kru trug tres dang /_de rnams 'o ma dang
[\[252b\]]
[\[252b.1\]]bskol te blud do/_/ba'am ma he gang yang rung ba'i gcin dang /_'o ma btung zhing bza' ba yang 'o ma dang bcas par bya'o/_/zhag bdun nam yang na zla ba gcig gi bar du rnga mo'i 'o ma nyi tshes nyams brta bar bya'o/_/ti mu sa dang /_nas tshig 'khus pa'i thal ba
[\[252b.2\]]dang /_la la phud dang /_tsha ba rnam lnga dang /_na le sham dang /_se'u 'bru dang /_pa tha dang /_'u su dang /_star bu dang /_ba la dang /_bil ba dang /_de rnams zho gnyis gnyis dang /_chu srang lnga brgya rtsa bcu gnyis dang mar srang sum cu rtsa gnyis dang bskol te
[\[252b.3\]]mar lus pa dang /_de las ran par 'thungs na 'or nad dang /_gzhang 'brum dang /_skran dang /_gcin nad rnams 'joms so/_/tsi tra ka'i phye ma 'o ma'i nang du btab ste zhor red pa dang /_de las byung ba'i mar sar dar ba dang bcas pa'i nang du yang tsi tra ka'i
[\[252b.4\]]phye mas btab ste bskol la/_mar lus pa las ran par 'thungs na/_phan yon gong ma dang 'dra'o/_/nad kyi stobs dang /_dus shes pa'i sman pas thang la 'bar gyis sman mar gcin nad kyi skabs las 'byung ba dang /_tig ta chen po'i sman mar mdze nad gso ba
[\[252b.5\]]las bshad pa dang /_dge ba'i sman mar smyo byed kyi nang nas 'byung ba dang /_a ru ra'i sman mar dmu rdzing las bshad pa rnams ci rigs par sbyar ro/_/rtsa ba bcu pa srang sum cu rtsa gnyis dang /_mar srang sum cu rtsa gnyis dang /_mar gyi bcu drug 'gyur gyi chu dang /_a
[\[252b.6\]]ru ra dang bu ram srang brgyad dang /_'di rnams bskol ba'i nang du dri sna gsum dang /_tsha ba gsum dang /_nas tshig 'khus pa'i thal ba cung zad tsam dang /_'di rnams kyi phye ma btab ste lde gur gyur pa dang /_bsgrangs pa'i nang du sbrang rtsi srang bcu drug btab ste/_de
[\[252b.7\]]las ran par bldags na/_'or nad tshabs che ba dang /_rims dang skran dang /_gcin nad dang /_lus skem zhing rid pa dang /_ma zhu ba dang /_khrag mkhris dang /_rlung dang /_sgregs pa skyur por 'byung ba dang /_mdog 'gyur ba dang /_gcin dang /_rlung
[\[253a\]]
[\[253a.1\]]dang /_khu chu'i nad dang /_dbugs mi bde ba dang /_yi ga 'chus pa dang /_mcher pa na ba dang /_sbyar ba'i dug dang /_dmu rdzing rnams sel to/_/nas dang 'bras rnying pa'i kha zas rtsa ba bcu pa'i khu ba las gzhi blangs la/_lan
[\[253a.2\]]tshwa dang snum nyung shas btab ste byin na 'or nad la phan no/_/rgya sran ku lad tha dang /_mon sran sde'u'i khu bcud thal sman dang /_tsha ba gsum dang ldan pa dang /_de bzhin du srog chags thang la gnas pa rus sbal dang /_god dang /_sha ya ka dang /_'di rnams
[\[253a.3\]]kyi sha khu pi pi ling dang sbyar ba zos na yang 'or nad 'joms so/_/btung ba ni dar ba mi skyur ba 'am yang na rgun chang dang /_a riSh+Ta'i chang dang /_a sa ba'i chang gang yang rung ba tsha ba gsum dang ldan pa sbyin no/_/yang na zi ra dang zur pa dang /_dzi ban ti dang /_ka
[\[253a.4\]]ra bI ra dang /_ma nu dang /_tsi tra ka dang /_bil pa'i rkang dang /_ya bak+Sha ra dang /_da tri ga dang /_'di rnams re re yang rgya shug gi 'bras bu'i tshad dang ldan pa'i thug pa mar dang til mar sbyar te 'thungs na/_'or nad dang /_skrang pa la phan pa'i mchog yin te/_
[\[253a.5\]]de bzhin du 'khru ba dang /_snying nad dang /_skran dang /_gzhang 'brum dang /_me drod chung ba dang /_gcin nad rnams la phan no/_/de bzhin du tsha ba rnam lnga rgya shug gi tshad tsam dang /_mar dang til mar du brngos pa'i thug pa 'thungs na yang phan yon de dang 'dra'o/_/
[\[253a.6\]]yang na rdo dreg dang /_ru rta dang /_sto ne ya dang /_ha re Nu ka dang /_a ru ra dang /_shug pa dang /_shri besh+ta ka dang /_chu srin sen mo dang /_'bu su hang dang /_thang shing dang /_bri yang ku dang /_spang spos dang /_pi pi ling dang /_dbyi mo dang /_ku tan na ta dang /_bya ma
[\[253a.7\]]ka dang /_ba la ka dang /_dri sna bzhi dang /_bal bu'i lo ma dang /_gla sgang dang /_gan+d+ha pa la sha dang /_'di rnams btags pa'i phye ma til mar dang sbyar bas bsku ba dang phye ma chu dang sbyar ba'i khrus dang /_lde gu'i byug pa rnams bya'o/_/yang na nim pa dang /_ba spru ba me tog
[\[253b\]]
[\[253b.1\]]dmar po can dang /_nag ta ma la dang /_arka bskol ba'i chus khrus bya'o/_/yan lag phyogs gcig skrangs pa la ni ba spru ba dang /_ka ra bI ra dang /_king shu ka dang /_byi sha la dang /_'bras bu gsum dang /_seng phrom dang /_na li ka zhes bya ba ka po da tsa ra na dang /_
[\[253b.2\]]thang shing dang /_spang spos dang /_ko sha ta ki dang /_bong nga dkar po dang /_ta la'i lo ma dang /_dza yan ti zhes bya ba tang ga ri dang /_'ol ma se dkar po dang /_ka ka da ni dang /_sA la'i shing dang /_dbyi mo dang /_bri sha kar ni dang /_bri ti dang /_rid d+hi dang /_hasti kar
[\[253b.3\]]Na zhes bya ba e raN+Da dang /_'di rnams btags pa'i phye ma chu dro 'jam tsam dang lde gur byas te bskus na phan no/_/rlung las gyur pa'i 'or nad skrangs pa la ni zla ba phyed kyi bar du dur byid dang mar sbyar ba 'am yang na e raN+Da'i mar 'ba' zhig btung ngo /_/rlung gis
[\[253b.4\]]rtug pa 'gags pa la yang sbyor ba de nyid bya'o/_/e raN+Da'i mar 'o ma 'am sha khu dang ldan bar zas kyi gong du bza'o/_/rlung gi skrangs nad la ni rlung 'joms pa'i sman gyis bsku byug bya'o/_/yan lag phyogs gcig skrangs pa la/_kha lud dang /_ag ni man tha
[\[253b.5\]]dang /_spang spos dang /_bca' sga dang /_thang shing dang /_de rnams kyi lde gus bsku'o/_/mkhris pa las gyur pa'i 'or nad la ni tig ta'i sman mar ram/_n+ya gro d+ha'i sde tshan mar dang bskol bas bsku'o/_/skom dad che ba dang /_rmongs bag tu 'dug pa dang /_lus tsha
[\[253b.6\]]ba la ni 'o ma dang mar dang byug pa dang bsku ba grang mo byas pas rab tu phan no/_/yang na pa to la'i rtsa ba dang /_kyi lce ba dang /_shing mngar dang /_pu tse shel dang /_a ru ra dang /_thang shing dang /_skyer ba dang /_tsan+dan dang /_dan da dang /_bi sha la dang /_lcang ma dang /_
[\[253b.7\]]pi pi ling dang /_'di rnams mar dang lhan cig bskol te 'thungs na khong pa tsha ba dang /_skom dad che ba dang /_mgo 'khor ba dang /_'dus pa'i nad dang /_me dbal dang /_skrang ba dang /_lus tsha ba dang /_rims mi bzad pa rnams sel to/_/bad kan las gyur pa'i 'or nad la ni dong ga'i sde
[\[254a\]]
[\[254a.1\]]tshan til mar dang bskol ba blud do/_/rtsa rgyun 'gags pa dang me drod chung ba dang yi ga 'chus pa dang /_rmongs bag tu 'dug pa la ni thal sman a sa ba'i chang dang /_a riSh+Ta'i chang dang /_ba gcin dang /_dar ba dang lhan
[\[254a.2\]]cig bskyos te gtang ngo /_/pi pi ling dang /_til mar la sogs pa'i tshigs ma rnying pa dang /_shi kru'i shun pa dang /_zar ma dang 'di rnams btags pa'i phye ma ba gcin dro 'jam tsam dang sbyar te byug pa dang /_lus dril ba la sogs pa bya'o/_/ru rta dang /_ag ni
[\[254a.3\]]man+tha dang /_tsitra ka dang /_rgya sran dang /_dong gra rnams pa gcin dang chu dang tshul bzhin bskol ba'i chus lus khrus bya'o/_/tsa rong dang /_a ka ru'i lde gus lus byug go/_/ka la zhes bya ba nA ga ba la dang /_a dza shring gi dang /_ko nyon tse dang /_a dza gan+d+ha dang /_a shwa
[\[254a.4\]]gan+d+ha dang /_am paSh+Ta dang /_'di rnams sbyar ba'i lde gu ni yan lag phyogs gcig skrangs pa la rab tu bsngags so/_/yang na rlung la sogs pa'i nad gzhi shes par byas la/_nyes pa ji lta ba bzhin du gtar ga byas te khrag dbyung ngo /_/nad gzhi rnams 'dres na gang
[\[254a.5\]]shas che ba brtags te thog mar de gso bar bya'o/_/tha we dang /_pa tha dang /_gla sgang dang /_tsha ba sna lnga dang /_kaN+Da ka ri dang /_skyer pa dang /_de rnams chu dron dang sbyar te gtang ba 'am/_yang na tig ta dang /_bca' sga dang de gnyis chu dron la sbyar te 'thungs na/_nad gzhi
[\[254a.6\]]gsum las gyur pa'i 'or nad yun ring du lon te tshabs che ba yang zhi bar byed do/_/bdud rtsi rnam pa gnyis shes bya'o/_/sle tres dang /_a ru ra dang /_ba spru ba dang /_thang shing dag gu gul dang /_de rnams ba gcin dang sbyar te 'thungs na/_skrang pa dang /_dmu rdzing
[\[254a.7\]]dang /_mdze dang /_skya rbab dang /_srin bu'i nad dang /_bad kan dang gcin nad dang rlung stod du zhugs pa rnams 'joms so/_/gong du smos pa de dag ni nad gzhi las 'or nad las skrangs pa'i gso ba bshad pa yin no/_/de la snad pa las gyur pa la ni khrag dbyung
[\[254b\]]
[\[254b.1\]]bas nad sbyang bar bya ste/_de nas sman bsil ba'i nus pa dang ldan pa dang /_mar bsres pa bsku ba dang /_byug pa rnams bya'o/_/dug gis phog pa'i 'or nad la ni dug gi gso ba rnams 'dir sbyar ro/_/srog chags chu dang thang gnyi ga la gnas pa dang /_rjud pa'i
[\[254b.2\]]sha dang /_pa to la la sogs pa tshod ma'i lo ma skam po dang /_til dang /_bu ram las byas pa'i kha zas dang /_'bras la sogs pa btags pa'i zas dang /_zho dang lan tshwar bcas pa dang /_zas kyi mi bag can dang /_chang skyur dang /_yos dang /_sha skam dang /_
[\[254b.3\]]phan gnod bsres pa'i zas dang /_zas lci ba dang /_zas mi bsod pa dang /_lus za bar byed pa'i zas dang nyin par nyal ba dang /_nyal po rnams spang bar bya'o/_/gzhan yang skrang bar 'gyur ba'i bza' btung thams cad spang zhing dor ro/_/gso ba'i gnas
[\[254b.4\]]las 'or nad gso ba'i le'u ste bcu bdun pa rdzogs so//_//de nas me dbal gso ba'i le'u bshad par bya ste/_de la thog mar me dbal byung ba la ni smyung ba dang /_rtsub chos dang /_khrag dbyung ba dang /_skyug sman dang /_khrus sman rnams
[\[254b.5\]]bya'o/_/kha cig tu ni snum chos bya zhes zer ro/_skyug sman ni po son cha dang /_dug mo yungs dang shing mngar sbyar ba 'am/_yang na til dang /_nim pa'i lo ma dang /_po son cha sbyar ba rnams kyi skyug sman btang na me dbal la phan no/_/me dbal nang du zhugs pa la
[\[254b.6\]]ni khyad par du kyi lce ba dang /_rgun 'brum dang /_'bras bu gsum dang /_de rnams kyi khu ba gang yang rung ba'i nang du dur byid btab pa 'am/_yang na 'o ma dang /_mar dang /_dur byid kyi phye ma dang sbyar ba'i bkru sman bya'o/_/nad gzhi chung ste slon khrus mi dgos pa la
[\[254b.7\]]ni/_tsan+dan dang ut+pa la sbyar ba 'am/_yang na gla sgang dang /_nim pa dang /_pa to la dang /_pu tse shel gyi sde tshan dang lhan cig sbyar bas zhi bar bya'o/_/yang na thal tres dang /_skyu ru ra dang /_pu shel tse dang /_gla sgang rnams lhan cig bskol ba'i chus zhi bar bya'o/_/
[\[255a\]]
[\[255a.1\]]me dbal gyi nad skom dad che ba la ni/_byi tsher ba dang /_bar pa ta dang /_sle tres dang /_bca' sga dang /_de rnams bskol ba'i khu ba'am yang na grangs pa blud do/_/yang na skyer pa dang pa to la dang /_pu tse shel dang /_sran chung dang /_
[\[255a.2\]]'bras bu gsum dang /_nim pa dang /_shing mngar dang /_kyi lce ba bskol te mar dang lhan cig 'thungs na me dbal gyi nad skom dad che ba la phan no/_/me dbal gyi nad yan lag rnams su nad khrag yod pa la ni thog mar nad gzhi ji lta ba bzhin du lce la srin bu
[\[255a.3\]]pad pa dang ku ba rnams kyis khrag dbyung ngo /_/gal te gtar ga ma byas na ni khrag rnag tu 'gyur te/_pags pa dang sha dang rus pa rnams su zhugs par 'gyur ro/_/sbyor ba de dag gis ma zhu ba med cing bad kan zad do/_/mkhris pa dang rlung shas che bar gyur pa la ni
[\[255a.4\]]tig ta'am/_tig ta chen po'i sman mar mkhris pa'i mdze nad kyi skabs su bshad pa'am/_kyi lce'i sman mar rnams gtang ngo /_/de ltar gtar ga dang slon khrus kyis khong pa'i me dbal dag ste/_rlung la sogs pa'i nad gzhi'i dbang gis pags pa dang sha la brten pa
[\[255a.5\]]la ni phyi rol nas byug pa byas nas/_me dbal de ma thag zhi bar byed do/_/de yang rlung las gyur pa'i me dbal ni shu ti dang /_gla sgang dang /_ba ra hi dang /_'od ma dang /_ar ta ka la dang /_'u su dang /_thang shing dang /_pi pi ling dang /_shi kru dang /_ru rta dang /_'di
[\[255a.6\]]rnams kyi byug pa byas na phan no/_/mkhris pa las gyur pa la ni n+ya gro d+ha la sogs pa'i sde tshan nam/_de bzhin du pad+ma dang /_ut+pa la dang /_nya lcibs dang /_chu'i nang gi 'dam bag dang /_pad+ma'i rtsa ba dang /_sring ga ta ka dang /_sha kha ra dang /_tsan+dan dang /_
[\[255a.7\]]ba la ka dang /_mu tig dang /_nor bu dang /_btsag yug snam dang /_pa ya s+ya dang /_pra puN+Da rI ka dang /_shing mngar dang /_shug pa dang /_mar dang /_'o ma dang /_de rnams sbyar ba'i byug pa bya ba'am/_n+ya gro d+ha'i rtsa ba gzhon nu dang /_chu shing gi snying po rnams
[\[255b\]]
[\[255b.1\]]lan brgyar bkrus pa'i mar dang lde gur byas pa'am/_yang na pad+ma'i tshogs mar dang sbyar ba gong ma ltar byas pas byug pa bya'o/_/yang na pad+ma skyes pa'i 'dam bag grang mo'am/_yang na mu tig dang /_dung dang /_byi ru dang /_nya phyis dang /_btsag yug snam dang /_'di
[\[255b.2\]]rnams gang yang rung ba btags pas byug go_/bad kan las gyur pa'i me dbal la ni 'bras bu gsum dang /_shug pa dang /_pu shel tse dang /_btsod dang /_ka ra bI ra dang /_'dam bu'i rtsa ba dang /_a nan da'i rtsa ba dang /_'di rnams kyi lde gus bskus na phan no/_/
[\[255b.3\]]yang na da ba dang /_lo ma bdun pa dang /_seng ldeng dang /_thang shing dang /_ku sman da ka dang /_gla sgang dang /_dong ga 'di rnams kyi lde gu 'am/_yang na bar na'i sde tshan gyi lde gus bsku'o/_/yang na dong ga'i lo ma dang /_sle sman ta ka'i shun pa dang /_in+d+ra ba ru na'i
[\[255b.4\]]lo ma dang /_ka ka hwa dang /_shi ri sha'i me tog dang /_'di rnams kyi lde gus byug go/_/gong du smos pa'i byug pa sbyor ba sman sha ta puSh+pa la sogs pa de dag nyid kyis so so'i nad gzhi bzhin du byugs pa dang /_bsku byug dang /_sman mar dang /_phye ma rnams kyang de las bya'o/_/
[\[255b.5\]]gang yang rlung shas che ba la ni sman mar shas cher gtang ngo /_/bad kan gyi gnas su me dbal ma zhu ba dang bcas pa la ni dro ba dang /_rtsub pa cher sbyar ro/_/mkhris pa'i gnas su zhugs pa la ni bsil ba dang mar dang ldan par sbyar ro/_/shin tu bsil bag dang ldan pa'i
[\[255b.6\]]shing mngar dang sbyar bas byugs te/_ras srab mos phyi rol nas dkris la de ltar yang dang yang du brje zhing lan mang du bya'o/_/gal te bar bar du thag khyer na ni nus pa chung bar 'gyur ro/_/ldan pa'i nad la ni gang gi sbyor ba gnyis gnyis bsres te btang na phan pa'i
[\[255b.7\]]mchog yin no/_/de dang 'dra ba'i me dbal la ni mar lan brgyar bkrus pa'i mar nyi tshes bsku bar bya'o/_/yang na mar gyi snying khu'am/_shing mngar bskol ba'i khu ba'am/_kha ra dkar po bskol pa'i chu'am/_pad+ma 'am/_ut+pa la'i chu'am/_'o ma 'am/_
[\[256a\]]
[\[256a.1\]]bu ram shing bkol ba'i khu ba'am/_de rnams gang yang rung ba grang mo'i rgyun blugs so/_/tig ta chen po'i sman mar ni me dang 'dra ba'i me dbal la btung ba dang /_byug pa dang blugs pa rnams byas na phan pa'i mchog yin no/_/mdzer
[\[256a.2\]]pa lta bu'i me dbal la ni khrag mkhris gso ba'i bya ba ji skad bshad pa bzhin du gso ba ltar bya'o/_/de bzhin du bad kan dang rlung 'joms pa'i sman dang zan dugs dang /_byug pa la sogs pa byas na phan no/_/yang na mdzer pa lta bu'i me dbal zug gzer dang
[\[256a.3\]]bcas pa la ni rtsa ba bcu pa dang /_til mar bskol ba dron po 'am/_ba gcin dron po 'am/_chu dron mo gang yang rung bas blugs par bya'o/_/yang na shi kru'am/_nag ta ma la dang /_la phug skam po dang /_ba ru ra dang de rnams gang yang rung ba'i phye ma chu dron po dang
[\[256a.4\]]lde gur byas te/_mdzer pa lta bu'i me dbal la bsku'o/_/dan ti dang /_tsi tra ka dang /_shing tsha dang /_shrI khaN+Da dang /_arga'i lo ma dang /_bu ram dang /_go bye'i rus pa dang /_nag tshur dang /_'di rnams lde gur byas pas bskus na phyi rol gyi rdo yang 'bigs par
[\[256a.5\]]'gyur na bad kan las gyur pa'i me dbal mdzer pa lta bu'i phyi rol pags pa la brten pa lta smos kyang ci dgos/_mdzer pa lta bu'i me dbal yun ring du gnas pa la ni la phug dang rgya sran ku lat+tha dang /_se'u 'bru dang bcas pa'i khu bcud sbyin no/_/rtag tu gro dang nas
[\[256a.6\]]kyi zas bza'o/_/rgun chang dang /_bu ram chang dang /_sha kha ra'i btung ba dang /_de bzhin du chang gi snying po sbrang rtsi dang sbyar ba'i nang du kha lung gi khu ba bcug pa'am/_yang na 'bras bu gsum gyi sbyor ba sbrang rtsi dang sbyar ba'am/_yang na pi pi ling gi sbyor ba sbrang rtsi dang
[\[256a.7\]]sbyar ba'am/_yang na thang shing gi sbyor ba dang /_sle tres kyi sbyor ba dang /_yang na brag zhun gyi sbyor ba dang /_yang na gla sgang gi sbyor ba dang /_go bye'i sbyor ba dang /_yang na sbrang rtsi'i sbyor ba 'di rnams kyi btung ba gang yang rung ba sbyar ro/_/nam tshong yan chad du zhugs pa la ni
[\[256b\]]
[\[256b.1\]]mgo'i bkru sman dang /_dud pa brngub pa la sogs pa bya'o/_/gzhan yang skran nad kyi gso ba thams cad kyang 'dir sbyar ro/_/gzhan yang lcags dang /_gser dang /_lan tshwa dang /_rdo dang de rnams gang yang rung bas bsreg go/_/gong du bstan pa'i sbyor ba sna tshogs de dag
[\[256b.2\]]gis ma zhi ste/_mdzer pa lta bu'i me dbal rdo bzhin du sra ste nye bar ma zhi na/_thal sman dang /_rim gyis me dang /_gser gyis bsregs na phan no/_/mdzer pa lta bu'i me dbal rgyu de dag gis smin par byas pa dang /_mtshon gyis dral te dbyung bar bya'o/_/me dbal gyi
[\[256b.3\]]khrag rang gi gnas las nyams te 'khrugs pa la ni khrag dbyung ngo /_/de ltar yang dang yang du gtar ga byas pa'i 'og tu rlung dang bad kan 'joms pa'i sman gtang ngo /_/bsregs pa dang /_smin pa'i dbang gis rul zhing myags pa la ni phyi nang gnyi ga nas rma gso ba'i
[\[256b.4\]]cho ga ji lta ba bzhin bya'o/_/skyer pa dang /_byi dang ga dang /_kam bi l+ya dang de rnams til mar dang sbyar bas bskus na rma la phan no/_/bad kan dang mkhris pa shas che ba'i me dbal la ni/_dUr ba'i rang gi khu ba dang mar sbyar ba phan no/_/me dbal la ni slon khrus kyis
[\[256b.5\]]lus thams cad kyang bya bar 'os pa yin la/_khrag dbyung ba nyi tshe yang de dang 'dra bar las byed de/_de yang me dbal gyi nad de khrag mkhris dang ldan na ni khrag dbyung la mi ldan na ni mi dbyung ste/_me dbal de nyid khrag la brten pa yin pas lan mang du khrag dbyung bar
[\[256b.6\]]'os pa yin no/_/nad gzhi mang po 'dus pa'i me dbal la ni mar nyi tshe mi sbyin te/_gal te gtong na yang bkru sman dang sbyar la gtang ngo /_/ci ste mar nyi tshe byin na ni khrag de nyid gzhi tshos par byed de skyon du 'gyur ro/_/gso ba'i gnas las me dbal gso ba'i le'u
[\[256b.7\]]bco brgyad pa rdzogs so//_//de nas mdze nad gso ba'i le'u bshad par bya ste/_de la mdze nad thams cad la ni thog mar snum gyi btung ba nye bar spyad par bya'o/_/de la rlung las gyur pa'i mdze nad la ni rtsa ba bcu pa dang /_sle tres dang /_e
[\[257a\]]
[\[257a.1\]]raN+Da dang /_sha rang ga sta dang /_de rnams kyi phye ma mar ram til mar gang yang rung ba dang bskol ba 'thungs na phan no/_/pa to la dang /_nim pa dang /_pu tse shel dang /_skyer pa dang /_pa ta dang /_byi tsher ba dang /_skra lo dang /_kyi lce ba
[\[257a.2\]]dang /_de rnams srang re re chu srang nyis brgya rtsa bcu drug dang bskol te/_brgyad cha lus pa'i nang du kyi lce ba dang /_gla sgang dang /_tig ta dang /_dug mo yungs dang /_pi pi ling dang /_tsan+dan dang /_de rnams zho gnyis gnyis dang /_mar srang bcu gnyis dang /_yang
[\[257a.3\]]bskol la mar lus pa ni tig ta'i sman mar zhes bya ste/_de las ran par 'thungs na mkhris pa dang /_mdze dang /_me dbal dang /_'brum bu phra mo dang /_lus tsha ba dang /_skom dad che ba dang /_mgo 'khor ba dang /_g.ya' ba dang /_skya rbab kyi nad dang /_'bras dang /_
[\[257a.4\]]rma 'grams pa dang /_'brum bu dang /_khong 'bras dang /_skran dang /_skem byed kyi nad dang /_smyo byed dang /_myos pa dang /_snying nad dang /_rab rib dang /_ngo shig dang /_pho ba'i nad dang /_sha bkra dang /_mig ser dang /_mtshan par rdol ba dang /_brjed byed
[\[257a.5\]]dang /_bud med kyi zla mtshan gyi nad dang /_sbyar ba'i dug dang /_gzhang 'brum dang /_khrag mkhris rnams la phan no/_/gzhan yang mkhris pa las gyur pa'i nad shin tu gso dka' ba yang 'byang bar byed do/_/lo ma bdun pa dang /_par pa ta dang /_dong ga dang /_pu
[\[257a.6\]]tse shel dang /_shu dag dang /_'bras bu gsum pa dang /_shug pa dang /_pa tha dang /_ser po rnam gnyis dang /_thal tres rnam gnyis dang /_pi pi ling dang /_nim pa dang /_tsan+dan dang /_shing mngar dang /_bi sha la dang /_dug mo yungs dang /_sle tres dang /_tig ta
[\[257a.7\]]dang /_pu shel tse dang /_ba sha ka dang /_mur ba dang /_nye'u shing dang /_pa to la dang /_bong nga dkar po dang /_gla sgang dang /_kyi lce ba dang /_byi tsher ba dang /_de rnams kyi phye ma dang /_mar dang mar gyi brgyad 'gyur gyi chu dang /_skyu ru ra'i khu ba mar gyi nyes 'gyur dang /_
[\[257b\]]
[\[257b.1\]]'di rnams tshul bzhin bskol ba'i mar ni tig ta chen po'i sman mar zhes bya ste/_phan yon gong ma bas kyang shas che ba bzang bar 'dod do/_/mdze nad bad kan las gyur pa la ni nim pa dang /_lo ma bdun pa dang /_tsi tra ka dang /_ru rta dang /_tsha ba gsum dang /_
[\[257b.2\]]bi la ya dang /_dong ga dang /_'di rnams mar dang tshul bzhin bskol ba blud do/_/mdze nad thams cad la ni ba la ka ta'i mar ram/_yungs kar gyi mar mchog tu bsngags te blud par bya'o/_/yang na byi dang ka dang /_a ru ra dang /_go bye rnams tshul bzhin bskol ba'i
[\[257b.3\]]mar blud do/_/yang na dong ga'i rtsa ba mar dang lan brgya bskol ba'i mar blud cing seng ldeng gi chu bsten te 'thungs na/_mdze nad las myur du rgyal lo/_/gong du bstan pa'i mar gyi sbyor ba de dag gis bsku byug la sogs pa yang des bya'o/_/de ltar snum chos byas pa'i 'og tu
[\[257b.4\]]me dbal gyi nad la smos pa'i slon khrus kyi sman 'dir yang sbyar te slon khrus bya'o/_/de nas sman pas nad pa'i nyams stobs brtags te/_dpral ba dang lag pa dang rkang pa rnams las khrag dbyung bar bya ste/_de yang ji ltar gtar ga bya zhe na/_mdze nad shas chung
[\[257b.5\]]ba la ni zhal zhal gyis khrag dbyung ba dang /_gzhan yang ku ba la sogs pas ji ltar khrag dbyung ba ni nad gzhi dang sbyar nas gtar ga'i le'u las bltas te bya'o/_/khrag phyung ba dang /_slon khrus byas pas khong pa stong pa la ni rlung 'joms pa'i sman dang sbyar ba'i snum rim
[\[257b.6\]]gyis bsten na/_lus 'jig par byed pa'i rlung zhi bar byed de/_mi 'jig cing srung bar byed do/_/bla sha dang /_sle tres dang /_nim pa dang /_'bras bu gsum dang /_pa to la dang /_kaN+Da ka ri dang /_ka rany+dza dang /_'di rnams chu dang tshul bzhin bskol ba'i
[\[257b.7\]]nang du sman de nyid kyi phye ma dang /_mar dang yang bskol te mar lus pa ni rdo rje can zhes bya ba'i sman mar yin te de las ran par 'thungs na/_me dbal dang /_rims dang /_mig ser dang /_khrag lud pa dang /_mdze nad rnams 'joms so/_/yang na 'bras bu
[\[258a\]]
[\[258a.1\]]gsum dang tsha ba gsum dang /_kaN+Da ka ri rnam gnyis dang /_pu tse shel dang /_dur byid dang /_dan da dang /_dong ga dang /_bong nga dkar po dang /_tsi tra ka dang /_pa tha dang /_de rnams zho gnyis gnyis zhib tu btags pa dang /_su d+ha
[\[258a.2\]]k+Shi ri'i 'o ma sar pa srang sum cu rtsa gnyis dang bskol te/_mar lus pa las ran par btung ba dang /_snum chos dang bkru sman du sbyar na/_mdze ma rungs pa dang /_sha gzi gu dang /_mcher pa na ba dang /_rgyu rlugs dang /_rde'u 'gags pa dang /_skran dang /_de rnams
[\[258a.3\]]gso dka' ba yang rdo rje chen po zhes bya ba'i sbyor ba 'dis zhi bar byed do/_/yang na dan ti srang brgya nyi shu rtsa brgyad chu srang lnga brgya rtsa bcu gnyis dang bskol te/_bzhi cha lus pa'i nang du mar srang sum cu rtsa gnyis dang /_dmar ga zhes bya ba ko sha ta ki'i phye ma srang gcig
[\[258a.4\]]btab ste ran par 'thungs na gong 'og gnyis kar dag par 'gyur ro/_/yang na a brta ka zhes bya ba sA t+ya ba srang brgya chu srang lnga brgya rtsa bcu gnyis kyi nang du bskol te/_brgya drug cu rtsa bzhi lus pa'i nang du a brta ka'i phye ma dang /_mar srang sum cu rtsa gnyis dang yang
[\[258a.5\]]bskol la mar lus pa las ran par 'thungs na/_de yang zhag re mi bza' bar zhag res bar bcad cing zos la sman de zhu ba'i tshod tsam na/_khre rgod kyi zas dang /_rtsabs kyi rang skyur dang lhan cig zos na/_mdze dang /_sha bkra dang /_a ba'i rnams la phan
[\[258a.6\]]te/_gzhan yang 'bras kyi phreng ba las rgyal bar 'dod pa dang /_bu mang po skyed par 'dod pa dang /_dran pa 'dzin par 'dod pa rnams kyis kyang bsten par bya'o/_/ni li ta ka'i tshil sbrang rtsi dang dzA ti'i khu ba dang ldan pa 'am/_yang na mar dang ni li ta ka cha snyoms pa
[\[258a.7\]]'am/_yang na seng ldeng dang /_a sa na bskol ba'i chu dzA ti'i khu ba dang ldan par 'thungs na mdze nad 'joms so/_/bza' ba ni 'bras dmar po la sogs pa dang /_nas dang /_gro dang /_ci tse dang /_khre dang /_sran mung+ga dang /_sran chung dang /_tu ba ri dang tshod ma kha ba
[\[258b\]]
[\[258b.1\]]rnams dang /_skam sar gnas pa'i sha khu 'bras bu gsum dang /_pa to la dang /_seng ldeng dang /_nim pa dang /_go bye rnams sbyar ba sbyin no/_/btung bar ni chang sman mthun pa dang sbyar ba'am/_dar ba'i nang du so mar dza btab pa blud do/_/bza' ba dang btung ba de dag kyang
[\[258b.2\]]mi skyur ba dang /_mi tsha ba dang /_mi rno ba byin na mdze nad la phan no/_/gzhan du na/_zho dang 'o ma dang /_bu ram dang chu dang thun mong du gnas pa'i sha dang /_til dang mon sran gre'u rnams ni mdze na ba rnams kyis thag ring du spang bar bya'o/_/pa to la'i rtsa ba dang /_'bras bu gsum
[\[258b.3\]]dang /_bi sha la dang /_lnga po de dag re re yang ma sha bcu drug bcu drug dang /_kyi lce ba dang /_pu tse shel zho phyed phyed dang /_dong gra bzhi cha dang /_de rnams spyir srang gcig yod pa de btags la chu dang tshul bzhin bskol ba 'thungs na/_rlung la sogs pa'i nad gzhi sbyong bar
[\[258b.4\]]byed do/_/sman de zhu ba'i tshod tsam na skams la gnas pa'i ri dgas dang bya rnams kyi sha khu 'bras rnying pa'i chan dang sbyar te zos na mdze nad thams cad dang /_skrangs pa dang /_pho ba'i nad dang /_gcin sri ba dang /_ha li ma ka zhes bya ba'i nad rnams la phan te/_zhag
[\[258b.5\]]drug tu sbyor ba de ltar byas na snying dang chu sor zug pa dang /_rims mi bzad pa rnams kyang zhi bar byed do/_/byi dang ga'i nang gi snying po dang /_skyu ru ra dang /_a ru ra dang /_de dag srang re re dang /_da na tri srang gsum dang /_bu ram srang bcu gnyis dang /_'di rnams ri
[\[258b.6\]]lur byas te byin na mdze dang /_sha bkra dang /_dbugs mi bde ba dang /_lud pa dang /_gzhang 'brum dang /_gcin nad dang /_mcher ba na ba dang /_thor bu'i nad dang /_tshigs kyi steng na gnas pa'i 'brum bu'i nad dang /_skran rnams 'joms te sbyor ba 'di ni gnod
[\[258b.7\]]sbyin nor bu bzang po zhes bya ba des/_nyan thos kyi dge slong gcig nad kyis srog 'dor du nye ba dang /_de'i don du sbyor ba 'di bshad pas/_ril bu 'di'i ming yang nor bu bzang po zhes grags pa yin no/_/tig ta dang /_nim pa dang /_'bras bu gsum dang /_shug
[\[259a\]]
[\[259a.1\]]pa dang /_bong nga dkar po dang /_pi pi ling dang /_mur ba dang /_pa to la dang /_ser po rnam gnyis dang /_pu tse shel dang /_in dra ba ru ni dang /_dug mo yungs dang /_shu dag dang /_'di rnams cha snyoms pa dang /_dan ti dang /_de'i nyis
[\[259a.2\]]'gyur gyi dur byid dang /_de'i nyis 'gyur gyi bram+hi dang /_'di rnams kyi phye ma mar dang sbrang rtsi dang lde gur byas pa ran par zos na mdze dang gcin nad dang /_rmongs bag tu 'dug pa rnams la phan pa'i mchog yin no/_/yang na 'bras bu gsum dang /_pi pi ling dang /_byi
[\[259a.3\]]dang ga dang /_'di rnams sbrang rtsi dang /_til mar dang /_mar dang lde gur byas pa 'am/_yang na ka ko u dum bA ra dang /_byi dang ga dang /_nim pa dang /_gla sgang dang /_tsha ba gsum dang /_de rnams kyi phye ma brik+Sha bskol ba'i khu ba'i nang du btab ste 'thungs na pags
[\[259a.4\]]pa'i nad thams cad 'joms so/_/dug mo yungs dang /_tsi tra ka dang /_nim pa dang /_thang shing dang /_seng ldeng dang /_a sa na dang /_lo ma bdun pa dang /_'di rnams bskol ba'i nang du mar dang /_a ru ra'i phye ma dang /_sbrang rtsi dang ldan par zos na mdze nad 'joms so/_/seng ldeng dang /_
[\[259a.5\]]nim pa dang /_sle tres dang /_pa to la'i rtsa ba dang /_byi tsher ba dang /_'di rnams bskol ba ni seng ldeng la sogs pa sman gyi sbyor ba drug ces bya ste/_ji ltar lha ma yin khyab 'jug gis bcom pa bzhin du/_mdze nad thams cad 'joms so/_/skyer pa dang /_nim
[\[259a.6\]]pa dang /_seng ldeng dang /_'di rnams kyi shun phrag bskol ba 'thungs na mdze nad sel to/_/yang na skyer pa dang 'bras bu gsum dang /_nim pa dang /_pa to la'i rtsa ba dang /_pu tse shel dang /_shu dag dang /_btsod dang 'di rnams bskol ba 'thungs na/_bad
[\[259a.7\]]kan dang mkhris pa las gyur pa'i mdze nad gcod do/_/dam pa'i chos yang dag par bsten pas 'khor ba'i 'ching ba gcod pa bzhin no/_/gong gi sman de dag ba'i mar dang bskol ba'i mar ni rlung las gyur pa'i mdze nad sel ba'i mchog yin te myur du rgyal bar byed do/_/
[\[259b\]]
[\[259b.1\]]de bzhin du seng ldeng dang /_nim pa dang /_skyer pa dang /_sle tres dang /_thang shing dang /_'di rnams re re nas ba'i mar dang sbyor ba gong ma ltar byas na phan no/_/pa tha dang /_skyer pa dang /_tsi tra ka dang /_dan ti dang /_dug mo yungs dang /_pu tse shel dang /_'di rnams kyi phye ma
[\[259b.2\]]ba gcin dang /_chu dron po gang yang rung ba las zla ba gcig gi bar du 'thungs na/_mdze'i nad dang /_gzhang 'brum dang /_gcin gyi nad dang /_skrangs pa dang /_skya rbab dang /_ma zhu ba dang /_srin bu'i nad la phan no/_/rgya skyegs dang /_dan da dang /_mur ba dang /_
[\[259b.3\]]'bras bu gsum dang /_tsi tra ka dang /_pa tha dang /_byi dang ga dang /_a ba ma rga dang /_tsha ba gsum dang /_skyer pa dang /_lo ma bdun pa dang /_ba sha ka dang /_btsod dang /_nim pa dang /_thang shing dang /_rtsa ba lnga pa che chung dang /_'di rnams kyi phye ma ba gcin dang sbyar ba zla ba
[\[259b.4\]]gcig gi bar du btung zhing phan pa'i zas dang lhan cig bsten na/_mdze nad thams cad 'joms so/_/skyer pa dang /_pi pi ling dang /_dong gra dang /_byi dang ga dang /_to ba ri dang /_tsi tra ka dang /_ta bya dang /_'di rnams yas kyi rim bzhin du cha res bskyed pa'i phye ma ba gcin
[\[259b.5\]]dang bcas pa 'thungs na/_mdze nad shin tu mi bzad pa rnams kyang 'joms so/_/tsha ba gsum dang /_'bras bu gsum dang /_til dang /_go bye dang /_de rnams kyi phye ma mar dang sbrang rtsi dang kha ra dkar po dang sbyar ba'i ri lu ni/_tsha ba gsum la sogs pa'i cha bdun
[\[259b.6\]]pa'i ri lu zhes bya ste/_de las ran par zos na/_mdze nad las rgyal zhing bcud kyis len du 'gyur la/_bud med la nyal phod par 'gyur ro/_/so ma ra dza dang /_tsi tra ka dang /_skyer pa dang /_byi dang ga dang /_tu pa ra'i rus pa dang /_go bye dang /_'bras bu
[\[259b.7\]]gsum dang /_de rnams kyi phye ma bu ram dang ri lur byas te/_rtag tu goms par byas na mdze nad thams cad sel to/_/byi dang ga dang /_go bye dang /_so ma ra dza dang /_tsi tra ka dang /_ba ra hi dang /_a ru ra dang /_lang ga li dang /_pi pi ling dang /_til nag po dang /_'di rnams kyi
[\[260a\]]
[\[260a.1\]]phye ma bu ram dang ri lur byas te zos na mdze nad 'joms so/_/so ma ra dza dang /_byi dang ka'i snying po dang /_pi pi ling dang /_pi pi ling gi rtsa ba dang /_lcags kyi phye ma dang /_skyu ru ra dang /_de rnams kyi phye ma til mar dang lde gur byas te zos na/_mdze nad
[\[260a.2\]]gso dka' ba yang 'joms so/_/yang a ru ra dang /_go bye dang til mar dang de rnams kyi phye ma bu ram dang ri lur byas te zos na mdze nad las rgyal bar byed do/_/'dir bu ram dang /_sman gyi tshad ma smos pa rnams ni sman spyi'i nyes 'gyur gyi bu ram dang sbyor cig_/yang
[\[260a.3\]]na go bye dang /_byi dang ga dang /_so ma ra dza rnams kyi phye ma bu ram dang /_ri lur byas te zos na phan yon yang de dang 'dra'o/_/yang na byi dang ga dang /_seng ldeng dang /_brag zhun gyi phye ma las ran par zos na 'brum bu phra mo dang /_sha gzi gu dang /_shu ba rnams 'joms so/_/
[\[260a.4\]]byi dang ga dang /_tsi tra ka dang /_skyu ru ra dang /_lcags kyi phye ma dang /_pi pi ling dang /_kha ra rnams btags pa'i phye ma til mar dang btags pa'i lde gu bldags na/_mdze nad gso dka' ba las rgyal bar byed do/_/gla sgang dang /_tsha ba gsum dang /_'bras bu
[\[260a.5\]]gsum dang /_btsod dang /_thang shing dang /_rtsa ba lnga pa rnam gnyis dang /_lo ma bdun pa dang /_nim pa dang /_shing tsha dang /_bi shal dang /_tsi tra ka dang /_mur ba rnams btags pa'i phye ma dang /_sman sna gcig gi dgu 'gyur gyi nas phye dang /_sbrang rtsi cha gcig dang /_
[\[260a.6\]]mdze 'joms pa'i sman rnams bskol ba'i khu ba dang bskyos te rtag tu 'thungs na mdze nad zlog par byed do/_/de bzhin du 'or nad dang /_skya rbab kyi nad dang /_sha bkra dang /_pho ba'i nad dang /_gzhang 'brum dang /_rlig rlugs dang /_mtshan bar rdol ba dang /_'brum bu
[\[260a.7\]]phra mo dang /_'brum bu dang /_'brum chen gyi nad 'joms so/_/tu par zhes bya ba a ta ka'i rus pa dang /_go bye dang /_so ma ra dza dang /_tsi tra ka'i rtsa ba dang /_'di rnams re re yang bcud kyis len gyi sbyor ba bzhin du sbyar te bsten par bya'o/_/gong ma'i sman gyi sbyor ba
[\[260b\]]
[\[260b.1\]]gong du bstan pa de dag gis khong pa'i nang gi mdze nad dag ste/_pags pa'i phyi rol du byung ba la ni sman gyis byugs pa phan te/_lus dri ma dang bcas pa la sman rnon po'i byug pa bskus pas mdze nad tshabs cher thu bar snang ste/_mdze nad 'khor ling can dang gting zug pa dang /_
[\[260b.2\]]sra ba rnams la ni 'bru'i thum bu la sogs pas dugs byas te/_snyi zhing mthon por gyur pa dang /_mtshon gyis zhal zhal bya zhing phyi ste/_de'i 'og tu sman gyis byug par bya'o/_/mdze nad gang lus kyi dbang po rnams nyams shing pags pa mtshon gyis zhal zhal byar mi rung
[\[260b.3\]]ba de la ni dang po khrag phyung ste/_de'i 'og tu thal sman rnon pos bsreg par bya'o/_/mdze nad sra ba dang /_rtsub pa dang /_bem bem por mi tshor bar 'dug pa dang /_yun ring du lon pa dang /_brtan pa rnams la ni mdze nad 'joms pa'i sman gyi byug pa dang btung bar blud
[\[260b.4\]]do/_/de'i 'og tu dug 'joms pa'i sman dang dug sngags kyis btab pa bsres te sbyin no/_/mdze nad gang lus rengs shing gyong pa dang /_tshor bag med pa dang /_rngul mi 'byung ba dang /_shin tu g.ya' ba rnams la ni ba lang gi lci ba skam po dang /_rgya mtsho'i dbu ba
[\[260b.5\]]'am/_mtshon gang yang rung bas bzhar te/_de'i 'og tu sman gyis byug par bya'o/_/gla sgang dang /_'bras bu gsum dang /_po son cha dang /_ka rany+dza dang /_dong ga dang /_dug mo yungs dang /_lo ma bdun pa dang /_ru rta dang /_pri yang ku dang /_skyer pa dang /_
[\[260b.6\]]yungs kar dang /_'di rnams tshul bzhin bskol ba ni yungs kar gyi sbyor ba zhes bya ste/_lus bkru ba dang /_byug pa dang /_des bzhar ba dang /_slon khrus kyang byas na/_pags pa'i nad dang /_mdze dang /_skrang pa dang /_skya rbab kyi nad rnams kyang 'joms so/_/
[\[260b.7\]]ka ra bI ra dang /_nim pa dang /_dug mo yungs dang /_dong ga dang /_tsi tra ka dang /_'di rnams kyi rtsa ba ba gcin dang lhan cig bskol te/_dril du btub pa tsam phyung ste/_de'i lde gus bskus na mdze nad 'joms so/_/ka ra bI ra dkar po'i rtsa ba dang /_dug mo
[\[261a\]]
[\[261a.1\]]yungs dang /_ka ra ny+dza'i 'bras bu dang /_skyer pa'i shun pa dang /_su ma na'i lo ma dang /_'di rnams kyi phye ma lde gur byas pas bskus na yang mdze nad 'joms par kun gyis mngon sum du mthong zhing grags pa yin no/_/shri sha'i shun pa dang /_
[\[261a.2\]]ras bal gyi me tog dang /_dong ga'i lo ma dang /_mon sran sde'u dme ru'i rtsa ba dang /_lo mar bcas pa dang /_'di bzhi btags pa'i phye ma'i lde gus bskus na yang phan no/_/nim pa dang /_ser po rnam gnyis dang /_bye'u rug pa dang /_pa to la dang /_ru rta dang /_
[\[261a.3\]]a shwa gan+d+ha dang /_thang shing dang /_shi kru dang /_yungs kar dang /_g.yer ma dang /_'u su dang /_bla ba zhes bya ba ku Tan na Ta dang /_tsan+dan dang 'di rnams cha snyoms pa'i phye ma dar ba dang btags te/_thog mar til mar gyis lus byugs la/_de nas lde gu dril ba
[\[261a.4\]]byas na mdze nad g.ya' ba dang /_'brum bu dang /_'brum bu phra mo dang /_mdze dang skrangs pa rnams zhi bar 'gyur ro/_/yang na gla sgang dang /_skyer khaN+Da skam po dang /_skyer pa dang /_nag tshur dang /_kam pi l+ya dang /_ru rta dang /_seng phrom dang /_mu zi dang /_sra rtsi
[\[261a.5\]]pog dang /_byi dang ga dang /_ldong ros dang /_ba bla dang /_ka ra bI ra'i shun pa dang /_'di rnams phye mar byas la sngar til mar gyis lus bskus pa'i steng du btab na/_shu ba dang /_g.yan pa dang /_'brum bu phra mo dang /_khyi rngo dang rkang shu la sogs pa'i 'dus pa'i
[\[261a.6\]]nad sel bar byed do/_/shri khaN+Da'i shing gi sdong bu'i nang du yungs kar btags pa bcug ste/_rdza slang gi nang du me mi che ba la btsos la/_de las lde gur byas pas bskus na rkang shu sel bar byed do/_/ji ltar 'dod chags kyis zil gyis non pa dag ngo tsha spangs
[\[261a.7\]]pa bzhin no/_/ldong ros dang /_ba bla dang /_na le sham dang /_de rnams til mar dang /_shing a rka'i 'o ma dang sbyar ba bskus na/_mdze 'phrog par byed do/_/de bzhin du ka rany+dza dang /_tsakra mar da dang /_ru rta dang /_de rnams ba gcin dang btags pa 'thungs na yang
[\[261b\]]
[\[261b.1\]]phan no/_/yang na gu gul dang /_na le sham dang /_byi dang ga dang /_yungs kar dang /_nag tshur dang /_sra rtsi pog dang /_gla sgang dang /_ko nyon tsi'i thang chu dang /_ba bla dang /_mu zi dang /_ldong ros dang /_ru rta dang /_kam pi l+ya dang /_ser po gnyis dang /_de
[\[261b.2\]]rnams kyi phye ma tsakra mar da'i mar dang bsres pa'i lde gur byas la/_thog mar mtshon gyis bzhar la/_de'i steng du bskus pa nyi ma la bzhag ste 'dug na mdze nad gtan du zhi bar byed do/_/yang na na le sham dang /_shing ta la'i lo ma dang /_ru rta dang /_ldong ros dang /_nag
[\[261b.3\]]tshur dang /_'di rnams til mar dang sbyar ba zangs ma'i snod la zhag bdun bzhag ste des zhag bdun gyi bar du nyi ma tsha ba la bsku zhing bsten na sha bkra 'joms so/_/sha bkra gsar ba la ni lus kyi phyi khrus mi bya bar slon khrus byas la de'i sbyor ba gong ma zla ba gcig bsten na
[\[261b.4\]]phan no/_/a pa marga bsregs pa'i thal ba chu nang du bskyos te/_lan bdun btsags la pri yang ku'i mar dang sbyar la bskol bas lus bsku byug byas na sha bkra sel to/_/ka ka dzang ga'i rtsa ba dang /_ras bal gyi 'dab ma dang /_la phug gi sa bon dang /_de rnams dar ba dang btags te
[\[261b.5\]]sbyar ba/_gza' mig dmar la bab pa'i dus su bskus na/_sha bkra sel bar grags pa yin no/_/dzi ban ti dang /_btsod dang /_skyer pa dang /_kam pi l+ya dang /_spangs ma dang /_de rnams cham chom brdungs te mar dang til mar dang /_mar gyi bzhi 'gyur gyi 'o ma
[\[261b.6\]]dang bskol ba'i nang du sra rtsi pog dang /_spra tshil gyis btags pa bskus na 'bras byer ba 'jig par 'gyur te/_de bzhin du pags pa gcig pa'i mdze dang /_'brum bu phra mo'i mdze nad dang /_'bras mi 'byor ba rnams kyang zhi bar byed do/_/lo ma bdun pa'i rtsa ba dang /_
[\[261b.7\]]shri sha'i shun phrag dang /_a shwa mar dang /_a rka dang /_su ma na dang /_tsi tra ka dang /_thal tres dang /_nim pa dang /_'di rnams kyi shun phrags dang /_ka rany+dza'i 'bru dang /_yungs kar dang /_tsakra mar da dang /_'bras bu gsum dang /_byi dang ga dang /_tsha ba
[\[262a\]]
[\[262a.1\]]gsum dang /_ser po rnam gnyis dang /_'di rnams phye mar byas la til mar dang /_de'i bzhi 'gyur gyi ba gcin dang bskol te/_mar 'ba' zhig lus pa ni rdo rje can zhes bya ba rdo rje dang mnyam pa'i lde gu yin te/_de las bsku byug byas na/_
[\[262a.2\]]pags pa'i nad thams cad dang /_rma 'grams pa dang /_rlung dang bad kan las gyur pa'i mdze nad sel to/_/e raN+Da dang /_skyer khaN+Da dang /_ga pur dang /_shing nim pa dang /_ka taM pa dang /_ga ba'i rtsa ba dang /_kam pi l+ya dang /_byi dang ga dang /_in dra ba ru Ni dang /_nir
[\[262a.3\]]gun thi dang /_go bye dang /_thang shing dang /_khron bu dang /_shing ko nyon tse'i thang chu dang /_gu gul dang /_ldong ros dang /_lan tshwa dang /_shing ta la dang /_bca' sga dang /_'di rnams btags pa'i phye ma dang /_til mar bskol ba'i nang du su d+hA k+Shi ra zhes bya ba shi ri
[\[262a.4\]]khaN+Da'i lo ma dang /_a rka'i lo ma cha mnyam pa dang lhan cig lde gur byas pa ni/_rdo rje chen po'i lde gu zhes bya ste/_des bskus na phan yon rdo rje can dang 'dra ste/_lhag par yang 'dis ni sha bkra dang /_'bras kyi phreng ba dang /_gzhang 'brum rnams 'joms so/_/
[\[262a.5\]]ru rta dang /_a sho mar zhes bya ba te dzo ba ti dang /_su d+hA k+Shi ra dang /_rgyam tsha dang /_'di rnams btags pa'i phye ma ba gcin dang /_til mar dang sbyar ba'i nang du cung zhig btab ste 'thungs na mdze nad las rgyal ba'i mchog yin no/_/yungs kar gyi mar spra tshil dang /_
[\[262a.6\]]shi kru dang /_gu gul dang /_spangs ma dang /_skyer khaN+Da dang /_'di rnams bskol ba'i mar gyis bskus na mchan khung gi nad dang /_rkang shu rnams myur du zlog par byed do/_/rgya skyegs dang /_tsha ba gsum dang /_tsakra mar da dang /_ko nyon tse'i thang chu dang /_ru rta dang /_
[\[262a.7\]]yungs kar dang /_la phug gi sa bon dang /_ser po rnam gnyis dang /_'di rnams kyi phye ma dar ba dang sbyar ba'i lde gus bskus na/_shu ba thams cad la phan no/_/zhes drang srong rnams kyis gsungs so/_/tsi tra ka dang /_shi kru dang sbyar ba 'am/_yang na sle tres dang /_a
[\[262b\]]
[\[262b.1\]]pa marga dang /_thang shing zho ga chu dang sbyar ba 'am/_yang na seng ldeng dang /_shing dwa ba 'am/_yang na dan ti dang /_dra ban ti'am/_yang na rgya skyegs dang /_skyer khaN+Da 'am/_yang na sug smel dang /_purna ba'am/_sbyor ba drug po de rnams las gang yang rung ba'i phye ma
[\[262b.2\]]zho ga chu dang sbyar ba bskus na/_rlung dang bad kan las gyur pa'i mdze nad sel to/_/dza la zhes bya ba bA lu ka dang /_b+ha bya zhes bya ba ru rta dang /_nA ga ge sar dang /_gan+d+ha b+ha dra dang /_tsan+dan dang /_u shi ra dang /_de rnams gong ma'i cha res bskyed pa'i phye ma lde gur byas te bskus na/_
[\[262b.3\]]bad kan dang mkhris pa las gyur pa'i mdze nad sel to/_/mdze nad lus tsha ba dang bcas pa la ni/_gong du smos pa'i tig ta'i sman mar dang /_mar lan brgyar bkrus pa dang /_til mar dang tsan+dan dang /_shing mngar dang /_pra puN+Da rI ka dang /_ut+pa la dang /_tshul bzhin
[\[262b.4\]]bskol ba'am/_'di rnams gang yang rung bas bskus na phan no/_/gang gi lus 'drul zhing yan lag chad pa dang /_lus tsha ba dang /_'brum bu byung ba dang /_pags pa myags pa dang bcas pa la ni bsil ba'i byug pa dang /_blugs pa dang /_gtar ga dang /_bkru sman
[\[262b.5\]]dang /_tig ta'i sman mar rnams byin na phan no/_/seng ldeng dang /_ba sha ka dang /_nim pa dang /_dug mo yungs dang /_'bras bu gsum dang /_byi dang ga dang /_sle tres dang /_'di rnams ba gcin dang sbyar bas nang dang phyi rol nas btung ba dang /_blugs pa la sogs
[\[262b.6\]]pa byas na/_srin bu las gyur pa'i mdze nad 'joms so/_/de la rlung shas che ba'i mdze nad la ni thog mar sman mar bya'o/_/bad kan las gyur pa'i mdze nad la ni thog mar skyug sman gtang ngo /_/mkhris pa las gyur pa la ni/_dang po gtar gas khrag dbyung ba dang
[\[262b.7\]]bkru sman rnams bya'o/_/de la mdze nad thams cad la khrag gi nyes pa med cing /_slon khrus kyis khong dag na ni/_gong du smos pa'i bsku byug la sogs pa'i sman byas na/_de ma thag phan par 'gyur gyi khrag gi nyes pa dang bcas shing khong ma dag na ni de ltar ma yin no/_/de ltar
[\[263a\]]
[\[263a.1\]]khrag gi nyes pa yang med/_khong pa yang dag par byas gong du smos pa'i snum la sogs pa'i sman dus dang mthun par sbyar na/_mdze nad thams cad nges par bzlog ste gso sla'o/_/de la nad gzhi mang po 'dus pa'i mdze tshabs che ba la ni slon khrus la
[\[263a.2\]]sogs pas khong pa yang dang yang du sbyang bar bya'o/_/de ltar sbyang ba byas pas nad pa nyams stobs chung zhing rlung gis nyam thag par gyur na/_srog myur du 'jig par 'gyur bas de bas na sman pas srog bsrung ba la 'bad do/_/de ltar gso ba thams cad kyis mdze nad
[\[263a.3\]]sos par gyur na/_phyis mi 'byung bar bya ba'i phyir lus kyi ro stod dag pa'i ched du zla ba phyed phyed cing slon sman bya'o/_/lus kyi rma dag par bya ba'i phyir zla ba re re zhing bkru sman bya'o/_/mgo bo dag par bya ba'i phyir zhag gsum zhing mgo bo'i bkru sman bya'o/_/de bzhin du zla ba
[\[263a.4\]]drug cing gtar ga bya ste khrag dbyung bar bya'o/_/gal te mdze nad las slon khrus ma legs shing khong dag par ma gyur na phyir nad gzhi cher 'khrugs te/_nad slar skye zhing gsor mi rung bar 'gyur bas de bas na mdze'i nad gzhi ma lus par rtsad bcad cing drungs dbyung bar bya'o/_/
[\[263a.5\]]gso ba'i gnas las mdze nad gso ba'i le'u bcu dgu pa rdzogs so//_//de nas sha bkra dang srin bu'i nad gso ba'i le'u bshad par bya ste/_de la sha bkra'i nad ni/_mdze nad pas kyang shin tu smad pa yin no/_/de bas na myur du gso ba'i cho ga la 'bad de ma
[\[263a.6\]]byas na gsor mi rung bar 'gyur te me nyung ngu las 'bar bas khyim tshig pa dang 'dra'o/_/de bas khyad par du lus kyi sha bkra la thog mar slon khrus kyis lus dag par bya'o/_/sha bkra la ni shri khaN+Da dang /_so mar dza bskol ba'i khu ba 'am/_yang na rang gi khu ba bu ram dang bcas
[\[263a.7\]]pa blud nas/_de'i 'og tu nyams stobs ji lta ba bzhin du bsku byug byas la/_nyi ma la ji srid bzod kyi bar du gzhag par bya'o/_/sbyor ba de dag zhag gsum gyi bar du bsten la/_skom dad skyes par gyur na thug pa blud do/_/de ltar nyi ma la zhag gsum bzhag pas chu skyes
[\[263b\]]
[\[263b.1\]]pa la ni tsher mas brtol la gzag par bya'o/_/de nas so ma ra dza dang /_a sa na dang /_pri yang ku dang /_shu ti dang /_'di rnams cho ga bzhin du nang re nang re bzhin zla ba phyed kyi bar du gtang ngo /_/yang na rgya skyegs shing gi khu ba dang /_hwags dang sbyar ba'i chu gong ma ltar nyams
[\[263b.2\]]stobs dang sbyar te gtong ngo /_/shing phal gu dang /_skyu ru ra'i shing dang /_dug mo yungs kyi shing gi shun pa btags pa so ma ra dza'i khu ba'i nang du btab pa 'thungs pa dang /_lus dro bar 'gyur te chu bur byung na tsha ba med pa'i zas dar ba dang lhan cig bza'o/_/yang na
[\[263b.3\]]ba gcin gyi nang du tsi tra ka dang /_tsha ba gsum gyi phye ma dang /_sbrang rtsi dang sbyar ba snod snum can gyi nang du bcug pa zla ba phyed kyi bar du bzhag la de las ran par btung ngo /_/gzhan yang btung ba la sogs pa'i bya ba thams cad mdze nad kyi cho ga ltar bya'o/_/yang na bring
[\[263b.4\]]gar dza til mar dang brngos te/_lcags snod kyi nang du bcug pa bza' zhing a sa na'i sa bon 'o ma dang bskol ba 'thungs na sha bkra 'joms so/_/yang na pu ti ka rany+dza dang /_dong ga dang /_arka dang /_shri khaN+Da'i shing dang /_dzA ti dang /_de rnams kyi shun pa btags
[\[263b.5\]]pa ba gcin dang sbyar ba'i lde gus bskus na/_sha bkra dang /_gzhang 'brum dang /_shu ba dang /_g.yan pa dang /_'brum bu dang /_rma 'grams pa rnams 'joms so/_/yang na tsi tra ka dang /_glang po che'i pags pa bsregs pa'i thal ba til mar dang sbyar bas bskus
[\[263b.6\]]na yang sha bkra sel ba'i mchog yin no/_/yang na sbur ba nag po'i sha dang dong ga'i lo ma dang lde gur byas te bskus na/_de gcig pus kyang sha bkra 'jig par byed do/_/chu bur phyir dbyung ba'i phyir ba gcin dang nub gcig sbangs te/_grib ma la skams pa de bzhin
[\[263b.7\]]du lan gsum byas la/_de'i 'og tu zhib tu btags te shri khaN+Da'i 'o ma dang sbyar bas bskus na sha bkra 'joms so/_/sbrul nag po'i sha rdze'u kha sbyar gyi nang du dud pa ma shor bar bsregs te/_snag tsha 'dra bar song ba'i thal ba ba ru ra'i mar dang sbyar bas bskus na yang
[\[264a\]]
[\[264a.1\]]sha bkra 'joms so/_/de bzhin du rma bya'i mkhris pa nyi tshe 'am/_yang na ba la ka bsregs pa'i thal ba rma bya'i mkhris pa dang bsres pas bskus na sha bkra sel to/_/so ma ra dza srang bzhi dang /_ba la srang gcig btags ba ba gcin dang sbyar
[\[264a.2\]]bas bskus na yang sha bkra'i mdog bsgyur cing pags pa'i mdog tha mal par skyed pa'i mchog yin no/_/glang po che'i rtug pa legs par bsregs te thal bar gyur pa dang /_glang po che'i gcin dang bskyos te btsags pa srang brgya rtsa bcu gnyis dang /_de'i bcu cha gcig
[\[264a.3\]]gi so ma ra dza'i phye ma btab ste bskol la ska bar gyur pa dang /_sha bkra'i pags pa'i phyi rol bzhar ba'i steng du bskus na sha bkra 'joms so/_/mdor na mdze dang pags pa'i mdog nag po snag tsha 'dra ba dang /_thig le lta bur chags pa dang rma'i sha rnying pa phyir 'bur ba dang /_
[\[264a.4\]]de rnams la thog mar bzhar la de'i 'og tu bsku byug byas na/_sha bkra la sogs pa 'joms so/_/go bye dang /_tsi tra ka dang /_shing su d+hA k+Shi ra dang /_arka'i rtsa ba dang /_'ol ma se dang /_tsha ba gsum dang /_dung dang /_spangs ma dang /_ru rta dang /_lan tshwa rnam lnga dang /_thal ba rnam
[\[264a.5\]]gnyis dang /_lang ga li dang /_'di rnams btags pa'i phye ma su d+hA k+Shi ra dang /_a rga'i 'o ma dang bskol te/_ska bar gyur pa dang /_lcags snod kyi nang du bcug ste/_de las thur mas bskus na mdze dang /_sha bkra dang /_sme ba dang /_pags pa'i mdog snag tsha 'dra
[\[264a.6\]]bar gyur pa dang /_gzhang 'brum dang /_pags pa'i sha mdzer dang de rnams 'joms par byed do/_/mdor na sha bkra yod pa'i nad pa la ni slon khrus kyis lus dag par bya ba dang /_gtar gas khrag dbyung ba dang /_kha ba dang /_bska ba'i zas kyis lus rtsub par
[\[264a.7\]]bya ba dang /_phye'i zas rnams bsten to/_/gal te de dag sdig pa zad pa lta na sos pa srid kyi de lta ma yin na ni gso dka'o/_/de nas srin bu gso ba bshad de/_/de la khong pa'i srin bu bad kan las gyur pa la ni thog mar snum chos dang dugs byas la/_bu ram dang 'o
[\[264b\]]
[\[264b.1\]]ma dang sbyar ba btung ba'am/_yang na nya sha la sogs pa bza' ste/_nub mo bde bar bsnyal la srin bu kun rang gi gnas las byung nas/_zas mngar bag can la 'du bar 'gyur ro/_/de'i 'og tu bye'u rug pa'i sde tshan ba gcin dang chu dang bskol la de'i nang du pi pi ling dang /_po son cha dang /_
[\[264b.2\]]byi dang ga dang /_swartsi ka'i thal ba dang /_'di rnams phye mar byas la til mar dang sbyar nas bkru sman drag po mas gtong bar bya'o/_/de ltar ni ru ha mas gtong ba'i rjes la bkru sman gtang bar bya ste/_tri bi ta dang /_po son cha dang /_pi pi ling dang /_'di gsum gyi phye ma
[\[264b.3\]]bye'u rug pa'i sde tshan bskol ba'i nang du btab la blud do/_/khong pa'i nang dag par bya'o/_/de ltar slon khrus byas pa'i rjes la tsha ba lngas btab pa'i 'bras thug sbyin par bya'o/_/de nas sman tsha ba dang kha ba bskol ba'i chus lus la blugs par bya'o/_/slon khrus kyis lus
[\[264b.4\]]dag par byas nas/_byi dang ka'i mar gyi 'jam rtsi mas gtong bar bya'o/_/mgo bo'i srin bu la ni mgo khrus kyi sman du bshad pa gtang bar bya'o/_/bza' ba ni shin tu tsha ba dang /_kha ba dang snum cung zad dang bcas pa sbyin no/_/de nas dar ba las gzhi blangs pa'i
[\[264b.5\]]thug pa'i steng du/_byi dang ga dang /_pi pi ling dang /_na le sham dang /_pi pi ling gi rtsa ba dang /_na le sham dkar po dang /_swa rtsi ka'i thal ba rnams kyi phye mas btab pa blud par bya'o/_/yang na shri sha ka dang /_gi ri kar+Ni dang /_pa ri bra ta ka dang /_ka b+hu ka dang /_pa la sha'i sa
[\[264b.6\]]bon dang /_man du ra dang /_pu ti ka dang /_'di rnams gang yang rung ba bskol ba'i khu ba'i nang du sbrang rtsi dang sbyar ba blud do/_/yang na bye'u rug pa'i sde tshan las sman gang yang rung ba sbrang rtsi dang sbyar ba'i lde gu bldag par bya'o/_/yang na bye'u rug pa'i sde tshan dang /_tri
[\[264b.7\]]bi tsa'i phye ma dang byi dang ga dang chu dang bskol ba'i nang du btab pa blud do/_/srin bu can la gong gi sde tshan gyi sman dang /_tri bi tsa'i phye ma sbrang rtsi dang sbyar ba bldags pa'am/_yang na 'bras bu gsum gyi khu ba'i nang du bye'u rug pa'i sde tshan dang /_tri bi ta btags pa'i phye mas
[\[265a\]]
[\[265a.1\]]btab ba blud do/_/mgo bo'i srin bu la ni rta rtug btsir ba'i khu ba dang /_byi'u rug pa'i sde tshan las sman gang yang rung ba dang /_tri bi ta'i phye mas btab pa'i lde gus bsku bar bya'o/_/gzhan yang srin bu'i nad kun la dra ban ti'i ge sar legs par
[\[265a.2\]]btags la bag phye dang bsres la btsos pa'i snum khur bza' bar bya'o/_/de nas 'bras kyi skyur po 'am tsha blud do/_/yang na tsha ba lnga dang /_lan tshwa btab pa'i dar ba yang sla tsam sbyin no/_/yang na sman a pa marga dang /_ni rgun thi'i lo ma btags la bag phye dang
[\[265a.3\]]bsres la btsos pa'i snum khur bza' bar bya'o/_/btung ba ni gong ma dang 'dra/_yang na byi dang ga'i phye ma dang /_bag phye bsres pa'i snum khur bza'o/_/yang na byi dang ga shun pa bor ba'i nang gi 'bru btags la/_ba la ta ga'i mar dang cha snyoms te bsres la phyed ni kha nas
[\[265a.4\]]btung /_phyed 'jam rtsi thabs su mas btang la nyi ma tsha ba la 'der gzhug go/_yang na sa ra la dang /_thang shing gi mar cha snyoms la bsres te/_gong ma'i cho ga bzhin bya'o/_/bshang ba'am mi gtsang ba'i nang du skyes pa'i srin bu la ni khrus dang 'jam rtsi btang ba las 'da'
[\[265a.5\]]ba med do/_/nges par gtang bar bya'o/_/bad kan las gyur pa'i srin bu la ni mgo bkru ba'i sman dang /_slon dang /_khong du zhi ba'i sman gtang ngo /_/khrag las gyur pa'i srin bu la ni mdze nad gso ba'i cho ga ltar bya'o/_/khrag las gyur pa'i srin bu dang /_skra rtsa za bar byed
[\[265a.6\]]pa'i srin bu ni/_in dra lub ta zhes bya ba mgo gso ba'i cho ga 'og nas 'byung ba bzhin gso'o/_/rnag las skyes pa'i srin bu la ni rma 'grams pa'i dpyad 'og nas 'byung ba bzhin bya'o/_/srin bu yod pa rnams kyis kha zas 'di dag spang bar bya ste/_'o ma dang /_sha dang /_
[\[265a.7\]]mar dang /_bu ram dang /_zho dang /_sngo rngad kyi tshod ma dang 'di rnams mi bza' ste/_mdor na mngar ba dang /_skyur ba rnams spang bar bya'o/_/gso ba'i gnas las sha bkra dang srin bu'i nad gso ba'i le'u nyi shu pa rdzogs so//_//de nas rlung nad gso
[\[265b\]]
[\[265b.1\]]ba'i le'u bshad par bya'o/_/de la rlung nad 'ba' zhig bad kan dang /_mkhris pa ma 'dres pa la ni tshil dang /_mar dang /_rkang dang til mar te bzhi po de dag las btung ba la sogs pa'i snum chos sbyar ro/_/de nas rlung nad can gyi nad pa de khong snum gyis zhen par gyur nas
[\[265b.2\]]bar der ngal bsos la de'i 'og tu snum chen po bzhi 'o ma dang lhan cig tu sbyar te snum chos su bya ba dang /_de bzhin du grong dang /_thang dang /_chu la gnas pa'i srog chags kyi sha khu gang yang rung ba snum chen po bzhi dang sbyar ba btang ba dang /_gzhan yang 'bras kyi 'o thug dang /_kri sa ra
[\[265b.3\]]skyur dang /_lan tshwa dang ldan par btung zhing de'i 'og tu snum dang ldan pa'i 'jam rtsi mas gtong ngo /_/sna sman dang skyo ma dang /_kha zas rnams kyang snum dang sbyar ba sbyin no/_/de ltar khong snum gyis zhen par gyur na/_snum chen po bzhi btang zhing gding ba'i dugs la sogs
[\[265b.4\]]pa yan lag brgyad pa bsdus pa las 'byung ba rnams 'dir sbyar ro/_/rlung nad kyis lus yang yang por gyur pa dang /_rengs pa dang /_nad dang bcas shing zug pa la yang snum dang bcas pa'i dugs byas na ji ltar 'dod pa bzhin du lus kyi bya ba nus par 'gyur te/_
[\[265b.5\]]ji ltar shing skam po yang dugs dang snum la sogs pa'i cho ga byas na/_ci dgar mda' la sogs pa byar yod na/_lus can rnams la smos kyang ci dgos/_de ltar dugs byas pa'i yon tan ni ba spu langs pa dang /_na ba dang /_zug gzer che ba dang /_rtsol ba
[\[265b.6\]]mang ba dang /_lus skem pa dang /_rengs pa la sogs pa myur du zhi bar 'gyur zhing lus kyi sha mnyen par 'gyur/_rlung na ba'i nad pa la snum chos sbyar ba'i yon tan ni/_dngas ma la sogs pa'i lus zungs rnams myur du 'phel zhing lus kyi nyams stobs dang /_
[\[265b.7\]]me'i drod 'phel zhing 'tsho ba yang yun ring du gnas par byed do/_/de ltar rlung nad can gyi skyes bu la lan cig ma yin par phog mang du snum chos dang dugs yang dang yang byas na/_khong snum zhing 'jam par 'gyur te/_rlung nad gnas par mi 'gyur ro/_/gal te
[\[266a\]]
[\[266a.1\]]snum la sogs pa gong ma'i sbyor ba de dag gis ma zhi na ni nges par nad gzhan dang 'dres pa yin te/_de nas bkru sman 'jam po snum dang bcas pa btang ste/_de yang seng phrom dang /_sa ta la gang yang rung ba mar dang bskol ba blud pa 'am/_yang na
[\[266a.2\]]e raN+Da'i mar 'o ma dang bskol ba blud na/_nad 'phrog cing zhi bar 'gyur ro/_/snum pa dang /_skyur ba dang /_gro ba dang /_lan tshwa la sogs pas dri ma sogs shing rtsa rgyun 'gags te rlung tshul bzhin mi 'byung ba la ni bkru sman btang na/_rlung lugs bzhin du 'byung ngo /_/skyes
[\[266a.3\]]bu rlung nad can nyams stobs chung zhing bkru sman btang bar ma 'os pa la ni drod skyed pa dang /_smin pa'i zas dang bcas pa'i ni ru ha mas gtong ba'am/_yang na drod skyed pa dang /_smin pa'i sman dang /_zas lhan cig gtang ngo /_/de ltar slon khrus byas pa'i 'og tu me drod
[\[266a.4\]]tshabs cher skyes par gyur pa la yang snum chos dang dugs bya'o/_/skyug sman byas pa'i 'og tu thug pa la sogs pa'i rim pa ma byas par kha zas ran bar zos pas pho ba'i nang du rlung zhugs pa la ni mdze nad kyi skabs su bshad pa'i sman drug pa'i phye ma 'am/_yang
[\[266a.5\]]na shu dag gi sde tshan gyi phye ma gang yang rung ba chu dro 'jam tsam dang sbyar ba blud do/_/byug pa la sogs pa'i rim pa byas pas me drod shas cher skyes pa la ni rlung nad nyi tshe'i cho ga bzhin bya'o/_/lte ba'i phyogs su rlung zhugs pa la ni bil ba gzhon nu dang /_nya sha g.yos su
[\[266a.6\]]byas pa byin no/_/lte ba'i 'og tu zhu ba'i gnas su rlung zhugs pa la ni/_'jam rtsi'i las byas na rab tu bsngags so/_/yang na dang po mar ram til mar 'thungs la/_de'i 'og tu zas zos na phan no/_/khong pa'i nang du rlung zhugs pa la ni thal sman dang phye ma la
[\[266a.7\]]sogs pa drod skyed cing smin par byed pa'i sman bsten na phan no/_/snying gi nang du rlung zhugs pa la ni sa la par+Ni 'o ma dang sbyar ba blud do/_/mgo bo'i nang du rlung zhugs pa la ni sna nas sman mar gtang ngo /_/de bzhin du snum dang bcas pa'i sna sman dang /_dud pa brngub pa la
[\[266b\]]
[\[266b.1\]]sogs pa bya'o/_/rna ba la sogs pa gzhan rnams la rlung zhugs na yang so so dang mthun pa'i sman sbyar na phan no/_/rlung nad pags pa la brten pa la ni dugs dang bsku byug dang rlung med pa'i gnas su 'dug pa dang /_zas yi gar 'ong ba bsten na phan no/_/rlung nad
[\[266b.2\]]khrag la gnas pa la ni bsil ba'i byug pas byugs pa dang /_bkru sman dang khrag dbyung ba rnams byas na phan no/_/rlung sha dang tshil la brten pa la ni bkru sman byas na phan te/_de bzhin du ni ru ha dang zhi ba'i sman rnams byas na phan no/_/rlung rus pa dang rkang la gnas pa la
[\[266b.3\]]ni phyi nang gnyis ka la snum chos byas na rgyal bar byed do/_/rlung khu chu la gnas pa la ni sems dga' bar bya ba dang /_nyams stobs skyed cing khu chu 'phel bar bya ba'i zas bsten na phan no/_/rlung gis khu chu 'gags te 'byung du mi ster ba lta na ni bkru sman byin na phan no/_/de'i
[\[266b.4\]]'og tu bza' ba la sogs pa'i rim pa gong du smos pa ltar byas na phan no/_/rlung khu chu la gnas par gyur na/_bu tsha yang sha skem par 'gyur ro/_/de sha skem pa'i bu la ni kha ra dkar po dang /_tang pal dang /_shing mngar rnams 'o ma dang sbyar ba blud na sha skye bar 'gyur
[\[266b.5\]]ro/_/rlung rgyus pa dang tshigs dang rtsa rnams su zhugs pa la ni snum pa dang tsha ba'i sman bsten pa dang /_chu lums kyi dugs bya'o/_/rlung gis yan lag 'khums pa la ni mon sran gre'u dang /_rgyam tsha til mar dang sbyar bas bskus na phan no/_/khrag phyung bas
[\[266b.6\]]lus skyes te lus bem bem por gyur cing tshor ba med pa la ni/_khyim gyi dud pa dang /_lan tshwa dang /_til mar dang sbyar bas bskus na phan no/_/tshor ba dang bcas pa yin na ni chu lums kyis dugs bya'o/_/a ba ta na rang dbang can zhes bya ba'i rlung nad
[\[266b.7\]]yod de/_de'i mtshan nyid ni mig 'gul mi shes bskyod mi nus shing 'dod pa'i rtsol ba mi shes la khu chu mi 'byung ba rnams yin te/_de la ni myur du gso bar bya ste/_thog mar dugs dang snum chos byas la/_de'i 'og tu mgo khrus kyi sna sman rnon po gtang ngo /_/_
[\[267a\]]
[\[267a.1\]]de nas bi da ri'i sde tshan bskol ba dang /_zho dang 'o ma dang sha khu dang mar cha snyoms te bskol la mar lus te 'dug pa blud do/_/de nas thug pa rkyang rkyang po la sogs pa rim gyis byin na/_rlung gis khyab par 'gyur te/_de ma thag phan no/_/rgya sran dang
[\[267a.2\]]nas dang /_rgya shug dang /_rlung 'joms pa'i sman thang shing gi sde tshan la sogs pa dang skom gsher gnyi ga na gnas pa'i sha dang lhan cig bskol te bzhi cha lus pa'i nang du rang skyur dang /_'o ma dang mngar ba'i sde tshan gyi phye ma dang /_snum chen po bzhi bcug ste bskol la
[\[267a.3\]]snum lus pa dang /_de las blugs pa dang /_bsku byug dang lus gzhug pa dang bza' ba dang btung ba dang /_snar blugs pa dang 'jam rtsi la sogs pa byas na/_rlung nad 'joms par byed do/_/de dag la sogs pa snum chos dang dugs kyi cho ga'i nang nas 'byung ba'i
[\[267a.4\]]rlung la phan pa rnams 'dir sbyar ro/_/de la a pa ta na ka zhes bya ba rlung nad kyis nyam thag pa'i skyes bu la ni mgo khrus kyi sna sman lan mang du yang dang yang du bya ste/_de yang bad kan sel cing rno ba'i sman gyis sbu gu nas 'bud pa 'am yang na sman gyi phur ma sna sgo nas btsir
[\[267a.5\]]zhing blugs na/_rlung legs par sbubs su rgyu zhing de bzhin du 'du shes rnyed par 'gyur ro/_/kha ru tsha dang /_a ru ra dang /_tsha ba gsum mar dang bskol te byin na rlung shas che ba la phan no/_/yang seng phrom dang /_'bras bu gsum srang brgyad dang /_rtsa ba chen po lnga srang sum cu rtsa
[\[267a.6\]]gnyis dang /_e raN+Da dang /_bri ha ti dang /_dur byid srang re re dang /_chu srang lnga brgya rtsa bcu gnyis dang bskol te/_bzhi cha lus pa'i nang du zho srang brgya nyi shu rtsa brgyad dang /_nas tshig 'khus pa'i thal ba dang /_bil ba srang gsum dang mar srang sum cu rtsa gnyis dang yang bskol te/_mar 'ba' zhig lus
[\[267a.7\]]pa las ran par bsten na/_rlung nad ma rungs pa dang /_yan lag thams cad la gnas pa dang /_mo mtshan gyi nad dang /_rgyu rlugs kyi nad dang skran dang /_dmu rdzing rnams sel bar byed do/_/gong du seng phrom gyi cho ga ji lta ba bzhin du ram mya ka dang /_a sho ka yang bkru sman
[\[267b\]]
[\[267b.1\]]gyi don du 'dir sbyar ro/_/gso ba de dag ni rlung nad a ba ta na ka gzhan dbang can nyi tshe la sbyor ba yin no/_/a pa ta na ka zhes bya ba'i rlung nad bad kan dang ma zhu ba dang mkhris pa dang 'dres pa yin na yang gso ba de ltar bya ste/_de yang rlung de bad kan dang bcas shing snying dang rtsib logs na
[\[267b.2\]]bar gyur pa la ni g.yer ma dang /_a ru ra dang /_shing kun dang /_ma nu dang /_lan tshwa rnam gsum btags pa'i phye ma nas bskol ba'i khu ba dang sbyar ba btung ba 'am/_yang na shing kun dang /_bca' sga dang /_kha ru tsha dang /_se'u 'bru dang /_star bu dang /_'di rnams
[\[267b.3\]]kyi phye ma nas dang bskol ba'i khu ba dang sbyar ba 'thungs na phan no/_/bad kan dang rlung 'joms ba'i gso ba snying nad kyi skabs su bshad pa 'dir sbyar na rab tu bsngags so/_/da rgan zhes bya ba'i rlung nad lus nang du gug pa dang /_phyir dgye ba rnam pa gnyis yod de/_de la ni klad pa
[\[267b.4\]]gzhogs phyed na ba'i gso ba ji lta ba bzhin du bya ste/_de bzhin du shing sgrom bu ram gyis bkang ste lus bcing bar bya'o/_/da rgan gyi rlung nad nang du zhugs pa ni gso dka'o/_/gzhu ltar rengs pa'i da rgan zhes bya ba'i rlung nad yod do de'i mtshan nyid ni so so'i mdog 'gyur zhing
[\[267b.5\]]gdong dang yan lag rnams zhig pa dang /_dran pa nyams pa dang /_rngul rtag tu 'byung ba yin te/_de ni zhag bcu las mi 'tsho ste/_gzhan du na shugs zhan cing 'tsho ba lta na yang lus gzhu ltar sgur ba dang /_glen pa dang /_'theng ba dang /_lag pa zha ba dang /_gzhogs phyed
[\[267b.6\]]na ba dang /_'phye bo dang /_dbang po ma tshang ba la sogs pa rnams su 'gyur ro/_/'gram pa rang gi gnas nas nyams pa zhes bya ba'i rlung nad yod de/_de la ni snum chos dang dugs bya ste/_de'i 'og tu snum sman pa mkhas pas gzhug par bya'o/_/ko sko phyir 'byung
[\[267b.7\]]ba 'am nang du zhugs par gyur na yang de tshul bzhin du chud par gzhug go/_rlung nad kyis lce ldibs te smra mi nus pa la ni rlung nad kyi gso ba byas pa bzhin du bya'o/_/rlung nad klad pa gzhogs phyed na ba la ni mgo til mar gyis bsku zhing rna ba dang mig brta bar bya'o/_/
[\[268a\]]
[\[268a.1\]]klad pa gzhogs phyed skrangs pa yin na ni skyug sman gtang ngo /_/tsha ba che zhing dmar la nyams stobs yod na ni gtar gas khrag dbyung ngo /_/rlung gzhogs phyed na ba zhes bya ba'i nad yod de/_de la ni thog mar snum chos bya ste snum dang ldan pa'i bkru sman bya'o/_/
[\[268a.2\]]dpung pa 'jas pa zhes bya ba'i rlung nad la ni sna sman btang zhing ma zhu ba med pa yin na zas kyi khong du snum bag sbyin no/_/brla rengs par byed pa zhes bya ba'i rlung nad la ni/_snum chos dang /_slon khrus dang lus dag par bya ba'i cho ga mi phan te/_phal cher bad kan dang tshil
[\[268a.3\]]dang ma zhu ba las gyur pa yin te/_de la ni rtsub pa dang ldan pa'i cho gas bad kan zad par bya ste/_de yang bza' ba ni nas dang /_khre dang /_khre rgod rnams bsngags so/_/tshod ma ni lan tshwa dang 'bru mar nyung zad dang bcas pa 'am/_yang na srog chags thang las skyes ba'i
[\[268a.4\]]sha khu mar dang mi ldan pa'i tshod ma'ang mi'i zas dang lhan cig zos na rab tu bsngags so/_/rlung nad brla rengs pa zhes bya ba phyug po'i nad la ni dug mo yungs kyi sde tshan nam/_shu dag gi sde tshan gang yang rung ba bskol ba lan tshwa dang bcas pa dro 'jam tsam nyi tshe blud pa'am/_yang na mdze
[\[268a.5\]]nad kyi skabs su bshad pa'i sman drug pa'i phye mas btab pa blud do/_/yang na 'bras bu gsum dang dbyi mo dang /_pu tse shel dang /_pi pi ling dang /_'di rnams kyi phye ma sbrang rtsi dang sbyar ba'i lde gu'am/_yang na dbyi mo dang /_a ru ra dang /_tsi tra ka dang /_thang shing
[\[268a.6\]]btags pa'i phye ma sbrang rtsi dang sbyar ba bldag par bya'o/_/a ru ra dang /_gu gul dang /_brag zhun gang yang rung ba ba gcin dang sbyar ba btung bar bsten to/_/tsha ba gsum dang /_tsi tra ka dang /_gla sgang dang /_'bras bu gsum dang /_pi pi ling dang /_byi dang ga
[\[268a.7\]]dang /_dgu po de spyi dang mnyam pa'i gu gul rnams lhan cig btags pa'i phye ma zos na/_brla rengs pa'i nad tshil dang bad kan ma zhu ba las gyur pa dang /_rlung thams cad las rgyal bar byed do/_/gong du smos pa'i sbyor ba de dag gis bad kan dang tshil du bcas
[\[268b\]]
[\[268b.1\]]pa'i rlung nad thams cad zhi bar byed pa yin no/_/brla rengs pa'i nad la ni/_thal sman ba gcin dang sbyar bas dugs dang blugs pa dang dril ba rnams bya'o/_/bad kan pags pa'i phyir byung ba la ni yungs kar dang ka rany+dza'i 'bras bu ba gcin dang sbyar bas bskus na phan
[\[268b.2\]]no/_/arka dang /_ag ni man+tha dang /_nim pa dang /_de rnams kyi rtsa ba dang /_thang shing dang /_yungs kar dang /_bong ba bsregs pa dang /_grog mo'i sa phung dang /_'di rnams kyi phye ma sbrang rtsi dang sbyar ba'i lde gus bskus na phan no/_/brla rengs pa'i nad kyis btab
[\[268b.3\]]pa'i nad pa des bad kan zad par bya ba'i phyir lus kyi rtsol ba dang ngal ba'i las bsten to/_/de bzhin du thang la mchong ba dang /_ci nus kyis bud med la nyal po bsten par bya'o/_/de bzhin du mtsho mi g.yo ba la bde bar 'jug pa dang /_chu bo rgyun las bzlog ste brgal du gzhug
[\[268b.4\]]go/_/de ltar sbyor ba de dag gis bad kan dang tshil zad par byas pa'i 'og tu/_rlung la phan pa'i sman snum la sogs pa sbyar bar bya'o/_/rlung nad lhag ma gri ta la sogs pa rkang pa yan chad la gnas pa la yang nyams stobs dang /_dus kyi bye brag dang /_gang na yod pa
[\[268b.5\]]brtags te/_gong du smos pa'i gso ba bzhin du bya'o/_/sa ha ra tsa dang /_thang shing dang /_dong gra dang /_de rnams kyi phye mar byas pa til mar dang sbyar ba 'thungs na/_rlung gis lus gzir te 'gro mi nus pa yang de ma thag thogs pa med par 'gro nus par 'gyur ro/_/ra sna dang /_
[\[268b.6\]]dong gra dang /_tsi tra ka dang /_pi pi ling dang /_zur ba dang /_ma nu dang /_'di rnams btags pa'i phye ma mar dang sbyar ba 'thungs na rlung nad 'joms pa'i mchog yin no/_/nim pa dang /_sle tres dang /_ba sha ka dang /_pa to la dang /_kaN+Da ka ri 'di rnams srang bcu bcu chu srang lnga
[\[268b.7\]]brgya rtsa bcu gnyis dang bskol te/_khu ba brgyad cha lus pa'i nang du mar srang sum cu rtsa gnyis dang /_pa tha dang /_byi dang ga dang /_thang shing dang /_ha sti pi pi ling dang /_dong gra dang /_skyer pa dang /_shu ti dang /_dbyi mo dang /_ru rta dang /_te dzo ba ti dang /_na le sham dang /_
[\[269a\]]
[\[269a.1\]]dug mo yungs dang /_ti mu sa dang /_kru trug tres dang /_pu tse shel dang /_go bye dang /_shu dag dang /_pi pi ling gi rtsa ba dang /_btsod dang /_bong nga dkar po dang /_bong nga ser po dang /_la la phud dang /_sman 'di rnams zho gnyis gnyis dang /_yungs
[\[269a.2\]]ma'i sa bon phub ma dang phral ba srang lnga dang /_'di rnams btags pa'i phye ma btab ste yang bskol la mar 'ba' zhig lus pa las ran par 'thungs na/_rlung nad chen po rus tshigs dang rkang rnams su zhugs pa yang zlog par byed do/_/de bzhin du mdze nad rus pa dang /_
[\[269a.3\]]rkang rnams su zhugs pa la yang phan no/_/gzhan yang rma'i sbubs 'grams pa dang /_lba ba dang /_mtshan par rdol ba dang /_'bras kyi phreng ba dang /_nam tshong yan chad kyi nad thams cad dang /_skran dang /_gzhang 'brum dang /_gcin nad dang /_gcong chen po dang /_
[\[269a.4\]]dbugs mi bde ba dang /_yi ga 'chus pa dang /_sna chu 'dzag pa dang /_lud pa dang /_skrangs pa dang /_snying nad dang /_skya rbab dang /_myos pa dang /_khong 'bras dang /_rlung nad dang khrag nad rnams sel te/_rlung mgor zhugs pa la ni bil ba gzhon nu dang /_'o ma
[\[269a.5\]]bskol ba'i khu ba mar gyi snying khu dang yang bskol ba'i mar las srang phyed tsam snar blugs na phan no/_/yang na bil ba gzhon nu dang /_'o ma bskol ba'i nang du chu srin na kra dang /_nya dang rus sbal dang /_'ug pa dang /_de rnams gang yang rung ba'i zhag dang yang bskol
[\[269a.6\]]la/_zhag lus pa las srang phyed dam srang gcig snar blugs na khyad par du rlung nyi tshe sel bar byed do/_/til gyi tshigs ma rnying pa dang rtsa ba chen po lnga so sor bskol la/_de nas gcig tu bsres pa'i nang du 'bru mar dang /_de'i brgyad 'gyur gyi 'o ma dang yang bskol
[\[269a.7\]]te/_mar 'ba' zhig lus pa las ran par 'thungs na/_khyad par du rlung nad dang bad kan dang bcas pa 'joms so/_/sman pra sa ra srang brgya bskol ba'i khu ba'i nang du mar srang sum cu rtsa gnyis dang /_'o ma de dang mnyam pa dang /_me da rnam gnyis dang /_sha ta
[\[269b\]]
[\[269b.1\]]puSh+pa dang /_btsod dang /_ru rta dang /_ra sna dang /_tsan+dan dmar po dang /_dzi ba ka dang /_zangs rtsi ba dang /_ram nye ba rnam gnyis dang /_thang shing dang /_sman 'di rnams btags pa'i phye ma btab ste yang bskol te/_mar lus pa las ran par 'thungs na rlung nad thams cad 'jig par byed do/_/
[\[269b.2\]]sa ha tsa ra'i rtsa ba dang yal ga dang bcas pa srang brgya dang /_de dang mnyam pa'i rtsa ba bcu pa dang /_nye'u shing srang lnga bcu tham pa dang /_chu srang nyis stong bzhi bcu rtsa brgyad bskol te/_bzhi cha srang lnga brgya rtsa bcu gnyis lus pa'i nang du dbyi mo dang /_chu srin sen mo dang /_ru rta dang /_
[\[269b.3\]]tsan+dan dang /_sug smel dang /_gur kum dang /_pri yang ku dang /_na li ka dang /_ba li ka dang /_rdo dreg dang /_btsod dang /_spang spos dang /_a ka ru dang /_thang shing dang /_tsa rong dang /_shu ti dang /_du ru ska dang /_rgya spos dang /_'di rnams srang re re btags pa'i phye ma dang /_
[\[269b.4\]]gong gi sman khu dang mnyam pa'i ra'i 'o ma dang /_til mar de dang mnyam pa rnams lhan cig bskol te/_mar 'ba' zhig lus pa las ran par 'thungs na rlung nad gso dka' ba yang 'jig par byed de gzhan yang rlung gis 'dar ba dang /_sha 'gul ba dang lus rengs pa dang /_skem byed la
[\[269b.5\]]sogs pa dang bcas pa'i rlung nad dang /_skran dang /_smyo byed dang /_cham pas btab pa dang /_mo mtshan gyi nad rnams 'joms par byed do/_/sa ha tsa ra srang brgya bskol ba'i khu ba'i nang du til mar srang brgya nyi shu rtsa brgyad dang /_'o ma til mar gyi bzhi 'gyur dang /_sa ha tsa ra'i rtsa ba srang
[\[269b.6\]]bcu'i phye ma'am/_yang na sa ha tsa ra med na rgya spos dang /_shu dag dang /_sa la par+Ni dang /_ru rta dang /_thang shing dang /_sug smel dang /_rdo dreg dang /_spang spos dang /_shu ti dang /_tsan+dan dmar po dang 'di rnams srang re re'i phye ma btab ste bskol ba'i nang du sha kha ra srang bco
[\[269b.7\]]brgyad bcug pa ni drang srong gzings can gyi sman mar zhes bya ste/_de las ran par 'thungs na rlung nad gso dka' ba dang /_rlung nad khong du 'khyil pa dang /_smyo byed dang /_skran dang /_rlig rlugs las rgyal bar byed do/_/ba la srang brgya dang /_sle tres srang nyi shu rtsa lnga dang /_
[\[270a\]]
[\[270a.1\]]ra sna srang phyed dang bcu gsum chu srang khri nyis stong brgyad brgya dang bskol te/_brgyad cha gcig srang brgya nyi shu rtsa brgyad lus pa'i nang du zho dang /_zho ga chu dang /_bu ram shing gi khu ba dang /_tshwa dang /_til mar dang de rnams re re yang srang brgya nyi shu rtsa brgyad
[\[270a.2\]]brgyad dang /_ra'i 'o ma srang drug cu rtsa bzhi dang /_zur pa dkar po dang /_ko nyon tse dang /_skyer pa dang /_sug smel dang /_btsod dang /_a ga ru dang /_tsan+dan dang /_shug pa dang /_a ti ba la dang /_gla sgang dang /_mung+ga'i lo ma dang /_he ru Nu ka dang /_shing mngar dang /_
[\[270a.3\]]bye'u rug pa dang /_bya khran kha zhes bya ba rgya mtsho nas byung ba'i chu srin sen mo dang /_zangs rtsi ba dang /_dzi ba ka dang /_rgya skyegs shing dang /_bo la dang /_gla rtsi dang /_na li ka zhes bya ba ka po ta tsa ra na dang /_dzA ti b+ha dra dang /_'bu su hang dang /_gur kum dang /_rdo dreg dang /_dzA ti pha
[\[270a.4\]]la dang /_kad pa la dang /_ba la dang /_shing tsha dang /_pog dkar po dang /_ga phur dang /_tu ruska dang /_shi ni ba sa ka dang /_li shi dang /_chu srin sen mo dang /_ka ko la dang /_ru rta dang /_spang spos dang /_pri yang ku dang /_sto ni ya dang /_rgya spos dang /_bya ma ka dang /_shu dag dang /_ma de
[\[270a.5\]]na ga dang /_p+la ba zhes bya ba ku tan na Ta dang /_nA ga ge sar dang /_'di rnams srang re re btags la btab ste yang bskol la phyir phyung ste tshigs ma bor ba'i nang du gan+d+ha b+ha dra btags pa'i phye ma btab ste cho ga bzhin sbyar te byin na/_lud pa dang /_dbugs mi bde ba dang /_
[\[270a.6\]]rims dang /_brgyal ba dang /_skyugs pa dang /_skran dang /_zad byed dang /_glo 'grams pa dang /_mcher pa na ba dang /_skem byed dang /_brjed byed dang /_bkra mi shis pa rnams 'jig par byed de/_'di ni ba la'i til mar bzang po zhes bya ba yin te/_rlung nad 'joms
[\[270a.7\]]par byed do/_/gong du bstan pa'i sman mar de dag gi btung ba dang /_sna sman dang /_bsku byug rnams dus su legs par snum chos byas na/_rlung nad ma rungs pa rnams myur du zhi bar byed cing bud med bu med pa yang bu skyed par byed do/_/gang gi tshe bad kan dang /_mkhris
[\[270b\]]
[\[270b.1\]]pa smin pa'i gnas na 'dug pa las gong gi snum chos dang /_dugs la sogs pa byas pas cung zhig snyi ba'am sla bar gyur pa lta na yang 'jam rtsis zhi bar bya'o/_/gso ba'i gnas las rlung nad gso ba'i le'u ste nyi shu rtsa gcig pa rdzogs so//_//de nas dreg
[\[270b.2\]]nad gso ba'i le'u bshad par bya ste/_de la dreg nad can gyi nad pas thog mar snum chos byas la rlung bsrung zhing khrag nyung ngu nyung ngu dbyung ngo /_/gzhan du na nad gzhi'i stobs dang /_nyams stobs che chung brtags te lan mang du dbyung ngo /_/de la dreg nad na zhing gzer la tsha zhing mdog
[\[270b.3\]]dmar ba la ni/_srin bu pad pas khrag dbyung ngo /_/dreg nad can gyi lus bem bem por song zhing lus g.ya' ba dang /_na zhing tsha ba che ba la ni/_rwa dang ku bas khrag dbyung bar bya'o/_/phyogs kun tu gnas 'pho zhing na ba la ni rtsa nas khrag gtar ba dang /_zhal zhal thabs su
[\[270b.4\]]khrag dbyung bar bya'o/_/lus na zhing rlung shas che ste lus rtsub pa la ni khrag dbyung du mi rung ngo /_/gal te de lta bu la gtar ga byas na/_khrag zad de rlung 'khrugs nas zab tu skrang pa dang /_lus rengs pa dang /_'dar bu dang /_chu ba dang rtsa rnams la nad 'byung zhing lus dri ma dang
[\[270b.5\]]bcas la nad gzhan rnams kyang 'byung bar 'gyur ro/_/de la thog mar snum chos bya ste de'i 'og tu snum dang ldan pa'i khrus bya'o/_/rlung shas che ba'i dreg nad la ni mar rnying pa gtang ngo /_/sra ba zhes bya ba shing shar ka dang /_k+Shi ra ka ko la dang /_pa ya s+ya dang /_dzi ba ka dang /_zangs
[\[270b.6\]]rtsi ba dang /_'di rnams cha snyoms te btags pa'i phye ma mar dang 'o ma dang lhan cig bskol te/_de las ran par 'thungs na dreg nad thams cad 'joms so/_/rgun 'brum dang ma du ka bskol pa'i khu ba'i nang du mar dang /_kha ra dkar po btab ste bskol ba'i mar btung ba
[\[270b.7\]]'am/_de bzhin du 'o ma dang sle tres kyi khu ba'i nang du mar dang /_sha kha ras btab ste bskol ba'i mar yang btung ngo /_/yang na til mar dang /_li kha ra bsres pa blud do/_/ba la dang nye'u shing dang ra sna dang /_pi lu dang rtsa ba bcu pa dang /_dur byid dang /_e raN+Da dang de rnams
[\[271a\]]
[\[271a.1\]]'o ma dang tshul bzhin bskol ba blud na/_rlung gis nyam thag pa 'joms so/_/yang na 'o ma bzhos ma thag pa dron po ba gcin dang bsres pa blud na nad gzhi'i lugs bzhin 'byung bar 'gyur ro/_/mkhris pa shas che ba'i dreg nad la ni nye'u shing
[\[271a.2\]]dang /_pu tse shel dang /_pa to la'i rtsa ba dang /_'bras bu gsum dang /_sle tres dang 'di rnams sam yang na sman kha ba dang mngar ba rnams dang 'di rnams gang yang rung ba mar ram 'o ma gang 'byor pa dang bskol ba 'thungs na phan no/_/dreg nad gzhi shas che ba la ni 'o ma
[\[271a.3\]]dang e raN+Da sbyar ba'i bkru sman btang ngo /_/de zhu ba'i tshod tsam na 'bras dang 'o ma lhan cig bza'o/_/yang na a ru ra bskol te mar dang brngos pa btung ngo /_/yang na tri byid kyi phye ma rgun chu'am 'o ma gang yang rung ba dang sbyar ba blud do/_/yang na dreg nad can gyi nad pa
[\[271a.4\]]la ni 'o ma'i 'jam rtsi mar dang bcas pa btang ste dri ma sbyang bar bya'o/_/gang gi phyir dreg nad la ni 'jam rtsi mas gtong ba las lhag pa med de khyad par du gzhang dang rtsib logs dang /_rus tshigs dang dmu rdzing gis nyam thag pa rnams la phan no/_/bad kan shas che ba'i dreg
[\[271a.5\]]nad la ni gla sgang dang /_rgun 'brum dang /_skyer pa dang /_'di rnams bskol ba'i khu ba sbrang rtsi dang sbyar ba'am/_yang na 'bras bu gsum bskol ba'i khu ba'am/_yang na sle tres bskol ba'i khu ba sbrang rtsi dang sbyar ba blud na phan no/_/bad kan gyi dreg nad can la ni thog mar
[\[271a.6\]]ji ltar 'os par snum chos byas la skyug sman btang ste/_de'i 'og tu 'jam chos dang rtsub chos gang rigs bya'o/_/'bras bu gsum dang tsha ba gsum dang pa to la dang /_shing tsha dang /_cung hang dang tsi tra ka dang shu dag dang /_byi dang ga dang /_pi pi ling
[\[271a.7\]]gi rtsa ba dang /_spang spos dang /_ba sha ka'i shun phrag dang /_ri d+hi dang /_lang ga li dang /_dbyi mo dang /_'di rnams cha snyoms pa'i phye ma dang lde gur byas te lcags snod kyi nang du bcug la nub gcig bzhag ste/_phyi de nyi ma phyed tsam na de las ran par
[\[271b\]]
[\[271b.1\]]zos na dreg nad nad gzhi gsum las gyur pa dang /_zug gzer shin tu tshabs che ba la phan no/_/ko ki la k+Shi zhes bya ba bskol ba'i khu ba btung zhing de nyid kyi tshod ma dang lhan cig zas zos na dreg nad 'jil bar byed de/_ji ltar snying rje la goms pas
[\[271b.2\]]khro ba sel ba bzhin no/_/rtsa ba chen po lnga dang /_skyu ru ra'i khu ba le li ta ka'i zhag dang /_lhan cig 'thung zhing tshangs par spyod na/_lus la dreg nad gting zug pa las rgyal bar byed do/_/gong du bstan pa de dag ni nang gi gso ba bstan pa yin la/_da ni
[\[271b.3\]]phyi rol gyi dreg gi gso ba bshad par bya ste/_de yang skyur rtsabs brgya nyi shu rtsa brgyad dang /_til mar dang /_de'i bzhi cha'i sra rtsi pog dang chu mang du bskol te de las ran par 'thungs na rims dang tsha bas nyam thag pa rnams 'jig par byed pa'i mchog yin no/_/
[\[271b.4\]]yang na til mar btsod dang spra tshil dang bcas pa gong bur byas pa'am/_sra rtsi pog dang thal tres dang til mar dang gong bur byas pas lus la bskus na dreg nad 'joms so/_/rtsa ba bcu pa dang 'o ma lhan cig bskol ba 'am/_yang na mar dang chu dron po lhan cig
[\[271b.5\]]sbyar te blugs pa byas na rlung shas che ba'i dreg nad de ma thag 'joms par byed do/_/lus rengs pa dang brkyang bskum byed 'dod pa dang na bas nyam thag pa la ni snum bzhi po sman mngar ba dang sbyar te blugs pa byas na phan no/_/lus tsha na ni grang mo'i rgyun blugs so/_/
[\[271b.6\]]ba'i 'o ma dang lug gi 'o ma dang ra'i 'o ma til dang bsres pa'am/_yang na 'tsho byed sde bcu bskol ba'am/_rtsa ba chung ngu lnga bskol ba'i blugs pa yang rab tu phan no/_/blugs pa'i ched du rgun chu dang /_bu ram shing gi khu ba dang /_chang dang /_zho ga chu dang rtsab mo
[\[271b.7\]]skyur po dang /_'bras bkrus pa'i chu dang /_sbrang rtsi'i chu dang /_sha kha ra'i chu 'di gang yang rung ba blugs na/_dreg nad tsha ba che ba la ni bsngags so/_/bud med snying du sdug cing snyan par smra ba lag pa dang nu ma tsan+dan gyi lde gu bskus bas mthang sbyar na lus tsha zhing na
[\[272a\]]
[\[272a.1\]]ba dang dub pa sel te bsil zhing bde bar 'gyur ro/_/dreg mdog dmar zhing nad dang bcas la tsha ba dang ldan pa la ni/_khrag phyung la lde gus bskus te de yang pra puN+Da rI ka dang /_btsod dang /_shing mngar dang /_skyer pa dang /_tsan+dan dang kha ra dkar
[\[272a.2\]]po dang /_e ra ka'i phye ma dang /_sran chung dang /_pu shel tse dang /_shug pa dang 'di rnams kyi lde gus bskus na tsha zhing na ba dang /_shu ba mched pa dang skrangs pa rnams zlog par byed do/_/kri sa ra ti la dang /_mung+ga la sogs pa las byas pa rlung 'joms pa'i sman dang
[\[272a.3\]]lhan cig bskol ba'i snum gyis glan na zug gzer 'joms so/_/de bzhin du mung+ga dang /_'o ma rlung la phan pa'i sman dang snum du sbyar bas bsku ba'am/_yang na til dang yungs kar snum dang bcas pa'i zan gyis glan na yang zug gzer 'joms so/_/srog chags
[\[272a.4\]]chu las skyes pa dang /_mthu rtsal gyis bzas tshol ba'i sha dang /_chu 'gram na gnas pa'i sha zhib mor gtubs pa lan tshwa dang legs par sbyar ba 'tsho byed sde bcu'i sman dang snum dang bcas pas glan pa byas na rengs pa dang /_zug cing na ba dang /_skrangs pa dang
[\[272a.5\]]bya rmyang dang yan lag 'khums pa rnams myur du 'joms so/_/'tsho byed sde bcu'i sman 'o ma dang zhag dang btsos te bskus na phan yon de dang 'dra'o/_/yang na sa ha tsa ra'i rtsa ba dang /_dzi ban ti dang mar dang ra'i 'o ma dang /_lde gus glan pa'am/_de bzhin du til
[\[272a.6\]]'o mas bran te bskams la brngos nas btags pa'i 'o ma dang sbyar ba'i lde gus bsku ba'am/_yang na zar ma btags te 'o ma dang sbyar ba'am/_yang na nye'u shing gi phye ma 'o ma dang sbyar ba de dag gang yang rung bas glan na/_rlung shas che zhing zug gzer dang
[\[272a.7\]]bcas pa 'joms so/_/yang na ba gcin dang thal sman dang chang dang mar rnams bskol bas byug pa byas na/_zug gzer dang bcas pa sel to/_/mar dang /_rgun tsha dang lhan cig bskol bas blugs pa dang bsku byug byas na bad kan shas che ba'i dreg nad la
[\[272b\]]
[\[272b.1\]]phan no/_/khyim gyi dud pa dang /_shu dag dang /_ru rta dang nye'u shing dang /_ser po rnam gnyis dang de rnams kyi bsku ba sbyar na rlung dang bad kan shas che ba sel to/_/shi kru dmar po'i sa bon btags pa'i phye ma 'bras kyi rang skyur dang ldan pa'i lde gus yang dang yang bsku
[\[272b.2\]]zhing tshwa la sogs pas blugs pa byas na rlung dang bad kan shas che ba'i dreg nad la phan no/_/rtogs par sla ba'i dreg nad la ni byug pa dang bsku ba dang blugs pa dang chu nang du 'dug pa rnams sbyar bar bya la/_rtogs par dka' ba'i dreg nad la ni bkru sman dang /_bkru
[\[272b.3\]]sman drag po dang snum gyi btung ba rnams sbyar ro/_/rlung dang bad kan shas che ba'i dreg nad la ni byug pa dron po btang ngo /_/gal te grang mo byas na ni lus tsha ba dang /_skrang pa dang /_na ba dang /_g.ya' ba dang /_rengs par 'gyur ro/_/khrag dang mkhris
[\[272b.4\]]pa shas che ba'i dreg nad la ni byug pa la sogs pas bsil bar bya ste/_gal te dro ba byas na ni skem byed dang /_mdog dmar ba dang rngul 'byung ba dang lus gas par 'gyur ro/_/shing mngar srang brgya tshul bzhin bskol te bzhi cha lus pa dang /_de'i nang du til mar
[\[272b.5\]]srang brgya nyi shu rtsa brgyad dang /_til mar dang mnyam pa'i 'o ma dang bsres pa'i nang du sti ra dang /_bca' ba'i 'bras bu dang /_mur ba dang /_pa ya s+ya dang /_nye'u shing dang /_a ka ru dang /_tsan+dan dang /_han sa pa ti dang /_spang spos dang /_me da rnam gnyis dang /_
[\[272b.6\]]sle tres dang /_ra mnye ba rnam gnyis dang /_'tsho byed dang /_dzi ba ka dang /_zangs rtsi ba dang /_shing tsha dang /_gan+d+ha b+ha dra dang /_chu srin sen mo dang /_ba la ka dang /_pra puN+Da rI ka dang /_btsod dang /_thal tres dang /_in dra ba ru ni dang /_ku tan na ta dang /_'di
[\[272b.7\]]rnams srang re re btags pa'i phye ma btab ste bskol la mar 'ba' zhig lus pa las sbyor ba rnam pa bzhi po btung ba dang snar blugs pa dang /_bsku byug dang /_'jam rtsi mas gtong ba rnams byas na/_mkhris pa dang tsha ba dang rims kyis nyam thag pa la phan no/_/yang
[\[273a\]]
[\[273a.1\]]na sman bskol ba'i khu ba'i nang du ba la'i phye ma dang til mar dang de dang mnyam pa'i 'o ma dang yang bskol la/_de bzhin du til mar de 'o ma dang lan brgya stong gi bar du bskol te/_de las ran par 'thungs na dreg dang rlung zhi bar byed de/_khyad par du
[\[273a.2\]]bcud kyis len gyi mchog tu 'gyur zhing dbang po rnams gsal bar byed de/_tshe dang lus 'phel zhing rgyas pa dang /_skad snyan pa dang /_khu chu dang /_khrag gi nad rnams 'joms par byed do/_/rlung 'khrugs shing tshil dang bad kan lhag par skyes pas rtsa'i nang du
[\[273a.3\]]rgyur mi ster te 'gags na thog mar snum bsten cing nyams brta ba'i cho ga mi bsngags so/_/de la ni dang po brla rengs pa'i cho gar bshad pa rnams bya ste/_de'i 'og tu sman snum dang ldan par sbyar ro/_/ji ltar khrag gi skyon med par 'gyur ba'i bya ba'i cho ga
[\[273a.4\]]thams cad bya'o/_/de la srog ces bya ba'i rlung la sogs pa rnam lnga 'khrugs par snang na/_ma nor bar rlung nad gso ba'i skabs su bshad pa'i gso ba'i rim pa dang /_rlung lnga po re re gang 'khrugs pa brtags te de nyid kyi stobs che chung las gso bar bya'o/_/
[\[273a.5\]]rlung nad ma zhi ba dang bcas pa la ni thog mar dugs dang /_smyung ba dang /_smin par bya ba dang /_rtsub pa'i sman du byug pa dang /_blugs pa la sogs pa ma zhu ba med par byas la de'i 'og tu rlung nyi tshe'i gso ba bya'o/_/skem byed dang /_bya rmyang dang rkang lag
[\[273a.6\]]'khums pa dang /_rengs pa dang /_tshor ba med pa dang /_'dar bu dang /_'gram pa'i tshigs byor ba dang /_kha yo ba dang /_'theng ba dang /_zha ba dang /_dreg nad dang /_tshigs 'khrul ba dang /_gzhogs phyed na ba dang /_gzhan yang tshil dang /_rkang dang /_rus
[\[273a.7\]]pa'i nang du zhugs pa'i nad 'di rnams tshabs cher na ba yin pas yun mi ring na ni 'bad pa dang bcas pas gsor rung ste/_de bas na nad gsar zhing nad pa nyams stobs dang ldan ba zhig na myur du gso bar bya'o/_/rlung nad mkhris pa dang bcas pa yin na ni res kyis
[\[273b\]]
[\[273b.1\]]dro ba dang grang ba'i gso ba lan mang du bya'o/_/yang na 'tsho byed sde bcu dang mar bskol ba blud do/_/rlung nad mkhris pa dang ldan pa la ni srog chags thang las skyes pa'i sha dang /_nas dang /_'bras sA lu'i zan byin te/_'o ma dang ldan pa'i bkru sman 'jam po yang btang ngo /_/
[\[273b.2\]]rtsa ba chen po lnga dang ba la bskol ba 'o ma dang ldan pa'i 'jam rtsi mas gtong ngo /_/til mar sman mngar ba dang sbyar ba'i 'jam rtsi dus su btang na phan no/_/yang na shing mngar dang til mar ram/_yang na mar ram 'o ma'am yang na rtsa ba lnga pa bskol ba'i khu ba'am/_yang
[\[273b.3\]]na chu grang mo dang de rnams gang yang rung bas blugs pa byas na mkhris pa dang ldan pa'i rlung nad la phan no/_/bad kan dang ldan pa'i rlung nad la ni nas kyi zan dang /_skam na gnas pa'i ri dgas dang /_bya'i sha dang /_dugs dang /_bkru sman drag po rnon po dang /_slon khrus
[\[273b.4\]]kyang phan te/_mar rnying pa dang /_til dang /_yungs kar gyi 'bru mar rnams sbyar na phan no/_/rlung bad kan dang mkhris par ldan pa la ni dang po mkhris pa gso zhing de nas bad kan rim gyis gso'o/_/rlung dang khrag 'dres pa la ni dreg nad kyi gso ba ji skad bshad pa
[\[273b.5\]]rnams bya'o/_/rlung shas rgyas pa dang bcas pa la ni dugs dang bsku byug dang /_sha khu dang /_'o ma dang snum rnams sbyor ba bzhin byas na phan no/_/rlung nad brla rengs pa dang bcas pa la ni gcin nad dang /_tshil rgyas pa dang /_rlung nad brla gso ba rnams 'dir sbyar ro/_/
[\[273b.6\]]rlung nad rus pa dang /_rkang la gnas pa la ni snum chen po rnams sbyar ro/_/rlung khu chu la gnas pa la ni gong du bshad pa'i cho ga byas na phan no/_/rlung pho ba'i nang du byung ba la ni zas 'ju bar byed pa dang /_me drod skyed pa'i sman dang skyug sman dang /_kha zas
[\[273b.7\]]yang ba tshod zin par byas na phan no/_/rlung gcin gyi gnas su byung ba la ni gcin 'phel ba'i sman dang dugs dang /_pho mtshan nas sman mas gtong na phan no/_/rlung bshang ba la gnas pa la ni e raN+Da'i mar phan te/_de bzhin du snum dang ldan pa'i bkru
[\[274a\]]
[\[274a.1\]]sman dang 'jam rtsi phan no/_/lus zungs kun tu rlung gis khyab pa la ni bad kan dang rlung mi 'khrug cing /_rlung dang rjes su mthun pa'i sman myur du byas na phan no/_/yang na de la ni gang thur du 'khru bar mi 'gyur ba dang /_snum pa dang /_
[\[274a.2\]]rtsa rgyun dag pa'i sman dang de dag gang yang rung ba bza' btung kun la sbyar ro/_/phal cher lgang pa nas sman mas gtong ste/_de yang mngar ba dang /_snum pa'i 'jam rtsi mas gtong ngo /_/de nas lus kyi nyams stobs brtags te/_stobs dang ldan pa yin na ni bkru
[\[274a.3\]]sman 'jam po gtang ngo /_/de bzhin du bcud kyis len gyi sbyor ba ji snyed pa byas na yang rab tu bsngags te khyad par du brag zhun dang /_'o ma'i sbyor ba dang /_de bzhin du gu gul nyi tshe dang b+har ga pas bshad pa'i tshangs pa'i bcud kyis len zhes bya ba'i nang du kha ra
[\[274a.4\]]dkar po srang stong chig brgya dang sbyar ba'i lde gu yang rab tu phan no/_/gzhang kha'i nang du thur du sel ba zhes bya ba'i rlung yod de/_de nad gzhi gang yang rung ba dang 'brel cing na ba la ni me drod skyed pa dang /_phyi sa ska bar 'gyur ba dang /_rlung bde bar 'byung bar bya zhing
[\[274a.5\]]gcin sbyang ba'i phyir yang sbyor ba de dag bya'o/_/de dag ni rlung dang ldan pa'i nad kyi gso ba mdor bstan pa yin te/_srog ces bya ba'i rlung la sogs pa rlung nad rnam pa lnga po yang sman pas gang dang ldan pa brtags te so so'i gso ba bzhin du bya'o/_/de la stod du
[\[274a.6\]]rgyu ba'i rlung ni sman pas stod du drang zhing gso'o/_/thur du sel ba'i rlung ni smad du drang zhing gso'o/_/me dang mnyam du gnas pa'i rlung ni mnyam pa nyid du gso zhing gzhug go/_/khyab byed kyi rlung nad ni gsum ka'i sbyor ba bya'o/_/bzhi po de dag pas kyang srog ces bya
[\[274a.7\]]ba'i rlung khyad par du bsrung bar bya ste/_rlung de dag gnas na lus gnas pa'i phyir ro/_/de ltar nad gzhi de dag rang gi gnas spangs te lam gzhan du zhugs par gyur na/_de las slon te so so'i gnas su bzhag ste gso'o/_/rlung nad khrag mkhris dang ldan pa ma
[\[274b\]]
[\[274b.1\]]gtogs pa lhag ma'i nad gzhi gang dang ldan yang bcud kyis len gyi cho ga bzhin du sgog pa bsten na phan no/_/stod du rgyu ba'i rlung la sogs pa mkhris par ldan pa yin na ni thog mar mkhris pa gsos la de'i 'og tu rlung gso bar bya'o/_/de bzhin du khrag dang ldan
[\[274b.2\]]pa yin na yang thog mar khrag dang dreg nad kyi gso ba bya zhing /_de'i 'og tu rlung gso'o/_/khrag mkhris dang rlung 'dres pa'i nad la yang bcud kyis len gyi cho ga sna tshogs brtags te 'dir sbyar ro/_/nad gzhi ji lta ba bzhin du gso ba yang ma nor bar bsten
[\[274b.3\]]pa yin te/_tshe'i rig byed kyi 'bras bu ni gso ba'i gnas yin te/_nad rnams kyis nyam thag pa 'phral du 'jig par byed pa yin no/_/de lta bas na 'di ni gso ba zhes kyang bya/_phan pa zhes kyang bya/_sbyor ba zhes kyang bya/_sman pa zhes kyang bya/_sman
[\[274b.4\]]zhes kyang bya/_zhi bar byed pa zhes kyang bya/_bsngags pa zhes kyang bya ste/_de dag ni ming gi rnam grangs yin no/_/gso ba'i gnas las dreg nad gso ba'i le'u nyi shu rtsa gnyis pa ste tha ma rdzogs so//_//sman pa'i bdag po seng ge sbas pa zhes
[\[274b.5\]]bya ba'i bu/_sman pa chen po pha gol zhes bya bas/_yan lag brgyad pa'i snying po mdzad pa las/_gso ba'i gnas zhes bya ba le'u nyi shu rtsa gnyis pa rdzogs s+ho//_//yan lag brgyad pa'i snying po gnas bzhi pa'o//_//sman dpyad yan lag brgyad
[\[274b.6\]]pa'i snying po las/_cho ga grub pa rnam pa drug_/ces bya ba cho ga grub pa'i gnas lnga pa brjod par bya ste/_de la gso ba'i gnas de yang cho ga grub pa la ltos dgos pa yin pas/_gso ba'i 'og tu cho ga'i gnas bshad par rigs so/_/de la thog mar
[\[274b.7\]]skyug sman gtang ba'i cho ga bshad par bya ste/_de yang drang srong chen po rgyun shes kyi bu la sogs pas bshad pa na re/_de la po son cha dang /_dur byid gnyis ni slon dang khrus kyis nad thams cad la phan pa'i mchog yin te/_nad kyi bye brag re re la/_bzang ba dzi mu
[\[275a\]]
[\[275a.1\]]ta la sogs pa gzhan ni yod na thams cad la khyab par bsngags pa ni/_de gnyis las lhag pa med do/_/de la skyug sman gtang ba'i dus ni/_dpyid dang sos ka'i mtshams kyi zla ba dang /_tshes grangs dang /_nyi ma shis pa la gtang ngo /_/de
[\[275a.2\]]la skyug sman po son cha btang ba ni son cha'i 'bras bu de/_ha cang mdog ser po yang ma yin zhing skya bor song ba ni smin pa'i tshad yin te/_de blangs la phyis nas rtsa ku sha las snod du byas pa'i nang du bcug ste the gus bcings nas ba lang gi lci bas phyi rol nas byug ste/_de
[\[275a.3\]]nas 'bru'i phung po'i nang du zhag brgyad kyi bar du bzhag ste/_de yang ku shas dkris pa'i yon tan ni/_'jam zhing mngar la dri zhim par 'gyur ro/_/de ltar zhag brgyad lon pa dang phyung la nyi ma la bskams pa dang /_pi pi ling yang de ltar byas te bskams la/_til gyi tshigs
[\[275a.4\]]ma btags pa'i phye ma zho dang mar dang /_sbrang rtsi dang sbyar bas bskus te de bskams pa dang /_bum pa'i nang du bcug ste ji tsam na dgos pa'i dus su sbyar ro/_/de nas po son cha dang pi pi ling gi sbyor ba de mthe bong nang du bcug pa'i chang pa gang tsam phye mar byas la shing mngar
[\[275a.5\]]dang /_ko bi da ra dang /_kar bu da ri zhes bya ba sle sman ta ka dang /_bim pa dang /_nim pa dang /_lcang ma dang /_sha na pus shi shu zhes bya ba dang /_sa da puSh+pa zhes bya ba arga dang /_a pa marga dang /_'di rnams gang yang rung ba zhig cham chom brdungs te/_nub gcig
[\[275a.6\]]sbangs la bskol ba'i khu ba snyim pa gang gi nang du btab ste bskol la snga dro blud do/_/mdo'i gnas su bstan pa'i cho ga bzhin du legs par skyug tu gzhug go/_/khyad par du bad kan gyi rims dang cham pas btab pa dang /_skran dang khong 'bras rnams la skyug sman
[\[275a.7\]]bya ste/_mkhris pa byung na bcad do/_/pi pi ling dang /_po son cha bskol ba'i khu ba 'am/_yang na ko pi da ra'i khu ba gang yang rung ba'i nang du pi pi ling dang /_po son cha'i phye ma'i sbyor ba dang /_phye ma de'i sum cha'i 'bras bu gsum gyi phye ma btab ste blud na rims dang /_yi ga
[\[275b\]]
[\[275b.1\]]'chus pa dang /_lba ba dang /_thor bu dang /_'brum chen dang /_dmu rdzing rnams la phan no/_/gal te mkhris pa bad kan gyi gnas su zhugs pa la ni/_dzi mu ta dang /_ko sha ta ki rnam gnyis dang /_dug mo yungs dang /_'di rnams gang yang rung ba zhig bskol
[\[275b.2\]]ba'i khu ba'i nang du gong gi po son cha dang /_pi pi ling gi sbyor ba'i phye ma btab ste blud do/_/snying tsha ba dang khrag mkhris rgyas pa la ni/_pi pi ling brgya 'o ma dang bskol ba'i nang du po son cha'i sbyor ba btab ste blud do/_/yang na po son cha'i sbyor ba gong ma'i phye ma 'o ma dang bskol
[\[275b.3\]]te zhor gyur pa dang /_de'i zho 'am zho'i spris ma 'thungs na bad kan las gyur pa'i skyugs pa dang /_cham pas btab pa dang /_mun thibs zhes byed pa la phan no/_/lus skem zhing me drod kyis nyam thag pa la ni po son cha dang /_de ba ta li/_ko sha da ki dang /_dug mo
[\[275b.4\]]yungs dang /_ku ba kha bo dang /_'di rnams 'o ma dang tshul bzhin bskol ba'i nang du gong du smos pa'i sman gyi phye ma dang /_po son cha dang /_pi pi ling gi sbyor ba'i phye ma btab ste/_'o ma dang yang bskol la/_de las byung ba'i mar blud do/_/yang na pi pi ling dang /_po son
[\[275b.5\]]cha'i 'bras bu'i khu ba go bye'i cho ga bzhin du bya ste/_lde gu skya ba la dril du btub pa tsam gyi tshod byin la bde bar skyug tu gzhug go/_yang na lde gu de nyid bza' ba dang btung ba'i nang du btab ste bza' ba'am/_yang na gong gi pi pi ling dang /_po son cha'i sbyor ba bskol
[\[275b.6\]]ba dang lhan cig gtang ngo /_/yang na po son cha dang /_pi pi ling dang /_nim pa dang /_arka dang /_de dag gang yang rung ba bskol ba'i nang du dug mo yungs kyi sde tshan btags pa'i phye ma btab ste blud na/_nyams brtas pa las gyur pa'i nad gting zug pa yang zhi bar
[\[275b.7\]]byed do/_/byis pa gzhon nu bad kan dang mkhris pa yod cing skyug sman btang mi bzod pa la ni thog mar 'grangs par byas nas/_de'i 'og tu po son cha'i me tog gam 'bras bu gang yang rung ba legs par btags la me tog gi phreng ba la phye mas bsgos te sna sgor
[\[276a\]]
[\[276a.1\]]mnam na bde bar skyug par 'gyur ro/_/yang na thug pa 'am/_sha khu 'am/_kri sa ra la sogs pa'i nang du po son cha'i phye mas btab ste blud na yang skyug par 'gyur ro/_/yang na dzi mu ta la sogs pa'i gong du smos pa'i sman drug po yang po
[\[276a.2\]]son cha'i sbyor ba bzhin du byas la khyad par du dzi mu ta'i sbyor bas ni rims dang /_dbugs mi bde ba dang lud pa dang /_skyigs bu la sogs pa'i nad la yang sbyar ro/_/yang na dzi mu ta'i me tog gam med na 'bras bu'am/_yang na 'bras bu spu dang bcas pa'am/_
[\[276a.3\]]de dag gang rnyed kyang rung ste/_'o ma bskol ba dang sbyar la skyug sman gyi don du btang ba 'am/_yang na dzi mu ta'i 'bras bu ma smin pa dang zho'i spris ma la sbyar ba byin na skyug par 'gyur ro/_/yang na dzi mu ta'i 'bras bu ser skyar song ba'i phye ma 'o mar bskol la zho skyur por
[\[276a.4\]]gyur pa la btab na skyug par 'gyur ro/_/a sa ba'i chang gi dngas ma'i nang du dzi mu ta'i rtsa ba mnyes te blud do/_/dzi mu ta'i sbyor ba de dag gis bad kan dang /_yi ga 'chus pa dang /_lud pa lu ba dang /_skya rbab dang /_gcod chen po rnams la sbyor ba 'di
[\[276a.5\]]btang na phan no/_/ku ba dang ko sha ta ki rnam gnyis dang sbyor ba gong ma bzhin 'o ma dang me tog dang 'bras bu'i cho ga ji lta ba bzhin bya'o/_/yang na de gsum legs par smin pa blangs te skam po btags pa'i phye ma btsags pa srang phyed 'o ma'i nang du bskyos pa blud
[\[276a.6\]]na rlung dang mkhris pa la phan no/_/pa to la'i rtsa ba bskol ba'i khu ba 'am/_yang na dong ga'i sde tshan las pa tha yan chad sman dgu las gang yang rung ba'i khu ba'i nang du dzi mu ta'i 'bras bu gnyis sam gsum cham chom brdungs te 'thungs na
[\[276a.7\]]mkhris pa dang bad kan gyi rims nad can la phan no/_/yang na dzi mu ta btags pa'i phye ma mkhris pa'i rims la ni chu grang mo dang sbyar te gtang ngo /_/bad kan dang rlung 'dres pa'i rims la ni chu dro 'jam tsam dang sbyar ba byin no/_/lud
[\[276b\]]
[\[276b.1\]]pa dang dbugs mi bde ba dang /_dug dang /_skyugs pa dang /_rims dang /_bad kan shas che ba dang /_mun thibs zhes byed pa'i nad dang /_de rnams dang ldan pa'i skyes bu la ni ku ba kha bo'i skyug sman rab tu bsngags so/_/ku ba kha
[\[276b.2\]]bo'i 'bras bu dang /_me tog dang /_me tog med pa'i dus su ni myu gu dang /_lo ma gsar pa 'o ma dang bskol ba mkhris pa dang /_bad kan du ldan pa'i rims mkhris pa shas che ba la gtang ngo /_/ku ba kha bo legs par smin pa'i nang gi 'bras bu
[\[276b.3\]]phyung ste/_'o ma'i nang du bcug ste zhor gyur pa dang /_bad kan las gyur pa'i lud pa dang /_dbugs mi bde ba dang /_skyug sman gyi don du blud do/_/yang na skya rbab dang /_mdze dang /_dug gis nyam thag pa la ni ku ba kha bo'i sa bon zhog chu dang sbyar ba
[\[276b.4\]]sbyin no/_/yang na ku ba kha bo'i sa bon dar ba bskol ba'i nang du btab ste/_rgyam tsha dang /_sbrang rtsi dang bcas pa blud na phan yon gong ma dang 'dra'o/_/yang na ku ba kha bo'i sa bon ra'i 'o ma'i nang du bran te ra'i 'o ma de nyid dang bcas pa 'thungs
[\[276b.5\]]na dug dang /_skran dang /_dmu rdzing dang /_thor bu dang /_'bras dang /_rkang bam rnams la phan no/_/nas phye'am yang na ku ba kha bo'i sa bon gang yang rung ba'i ku ba'i rang khus bsgos te skyo mar byas pa blud na bad kan las gyur pa'i
[\[276b.6\]]rims dang /_lud pa dang /_lkog ma'i nad dang /_ma zhu ba rnams la phan no/_/skran dang rims rnying pa la ni ku ba kha bo'i phye ma sha khu dang lhan cig blud na legs par skyug cing nyam chung bar yang mi 'gyur ro/_/ku ba kha
[\[276b.7\]]ba'i 'bras bu dang /_me tog rang gi khu ba bskams te btags pa'i phye ma me tog gi phreng ba la bsgos te man man bde bar skyug par byed do/_/skyid de ba'i skyug sman du sbyar ro/_/lud pa dang /_skran dang /_/dmu rdzing
[\[277a\]]
[\[277a.1\]]dang /_lkog ma'i nad dang /_de bzhin du rlung bad kan gyi gnas su zhugs pa dang /_kha dang mgrin par bad kan gnas pa dang /_bad kan sogs shing brtan pa'i nad rnams la sman d+ha mar ka'i skyug sman
[\[277a.2\]]'dod pa yin te/_zangs rtsi ba dang /_kha sral phre'u dang /_nye'u shing dang /_ra mnye ba rnam gnyis dang /_shra ba ni dang /_me da rnam gnyis dang /_ma du li ka dang /_'di rnams gang yang rung ba'i phye ma dang /_ra dzA ko sha ta ki zhes bya ba d+ha mar
[\[277a.3\]]ka'i phye ma dang bcas pa sbrang rtsi dang sha kha ra dang sbyar ba'i lde gu zos na lud pa dang snying tsha ba la rab tu bsngags so/_/mkhris pa tsha ba dang bad kan dang ldan pa la yang gong gi sbyor ba gang yang rung ba chu dro 'jam tsam dang sbyar ba gtang ngo /_/
[\[277a.4\]]'u su dang g.yer ma bskol ba'i khu ba'i nang du d+ha mar ka'i phye ma btab ste blud na dug nad 'joms so/_/bim pa dang /_ba spru ba dang /_ka sa mar d+ha ka gang yang rung ba bskol ba'i khu ba'i nang du d+ha mar ka'i 'bras bu gcig gam
[\[277a.5\]]gnyis mnyes la tshigs ma bor te dngas ma blud na snying nad la phan no/_/d+ha mar ka'i 'bras bu 'o ma dang lhan cig bskol te/_de las byung ba'i mar btung ba 'am/_yang na po son cha dang /_dug mo yungs dang /_dzi mu ta'i
[\[277a.6\]]'bras bu dang /_kri ta be ta na dang /_'di rnams re re nas sbyor ba de ltar byas na skyug sman du bzang ngo /_/mdze dang /_skya rbab kyi nad dang /_mcher pa'i nad dang /_skrang pa dang /_skran dang /_sbyar ba'i dug dang /_'di rnams
[\[277a.7\]]la ni tsha ba dang /_rno ba dang /_dro ba'i skyug sman bsngags so/_/po son cha dang /_ku ba kha bo dang /_d+ha mar ka dang /_dug mo yungs dang /_dzi mu ta dang /_kri ta be d+ha ka de rnams gang yang rung ba gcig dang /_ko sha ta ki
[\[277b\]]
[\[277b.1\]]cha snyoms te bskol ba'i khu ba dang /_yul ser che ba nas byung ba'i sha khu dang lhan cig bskol te/_lan tshwa dang bcas pa blud do/_/yang na po son cha la sogs pa'i 'bras bu gang yang rung ba cig dang /_pi pi ling cha
[\[277b.2\]]mnyam pa ko sha ta ka'i khu ba dang sbyar ba'am yang na ko sha ta ki bskol ba'i khu ba dang sbyar ba blud do/_/dug mo yungs kyi sbyor ba'i skyug sman ni byis pa shin tu gzhon nu la gtang ba yin te/_de bzhin du bad kan dang khrag mkhris dang
[\[277b.3\]]bcas pa dang /_rims dang /_shu ba mched pa dang /_snying nad dang /_dreg nad dang /_mdze dang /_'di rnams la rab tu bsngags so/_/yungs kar dang /_ma du ka dang /_rgyam tsha dang /_de rnams gang yang rung ba bskol
[\[277b.4\]]ba'i khu ba'am/_yang na dug mo yungs kyi sa bon kri sa ra dang ldan pa skyug sman gyi don du blud do/_/dug mo yungs kyi sa bon arka'i 'o ma'i nang du zhag bdun gyi bar du bsgos shing bran te/_bskams la btags pa'i phye ma po son cha
[\[277b.5\]]dang /_dzi mu ta dang /_ku ba kha bo dang /_dzi ban ti dang /_dzi ba ka dang /_de rnams gang yang rung ba cig bskol ba'i khu ba'i nang du btab ste blud do/_/slon sman gyi sbyor ba po son cha la sogs pa 'di dag ni gtsor smos pa tsam du zad kyi/_skyes
[\[277b.6\]]bu blo dang ldan pa rnams kyis gzhung gzhan las 'byung ba rnams kyang ci rigs su sbyor cig_/cho ga grub pa'i gnas las le'u dang po rdzogs so//_//de nas bkru sman gtang ba'i cho ga'i le'u bshad par
[\[277b.7\]]bya ste/_de la dur byid dang po zos shing ma zhu ba'i tshe na ni ro bska la mngar zhing rtsub pa yin te/_zhu nas ni ro tsha ba yin la bad kan dang mkhris pa 'joms shing rtsub pas ni rlung 'khrug par byed do/_/dur byid de sman dang sbyar na ni rlung dang
[\[278a\]]
[\[278a.1\]]mkhris pa dang bad kan gsum 'joms te/_khyad par du cho ga bzhi ldan par byas na nad gzhi thams cad las rgyal bar byed do/_/dur byid de yang rnam pa gnyis te/_rtsa ba smug nag tu 'dug pa dang /_dur byid dkar po dang
[\[278a.2\]]gnyis su bshad do/_/de gnyis las dur byid dkar po ni mchog tu bsngags te/_cho ga bsrung mi dgos shing bkru sman 'jam po yin te/_skyid de ba sdug ma myong ba rgan po dang rgyu snyi ba rnams la gtang ba yin no/_/dur byid smug nag ni brgyal zhing rmongs
[\[278a.3\]]bag tu byed la/_mgrin pa gra mas gang zhing brud pa ltar byed la/_rno zhing myur du 'khru ba'i bdag nyid yin pas lto shin tu sra ba dang /_nad gzhi mang pos nyam thag ste lus shin tu zad pa la bsngags so/_/dur byid de btung ba'i dus su yang rtsa ba g.yas g.yon du ma
[\[278a.4\]]'phros shing zabs su drang por 'dug pa de phyung la dbus kyi snying po bor te shun pa bskams la sbas nas snod du gzhug go/_/de nas bkru sman du sbyar ba ni rlung nad can la ni dur byid phye mar bya ste/_rgyam tsha dang /_bca' sga nyung zad dang /_skyur dang sbyar te blud do/_/
[\[278a.5\]]mkhris pa las gyur pa'i nad la ni dur byid mar dang /_sbrang rtsi dang kha ra dang bcas pa 'o ma dang rgun chu dang bu ram shing gi khu ba dang tang pal dang sman mngar ba'i sde tshan dang /_'bras bu gsum dang /_de rnams kyi khu ba gang yang rung ba dang sbyar ba blud do/_/
[\[278a.6\]]bad kan las gyur pa'i nad la ni sA lu'i khu ba dang /_ba gcin dang /_rtsabs skyur po dang /_tsha ba rnam lnga'i khu ba dang bad kan 'joms pa'i sman nyung shas dur byid kyi phye ma dang sbyar ba blud do/_/dur byid bskol ba'i khu ba grang mo'i nang du kha ra
[\[278a.7\]]dang /_sbrang rtsi dang /_dri sna gsum dang sbyar ba blud pa 'am/_yang na dur byid kyi phye ma kha ra dang sbrang rtsi dang sbyar ba'i lde gu bldags na bkru sman yid du 'ong ba yin no/_/a dzA gan d+ha dang /_smyig rkang dang /_bi da ri dang /_sha kha ra dang /_'di rnams dang dur
[\[278b\]]
[\[278b.1\]]byid kyi phye ma sbrang rtsi dang mar sbyar ba'i lde gu bldags na 'dus pa dang /_rims dang /_lus rengs pa dang /_lus tsha ba dang /_skom dad kyis gzir ba legs par 'khru bar byed do/_/yang na bu ram shing gi sdong bu bkas te/_dum bu gnyis su byas pa'i nang ngos dur byid kyi phye ma lde gur byas
[\[278b.2\]]te/_bskus te slar sbyar bas snod kha sbyar gyi nang du cho ga bzhin du tshos par byas nas zos pa na 'dus pa las gyur pa'i nad legs par 'khru bar 'gyur ro/_/shing tsha dang sug smel mnyam pa dang /_de gnyis dang mnyam pa'i ni li ni dang /_sman gsum po de dag dang mnyam pa'i dur byid dang /_sman
[\[278b.3\]]de bzhi dang mnyam pa'i sha kha ra dang /_'di rnams kyi phye ma rgun 'bru'i khu ba'i nang du sbrang rtsi dang phyes btab pa'i skyo ma 'thungs na rlung dang /_mkhris pa dang /_bad kan las gyur pa'i nad dang /_me'i drod chung ba dang /_skyes bu skyid de ba dang /_shin tu gzhon pa rnams la cho ga bsrung mi dgos par 'khru
[\[278b.4\]]bar byed do/_/byi dang ga phub ma med pa dang /_'bras bu gsum dang /_nas tshig 'khus pa'i thal ba dang /_pi pi ling dang /_sman sna gcig gi sum 'gyur gyi dri bi tsa dang /_de rnams kyi phye ma sbrang rtsi 'am/_mar ram bu ram de rnams gang yang rung ba'i lde gu bldags na yi ga 'chus pa
[\[278b.5\]]dang /_skran dang mcher pa dang /_dmu rdzing dang /_lud pa dang /_nad ha li mi ka dang /_gzhan yang bad kan dang /_rlung las gyur pa'i nad myur du sbyong bar byed do/_/byi dang ga dang /_pi pi ling mung+ga la dang /_'bras bu gsum dang /_'u su dang /_tsi tra ka dang /_na le sham dang /_dug mo nyung dang /_
[\[278b.6\]]zi ra dang /_pi pi ling dang /_hasti pi pi ling dang /_ti mu sa dang /_lan tshwa rnam lnga dang /_'di rnams zho gnyis gnyis phye mar byas pa dang /_tri bi tsa srang brgyad kyi phye ma dang /_til mar srang brgyad dang /_skyu ru ra'i 'bras bu'i khu ba srang sum cu rtsa gnyis dang /_bu ram srang sum brgya lnga bcu dang /_
[\[278b.7\]]de rnams lhan cig me mi che ba dang bskol ba ni dge ba'i bu ram zhes bya ba'i sbyor ba yin te/_dus thams cad du sbyor ba 'di byar yang rung ste/_cho ga bsrung mi dgos par 'di las ran par 'thungs na mdze dang /_gzhang 'brum dang /_mig ser dang /_gcin nad dang /_skran dang /_dmu rdzing dang /_mtshan
[\[279a\]]
[\[279a.1\]]bar rdol ba dang /_pho ba'i nad dang /_skya rbab kyi nad rnams 'joms shing bud med bu med pa la bu yang skye bar byed do/_/tsha ba gsum dang /_dri sna gsum dang /_gla sgang dang /_byi dang ga dang /_skyu ru ra dang /_de spyi dang mnyam pa'i dur byid dang /_de dang mnyam pa'i kha ra dkar po
[\[279a.2\]]btags pa'i phye ma sbrang rtsi dang ri lur byas pa zos na gcin sri ba dang /_rims dang /_skyug pa'i nad dang /_lud pa dang /_skem byed dang /_mgo 'khor ba dang /_zad byed kyi nad dang /_lus tsha ba dang /_skya rbab kyi nad dang /_me drod chung ba dang /_dug thams cad la rab tu bsngags so/_/
[\[279a.3\]]dur byid dang /_dug mo yungs dang /_pi pi ling dang /_bca' sga 'di rnams kyi phye ma sbrang rtsi dang rgun 'bru'i khu ba dang sbyar te/_dbyar gyi dus su bkru sman btang bar bzang ngo /_/dur byid dang /_byi tsher ba dang /_gla sgang dang /_kha ra dang /_ba la ka dang /_tsan dan dang /_shing mngar dang /_sA ha
[\[279a.4\]]la dang /_'di rnams kyi phye ma rgun chu dang sbyar ba ston gyi dus su bkru sman bzang ngo /_/tri bi ta dang /_tsi tra ka dang /_pa tha dang /_zi ra dang /_sa ra la dang /_shu dag dang /_rtsa sman khron bu dang /_'di rnams kyi phye ma chu dron dang sbyar ba dgun gyi dus su bkru sman bzang ngo /_/dur byid dang kha ra cha mnyam
[\[279a.5\]]pa ni so ga'i bkru sman bzang ngo /_/dur byid dang /_kyi lce dang /_spa ma'i 'bras bu dang /_pu tse shel dang /_khron bu dang 'di rnams kyi phye ma zhag gsum gyi bar du gcin gyi nang du sbangs shing snum chos byas pa'i mod la btang na dri ma thams cad 'byin par byed do/_/sha ma dur byid dang /_byi tsher ba dang /_
[\[279a.6\]]ha ti pi pi ling dang /_dug mo yungs dang /_ni li ni dang /_pu tse shel dang /_gla sgang dang /_'bras bu gsum dang 'di rnams kyi phye ma sha khu dang mar dang /_chu dron gang yang rung ba las dus thams cad du btang na khong rtsub pa la rab tu bsngags so/_/bkru sman dong ga ni bkru sman 'jam zhing ro mngar ba la
[\[279a.7\]]bsil ba'i nus pa dang ldan pa yin pas rims dang /_snying nad dang dreg nad dang /_phyi sa 'gags pa la sogs pa'i nad la rab tu phan no/_/dong ga ni 'jam zhing nyen med pa'i bkru sman gyi mchog yin te/_byis pa dang rgan po dang lus skem zhing zad pa dang /_shin tu gzhon pa la yang sbyar ro/_/
[\[279b\]]
[\[279b.1\]]de yang dong ga'i 'bras bu legs par smin pa'i dus su blangs na dong ga de yang skyon med cing srin bus ma zos pa khur gcig tsam blangs te phye ma'i nang du gzhug go/_/nub bdun lon pa dang phyung la nyi ma la bskam par bya'o/_/de nas shun pa dang 'bras bu bsal te snying po snod gtsang ma'i nang
[\[279b.2\]]du gzhag go/_/byis pa lo bzhi nas bcu gnyis kyi bar du lon pa dang /_mi skyid de ba lus tsha bas gdungs shing rtug skam gyis btab pa la ni dong ga'i snying po rgun chu dang sbyar la btang ngo /_/dong ga'i snying po bskol ba grang mo chang gi dngas ma 'am/_zho ga chu 'am/_skyu ru ra'i 'bras bu 'am/_skyur po gang
[\[279b.3\]]yang rung ba dang lhan cig sbyar ba'i nang du tri bid kyi phye mas btab pa blud do/_/dan da bskol ba'i khu ba'i nang du dong ga'i snying po dang bu ram bcug ste zla ba phyed dam gcig gi bar du bzhag pa'i chang btung bar bya'o/_/seng phrom gyi rtsa ba'i nang shun bor te phyi shun blangs te bskams la phye mar
[\[279b.4\]]bya ste/_de'i phye ma'i sum cha gnyis ni seng phrom bskol ba'i nang du sbangs te/_kha cig ni rtsa ba bcu pa bskol ba'i khu ba'i nang du sbangs pa yang bskams te/_yang phye mar byas pa'i zho ga chu dang /_ba gcin dang /_chang gi snying po dang /_rgya shug dang /_skyu ru ra'i khu ba rnams las gang
[\[279b.5\]]yang rung ba dang sbyar te lag mthil du bzhag la btung ngo /_/yang na nas bskol ba'i khu ba'i nang du de nyid kyi phye ma dang /_sha kha ra dang /_mar dang sbyar ba'i lde gu de yang bkru sman gyi dam pa yin no/_/de la su d+hA k+Shi ra ni nad gzhi shas cher stsogs shing gso dka' ba yang myur du 'jig par byed la/_
[\[279b.6\]]shin tu drag cing rtsub pa yin pas lto snyi ba dang /_byis pa dang /_rgan po dang /_nad rnying can nyam chung ba la btang du mi rung ngo /_/su d+ha k+Shi ra ste skran dang /_dmu rdzing dang /_sbyar ba'i dug dang /_pags pa'i nad dang /_gcin sbrang rtsi lta bu byung ba'i nad dang /_skya rbab dang /_dug 'joms pa
[\[279b.7\]]dang /_skrang ba dang /_nad gzhis sems mi dran pa la yang su d+hA k+Shi ra zhes bya ba snu hi sbyar na phan no/_/su d+hA k+Shi ra shing de yang tsher ma rno ba mang pos khyab pa rab tu bzang ngo /_/shing de yang lo gnyis sam gsum lon pa dpyid kyi dus su mtshon gyis dral te lo ma dbyung bar bya'o/_/bil ba
[\[280a\]]
[\[280a.1\]]la sogs pa rtsa ba chen po lnga dang /_bri ha ti rnam gnyis dang /_de dag gang yang rung ba re re bskol ba'i khu ba dang mnyam pa'i su d+hA k+Shi ra dang bsres te/_me'i mdag ma la ma reg pa tsam du bskams la ri lur byas la zho ga chu dang /_ba gcin dang /_chang gang yang rung ba dang
[\[280a.2\]]sbyar te blud do/_/dur byid dang /_dong ga dang /_shang ki ni dang /_dan ti dang /_dra ban ti dang /_sa ta la dang /_'bras bu gsum dang /_khron bu dang /_de rnams gang yang rung ba gcig gi phye ma su d+hA k+Shi ra'i 'o ma'i nang du sbangs shing bskam par bya ste/_de'i 'og tu sha khu'am mar gang yang rung ba sbyar
[\[280a.3\]]te blud do/_/de bzhin du tsha ba gsum dang /_'bras bu gsum dang /_tri bi tsa dang /_dan ti dang /_kru trug tres dang /_de rnams kyang re re nas su d+ha k+Shi ra'i 'o ma dang /_gong ma bzhin du byas pa bu ram dang /_chu sbyar te btang ngo /_/sman shang khi ni'i 'bras bu ya ba tig ta zhes bya ba ha cang mi skam
[\[280a.4\]]pa blangs te phub ma med par byas pa dang /_sa ta la'i rtsa ba yang de ltar byas la de gnyi ga yang rno bar 'khru bar byed pa yin te/_bad kan gyi nad dang /_dmu rdzing dang /_sbyar dug dang /_skrang pa la sogs pa la sbyar bar bya'o/_/snying nad dang /_bad kan dang rlung las gyur ba'i nad dang /_
[\[280a.5\]]de bzhin du khrag la yang sha khi na dang /_sa ta la gnyis chang dang lan tshwa dang bcas pa zho gnyis tsam gyi ri lur byas te sbyar bar bya'o/_/dan ti'i rtsa ba glang po che'i sha ltar brtan zhing sbom pa dang /_dra ban ti'i rtsa ba dmar la cung zad gnag par 'dug pa dang /_gnyis ni rno ba dang /_
[\[280a.6\]]drod che ba myur du 'khru bar byed la/_mkhris pa dang bad kan ni 'ju bar byed do/_/dan ti'i rtsa ba glang po che'i so ltar brtan zhing sbom pa dang /_dra ban ti'i rtsa ba dmar la cung zad gnag par 'dug pa dang gnyis ni rno ba dang /_drod che la myur du 'khru bar byed pa yin pas/_rlung lci ba ni 'khru
[\[280a.7\]]bar byed la mkhris pa dang /_bad kan ni 'ju bar byed do/_/dan ti dang /_dra ban ti'i rtsa ba de gnyis sbrang rtsi dang pi pi ling gi lde gus phyi rol nas byugs la rtsa dUr bas dkris te/_de'i phyi rol nas 'jim pas bskus nas me chung ngu'am nyi ma la skam mo/_/de ltar bya ba ni lus zungs zad
[\[280b\]]
[\[280b.1\]]pa'i nus pa gzhil bar bya ba'i phyir bya ba yin no/_/de ltar bskams pa dang /_zho ga chu dang /_chang dang dar ba dang /_a sa ba'i chang dang /_pi lu'i khu ba gang yang rung ba dang lhan cig sbyar te btang na skran dang /_gcin nad dang /_dmu rdzing dang /_sbyar ba'i dug gis lus nyam thog pa
[\[280b.2\]]la phan no/_/yang na de gnyis kyi phye ma dang /_ri dgas dang /_ra'i sha khu dang sbyar te btang na skya rbab dang /_lto ba'i srin bu dang /_mtshan bar rdol ba la phan no/_/rtsa ba bcu pa dang /_dan ti dang /_dra ban ti gnyis kyi phye ma cho ga bzhin yang bskol la mar lhag ma lus pa las
[\[280b.3\]]'thungs na me dbal dang /_me dbal phra mo dang /_khong 'bras dang /_mchan khung tsha ba dang /_'di rnams las rgyal bar byed do/_/cho ga de bzhin du til mar bskol ba dang sbyar na yang /_gcin nad dang /_skran dang /_gzhang 'brum dang /_rtug pa 'gags pa dang /_bad kan dang /_
[\[280b.4\]]rlung las rgyal bar byed do/_/de bzhin du snum chen po bzhi cho ga de ltar byas nas 'thungs na/_rtug pa dang rlung 'gags pa dang /_de bzhin du rlung gis gnod par gyur pa la yang phan no/_/dur byid la sogs pa sman gong du bstan pa dgu po de dag ni bkru sman gyi nang nas mchog tu bshad do/_/
[\[280b.5\]]a ru ra yang dur byid kyi cho ga ji lta ba bzhin du nye bar brtag cing dpyad par bya'o/_/bu ram srang brgyad dang /_a ru ra rdog ma nyi shu dang /_dan ti dang /_tsi tra ka srang re re dang /_pi pi ling dang /_dur byid zho gnyis dang /_'di rnams lhan cig sbyar te/_ri lu bcur byas la zhag
[\[280b.6\]]bcu bcu zhing ri lu re re zos te/_de'i rjes la chu dron po 'thung zhing ri lu bcu po zad kyi bar la thabs de ltar byas na/_cho ga bsrung mi dgos par nad thams cad zlog par byed do/_/khyad par du pho ba'i nad dang /_skya rbab dang /_mdze nad thig le dmar po can dang /_gzhang 'brum dang
[\[280b.7\]]g.ya' ba dang 'di rnams la phan no/_/sman gyi dngos po nus pa chung ba yin na sman rnon po dang sbyar na las chen po byed do/_/sman thun che ba yin na yang sman rno ba dang ma sbyar na ni las nyung ngu byed pa yin no/_/dus kyi bye brag las brtags te rno ba dang 'jam pa'i sman legs par sbyar te gtang
[\[281a\]]
[\[281a.1\]]ngo /_/de ltar legs par sbyar bas ni sman rno ba yang 'jam por 'gyur la/_'jam po yang rno bar 'gyur ro/_/de ltar gong du bshad pa'i bkru sman de dag kyang yid dang rjes su mthun pa'i sman shing tsha dang /_nA ga ge sar dang /_a mra ta ka dang /_se'u 'bru dang /_sug
[\[281a.2\]]smel dang /_kha ra dkar po dang /_sbrang rtsi dang /_kha lung dang chang la sogs pa dri zhim pos bsgos shing btab la ldan par byas la blud par bya'o/_/cho ga grub pa'i gnas las bkru sman btang ba'i le'u gnyis pa rdzogs so//_//de nas skyug sman
[\[281a.3\]]dang bkru sman dang de grub par bya ba'i cho ga'i le'u bshad par bya ste/_gal te skyug sman de lto snyi ba dang /_shin du ltogs pa dang /_bad kan chung ba la gtang ngam/_yang na sman shin tu rno ba 'am/_grang ches pa'am/_thun chung ba 'am/_zas ma zhu ba 'am/_nyam chung ches pa la blud na/_
[\[281a.4\]]slon gyen du mi 'byung bar thur du 'gro bar 'gyur te/_nyes pa phyir sogs par 'gyur bas/_de bas na de la ni yang snum la sogs pa gong ma'i rim pa byas nas sman yang gtong ngo /_/bkru sman yang zas ma zhu ba dang /_bad kan dang ldan pa la gtang ngam/_yang na bkru sman de nyid shin tu rno ba
[\[281a.5\]]dang /_dro ches pa dang /_lan tshwa mang zhing sman thun ches pa dang /_yi gar mi 'ong bzhin du byin na slar stod du 'byung bar 'gyur te/_de la ni gong du bshad pa'i cho ga bzhin du bkru sman yang bya'o/_/bkru sman de btang yang legs par ma gyur te/_pho ba la brten zhing 'khrur mi btub pa la ni
[\[281a.6\]]goms shing yi gar 'ong ba spangs la/_gang gnod pa mi skyed pa'i bkru sman gyis bsnan no/_/skyes bu gang gi lus snum chos dang dugs kyis zhen par byas pa la sman rnying pa rtsub pa'i bkru sman btang bas nad rang gi gnas nas bskyod cing 'khru ma nus pas mgo 'khor ba dang /_skrang ba
[\[281a.7\]]dang /_skyigs bu dang /_mun par mthong ba dang /_skom dad che ba dang /_byin pa'i nyan ba dang /_lus g.ya' ba dang /_mgo bo tsha ba che zhing mdog 'gyur ba la sogs pa'i nad de rnams skyed par byed do/_/nad pa de snum dang dugs kyis legs par byas kyang me drod che ba la sman rnying pa thun chung
[\[281b\]]
[\[281b.1\]]du gtang ba'am/_yang na grang ba dang /_ma zhu bas khong 'khyil la gtams shing dri ma 'byung mi nus te/_sbyor ba la sogs pas gong gi nad de dag 'byung bar 'gyur te/_de la ni til mar dang /_lan tshwas lus bsku byug byas la gding ba'i dugs dang sha kha ra zhes bya ba'i dugs bya ste/_de'i
[\[281b.2\]]'og tu ni ru ha gtong zhing zas su srog chags thang las skyes pa'i sha khu sbyin no/_/de'i 'og tu po son cha dang /_pi pi ling dang /_thang shing dang /_til mar sbyar ba'i 'jam rtsi gtang ngo /_/de nas rlung 'joms pa'i sman gyis snum chos byas la/_bkru sman rnon po gtang ngo /_/nad gzhi
[\[281b.3\]]stobs che zhing khong rtsub la me drod che ba la sman thun nyung ngu btang bas nad glongs la khong du 'khyil zhing nad gzhis lam bkag nas lte ba'i phyogs su shas cher sbo zhing /_rgyab dang /_rtsib logs dang /_mgo bo rnams su zug pa dang /_dbugs mi bde ba dang /_phyi sa dang /_gcin
[\[281b.4\]]dang /_rlung rnams mi bzad par 'gag par byed de/_de la ni bsku byug dang /_dugs dang /_rengs bu mas gtong ba dang /_bkru sman drag po dang 'jam rtsi mas gtong ba rnams bya'o/_/yang na gzhang 'brum gyi skabs su bshad pa'i rtug skam gso ba'i cho ga byas na rab tu
[\[281b.5\]]bsngags so/_/rtsa ba lnga pa dang /_nas tshig 'khus pa'i thal ba dang /_shu dag dang /_pu ti ka rany+dza dang /_lce myang tshwa dang /_'di rnams nas kyi thug pa dang legs par sbyar ba 'thungs na zug gzer dang /_rtug pa 'gags pa dang /_lto sbo ba rnams 'joms so/_/pi pi ling dang /_
[\[281b.6\]]se'u 'bru dang /_thal sman dang /_shing kun dang /_bca' sga dang /_star bu dang /_lce myang tshwa dang 'di rnams chang ngam mar ram chu dron po gang yang rung ba dang sbyar ba btang na/_tshad pa dang bad kan du 'khru ba dang /_rtag tu 'dzag pa dang /_zug cing na ba dang /_mkhregs pa rnams la phan
[\[281b.7\]]no/_/sman 'thungs nas dri ma ci bder ma btang ste 'gags na/_nad gzhi gsum 'khrugs te snying gi phyogs su nad log nas ro stod shin tu mi bzad par 'dzings par 'gyur te/_de bzhin du rtsib logs su zug pa dang /_skyigs bu dang /_lud pa dang /_nyam chung ba dang /_kha chu 'dzags
[\[282a\]]
[\[282a.1\]]pa dang /_mig mi brtan par 'gul ba dang /_lce 'cha' ba dang /_dran pa nyams pa dang /_so krig krig bdar bar 'gyur te/_de la ni sman pa rmongs pa med par byas te/_nad mkhris pa yin pa lta na ni sman mngar ba dang sbyar ba'i skyug sman gtang ngo /_/bad kan
[\[282a.2\]]ltar snang na ni sman tsha ba dang lhan cig skyug sman gtang ngo /_/de nas nyes pa'i lhag ma lus pa lta na ni/_drod skyed pa'i sman btang la nad smin par bya'o/_/de'i 'og tu nad pa de'i me drod dang nyams stobs bskyed pa'i phyir sman dang btung ba rnams bya'o/_/sman gyi sbyor ba drags te shas cher
[\[282a.3\]]skyugs pa la ni rlung gis snying gzir zhing na bar 'gyur ro/_/de la ni snum pa dang /_skyur ba dang /_lan tshwa sbyin no/_/mkhris pa dang bad kan gyis snying na ba la ni rang rang gi sman sbyar ba gtang ngo /_/de la sman 'thungs nas bad kan gyis rlung bkag ste 'byung du mi ster ba 'am/_yang nad
[\[282a.4\]]tshabs cher 'byung ste rlung 'khrugs nas yan lag 'khums pa dang /_rengs pa dang /_'dar ba dang /_zug gzer byed pa dang /_lus zhig pa dang /_lus brdung ba snyam byed pa dang /_zug par 'gyur te/_de la ni rlung 'joms pa'i sman thams cad dang snum chos dang /_dugs dang
[\[282a.5\]]'jam rtsi mas gtong ba dang /_bsku byug dang /_chu lums la sogs pa byas na rab tu bsngags so/_/lto snyi zhing shin tu bkres pa las bkru sman thun che zhing rno ba byin na/_myur du bad kan dang mkhris pa yang 'dren zhing lus zungs rnams 'byin zhing zad par byed do/_/de ltar bkru sman
[\[282a.6\]]kyi sbyor ba drags pa de la ni sman gyi lhag ma khong na 'dug pa de skyug sman gyis yang drang bar bya'o/_/skyug sman gyi sbyor ba drags pas mang du skyugs pa la ni bkru sman 'jam po gtang ngo /_/gzhan yang sbyor ba drags pa de la ni/_lus la blugs pa grang mo dang /_chu grang gi nang du lus gzhug
[\[282a.7\]]pa dang /_bza' ba dang btung ba la sogs pa yang shin tu grang mo sbyar na chad par 'gyur ro/_/tsan dan dkar po dang /_stang zil dang /_pu tse shel dang /_de rnams kyi phye ma dang /_ra'i khrag dang /_sha kha ra'i chu'i nang du 'bras yos kyi phye ma btab pa'i skyo ma 'thungs na/_'khru ba'i
[\[282b\]]
[\[282b.1\]]sbyor ba drags pa gcod cing phan pa'i mchog yin no/_/slon sman gyi sbyor ba drags pa la ni chu grang mos blugs pa dang /_rgun 'bru la sogs pa'i khu ba mar dang sbrang rtsi dang kha ra dang ldan pa'i skyo ma blud do/_/sgregs pa dang bcas pa'i slon tshabs cher 'byung ba la ni mur ba dang /_
[\[282b.2\]]'u su dang /_gla sgang dang /_ma du ka dang /_stang zil rnams kyi phye ma sbrang rtsi dang lde gur sbyar ba sbyin no/_/skyugs bzhin du lce nang du 'khums pa la ni snum pa dang /_skyur ba dang /_lan tshwa dang ldan pa yid du 'ong ba'i sman mkhur bar bcang ba dang /_de bzhin du yid du 'ong ba'i mung+ga la
[\[282b.3\]]sogs pa'i khu bcud dang sha khu phan no/_/lce nang du 'khums pa'i nad pa'i drung du skyes bu gzhan zhig shing tog skyur ba zar bcug na phan no/_/lce phyir phyung ste sdud mi nus pa la ni til dang rgun 'brum btags pa'i lde gus bskus te slar gzhug par bya'o/_/skad 'gags shing rlung nad skyes
[\[282b.4\]]pa la ni dus shes pa'i sman pas nas thug mar dang sha khu las gzhi blangs pa'i thug pa sla mo byin te/_de bzhin du snum chos dang dugs sbyor bar bya'o/_/de la sman gyi sbyor ba thun ches te drags pas khrag 'byung ste/_de'i ming ni srog stong pa zhes bya bar bshad de/_'di ni srog dang bcas
[\[282b.5\]]par 'byung ba yin no/_/de ltar 'byung ba'i khrag dang zas su bsres te khyi 'am bya rog la byin la des zos par gyur na nad pa 'tsho ba yin la/_ma zos na ni mkhris pa srog ces bya ba 'byung ba yin pas 'chi bar ston to/_/yang na ras dkar po la khrag gis bsgos te bskams la de'i 'og tu
[\[282b.6\]]chu dron gyis bkrus na/_mdog gyur pa tsam las ma dag par gyur na srog ces bya ba mkhris pa byung ba yin pas 'chi ba yin la/_dag cing rjes med pa yin na ni khrag yin te 'tsho bar bstan no/_/sbyor ba drags pa las skom dad che ba dang /_brgyal ba dang /_ma zhu bas nyam thag par 'gyur te/_
[\[282b.7\]]de la ni mi 'chi bar bya ba'i gso ba myur du khrag dang mkhris pa'i 'khru ba gcod pa'i sman gyis srog bsrung bar bya'o/_/ri dgas dang /_ba lang dang /_ma he dang /_ra dang 'di rnams gson pa'i khrag phyung ma thag blud na srog slar rnyed de brtan par 'dzin par 'gyur ro/_/de bas na khrag de srog ces
[\[283a\]]
[\[283a.1\]]bya ba'i mkhris pa'i gnas su song ste brtas par byed do/_/ri dgas la sogs pa'i khrag de nyid dkrugs te khrag gis 'jam rtsi mas gtong bar yang bya'o/_/yang na pi pi ling dang /_tang pal dang /_shing mngar dang /_dUr ba dang /_pu tse shel dang /_'di
[\[283a.2\]]rnams 'o ma dang lhan cig bskol ba'i nang du mar gyi nying khu dang stang zil dang bcas pa grang mo'i 'jam rtsi mas gtong bar bya'o/_/yang na 'khru ba gso ba'i skabs su bshad pa'i pid tsa'i 'jam rtsi shin tu grang ba'am/_/yang na mar gyi nying khu'i 'jam rtsi mas gtong bar bya'o/_/gzhang
[\[283a.3\]]phyir byung ba'i nad la ni dang por sman bskol ba'i khu bas 'khru ba bcad la de nas slar gzhug go/_/dran pa nyams pa la ni snyan tshig gi rig byed dang /_gling bu dang /_glu dbyangs la sogs pa snyan pa'i sgra thos par byas na dran pa rnyed par 'gyur ro/_/skyug sman dang bkru sman de grub
[\[283a.4\]]par bya ba'i cho ga'i le'u gsum pa rdzogs so//_//de nas sman mas gtong ba'i cho ga'i le'u bshad par bya ste/_ba la dang /_sle tres dang /_'bras bu gsum dang /_ra sna dang /_rtsa ba bcu pa dang /_'di rnams srang re re dang /_po son cha'i rdog ma brgyad dang /_ra'i sha srang lnga
[\[283a.5\]]bcu dang /_sman de rnams kyi bcu drug 'gyur gyi chu srang nyis brgya lnga bcu rtsa drug dang bskol te btsags la/_tshigs ma bor te bzhi cha srang drug cu rtsa bzhi lus pa'i nang du/_la la phud dang /_po son cha dang /_bil ba dang /_ru rta dang /_sha ta puSh+pa dang /_shu dag dang /_gla sgang
[\[283a.6\]]dang /_pi pi ling dang /_'di rnams kyi phye ma dang /_bu ram dang /_sbrang rtsi dang /_mar dang /_til dang /_lan tshwa dang ldan par bya ste/_dro 'jam tsam las cho ga bzhin du 'jam rtsi mas btang na mchog yin te/_nad thams cad 'joms par byed de/_nad med pa la btang na yang tshe ring
[\[283a.7\]]ba dang lus brta bar byed do/_/phye ma dang bskol ba'i tshad ni sman bskol ba'i khu ba'i brgyad cha'i phye ma dang /_bu ram srang gcig dang /_mar dang /_sbrang rtsi bzhi cha dang /_lan tshwa ci ran tsam btab ste bskol la gtang ngo /_/'jam rtsi sbyar ba'i tshad gzhan du ma smos pa rnams
[\[283b\]]
[\[283b.1\]]kyang thabs 'di bzhin du sbyar bar bya'o/_/rtsa ba bcu pa dang /_ra sha lhan cig cho ga bzhin du bskol ba'i nang du til mar dang /_mar dang /_zhag dang /_snum po gsum btab ste/_mas btang na ni ru ha'i mchog tu drang srong rnams kyis bshad de/_rlung nad thams cad 'phrog go_/
[\[283b.2\]]ba la dang /_pa to la dang /_rtsa ba chung ngu dang /_kyi lce ba dang /_e raN+Da dang /_nas dang /_sman de rnams tshul bzhin du bskol ba'i khu ba srang sum cu rtsa gnyis kyi nang du ra'i sha khu srang sum cu rtsa gnyis bcug la yang bskol te khu ba srang sum cu rtsa gnyis lus pa'i nang du pri yang ku dang /_pi pi ling
[\[283b.3\]]dang /_gla sgang gsum gyi phye mas sman khu'i brgyad cha dang /_til mar dang /_mar dang /_sbrang rtsi dang /_rgyam tshwa rnams lhan cig bskol te 'jam rtsi mas btang na de ma thag me drod dang nyams stobs dang /_sha skye bar byed cing mig gsal bar 'gyur ro/_/e raN+Da'i rtsa ba srang gsum dang /_ba la sha srang gsum dang /_
[\[283b.4\]]rtsa ba lnga chung ngu dang /_ra sna dang /_ba la dang /_sle tres dang /_a shwa gan d+ha dang /_ba spru ba dang /_dong gra dang /_thang shing dang /_de rnams srang re re dang /_po son cha rdog ma brgyad dang /_de rnams chu srang nyis brgya lnga bcu rtsa drug dang bskol te brgyad cha lus pa'i nang du shu dag dang /_shu ti dang /_
[\[283b.5\]]spa ma'i 'bras bu dang /_pri yang ku dang /_shing mngar dang /_pi pi ling dang /_dug mo yungs kyi sa bon dang /_gla sgang dang /_skyer khaN+Da dang /_'di rnams zho gnyis gnyis zhib tu btags pa dang /_lan tshwa ci ran tsam dang /_sbrang rtsi dang /_til mar dang /_ba gcin dang /_'di rnams
[\[283b.6\]]dang sbyar ba'i 'jam rtsi mas btang na stod du skyugs pa dang /_me drod skyed pa dang /_byin pa dang /_brla dang /_rkang pa dang /_mjug do dang /_rgyab dang /_lto ba dang /_snying dang /_pho mtshan rnams su zug pa dang /_lus lci ba dang /_rlung dang bshang gci 'gags pa dang /_skran dang /_rde'u
[\[283b.7\]]chags pa dang /_rlig rlugs dang /_pho ba'i nad dang /_gzhang 'brum dang /_de dang de la sogs pa bad kan dang /_rlung las gyur pa'i nad thams cad las rgyal bar byed do/_/shing mngar dang /_seng phrom dang /_a ru ra dang /_tsan dan dang /_pad+ma dang /_ut+pa la dang /_'di rnams
[\[284a\]]
[\[284a.1\]]'o ma'i mchog ba'i 'o ma dang tshul bzhin bskol te bsgrangs pa'i nang du 'tsho byed sde bcu'i phye ma dang /_kha ra dang /_sbrang rtsi dang /_mar dang sbyar ba'i 'jam rtsi mas gtong na mkhris pa las gyur pa'i nad la phan no/_/ra sna dang /_ba sha ka dang /_btsod dang /_byi tsher ba dang /_ba
[\[284a.2\]]la dang /_/rtswa'i rtsa ba lnga zhes bya ba dur byid dang /_ku sha dang /_bu ram shing dang /_'dam bu dang /_'bras sA lu dang /_'di rnams kyi rtsa ba dang /_rtsa ba lnga chung ngu dang /_thal tres dang /_tsan dan dang /_shug pa rnam gnyis dang /_shing mngar dang /_seng phrom rnam gnyis dang /_'di
[\[284a.3\]]rnams srang phyed phyed chu dang tshul bzhin bskol ba'i khu ba dang /_'o ma srang drug cu rtsa bzhi dang yang bskol te 'o ma nyi tshe lus pa dang /_de'i nang du dzi ban ti dang /_me da rnam gnyis dang /_nye'u shing dang /_bi da ri dang /_ra mnye ba rnam gnyis dang /_rgun 'bru dang /_kha ra dkar po dang /_dzi ba ka
[\[284a.4\]]dang /_pad+ma ge sar dang /_pra puN+Da rI ka dang /_ut+pa la dang /_puN+Da rI ka dang /_seng phrom dang /_kha sral phre'u dang /_shing mngar dang /_nA ga ge sar dang /_mun dza ta ka dang /_tsan+dan rnam gnyis dang /_'di rnams kyi phye ma btags pa dang /_mar dang sbrang rtsi dang rgyam tshwa dang
[\[284a.5\]]ldan par bya ste/_bsgrangs pa'i ni ru ha mas gtang ngo /_/ni ru ha btang nas slar byung ba lta na srog chags thang la gnas pa'i sha khu'am/_yang na 'o ma dang lhan cig 'bras chan byin la/_de'i 'og tu lus khrus byas na lus tsha ba dang /_'khru ba'i nad dang /_khrag dang mkhris pa
[\[284a.6\]]rgyas pa dang /_snying nad dang /_skya rbab kyi nad dang /_rims mi bzad pa rnams dang /_skran dang /_gcin 'gags pa dang /_mig ser la sogs pa mkhris pa las gyur pa'i nad do cog sel to/_/ko sha ta ki dang /_dong ga dang /_thang shing dang /_mur ba dang /_gze ma
[\[284a.7\]]dang /_dug mo yungs dang /_arka dang /_pa tha dang /_rgya sran dang /_bri ha ti dang /_'di rnams srang lnga de drug 'gyur gyi chu srang brgyad cu dang bskol la/_bzhi cha srang nyi shu lus pa dang /_de'i nang du yungs kar dang /_sug smel dang /_po son cha dang /_ru rta dang /_'di rnams kyi phye ma
[\[284b\]]
[\[284b.1\]]zho gnyis gnyis dang /_sbrang rtsi dang /_po son cha'i mar dang /_thal sman dang /_yungs kar gyi mar de rnams srang gnyis gnyis dang ldan pa'i ni ru ha mas gtong na me drod chung ba dang /_zas yi gar mi 'ong ba dang /_bad kan las gyur pa'i nad thams cad 'joms so/_/de nas shin tu
[\[284b.2\]]gzhon pa 'am skyid de ba'i mi la ni snum zhing 'jam pa'i sman srang gnyis gnyis tsam gyi tshad tsam gtang bar bya ste/_de yang 'o ma srang bzhi dang /_sbrang rtsi dang /_til mar dang /_mar srang gnyis gnyis dang /_'di rnams kha gzar dang /_dkrugs te 'jam rtsi mas gtong na rlung nad 'joms so/_
[\[284b.3\]]stobs 'phel zhing mdog gsal bar byed do/_/til mar dang /_chang gi dngas ma dang /_sbrang rtsi dang /_mar dang /_de dag khyor re re dang /_bil ba la sogs pa rtsa ba chen po bskol ba'i khu ba srang bzhi dang /_'di rnams mas gtong na rlung nad rnams las rgyal bar byed do/_/pa to la dang /_nim pa
[\[284b.4\]]dang /_bu ti ka dang /_ra sna dang /_lo ma bdun pa dang /_'di rnams srang re re bskol ba'i khu ba srang gnyis gnyis dang /_mar srang gnyis kyi nang du yungs kar gyi phye ma btags pa'i khu ba lnga zhes bya ba yin te/_mas gtong na mig nad dang /_srin nad dang /_mdze nad dang /_gcin nad rnams
[\[284b.5\]]'joms so/_/til mar dang /_ba gcin dang /_zho ga chu dang /_rtsabs skyur po de rnams srang gnyis gnyis yungs kar btags pa'i phye ma dang /_sbrang rtsi dang sbyar ba'i 'jam rtsi byas na bud med la phod par 'gyur ro/_/de nas de'i 'og tu sbyor ba mas gtong na rtug pa 'gags pa dang /_
[\[284b.6\]]lto sbo ba 'jig par byed do/_/pa ya s+ya dang /_bu ram shing dang /_sa la par+Ni dang /_ra sna dang 'di rnams gang yang rung ba bskol ba'i nang du pi pi ling btags pa'i phye ma dang /_sbrang rtsi dang mar dang bsres pa'i 'jam rtsi byas na bud med la phod par 'gyur ro/_/de nas de'i 'og tu kun la 'bras bu
[\[284b.7\]]mngon du grub cing gnod pa med la stobs dang lus 'phel shing rgyas pa dang /_bde bar byed pa'i 'jam rtsi dus thams cad du sbyar bar bya ba bshad par bya ste/_de yang sbrang rtsi dang /_til mar cha mnyam pa dang /_rgyam tshwa zho gnyis dang /_shu ti zho bzhi dang /_'di rnams btags pa'i phye ma e
[\[285a\]]
[\[285a.1\]]raN+Da'i rtsa ba bskol ba'i khu ba'i nang du sbyar ba ni/_sbrang rtsi dang til mar cha mnyam pa zhes bya ba yin te/_de la ni ru ha mas gtong na bcud kyis len du 'gyur te/_gcin nad dang /_gzhang 'brum dang /_srin bu'i nad dang /_skran dang /_rgyu cher skyes pa'i nad rnams sel to/_/
[\[285a.2\]]sbyor ba gong ma'i nang du shing mngar gyi phye mas bsres na mig la phan te khrag dang mkhris pa la yang phan no/_/gla sgang btags pa'i phye ma sbrang rtsi dang til mar dang /_sha khu dang mar dang sbyar ba ni ya ba na zhes bya ste/_des 'jam rtsi byas na gzhang 'brum dang /_brla dang /_rlig pa dang /_pho mtshan
[\[285a.3\]]rnams su zug pa las rgyal bar byed do/_/yang na sbrang rtsi dang /_mar dang /_zhag dang /_til mar srang gnyis gnyis kyi nang du rgyam tshwa zho gcig dang /_spa ma'i 'bras bu srang phyed kyi phye ma dang sbyar ba ni de yang ya ba sa zhes bya ste/_'jam rtsi mas gtong na phan yon gong ma dang 'dra'o/_/yang
[\[285a.4\]]na e raN+Da'i rtsa ba bskol ba'i khu ba'i nang du shu dag dang /_pi pi ling dang /_po son cha gsum pa'i phye ma dang /_sbrang rtsi dang /_til mar dang /_rgyam tshwa ci ran tsam btab pa ni yug ti ra Tha zhes bya ste/_de'i 'jam rtsi mas gtong bar bya'o/_/yang na e raN+Da'i rtsa ba bskol ba'i nang du shu
[\[285a.5\]]dag dang /_shu ti dang /_shing kun dang /_rgyam tshwa dang /_thang shing dang /_ra sna dang /_de rnams btags pa'i phye ma sbrang rtsi dang sbyar ba ni nyes pa 'phrog pa zhes bya ba'i 'jam rtsi yin te/_'jam rtsi mas gtong na dge bar 'gyur ro/_/yang na rtsa ba lnga bskol ba'i khu ba'i nang du pi pi
[\[285a.6\]]ling dang /_rgyam tshwa dang /_shing mngar dang /_de rnams btags pa'i phye ma dang /_sbrang rtsi dang til mar btab pa ni grub pa'i 'jam rtsi zhes bya ba yin par shes par bya'o/_/yang na rtsa ba bcu pa dang /_'bras bu gsum dang /_po son cha dang /_bil ba dang /_de rnams ba
[\[285a.7\]]gcin dang tshul bzhin bskol ba'i nang du pa tha dang /_dug mo yungs dang /_gla sgang dang /_po son cha dang /_lan tshwa dang de rnams kyi phye ma sbrang rtsi dang /_til mar dang /_mar dang thal sman btab pa ni yug ti ra tha zhes bya ste de las ran par mas gtong na/_bad kan gyi nad dang /_skya rbab dang /_
[\[285b\]]
[\[285b.1\]]gsud pa dang /_khu chu dang /_rlung 'gags pa dang /_khong 'khrugs pa rnams la rab tu bsngags so/_/gla sgang dang /_pa tha dang /_sle tres dang /_e raN+Da dang /_ba la dang /_ra sna dang /_ba spru ba dang /_btsod dang /_dong ga dang /_pu tse shel dang /_kyi lce ba dang /_ba ru ra dang /_rtsa ba lnga pa
[\[285b.2\]]chung ngu dang /_de rnams srang re re dang /_de rnams chu srang brgya nyi shu rtsa brgyad dang tshul bzhin bskol te bzhi cha lus pa dang btsags te tshigs ma bor ba'i dngas ma 'o ma srang drug cu rtsa bzhi dang yang bskol te/_'o ma lus pa dang /_'o ma'i bzhi cha'i srog chags thang la gnas pa'i sha khu
[\[285b.3\]]dang mar dang /_sbrang rtsi dang /_rgyam tshwa dang /_shing mngar dang /_shu ti dang /_pi pi ling dang /_dug mo yungs dang /_skyer khaN+Da dang /_'di rnams btags pa'i phye ma btab ste bsres pa'i 'jam rtsi dro 'jam tsam mas gtong na/_lus kyi sha dang me drod dang /_stobs dang /_khu chu rnams
[\[285b.4\]]'phel zhing dreg nad dang /_rmongs bag tu 'dug pa dang /_gcin nad dang /_gzhang 'brum dang /_skran dang /_bshang ci 'gags pa dang /_rims mi bzad pa dang /_shu ba mched pa dang /_rgyu rlugs dang /_bad kan tshad par 'khru ba rnams 'joms te/_de bzhin du brla phrag dang /_brla
[\[285b.5\]]dang /_rked pa dang /_dku dang /_gnya' rengs dang /_rna ba dang /_mgo bo rnams su na zhing zug pa dang /_zla mtshan gyi nad dang /_smyo byed dang /_skrang pa dang /_lud pa dang /_rde'u chags pa dang /_rlung 'khyil ba rnams sel to/_/gzhan yang mig la phan zhing bu skye bar byed de/_ya ba
[\[285b.6\]]na zhes bya ba'i 'jam rtsi'i mchog yin te/_bcud kyis len du 'gyur ro/_/ri dgas gdong chung ba ri bong dang /_phag la sogs pa'i sha rtsa ba bcu pa dang lhan cig bskol ba'i khu ba'i nang du spa ma'i 'bras bu dang /_shu ti dang /_gla sgang btags pa'i phye ma dang /_snum chen po bzhi dang
[\[285b.7\]]ldan pa'i ni ru ha mas gtong na/_rlung 'phrog pa'i mchog yin te/_shin tu bud med la nyal phod par 'gyur ro/_/rma bya'i gshog pa dang /_mkhris pa dang /_rgyu ma dang /_rkang pa dang /_mchu dang /_rtug pa rnams bor ba'i sha 'ba' zhig dang /_rtsa ba chung ngu lnga srang re re dang /_sman gyi
[\[286a\]]
[\[286a.1\]]brgyad 'gyur gyi chu dang 'o ma lhan cig bskol te 'o ma lus pa'i nang du/_bi da ri dang /_pi pi ling dang /_shing mngar dang /_shu ti dang /_po son cha btags pa'i phye ma dang /_mar dang /_sbrang rtsi dang /_lan tshwa cung zad btab ste/_de las 'jam rtsi mas gtong na lus kyi stobs
[\[286a.2\]]dang khu chu 'phel bar byed pa'i mchog yin te/_rma bya'i cho ga ji lta ba bzhin du sreg pa la sogs pa khron rko bas kha zas tshol ba thams cad dang /_bye'u la sogs pa mchus zas thu ba thams cad dang /_seng ge la sogs pa mthu rtsal gyis zas tshol ba thams cad kyi sha re re la yang cho ga de
[\[286a.3\]]ltar bya ste/_de bzhin du chu la gnas pa ngang pa dang /_ro hi ta la sogs pa'i sha rnams rma bya'i cho ga ltar bya ste/_nya sha la ni 'o ma spang ngo /_/srog chags go da dang /_sre mo dang /_byi la dang /_sha l+ya ka dang /_byi ba dang /_de rnams kyi sha srang bcu bcu dang /_rtsa ba lnga pa de dang mnyam pa
[\[286a.4\]]dang /_sman gyi brgyad 'gyur gyi 'o ma dang tshul bzhin bskol la 'o ma lus pa'i nang du/_po son cha dang /_pi pi ling dang /_lan tshwa rnam gnyis kyi phye ma dang /_kha ra dang /_til mar dang /_sbrang rtsi dang /_mar dang ldan pa'i 'jam rtsi sbyar te btang na bcud kyis len du 'gyur te/_
[\[286a.5\]]lus kyi rtsol bas glo 'grams pa dang /_dbang po rnams mi gsal ba dang /_stobs dang gzi mdangs nyams pa dang /_khu chu dang bshang gci 'gags pa dang dreg nad la phan zhing de bzhin du rta dang glang po che dang /_shing rta la sogs pa las lhung zhing rkang lag chag cing grugs
[\[286a.6\]]pa rnams la 'jam rtsi btang na slar 'tsho bar 'gyur te/_ro tsa bar byed pa'i yul yin no/_/bza' ba ni kha sral dang /_byi tsher ba las gzhi blangs pa'i 'o thug sbyin no/_/e raN+Da la sogs pa'i 'jam rtsi mas gtong ba'i sbyor ba de dag ni cho ga bsrung mi dgos par grub pa'i sman du bshad pa yin
[\[286a.7\]]no/_/da ni rlung nad 'joms shing bsrung ba dang bcas pa'i 'jam rtsi mas gtong ba brjod par bya ste/_de yang rtsa ba bcu pa dang /_ba la dang /_ra sna dang /_a shwa gan d+ha dang /_ba spru ba dang /_sle tres dang /_e raN+Da dang /_tig ta dang /_ga bra'i rtsa ba dang /_ba sha ka dang /_b+hu ti ka dang /_nye'u shing dang /_
[\[286b\]]
[\[286b.1\]]sa ha tsa ra dang /_ka ka na se dang /_de rnams srang re re dang /_nas dang /_mon sran gre'u dang /_zar ma dang /_rgya shug dang rgya sran dang /_'di rnams srang gnyis gnyis chu srang nyis stong bzhi bcu rtsa brgyad dang tshul bzhin bskol te/_bzhi cha khu ba srang lnga brgya rtsa bcu gnyis lus pa'i nang du a ru ra
[\[286b.2\]]dang /_'tsho byed sde bcu re re'i phye ma dang /_til mar srang brgya nyi shu rtsa brgyad dang lhan cig bskol te/_'jam rtsi mas gtong na rlung nad thams cad sel bar byed do/_/yang na thang la gnas pa'i srog chags kyi zhag 'tsho byed sde bcu dang /_gong ma bzhin byas pa'i 'jam rtsi btang na rlung nad thams
[\[286b.3\]]cad sel to/_/yang na shu ti dang /_nas dang /_bil ba dang /_rang skyur dang /_til mar de rnams tshul bzhin bskol ba'i til mar ni rlung nad can la sbyar ro/_/yang na rgyam tsha me'i nang du bsregs te dmar por gyur pa dang /_mar gyi nang du smyugs te/_de bzhin du yang dang yang byas pa'i
[\[286b.4\]]mar gyi 'jam rtsi mas gtong na rlung nad las rgyal bar byed do/_/dzi ban ti dang /_po son cha dang /_me da rnam gnyis dang /_sra ba ni dang /_shing mngar dang /_ba la dang /_shu ti dang /_zangs rtsi ba dang /_pi pi ling dang /_ka ka na si dang /_nye'u shing dang /_kha sral ba dang /_ra mnye ba 'o ma can
[\[286b.5\]]dang /_ka ra ka ta shring gi dang /_zur pa dang /_shu dag dang /_'di rnams btags pa'i phye ma dang mar dang /_til mar dang /_de'i bzhi 'gyur gyi 'o ma dang sbyar te 'jam rtsi mas gtong na/_nyams brta ba dang /_rlung dang mkhris pa 'joms shing nyams stobs dang me drod dang khu chu 'phel bar
[\[286b.6\]]byed de/_khrag dang khu ba'i nad 'phrog cing bu skyed par byed do/_/yang na rgyam tsha dang /_po son cha dang /_ru rta dang /_shu ti dang /_lcang ma dang /_shu dag dang /_ba la ka dang /_shing mngar dang /_ga bra'i rtsa ba dang /_thang shing dang /_kad pa la dang /_dong gra dang /_ma nu dang /_med
[\[286b.7\]]dang /_dbyi mo dang /_tsi tra ka dang /_zur pa dang /_byi dang ga dang /_bong nga dkar po dang /_tri bi tsa dang /_ha re Nu ka dang /_ni li ni dang /_thi ra dang /_bil ba dang /_ti mu sa dang /_pi pi ling dang /_dan ti dang /_ra sna dang /_'di rnams cha mnyam ste e raN+Da'i mar ram/_til mar dang /_
[\[287a\]]
[\[287a.1\]]bskol ba las 'jam rtsi byas na/_bad kan las gyur ba'i nad thams cad 'joms te/_de bzhin du rlig rlugs dang /_phyi sa 'khyil ba dang /_skran dang /_gzhang 'brum dang /_mcher pa na ba dang /_gcin nad dang /_brla rengs pa'i nad dang /_lto sbo ba dang /_rde'u
[\[287a.2\]]chags pa rnams myur du sel bar byed do/_/yang na bil ba la sogs pa'i rtsa ba lnga til mar dang bskol ba'i 'jam rtsi mas gtong na/_rlung nad dang bad kan gyi nad 'joms so/_/yang na bad kan la phan pa'i sman tsha ba lnga la sogs pa dang til mar lhan cig bskol te 'jam rtsi byas na
[\[287a.3\]]yang phan no/_/yang na til mar dang de'i brgyad 'gyur gyi rang skyur dang lhan cig bskol ba'i nang du/_po son cha'i phye mas btab pa'i 'jam rtsi bad kan can la gtong ngo /_/rmongs bag tu gyur pa la ni mas gtong ba rno ba 'jam po 'dod de/_de rno ba btab pa'i rjes la ni/_'jam pa'i sman
[\[287a.4\]]btang ste/_de yang 'jam pa ni/_snum pa dang mngar ba dang /_bsil ba rnams so/_/'jam pa'i rjes la ni rnon po btang ste/_de la rno ba'i sman ni ba gcin dang /_bi lu dang /_kru trug tres dang /_lan tshwa dang /_thal sman dang /_yungs kar rnams so/_/de yang dus dang gnas skabs
[\[287a.5\]]shes par byas nas 'o ma dang mar la sogs pa ni 'jam pa la sbyar ro/_/thog mar sman pa blo dang ldan pas nad pa'i nyams stobs dang dus kyi bye brag dang /_nad gzhi dang /_rang bzhin gyi bye brag shes par byas nas nad gzhi so so dang mthun pa'i sman gyi sde tshan gang yin pa dang sbyar ba'i
[\[287a.6\]]'jam rtsi mas gtong bar bya'o/_/nad pa tsha bas nyam thag pa la ni bsil ba'i 'jam rtsi gtang zhing nyams brta ba'i kha zas la sogs pa yang bsil bag sbyar ro/_/grang bas nyam thag pa la ni sman dang ldan pa'i 'jam rtsi kha zas la sogs pa drod bag sbyar ro/_/skyes bu gang gi mdze nad
[\[287a.7\]]dang /_tshil rgyas pa'i nad dang /_gcin nad rnams la ni bkru sman sbyar bar rigs kyi nyams brta ba'i 'jam rtsi mi bya'o/_/lus zad pa dang /_glo 'grams pa dang /_nyam chung ba dang /_brgyal ba dang /_lus rjud pa dang /_lus skem pa dang /_slon khrus kyis lus dag zin pa rnams
[\[287b\]]
[\[287b.1\]]la ni/_skyug sman dang /_bkru sman mi bya'o/_/de bzhin du gang gi srog zungs phyi sa brtan par 'dzin pa la yang bkru sman mi btang ngo /_/cho ga grub pa'i gnas las sman mas gtong ba'i cho ga'i le'u ste bzhi pa rdzogs so//_//de nas sman mas gtong ba'i cho gas nad phyin te sos
[\[287b.2\]]par bya ba'i cho ga'i le'u bshad par bya ste/_de la nad pa snum dang dugs ma byas pa dang lto shin tu lci ba lams gtong ba'i sman grang mo dang /_snum dang /_lan tshwa nyung ba dang /_sman thun tshad chung ba dang /_yang na bska ba mas gtong na sman gyi stobs chung bas nad gzhi 'khrugs nas mi
[\[287b.3\]]'byung ste sbyor ba log pa des ni rlung dang phyi sa dang gcin 'gags shing chu so dang lte ba rnams su na ba dang /_lus tsha zhing dang ka mer mer por byed pa dang /_gzhang skrang ba dang /_g.ya' ba dang /_'bras byung ba dang /_mdog 'gyur ba dang /_gnas la mi dga' ba dang /_me drod chung bar
[\[287b.4\]]'gyur te/_de la ni 'khru ba gso ba'i le'u las 'byung ba'i sman bu ti ka dang /_pi pi ling dang /_bca' sga dang /_shu dag dang /_'u su dang /_a ru ra bskol ba 'am/_yang na bil ba dang /_'u su dang /_gla sgang dang /_bca' sga dang /_bal dang /_de rnams bskol ba 'am/_sbyor
[\[287b.5\]]ba de gnyis gang yang rung ba dron po 'thungs na rab tu bsngags so/_/yang na rtug pa 'gags te zug gzer che ba la ni po son cha'i reng bu btang zhing dugs bya ba dang /_dus tshod shes par byas la bkru sman yang btang ste/_bil ba'i rtsa ba dang /_dur byid dang /_thang shing dang /_nas
[\[287b.6\]]dang /_rgya shug dang /_rgya sran dang /_'di rnams btags ba'i chang dang /_ba gcin dang lhan cig mas gtong na phyi sa 'gags pa sel par 'gyur ro/_/de la nad gzhi stobs che ba 'am/_khong du rtsub pa 'am/_lto sra ba la sman thun chung ba dang /_nus pa chung ba'i sman mas
[\[287b.7\]]gtong na/_nad gzhi rnams slong ste/_rlung rgyu ba'i rgyu srang 'gags nas/_rlung lam log par song ste/_lto sbos shing gnad rnams kyang shin tu gzir zhing na bar 'gyur ro/_/de bzhin du lus tsha ba dang /_gzhang dang /_lto ba dang /_rlig pa dang /_chu so rnams su zug cing na
[\[288a\]]
[\[288a.1\]]ba dang /_rlung de snying la brten cing lus thams cad du 'pho ste na bar 'gyur ro/_/de ni bsku byug dang dugs bya ste/_po son cha'i reng bu sbyar bar bya'o/_/yang na bil ba la sogs pa gong du smos pa'i sman bskol ba'i nang du pi lu'i 'bras bu dang /_dug mo yungs kyi phye ma dang /_ba gcin du
[\[288a.2\]]sbyar ba ni ru ha mas gtong na phan no/_/yang na ko nyon tse dang /_thang shing dang /_til mar dang sbyar ba'i 'jam rtsi mas gtong bar bya'o/_/mas gtong ba de bar du bcad cing btang ba'am/_yang na btsir drags pa'am/_thun ches pa 'am/_lan tshwa dang snum med pa 'am/_grang ba 'am/_sman nyung
[\[288a.3\]]ba 'am 'jam po btang bar gyur na ni rlung gis gyen du phul te kha 'am/_sna nas 'byung bar 'gyur la/_de'i dbang gis brgyal ba dang /_brang tsha zhing kha nas chu 'byung ba dang /_skom dad che ba dang /_lus tsha ba la sogs pa skye bar 'gyur ro/_/de ltar brgyal ba la sogs par gyur na/_de ma thag tu chu
[\[288a.4\]]grang mos gdong la gtor ro/_/brgyal ba des dub par gyur pa la ni/_rlung yab kyis g.yab cing dbugs bsdams te brngub tu gzhug go/_/de nas nad pa de kha bub tu bzhag ste/_rgyab dang rtsib logs dang lto ba rnams su lag pa la sogs pa dron pos mnye zhing dugs bya'o/_/de nas rgyal
[\[288a.5\]]bu'i skyes bus tshig spyo ba dang bcas pas skra las drangs shing drud pa dang /_mtshon dang me mched pa dang /_sbrul dang /_mche ba can la sogs pas 'jigs par byas na/_mas gtong ba de tshul bzhin du 'byung bar 'gyur ro/_/des kyang ma thub na ji ltar yang mi 'chi ba'i thabs bya ste/_lag
[\[288a.6\]]pa gnyis sam ras kyis mgul pa dam du bcings na srog ces bya ba dang /_gyen du rgyu ba'i rlung gi lam 'gags te/_thur du sel ba'i rlung zhes bya ba des rang gi gnas su 'og tu myur du 'dren par byed do/_/yang na ru rta dang seng phrom gnyis kyi phye ma rang skyur dang bskol te blud na dro ba dang /_
[\[288a.7\]]rno ba dang /_'khru ba'i rang bzhin yin pas/_mas gtong ba'i sman de lugs bzhin 'byung ngo /_/yang na dur byid dang /_a ru ra'i phye ma ba gcin dang bskyos pa 'thungs na thur du 'byung bar 'gyur ro/_/zhu ba'i gnas su mas gtong ba'i sman 'dug pa la ni thog mar dugs byas la/_de'i 'og tu
[\[288b\]]
[\[288b.1\]]rtsa ba bcu pa dang /_nas dang rgya shug dang rgya sran rnams ba gcin dang lhan cig bskol te ni ru ha mas gtong ngo /_/yang na sle tres dang /_smyug ma'i lo ma dang /_bu ta ka rany+dza'i shun pa dang /_lo ma dang /_zur ba dang /_thang shing dang /_b+hu d+hi ka dang /_'di rnams ba gcin dang bskol la/_til
[\[288b.2\]]mar dang bu ram dang /_rgyam tsha dang bcas pa'i nang du bkru sman gyi phye mas btab pa mas gtang ngo /_/mas gtong ba'i sman de brang gi nang du byung ba la ni bil ba la sogs pa rtsa ba lnga bskol ba mas gtong ngo /_/mgo bor byung ba ni snar blugs pa'i sman dang dud pa btang ba dang /_yungs mar gyi lde
[\[288b.3\]]gus mgo bo bsku'o/_/mas gtong ba'i sbyor ba drod ches pa dang /_rno ches pa dang /_skyur drags pa dang /_bska ches pa'i sman nad pa dugs ma byas pa dang /_nad gzhi chung ba dang /_rgyu snyi ba la gtong ba 'am/_yang dang yang btang na ni sbyor ba drags pa yin te/_khong pa'i nang du nad skyed
[\[288b.4\]]par byed do/_/mas gtong ba'i sbyor ba drags te mang du 'khru na bkru sman drags pa'i gso ba ji lta ba bzhin du bya'o/_/yang na mas gtong ba'i sman dang /_thal sman dang /_skyur ba dang /_dro ba dang /_rno ba dang lan tshwa rnams mkhris pa'i rang bzhin can la sbyar la/_gzhang gi nang du
[\[288b.5\]]tsha ba skyes te brus pa snyam byed cing gnod pa dang bcas par 'khru bar byed de/_'khru ba de yang khrag btsos pa lta bu 'byung la mkhris pa yang shugs drag pos shas cher 'byung ste/_yang nas yang du dran pa stor bar 'gyur ro/_/de la ni khrag dang mkhris pa'i 'khru ba'i gso ba rab
[\[288b.6\]]tu bsngags so/_/de bzhin du gzhang tsha ba la sogs pa'i nad de la ni/_dur byid kyi phye ma rgun chu'i nang du bskyos pa blud do/_/ji ltar mkhris pa'i 'khru ba gso ba bzhin du/_rlung dang mkhris pa gso ba'i cho ga byas na yang gnod pa sel bar byed do/_/de ltar skyes bu de'i khong dag pa lta na/_
[\[288b.7\]]thug pa grang mo khar dang bcas pa blud do/_/de ltar 'khru ba'i 'og tu bshang ba zad par 'gyur ba dang /_bza' bar ni mon sran gre'u'i khu bcud dang /_mon sran rde'u la sogs pa'i chan dang lhan cig sbyin no/_/btung bar ni zho dang chang blud do/_/de rtsub por gyur ba'i sbyor bas nad phyin te sos
[\[289a\]]
[\[289a.1\]]par bya ba bstan to/_/da ni snum chos kyi 'jam rtsi mas btang bas nad phyin te sos par bya ba bshad par bya ste/_de yang rlung las gyur pa'i nad la 'jam rtsi grang ba 'am/_nyung ba btang ba dang /_mkhris pa las gyur pa la ni shin tu rno ches pa btang ba dang /_bad kan las gyur
[\[289a.2\]]pa la 'jam pa dang /_de bzhin du grang ches pa la 'jam rtsi 'ju dka' ba dang /_dri ma mang du stsogs pa la sman nus stobs chung ba btang na/_snum rlung la sogs pa'i nad gzhi dang 'dres nas nang du 'khyil te slar 'byung bar mi 'gyur te/_de ltar rlung dang 'dres te phyir mi 'byung ba des ni/_rengs pa
[\[289a.3\]]dang /_mkhris pa las gyur pa la ni/_brla stobs zhen pa dang /_skyigs bu dang /_rims dang /_gzir ba dang /_yan lag brdung brdung ba snyam byed pa dang /_rtsib logs na ba dang /_'dar bu rnams 'byung bar shes par bya'o/_/de lta bu la ni snum pa dang /_lan tshwa dang /_dro ba dang /_rno
[\[289a.4\]]ba'i sman ko nyon tse'i mar dang /_ra sna dang /_rang skyur dang /_chang dang /_rgya shug dang /_rgya sran dang /_nas rnams bskol ba 'am yang na ni ru ha mas gtong na sel bar byed do/_/de nas zas zos la gong gi ni ru ha'i sman gyi sbyor ba gnyis po gang yang rung ba til mar dang sbyar ba'i 'jam rtsi nyi
[\[289a.5\]]ma phyed phyed tsam na gtong ngo /_/'jam rtsi mas gtong ba de nang du mkhris pa dang 'dres nas phyir mi 'byung ba'i mtshan ma ni skom dad che ba dang /_tsha ba che ba dang /_mdog dmar ba dang /_rmongs bag tu 'dug pa dang /_mdog 'gyur ba dang /_mun par mthong ba dang /_rims kyis 'debs pa rnams
[\[289a.6\]]yin par shes par bya ste/_de la ni kha ba dang mngar ba'i sman rnams sbyar ba'i ni ru ha mas gtong bar bya'o/_/'jam rtsi mas gtong ba de bad kan gyi nang du 'khyil te phyir ma byung ba'i mtshan ma ni snyom pa dang /_rims grang mos thebs pa dang /_sgyid zhan pa dang /_cham pas btab pa dang /_
[\[289a.7\]]yi ga 'chus pa dang /_lus lci ba dang /_brgyal ba dang /_rab tu na ba yin par shes par bya ste/_de la ni bska ba dang /_kha ba dang /_tsha ba'i sman dang /_ba gcin las gzhi blangs la/_po son cha dang /_skyur dang /_til mar dang bcas pa'i ni ru ha mas btang bas zhi bar bya'o/_/
[\[289b\]]
[\[289b.1\]]'grangs ches pa la 'jam rtsi mas btang nas phyir ma byung ba'i mtshan ma ni/_skyug bro ba dang /_brgyal ba dang /_yi ga 'chus pa dang /_snyom pa dang /_gzer ba dang /_rmya ba dang /_yan lag brdung brdung ba snyam byed pa dang /_gzhan yang ma zhu ba'i mtshan ma rnams 'byung zhing lus tsha
[\[289b.2\]]bar byed de/_de la ni sman rno ba bskol ba'i nang du lan tshwa'i phye ma btab pa blud de zhu bar gyur pa dang /_bkru sman 'jam po btang la dar ba las gzhi blangs pa'i bza' ba dang btung ba phan no/_/'jam rtsi mas gtong ba de phyi sa dang gnyis 'dres nas nang du sogs shing phyir 'byung du mi 'dod pa'i
[\[289b.3\]]mtshan ma ni phyi sa dang gcin dang /_rlung 'gags pas nyam thag pa dang /_lus lci ba dang /_lto sbo ba dang /_ro stod 'dzings pa rnams yin par shes par bya ste/_de la ni snum pa dang dugs dang /_reng bu mas gtong ba dang /_dur byid dang /_bil ba la sogs pa gong du smos pa'i
[\[289b.4\]]sbyor bas ni ru ha dang /_a nu ba sa na mas gtang ngo /_/yang na rtug pa 'gags pa'i cho gar bshad pa bzhin bya ste zhi bar bya'o/_/kha zas ma zos te ltogs pa dang /_gzhang tsho ste ltogs pa dang /_thug pa'am yang na nyung ngu 'thung ba la 'jam rtsi shugs drag pos mas gtang bar byas na ro
[\[289b.5\]]stod du 'byung zhing de nas mgrin par 'byung ste/_mgo bo'i bu ga sna tshogs su 'byung bar 'gyur ro/_/de ltar byung ba ni nas dang /_dur byid dang /_rgya shug dang /_rgya sran dang /_'di rnams ba gcin dang /_til mar dang /_tshul bzhin du bsgrubs pa la ni ru ha dang /_'jam rtsi mas gtang
[\[289b.6\]]bar bya'o/_/'jam rtsi mas gtong ba de mgul bar byung ba la ni mgul ba bsdams pa dang /_bcing ba dang /_bkru sman gtang ba dang /_skyug pa 'joms shing sman gyis bzlog par bya'o/_/'jam rtsi de ma tshos par btang na ni gzhang gi nang du yog pa ltar 'dug cing /_rgyu srang rnams su
[\[289b.7\]]tshul bzhin mi 'gro ste/_de yang zug gzer che la rmongs bag tu 'dug cing g.ya' ba dang /_skrang bar byed do/_/de la ni sman rno ba mas gtong ba 'am/_de bzhin du arka'i lo ma bskol ba'i til mar dang bsgrubs pas mas gtong ngo /_/'jam rtsi nang du gtong khar rlung legs par ma byung ste/_sbu bu'i
[\[290a\]]
[\[290a.1\]]kha nas sngon du rlung song ngam/_yang na rgyu srang rnams 'gags te 'gror ma 'dod pa'am/_yang na sman lhag ma ma lus par btang ste/_de'i rjes la sbubs su zhugs nas rlung 'khrugs par 'gyur te/_na zhing zug par gyur pa de la ni bsku byug dang /_gzhang gi phyogs su dugs
[\[290a.2\]]bya ba dang /_rlung 'joms pa'i sman rnams sbyar ro/_/'jam rtsi nang du brtad thabs su bcug ste/_phyung ba'i dus su yang ring thabs su phyung ngam/_sbu bu yon par gtong ngam/_gtong zhing nad pas lus 'gul bskyod byas na/_rked pa dang /_gzhang dang /_rje ngar dang /_brla dang chu so rnams
[\[290a.3\]]su rengs shing nad kyis nyam thag par 'gyur te/_de ni rlung 'joms pa'i bza' ba dang /_dugs dang /_bsku byug dang /_mas gtong ba rnams kyang rlung la phan pa'i sman dang sbyar ba btang na phan no/_/'jam rtsi gtong bzhin du bcing ba lhod dam grol te mar phyir bor te/_rlung nang du zhugs nas
[\[290a.4\]]brang dang mgo bor zug gzer skye zhing rlung gi stobs che na ni gong ma'i gnod pa rnams kyang skyed par 'gyur te/_de bas na de la ni bil ba la sogs pa rtsa ba lnga'am/_yang na po son cha la sogs pa'am/_sham dur byid la sogs pa sbyar te de gsum gang yang rung ba ba gcin dang sbyar ba mas gtang
[\[290a.5\]]ngo /_/'jam rtsi mas gtong ba de btsir drags na ni khong pa dang /_mgul par 'gro bar 'gyur te/_de la ni sman mas gtong ba dang /_bkru sman gtong ba dang /_mgul pa bsdams pa'i las rnams bya'o/_/de ltar slon khrus la sogs pas lus dag par byas nas/_de'i 'og tu sman pas
[\[290a.6\]]lus kyi nyams stobs dang me'i drod chung ba la bza' ba dang btung ba mi mthun pa rnams bsgrims nas bsrung bar bya ste/_ji ltar sgong gzhon nu'am 'bru mar gyis gang ba'i snod bzhin bsrung bar bya'o/_/de ltar slon khrus kyis lus dag pa'i nad pa de la ni thog mar kha zas mngar ba dang yi gar
[\[290a.7\]]'ong ba sbyin no/_/de'i 'og tu skyur ba dang lan tshwar bcas pa sbyin no/_/de'i 'og tu mngar ba dang kha ba sbyin no/_/de'i 'og tu bska ba dang tsha ba sbyin no/_/de ltar ro rnams gcig la gcig mi mthun pa sbyin no/_/ji ltar snun pa dang rtsub pa bzhin no/_/rim pa de ltar byas pa'i sbyor bas lus nyams tha
[\[290b\]]
[\[290b.1\]]mal par sbyar bar bya'o/_/lus kyi nyams tha mal pa zhes bya ba ni lus thams cad nus shing nyams stobs brtan pa yin te/_rang bzhin gyi lus zhes bya'o/_/cho ga grub pa'i gnas las sman mas gtong ba'i cho gas nad phyin te sos par bya ba'i le'u ste lnga pa rdzogs so//_//
[\[290b.2\]]de nas sman gyi cho ga'i le'u bshad par bya ste/_de la thog mar sman pas yul ji lta bu las btu bar bya zhe na/_dro grang mnyam pa'i yul dang thang mnyam pa dang /_sa mdog snum pa dang /_gnag pa dang gser gyi mdog ltar 'dug pa dang /_de dag kyang sa phyogs gang gtsang zhing snyi ba
[\[290b.3\]]dang /_chu g.yas phyogs su 'bab cing rtswa ku sha dang /_b+hu ti ka la sogs pa yod pa'i sa dang /_gshol la sogs pas rmos pa'i sa las skyes pa blangs la/_shing chen po'i grib ma la sogs pas gnod pa byas pa dang /_de bzhin du dur khrod dang /_mchod rten dang /_lha khang dang /_mchod rten rnying pa'i
[\[290b.4\]]drung du skyes pa dang /_grog ma'i gnas su skyes pa'i sman rnams spang ste/_de bzhin du srin bu la sogs pas zos pa dang /_nyi mas tshig pa dang /_nags tshig pa'i nang du skyes pa dang /_'byung po gnas pa'i shing drung du skyes pa dang /_shing chen po'i lo ma dang /_yal ga la sogs pa las 'bab
[\[290b.5\]]pa'i chu phog pa dang /_shing gi lo ma las nyi ma 'bab pa'i dug [(]kyis [,]gis [)]phog pa'i sman dang /_'di rnams lta bu spang ste/_rtsa ba chen po byang phyogs su bstan te zug pa'i sman rnams dus ji lta ba bzhin du brngas pa dang /_mdog dang dri la sogs pa dang ldan pa rnams blangs na rab tu bsngags
[\[290b.6\]]so/_/de nas sman pa bdag nyid lus khrus dang gtsang sbra dang smyung ba byas la bkra shis pa'i cho ga 'don cing shin tu gus pa dang bcas pas gnas dge zhing shis pa las skyes pa'i sman rnams bcud dang /_yon tan dang dus kyi bye brag shes par bya ste lo gcig tshun chad kyi sman sar pa btu zhing spyad
[\[290b.7\]]par bzang ngo /_/bu ram dang /_mar dang /_sbrang rtsi dang /_'bru thams cad dang /_pi pi ling dang /_byi dang ga dang /_ming du smos pa de dag ni brling pa bzang ngo /_/de la ba lang la sogs pa'i 'o ma thams cad spyad pa'i tshul ni ba gzhon zhing nyams stobs dang ldan pa khrag la sogs pa'i lus
[\[291a\]]
[\[291a.1\]]zungs ma nyams pa dang /_spu dang /_rwa dang rmig pa la sogs pas brgyan pa/_nad med cing be'u btsas nas yun ring du lon pa'i 'o ma dang /_gcin dang lci ba la sogs pa blang ngo /_/lan tshwa ma gtogs pa sman thams cad khu ba dang phye ma dang /_bskol ba dang /_sbangs pa grang
[\[291a.2\]]mo dang /_phan Ta dang /_de dag 'di ltar btags par bya ste/_sbyor ba lnga po de dag kyang gong ma bzhin du nus pa che ba yin no/_/de la rang gi khu ba zhes bya ba ni sman de ma thag btus la brdungs te tshags kyis btsags pa'i rang gi khu ba'o/_/phye ma zhes bya ba ni sman btags pa'i phye ma gzhan la gdab
[\[291a.3\]]pa'i ched du byas pa'o/_/yang na sman skam po btags pa'i phye ma la yang bya'o/_/bskol ba zhes bya ba ni sman thams cad pa 'am/_cham chom brdungs pa cho ga bzhin du chu dang lhan cig bskol ba la bya'o/_/sbangs pa'i grang mo zhes bya ba ni sman rnams chu grang gi nang du bcug la bsil ba'i sar
[\[291a.4\]]nub gcig bzhag ste tho rangs btung ba'o/_/phan Ta zhes bya ba ni chu bskol ba dron po'i nang du sman bcug la brdungs te mnyes la bsros te btsags te btung ba'o/_/rang gi khu ba la sogs pa de dag kyang nad kyi stobs che chung la brtags te cho ga bzhin du ran par gtang ngo /_/de yang drang
[\[291a.5\]]srong chen po rgyun shes kyi bus bshad pa na re sman gyi tshad ran pa zhes bya ba ni nges pa med de/_nad kyi bye brag dang lto sra snyi dang /_nyams stobs che chung dang /_dus dang yul gyi bye brag shes par byas nas sman yang de bzhin du brtag par bya'o/_/'on kyang rang gi khu ba btung ba'i 'bring tshad ni
[\[291a.6\]]srang bzhi'i tshad tsam ni ran pa yin no zhes bshad do/_/phye ma bskol ba'i tshad ni sman gcig chu srang bcu drug dang bskol te/_bzhi cha gcig lus pa btung ba'o/_/sman bskol te bsgrangs pa'i sman bskol ba'i khu ba srang drug gi nang du sman gcig bcug nas nub gcig sbangs pa blud do/_/
[\[291a.7\]]phan Ta ni chu srang bzhi'i nang du sman srang gcig bcug la nub gcig sbangs pa'o/_/mar bskol ba'i tshad ma smos pa rnams ni sman gyi phye ma'i bzhi 'gyur gyi 'o ma dang /_de'i bzhi 'gyur gyi chu dang bskol lo/_/chu nyi tshe dang bskol ba yin na ni mar ci tsam pa'i bzhi cha'i phye ma dang /_
[\[291b\]]
[\[291b.1\]]de'i bcu drug 'gyur gyi chu dang bskol ba'o/_/sman bskol ba'i khu ba dang sbyor ba yin na ni mar gyi brgyad cha'i phye ma dang lhan cig bskol ba'o zhes zer ro/_/bskol te tshos pa'i tshad ni sman gyi tshigs ma lag par mi 'byar te dril tu btub pa'am/_yang na mer bcug ste sgra med pa dang /_
[\[291b.2\]]gang gi tshe mdog dang dri dang ro rnams ma 'gyur te ldan pa'i tshe na ni tshos pa'i tshad yin te de ma thag phyung ngo /_/mar tshos ba'i tshad ni lbu ba zhi ba'o/_/til mar tshos pa'i tshad ni lbu ba byung ba'o/_/lde gu'i tshad ni gang du btub cing chu nang du bcug na nang du 'bying ba'o/_/tshos pa'i tshad kyang rnam pa gsum
[\[291b.3\]]ste/_tshos pa dang po tshigs ma dang dngas ma 'dres pa'o/_/tshos pa ran pa'i tshad ni dngas snyigs phyed pa'o/_/rab tu tshos pa ni snyigs ma cung zad cig mdog nag por gyur la/_de yang dril du btub pa'i tshad do/_/rab tu tshos pa de ni snum shas chung zhing nus pa zhan pa yin no/_/tshos pa
[\[291b.4\]]dang po ni drod nyams par byed do/_/tshos pa ran pa ni snar blugs pa la sbyar ro/_/rab tu tshos pa ni lus bsku ba la sbyar ro/_/tshos pa ran pa ni btung ba dang mas gtong ba gnyis la sbyar ro/_/ma sha drug la sha na gcig_/sha na bzhi la zho gnyis/_de bzhi la srang gcig_/de'i bzhi 'gyur ni ku
[\[291b.5\]]d+ha ba zhes bya ste srang bzhi'o/_/de'i bzhi 'gyur la bre'u chung gang ngo /_/bre'u chung bzhi la a d+ha ka ste bre 'bring ngo /_/bre 'bring bzhi la bre bo che gcig go/_/bre bo che bzhi la ba ha zhes bya ba'i tshad do/_/ku d+ha ba la sogs pa'i tshad bstan pa de dag ni phye ma dang sman bskol ba'i nang du gdab pa skam
[\[291b.6\]]po'i tshad bstan pa yin gyi/_gal te sman rlon pa 'am/_sman khu lta bu ni nyis 'gyur du skyed de sbyar ro/_/gong du sman gyi srang tshad nges par ma smos pa rnams ni cha snyoms te sbyar ro/_/sha na gnyis la zho gcig yin te de'i ming gi rnam grangs ni bA ta ka dang /_ko la dang /_ba Da ra dang /_tra k+Shu
[\[291b.7\]]ma ste de dag ni ming gi rnam grangs so/_/zho gnyis la kar sha gcig yin te/_de'i ming ni ak+Sha dang /_pi tsu dang /_pa ni ta la dang /_su bar+Na dang /_ka ba la gra ha dang /_kar sha dang /_bi d+ha pa da dang /_ti na tu ka dang /_pa Ni dang /_ma Ni ka dang /_de dag ni kar+sha'i ming gi rnam grangs so/_/kar sha
[\[292a\]]
[\[292a.1\]]gnyis la shu ti zhes bya ba yin te/_de'i ming ni at+tha myi ka dang pi tsu zhes bya ste ming gi rnam grangs so/_/kar sha bzhi la srang gcig ste de'i ming la pa la dang /_pra pun tsa dang /_bil ba dang /_muSh+Ti dang /_a sra dang /_tsa tur ti ka dang /_de dag ni srang gcig gi ming gi rnam grangs so/_/srang
[\[292a.2\]]gnyis la khyor gang /_khyor do la snyim gang /_snyim pa do la phul gang /_a da ka zhes bya ba bre 'bring gi ming gi rnam grangs la/_A d+ha ka ma dang /_b+ha dzA dang /_ka na ste de dag ni bre 'bring gi ming gi rnam grangs so/_/dro na ste bre bo'i ming gi kum pa dang /_g+ha d+ha dang /_ma na ste de dag ni ming gi rnam grangs
[\[292a.3\]]so/_/srang brgya la tu la zhes bya ste/_de'i nyis 'gyur la khur gcig ces brjod do/_/ri gangs can dang /_ri 'bigs byed ri bran sna tshogs kyis bskor ba ni sman sna tshogs pa'i gzhi yin te/_de yang ri gangs can ni byang phyogs na gnas te de la ni bsil ba'i nus pa dang ldan pa'i sman sna tshogs
[\[292a.4\]]skye'o/_/ri 'bigs byed ni lho phyogs na gnas te/_de la ni dro ba'i nus pa dang ldan pa sna tshogs skye'o/_/cho ga grub pa'i gnas las sman gyi cho ga bstan pa'i le'u ste drug pa rdzogs so//_//sman pa'i bdag po seng ge sbas pa zhes bya ba'i bu sman pa chen po pha khol zhes bya bas
[\[292a.5\]]yan lag brgyad pa'i snying po mdzad pa las/_yan lag brgyad pa'i snying po'i gnas lnga pa'o//_//sman dpyad yan lag brgyad pa'i snying po las mchog bzhi bcu pa'i cho ga'i le'u brjod par bya ste/_de yang thog mar byis pa gso ba'i cho ga'i le'u bshad par bya'o/_/
[\[292a.6\]]dang por byis pa btsas ma thag tu mar dang rgyam tsha dang ldan pa'i chus lus bkru bar bya'o/_/de nas mngal nas byung ba'i sdug bsngal gyis nyon mongs pa la/_ba la dang 'bru mar gyis bkru'o/_/de'i 'og tu byis pa'i rna ba'i drung du rdo gnyis brdungs pa'i sgra bsgrag go/_/de nas byis pa'i
[\[292a.7\]]g.yon phyogs nas sngags 'di brjod do/_/Ang gad Ang gad sam b+ha ba si/_hr-i da yA da a byid dza ya so/_Ad ma be su tra na mA si/_sa dza ba shar da na sha tam/_sha tA pu sha ta bar sho sa/_d+hir g+ham yur ba sa nu hi/_na k+Sha tra Ni tri sho rA ti/_ra hash+sha da twA bi rak+Sha tu/_de nas byis pa de nad med
[\[292b\]]
[\[292b.1\]]cing bde bar 'gyur ba dang /_lte ba'i rtsa ba sor gcig la the gus bcings te/_de nas sor bzhi lus pa dang bcad la/_the gu gong du sko ba la bstod de bzhag la skam mo/_/de'i 'og tu lte ba la ru rta til mar dang ldan pas bsku'o/_/de'i 'og tu shing 'o ma can rnams sam/_yang na sman
[\[292b.2\]]dri zhim po rnams chu dang bskol ba/_dro 'jam tsam gyi nang du gser dang dngul bsregs te nang du smyugs la des lte ba bkru'o/_/de la lag pa g.yas pa'i mdzub mos byis pa'i mtshog ma'i steng du ras bal snum can gyis lan gnyis lan gsum cung zhig mnan te bzhag ste/_mgo bor das dkris
[\[292b.3\]]te gzhag go/_/de nas blo dang tshe dang nyams stobs skyed pa'i phyir/_bi sha la dang /_brah+mi dang /_shu dag dang /_shang ka puSh+pa dang /_de rnams btags pa'i phye ma mar dang sbrang rtsi dang lde gur byas te/_thun tshad ha re Nu ka'i tshad tsam bya'o/_/yang na gser dang /_shu dag dang /_mu men dang /_a
[\[292b.4\]]ru ra dang /_'di rnams zhib tu btags pa'i phye ma mar dang sbrang rtsi dang sbyar ba 'am/_yang na gser dang skyu ru ra'i phye ma sbrang rtsi dang sbyar ba gtang ngo /_/mngal gyi mi gtsang ba'i dri ma dag par bya ba'i phyir shu dag dang rgyam tsha mar dang sbyar bas slon bya'o/_/byis pa btsas pa'i las dang cho ga lhag
[\[292b.5\]]ma rnams ni skye dgu'i bdag gis bshad pa bzhin du byas na snying la gnas pa'i rtsa rnams 'phel zhing rgyas par 'gyur ro/_/de nas zhag gsum pa 'am bzhi pa nas bud med kyi 'o ma 'byung bar 'gyur ro/_/'o ma mi 'byung ba'i zhag dang po la ni mar dang sbrang rtsi dang sman a nan ta bsres te sbyar ba la
[\[292b.6\]]sngags kyis btab ste byis pa la dus gsum du sbyin no/_/zhag gnyis pa la ni sman lag sh+ma na dang mar sbyar ba sbyin no/_/zhag gsum pa la ni zhun mar nyi tshe blud do/_/nam gyi mtshan stod la ni zhun mar ram ma'i nu zho lag mthil gang tsam sbyin no/_/'o ma 'am mar sar ni dus gnyis
[\[292b.7\]]su blud do/_/nu zho ni ma nyid kyis blud na nyams stobs 'phel bar 'gyur ro/_/'o ma mang ba dang bu la mnyes gshin cing brtse ba'i nu ma bsnun pa'i ma ma gnyis bya ste/_de yang yan lag lhag chad med cing smad pa ma yin pa dang /_tshangs par spyod pa dang rigs mnyam pa dang /_
[\[293a\]]
[\[293a.1\]]nad med cing rang bzhin du gnas pa dang /_dar la bab pa dang /_bdag nyid kyi bu tsha sngar skyes pa shi ma myong ba dang /_lto 'dun chung ba rnams las bya ste/_ma ma de gnyis kyang bza' ba dang btung ba phan pa bsten par bya'o/_/de la nu zho nyams pa'i rgyu ni bkres pa dang khro
[\[293a.2\]]ba dang smyung bar 'dug pa dang /_lus kyi rtsol ba drags pa rnams yin no/_/nu zho skyed pa'i phyir bu ram chang ma gtogs pa'i chang dang srog chags gsher sa na 'dug pa'i sha khu dang gang yang 'o ma 'phel bar byed pa'i sman bsten par bya'o/_/mya ngan la sogs pa ni 'o ma bri bar byed pa'i rgyu
[\[293a.3\]]yin no/_/kha zas mi mthun pa rnams bsten pa dang /_bkres par 'dug pa dang /_sems gzhan du gyur pa dang /_sbrum pa'i dus su lus zungs rnams nyams par gyur te/_des nu zho ma rungs par byas te byis pa'i nad skyed par byed do/_/bud med nu zho skams shing med par gyur na ni
[\[293a.4\]]ra'am ba'i 'o ma yang yon tan de dang 'dra bas blud par bya'o/_/yang na bri ha ti la sogs pa rtsa ba chung ngu lnga gong ma'i 'o ma dang bsgrubs pa 'am/_yang na thi ra rnam gnyis li kha ra dang ldan pa blud par bya'o/_/khyad par du zhag drug gi bar du bsrung ba dang gtor ma yang bya ste/_de bzhin du
[\[293a.5\]]de'i nye du rnams kyis kyang gnyid mi log par dga' ba dang mchog tu dga' ba bskyed par bya'o/_/de nas zhag bcu tshang ba dang /_rang rang gi rigs dang mthun pa'i cho ga byas te/_btsas pa'i mal las blang bar bya'o/_/de nas lha la mchod pa la sogs pa byas nas byis pa'i ming
[\[293a.6\]]gdags so/_/lus mdog mdzes par bya ba'i phyir ldong ros dang /_ba bla dang /_gi wang dang /_a ka ru dang /_tsan+dan rnams kyi byug pas lus bsku'o/_/ming btags pa yang rgyu skar dang /_rang lha dang /_nye du rnams gang yang rung ba las cha dras te'am/_yang na yi ge mnyam
[\[293a.7\]]pa las ming gdags so/_/de nas gzugs kyi bye brag bshad pa la brten nas tshe brtag par bya'o/_/byis pa gso shes pa'i sman pas shar ram/_byang du mgo bstan par bya'o/_/gos bkrus pa gtsang la gnyer ma med cing 'jam pas bskon te rtswa'i mal stan la bzhag ste/_gos
[\[293b\]]
[\[293b.1\]]dang stan rnams la gdon 'joms pa'i sman gyi bdug pas bdugs te/_de yang bya rog gi dug dang /_dur byid sbyar bas bdugs na rab tu bsngags so/_/shang shang te'u dang /_bse rwa gcig la sogs pa'i rwa na yod pa'i nor bus byis pa bsrung ba'i ched du rtag tu gdags so/_/sman brah+mi
[\[293b.2\]]dang /_in tri zhes bya ba sha la dang /_dzi ba ka la sogs pa'i sman de rnams gang la dga' ba'i sman gyis lag pa gnyis dang mgul pa dang /_spyi bo rnams su gdags so/_/khyad par du shu dag dus su rtag tu drung du brten na tshe ring ba dang /_yid gzhungs pa dang /_dran pa dang /_bde
[\[293b.3\]]legs su byed cing gdon rnams las srung bar byed do/_/de nas byis pa nad med cing zla ba drug gam bdun nam brgyad lon pa dang dgun gyi dus su nyin zhag dge ba la ma ma'i sar bzhag nas dbugs dbyung zhing spro ba skyed cing /_rna ba gnyis dbug par bya ste/_sman pas khye'u'i rna ba g.yas
[\[293b.4\]]pa thog mar phug la/_bu mo'i ni g.yon pa dang por dbug go/_/de yang sman pa'i lag pa g.yas pas khab blangs te/_lag pa g.yon pas rna shal bzung la de'i dbus su mkhur tshos dang cung zhig nye bar nyi ma'i ngos su bstan na/_sha ma bzhin du shin du srab par snang ba de na lha'i bug
[\[293b.5\]]pa zhes bya ba yod de/_der le brgan rtsi'i thig le'i mtshan ma btab ste/_lag pa gcig gis dal gyis lan cig dbug ste gong 'og dang ngos gnyis su mi yo bar bya'o/_/gal te yo ba lta na ni de dag tu ka li ka zhes bya ba dang /_mar d+ha ni zhes bya ba dang /_rag ka ta zhes bya
[\[293b.6\]]ba'i rtsa rnams yod do/_/de dag tu phog na mdog dmar ba dang /_na ba dang /_tsha ba dang /_skrang ba dang /_tsha ba 'ur 'ur por 'dug pa dang /_drag tu na ba dang /_gnya' ba rengs pa dang /_pa ta na ka zhes bya ba'i rlung nad du 'gyur ro/_/gal te nad de dag tu gyur na ni de dag gi bye brag shes par
[\[293b.7\]]byas nas myur du gso bar bya'o/_/gnas ma nor bar phug na ni khrag mi 'byung la nad med cing dmar ba la sogs pa'i skyon yang med do/_/dbug pa'i khab de yang skud pas btags la mar gyis bskus te phug la skud pa drang bar bya ste/_de nas yang til mar tshos pa'i rgyun gyis bu gar blugs
[\[294a\]]
[\[294a.1\]]so/_/de ltar rna shal phug zin pa'i 'og tu phan pa'i zas sbyin no/_/de nas ras bal gyi 'da' bas rna ba g.yon gyi bu gar glan la zhag gsum gyi bar du gzhag go/_/rma 'tsho ba dang rim gyis dal bus bu ga bskyed par bya'o/_/de nas byis pa de'i so skyed pa dang /_rim gyis
[\[294a.2\]]nu zho de las bzlog par bya'o/_/'o ma ni gong du smos pa bzhin sbyar ro/_/kha zas kyang yang zhing nyams brta ba rnams sbyin no/_/byis pa nu zho mi 'thung ba la ni shing pi ya la'i rkang dang /_ma du ka'i me tog dang /_sbrang rtsi dang /_'bras yos dang /_kha ra dkar bo dang /_'di rnams la nan tur
[\[294a.3\]]byas te byis pa la byin na tshim zhing nyams stobs skyed do/_/bil ba gzhon nu dang /_sha kha ra dang /_sug smel dang /_'bras yos kyi phye ma dang /_de rnams kyi skyo ma blud na me drod skyed do/_/da ta'i me tog dang /_sha kha ra dang /_'bras yos kyi phye ma dang /_skyo ma blud na glad tsha ska
[\[294a.4\]]sla ran par 'byung ngo /_/gal te byis pa de nad byung na gnod par mi 'gyur ba'i sman 'jam po sbyin no/_/nad gzhan gyi bla brnan gyis 'dres pa las yang bkru sman gyis zhi bar bya'o/_/ji ltar byis pa'i blo gzhan du gyur pa na yang /_sdangs par 'gyur ba'i bag mi bya ste/_gal te sdangs par
[\[294a.5\]]gyur na ni gdon gyis zin pa'i rgyur 'gyur ro/_/byis pa de gos kyi rlung yab kyis g.yab pa dang /_gzhan gyis bgom zhing reg pa las kyang bsrung bar bya'o/_/bra h+mi dang /_yungs kar dang /_shu dag dang /_thal tres dang /_ru rta dang /_rgyam tsha dang /_pi pi ling dang /_'di rnams dang
[\[294a.6\]]tshul bzhin bskol ba'i sman mar blud na/_skad gsal ba dang /_yid gzhungs pa dang /_dran pa myur bar byed do/_/de bzhin du tshe ring ba dang /_sdig pa zhi bar byed pa dang /_gdon 'joms pa dang /_'byung po dang /_smyo byed rnams las zlog bar byed do/_/shu dag dang /_so ma ra dza
[\[294a.7\]]dang /_man du ka pa ra ni dang /_shang ka puSh+pa dang /_nye'u shing dang /_brah+mi so ma zhes bya ba ni nA dang /_sle tres dang /_brah+mi dang /_'di rnams srang re re cham chom brdungs te/_mar srang sum cu rtsa gnyis dang /_'o ma mar gyi bzhi 'gyur dang /_tshul bzhin bskol te mar lus pa ni yan
[\[294b\]]
[\[294b.1\]]lag brgyad pa'i mar zhes bya ste/_de las ran par blud na skal ba ldan pa dang /_tshe ring ba dang /_tshig gsal ba dang /_yid gzhungs pa dang /_dran pa gsal bar byed pa'i mchog yin no/_/ra'i 'o ma dang /_a ru ra dang /_tsha ba gsum dang /_ba ta dang /_shu dag dang /_shi kru dang /_
[\[294b.2\]]rgyam tsha dang /_de rnams mar dang lhan cig bskol te/_mar lus pa ni dbyangs can zhes bya ba'i mar yin te/_de las ran par 'thungs na skad gsal ba dang /_yid gzhungs pa dang /_dran pa myur ba dang /_me drod skyed par byed do/_/shu dag dang /_sle tres dang /_nye'u shing dang /_a ru ra
[\[294b.3\]]dang /_shing gi ni dang /_byi dang ga dang /_bca' sga dang /_a pa marga dang /_'di rnams mar dang lhan cig bskol te 'thungs na yang phan yon gong ma dang 'dra'o/_/gser dang /_gi ri kar+Ni ka dang /_shu dag dang /_ru rta rnams lhan cig sbyar ba 'am/_k+Sha ri ki dang /_gser lhan cig
[\[294b.4\]]sbyar ba 'am/_gser dang mad tsha ak+Sha zhes bya ba gan da dur ba dang /_shang ka puSh+pa dang /_de rnams lhan cig sbyar ba'am/_yang na gi ri kar+Ni ka dkar po dang /_gser dang /_shu dag dang /_de rnams lhan cig sbyar ba 'am/_sbyor ba bzhi po de dag gang yang rung ba sbrang rtsi dang /_mar
[\[294b.5\]]dang sbyar ba'i lde gus byis pa de lo gcig gi bar du bldag tu bcug na lus kyi nyams stobs dang /_mdog dang /_blo gsal bar byed pa'i mchog yin no/_/shu dag dang /_shing mngar dang /_rgyam tsha dang /_a ru ra dang /_dong gra dang /_ti mu sa dang /_ru rta dang /_pi pi
[\[294b.6\]]ling dang /_zi za dang /_de rnams kyi lde gu byin na yang tshig gsal bar byed ba'i mchog yin no/_/byis pa gso ba'i cho ga'i le'u dang po rdzogs so//_//de nas byis pa'i nad gso ba'i le'u bshad par bya ste/_de la byis pa gso ba ni rnam pa gsum du
[\[294b.7\]]bshad de/_'o ma dang /_zas dang /_de gnyis ka'o/_/de gnyis la skyon med na ni tha mal par gnas shing nad med pa yin la de gnyis skyon dang bcas na ni nad 'byung ba yin no/_/'o na skyon med pa ni chu'i nang du bcug na chu dang lhan cig tu 'gyur ba ni skyon med cing dag pa yin no/_/
[\[295a\]]
[\[295a.1\]]de la ma'i nu zho rlung gis ma rungs na ni 'o ma chu'i nang du blugs na steng du 'byung zhing ro bska ba dang /_lbu ba dang bcas pa dang /_rtsub pa dang byis pa'i bshang gci sra zhing 'gag par byed do/_/mkhris pas ma rungs pa'i rtags ni 'o ma bsregs na dro zhing ro skyur ba'am/_tsha
[\[295a.2\]]ba dang chur blugs na ser po shar shar po snang ba dang byis pas 'thungs na lus tsha bskyed do/_/bad kan gyis ma rungs pa'i rtags ni/_'o ma'i ro lan tshwa bro zhing bska ba dang /_chur blugs na 'og na 'bying ba dang /_spyin bag nal nal por 'dug pa yin no/_/nad gnyis 'dres pa ni ldan pa
[\[295a.3\]]zhes bya'o/_/gsum 'dres pa ni 'dus pa zhes bya'o/_/'o ma'i rang gi nyes pa ji lta ba bzhin ba'i 'o ma blud na byis pa la yang nad de dag skyed par byed do/_/de la byis pa chung ngu na ba'i mtshan ma ni yang dang yang du drag tu ngu ba dang /_yang na byis pa rang nyid kyi lag pas lus la lhag par nyug pa 'am/_
[\[295a.4\]]yang na gang du reg par mi bzod pa der na ba yin no/_/gal te mgo bo na na ni mig 'dzums par byed pa yin no/_/snying mi bde na ni lce dang mchu sos gnon zhing dbugs mi bde la khu tshur 'chang bar byed pa yin no/_/khong pa mi bde na bshang gci 'gag//stod du skyug_/nu zho mi 'dod/_rgyu ma khru lu lu
[\[295a.5\]]zer/_lto sbo/_ro stod sgu/_gsus pa mtho bar 'dug pa rnams yin no/_/chu so dang pho mtshan du mi bde na ni bshang gci 'gag/_sdangs shing phyogs kun tu lta ba yin no/_/de ltar mi bde na nu zho bsnun pa'i ma ma la nad gzhi ji lta ba bzhin du gos pa bya ste/_rlung gi bdag nyid kyis nu zho ma
[\[295a.6\]]rungs par gyur pa la ni rtsa ba bcu pa bskol ba'i khu ba zhag gsum blud do/_/yang tsi tra ka dang /_shu dag dang /_pa tha dang /_pu tse shel dang /_ru rta dang /_la la phud dang /_thang shing dang /_ko nyon tse dang /_brish+tsi ka la dang /_pi pi ling dang /_bca' sga dang /_de rnams bskol ba'i khu ba blud
[\[295a.7\]]do/_/de nas rlung 'joms pa'i sman mar blud de/_/btung bar ni chang gi dngas ma blud do/_/de'i 'og tu snum dang ldan pa'i bkru sman gtang ngo /_/de nas sman mas gtong ba'i las bya ste/_dugs la sogs pa rlung 'joms pa'i sman yang gtang ngo /_/ra sna dang /_ti mu sa dang /_ko nyon tse dang /_
[\[295b\]]
[\[295b.1\]]thang shing dang de rnams phye mar byas te mar dang sbyar ba'i lde gu byas te sbyin pa'am/_yang na sman de rnams tshul bzhin bskol te kha ra dkar po dang sbyar ba blud do/_/mkhris pas nu zho ma rungs par gyur pa la ni/_sle tres dang /_nye'u shing dang /_pa to la dang /_nim pa dang /_tsan+dan dang /_thal tres
[\[295b.2\]]dang /_de rnams bskol ba'i khu ba ma ma dang byis pa gnyi ga la blud do/_/yang na 'bras bu gsum dang /_'bras gang dang /_tig ta dang /_pu tse shel dang /_thal tres la sogs pa'i sde tshan dang /_pa to la la sogs pa'i sde tshan dang /_shug pa'i sde tshan dang /_sde tshan gyi sbyor ba de
[\[295b.3\]]dag gang yang rung ba mar dang lhan cig bskol ba'i sman mar blud nas de'i 'og tu mkhris pa la phan pa'i bkru sman gtang ngo /_/sman bsil bas bsku ba dang byug pa la sogs pa yang sbyar ro/_/bad kan gyis nu zho ma rungs par gyur pa yang shing mngar dang lce myang tsha dang ldan pa'i mar gyis byis pa
[\[295b.4\]]la blud do/_/de'i 'og tu rgyam tsha dang shing mngar dang /_pi pi ling rnams sbrang rtsi dang sbyar ba'i lde gus slon bya'o/_/yang na po son cha'i me tog gi lde gus ma'i nu ma dang /_byis pa'i so dang /_mchu la bskus na byis pa bde bar skyug par 'gyur ro/_/ma la ni skyug sman drag pos slon du gzhug
[\[295b.5\]]go/_/ldan pa'i nad la ni gla sgang la sogs pa bskol ba blud do/_/de bzhin du rgya spos dang /_sri thI ka dang /_sgron shing dang /_dug mo yungs dang /_de rnams bskol ba yang blud do/_/yang na bong nga dkar po dang /_gla sgang dang /_shu dag dang /_tsha ba lnga dang de rnams bskol ba blud do/_/
[\[295b.6\]]nu ma'i zho la nad gzhi gsum gyi mtshan ma ni ma zhu ba be'u snabs 'byung zhing dri nga la chu dang 'dra bar slan ter 'byung ba dang /_phyi sa sri ba dang /_mar yang dang yang rgyun mi 'chad par 'byung ba dang /_lbu ba dang bcas shing nad mdog sna tshogs su 'byung ste/_gcin mdog kyang ser
[\[295b.7\]]ba dang /_bska bar 'byung ba dang /_rims kyis 'debs pa dang /_kha zas yi gar mi 'ong ba dang /_skom dad che ba dang /_skyug bro ba dang /_sgregs pa skyur por 'byung ba dang /_bya rmyang byed pa dang /_yan lag chag pa snyam byed pa dang /_yan lag bskyod cing 'degs pa
[\[296a\]]
[\[296a.1\]]dang /_'khun pa dang /_lus 'dar ba dang /_mgo 'khor ba dang /_sna dang /_mig dang /_gdong tshos pa la sogs pa'i nad skye bar 'gyur te/_gzhan yang de dang 'dra ba'i nad mang du 'byung ste/_de'i ming ni nad shin du mi bzad pa k+Shi ra sa ka zhes bya ba yin no/_/de lta bu'i
[\[296a.2\]]nad pa la ni ma bu gnyis ka la skyug sman bya ste/_thug pa rkyang rkyang po la sogs pa'i rim pa yang sbyar te/_shu dag la sogs pa'i sde tshan yang sbyar ro/_/yang na ser po rnam gnyis la sogs pa 'am yang na bong nga dkar po dang /_pa tha dang /_pi pi ling dang /_pu tse shel dang /_gla sgang dang de
[\[296a.3\]]rnams bskol ba'am/_yang na pa tha dang /_bca' sga dang /_sle tres dang /_pu tse shel dang /_te dzo pa ti dang /_thang shing dang /_thal tres dang /_gla sgang dang /_mur ba dang /_dug mo yungs dang /_de rnams bskol ba'i khu ba blud na yang nu zho'i skyon sel ba'i mchog yin no/_/dus la mkhas
[\[296a.4\]]pa'i sman pas nad gzhi ji lta bu'i rjes su 'brel pa'i nad kyi gso ba la yang ci rigs par bya'o/_/byis pa de thog ma so skyes pa'i dus su nad thams cad slong bar byed do/_/khyad par du rims dang /_khong 'khru ba dang /_lud pa lu ba dang /_skyug pa dang /_mgo na ba dang /_mig rnag 'dzag pa
[\[296a.5\]]dang /_mig mchu'i sha skyes pa dang /_me dbal la sogs pa skye bar 'gyur te/_ji ltar byi la sgal tshigs bye ba'i dus dang /_rma bya cod pan skyes pa'i dus dang /_byis pa so skyes pa'i dus de ni nad ma rungs pa thams cad slong bar byed do/_/skyon gyi rang bzhin las nad ji ltar 'byung ba dang /_nad ji ltar shas
[\[296a.6\]]che zhing stobs che ba dang /_dus dang yul la sogs pa rnams brtags nas sman pas sman sbyar bar bya'o/_/nad gzhi 'khrugs te rims la sogs pa rnams su gyur pa ni/_sman yang de dag nyid kyis gso bar bya ste/_sman gyi thun tshad chung tshad du gtang ngo /_/lus chung ba dang /_sdug ma myong
[\[296a.7\]]ba dang /_zas thams cad la brten te rtag tu 'o ma dang mar las goms par byas pa'i byis pa'i lus ni snum pa yin te/_de bas na 'phral sman 'jam po'i slon sman btang ste/_de yang nu zho ngoms par 'thung du bcug na skyug par 'gyur ro/_/'o ma dang kha zas gnyis kyis 'tsho ba'i byis
[\[296b\]]
[\[296b.1\]]pa la ni skyug sman thug pa sla ba dang bsres pa blud pa skyug tu gzhug go/_/zas nyi tshes 'tsho ba'i byis pa la ni skyug sman mar dang sbyar ba gtang ngo /_/gal te mas gtong ba'i sman zos pa yin na ni mas gtong ba'i bkru sman bya'o/_/sna sman rngub pa'i sman dang /_sna'i bkru sman yang bya'o/_/bkru
[\[296b.2\]]sman la sogs pa gong du bshad pa de dag ma ma la yang sbyar ro/_/mur ba dang /_tsha ba gsum dang /_'bras bu gsum dang /_rgya shug gi 'bras bu dang /_'dzam bu'i shun pa dang /_thang shing dang /_yungs kar dang /_pa tha dang /_de rnams kyi phye ma sbrang rtsi dang lde gur byas te bldag tu
[\[296b.3\]]bcug na nu zho'i skyon sel ba'i mchog yin no/_/pi pi ling dang /_dan da ka'i me tog dang /_skyu ru ra'i 'bras bu dang /_de rnams kyi phye ma dang /_sbrang rtsi dang sbyar bas so rtsi bskus pa'am/_yang na bya lA bi dang /_sreg pa'i sha skam zhib tu btags pa sbrang rtsi dang sbyar bas so rtsi bskus na
[\[296b.4\]]byis pa'i so rtsa myur du bde bar skye'o/_/shu dag dang /_bri ha ti rnam gnyis dang /_pa tha dang /_tsha ba gsum dang /_bong nga dkar po dang /_gla sgang dang /_sman mngar ba'i sde tshan dang /_de rnams mar dang lhan cig bskol te mar lus pas so rtsa bskus na so bde bar skyed do/_/skyer pa
[\[296b.5\]]dang /_sre ya ni dang /_bri ha ti dang /_kr-iSh+Na par+Ni dang /_shu ti dang /_de rnams sbrang rtsi dang mar dang lhan cig lde gur byas te bldag tu bcug na/_pho ba'i me drod skyed pa'i mchog yin te/_rlung nad lugs bzhin 'byung zhing tshad par 'khru ba dang /_rims dang /_dbugs mi bde ba dang /_
[\[296b.6\]]mig ser dang /_skya rbab dang /_lud pa las rgyal bar byed do/_/khyad par du byis pa'i nad thams cad la bsngags te/_nyams stobs dang mdog gsal bar byed do/_/btsod dang /_da ta ki dang /_seng phrom dang /_ku Tan na Ta dang /_mung+ga par+Ni dang /_ba sha par+Ni dang /_
[\[296b.7\]]mung+ga'i 'bras bu dang /_bil ba gzhon nu dang /_ras bal gyi sa bon dang /_'di rnams chu dang lhan cig bskol ba'i khu ba'i nang du mar dang thal sman gyi khu ba dang /_zho ga chu dang ldan par lhan cig bskol te mar lus pa las ran par blud na/_so las gyur pa'i nad myur
[\[297a\]]
[\[297a.1\]]du 'jig par byed do/_/de bzhin du nad rnam pa sna tshogs pa yang sel bar byed do/_/zhes drang srong 'drob skyong gis bshad do/_/so las gyur pa'i byis pa'i nad la ni ha cang gso ba mi bya ste/_so skyes pa'i nad ni rang nyid zhi bar 'gyur ro/_/byis pa de nyin par lhag par
[\[297a.2\]]gnyid log pa dang /_chu grang 'thungs pa dang /_bad kan skyes pa'i nu zho bsten pa'i rgyus bcud dngas ma rgyu ba'i sbu gu rnams bad kan gyis 'gags te/_de las kha zas yi gar mi 'ong ba dang /_cham pas 'debs shing sna chu 'dzag pa dang /_rims kyis 'debs pa dang /_lud pa
[\[297a.3\]]rnams skye bar 'gyur te/_des na byis pa'i lus skam par 'gyur zhing zad pa dang /_lus snum zhing mig dang gdong dkar por 'gyur te/_de la rgyam tsha dang /_tsha ba gsum dang /_sha rang ga sha dang /_pa tha dang /_gi ri gdam pa ka dang /_de rnams kyi phye ma mar dang sbrang rtsi dang sbyar bas kha
[\[297a.4\]]zas yi gar mi 'ong ba dang /_lus skem pa la sbyar ro/_/shing a shwa ka dang /_pu tse shel dang /_tsha ba rnam lnga dang de rnams kyi phye ma'am/_yang na rgya shug dang /_da ta ki dang /_skyu ru ra dang /_de rnams kyi phye ma dang /_phye ma de gnyis gang yang rung ba mar dang sbyar ba byin na phan no/_/
[\[297a.5\]]sti ra dang /_shu dag dang /_bri ha ti rnam gnyis dang /_bu tshang rdo dang /_pi pi ling dang /_rgya spos dang /_lcang ma dang /_ut+pa la dang /_ba spru ba dang /_ga bra'i rtsa ba dang /_gla sgang dang /_de rnams zho gnyis dang /_mar srang bcu drug dang /_lhan cig bskol te bsgrubs pa las ran
[\[297a.6\]]par blud na rgyu srang dag par byed pa'i mchog yin no/_/yang na bri ha ti dang /_a shwa gan d+ha dang /_bye'u rug pa dang /_pi pi ling dang /_de rnams kyi phye ma'i sbyor ba'i sman bskol ba'i nang du btab ste/_mar dang yang bskol la mar lus pa las ran par blud na yang phan yon gong ma dang 'dra'o/_/
[\[297a.7\]]shing mngar dang /_pi pi ling dang /_seng phrom dang /_dug mo yungs dang /_ut+pa la dang /_tsan+dan dang /_bal bu dang /_thal tres rnam gnyis dang de rnams mar dang tshul bzhin bskol te mar lus ba las ran par 'thungs na lus skem pa las rgyal bar byed do/_/bu ram shing dang
[\[297b\]]
[\[297b.1\]]chu nas skyes pa'i shing mngar dang /_ga bra'i rtsa ba dang /_pi pi ling dang /_thang shing dang /_a shwa gan d+ha dang /_ram nye ba rnam gnyis dang /_ra sna dang /_zangs rtsi ba dang /_dzi ba ka dang /_'dam pa gnyis dang /_byi dang ga dang /_de rnams cham chom brdungs te mar dang ri bong gi mgo bo bskol
[\[297b.2\]]ba'i khu ba dang /_tshul bzhin bskol te mar lus pa las ran par 'thungs na/_lus skem pa las 'phel zhing brtas par byed pa'i mchog yin no/_/shu dag dang /_skyu ru ra dang /_rgya spos dang /_a ru ra dang /_tsa rong dang de rnams ra thug gi gcin dang chang dang /_'bru mar dang de rnams
[\[297b.3\]]lhan cig bskol ba'i mar gyis bskus na phan no/_/rgya skyegs kyi khu ba bre gang dang /_de dang mnyam pa'i til mar dang /_de'i bzhi 'gyur gyi zho ga chu dang /_a shwa gan d+ha dang /_skyer pa dang /_thang shing dang /_ru rta dang /_gla sgang dang /_tsan+dan dkar po dang /_mur ba dang /_pu tse shel
[\[297b.4\]]dang /_shu ti dang /_ra sna dang /_shing mngar dang /_de rnams cha mnyam ste cham chom brdungs pa dang lhan cig bskol te til mar lus pa ni rgya skyegs la sogs pa'i til mar zhes bya ste/_des bsku byug byas na nyams stobs dang /_rims dang /_glo gcong zad byed dang /_smyo byed dang /_
[\[297b.5\]]dbugs mi bde ba dang /_brjed byed dang /_rlung sel bar byed de/_gnod sbyin dang /_srin po dang /_'byung po rnams 'joms te bud med sbrum ma la yang bsngags so/_/bong nga dkar po dang /_kar ta sring gi dang /_pi pi ling dang /_de rnams kyi phye ma sbrang rtsi dang lde gur
[\[297b.6\]]byas te bldag go/_/bong nga dkar po sbrang rtsi dang sbyar ba gcig pus kyang lud pa dang /_rims dang /_skyug bro ba dang /_bla brnan gyi nad rnams la phan no/_/byis pa gang du zho 'thungs pa la yang dang yang slon pa la ni bri ha ti rnam gnyis kyi 'bras bu'i khu ba'am/_tsha ba rnam lnga'i phye ma dang /_mar
[\[297b.7\]]dang sbrang rtsi de rnams lde gur byas te sbyin no/_/pi pi ling dang /_lan tshwa rnam lnga dang /_byi dang ga dang /_man dar zhes bya ba na ri b+ha tra ka dang de rnams mar dang sbrang rtsi dang sbyar ba'i lde gu'am/_yang na tsha ba gsum dang /_srog chags sha la l+ya ka dang /_go da dang /_shwa byid dang /_rma bya dang de rnams
[\[298a\]]
[\[298a.1\]]gang rnyed pa bsregs te snag tshar byas pa las mar dang sbrang rtsi dang sbyar ba 'am/_yang na seng ldeng dang ka gu ba dang /_bal bu dang /_ru rta dang /_tsan+dan dkar po dang /_de rnams kyi phye ma 'o ma dang mar dang lhan cig bskol te/_mar lus pa 'thungs na byis pa'i nad skyug pa sel bar
[\[298a.2\]]byed do/_/gal te byis pa de ma'i khong nas so skyes pa byung ngam ya so dang po skyes pa byung na mi dge ba yin te/_de la ni bram ze las zhi ba'i cho ga bya'o/_/byis pa'i bad kan 'khrugs te rkan las sha mdzer 'byung zhing skrang zhing 'og tu 'bab par gyur na/_nu zho mi 'dod cing /_gcin sri ba dang /_
[\[298a.3\]]lto sbo ba dang /_khong 'khrugs pa dang /_skom dad che ba dang /_kha dang /_lkog ma dang /_mig na ba dang /_gnya' ba 'degs mi nus pa dang /_skyug pa yin te de la ni nas tshig 'khus pa'i thal ba dang /_sbrang rtsi dang sbyar te skrangs par bsku zhing 'bab pa bteg par bya'o/_/rkan bskams pa la ni
[\[298a.4\]]pi pi ling dang /_bca' sga dang /_ba'i gcin khu dang /_rgyam tsha dang de rnams lhan cig sbyar ba 'am/_yang na bca' sga dang /_skyer pa dang /_bring ga ra dza dang /_n+ya gro d+ha'i lo ma dang de rnams kyi phye ma dog le'i nang du ba lang gi lci ba'i khu ba dang bsres pa blugs la bsres te/_des n+ya gro
[\[298a.5\]]d+ha'i lo ma dang bsgos te spyi bo'i steng du bkab la bcings te gzhag go/_/dog le'i nang du ba lang gi lci khu dang sman mar sbyar bas dar la bsgos te rkan dang kha la bsku zhing glan par bya'o/_/a ru ra dang /_shu dag dang /_ru rta dang /_de rnams kyi phye ma sbrang rtsi dang bcas pa/_nu zho
[\[298a.6\]]dang bcas pa lhan cig byis pa la blud na rkan 'bab ste skrangs shing sha mdzer 'byung ba las grol bar byed do/_/byis pa'i lus dri mas yogs pa 'am/_lus rab tu rngul ba'i dbang gis gzhang gi nang du khrag dang bad kan las gyur pa'i rma zangs ma'i mdog lta bu shin du g.ya' ba dang bcas pa
[\[298a.7\]]'byung ste/_de'i rgyus bla brnan gzhan gyi nad mang du 'byung bar 'gyur te/_de la kha cig na re ma tri dza zhes bya ba'i byis pa'i gdon yin no/_/zhes smra'o/_/gzhan dag ni srul po'i gdon yin no zhes kyang zer ro/_/byis pa'i rgyab dang /_brang dang /_gzhang dang rked par gong
[\[298b\]]
[\[298b.1\]]ma'i nad de 'byung ba yod de/_de ni ming med cing smad pa yin no zhes kha cig smra ste de lta bu'i nad la ni skyu ru ra dang /_'o ma dang sbyar bas bkrus la dag par bya'o/_/de bzhin du mkhris pa dang bad kan 'joms pa'i sman gyis yang dag par bya'o/_/yang na tsan+dan dang kha ra dkar po dang bcas
[\[298b.2\]]pa'i chu grang mos khong pa nas btung bar blud do/_/skyer khaN+Da dang sbrang rtsi sbyar bas rma la byug go/_/bi da ri dang 'bras bu gsum dang /_rgya shug dang /_shing p+lag sha bskol ba'i khu bas blugs par bya'o/_/nag tshur dang /_gi'u wang dang /_spangs ma dang /_ldong ros dang /_ba bla
[\[298b.3\]]dang /_skyer khaN+Da dang /_de rnams btags pa'i phye mas rma la gdab pa 'am/_yang sman nyid skyur dang btags pa'i lde gus bsku bar bya'o/_/yang na shing mngar dang /_dung dang /_stad zil zhib tu btags pa'am/_yang na thal tres dang /_dung gi snying po dang de gnyis kyi phye ma'am/_
[\[298b.4\]]yang na a sa na'i shun phrags zhib tu btags pa'i phye ma'am/_sbyor ba de dag gang yang rung ba rma la gdab bo/_/gang du dmar zhing skrang ba'i shas che ba der ni srin bu pad pas khrag 'jib tu gzhug go/_/gzhang gi nang du byung ba'i smad pa'i nad ku Ta ka zhes bya ba de la ni mkhris pa'i rma gso ba'i sman
[\[298b.5\]]thams cad rab tu bsngags so/_/pa tha dang /_byi dang ga dang /_ser po rnam gnyis dang /_gla sgang dang /_ga bra'i rtsa ba dang /_ba spru ba'i rtsa ba dang /_bil ba dang /_tsha ba gsum dang /_bri lci ka li dang /_de rnams mar dang lhan cig bskol te lde gur byas la zos na byis pa'i nad ma
[\[298b.6\]]tri dza zhes bya ba dang /_sa zos te nad du gyur pa las grol bar byed do/_/nad la phan pa'i sman gang yang rung nu ma la byugs te byis pas 'thung du bcug na nad las rgyal bar byed do/_/de nas cung zad na bkru bar bya'o/_/byis pa'i nad gso ba'i le'u ste gnyis pa rdzogs so//_//
[\[298b.7\]]de nas byis pa gdon gyis zin pa gso ba'i le'u bshad par bya ste/_sngon lha chen po ma hA de bas rang gi bu gzhon nu gdong drug bsrung bar bya ba'i ched du skyes pa'i gzugs can lnga dang /_bud med kyi gzugs can bdun te de ltar gdon gyi lus bcu gnyis sprul par gyur to/_/de la skyes ba'i
[\[299a\]]
[\[299a.1\]]gdon rnam pa lnga ni/_skem byed kyi gdon dang /_byi sha ka zhes bya ba dang /_lug mgo can gyi gdon dang /_khyi'i gdon dang /_yi dwags kyi gdon ni lnga po de dag go/_/bud med kyi gzugs can gyi gdon ni bya'i gdon dang /_srul po'i gdon dang /_srul po bsil byed kyi gdon
[\[299a.2\]]dang /_srul po mthong byed ces bya ba'i gdon dang /_gdong 'khur ba lta bu'i gdon dang /_nam gru'i gdon dang /_nam gru skem pa'i gdon dang /_bdun po de dag go/_/gdon de rnams kyis thog mar zin pa'i spyi'i rtags ni rtag tu ngu ba dang /_rims kyis 'debs pa dang /_sngang ba dang /_glal ba dang /_smin
[\[299a.3\]]ma 'degs pa dang /_dman par 'dug ba dang /_kha nas lbu ba 'dzag pa dang /_gyen du lta ba dang /_mchu la sos 'debs pa dang /_mtshan mo gnyid mi log cing ngu ba dang /_'khun pa dang /_nu zho mi 'dod pa dang /_skad 'gyur ba dang /_rang gi ma ma'i lus la glo bur sen mos 'brad
[\[299a.4\]]pa rnams te de dag ni gdon spyi'i mtshan ma yin no/_/de la skem byed kyi gdon gyis zin ba'i rtags ni mig ya gcig mchi ma 'dzag cing yang dang yang mgo sprugs pa dang /_lus kyi gzhogs phyed nyams pa dang /_lus kyi khong rengs pa dang /_rngul ba dang /_gnya' ba mthon por
[\[299a.5\]]'degs pa dang /_so 'khrigs pa dang /_nu zho mi 'dod pa dang /_sngang bzhin du ngu ba dang /_skad 'gags pa dang /_kha yo bar 'gyur ba dang /_kha chu 'dzag pa dang /_shas cher bar snang la kha lta ba dang /_khrag dang zhag gi dri bro ba dang /_rtag tu skyo zhing yid mi bde ba dang /_
[\[299a.6\]]byis pa de yang dang yang khu tshur 'chang ba dang /_mig dang za 'gram dang /_smin ma ya gcig 'gul ba dang mig gnyis ka dmar ba rnams yin te/_des zin na ni nges par lus nyams pa'am 'chi bar 'gyur ro/_/de la byi sha ka'i gdon gyis zin pa'i rtags ni 'du shes nyams pa dang /_
[\[299a.7\]]skra yang dang yang 'bal ba dang /_mgo 'dud cing gnya' ba gug pa dang /_glal zhing rkyong bar byed pa dang /_bshang gci 'byung ba dang /_dbu bas slon pa dang /_nam mkha' la lta ba dang /_lag pa dang /_smin ma dang rkang pa rnams kyis gar byed pa dang /_rang gi lce dang nu ma la sos 'debs
[\[299b\]]
[\[299b.1\]]pa dang /_rims drag pos 'debs pa dang /_mtshan mo gnyid mi 'ong ba dang /_rnag dang khrag gi dri bro ba rnams yin no/_/de la lug mgo can gyi gdon gyis zin pa'i rtags ni/_sbo ba dang /_lag pa dang rkang pa gnyis 'gul ba dang /_lbu ba skyug pa dang /_skom dad che ba dang /_khu tshur 'cha' ba dang /_
[\[299b.2\]]skad gsang dma' ba dang /_mdog 'gyur ba dang /_'khun pa dang /_tshad pa bad kan du 'khru ba dang /_skyug pa dang /_lud pa lu ba dang /_skyigs bu 'byung ba dang /_nub mo gnyid mi log pa dang /_mchu la sos gnon pa dang /_lus 'khums pa dang /_khong rengs pa dang /_ra thug gi dri bro ba dang /_
[\[299b.3\]]bar snang la lta zhing dgod pa dang /_rkang lag rkyong ba dang /_rims kyis 'debs pa dang /_brgyal ba dang /_mig ya gcig skrang ba la sogs pa'i nad rnams dang ldan pa yin no/_/khyi'i gdon gyis zin pa'i rtags ni lus 'dar ba dang /_ba spu langs pa dang /_lus rngul ba dang /_mig 'dzums
[\[299b.4\]]pa dang /_lce phyir 'byin cing sos gnon pa dang /_skad 'dzer ba dang /_skyug pa dang /_bshang ba'i dri bro ba dang /_khyi bzhin du zug pa rnams yin no/_/de la yi dgas kyi gdon gyis zin pa'i rtags ni ba spu ldang ba dang /_yang dang yang ldang ba dang /_bab bab du ngu zhing lus tsha ba dang /_lud pa lu ba
[\[299b.5\]]dang /_tshad par 'khru ba dang /_skyug pa dang /_glal ba dang /_skom dad che ba dang /_brkyang bskum byed pa dang /_lus bskams pa dang /_khong rengs pa dang /_mdog 'gyur ba dang /_khu tshur 'cha' ba dang /_mchi ma 'dzag pa dang /_mtshan ma de dag dang ldan na byis pa gdon gyis zin pa yin
[\[299b.6\]]no/_/de la bya'i gdon gyis zin pa'i rtags ni/_rkang lag gnas nas nyams pa dang /_tshad par 'khru ba dang /_lce dang rkan dang lkog mar rma byung ba dang /_tshigs su 'brum bu byung zhing tsha ba dang /_na ba dang /_smin pa dang /_de yang tshigs rnams su yang dang yang 'pho ba dang /_nyin mtshan du
[\[299b.7\]]'brum bu des chu ser 'dzag pa yin te/_khyad par du kha dang rkub tu yang smin pa dang /_'jigs pa dang /_bya'i dri bro ba dang /_rims kyis 'debs pa rnams yin no/_/srul po'i gdon gyis zin pa'i rtags ni/_skyug pa dang /_lus 'dar ba dang /_skom pa dang /_mtshan mo gnyid mi 'ong ba
[\[300a\]]
[\[300a.1\]]dang /_skyigs bu dang /_lto sbo ba dang /_khong 'khru zhing phyi sa sla ba dang /_skom dad che ba dang /_gcin 'gags pa dang /_yan lag gnas nas nyams pa dang /_spu zing zhes byed pa dang /_bya rog ltar lus rngul bro ba rnams yin no/_/srul ba bsil byed kyi gdon gyis
[\[300a.2\]]zin pa'i rtags ni/_lus 'dar ba dang /_ngu ba dang /_'phred mig tu lta ba dang /_skom dad che ba dang /_rgyu ma 'khru ba dang /_zhag dang rnag gi dri bro ba dang /_rtsib logs ya gcig grang zhing ya gcig dro ba rnams yin no/_/de la srul po mthong byed kyi gdon gyis zin pa'i rtags ni skyug pa dang /_
[\[300a.3\]]lus tsha ba dang /_lud pa lu ba dang /_gnyid chung ba dang /_khong 'khru ba dang /_phyi sa'i mdog 'gyur ba dang /_dri nga ba dang /_shas cher lus skem pa dang /_mthong ba zhan pa dang /_mig na ba dang /_g.ya' ba dang /_mig mchu'i sha skyes pa'i mig nad 'byung zhing skrang ba dang /_skyigs bu dang /_
[\[300a.4\]]yid mi bde ba dang /_nu zho mi 'dod pa dang /_lus mdog 'gyur ba dang /_skad drag tu 'don pa dang /_'dar ba dang /_nya'am skyur ba'i dri bro ba rnams yin no/_/khur ba lta bu'i gdong can gyi gdon gyis zin pa'i rtags ni lag pa dang rkang pa dang gdong rnams mi mdzes shing mi sdug par 'gyur
[\[300a.5\]]ba dang /_drag tu 'don pa dang /_lto ba'i steng gi rtsa rnams nag por 'gyur zhing mdog nag pos khyab par 'dug pa dang /_lus tsha ba dang /_zas yi gar mi 'ong ba dang /_rkang lag mi bde ba dang /_ba gcin gyi dri bro ba rnams yin no/_/nam gru'i gdon gyis zin pa'i rtags ni/_mdog
[\[300a.6\]]sngo bsangs su 'dug pa dang /_rna ba dang mig nyed pa dang /_lud pa lu zhing dbugs mi bde ba dang /_mig phan tshun 'gul ba dang /_kha yo zhing dmar ba dang /_ra thug gi dri bro ba dang /_lus tsha ba dang /_skem pa dang /_phyi sa ser por 'byung zhing sla ba rnams yin no/_/de la nam gru skem byed kyi
[\[300a.7\]]gdon gyis zin pa'i rtags ni/_rims kyis lus zad pa dang /_skra 'bal ba dang /_zas mi 'dod pa dang /_skad gsang dma' ba dang /_mdog 'gyur ba dang /_phyi sa'i mdog sna tshogs su 'dug pa dang /_lto ba la thor bu 'byung zhing sra ba dang /_ngu ba dang /_bya rgod kyi dri bro ba dang /_yun
[\[300b\]]
[\[300b.1\]]ring du na ba dang /_lto'i thor bu de yang zlum por 'dug pa dang /_bshang gci sna tshogs snang ba dang /_lce'i dbus dmar zhing dkar mdog sngo bsangs su 'dug pa de ni spang bar bya ste/_kha zas mang du zos kyang nyams stobs yongs su zad cing skom dad kyis zin te/_mig kong du bros pa ni nam gru skem
[\[300b.2\]]byed kyis khyer ba yin par shes par bya ste/_de dag ni bud med kyi gzugs can gyi gdon bdun yin no/_/gdon de dag ni mi la ci'i phyir 'tshe zhing 'jug ce na/_mchod pa 'dod pa'i phyir 'jug pa yin no/_/de la 'tshe ba'i bdag nyid ces bya ba'i gdon gyis zin pa'i mtshan ma ni byis pa'i sna chu
[\[300b.3\]]'dzag pa dang /_lce 'gags pa dang /_sbrid pa rtag tu 'byung ba dang /_lus mi bde ba dang /_mchi ma 'dzag pa dang /_mdog sdug pa dang /_skad gsang dma' ba dang /_dri nga 'byung ba dang /_lus zungs zad pa dang /_rang gi bshang gci mi sbed par nyed pa dang /_lag pa gnyis bskor
[\[300b.4\]]zhing bdag gam gzhan la rdeg pa dang /_de bzhin du mtshon dang shing la sogs pas kyang de ltar rdeg pa dang /_me 'bar ba'i nang du 'jug pa dang /_chu'i nang du mchong ba dang /_khron pa'i nang du bab chol du 'jug pa dang /_gzhan yang de dang 'dra ba'i rnam pa byed pa dang /_skom dad che ba dang /_
[\[300b.5\]]lus tsha ba dang /_rmongs bag tu 'dug pa dang /_kha nas rul dri bro ba dang /_rtag tu skyug pa dang /_bu ga'i sgo kun nas khrag 'dzag pa dang /_'chi ltas 'byung ba de dag dang ldan pa de ni yongs su spang bar bya'o/_/'dod pa la dga' ba zhes bya ba'i gdon gyis zin pa'i rtags ni/_bud
[\[300b.6\]]med dang dben par 'dod pa dang ldan pa'i tshig smra ba dang /_dri zhim po dang /_phreng ba dang /_rgyan la dga' ba dang /_snying dga' ba dang /_sems zhi bar gnas pa yin te/_des zin na ni gso dka' ba yin no/_/gtor ma 'dod pa zhes bya ba'i gdon gyis zin pa'i mtshan ma ni/_sgyid zhan
[\[300b.7\]]pa dang /_kha myang zhing ldag par byed pa dang /_mchu dang /_lkog ma dang /_rkan skam pa dang /_ltogs pa'i tshul du lta ba dang /_ngu ba dang /_dman pa'i sems kyis rgyug pa dang /_kha zas slong zhing byin na 'grangs shing ngoms par mi 'gyur te/_de ni gso sla ba yin pa zhes bya'o/_/
[\[301a\]]
[\[301a.1\]]de la 'tshe ba'i bdag nyid can gyi gdon la ni dud pas bdug pa dang /_grub pa'i sngags yang dang yang bzlas pas zhi bar bya'o/_/'dod pa la dga' ba dang /_gtor ma 'dod pa la ni ji ltar 'dod pa bzhin du gtor ma sbyin no/_/de la gsor rung ba'i gdon la ni khang thog dben
[\[301a.2\]]par chag chag dang /_skyong nul byas pa'i steng du byis pa bzhag la zhag gsum gyi bar du me ma shi bar bzhag ste thal bas byis pa'i mtha' nas bskor bas me tog dang lo ma dang 'bras bu dang /_kha zas dang yungs kar gyis chal par bkram la gdon 'joms pa'i yungs kar dang ske tshe'i 'bru mar gyi me
[\[301a.3\]]mar sbar na sdig pa sel bar byed do/_/las byed pa'i g.yog kyang 'khrig pa dang /_sha dang chang las ldog par bya'o/_/de nas byis pa mar rnying pas bsku byug byas la/_chu dro 'jam tsam gyis khrus byas te/_de'i 'og tu ba bla dang /_nim pa dang /_ag ni men tha dang /_dong ga dang /_pa ri b+ha tra
[\[301a.4\]]zhes bya ba man+da ra dang /_ka Ta ka dang /_'dzam bu dang /_ta ma la dang /_bu di ka dang /_lcam pa dang /_a pa marga dang /_pi pi ling dang /_shi kru mngar po dang /_ka ka dzang ga dang /_ge ri kar ni ka dkar po dang /_ka pid tha dang /_'o ma can gyi shing lnga dang /_ka rany+dza dang /_ka dam
[\[301a.5\]]pa dang /_de rnams sbyar ba'i dud pas bdug go/_/yang na gung dang /_stag dang /_sbrul dang /_seng ge dang /_dred dang de rnams kyi pags pa mar dang bsres pa'i dud pas bdug pa 'am/_yang na pu ti ka rany+dza'i rtsa ba la sogs pa'i yan lag bcu pa dang /_yungs kar dang /_
[\[301a.6\]]shu dag dang /_go bye dang /_ti mu sa dang /_ru rta dang /_de rnams mar dang sbyar ba'i dud pas bdugs na yang gdon thams cad las rnam par grol bar byed do/_/yang na yungs kar dang /_nim pa'i lo ma dang /_a sha khu ra'i rtsa ba dang /_shu dag dang /_stag pa'i lo
[\[301a.7\]]ma dang /_de rnams mar dang sbyar ba'i dud pas bdugs na yang gdon thams cad sel lo/_/yang na glang gi rwa dang spu dang /_rus pa dang /_pags pa dang /_byi la'i rtug pa dang /_nim pa'i lo ma dang /_nim pa'i thang chu dang /_pu tse shel dang /_spra tshil dang /_bri ha ti rnam gnyis
[\[301b\]]
[\[301b.1\]]dang /_ras bal gyi sa bon gyi rus pa dang /_nas so ba dang /_ra'i spu dang /_thang shing dang /_yungs kar dang /_rma bya'i sgro dang /_shri bi sa zhes bya ba ko nyon tse'i thang chu dang /_phub ma dang /_mi'i skra dang /_shing kun dang de rnams kyi phye ma ras ma'i snod kyi nad du ra gcin dang sbangs te/_dud
[\[301b.2\]]pas bdugs na gdon thams cad dang rims mi bzad pa rnams la phan no/_/yang na dUr ba dang /_a mra'i tshi gu dang /_rgya spos dang /_na le sham dang /_sbrang rtsi dang /_dong gra dang /_kr-iSh+Na par+Ni dang /_gla sgang dang de rnams btags pa'i phye ma mar dang rtsa ba bcu pa bskol ba'i khu ba 'o ma
[\[301b.3\]]dang tshul bzhin bskol te mar lus pa las ran par blud na gdon las rgyal bar byed pa'i mchog yin no/_/ra sna dang /_a shu ma ti'i lo ma dang /_rtsa ba lnga pa dang /_ba la dang /_gla sgang dang /_de rnams bskol ba'i khu ba'i nang du/_thal tres dang /_tsha ba gsum dang /_tsi tra ka dang /_
[\[301b.4\]]pa tha dang /_byi dang ga dang /_shing mngar dang /_pa ya s+ya dang /_shing kun dang /_thang shing dang /_pi pi ling mU la dang /_dug mo yungs dang /_de rnams btags pa'i phye ma dang /_mar lhan cig bskol te/_mar lus pa las ran par blud na byis pa la rtag tu phan pa yin te/_nad
[\[301b.5\]]thams cad dang gdon 'phrog cing me drod skyed pa dang stobs dang mdog ster bar byed do/_/thal tres dang /_mu ra dang /_bra h+mi dang /_shang khi ni dang /_ru rta dang /_shu dag dang /_yungs kar dang /_a shwa gan d+ha dang /_byi'u rug pa dang /_de rnams mar dang lhan cig bskol ba'i mar
[\[301b.6\]]lus pa de las btung ba dang byug pa byas na gdon thams cad 'jig par byed do/_/gang yang 'byung po'i rig sngags kyis sman mar la bzlas par bya'o/_/sa gtsang mar dkyil 'khor khru gang bar byas te ba lang gi lci bas byugs nas 'bras grus pa dkar po chag grum med pa'i snod kyi
[\[301b.7\]]nang du bkang la yon dang bcas pa der gzhag go/_/du ba med pa'i me snod dang bcas pa dang /_chu snod dang bcas pa dang /_gu gul dang /_mar dang /_me tog dkar po dang /_gtor ma dang /_spos dang /_dUr ba dkar po dang /_yungs kar dang /_bsreg blugs kyi rdzas de dag kyang
[\[302a\]]
[\[302a.1\]]bzhag la/_de nas sman pa gos gtsang ma kha dog gsum dang ldan pa 'am/_yang na gos dkar po gyon te kha shar du bltas nas dkyil 'khor gyi sar 'jug par bya ste/_gro ba'i dum bu blangs nas gro ba la gzhan gyis mi thub pa zhes bya ba'i rig sngags gi wang gis bris
[\[302a.2\]]pas dkris la cho ga bzhin du bsgrub na 'byung po dang gdon thams cad las rgyal bar byed do/_/lag sh+man dang /_sa ha de ba dang /_nA ga dan ti dang /_ka dam ba ra dang /_kha sral dang /_kar ka ti shring ga dang /_ku ba kha bo dang /_b+hi ha ha ti dang /_khar na sa dang /_be sha la dang /_ma ha
[\[302a.3\]]ki sha dang /_nye'u shing ba dang /_de rnams btags te rig sngags kyis btab nas gro ba'i nang du bcug ste/_byis pa byang phyogs su kha ltar bcug la mgul du gdags so/_/de dag ma 'byor na zar ma'i skud pa sra ba la mdud pa bor te sngags bzlas par bya'o/_/byis pa bsrung ba'i phyir
[\[302a.4\]]dang por rang byung chen po la phyag bya ste/_sngon gyi drang srong chen po rnams kyis zhi bar byas pa yin pas gdu bu'i srung ba'i skud pa gdags par bya'o/_/in dra pra ti sa ram du b+h+ya/_ye tsa ta sa nu tsa ri Na/_badzra rA sha ni d+ha ra b+hU ta me g+ha bin dA nu swa ri Na ai ra pa Na/_skan d+ha ga tam/_ye na ya ti pU ra Na
[\[302a.5\]]da ram/_ya ma b+hi ba sa to rA dza ye dza ta s+yA nu tsa ri Ni/_me tsa suM ka ri sring hoSh+Na/_ga dza ba dzi sA mA nA nA/_kA lak+Sha kA la ya sai pA shai sta ma dak+Sha/_b+h+r-i ku Ti mu kha shag ti mung+ga ra/_haste tsa kha da ga pra sA d+hA ra shu ye/_pA sha rat+na ka ro rA dza/_to brid sA ga rA la ya/_sha rad prag Na ka ra/_yo tsa ta s+yan
[\[302a.6\]]nu tsA re Na/_ma ho ra n+yi man tam be ge na/_k+Sho ba yan ti/_se ram pa hi dA nA d+hI po b+he sha b+ha na sar+b+ba yak+Sha di bo/_bU bi nA nA/_ka rash+tsa ye/_b+hU ta skye ba nu tsA rA sA dA/_I dit+t+ya b+ha sA b+ho ru/_dra ma tu trash+tsa shi nA bA pai te/_sarba na ma sA ta ma/_i mam pra ti sa kri yam/_dIr gA mA yA/_ra ro gan
[\[302a.7\]]tsA/_da bA dA san tu/_san ti de b+ha ga bAn bra h+ma swa sti na rat+ta/_pa ra b+ha u swa sti be daMsh+tsa yag n+ya shA ig ni sha ma u tsa/_swasti ti shri Di te b+hi ra hi la/_sh+mi me d+ha k+ta ma t+ya ti/_swasti duSh+Tash+tsa/_ba su hrI b+hud d+hi re ba tsa/_swa sti ru tri ba sha ba kA shu/_skan d+ha sha ka ti d+ha ra b+hU
[\[302b\]]
[\[302b.1\]]ti/_swasti dA ta tsa/_su bar+Na sh+tsa ma hA la/_swasti de bAsh+tsa rak+Shash+tsa/_ma tsA de ba pA ma ga ma/_dur bya hrid ni/_duHswa ba na ma na tsi na ti ta na tsi/_duSh+Ta d+hin ma b+ha yaM kri to/_bA tsa pra ti hi/_te ma ya/_rak+Sha pra ti sa rA/_t+yu b+h+yam/_b+ha de ya ma ba pA gA te ni/_nir brid ta ma ni ru de go/_dzI
[\[302b.2\]]ba baR+She sha tam su khi/_snum khur dang /_nas kyi khur ba dang /_tshod ma dang /_swasti ka dang /_u lo pi la sogs pa dang /_mi sri ka dang /_kur ma dang /_bu da bu da dang /_yung ba dang /_kri sa ra dang /_ya ba ka dang /_sbrang rtsi dang /_til btags pa'i phye ma dang /_lan tshwa
[\[302b.3\]]dang /_zho dang /_zan dron dang /_nis pa pa dang /_'byung po'i zas can dang /_'o ma dang /_sha khrag rjen pa dang /_btsos pa dang /_nya dang /_phye dang /_chang dang /_a sa ba'i chang dang /_dri dang /_phreng ba dang /_'bras bu dang /_gser dang /_gu gul dang /_pog dkar po'i
[\[302b.4\]]bdug pa dang /_bye'u rug pa dang /_zhim thig le dang /_nirgun thi dang /_me tog lo ma dang bcas pa dang /_de rnams spags dang bcas pa'i gtor ma byas la/_byis pa'i khyim de nyid kyi phyogs bzhi nas sbyin par bya ste/_de bzhin du bzhi mdo dang /_sum mdo dang /_lha'i
[\[302b.5\]]gnas dang /_ba lang gi lhas dang /_shing gcig gi drung dang /_chu mig dang de rnams las nam sros pa'i dus su mar me dang bcas par gtang ngo /_/de nas dkyil 'khor zlum po 'am/_gru bzhir byas te ba lang gi lci ba sa la ma lhung bas byugs la rtswa dar ba dang /_me tog
[\[302b.6\]]yid du 'ong bas brgyan te/_de'i steng du 'byung po'i bdag po 'khor dang bcas pa bkod la/_'byung po'i phyogs su kha shar du bdag bltas la/_rig sngags 'di brjod de gtor ma sbyin no/_/de la sngags ni/_oM na maHa bi ba ra kas/_na maHku rung b+ha ya/_na ma sab ta nam ma tri
[\[302b.7\]]nam na maH_skan ha ya/_hi li ti/_mi d+hi li ti/_hi lid tA/_pa li ni swA hA/_de ni bzhugs su gsol ba dang /_bud med kyi gzugs can gyi gdon spyan drangs pa yang yin no/_/sngags des khyor ba gang gi chu la lan bdun bzlas brjod bya ste/_bdag gi lus la gtor na bdag nyid
[\[303a\]]
[\[303a.1\]]bsrung ba byas par 'gyur ro/_/gdon de rnams 'dus pa dang gtor ma la so so'i bden pa'i dmod pa dang ldan pa'i sngags 'di brjod par bya ste/_pra dza ba to tsa ya s+ya t+yam/_a mi ri shA ri/_d+harma rA dzA ya s+ya t+yam/_ya tsa s+ya t+yam/_ta pa si shu/_d+hA nA d+hI pa ti ya tsha t+yam/_dzA lA d+hI pe/_
[\[303a.2\]]ya s+ya t+yam/_ag ni ho tre shu/_s+ya t+yam yaM shrI ti ye shud tsa/_pa hi bra ha/_su yaM s+ya t+yam/_i shI ri tsa ma hAd+ma ni/_a te tu s+ya t+yam s+yad t+ya bas ma yeg+hu he ka set+ya ti na/_dar sha ya dra ma swa ru pA Ni/_s+yat+yam rak+Sha te sarba shi/_a man tri tra ma ya s+yo mya/_s+ya mya ru pa pra tIts+tsha da/_ba lI tsha su pa
[\[303a.3\]]hri tram sarba sarba ko ma ka gra he/_dar sha ya dwa maswa ru pA Ni/_ba lan tsa pri ti gra ya stam/_de nas de'i 'og tu mnyam par bzhag ste/_rigs kyi gsang sngags 'di brjod do/_/oM la ni lA/_khA lA khA lA/_na gu la gra ha kA ri ka se nA nu se na/_mA tA tsa ma hA se na ya sha swa ni/_kri ta mA lA
[\[303a.4\]]k+Sha ta shar/_e tA stu gra ha ma ta ra/_ku mA ra ba tsa nA shri gram pra mun tsan du shi/_shu ma ti mA ma/_ka la ka la po dza la sha ka ti/_king ki ni dz+wa la b+hu shi ta/_ku mA ra bA tsa nA/_hu tim/_saM bra ta mu tsa tam shi shu/_pa ta ka kur ku Ta tsha Tam/_gan d+ha ba ra hri da ra shi khI sha ra stam
[\[303a.5\]]bash+tsa te/_mu tra mud tsa ta mA tu ra shi shu gan da d+hu pa mA l+yaMts+tsha/_ku mA ra te pra yats+tsha tri/_nas+tha ta byam tad gra ya/_swaM gA ti ma g+ha tsa ma tsi ram/_da tra sarba ku mA ra na ma saM ga ta gan mA da ne/_raka terba tsa pa ta rak+ta shu ga ni ba sa ni/_ku mA ra s+ya kha yam ta tri/_yA ta ba lam bi mun tsa ta shan mu
[\[303a.6\]]kha d+ha sha k+Sho/_be tra si ka le do bar/_bi ra ku mA ri di ba ti/_ste ba pusto bi shi d+ya t+yam bra ha ma no bra h+ma no bra h+ma na nan tru/_sarba be di ba da mA par/_yak+Sha rAk+Sha sa nA gA nAM gan d+ha ra bA a su ra yo ra pi/_pi shA tsa b+hU ta saM ga nA ma/_bya da mi/_tsA mA ri shA rA/_ag n+ya pa ya ti skan d+ho/_ga mya trA
[\[303a.7\]]mA ga na da ma da nAm/_gro ho ya ko pa yod da ny+yam/_ku mA ra swa ya shasbi ni/_rtan tsu ta sa brek+Sha bri ma b+ha ya pa ri sha d+ho b+ha bed/_/de ltar gtor ma btang ba'i 'og tu me la sbyin sreg gis mchod par bya ste/_de yang bca' ba dang /_bza' ba dang /_me tog la sogs pa ser skya dang /_dmar po la sogs
[\[303b\]]
[\[303b.1\]]pa rnam pa sna tshogs dang /_dri rnam pa sna tshogs dang /_gu gul gyi bdug pa dang /_seng ldeng la sogs pa'i yam shing bya'o/_/yang na tsan dan gyi shing gis bya ste/_de yang grangs brgya rtsa brgyad sbyin sreg bya'o/_/gdon thams cad las grol bar byed pa'i me dbyug pa lta bu zhes bya ba'i rig
[\[303b.2\]]sngags brjod par bya ste/_oM bra h+ma bya ta na lam de bam/_ha s+yag bya pa ti tsam kam/_de ba na sa pra mu kha ma swa ti swA hA/_a ba hA ra hU dzam/_sa hi bad t+yam ha na tan si/_pA dA ka sa bak+Sha na/_twam ya ga nyash+tsa/_yu pash+tsa/_twam hi d+ha ra ma ba tang /_ga ti hi ran n+ya rA tA de ba stAm/_twam
[\[303b.3\]]hi be dang bi dang ga ti/_dur khri tA nAm/_bi nA ya sha yA twam/_hi ud pa da ti su re/_da ha sa gra ha de ba twam/_i dam duSh+Ta sa bri gra ha/_ag na ye swA hA/_twam ti shAn ti ka ro ba na ni/_stam ma ru ta ro dan/_ha ri pra dA na g+ha di ri shi/_dI mAm ni gri h+ya gu h+yam kam/_ud ma da ya ti/_te
[\[303b.4\]]dza swa tsA/_na maH_sha ma tsI ting ku ru/_duSh+Ti g+hA b+ha rasna stam/_swam swarbo pa dra be shu tsa/_yA kri tri na ho mye na shi g+h+ra ma shAn ti pradz+nyA ya de a hi b+han ti de ba nA ma/_twam hi bag tram pu ra ta nA ma/_te na sa ya te na de bA shang /_i ma sA d+ha ya/_me gra ham/_na mastu te bya bA ha dan di/_da ha da ha/_
[\[303b.5\]]dar sha ya dar sha ya te dza te dza mo Ta ya mo Ta ya/_a pasma ra mud g+ha Ta ya/_ku mA ra bi shA tsa/_ri ba ti ro da na trA sa na/_kam pa na/_ud kam pa na/_pI dzra bad de ba yak+Sha gan d+har ba/_b+hu tA nAm/_nA ga rak+Sha sa/_san dar dza na/_b+haN+Da na/_bi d+hu gra sa ra ya/_b+ha na b+ha nA/_ag ni d+han+t+ra/_
[\[303b.6\]]ag ni bIt+ya na ma te/_dzra sa swa na/_un mAn da ya swA hA/_b+hur b+hu wA ya swA hA/_di ba ta te dza sa swA hA/_ha bya bA ha na ya swA hA/_ya ma ye swA hA/_sbyin sreg 'dis ni byis pa'i gdon mtha' dag 'jig par byed do/_/de bzhin du gtor ma dang /_sbyin sreg dang /_bdug pa dang /_khrus
[\[303b.7\]]kyi tshul sngags kyi rgyud rig sbyar bar bya'o/_/bu ti ka rany+dza'i shun pa dang /_'o ma can gyi shing gi shun pa dang /_lo ma dang /_ku ba dang /_bi la sha dang /_s+yo na ka dang /_bil ba dang /_ka pid tha dang /_de rnams cha mnyam ste nub mo bskol la byis pa rnams la nub mo khrus byas na
[\[304a\]]
[\[304a.1\]]shis pa yin no/_/gzhan du na gdon gyis zin pa las bla brnan gyi nad ldan pa lta bu'i nad gso ba byung na ni/_byis pa'i nad gso ba las bshad pa'i sman gyi sbyor ba rnams bya'o/_/byis pa gdon gyis zin pa gso ba'i le'u gsum pa rdzogs so//_//
[\[304a.2\]]de nas gdon gyi dmigs shes par bya ba'i le'u bshad par bya ste/_thog mar sman pas nad pa'i shes pa dang /_smra ba dang /_spyod pa dang stobs ci 'dra ba las gdon gyi rtags shes par bya ste brjod par bya'o/_/de yang skyes bu gang gis spyod tshul dang /_rang bzhin dang /_'gro ba
[\[304a.3\]]dang /_byed pa rnams lha dang /_lha ma yin dang /_dri za la sogs pa gang gi rtags dang /_mthun par byed pa de'i mtshan nyid shes par bya ste brtag go/_/de la lha dang lha ma yin la sogs pa gdon gyi rigs rnam pa bcwa brgyad yod do/_/de dag kyang rgyu med par ni gdon 'jug mi nus
[\[304a.4\]]te/_rgyu de yang gang zhe na/_'phral gyi rkyen dang /_sngon gyi las las gyur pa yin te/_de yang shes rab nyams pas chags pa dang /_zhe sdang dang /_gti mug la sogs pa shas cher skyes pa dang /_chos lugs nyams par byas pa dang /_brtul zhugs nyams pa dang /_spyod
[\[304a.5\]]lam log par byed pa dang /_bla ma la sogs pa mchod par 'os pa la mi mchod pa dang /_bdag nyid kyi gzhung lugs nyams par byas pa dang /_bdag nyid gsod par byed pa dang /_rgyu de dag byas pas gdon gyis glags rnyed de skyes bu'i lus la 'jug cing gnod par byed do/_/
[\[304a.6\]]gzhan yang gdon gyis glags rnyed par byed pa'i rgyu ni sdig pa'i las rtsom pa dang /_sngon mi dge ba'i las byas pa dang /_bdag nyid gcig pur grogs med par khang stong dang /_dur khrod dang /_bzhi mdo dang /_mchod rten la sogs pa'i drung du mtshan mo brten cing gnas
[\[304a.7\]]pa dang /_mtshan mo gcer bur rgyu ba dang /_de bzhin du bla ma mchod par 'os pa smod pa dang /_dus dang cho ga ma yin par 'khrig pa spyod pa dang /_mi gtsang bas lha mi mnyes par byed pa dang /_gzhan gyi bud med bu btsas ma thag pa la 'dres par spyod pa dang /_sbyin sreg dang /_sngags
[\[304b\]]
[\[304b.1\]]dang /_gtor ma dang /_mchod pa la sogs pa la yo byad mi 'byor ba dang /_mdor na mdo'i gnas su nyin par gyi spyod lam bstan pa log par byed pa las gdon 'jug cing gnod par byed pa yin no/_/de la lha'i gdon ni zla ba yar ngo'i tshes gcig dang /_tshes bcu gsum la mi la 'jug par 'gyur
[\[304b.2\]]ro/_/lha ma yin gyi gdon ni yar ngo'i tshes bcu gsum dang mar ngo'i bcu gnyis la 'jug par 'gyur ro/_/dri za'i gdon ni tshes bcu bzhi dang bcu gnyis la 'jug go/_/klu'i gdon ni tshes lnga la 'jug par 'gyur ro/_/gnod sbyin gyi gdon ni zla ba yar ngo'i tshes bdun dang bcu gcig la 'jug
[\[304b.3\]]par 'gyur ro/_/tshangs pa'i srin po'i gdon ni yar ngo'i tshes lnga dang /_tshes brgyad dang /_bco lnga la 'jug par 'gyur ro/_/srin po dang sha za'i gdon ni zla ba mar ngo'i tshes gcig dang dgu dang bcu gnyis la 'jug par 'gyur ro/_/yi dgas kyi gdon ni gnam stong dang tshes bcu la 'jug pa
[\[304b.4\]]yin no/_/bla ma rgan pa la sogs pas smon pa byas pa las byung ba'i gdon ni phal cher tshes brgyad dang dgu la 'jug go/_/gdon de dag kyang phal cher nam sros pa'i dus su 'jug pa yin no/_/de la skyes bu'i lha'i gdon gyis zin pa'i rtags ni bzhin mdangs pad ma kha bye ba lta bur 'dug pa
[\[304b.5\]]dang /_zhi ba'i mig tu lta ba dang /_mi khro ba dang /_smra ba nyung ba dang /_rngul dang bshang gci 'byung ba dang /_zas mi 'dod pa dang /_lha dang bram ze la mchog tu 'dzin pa dang /_gtsang sbra che ba dang /_saMskr-i ta'i skad du smra ba dang /_yun ring po nas mig 'byed pa dang /_lus dri zhim pa dang /_
[\[304b.6\]]gzhan la mchog ster zhing bkra shis pa la sogs pa'i tshig sbyin pa dang /_phreng ba dang /_gos dkar po dang /_'bab chu dang /_ri bo dang /_khang pa mthon po la dga' ba dang /_gnyid med pa dang /_gzhan la gnod pa mi byed pa dang /_mtshan ma de dag dang ldan na lhas dbang du byas pa yin no/_/de la
[\[304b.7\]]lha ma yin gyi gdon gyis thebs pa'i rtags ni/_mig yon por lta ba dang /_rang bzhin ma rungs pa dang /_lha dang /_bla ma dang /_bram ze rnams la zhe sdang ba dang /_'jigs pa med pa dang /_rims kyis snyems pa dang /_dpa' zhing brtan pa dang /_khro ba can dang /_rtsol ba zhen pa dang /_drag
[\[305a\]]
[\[305a.1\]]po dang /_skem byed dang /_khyab 'jug dang /_dbang po yang bdag yin no/_/zhes smra ba dang /_sha dang chang la dad cing dga' ba ni lha ma yin gyi gdon yin no/_/dri za'i gdon gyis thebs pa'i rtags ni/_rang gi spyod pa la dga' zhing lus dri zhim pa dang /_
[\[305a.2\]]rtag tu snying dga' zhing glu gar la dga' ba dang /_de bzhin du khrus dang /_skyed mos tshal dang /_gos dang phreng ba la dga' zhing byug pa dmar po la mos pa dang /_sgeg pa dang /_'gying ba 'dod pa ni dri za'i gdon gyis zin pa'i rtags so/_/klu'i gdon gyis zin pa'i rtags ni/_mig dmar
[\[305a.3\]]ba dang /_khro ba'i ngang tshul dang /_mig har har por bgrad pa dang /_yon por 'gro ba dang /_mi brtan zhing 'gul ba dang /_rgyun du dbugs rgod pa dang /_lce yang nas yang du 'byin pa dang /_kha'i gra la lces byug pa dang /_'o ma dang /_bu ram dang /_khrus la dga' ba dang /_
[\[305a.4\]]kha bub tu nyal ba dang /_gdugs mthong na 'jigs pa ste de ni klu'i gdon gyis zin pa'i dbang du byas pa'o/_/gnod sbyin gyi gdon gyis zin pa'i rtags ni/_mig bgrad cing dmar la 'bur ba dang /_lus dri zhim pa dang /_gzi mdangs shin tu bzang ba dang /_gar dang /_gtam dang /_
[\[305a.5\]]glu dang /_khrus dang /_phreng ba dang /_byug pa la dga' ba dang /_nya dang sha la sred pa dang /_spro ba dang /_dga' ba che ba dang /_stobs che ba dang /_nad med pa dang /_lag pa'i rtse mo 'gul zhing khyed cag rnams la nor la sogs pa ci zhig sbyin zhes smra ba dang /_gsang ba'i tshig mi
[\[305a.6\]]thub pa dang /_sman pa dang /_bram ze la spyod pa dang /_khro bag chung ba dang /_'gros myur ba dang /_'di dag ni gnod sbyin gyi gdon gyis zin pa'i rtags so/_/tshangs pa srin po'i gdon gyis zin pa'i rtags ni/_dgod cing gar la dga' ba dang /_las drag po byed pa dang /_rgyu
[\[305a.7\]]med par rdeg pa dang /_dmod pa dang bcas pa'i tshig ngan pa smra ba dang /_'gros myur ba dang /_lha dang /_bram ze dang /_sman pa la sdang ba dang /_shing ngam mtshon la sogs pas bdag nyid la bsnun pa dang /_kwa ye kwa ye zhes bod par smra ba dang /_bstan bcos dang rig byed
[\[305b\]]
[\[305b.1\]]sngon thos pa 'don pa dang /_de dag ni tshangs pa'i srin po'i gdon gyis zin pa'i mtshan ma'o/_/sin po'i gdon gyis zin pa'i rtags ni khro mig tu lta ba dang /_khro gnyer dang ldan pa dang /_rtab bag tu byed pa dang /_gzhan la rdeg pa dang /_rgyug cing 'gro ba dang /_skad kyi bor 'don pa dang /_
[\[305b.2\]]gdong 'jigs su rung ba ston pa dang /_kha zas ma zos kyang stobs dang ldan pa dang /_gnyid med pa dang /_mtshan mo rgyu ba dang /_ngo tsha mi shes pa dang /_gtsang sbra med pa dang /_dpa' ba dang /_ma rungs pa'i las byed pa dang /_tshig rtsub po smra ba dang /_khro ba dang /_khrag dang /_phreng ba dmar
[\[305b.3\]]po dang /_bud med dang /_sha dang chang la dga' ba dang /_khrag gam sha mthong na rkan gtog cing mchu bldag pa dang /_kha zas za ba'i dus su dgod pa dang /_'di dag ni srin po'i gdon gyi mtshan ma'o/_/sha za'i gdon gyis zin pa'i rtags ni/_sems tha mal par mi 'dug pa dang /_sa gcig la
[\[305b.4\]]mi gnas pa dang /_kun tu rgyug pa dang /_zas kyi lhag ma dang /_glu dang /_gar dang /_sha dang chang rnams la dga' ba dang /_dmod mo dang bcas pa'i tshig ngan pa smra ba dang /_bzhin mdog zhan pa dang /_rgyu med par ngud mo 'debs shing sen mos lus 'brud pa dang /_lus rtsub pa dang /_skad
[\[305b.5\]]nyams pa dang /_bdag sdug go zhes smre sngags 'don pa dang /_'brel pa dang mi 'brel ba'i tshig tu smra ba dang /_dran pa nyams pa dang /_gnas la dga' ba dang /_mi brtan pa dang /_gcer bur byung ba dang /_dri ma can dang /_srang kha na 'dug pa'i gos ci snyed pa gon pa dang /_rtswa phreng
[\[305b.6\]]bar byas nas lus la brgyan pa dang /_shing la rta zer te bzhon pa dang /_mi gtsang ba lud phung gi steng du 'dug pa dang /_zas mang du za ste 'di ni sha za'i gdon gyis zin pa'i mtshan ma'o/_/yi dgas kyi gdon gyis zin pa'i rtags ni/_gzugs dang bya ba dang dri yi dgas
[\[305b.7\]]dang 'dra zhing 'jigs skyen pa dang /_zas mi 'dod pa dang /_rtag tu rtswa gcod pa ste/_'di dag ni yi dgas kyi gdon gyis zin pa'i mtshan ma'o/_/grul bum gyi gdon gyis zin pa'i rtags ni/_tshig mang po smra zhing glal ba dang /_gdong nag pa dang /_mi sdod par 'gro ba dang /_
[\[306a\]]
[\[306a.1\]]rang gi rlig pa cher skrangs shing 'phyang ba ni grul bum gyi gdon gyi mtshan ma'o/_/byad stems kyi gdon gyis zin pa'i rtags ni/_shing dang bong ba thogs shing 'gro ba dang /_srang kha'i phyag dar gyi dum bu gyon pa dang /_gcer bur rgyug pa dang /_lhag mig tu lta ba dang /_
[\[306a.2\]]rtswa'i rgyan byed pa dang /_dur khrod dang /_gnas stong pa dang /_srang dang /_shing gcig gi drung du brten pa dang /_til gyi zas dang /_sha dang chang la chags pa ste 'di ni byad stems kyi gdon gyis zin pa yin no/_/g.yengs byed kyi gdon gyis zin pa'i rtags ni/_tshig rtsub pa smra ba dang /_
[\[306a.3\]]zas mi 'dod cing chu nye tshe slong ba dang /_sngangs shing mig dmar bas lta ba dang /_tshig drag pa ste/_'di ni au ki ra Na zhes bya ba'i gdon gyis zin pa'i mtshan ma'o/_/ro langs kyi gdon gyis zin pa'i rtags ni/_dri dang phreng ba la dga' ba dang /_tshig bden par smra ba dang /_tshig yongs su 'dar ba dang /_
[\[306a.4\]]gnyid che ba ni ro langs kyi gdon gyis zin pa yin no/_/sngon gnyen shi ba 'drer gyur pa'i gdon gyis zin pa'i rtags ni/_mthong ba mi gsal ba dang /_bzhin zhan pa dang /_rkan bskams pa dang /_mig dang rdzi ma 'gul ba dang /_gnyid che ba dang /_me'i drod chung ba dang /_g.yon phyogs su gos gyon pa dang /_
[\[306a.5\]]til dang /_sha dang /_bu ram la dga' ba dang /_tshig 'khrul ba dang /_'di ni sngon gyi gnyen shi ba'i gdon gyis zin pa'i mtshan ma'o/_/bla ma dang rgan pa dang grub pa rnams kyi dmod pa las byung ba'i gdon gyis zin pa'i rtags ni/_spyod lam dang zas la sogs pa gdon so so'i
[\[306a.6\]]rtags dang /_ji ltar mthun pa yin pa de ltar ngos gzung bar bya'o/_/mdor na byis pa'i tshogs kyi rjes su 'brang ba'i gdon dang gcer bur 'dug cing skra gyen du brdzes pa dang /_sems sdug bsngal gyis gdungs pa dang /_yun ring por gdon gyis zin pa ni spang bar bya'o/_/gdon
[\[306a.7\]]gyi dmigs bstan pa'i le'u ste bzhi pa rdzogs so//_//de nas gdon nad de dag gso ba'i le'u brjod par bya ste/_gang gis lus la 'khrig pa dang gtor ma la sogs pa 'dod pa'i gdon rnams kyis mi gtse bar 'dod pa rnams kyis bzlas brjod dang /_sbyin sreg dang /_
[\[306b\]]
[\[306b.1\]]gtor ma dang /_brtul zhugs dang /_dka' thub dang /_tshul khrims dang /_bsam gtan dang /_sbyin pa dang /_shes rab dang /_snying rje la sogs pa rnams bsten na rgyal bar byed do/_/gdon gyis mi brdzi'o/_/shing kun dang /_tsha ba gsum dang /_ba bla dang /_gla rtsi dang /_sgog pa dang /_
[\[306b.2\]]arka'i rtsa ba dang /_spang spos dang /_a dza lo mi dang /_go li mi dang /_'bam po dang /_shu dag dang /_gan d+ha pri yang ku dang /_ku kU ti dang /_sarba gan d+ha zhes bya ba gan d+ha ku li dang /_ka na zhes bya ba ka ka da dang /_la ba ka dang /_ra mnye 'o ma can dang /_badzra kro d+ha dang /_sle tres dang /_kar ka ta shring
[\[306b.3\]]gi dang /_mo ha na bal li dang /_lig bu mig dang /_yungs kar dang /_gzhan yang gdon 'joms pa'i sman ji snyed pa dang /_bong bu dang /_rta dang /_khyi dang /_lug dang /_rnga mo dang /_rak+Shi dang /_go d+ha dang /_sre mo dang /_reg 'byam dang /_gung dang /_byi la dang /_ba lang dang /_
[\[306b.4\]]seng ge dang /_stag dang /_rgya mtsho na gnas pa'i srog chags kyi pags pa dang /_mkhris pa dang /_so dang /_sen mo dang /_de rnams mar rnying pa 'am/_sar pa'am/_til mar ram/_gang yang rung ba dang lhan cig bsgrubs te/_des btung ba dang /_snar blugs pa dang /_bsku
[\[306b.5\]]mnye dang /_phye ma'i dud pas bdug pa dang /_ri lur byas te/_de la mig sman dang /_snar phye mas bud pa dang /_bsku ba dang /_bskol ba'i khu bas blugs pa la sogs pa ci rigs par byas nas gdon smyo byed dang /_brjed byed dang bcas pa zhi bar bya'o/_/ha ti pi pi ling dang /_
[\[306b.6\]]pi pi ling gi rtsa ba dang /_tsha ba gsum dang /_skyu ru ra dang /_yungs kar dang /_srog chags go d+ha dang /_sre mo dang /_byi la dang /_dza sha dang /_de rnams kyi mkhris pa lhan cig btags pa'i phye ma sna nas gtong ba dang /_bsku byug dang /_blugs pa la sogs pa byas na gdon
[\[306b.7\]]'joms so/_/yungs kar dang /_shu dag dang /_shing kun dang /_pri yang ku dang /_ser po rnam gnyis dang /_btsod dang ka ni dkar po dang /_'bras bu gsum dang /_shi ta ka Ta bi dang /_nim pa'i lo ma dang /_ka rany+dza ka dang /_shri ya'i sa bon dang /_thang shing dang /_tsha ba
[\[307a\]]
[\[307a.1\]]gsum dang /_de rnams btags pa'i phye ma dang /_mar ci tsam pa'i bzhi 'gyur gyi ba gcin dang /_bskol ba'i sman mar ni don grub kyi sman mar zhes bya ste/_de las ran par btung ba dang snar blugs pa byas na/_gdon thams cad 'joms par byas shing khyad par du lha ma
[\[307a.2\]]yin gyi gdon sel te/_gshed byed dang /_bkra mi shis pa dang /_dug dang /_smyo byed dang /_rims dang /_brjed byed dang /_sdig pa rnams 'joms so/_/sman de nyid kyi phye mar gcin dang sbyar te btung ba'am/_snar blugs pa dang /_byug pa dang /_khrus dang /_dril ba rnams
[\[307a.3\]]byas na gong du bstan pa'i yon tan thams cad dang khyad par du rgyal po'i sgor yang dgos pa'i don thams cad 'grub par 'gyur ro/_/yungs kar dang /_tsha ba gsum dang /_shu dag dang /_a shwa gan d+ha dang /_ser po rnam gnyis dang /_shing kun dang /_kun dong gi rtsa ba dang /_ka
[\[307a.4\]]rany+dza'i sa bon dang /_shir sha'i me tog dang /_ka pid ta'i 'bras bu dang /_shun phrags dang /_rgyam tsha dang /_ta ga ru dang /_ru rta dang /_son ka'i rtsa ba dang /_ge ri kar ni dkar po dang /_de rnams btags la ra gcin dang /_legs par bsgos te ba lang gi mkhris pa dang
[\[307a.5\]]bsres te ri lur byas la sbyin na/_rma red pa dang /_smyo byed dang /_mun thibs zhes byed pa dang /_mtshan mo mi mthong ba dang /_dran pa stor ba dang /_chus khyer te brgyal ba dang /_dug mda' la sogs pas phog pa dang /_sbrul gyi mche bas zin te brgyal ba dang /_de rnams la
[\[307a.6\]]mig tu bsku ba dang /_snar blugs pa dang /_bsku ba byas na zhi bar byed do/_/ras bal gyi sa bon dang /_rma bya'i sgro dang /_bri ha ti dang /_ma hA de ba la phul ba'i me tog rnying pa dang /_po son cha dang /_shing tsha dang /_spang spos dang /_byi la'i rtug pa dang /_'bras kyi phub ma
[\[307a.7\]]dang /_shu dag dang /_mi'i skra dang /_sbrul gyi pags pa brjes pa dang /_glang po che'i so dang /_glang gi rwa dang /_shing kun dang /_na le sham dang /_'di rnams cha mnyam ste btags pa bsregs pa'i dud pas bdugs na skem byed kyi gdon dang /_smyo ba dang /_sha za dang /_lha'i
[\[307b\]]
[\[307b.1\]]gdon gyis thebs pa rnams sel ba'i mchog yin no/_/yang na bca' sga dang /_pi pi ling dang /_na le sham dang /_gan+d+ha b+ha dra dang /_gur gum dang /_pi pi ling gi rtsa ba dang /_kaN+Da ka ri dang /_yung ba dang /_skyer pa'i rtsa ba dang /_ru rta dang /_yungs kar dang /_yungs nag dang /_
[\[307b.2\]]ba la ka dang /_dug mo yungs dang /_tsan+dan dkar po dang /_sgog skya dang /_a ru ra dang /_ba ru ra dang /_pu shel tsi dang /_pu tse shel dang /_shu dag dang /_spangs ma dang /_shing mngar dang /_ba bla dang /_tsan+dan dmar po dang /_sug smel dang /_ldong ros dang /_
[\[307b.3\]]shug pa dang /_pog dkar po dang /_rgya spos dang /_me tog ma du ka'i shing dang /_pri yang ku dang /_bong nga dkar po dang /_skyer khaN+Da dang /_dbyi mo rnams cha mnyam ste/_zhib tu btags la de rnams spyir bsdoms pa'i bzhi 'gyur gyi mar rnying pa dang /_gcin gyi sde tshan mdo'i gnas
[\[307b.4\]]su bstan pa las gcin mar dang cha snyoms te re re nas bskol la gcin dang mar lus pa btsags pa ni gdon khus 'debs pa'i mar yin no/_/zhes sngon gyi mkhas pa dag 'dod de/_de las ran par 'thungs na gdon sel ba'i mchog yin no/_/yang na spos dang /_shing
[\[307b.5\]]mngar dang /_ka rany+dza dang /_rgya skyegs dang /_pa to la'i rtsa ba dang /_btsod dang /_shu dag dang /_pa to la dang /_shing kun dang /_yungs kar dang /_kaN+Da ka ri dang /_ser po rnam pa gnyis dang /_gan d+ha pri yang ku dang /_pu tse shel dang /_rgya shug gi 'bras bu dang /_tsha ba gsum
[\[307b.6\]]dang /_'bras bu gsum dang /_gtso 'bras dang /_thang shing dang /_byi dang ga dang /_any+dza gan d+ha dang /_sle tres dang /_ad ko la dang /_ko sha ta ki dang /_shi kru dang /_nim pa dang /_gla sgang dang /_dug mo yungs dang /_ru rta dang /_shi ri sha'i me tog dang /_sa bon dang /_
[\[307b.7\]]gi ri kar+Ni dang /_dan ti dang /_kru trug tres dang /_bil ba rnams cha snyoms te zhib tu btags la de rnams spyir bsdoms pa'i bzhi 'gyur gyi mar rnying pa dang /_gcin nam brgyad dang /_de re re nas gong ma bzhin du bskol la/_gcin dang mar nyi tshe lus pa btsags pa'i ming ni gdon khus
[\[308a\]]
[\[308a.1\]]'debs pa'i mar chen po zhes bya ste/_cho ga bzhin du legs par sbas la/_de las btung ba dang /_mig la bsku ba dang /_snar blugs pa dang /_lus bsku ba byas na gdon yin no cog thams cad dang /_smyo byed dang /_mdze dang /_rims rnams sel bar byed do/_/
[\[308a.2\]]dus gang dang gang gi nyin zhag la gdon gyis zin pa'i nyin zhag de dang de'i dus su/_lhag par gtor ma dang /_sbyin sreg la sogs pa sman pas ji lta ji ltar rigs pa bzhin sbyar ro/_/gzhan yang khrus dang /_gos dang /_sha dang /_tshil dang /_chang dang /_'o ma dang /_bu ram
[\[308a.3\]]la sogs pa gdon gang la dad cing sred pa de'i tshe de la sbyin no/_/gdon thams cad la ni rin po che rdo rje dang /_bai DUr+ya dang /_margad la sogs pa dang /_su ma na la sogs pa'i me tog dri zhim pa'i phreng ba'am/_yang na sman gyi rigs dri zhim pa dang /_phreng ba dang /_mon sran sde'u dang /_
[\[308a.4\]]mo sran na gul la sogs pa'i 'bru dang /_sbrang rtsi dang /_zhun mar dang /_khur ba dang /_la du la sogs pa sbyin te sbyor ba de dag ni gdon gyi cho ga spyir bstan pa yin no/_/de la lha'i gdon dang /_drang srong dang /_rgan po dang /_grub pa dang /_bla ma dang /_gdon lnga po de dag
[\[308a.5\]]la ni lha khang nas gtor ma sbyin no/_/de las kyang lha'i gdon la ni byang phyogs su bltas te sbyin no/_/lha ma yin gyi gdon la ni dus ji lta ba bzhin du nub phyogs su kha bltas te bzhi mdo nas gtor ma sbyin no/_/dri za'i gdon la ni ba lang gi lam nas gos dang rgyan dang chas pa'i
[\[308a.6\]]gtor ma sbyin no/_/sngon gnyen shi ba 'drer gyur pa'i gdon dang /_klu'i gdon la ni 'bab chu'i ngos nas gtor ma btang ste/_de las kyang klu'i gdon la ni khyad par du shar lho'i mtshams su kha bltas te gtor ma gtang ngo /_/gnod sbyin gyi gdon la ni gnod sbyin gyi gnas sam/_
[\[308a.7\]]yang na chu bo gnyis 'dom pa'i mdo las gtang ngo /_/srin po'i gdon dang /_tshangs pa srin bu'i gdon la ni lam gyi bzhi mdo dang /_nags tshang tshing 'jigs su rung ba las lho phyogs su kha bltas te gtor ma sbyin no/_/tshangs pa srin po'i gdon la ni shar phyogs su kha bltas te sbyin no/_/
[\[308b\]]
[\[308b.1\]]sha za'i gdon la ni gnas stong pa nas nub phyogs su kha bltas te gtor ma sbyin no/_/de la lha'i gdon la ni gtor ma shin tu gtsang zhing dge bar bshams la/_de yang me tog dkar po las byas pa'i phreng ba dang /_a ka ru la sogs pa dri zhim po dang /_'bras kyi 'o thug dang /_'bras
[\[308b.2\]]chan dang /_zho dang /_gdugs dkar po dang bcas pa 'dod pa yin no/_/shing kun dang /_yungs kar dang /_shu dag dang /_tsha ba gsum dang /_'di rnams srang phyed phyed btags pa'i phye ma mar srang sum cu rtsa gnyis dang /_mar bzhi 'gyur gyi ba gcin dang lhan cig bskol te mar 'ba'
[\[308b.3\]]zhig lus pa las btung ba dang /_snar blugs pa dang /_bsku ba byas na lha'i gdon las grol bar 'gyur ro/_/de bzhin du shu dag dang /_shing kun dang /_sgog skya dang /_de rnams kyi phye ma ra gcin dang btags te/_snar blugs pa dang /_mig tu bskus na yang lha'i gdon las thar
[\[308b.4\]]ro/_/lha ma yin gyi gdon la ni shing tog ji snyed pa dang /_pu shel tsi dang /_pad ma dang /_ut+pal dang sbyar ba'i gtor ma sbyin no/_/klu'i gdon la ni su ma na la sogs pa'i me tog dang /_'bras yos dang /_bu ram dang sbyar ba'i snum khur dang /_bu ram dang sbyar ba'i 'bras chan dang /_
[\[308b.5\]]zas mchog ces bya ba'i 'o thug dang /_sbrang rtsi dang /_'o ma dang /_sa nag po dang /_nA ga ge sar dang /_shu dag dang /_pad+ma dang /_gu gul dang /_pu shel tsi dang /_ut+pa la dmar po'i 'dab ma dang ldan pa'i gtor ma sbyin no/_/seng phrom dkar po'i lo ma dang /_rgya spos dang /_
[\[308b.6\]]nA ga ge sar dang /_yungs kar dang 'di rnams chu grang mo dang btags te/_snar blugs pa dang /_mig la bskus na klu'i gdon las thar ro/_/gnod sbyin gyi gdon la ni 'o ma dang /_zho dang /_mar dang /_'bras chan bsres pa'i zas dang /_gu gul dang /_sgron shing dang /_pad+ma
[\[308b.7\]]dang /_pu shel tsi dang /_gos dang /_gser rgyan du byas pa 'am/_ma byas pa'ang rung ba'i gtor ma sbyin no/_/mar dang /_'o ma dang /_ba gcin dang /_cha snyoms te bskol ba las btung ba dang /_snar blugs pa dang /_bsku byug byas na gnod sbyin gyi gdon la phan
[\[309a\]]
[\[309a.1\]]no/_/a ru ra dang /_ser po rnam gnyis dang /_sgog skya dang /_na le sham dang /_shu dag dang /_nim pa'i lo ma dang /_'di rnams btags par gcin dang sbyar te/_snar blugs pa dang /_mig la bskus na yang gnod sbyin gyi gdon las grol lo/_/tshangs pa'i
[\[309a.2\]]srin po'i gdon la ni nas phye bre do las byas pa'i snod bkang ba dang /_bum pa gang ba'i chu dang /_til btags pa'i phye dang /_gdugs dang /_gos dang /_gur gum la sogs pa'i byug pa dang ldan pa'i gtor ma sbyin no/_/seng ldeng srang nyi shu bskol ba'i khu ba'i nang du tsha ba gsum dang /_
[\[309a.3\]]'bras bu gsum dang /_shing kun dang /_shu dag dang /_shu ti dang /_yungs kar dang /_nim pa'i lo ma dang /_sgog skya dang /_de rnams kyi phye ma mar srang nyi shu rtsa brgyad dang /_ba gcin mar gyi sum 'gyur dang lhan cig bskol ba de las yang btung ba dang /_snar blugs pa dang /_bsku
[\[309a.4\]]byug byas na phan no/_/srin po'i gdon la ni til btags pa'i phye ma dang /_me tog dkar po dang /_'bras dang /_mo sran gre'u la sogs pa bsres pa'i chan dang /_sha btsos pa dang /_sha rjen pa dang /_nis pa pa dang /_khrag dang bcas pa'i gtor ma sbyin no/_/ka rany+dza dang /_shri
[\[309a.5\]]sha dang /_pa tra la nag po gnyis kyi rtsa ba dang /_shun phrags dang /_me tog dang /_'bras bu dang /_bil ba'i rtsa ba dang /_tsha ba gsum dang /_shing kun dang /_dug mo yungs dang /_sgog skya dang /_skyu ru ra'i 'bras bu dang /_'di rnams kyi phye ma ba gcin dang /_ha cang mi sla
[\[309a.6\]]mi ska tsam du sbyar te/_snar blugs pa dang /_mig tu bskus na srin po'i gdon la phan no/_/yang na sman de dag nyid mar dang ba gcin mar gyi bzhi 'gyur dang lhan cig sbrus te bskol la lhag ma lus pa dang /_btung ba dang snar blugs pa dang bsku byug byas na srin po'i gdon zlog par byed do/_/_
[\[309a.7\]]sha za'i gdon la ni bu ram chang dang /_til gyi tshigs ma dang /_til gyi phye ma dang /_zho dang /_la phug dang /_lan tshwa dang /_mar dang /_'byung po'i zas 'bras dang /_sran ma sha la sogs pa bsres pa'i chan dang /_phye las byas pa'i zan dang bcas pa'i gtor ma sbyin no/_/ser
[\[309b\]]
[\[309b.1\]]po rnam gnyis dang /_btsod dang /_shu ti dang /_lan tshwa dang /_dong gra dang /_shing kun dang /_pri yang ku dang /_tsha ba gsum dang /_sgog skya dang /_'bras bu gsum dang /_shu dag dang /_pa Ta li dang /_gi ri gar+Ni ka dkar po dang /_shri sha'i me tog dkar po dang /_'di rnams ba
[\[309b.2\]]gcin dang /_de'i bzhi cha'i mar dang lhan cig bskol te/_de las btung ba dang /_bsku byug byas na sha za'i gdon sel to/_/yang na sman de nyid ra'i gcin dang btags te mig tu bsku ba dang /_snar blugs pa yang phan no/_/lha'i gdon dang /_drang srong gi gdon dang /_sngon gyi gnyen shi ba
[\[309b.3\]]'drer gyur pa'i gdon dang /_dri za'i gdon dang /_de dag la ni sna sman rno ba gtang bar bya ste/_'jam pa'i bag sman mar la sogs pa spyad par bya'o/_/sha za'i gdon ma gtogs pa'i gdon thams cad la mi mthun zhing mi 'phrod pa'i zas mi sbyin te/_gal te mi mthun par
[\[309b.4\]]byin par gyur na/_gdon de dag ni mthu stobs che ba yin pas khros te sman pa dang nad pa gnyis ka gsod par byed do/_/'phags pa spyan ras gzigs dbang phyug 'jig rten mgon po phyag bcu gnyis pa'i gzungs sngags bzlas na/_nad thams cad gso bar byed cing
[\[309b.5\]]gdon thams cad las kyang rgyal bar byed do/_/de bzhin du smyo byed dang /_brjed byed la sogs pa mdor na sems 'khrugs pa'i gdon thams cad zlog par byed pa'i mchog yin no/_/gzhan yang nad pa des lus gtsang sbra byas te/_rig sngags kyi rgyal mo rma bya
[\[309b.6\]]chen mo dus rtag tu mdun du bklags te nyan du bcug na yang phan no/_/gzhan yang gdon gyi mgon po dpal ldan dbang phyug chen po dang /_de'i 'khor rnams mchod pa byed pa dang /_de bzhin du grub pa'i rig sngags bzlas brjod byas na yang gdon thams cad sel bar byed
[\[309b.7\]]do/_/gzhan yang 'og nas smyo byed kyi cho ga thams cad 'dir byas na phan no/_/'dir brjod pa thams cad kyang smyo byed la phan te/_gcig la gcig phan tshun phan pa yin pas ci rigs par sbyar na zhi bar 'gyur ro/_/gdon nad gso ba'i le'u ste lnga pa rdzogs so//_//_
[\[310a\]]
[\[310a.1\]]de nas smyo byed kyi nad gso ba'i le'u bshad par bya ste/_de la smyo byed kyi nad ni nad gzhi gsum re re las gyur pa dang /_sems gdungs pa las gyur pa dang /_dug las gyur pa ste drug yod do/_/de la smyo byed ces bya ba ni lus dang sems kyi rgyu srang nad gzhis log par bsgyur
[\[310a.2\]]te/_gnod par gyur pa la smyo byed ces bya'o/_/de la smyo byed ni bza' ba dang /_btung ba gnod pa bsten pa dang /_bza' ba dang btung ba g.yos rnyings par gyur pa'i zas dang /_mi 'dod bzhin du zos pa dang /_zas sgom mi gtsang ba zos pa dang /_kha zas mi snyoms pa zos pa dang /_kha
[\[310a.3\]]zas kyi sbyor ba log par byas pa dang /_sems gdungs pa dang /_snying stobs chung ba dang /_nad kyi shugs kyis dran pa nyams pa dang /_glo gcong zad byed kyi nad la mi bzad pa bsten pa dang /_mchod par 'os pa'i lha dang bla ma la sogs pa la mchod pa mi byed pa dang /_snying na ba dang /_
[\[310a.4\]]snying mi dran pa dang /_dug dang /_dbyig dug dang /_nyes pa'i dug la bsten pas smyo byed kyi nad 'byung ba yin no/_/rgyu gong ma de dag gis skyes bu snying stobs zhan pa'i snying gi nang du nad gzhi rnams kyis gnod par byas pas blo dri ma dang bcas par 'gyur te/_yid rgyu ba'i sbu bu rnams
[\[310a.5\]]bkag nas de'i 'og tu smyo byed du 'gyur te/_des blo dang rnam par shes pa dran pa rnams 'khrugs shing lus kyi bde ba dang sdug bsngal ba yang mi tshor te nyams la shing rta kha lo sgyur ba dang bral ba bzhin du/_rtsom pa thams cad kyang ma bsams bzhin du gtang med par
[\[310a.6\]]'gyur ro/_/de la rlung las gyur pa'i smyo byed kyi mtshan ma la ni lus sha zad de rid par gyur pa dang /_gzhi med par ngu ba dang /_dmod pa dmod pa dang /_dgod pa dang /_'dzum pa dang /_gar byed pa dang /_glu len pa dang /_rol mo byed pa dang /_lus 'gul skyod byed pa dang /_yan
[\[310a.7\]]lag gi tshogs nyed cing tsheg sgra 'don pa dang /_gzhi yod bzhin du ci'ang mi byed pa dang /_gling bu dang /_pi wang dang /_rjes su mthun pa'i sgra yang dang yang du 'don pa dang /_kha nas lbu ba rgyun du 'dzag pa dang /_kha nas tshig cal col mang du smra ba dang /_lus la rgyan med bzhin du rgyan
[\[310b\]]
[\[310b.1\]]yod do zhes zer ba dang /_bzhon pa ma yin pa la zhon pa yin no zhes zer zhing zhon par rtsol ba dang /_zas med pa la zas 'dod pa skad zer ba la zas rnyed cing mthong na mi 'dod pa dang /_mig shin tu zlum shing rtsa dmar ba dang /_kha zas zhu ba'i 'og tu nad che bar ldang ba yin no/_/mkhris
[\[310b.2\]]pas smyos pa'i mtshan ma ni gzhan la sdigs mdzub bsgreng ba dang /_khro zhing rngam pa dang /_khu tshur dang bong bas gzhan la brdeg cing skrod pa dang /_krang ba dang /_grib ma dang /_chu 'dod pa dang /_gcer bur 'dug pa dang /_lus kyi mdog ser ba dang /_me mi snang bar me 'bar
[\[310b.3\]]ro zhes smra ba dang /_nyin par skar ma mthong ba dang /_mar me med par mar me mthong ba rnams yin no/_/bad kan las smyo byed du gyur pa'i rtags ni kha zas yi gar mi 'ong ba dang /_slon dang kha zas nyung ngu za zhing smra ba nyung ba dang /_bud med shas cher 'dod pa dang /_gcig pu dben pa la
[\[310b.4\]]dga' ba dang /_kha chu dang snabs 'dzag pa dang /_'jigs skyen pa dang /_gtsang ba la mi dga' ba dang /_gnyid che ba dang /_gdong skrang pa dang /_nad de yang nub mo cher ldang zhing zas zos ma thag shas cher ldang ba rnams yin no/_/mtshan ma thams cad dang ldan na ni 'dus pa
[\[310b.5\]]las gyur pa'i smyo byed kyi rtags su blta ste/_de ni mi bzad pa yin pas sman pas yongs su spang bar bya'o/_/sems gdungs pa las smyo byed du gyur pa'i mtshan ma ni/_nor dang snying du sdug pa la sogs pa bral bar dka' ba dang bral te/_de'i sdug bsngal gyis zil gyis
[\[310b.6\]]mnan nas lus kyi dbal skya zhing bzhin shin du zhan pas ngu zhing kyi hud ces smre sngags 'don zhing yang dang yang du dran pa stor bar gyur pa dang /_glo bur du brgyal bar gyur te/_nor dang snying du sdug pa la sogs pa'i yon tan brjod cing mya ngan gyis sems nyon mongs pa de la rtse gcig tu mi
[\[310b.7\]]sems pa dang /_mtshan thog thag tu mi nyal bar sems sna tshogs su sems pa yin no/_/dug 'thung ba las smyo byed du gyur pa'i rtags ni gdong sngo skyar 'dug pa dang /_gzi mdangs nyams pa dang /_mig la sogs pa dbang po'i stobs nyams pa dang /_dug gi mthus 'ju ba'i dus na
[\[311a\]]
[\[311a.1\]]yang dran pa nyams shing mig dmar bar gyur pa la ni gso ba'i cho ga med de spang bar bya'o/_/de la rlung las gyur pa'i smyo byed du gyur pa'i nad la ni thog mar sman mar sbyar te btung bar bya'o/_/rlung dang gzhan 'dres pa yin na ni/_bkru sman dang slon sman 'jam po snum dang bcas par
[\[311a.2\]]gtong ngo /_/bad kan dang mkhris pa las gyur pa'i smyo byed la ni dang po snum dang dugs bya ste/_de'i 'og tu slon dang khrus byas te/_de nas dugs byas nas mas gtong ba dang mgo khrus kyang bya'o/_/de ltar slon khrus la sogs pas lus dag par byas nas dran pa rnyed par 'gyur ro/_/de ltar byas pa'i
[\[311a.3\]]'og tu mig sman dang /_sna sman rnon po yang sbyar la gtang ngo /_/de bzhin du sems dga' ba skye ba dang /_dbugs dbyung ba dang /_sngangs su gzhug pa dang /_'jigs par bya ba dang /_rdeg pa dang /_brdeg par bya ba dang /_de bzhin du bsku byug dang /_dril ba dang /_du ba rngub pa dang /_
[\[311a.4\]]sman mar btung ba la sogs pa slon khrus kyis lus dag pa'i 'og tu sems tha mal pa la de dag sbyar bar bya'o/_/shing kun dang /_kha ru tsha dang /_tsha ba gsum dang de rnams srang gnyis gnyis btags pa'i phye ma mar srang brgya nyi shu rtsa brgyad dang /_de'i bzhi 'gyur gyi ba gcin dang lhan cig
[\[311a.5\]]bskol te/_mar lus pa de las ran par bsten na/_smyo byed dang /_'byung po dang /_brjed byed rnams sel ba'i mchog yin no/_/bram+hi rang gi khu ba srang drug cu rtsa bzhi dang /_mar srang sum cu rtsa gnyis dang /_tsha ba gsum dang /_sha ma dur byid dang /_bim bi ta dang /_shang kha
[\[311a.6\]]puSh+pa dang /_dong ga dang /_sab ta la dang /_byi dang ga dang /_'di rnams zho gnyis gnyis btags pa'i phye ma dang tshul bzhin bskol te mar lus pa ni bram+hi'i mar zhes bya ste/_de la zhag re srang res bskyed de srang bzhir phyin gyi bar du zos na smyo byed de 'phrog par byed do/_/bud med bu med
[\[311a.7\]]pa la bu ster bar byed cing skad snyan pa dang /_tshig gsal ba dang dran pa dang yid gzhungs par byed cing dpal skyed par byed do/_/'bras bu gsum dang /_bi sha la dang /_ha re Nu ka dang /_thang shing dang /_e la ba lu ka dang /_thal tres rnam gnyis dang /_ser po rnam gnyis dang /_s+thi ra rnam gnyis
[\[311b\]]
[\[311b.1\]]dang /_pri yang ku dang /_rgya spos dang /_bri ha ti dang /_ru rta dang /_btsod dang /_dong ga dang /_nA ga ge sar dang /_se'u 'bru dang /_byi dang ga dang /_bal bu'i lo ma dang /_sna ma'i me tog kha ma phye ba dang /_ut+pa la dang /_dan ti dang /_shug pa dang /_tsan+dan dkar po dang /_'di rnams zho gnyis gnyis dang
[\[311b.2\]]btags te/_mar srang sum cu rtsa gnyis dang tshul bzhin bskol ba ni dge ba'i sman mar zhes bya ste/_de las ran par 'thungs na gdon gyis zin pa dang /_smyo byed dang /_lud pa lu ba dang /_brjed byed dang /_sdig pa rnams 'joms par byed de/_de bzhin du skya rbab dang /_g.yan pa dang /_
[\[311b.3\]]dug dang /_skem byed dang /_rmongs bag dang /_gcin nad dang /_rims nad dang /_dbyig dug dang /_khu chu zad pa'i nad dang /_dran pa stor ba dang /_lkugs pa dang /_me drod chung ba rnams la phan te/_gzhan yang stobs skyed pa dang /_yid gzhungs pa dang /_dran pa myur ba
[\[311b.4\]]dang /_bkra shis pa dang /_tshe ring ba dang /_lus mdzes mdangs dang ldan pa dang /_skal ba dang ldan pa dang /_lus brtas par byed pa dang /_bu skyed par byed pa'i mchog yin no/_/yang na gong ma'i sman las e la ba lu ka yan chad bdun ma gtogs pa thal tres rnam gnyis la sogs
[\[311b.5\]]pa sman sna nyi shu rtsa gcig re re yang srang phyed dang gnyis gnyis cham chom brdungs la srang brgyad la phul gong du brtsis pa'i chu phul drug cu rtsa bzhi dang bskol te/_bzhi cha lus pa'i nang du mar srang sum cu rtsa gnyis dang /_ba be'u mang du skyes pa'i 'o ma mar gyi bzhi 'gyur dang /_me da rnam gnyis
[\[311b.6\]]dang /_ra mnye ba dang /_bung tshang rdo dang /_kha sral phre'u dang /_bu ram shing dang /_mung+ga par+Ni dang /_'di rnams kyi phye mas btab ste yang bskol la mar lus pa ni dge ba chen po'i sman mar zhes bya ste/_gong ma'i phan yon pas lhag ste lus nyams brta bar byed cing nad gzhi sel ba'i mchog yin
[\[311b.7\]]no/_/spang spos rnam gnyis dang /_chu rtsa dang /_kha sral phre'u dang /_shu dag dang /_kyi lce ba dang /_ra mnye ba dang /_tsa rong dang /_pu tse shel dang /_sle tres dang /_bar ra he dang /_tshad tra dang /_a ta tshid tra dang /_ba lang ga sha dang /_ma hA bu ru shan dan ta dang /_skyu ru ra dang /_
[\[312a\]]
[\[312a.1\]]na ku la rnam gnyis dang /_ka tam b+ha ra dang /_bI sh+tsi ka li dang /_sa la par+Ni dang /_'di rnams cha snyoms te mar dang tshul bzhin bskol ba ni sha za chen po'i mar zhes bya ste/_de las ran par 'thungs na/_nyin bzhi pa'i rims dang /_smyo byed kyi gdon dang /_
[\[312a.2\]]brjed byed kyi gdon 'joms te blo gsal ba dang /_dran pa dang /_yid gzhungs pa dang /_byis pa rnams kyi lus brta zhing 'phel bar byed pa ni bdud rtsi dang 'dra'o/_/bra h+mi dang /_in+d+ra bA ru ni dang /_byi dang ga dang /_tsha ba gsum dang /_shing kun dang /_spang spos dang /_
[\[312a.3\]]mur ba dang /_ra sna dang /_bong nga dkar po dang /_sgog skya dang /_bi sha la dang /_bye'u rug pa dang /_shu dag dang /_khre dang /_nA ga dan tra dang /_byi tsher ba dang /_a ru ra dang /_big pan 'di rnams glang po che'i gcin dang btags te/_chang bur byas nas grib
[\[312a.4\]]ma la bskams te/_de nas snar blugs pa dang /_mig tu bsku ba dang /_lus la byug pa dang /_dud pas bdugs pa byas na smyo byed sel bar byed do/_/snar rngub pa'i sman sna tshogs yungs kar gyi mar dang sbyar ba snar blugs par bya'o/_/yungs kar gyi mar
[\[312a.5\]]gyis lus bsku byug byas la/_yungs kar de nyid kyi phye ma snar blug go/_/yang na mdo'i gnas su bstan pa'i dud pa'i sman rnon po shing kun dang sbyar ba'i dud pas bdugs na phan no/_/wa dang /_sha l+ya ka dang /_'ug pa dang /_dza du ka dang /_byi ba dang /_ra
[\[312a.6\]]thug dang /_'di rnams kyi gcin dang /_rtug pa dang /_spu dang /_pags pa dang /_mkhris pa dang /_sen mo dang /_'di rnams kyi dud pas sna dang lus la byug pa dang /_mig la bsku ba dang /_lus bkru ba dang blugs pa la sogs pa smyo byed can la spyad do/_/rlung dang bad kan
[\[312a.7\]]gyi shas che ba'i smyo byed la ni khyi dang /_ba lang dang nya rnams kyi sha rul pa'i dud pas rtag tu bdug go/_/mkhris pa las gyur pa'i smyo byed la ni/_tig ta'i mar dang /_sman 'tsho byed kyi mar dang /_snum sna gnyis dang /_de bzhin du bza' btung yang bsil ba dang /_
[\[312b\]]
[\[312b.1\]]mngar ba dang /_yang ba rnams bsngags so/_/gzhan yang gtar ga gdab pa'i cho ga bzhin du byas te/_brang dang /_mig 'gram dang /_dpral ba'i dbyes las khrag gtar ba dang /_yang na sha gtsang ma tshim tshad du bza' ba dang /_rlung med pa'i phyogs su mal bcas te gzhag
[\[312b.2\]]pa dang yang sems rmongs pa'i nad las grol bar byed do/_/yang smyo byed kyi nad kyis zin pa'i nad pa de chu'i nang du bskyur ba dang /_khron pa'i nang du bcug pa dang yang na ltogs ltogs su lus dbri bar bya'o/_/yang na grogs po snying du sdug pas chos dang don dang ldan pa'i gtam gyis
[\[312b.3\]]dbugs dbyung zhing drung du bsdad de sems dga' bar bya'o/_/yang na nye ba sdug pa shi ba'am/_rmad du byung ba'i gtam rnams brjod par bya'o/_/yang na rkang lag bcings la yungs kar gyis byugs te gan rkyal du nyi ma dron po la gzhag par bya'o/_/yang na kha sral phre'u btags
[\[312b.4\]]pa'i lde gus bskus pa 'am/_yang na lcags bsregs pa'am/_chu bskol ba'am/_til lam mar gang yang rung bas lus bsreg go/_/yang na lcag gis gzhu ba'am/_yang na thag pas btags te g.yang sar bskyur ba 'am/_yang na mtshon dang rdo dang mi med
[\[312b.5\]]pa'i khang pa stong pa gcig pur gzhag par bya'o/_/yang na sbrul chen po sngon med pa bstan la 'jigs su gzhug go/_/de bzhin du glang dang /_seng ge dang /_glang po che la sogs pa gang yang rung bas 'jigs su gzhug go/_/yang na rgyal po'i skyes bus legs par
[\[312b.6\]]bcings nas rgyab tu phyung la gsad sar khyer ba yin no/_/zhes smras na sdigs mdzub la sogs pas bsdigs te 'jigs su gzhug go/_/gang gi phyir sbyor ba de dag byas na/_lus kyi sdug bsngal dang srog gi 'jigs pas dran pa rnyed par 'gyur ro/_/zhes sngon gyi slob
[\[312b.7\]]dpon dag bzhed do/_/'on kyang sbyor ba de dag thams cad byas na smyo byed kyi nad thams cad las rgyal bar byed do/_/gso ba grub pa de dag kyang yul dang dus la sogs pa la brtag legs par sbyar bar bya'o/_/gang zhig gnyen sdug pa dang nor bzang po dang bral te dran pa stor
[\[313a\]]
[\[313a.1\]]bar gyur pa la ni nor dang gnyen sdug pa la sogs pa de nyid yod do zhes brjod cing dbugs dbyung ngo /_/'dod pa dang /_mya ngan dang /_'jigs pa dang /_khro ba dang /_dga' ba dang /_phrag dog dang /_chags pa las gyur pa'i smyo byed la ni de gnyis
[\[313a.2\]]gcig la gcig phan tshun gnyen por byas te zhi bar bya'o/_/smyo byed kyi nad de yang gdon dang 'brel pa yin te/_gdon dang smyo byed gang gi shas che ba'i mtshan ma dang /_rang bzhin brtags te/_de'i 'og tu gdon nad dang smyo byed kyi sman ci rigs par sbyar ro/_/gal te gdon dang 'brel pa
[\[313a.3\]]yin na ni gtor ma sbyin par bya ste/_til gyi phye ma dang /_nas kyi phye ma'i zan dang /_chang bu dang /_zas snum zhing mngar ba dang /_'bras chan khrag gis bsgos pa dang /_sha rjen pa dang /_btsos pa dang /_'bru'i chang dang /_sbyar ba'i chang dang /_a sa'i chang dang /_me tog a ti mug ta
[\[313a.4\]]dang /_sri shing gi me tog dang /_sa ha tsa ra'i me tog dang bcas pa'i gtor ma ba lang gi stegs dang chu klung dang zam ngogs las gtang bar bya'o/_/skyes bu gang sha dang chang spangs pa dang /_sdom pa la gnas pa dang /_lus ngag yid gsum gtsang zhing dag pa dang /_
[\[313a.5\]]snying stobs dang ldan pa'i blo can la ni lhan cig skyes pa dang /_glo bur las byung ba'i smyo byed rnams kyis nam yang tshugs par mi 'gyur ro/_/dbang po rnams kyi yul ji lta ba bzhin du gsal bar byed cing /_de bzhin du lus dang sems kyang dngas la lus zungs rnams rang
[\[313a.6\]]bzhin du gnas par gyur na smyo byed dang bral ba'i mtshan ma yin no/_/smyo byed kyi nad gso ba'i le'u ste drug pa rdzogs so//_//de nas brjed byed kyi nad gso ba'i le'u bshad par bya ste/_de la brjed byed ces bya ba ni dran pa nyams pa'i bdag nyid yin te/_
[\[313a.7\]]des blo dang sems yongs su 'khrugs pa yin la/_de yang sems las drags pa dang /_mya ngan dang 'jigs pa la sogs pa 'byung ba yin no/_/nad gzhi rnams ni smyo byed dang 'dra ste/_nyes pa 'khrugs nas lus dang sems la zhugs te/_snying la g.yogs pas
[\[313b\]]
[\[313b.1\]]sems kyi bdag nyid nyams par byas te/_'du shes rgyu ba'i rgyun rnams bkag pas mun par zhugs pa snyam byed cing blo rmongs par 'gyur te/_las kyi bya ba ci byed kyang smad cing 'jigs su rung ba'i las byed cing so 'khrigs pa dang /_kha nas lbu ba 'byung ba dang lag pa dang rkang
[\[313b.2\]]pa 'gul zhing bskyod pa dang /_gzugs med pa mthong zhing yod pa mi mthong ba dang /_'dar zhing sa la 'gyel ba dang /_mig dang smin ma yo bar gyur pa dang /_nad stobs dang bral nas bzod zad pa yin no/_/de yang brjed byed de yun ring du lon pa ni 'gyur ba de dag
[\[313b.3\]]tshabs che ba yin no/_/de ltar gyur pa'i brjed byed de yang rlung dang /_mkhris pa dang /_bad kan dang /_'dus pa dang bzhi'o/_/de la brjed byed kyis thog mar zin pa'i tshul ni snying 'dar zhing stong pa snyam byed pa dang /_mgo 'khor ba dang mun thibs zhes byed cing mun par mthong
[\[313b.4\]]ba dang /_mig zam zim du 'dug pa dang /_rdzi ma 'khrugs pa dang /_mig gyur pa dang /_sgra mi grag bzhin du thos pa dang /_rngul 'byung ba dang /_kha chu dang snabs 'dzag pa dang /_kha zas mi 'ju zhing yi gar mi 'ong ba dang /_khong pa 'khrugs shing khru lu lu zer ba dang /_nyams
[\[313b.5\]]'tshag zad pa dang /_gnyid med pa dang /_yan lag brdung brdung ba snyam byed pa dang /_skom dad che ba dang /_de rmi lam na yang glu len pa dang /_gar byed pa dang /_til mar dang /_chang 'thung ba dang /_til mar dang chang gi gcin 'byung bar rmi ba rnams yin no/_/de la rlung las
[\[313b.6\]]gyur pa'i brjed byed kyi mtshan ma ni brla gnyis 'gul ba dang /_yang dang yang sa la 'gyel ba dang /_yang dang yang dran pa stor zhing rnyed pa dang /_tshig mi gsal ba smra ba dang /_mig zlum la phyir 'bur ba dang /_rngam pa drag tu 'don cing dbugs mi bde ba dang /_kha nas lbu ba
[\[313b.7\]]'byung ba dang /_mgo 'gul zhing 'dom pa dang /_so 'khrigs pa dang /_gre ba rlung gis gang ba dang /_yan lag phan tshun brdeg pa dang /_khu tshur bsdams nas mthe'u chung nas bzung ste/_sor mo rnams rim gyis rkyong ba dang /_lus rtsub pa dang /_mig dang /_pags
[\[314a\]]
[\[314a.1\]]pa dang /_sen mo rnams rtsa gnag cing dngos po rnams nag por mthong ba dang /_rang bzhin gyis mig bstan pa dang /_lus rtsub pa rud rud por 'dug cing g.yo ba dang /_mdog mi sdug pa dang /_bzhin 'gyur ba rnams yin no/_/mkhris pa las gyur pa'i brjed
[\[314a.2\]]byed kyi rtags ni/_dran pa yang dang yang nyams shing yang dang yang 'dus shing rnyed pa dang /_mig dang gdong dang /_pags pa'i mdog ser zhing lbu ba ser por 'byung ba dang /_sa la rkang lag gis brdeg pa dang /_mig lam du 'jigs su rung ba dang /_'tsher ba dang /_khro bo'i gzugs
[\[314a.3\]]mthong zhing skom dad dang bcas pa yin no/_/bad kan las brjed byed du gyur pa'i mtshan ma ni yun ring po nas dran pa stor zhing dran pa rnyed pa yang bul ba dang /_kha zas nyung ngu za zhing byed spyod nyung ba dang /_kha chu yang dang yang du 'byung ba dang /_mig dang /_sen mo dang /_kha'i nang
[\[314a.4\]]dkar ba dang /_gzugs rnams dkar por mthong ba yin no/_/'dus pa las gyur pa'i brjed byed kyi mtshan ma thams cad dang ldan pa ni spang bar bya'o/_/de la glo dang snying dang dran pa'i sbu bu rnams su dri ma 'gags pa'i brjed byed la ni thog mar de dag par bya ba'i phyir sman
[\[314a.5\]]rnon po dang bcas pa'i slon la sogs pa'i lums bya'o/_/rlung las gyur pa'i brjed byed la ni phal cher sman mas gtong ba rnams bya'o/_/mkhris pa las gyur pa la ni phal cher bkru sman sbyar ro/_/de ltar gong du slon khrus kyis lus dag par byas nas spro ba
[\[314a.6\]]bskyed do/_/de'i 'og tu brjed byed kyi sman bshad par bya ste/_ba'i lci ba'i khu ba dang /_'o ma dang /_zho dang /_gcin dang /_mar dang /_de rnams cha snyoms te bskol ba ba'i rnam lnga'i mar zhes bya ste/_de las ran par 'thungs na/_brjed byed dang /_rims dang /_
[\[314a.7\]]smyo byed dang /_mig ser rnams sel lo/_/rtsa ba rnam pa lnga pa gnyis dang /_'bras bu gsum dang /_ser po rnam gnyis dang /_dugs mo yungs kyi shun phrags dang /_lo ma bdun pa dang /_a pa marga dang /_ni li ni dang /_pu tse shel dang /_dong ga dang /_ma nu dang /_
[\[314b\]]
[\[314b.1\]]shing phal gu'i rtsa ba dang /_byi tsher ba dang /_sman de rnams chu srang gnyis gnyis chu srang brgyad la chu phul gang du brtsis pa'i chu phul drug cu rtsa bzhi dang bskol te/_bzhi cha lus pa'i nang du ga bra'i rtsa ba dang /_pa tha dang /_a ta ka zhes bya ba ru ba ri dang /_dan ti dang /_dur byid dang /_
[\[314b.2\]]tsha ba gsum dang /_ro ha sha dang /_b+hu ti ka dang /_mur pa dang /_ci skrigs dang /_ha ti pi pi ling dang /_thal tres rnam gnyis dang /_ma nu yan ti zhes bya ba sen rtsi dang /_tsi tra ka dang /_lcang ma dang /_'di rnams zho gnyis dang /_mar srang sum cu rtsa gnyis dang /_
[\[314b.3\]]ba'i rnam lnga re re yang de dang lhan cig bskol te mar lus pa ni ba'i rnam lnga chen po'i mar zhes bya ste/_de las ran par 'thungs na/_brjed byed dang /_rims dang /_dmu rdzing dang /_mtshan par rdol ba 'phrog pa'i mchog yin te/_skran nad dang /_gzhang
[\[314b.4\]]'brum dang /_mig ser dang /_skya rbab dang /_skran dang /_lud pa dang /_gdon rnams 'joms par byed do/_/shu dag dang /_ru rta dang /_da shang kha puSh+pa dang /_mar rnying pa dang /_mar gyi bzhi 'gyur gyi sman bram+hi rang gi khu ba dang /_de rnams lhan
[\[314b.5\]]cig bskol te/_de las ran par 'thungs na/_yid gzhungs shing smyo byed dang /_bkra mi shis pa rnams dang /_brjed byed dang bsdigs pa rnams las rgyal bar byed do/_/yang na 'tsho byed sde bcu srang re re btags pa'i phye ma/_til mar dang /_mar srang sum cu
[\[314b.6\]]sum cu dang /_'o ma phul drug cu rtsa bzhi dang 'di rnams chu dang tshul bzhin bskol te mar lus pa las ran par 'thungs na brjed byed las grol bar byed do/_/yang na 'o ma dang /_bu ram shing gi khu ba srang nyi shu rtsa brgyad dang /_mar srang sum cu rtsa gnyis dang /_de'i
[\[314b.7\]]brgyad 'gyur gyi tang pal gyi khu ba dang /_'tsho byed sde bcu zho gnyis gnyis kyi phye ma tshul bzhin bskol te mar lus pa las ran par 'thungs na rlung dang mkhris pa las gyur pa'i brjed byed myur du 'jig par byed do/_/yang na rtswa ka sha dang /_ku sha dang /_bi da ri
[\[315a\]]
[\[315a.1\]]dang /_bu ram shing dang de rnams 'o ma dang lhan cig bskol te/_'o ma lus pa las ran par 'thungs na yang phan yon de dang 'dra ste/_shing mngar gyi phye ma dang /_mar dang /_mar gyi bco brgyad 'gyur gyi sman da'i khu ba dang tshul bzhin du bskol te mar lus pa las
[\[315a.2\]]ran par 'thungs na brjed byed 'phrog par byed do/_/yang na ba ser skya'i sna nas blugs na brjed byed las rgyal ba'i mchog yin no/_/khyi dang /_wa dang /_byi la dang /_seng ge la sogs pa gang yang rung ba'i mkhris pa gong ma ltar btang na yang bsngags so/_/srog chags go
[\[315a.3\]]d+ha dang /_sre mo dang /_glang po che dang /_khyu mchog dang /_dred dang /_ba lang dang /_de rnams kyi mkhris pa gang yang rung ba dang til mar bskol te/_til mar lus pa las bsku ba dang /_sna nas blugs pa byas na yang bsngags so/_/'bras bu gsum dang /_tsha ba gsum
[\[315a.4\]]dang /_ko nyon tse dang /_nas tshig 'khus pa'i thal ba dang /_pha nid tsa dang /_su shA hA dang /_a pa marga dang /_ka rany+dza'i sa bon dang /_'di rnams til mar ra gcin dang bskol la mar lus pa las snar blugs pa'am/_yang na sman de rnams kyi phye ma sbu gu nas sman pas
[\[315a.5\]]snar bud par bya'o/_/yang na sre mo dang /_'ug pa dang /_spre'u dang /_bya rgod dang /_sbrul dang /_bya rog dang /_srog chags ka Ti ka dang de rnams gang rnyed pa'i mchu dang /_sgro dang /_rtug pa rnams kyi dud pas brjed byed can la bdug go/_/yang na til mar ram/_sgog
[\[315a.6\]]skya 'am/_'o ma'am nye'u shing gang yang rung ba bsten na phan no/_/yang na sman bram+hi dang /_ru rta dang /_shu dag gang yang rung ba'i khu ba sbrang rtsi dang ldan pa bsten na phan no/_/nad gzhi gsum mnyam du 'khrugs te/_gnad chen po snying dang sems la brten nas lus dang sems la
[\[315a.7\]]gnod par byas te/_brjed byed kyi nad 'byung na ni sman gzhan gyis gso bar dka' ste/_de la ni bcud kyi cho gas gso bar bya'o/_/de bas na brjed byed kyi nad kyis nyam thag pa'i nad pa de la ni/_me dang /_chu dang /_g.yang sa la sogs pa mi bzad pa rnams las dus thams cad
[\[315b\]]
[\[315b.1\]]du bsrung zhing bskyang bar bya'o/_/de ltar sems gyur pa'i nad pa de brjed byed kyis sems gyur pa'i nad las grol ma thag ni khyod 'di ltar 'byung pos zin par 'gyur ro zhes bya ba la sogs pa'i tshig brjod par mi bya ste/_lus dang sems nyon mongs pa'i skyes bu de la ni yul yid
[\[315b.2\]]du 'ong ba la sogs pas sems brta zhing gso bar bya'o/_/brjed byed kyi nad gso ba'i le'u ste bdun pa rdzogs so//_//de nas rdzi ma dang mig mchu'i nad ngo shes par bya ba'i le'u bshad par bya ste/_de la mig nad do cog slong bar byed pa'i kha zas la sogs
[\[315b.3\]]pa zos pa dang /_khyad par du mig la gnod pa'i zas zos pa dang /_gzhan yang mig ni phal cher mkhris pa 'khrugs na mig kyang de'i rjes su na bar byed pas na nad gzhi gang las gyur kyang rung ste/_nyes pa'i dri ma rtsa'i [(]sdubs [,]sbubs [)]nas gyen du 'byung ste/_mig mchu dang /_
[\[315b.4\]]mig gi grwa mtshams dang /_mig gi 'bras bu dkar po dang /_nag po dang /_mthong ba'i mig dang /_de dag gang yang rung ba'am/_yang na thams cad la yang rung ste brten nas nad gzhi ji lta ba bzhin du nad skyed do/_/de la rlung las gyur pa'i mig nad kyi mtshan ma ni mig
[\[315b.5\]]chu'i rtsa la rlung zhugs par gyur te/_de yang gnyid log pa las sad na dbyer mi 'dod cing nad dang bcas pa dang /_mig bye mas gang ba snyam byed pa dang /_'byed pa'i dus su yang dka' bas 'byed cing mchi ma zag pa dang /_mig mnyes na cung zhig phan pa snyam byed pa
[\[315b.6\]]de ni mig nad 'byed dka' ba yin no/_/zhes sngon gyi drang srong dag 'chad do/_/de la mig nad 'dzums pa zhes bya ba'i mtshan ma ni/_rlung gis mchu bskyod de yang dang yang du mig 'byed cing 'dzums pa ste/_de yang nad med pa'o/_/de la rlung gis mig nad nyams pa zhes bya ba ni rlung
[\[315b.7\]]gis mig gi 'gul rtsa nyams par byas pas 'byed 'dzums kyi rtsol ba mi shes te/_de yang mig mchu 'og ma rtag tu lhod par byed pa'o/_/de la mkhris pa las gyur pa'i mig mchu'i nad kyi mtshan ma ni/_mig mchu'i nad dam phyi rol gang yang rung ba ku mu ta'i sa bon gyi mdog
[\[316a\]]
[\[316a.1\]]lta bu'i 'brum bu phra mo 'byung zhing de yang brtol na yang gang ba ni ku mu ta'i sa bon lta bu'i mig mchu'i nad ces bya'o/_/de la mkhris pas slong ba zhes bya ba'i mig mchu'i nad ni mig mchu rab tu tsha zhing shin tu na la mdog dmar zhing reg par mi bzod pa yin no/_/gzhan yang
[\[316a.2\]]mig mchu'i nad ni nad gzhi rdzi ma'i nang du zhugs nas g.ya' zhing tsha ste/_de'i 'og tu rdzi ma byi bar byed de/_de'i ming ni rdzi ma 'byi ba zhes bya ba'i mig mchu'i nad yin no/_/bad kan las gyur pa'i mig mchu'i nad ni 'brum bu phra mo dkar po yungs kar tsam la ma thug par 'byung ba dang /_
[\[316a.3\]]skrang pa dang /_mig rus khyab pa dang /_na ba dang /_g.ya' ba dang /_mchi ma spyi bag can dang ldan pa de ni mig mchu'i nad sha skyes pa zhes bya bar bshad do/_/bad kan gyis slong ba zhes bya ba'i mig mchu'i nad ni 'byed 'dzums mi shes pa dang /_mig rngus khyab par 'dug pa yin
[\[316a.4\]]no/_/gzhan yang bad kan las gyur pa'i mig mchu'i nad ni thor bu rgya shug tsam mam/_de bas yid tsam chung bar 'byung ste/_de yang dkar la na zhing sman pa dang /_g.ya' ba dang /_sra ba rnams yin te/_mig mchu'i nad de la ni lag g+ha na zhes bya ba yin no/_/khrag las gyur
[\[316a.5\]]pa'i mig mchu'i nad kyi mtshan ma ni 'brum bu khrag 'dra ba stug po mang du 'byung ste/_de'i ming ni mig mchu khyab par byed pa zhes bya'o/_/gzhan yang dmar po shar shar po khrag gi mdog tu snang zhing de yang reg par mi bzod pa yin te/_de ni khrag gis slod ba'i mig
[\[316a.6\]]mchu'i nad ces bya'o/_/mig mchu'i nad sha che ba'i 'brum bu sra ba dang /_snum pa dang /_tsha ba dang /_na ba dang /_mdog dmar zhing khrag gi mdog tu gyur zhing khrag 'dzag la bcad pa bzhin du 'phel ba ni khrag las byung ba yin no/_/de'i ming ni khrag gi mig
[\[316a.7\]]mchu'i nad ces bya'o/_/yang na khrag las gyur pa'i mig mchu'i nad ni mig mchu'i dkyil lam/_mig mchu'i mtha' ma la mon sran sde'u tsam gyi tshad tsam zangs ma'i mdog 'dra bar 'byung zhing g.ya' ba dang /_zug gzer dang bcas pa la brtan par gnas pa de ni stang
[\[316b\]]
[\[316b.1\]]zil lta bu'i mig mchu'i nad ces bya'o/_/de la 'dus pa las gyur pa'i mig mchu'i nad ni mig mchu'i phyi rol skrang ba ltar 'dug la nang du sbu bu phra mos khyab par 'dug ste/_nang chus khengs shing de yang 'dzag pa dang /_pad ma'i rtsa ba dang 'dra ba ni pad ma'i rtsa ba lta bu'i
[\[316b.2\]]mig mchu'i nad ces bya'o/_/khrag gis nad gzhi rnams bslangs te mig mchu'i nad du gyur pa ni nad gzhi rnams lhan cig 'khrugs te/_rgyu med par rnag dang chu ser res 'ga' mi 'dzag pa dang /_res 'ga' 'dzag pa ni mig mchu'i nad khrag gis slong ba zhes bya'o/_/
[\[316b.3\]]nad gzhi gsum khrag dang bcas pa'i mig mchu'i nad ni sngo bsangs su 'dug pa dang /_zug gzer byed pa dang /_rnag dang bcas shing skrang pa dang ldan pa ni sngo bsangs lta bu'i mig mchu'i nad ces bya'o/_/khrag dang nad gzhi rnams 'dres pa las gyur pa'i mig mchu'i nad ni mig
[\[316b.4\]]mchu gnyis 'byar ba dang /_g.ya' ba dang /_mdog dmar zhing skrang pa dang bcas pa ni/_mig mchu'i nad 'byar bag ces bya'o/_/mig mchu'i nad 'brum bu phra mo bye ma 'dra bas nang du khengs shing sra ba dang rtsub pa de ni mig mchu'i nad bye ma lta bu zhes bya'o/_/gang zhig mchu
[\[316b.5\]]gnag cing 'dam ltar 'dug pa de ni mig mchu'i nad 'dam lta bu zhes bya'o/_/skyes bu gang gi mig mchu'i sha cher skyes zhing mthug la mthon dman med cing rang gi mdog gzhan dang ma 'dres par 'dug pa de ni mig mchu'i nad shas che ba zhes bya'o/_/yang na mig mchu'i
[\[316b.6\]]nad ni byis pa so skyes pa'i mtshan ma'i rtags su 'byung ste/_rgyu des mig mchu skrang zhing mig dmar ba dang /_bltar mi bzod pa dang /_mig mchu zug gzer dang bcas shing 'byar bar 'dug pa dang /_rna ba dang sna dang mig rnams lag pas nyed pa yin te/_de ni mig
[\[316b.7\]]mchu'i nad ku kun ka zhes bya ba yin no/_/mig mchu'i nad rdzi ma 'khrugs te mig mchu'i spu zhum par gyur nas/_mig mchu la nang du lta zhing mig mchu 'debs mi nus pa dang /_rdzi ma btogs na res 'ga' nad zhi la yang spu sar pa skyes pa dang /_tsher ma'i rtse mo bzhin
[\[317a\]]
[\[317a.1\]]du rno ba des mig la zug pa skrang bar 'gyur te/_de ni mig mchu'i nad rdzi ma 'khrugs pa zhes bya'o/_/yang mig mchu'i nad sna gong phyogs kyi mig gi grwa mtshams kyi mig mchu'i phyi rol du thor bu 'byung zhing sra la mthon por 'dug pa dang /_smin pa'i dus su khrag
[\[317a.2\]]dang rnag 'dzag cing yang dang yang du rnag khrag gis khengs pa de ni mig mchu'i nad me dbal chung ngu zhes bya'o/_/nad gzhi gsum dang khrag las gyur pa'i nad ni mig mchu'i dbus su sha'i mdzer pa lta bu 'byung zhing mkhrang ba dang /_sra ba dang /_nad med cing ring por 'phyang ba
[\[317a.3\]]de ni mig mchu'i nad thor bu lta bu zhes bya'o/_/nyi shu rtsa bzhi po de dag ni mig mchu la brten pa'i nad du bshad do/_/de rnams las dang po ni 'byed dka' zhes bya ba'i mig mchu'i nad ni sman gyis gso bar bya ba yin no/_/de'i 'og ma gnyis dang mig tu 'brum bu byung ba ni spang bar
[\[317a.4\]]bya'o/_/de ltar rdzi ma 'khrugs pa zhes bya ba'i nad ni lan 'ga' gsor rung zhing res 'ga' thu bar byed pa ni/_yun ring du na bar byed pa yin no/_/lhag ma rnams ni mtshon gyi las kyis gso bar bya ste/_de yang rdzi ma 'byi ba zhes bya ba'i mig mchu'i nad ni mtshon gyis gtsags
[\[317a.5\]]bar bya'o/_/mig mchu'i nad thor bu ni gcad par bya'o/_/de la lag g+ha na dang /_ku mu ta'i sa bon lta bu dang /_pad ma'i rtsa ba lta bu dang /_ud tsang ga zhes bya ba lta bu dang /_dngul rdo lta bu zhes bya ba dang /_me dbal phra mo lta bu rnams ni mtshon gyis dral bar bya'o/_/mig
[\[317a.6\]]mchu'i shas skyes pa dang /_sngo bsangs dang /_bye ma lta bu dang /_khrag gis nad gzhi slong bar byed pa zhes bya ba dang /_'dam bu lta bu zhes bya ba dang /_sha che ba zhes bya ba dang /_ku ku na zhes bya ba dang /_de rnams ni mtshon gyis bzhar bar bya'o/_/mig mchu'i nad dmigs
[\[317a.7\]]brtag pa'i le'u ste brgyad pa rdzogs so//_//de nas mig mchu'i nad bsal ba'i le'u bshad par bya'o/_/de la mig mchu'i nad 'byed dka' ba zhes bya ba la ni mar rnying pa dang /_rgun 'bru dang /_chu tshul bzhin bskol te kha ra btab pa btung bar bya ste/_
[\[317b\]]
[\[317b.1\]]de bzhin du snar blugs pa dang /_dud pa dang /_mig sman snum dang sbyar ba gtang ngo /_/ku mu ta'i sa bon lta bu'i mig mchu'i nad la ni mtshon gyis gtsags la/_de'i steng du rgyam tsha'i phye mas gdab par bya'o/_/shing mngar dang /_skyu ru ra dang /_pa to la rnams bskol
[\[317b.2\]]ba'i chus kyang blugs so/_/de la mtshon gyi las bya dgos pa'i mig mchu'i nad la ni thog mar slon khrus kyis lus dag par byas la/_de'i 'og tu nad pa rlung med pa'i gnas su gan rkyal du bzhag la nad g.yog gis mi 'gul bar bzung la ras 'jam po chu dron du bcug pas
[\[317b.3\]]mig mchu'i phyi rol du dugs byas la/_de'i 'og tu lag pa g.yon pa'i mthe bong dang mdzub mo gnyis gong ma'i ras kyis dkris la des mig mchu gnyis phye zhing phyir bzlog par bya'o/_/de ltar byas na mi 'jil zhing brtan par byas pa'i phyir ro/_/de nas mtshon rtse mo
[\[317b.4\]]dkyil 'khor lta bu 'am/_sha kha tra 'am/_she pha li'i lo ma lta bu'am/_rgya mtsho'i lbu ba gang yang rung ba'i mtshon gyis yid 'phred du rgya gram du gdab po/_/de nas khrag byung ba dang /_ras bal gyis phyi'o/_/gal te khrag ma byung na ni/_yang mtshon gyis legs
[\[317b.5\]]par dral te phyis la/_de'i 'og tu nad gzhi rang rang dang mthun pa'i sman sbrang rtsi dang sbyar ba rmar gdab po/_/de'i 'og tu chu dron gyis bkru'o/_/de nas mar dang sbrang rtsi dang nas phye bsres la zan thabs su byas pas mig la glan la/_de'i steng du ras mar gyis byugs pas
[\[317b.6\]]dkris te rna ba'i gong 'og tu brtod la bzhag go/_/ras de yang zhag rer bkrol zhing rang rang dang mthun pa'i sman yang blugs so/_/zhag bzhi lon nas snar blugs pa la sogs pa yang bya'o/_/zhag lnga pa la ni ras bkrol la btang ste glan mi dgos so/_/de ltar
[\[317b.7\]]mtshon gyis legs par bzhar legs pa'i mtshan ma ni/_mig mchu ni mthon dman med cing mnyam pa dang /_dmar skyar 'dug cing sen mo'i mdog tu snang ba dang /_skrang pa dang /_g.ya' ba dang /_reg cing bsgul na yang na ba med par rig par bya'o/_/de las
[\[318a\]]
[\[318a.1\]]bzlog pa ni ma legs pa'i mtshan ma yin te/_de la ni yang mtshon gyis bzhar te bzla bar bya'o/_/gal te mtshon gyis bzhar drags na ni mig mchu na zhing zug pa dang /_rdzi ma 'byi ba dang /_'dzag pa mang bar 'gyur te/_de la ni snum chos dang /_
[\[318a.2\]]dugs la sogs pa rlung la phan pa'i sbyor ba byas na phan no zhes sman pa rnams 'dod do/_/de'i 'og tu seng phrom dkar po mar sar gyis bskus te/_e raN+Da'i rtsa ba'i phye ma'i lde gus byugs pa rdze'u kha sbyar gyi nang du bsregs te tshos pa dang /_chus bkrus te skams la
[\[318a.3\]]btags pa'i phye ma bud med dang ra'i 'o ma gang yang rung ba dang sbrus la ras kyi nang du thum bur byas te mig la dugs bya'o/_/yang na seng phrom dkar po la 'bras thug po che'i phye ma'i lde gus cho ga gong ma ltar byas pa las de'i phye ma zho ga chu dang mnyes te/_dugs byas na mtshon gyis
[\[318a.4\]]bzhar drags pa la phan no/_/yang na zho ga chu nyi tshes blugs pa bya zhing srog chags skam na gnas pa'i sha dang lhan cig bza' bar bya'o/_/mig mchu la 'brum bu phra mo sra zhing mthon po byung ba la ni 'bras kyi so 'dra ba'i mtshon gyis dral te de btsir la sman gyis btab pa dang /_bsku
[\[318a.5\]]ba la sogs pa ni snga ma bzhin du sbyar ro/_/gong du smos pa'i bzhar ba la sogs pa'i dpyad thams cad kyang dral ba 'dir sbyar bar bya'o/_/mkhris pa dang khrag las gyur pa'i mig mchu'i nad la ni/_sman mngar ba'i sde tshan dang mar sbyar bas dang po btung ba la sogs
[\[318a.6\]]pa snum chos dang sbyar te/_de'i 'og tu khrag gtar ro/_/de nas shing nye rong gi bkru sman gtang ngo /_/mig mchu'i nad mtshon gyis bzhar te khrag byung ba dang /_shing mngar bskol ba'i chus bkrus te/_tsan+dan dkar po 'o ma dang sbyar bas blugs pa byas na phan no/_/rdzi ma
[\[318a.7\]]'byi ba'i mig mchu'i nad la ni spu thog ma gang nas 'byi ba'i spu'i khung bu khab kyis gtsags te khrag dbyung ba'am/_yang na srin bu pad pas khrag dbyung ba phan no/_/yang na rdzi ma'i nad la 'o ma dang /_bu ram shing gi khu ba dang sbyar ba'i mar gyis slon bya ba dang /_mngar
[\[318b\]]
[\[318b.1\]]ba dang /_bsil ba'i sman dang bskol ba'i mar gyi sna sman btang na phan no/_/yang na nag tshur dkar po'i phye ma zangs ma'i snod kyi nang du bcug la byi'u rug pa'i sman gyi khu bas zhag bcu'i bar du bran cing de'i 'og tu bskams la de'i 'og tu mig tu bskus na/_rdzi ma
[\[318b.2\]]'bye ba'i nad la phan pa'i mchog yin no/_/mig mchu'i nad sha skyes pa la 'brum bu phra mo 'byung ba'i nad la ni thog mar mtshon gyis bzhar la bca' sga dang /_rgyam tsha gnyis kyi phye ma btab ste/_de'i 'og tu chu dron gyis bkru'o/_/seng ldeng dang /_aT+Ta ka zhes bya ba tu ba ri dang /_
[\[318b.3\]]na le sham dkar po chu dang lhan cig bskol ba'i chu'am/_yang na ser po rnam gnyis dang /_'bras bu gsum dang /_shing mngar rnams bskol ba'i khu ba sbrang rtsi dang sbyar bas blugs par bya'o/_/bad kan las gyur pa'i mig mchu'i nad la ni nag tshur dang /_rgyam tsha dang /_ldong ros
[\[318b.4\]]dang /_pi pi ling dang /_skyer khaN+Da dang 'di rnams zhib tu btags pa'i phye ma sbrang rtsi dang sbyar bas blugs par bya'o/_/gzhan yang bad kan la phan pa'i sman skyug sman dang /_mig sman dang /_sna nas gtong ba thams cad kyang 'dir bya'o/_/mig mchu'i nad g+ha na zhes bya ba la ni/_bad
[\[318b.5\]]kan las gyur pa'i mig mchu'i nad la phan pa'i sman thams cad 'di la yang phan te/_gal te des ma zhi na me'i las thams cad bya'o/_/ku ku na ka zhes bya ba byis pa'i mig mchu'i nad la ni seng ldeng dang /_'bras bu gsum dang /_nim pa'i lo ma rnams lhan cig yungs
[\[318b.6\]]kar gyi mar dang sbyar bas btung ba la sogs pa snum chos byas te/_pi pi ling dang /_shing mngar dang /_rgyam tsha dang /_zhun mar rnams sbyar bas nu ma bsnun pa'i ma la slon bya'o/_/de'i 'og tu a ru ra dang /_pi pi ling dang /_rgun 'bru bskol ba'i bkru sman byas na yang
[\[318b.7\]]phan no/_/de nas ma ma de la gla sgang dang /_ser po rnam gnyis dang /_pi pi ling rnams btags pa'i 'dag gus nu ma la byug go/_/yungs kar mar dang bsres pa'i dud pas nu ma la bdug go/_/de ltar na slon khrus la sogs pas nu ma bsnun pa'i ma ma'i lus dag pa dang /_pa
[\[319a\]]
[\[319a.1\]]to la dang /_gla sgang dang /_rgun 'bru dang /_sle tres dang /_'bras bu gsum dang /_'di rnams bskol ba'i btung ba blud do/_/de'i 'og tu byis pa'i mig mchu mtshon gyis bzhar ba'am/_yang na srin bu pad pas 'jib tu gzhug ste/_de nas skyu ru ra dang
[\[319a.2\]]a sman ta ga dang /_shing 'dzam bu dang /_de rnams kyi 'o ma bskol ba'i khu bas blugs par bya'o/_/yang na byis pa la ni phal cher snum dang 'o mas bskyed pa yin pas bad kan gyi nad 'byung ste/_de bas na byis pa'i nad thams cad la thog mar slon sman btang na mchog tu
[\[319a.3\]]bsngags so/_/de yang 'o ma nyi tshe 'thungs pa'i byis pa la ni/_rgyam tsha dang /_pi pi ling dang /_a pa marga'i 'bras bu dang /_mar dang 'o ma dang /_sbrang rtsi dang ldan pa'i slon sman gtang ngo /_/'o ma dang zas 'dres mar bsten pa'i byis pa la ni shu dag gi phye ma sbrang rtsi dang bcas pa'i
[\[319a.4\]]slon sman gtang ngo /_/zas nyi tshe bsten pa'i byis pa la ni po son cha shing mngar dang sbyar ba gtang ngo /_/skyug sman de dag byis pa'i nad thams cad la phan pa'i steng du khyad par du ku ku na ka zhes bya ba'i byis pa'i nad la phan no/_/yang na sman sab ta dang mar lhan cig bskol
[\[319a.5\]]ba'i mar blud na gong 'og gnyis ka sbyor rung bar byed do/_/ser po rnam gnyis dang /_seng phrom dang /_shing mngar dang /_pu tse shel dang /_nim pa'i lo ma dang /_'di rnams sbrang rtsi dang 'o ma dang ldan pa'i zangs ma'i phye ma 'am/_lcags kyi phye ma gang yang rung
[\[319a.6\]]ba dang bses pa'i ri lu byas te btang na byis pa'i mig mchu'i nad la phan no/_/yang na sug smel dang /_sgog skya dang /_ka ta ka dang /_dung dang /_nal sham dang /_pha ni dza ka dang /_'di rnams chang la bdar la kad pha la dang bcas pa'i bdar bu byas te btang na/_
[\[319a.7\]]ku ku na ka zhes bya ba'i byis pa'i nad dang /_sha skyes pa zhes bya ba'i mig mchu'i nad la phan no/_/rdzi ma 'khrugs pa zhes bya ba'i nad la ni thog mar slon khrus kyis lus dag par byas te/_de'i 'og tu mig gi rdzi ma yar bteg la rdzi ma cha gsum du bgos pa'i cha gnyis smin
[\[319b\]]
[\[319b.1\]]ma dang sbyar/_cha gcig tsam bzhag de nas nas gang tsam nas kyi dbyibs 'dra bar 'phred du mtshon gyis dral la khrag gzags so/_/khrag gi shugs zad pa dang /_'phral ba la ras kyis dam du dkris la rdzi ma tshom bur byas te de'i bar mtshams mon sran sde'u tsam bzhag la/_
[\[319b.2\]]glad pa'i rdzi ma'i tshom bu 'phral ba'i ras la rdzi ma brtod de/_ba lang ngam rta'i spu 'am/_zar ma'i skud pas btsems te/_khab skud gzhu 'dra bas drub po/_de yang ha cang dam lhod du ma song bar ran par bya'o/_/de nas ras 'jam po mar dang sbrang rtsi byugs pas bcing
[\[319b.3\]]ba med par steng nas g.yogs so/_/gal te zug gzer yod na ni n+ya gro d+ha'i sde tshan bskol ba'i khu ba 'o ma dang bcas pas blugs so/_/de nas brtan par gyur te zhag lnga lon pa dang skud pa bkrol te btsag yug snam gyi phye mas gdab po/_/de'i 'og tu sna sman dang
[\[319b.4\]]mig sman rnon po sbyar ro/_/cho ga de dag gis kyang rdzi ma 'khrugs pa'i nad zhir ma 'dod na/_rdzi ma gang ring ba skam pas bzung ste/_phyung ste de'i bu ga'i rjes la thal sman rnon po'am/_khab rtse 'dra ba'i mtshon rnon po me'i mdog 'dra bar byas pas bsreg go/_/
[\[319b.5\]]mig mchu'i nad me dbal lta bu la yang dang po mtshon gyis dral la/_thal sman rnon po 'am mes bsreg go/_/thor bu byung ba la ni thor bu bcad la/_de'i 'og tu thal sman nam mes bsreg go/_/mig mchu'i nad gso ba'i le'u ste dgu pa rdzogs so//_//
[\[319b.6\]]de nas mig gi grwa mtshams dang /_mig gi 'bras bu dkar po dang nag po'i nad dmigs shes par bya ba'i le'u bshad par bya ste/_de la rlung las gyur pa'i mig gi grwa mtshams kyi nad kyi mtshan ma ni rlung gis mchi ma 'byung ba'i rgyun bkag pas mig mchu'i grwa
[\[319b.7\]]mtshams dang /_mig gi 'bras bu dkar po'i mtshams sna gong phyogs nas chu dang 'dra ba'i mchi ma 'byung la/_de yang mig nad med cing rtsa dmar la skrang ba yin te/_de ni mig nad kyi chu 'dzag pa zhes bya'o/_/bad kan las gyur pa'i mig nad kyi mtshan ma ni mchil
[\[320a\]]
[\[320a.1\]]ma dang 'dra ba spyi bag tu 'dug pa dang /_mdog dkar ba dang /_'dzag pa dka' ba dang /_mang du 'dzag pa yin te/_de ni bad kan 'dzag pa zhes bya ba'i nad yin no/_/yang na bad kan las gyur pa'i rtags ni/_mig gi grwa mtshams su mthon po tsog tsog
[\[320a.2\]]por skrang pa dang /_chu lan tshwa can gyi chu bur 'dra bar steng du 'byung zhing chu bur de yang rtsa ba chen po dang /_snum pa dang /_'gul ba dang /_mdog dkar ba dang /_'jam pa dang /_'byil bag tu 'dug pa dang /_yun ring du mi shes pa dang /_g.ya' ba dang /_zug gzer
[\[320a.3\]]ba med pa de ni u pa na ha zhes bya ba'i mig gi grwa mtshams kyi nad yin no/_/khrag las gyur pa'i mtshan ma ni mchi ma mang du 'dzag cing tsha ba dang /_zangs ma'i mdog 'dra ba dmar por 'byung ba yin te/_de ni mig gi nad dmar por 'dzag pa zhes bya'o/_/mig mchu'i grwa
[\[320a.4\]]mtshams dang /_mig gi 'bras bu dkar po'i mtshams la brten pa'i 'brum bu phra mo ni sran sde'u tsam 'byung ste/_de yang mdog zangs ma bzhin du dmar la tsha zhing zug gzer dang ldan pa dang /_brtol na khrag 'dzag pa yin te/_de ni par pa ni zhes bya ba'i mig nad yin
[\[320a.5\]]no/_/nad gzhi gsum dang khrag las gyur pa'i mig nad kyi rtags ni/_mig gi sna phyogs nas pags pa dang /_sha smin pa'i dbang gis mchi ma rnag dang bcas pa yang 'dzag ste/_de'i ming ni rnag 'dzag pa'i mig nad ces bya'o/_/gzhan yang mig sna phyogs kyi
[\[320a.6\]]grwa skrang pa dang /_na ba dang /_rma phra mo 'byung ba dang /_yang dang yang chu ser dang /_rnag 'dzag pa dang /_nad dang bcas pa de ni rnag gar po 'dzag pa'i mig nad ces bya'o/_/sna phyogs kyi mig 'gram gyi nang du skrang pa dang /_zug gzer che ba dang /_tsha ba 'byung ba'i nad ni me
[\[320a.7\]]dbal phra mo'i nad ces bya'o/_/mig zur gang yang rung bar mig mdzer 'byung ste/_de yang g.ya' ba dang /_rdzi ma 'byi ba dang /_rnag 'dzag pa dang /_srin yod pa dang /_nad dang bcas pa de ni mig mdzer gyi nad srin bu can zhes bya'o/_/de la mig gi grwa mtshams kyi
[\[320b\]]
[\[320b.1\]]nad dgu las/_u pa na ha dang /_mig mdzer gyi nad srin bu'i nad dang /_mchi ma rnag gar por 'dzag pa dang /_parba ni dang /_bzhi po de dag ni mtshon gyi las kyis gso bar bya'o/_/lhag ma lnga las bzhi ni sman gyis gso bar bya'o/_/me dbal phra mo'i mig nad ni
[\[320b.2\]]spang bar bya'o/_/da ni mig gi 'bras bu dkar po'i nad dmigs brtag pa bshad de/_de la mkhris pa las gyur pa'i mig nad ni mig gi 'bras bu dkar po'i steng du nag po'am/_sngo bsangs sam ser po lta bur thig le byung ba 'am/_yang na me long g.ya' dang
[\[320b.3\]]bcas pa ltar snang la tsha ba dang /_nad med cing cung zad 'khru ba dang /_skom dad che ba dang bcas pa yin te/_de'i ming ni nya phyis lta bu'i mig nad ces bya'o/_/de la bad kan las gyur pa'i nad mig gi 'bras bu dkar po'i steng du sha mdog dkar po cung zhig skyes
[\[320b.4\]]te/_de yang rim gyis yun ring po nas 'phel ba de ni mig mdzer dkar ba'i nad ces bya'o/_/yang na mig gi 'bras bu dkar po la chu'i thigs pa 'dra ba'i nad 'byung ste/_de la skrang pa dang /_zug gzer chung ba dang /_mdog dkar ba dang /_mthug pa dang /_
[\[320b.5\]]'jam pa dang /_lci ba dang /_snum pa gang yin pa de ni bad kan gyis bsgongs pa'i mig nad ces bya'o/_/yang mig gi 'bras bu dkar po'i steng du phye ma lta bu'i thig le 'byung zhing de yang mthon por 'dug pa yin te/_de ni 'bras phye'i thig le lta bu zhes bya ba'i
[\[320b.6\]]mig nad ces bya'o/_/khrag las gyur pa'i mig gi 'bras bu dkar po'i nad mdog dmar po shar shar por 'gyur zhing tsha 'ur 'ur por 'dug la na ba dang bcas pa dang /_mchi ma dang skrang pa med pa yin te/_de'i ming ni mig rtsa 'gyur ba zhes bya'o/_/de nyid gso ba
[\[320b.7\]]ma byas par bzhag na ni khrag cher skyes te khrag dang bcas pa ni mig gi rtsa ba brtse ba zhes bya ba'i nad yin te/_lta ba la sogs pa'i rtsol ba mi nus par 'gyur ro/_/mig gi 'bras bu dkar po'i steng du khrag gis gang ba'i rtsa'i dra bas g.yogs te/_de yang stug pa dang mthon
[\[321a\]]
[\[321a.1\]]por 'dug pa de ni rtsa'i dra ba lta bu'i mig nad ces bya'o/_/yang mig gi 'bras bu dkar po'i steng du sha ma thug por 'byung zhing de mtho dman med pa 'jam pa pad ma 'dra ba yin te/_de'i ming ni khrag las gyur pa'i mig mdzer gyi nad ces bya'o/_/yang na mig gi 'bras
[\[321a.2\]]bu dkar po'i steng du thig le dmar po ri bong gi khrag lta bu dmar por snang zhing nad med pa 'jam por 'dug pa de ni ling tog dmar po zhes bya'o/_/mig gi 'bras bu dkar po'i steng du nad gzhi gsum las gyur pa'i mdzer mdog dmar po dang /_sngo bsangs su 'dug pa dang /_
[\[321a.3\]]'jam pa dang /_myur du mched pa dang /_shas kun du khyab pa la de ni khyab byed kyi mig nad ces bya'o/_/yang mig 'bras dkar po la nad gzhi 'dus pa dang /_khrag las gyur pa'i nad rgyus pa lta bu nar nar por gyur pa ni rgyus pa lta bu'i mig mdzer gyi nad ces bya'o/_/yang
[\[321a.4\]]na mig 'bras dkar po'i steng du sha'i ril ril por khrag skam gyi mdog ltar sngo bsangs su 'dug cing mthug la rgya che bar snang ba de ni sha'i mig mdzer ces bya'o/_/yang mig gi 'bras bu dkar po'i steng du 'bras bu phra mo yungs kar gyi 'bru tsam mdog gnag pa dang /_tsha ba
[\[321a.5\]]dang /_reg na rtsub pa dang /_rtsa mang pos g.yogs par snang ba de ni 'brum phran rtsas g.yogs pa'i mig nad ces bya'o/_/de dag las mig nad nya phyis lta bu dang /_mig rtsa brtse ba'i nad dang /_mig rtsa 'gyur ba'i nad dang /_'bras phye'i thig le lta bu dang /_bad
[\[321a.6\]]kan gyis bsgongs pa'i mig nad dang /_ling thog dmar po dang drug po de dag ni sman gyis gso bar bya'o/_/lhag ma bdun ni mtshon gyi las kyis gso bar bya'o/_/bdun po de dag sar pa'i dus na ni sman gyis gso'o/_/mig mdzer gyi nad rnam pa lngar bshad pa de dag mig gi 'bras
[\[321a.7\]]bu nag po'i steng du 'byung ste/_rgyus pa dang rtsas g.yogs par snang na de ni mtshon gyis gcad par bya'o/_/mthong mig gi steng du pags pa la sha 'byar ba lta bu mthon por phyin par snang na de ni spang bar bya'o/_/mig gi 'bras bu nag po'am/_mthong gi steng du mkhris pa las
[\[321b\]]
[\[321b.1\]]gyur pa'i ling tog 'byung ste/_mig gi pags pa rdol nas zug gzer dang bcas shing mchi ma 'byung ba dang /_na ba dang /_dmar ba yin te/_de'ang 'dzam bu'i 'bras bu smin pa dang 'dra bar snang zhing cung dmar bar 'dug pa de ni zad byed kyi ling tog ces bya ste/_gso dka' ba yin
[\[321b.2\]]no/_/ling tog gi nad de cher skyes nas ni cher zabs su pags pa'i rim pa gnyis phug nas 'dug pa yin te/_de'i mtshan ma ni na ba dang /_gzer ba dang /_mchi ma la sogs pa shas cher 'byung ba dang /_khab kyis phug pa ltar snang ba yin te/_de ni mi la ba tsam du gsor
[\[321b.3\]]rung ngo /_/ling tog de yang snga ma bas shas cher skyes te/_pags pa'i rim pa gsum phug nas rmas kun du khyab par snang ba ni/_gso bar mi nus so/_/yang mig gi 'bras bu nag po bad kan las gyur pa'i ling tog ha cang mi dkar bar dung gi mdog ltar snang ba de ni/_ling tog
[\[321b.4\]]ma 'dres pa zhes bya ste/_gso bar sla ba yin no/_/yang mig gi 'bras bu nag po la khrag las gyur pa'i ling tog 'brum bu phra mo zangs ma'i mdog lta bu 'byung ba dang /_mchi ma'i mdog kyang zangs ma'i mdog ltar dmar zhing 'byar bag tu 'byung ba dang /_rab tu na ba dang /_
[\[321b.5\]]ra'i ril ma dang 'dra ba'i 'brum bu phyir 'bur bar byung la cung zad nag pa de ni ril ma lta bu zhes bya ba'i ling tog yin te spang bar bya'o/_/yang na nad gzhi gsum dang khrag las gyur pa'i ling tog 'byung ste/_de yang tsha ba dang /_na ba dang /_zangs ma'i mdog 'dra ba'i rtsas g.yogs
[\[321b.6\]]par 'dug pa dang /_rgyu med par mchi ma grang ba dang dro ba res kyis 'dzag pa dang /_yang na ska ba dang sla ba res kyis 'dzag pa yin te/_de'i ming ni ling tog rtsas g.yogs pa zhes bya ba yin te spang bar bya'o/_/yang na nad gzhi gsum dang /_khrag las gyur pa'i ling tog
[\[321b.7\]]mthong ba'i mig steng du 'byung ste/_'bras bu nag po thams cad dkar por bsgyur te/_mdog dkar po sprin lta bus yogs pa'am yang na 'bras nis pa ba'i lo ma lta bus yogs la shin tu mi bzad par na zhing rtsa dmar ba dang /_tsha zhing skrang pas nyen pa yin te/_de'i ming ni ling
[\[322a\]]
[\[322a.1\]]tog tshos pa zhes bya ste/_yongs su spang bar bya'o/_/gang gi mig gis mthong ba nyams shing mig gi mtha' sngo bsangs su 'dug pa dang /_yang na dmar ba'am/_yang na phyir 'bur bar 'dug pa'am/_yang na zabs su zhugs pa'am/_yang na
[\[322a.2\]]mchi ma 'dzag cing rma 'khyims pa 'am/_yang na rnyings pa 'am/_yang na mthon dman du 'dug ste mi mnyam pa dang /_yang na dbus su chad pa ltar snang ba'am/_mtshan ma de dag gang yang rung ba dang ldan pa'i ling tog ni yongs su spang bar bya'o/_/de ltar mig gi
[\[322a.3\]]'bras bu nag po'i nang du nad gsor rung ba dang mi rung ba rnam pa lngar bshad pa yin no/_/mig mchu'i nad dang /_mig gi 'bras bu dkar po dang /_mig gi 'bras bu nag po'i nad dmigs shes par bya ba'i le'u ste bcu pa rdzogs so//_//
[\[322a.4\]]de nas mig zur gnyis dang /_mig gi 'bras bu dkar po dang nag po rnams kyi gso ba'i le'u bshad par bya'o/_/de la mun pa na ha zhes bya ba'i nad la ni thog mar sman pas dugs byas la/_de'i 'og tu gtsags bu 'bras kyi rtse mo 'dra bas phug la/_de nas rtse mo
[\[322a.5\]]dkyil 'khor 'dra ba'i mtshon gyis bzhar bar bya'o/_/de'i 'og tu pi pi ling dang /_rgyam tshwa gnyis kyi phye ma sbrang rtsi dang sbyar bas bskus la/_mig mchu'i cho ga bzhin du ras kyis bcing ba la sogs pa bya'o/_/de nas pa to la'i lo ma dang /_skyu ru ra'i lo ma bskol
[\[322a.6\]]bas blugs so/_/par pa ni zhes bya ba'i nad kyi thur bu ni lcags kyu gug pos cha dang po nas bzung ste/_'phel gtsags kyis phyed du bcad do/_/gzhan ltar byas na ni mchi ma rgyu ba'i sbu gu la gnod par 'gyur ro/_/de nas sbrang rtsi dang rgyam tshwa sbyar bas gdab bo/_/
[\[322a.7\]]gso ba lhag ma ni mig mdzer gyi cho ga bzhin du bya'o/_/mchi ma rnag gar por 'dzag pa'i nad la ni thog mar rtsa gtar te khrag phyung la/_de'i 'og tu sman gyi byug pas byug go/_/de'i gso ba ni mig smin pa'i cho ga ma nor bar 'dir bya'o/_/de bzhin du rgyam tsha dang /_
[\[322b\]]
[\[322b.1\]]sge'u gsher dang /_nag tshur dang /_lcags dang zangs ma legs par btags pa'i phye mas btab pa'am yang na sman de rnams sbrang rtsi dang mig sman du sbyar bas gtang ngo /_/mig mdzer gyi nad srin bu can la thog mar ba lang gi lci ba la sogs pas dugs byas la/_mtshon
[\[322b.2\]]'bras kyi rtse mo 'dra bas dbug la mtshon rtse dkyil 'khor 'dra bas phyi bar bya'o/_/'bras bu gsum dang /_nag tshur dang /_rgyam tsha rnams sbrang rtsi dang sbyar bas gdab bo/_/nya phyis lta bu'i mig nad la ni bad kan 'dzag pa zhes bya ba'i gso ba thams cad 'dir bya'o/_/
[\[322b.3\]]bad kan bsgongs pa zhes bya ba'i mig nad dang /_'bras kyi thig le lta bu zhes bya ba'i mig nad gnyis ni gtar ga ma gtogs pa lhag ma bad kan 'dzag pa'i cho ga bzhin du bya'o/_/de bzhin du gnyis po de la ni tsha ba gsum dang /_kad pha la dang 'di rnams btags
[\[322b.4\]]pa'i phye ma kha lung gi khu bas bsgos te/_mig sman du gtang ngo /_/sri shing gi me tog kha ma bye ba dang /_rgyam tsha dang /_thang shing dang /_bca' sga dang /_'di rnams btags pa'i phye ma chang gi dngas ma dang mig sman du sbyar na skrang pa dang /_g.ya' ba sel bar byed do/_/
[\[322b.5\]]mig nad rtsa 'gyur ba dang /_brtse ba dang rtsa 'dra bas g.yogs pa dang /_ling tog dmar po dang /_dra ba'i dra ba lta bu ste bzhi po de dag ni khrag 'dzag pa'i cho ga bzhin du bya'o/_/khyad par du rtsa 'gyur ba'i mig nad la ni mar dang sbrang rtsi sbyar bas bsku'o/_/rtsa brtse ba zhes
[\[322b.6\]]bya ba'i mig nad la ni skyer khaN+Da zhib tu bdar la sbrang rtsi dang sbyar bas mig la bsku'o/_/ling tog dmar po la ni sbrang rtsi dang /_kha ra dang zho ga chu dang sbyar ba blugs na phan no/_/de bzhin du ling tog dmar po la ni/_shel dang /_dung dang /_shing mngar dang /_gur kum dang /_'di
[\[322b.7\]]rnams sbrang rtsi dang sbyar ba'i mig sman gtang ngo /_/yang na ling tog dmar po la ni/_dung dang /_sbrang rtsi sbyar ba'am/_yang na kha ra dang rgya mtsho'i lbu ba sbyar ba blugs na phan no/_/gong du mig mdzer gyi nad rnam pa lnga bshad pa las/_dud ka lta bu dang /_dmar ba dang /_zho 'dra ba'i
[\[323a\]]
[\[323a.1\]]nad gang yin pa de dag ni ling tog gso ba'i cho ga bzhin du bya'o/_/mig mdzer lnga po gang byung yang rung ste/_thog mar nad pa gan rkyal du bzhag la dugs bya ste/_kha lung dang /_rgyam tshwa sbyar bas mig bskus la lag pas mnye bar bya'o/_/de ltar mig
[\[323a.2\]]mdzer shas cher byung ste/_rang gi gnas nas bskyod pa dang /_nad g.yog gis 'dir khyad par du mgo bo mi 'gul bar dam du bzung la mig mdzer gang phyogs na cher yod pa brtags te/_mthong ba'i mig bsrung zhing gang du cher skyes pa de dang der mtshon lcags kyu rab tu gug pa 'am/_
[\[323a.3\]]mtshon mu tsa t+ya zhes bya ba dang /_mtshon se'u tsi tsi tra zhes bya ba gang yang rung ba legs par bzung nas rma cher mi gdod cing mtshon rtse dkyil 'khor lta bus bcad de/_de yang sna gong g.yas kyi mig phugs kyi 'gram nas cha bzhir bgos te/_cha gcig lus pa tsam nas bcad
[\[323a.4\]]de sna gong phyogs kyi mig zur nas mchi ma byung ba'i sbu bu yod de/_de bsrung bar bya'o/_/gal te der mtshon gyis phog na ni rtag tu mchi ma 'dzag pa'i skyon du 'gyur ro/_/gal te mig gi 'gram phyogs su mig mdzer yod na ni nad pa sna gong phyogs su bltar bcug nas yang cha
[\[323a.5\]]bzhir bgos te/_cha gcig lus pa tsam nas gcad par bya ste/_der yang mchi ma 'dzag pa bsrung bar bya'o/_/de ltar na mtshon gyis legs par bcad pa'i 'og tu tsha ba gsum dang /_rgyam tshwa dang /_sbrang rtsi dang sbyar bas bsku'o/_/de'i 'og tu zhun mar dron
[\[323a.6\]]pos blugs so/_/de nas zhun mar sbrang rtsi dang sbyar bas bsku'o/_/de'i 'og tu ras kyis gong ma ltar chings shig_/de nas zhag gsum pa la ras bkrol nas ka rany+dza 'o ma dang bsgrubs pa bskol te blugs par bya'o/_/yang na ser po rnam gnyis dang /_pa to la dang /_
[\[323a.7\]]shing mngar dang /_rgya skyegs shing dang 'di rnams bskol ba'i khu ba'i nang du ka rany+dza'i me tog kha ma bye ba dang /_sbrang rtsi btab pas blugs par bya'o/_/de nas zhag lnga 'am bdun nam mig gi nad rung ba 'dra na ras dgrol bar bya'o/_/de mtshon gyis legs par
[\[323b\]]
[\[323b.1\]]bcad na ni nad med cing bde bar 'gyur ro/_/bcad ma legs na ni nad 'byung bar 'gyur ro/_/de la ni sman gyis blugs pa dang /_bsku ba dang /_bzhar ba dang mig brta ba'i cho ga rnams legs par gyis shig/_kha ra dkar po dang /_ldong ros dang /_e la ba lu ka dang /_
[\[323b.2\]]tsha mchog rgyam tshwa dang /_bca' sga dang /_de rnams zho re re dang /_skyer khaN+Da srang phyed dang /_'di rnams sbrang rtsi dang sbyar ba mig tu bskus na/_bad kan las gyur pa'i rab rib dang /_mig chu ser gyis gang ba dang /_ling tog dang /_mig mdzer bcas pa'i lhag ma
[\[323b.3\]]lus pa la phan no/_/'bras bu gsum gyi shun pa re re nas chu thags su byas te/_lde gu 'dra bar gyur pa dang /_rdze'u kha sbyar gyis bsregs pa rang gi khu ba dang sbrus te skam/_de nas btags te de ltar yang dang yang byas na snag tsha 'dra bar gyur pa dang /_rgyam tshwa nyis 'gyur
[\[323b.4\]]dang so sor bsres la yang btags te/_phye ma gsum po de dag ni bzhar zhing phyi ba'i 'og tu bsku ba'i sman gyi mchog drang srong chen po mu khyud kyis bshad do/_/rtsa'i dra bas g.yogs pa lta bu zhes bya ba'i nad rtsa rnams shin tu sra bar 'dug pa yang sman gong mas bsku'o/_/
[\[323b.5\]]des zhir ma 'dod na ni mig mdzer dang 'brum bu'i cho ga bzhin du gso bar bya'o/_/ling tog thams cad la ni thog mar nad gzhi gang yin pa brtags te/_snum pa'am rtsub pa gang dang sbyor ba dang /_'bras bu gsum dang sbyar ba yin no/_/de bzhin du tig ta chen po'i
[\[323b.6\]]sman mar yang blud de gtar ga bya'o/_/bkru sman dang blugs pa la sogs pa yang 'dod pa yin no/_/ling tog zad byed la ni de bzhin du tig ta chen po'i sman mar yang blud de gtar ga bya'o/_/bkru sman dang blugs pa la sogs pa yang 'dod pa yin na dur byid dang
[\[323b.7\]]lan gsum bskol ba'i khu ba mar dang yang bskol te/_mar lus pa las ran par blud do/_/de'i 'og tu srin bu pad pa'am/_gtar gas khrag dbyung ngo /_/ut+pa la dang /_ra mnye ba rnam pa gnyis dang /_rgun 'bru dang /_shing mngar dang /_bi da ri dang /_'di
[\[324a\]]
[\[324a.1\]]rnams chu dang bskol ba'i khu ba 'am/_yang na ra'i 'o ma dang bskol te/_'o ma lus pa gang yang rung ba'i nang du kha ra dkar po btab ste mig tu blugs na ling tog zad byed sel to/_/gal te mig dmar zhing mchi ma 'dzag ste nad dang bcas pa la ni drang srong mu khyud
[\[324a.2\]]kyi mig sman gyis zhi bar bya'o/_/sring shing gi me tog dang /_rgya skyegs dang /_btsag yug snam dang /_tsan+dan dkar po rnams ri lur byas te bskus na khrag dang /_mkhris pa dag par byed cing zad byed kyi ling tog 'joms par 'gyur ro/_/yang glang po che dang /_phag dang /_
[\[324a.3\]]rnga mo dang /_ba lang dang /_rta dang /_ra dang /_bong bu dang /_'di rnams kyi so dang /_dung dang /_mu tig dang /_rgya mtsho'i lbu ba dang /_de rnams cha snyoms te sman sna gcig gi bzhi cha'i na le sham rnams lhan cig ri lur byas te bskus na/_ling tog zad byed kyis khyab par gyur pa las
[\[324a.4\]]zlog par byed do/_/yang na ta ma la'i lo ma dang /_ba lang gi so dang /_dung dang /_rgya mtsho'i lbu ba dang /_bong bu'i rus pa dang /_zangs ma de rnams ba gcin dang ri lur byas te/_mig la bskus na ling tog thams cad sel to/_/yang na margad la sogs pa rin po che dang /_
[\[324a.5\]]glang po che la sogs pa'i so dang /_phyugs kyi so rnams dang /_gser la sogs pa'i 'byung khungs kyi nor bu dang /_tsha ba gsum dang /_sug smel dang /_ka rany+dza'i sa bon dang /_sgog skya dang /_gang yang rma 'tsho ba'i sman gyi rigs dang 'di rnams ri lur byas te mig la bskus
[\[324a.6\]]na ling tog rma dang bcas pa dang /_rma zab pa dang /_mig sprin gyi steng gi ling tog thams cad 'joms par byed do/_/ling tog pags pa phug nas zabs su song zhing nad dang bcas pa la snum gyi btung ba dang /_snar blugs pa dang /_zas bcud can zos kyang brta ste 'tsho
[\[324a.7\]]bar 'gyur ro/_/nad med pa la sman gyi phur ma bsreg cing btsos pa'i khu ba'i thigs pa mig tu blugs shing tshim par byas na phan no/_/ling tog nyi tshe la ni skyer pa dang /_shing mngar dang /_thal tres dang /_seng phrom sha ra ba dang /_de rnams bskol ba'i khu ba'am yang na seng
[\[324b\]]
[\[324b.1\]]phrom btags pa'i phye ma chu dron gyi nang du smyugs shing de'i thigs pa gang yang rung ba blugs na phan no/_/yang na bri ha ti'i rtsa ba dang /_shing mngar dang /_zangs ma'i phye ma dang /_rgyam tshwa dang /_dong gra dang /_skyu ru ra'i 'bras bu bskol ba de rnams chu thags su byas ba'i lde gus
[\[324b.2\]]zangs ma'i snod la bskus te/_nas dang /_skyu ru ra'i lo ma dang /_mar gsum bsres pa'i dud pas lan mang du bdugs pa'i zangs ma'i snod kyi sman dang bcas pa'i nang du chu dang sbrang rtsi bcug la mnyes te ri lur byas pa de ni mthon kha chen po lta bu zhes bya ste/_ling tog nyi tshe
[\[324b.3\]]sel bar byed pa'i mchog yin no/_/yang ling tog ma 'dres par brtan zhing mthug par snang ba de la ni lan mang du khrag gtar zhing mgo dang lus kyi khrus dang /_sman gyi phur ma btsos pa'i khu ba'i thigs pa blugs pa lan mang du bya'o/_/gzhan yang na le sham dang /_pi pi ling dang /_
[\[324b.4\]]shri sha'i 'bras bu dang /_rgyam tshwa dang de rnams kyi phye ma 'am yang na 'bras bu gsum bskol ba'i nang du rgyam tsha bcug pas bsgos na gnas nas skyod par byed do/_/yang na dung dang /_rgya shug tshi gu dang /_ka ta ka dang /_rgun 'bru dang /_shing mngar dang /_sbrang rtsi
[\[324b.5\]]dang /_de rnams sbyar ba bsku ba'am/_yang na so dang /_rgya mtsho'i lbu ba dang /_shri sha'i me tog de dag chang dang sbyar te bskus na yang ling tog nyi tshe gnas nas skyod par byed do/_/yang na skyu ru ra dang /_pha nid dza ka'i khu ba'i nang du ba lang gi lci ba thal bar byas pa nub gcig
[\[324b.6\]]sbangs te skams la btags pa'i phye mas bskus na yang ling tog nyi tshe gnas nas skyod par byed do/_/yang na mon sran sde'u phub ma dang bral ba dang /_dung dang lhan cig btags te sbrang rtsi dang sbyar bas bskus na yang phan no/_/yang na ma du ka'i snying po sbrang rtsi dang
[\[324b.7\]]sbyar ba 'am/_yang na ba ru ra'i tshi gu sbrang rtsi dang sbyar bas bskus na ling tog nyi tshe gnas nas skyod par byed do/_/yang na ba lang dang /_bong bu dang /_rta dang /_rnga mo dang /_de rnams kyi so dang /_dung dang /_rgya mtsho'i lbu ba dang /_de rnams ardzu na bskol ba'i khu ba dang /_ri lur
[\[325a\]]
[\[325a.1\]]byas pas mig la bskus na ling tog gnas nas skyod de 'jig par byed do/_/ling tog mthon por 'dug pa'am/_mthug pa 'am/_zug rngu 'dra ba 'am/_de gsum gang ltar 'dug kyang rta rnga la sogs pas bzhar bar bya'o/_/ling tog rtsas g.yogs
[\[325a.2\]]pa zhes bya ba de ni gal te mthong ba ma nyams na mig rma gso ba'i cho ga ltar gyis shig_/yang na pra puN+Da rI ka dang /_shing mngar dang /_bung tshang rdo dang /_bri ha ti dang /_a ka ru dang /_lig bu mig dang de rnams ra'i 'o ma dang btags pa'i lde gu sbyar la thog ma nas mar gyi
[\[325a.3\]]dud pas bdug_/de'i 'og tu skyu ru ra'i dud pas yang bdugs la/_de nas ri lur byas te/_mig tu bskus na phan par byed pa'i mchog yin no/_/sbyor ba de dag gis kyang ma zhi na mig mchu'i skabs su bshad ba'i mtshon gyi las dang /_ra'i ril ma lta bu'i ling tog gi cho ga
[\[325a.4\]]bya'o/_/ra'i ril ma lta bu'i ling tog dang /_de bzhin du gsor mi rung ba'i ling tog gzhan dag gal te zug gzer dang bcas pa yin na ni de zhi bar bya ba'i phyir snum gyi btung ba dang /_khrag dbyung ba la sogs pas zhi bar bya'o/_/de bzhin du ling tog phyir 'bur
[\[325a.5\]]zhing mthon por snang ba yang dbri bar bya zhing 'joms pa'i sman bya'o/_/rgya star dang /_go bye dang /_shing ta la dang /_ka ri ra dang /_smyig ma dang de rnams kyi rus pa bsregs pa'i thal ba btsags pa'i thal khu'i nang du rnga mo'i rus pa btags pa'i phye ma btab ste bskol la/_
[\[325a.6\]]de bzhin du yang dang yang du byas la mig tu bskus na/_ling tog gsor mi rung zhing mdog gyur pa yang 'joms so/_/sbyor ba de dag ni ling tog gsor mi rung ba yang 'joms par byed na gsor rung ba lta smos kyang ci dgos te yon tan dpag tu med do/_/ra'i ril ma lta bu
[\[325a.7\]]zhes bya ba'i ling tog gsor mi rung ba de ni ngos gnyis nas gtsags bu khab rtse 'dra bas dral te mthe bong gnyis kyis btsir la chu ser gzag go/_/de'i rma'i nang du ba lang gi sha'i phye ma dang tshil rlon pas rma'i nang du bcug ste/_de'i 'og tu ras kyis dkris te bcing
[\[325b\]]
[\[325b.1\]]ba dang /_dgrol bar yang dang yang bya'o/_/de nas zhag bdun lon te rma rub cing mig gi 'bras bu nag po mi mnyam pa med cing brtan par gyur pa dang /_snum dang bcas pa'i mig sman btang zhing mar dang 'o mar sbyar ba'i sna sman yang blugs so/_/de ltar cho ga byas kyang chus
[\[325b.2\]]yang khengs pa lta na dbug pa dang /_dral ba la sogs pa'i cho ga ci rigs par bya ste/_ci nas kyang gcad drags te/_mthong ba'i mig nad du ma zhugs pa'i thabs bya'o/_/de ltar ling tog thams cad so so'i nad dang rjes su mthun pa'i sman dang sbyar ba'i mar gyis snar blugs
[\[325b.3\]]pa la sogs pa rtag tu bsten par bya ste/_de bzhin du mthong ba'i mig nyams par mi 'gyur zhing nad kyi stobs mi rnyed par bya ba'i ched du/_dus rtag tu mig sman rnon po bsten par bya'o/_/mig gi 'bras bu dkar nag dang /_mig gi gra mtshams kyi nad gso ba'i le'u
[\[325b.4\]]ste bcu gcig pa rdzogs so//_//de nas mig rab rib tu gyur te mi mthong ba'i nad dmigs brtags pa'i le'u bshad par bya'o/_/de la nad gzhi gang yang rung ba rtsa'i nang du zhugs te/_rab rib kyi rim pa de ltar dang pos khebs pa'i rtags ni rgyu med
[\[325b.5\]]par dngos po rnams gsal bar mi mthong ba dang /_yang na dngos po med pa gsal bar mthong ba yin no/_/mthong ba'i mig la rab rib rim pa gnyis kyis khebs pa'i rtags ni rgyu med par dngos po rnams gsal bar mi mthong ba dang /_dngos po mi snang ba thams cad
[\[325b.6\]]mthong la/_drung na 'dug pa'i dngos po gsal ba ni rab tu bsgrims te brtags na gzod mthong ba dang /_thag ring ba dang /_phra ba'i dngos po mi mthong ba dang /_ring ba ni nye bar mthong la nye ba ni ring bar mthong ba yin no/_/de bzhin du nang gi gnang zlum po la sogs pa ji lta ba bzhin
[\[325b.7\]]du phyi'i gzugs kyang de bzhin du mthong ba dang /_nyes pa de mthong ba'i mig gi 'bras bu brten pa yin na ni/_dngos po gcig gnyis su mthong ba dang /_mang po gcig tu mthong ba dang /_nyes pa de lta bu mig gi nang du zhugs na ni dngos po che ba ni chung bar mthong la/_chung ba ni
[\[326a\]]
[\[326a.1\]]che bar mthong ba yin no/_/mthong ba'i mig gi 'og phyogs su nyes pa brten pa yin na ni drung na 'dug pa mi mthong ba yin no/_/nyes pa steng phyogs su brten pa yin na ni thag ring ba'i dngos po mthong ba yin no/_/mthong ba'i mig gi g.yas g.yon gnyis ka la nyes pa brten
[\[326a.2\]]pa yin na ni g.yas g.yon gyi dngos po rnams mi mthong ba yin no/_/mthong mig la spris g.yogs pa'i rim pa gsum du g.yogs pa la ni/_steng 'og gnyis su mi mthong zhing mthong ba yang ras srab mos mig bkab pa tsam du mthong ba yin no/_/ji ltar skyi mdog 'gyur
[\[326a.3\]]ba bzhin du mthong ba de yang de ltar 'gebs par byed do/_/gnas skabs rim pa de dag tu gso ba ma byas na ni/_gnas skabs bzhi pa la nyes pas mthong ba'i mig khyab par 'gebs te/_gtan du mi mthong ba yin te/_de dag ni rab rib kyi mtshan ma spyir bstan pa yin
[\[326a.4\]]no/_/de la rlung las gyur pa'i rab rib kyi mtshan ma ni dngos po rnams 'gyur bar mthong ba dang /_dngos po brtan pa 'gul bar mthong ba dang /_mi gsal bar mthong ba dang /_'od rtsa dmar bar mthong ba dang /_res 'ga' gsal bar mthong ba dang /_de bzhin du dra
[\[326a.5\]]ba ris su mthong ba dang /_skra shad 'dzings pa mthong ba dang /_med bzhin du sbrang bu dang /_'od zer mthong ba rnams yin no/_/de ltar rlung las gyur pa'i rab rib kyi nad gso bar ma byas te/_spris g.yogs pa rim pa gsum par gyur na ni mig gi 'bras bu rtsa dmar
[\[326a.6\]]por 'gyur zhing bzhin gyi gdong la sna med par mthong ba dang /_zla ba dang me la sogs pa gcig la du mar mthong ba dang /_yon po drang por mthong zhing drang po yo bar mthong ba yin no/_/nad de cher skyes te gnas skabs bzhi par gyur na rdul lam du bas khebs pa ltar snang
[\[326a.7\]]ba'am/_shin tu gsal bar snang ba 'am/_yang na mthong ba'i mig rgya che ba dang /_yang na mig 'dzums pa'i snang ba ni/_mthong ba nyams shing long ba zhes bya'o/_/yang rlung gis mthong ba'i mig gi rtsa 'khums par byas nas mthong ba'i mig zabs su zhugs te/_
[\[326b\]]
[\[326b.1\]]nyes pa des mthong ba nyams pa yod de de ni zabs su zhugs pa'i mig nad du drang srong rnams kyis bshad do/_/mkhris pa las gyur pa'i rab rib kyi mtshan ma ni glog dang /_srin bu me khyer dang /_me sgron gyi 'od ltar mthong ba dang /_rma bya dang /_sreg pa'i sgro ltar tshon sna tshogs su
[\[326b.2\]]mthong ba dang /_dngos po rnams phal cher sngon por mthong ba yin no/_/mkhris pa'i rab rib gso ba ma byas pa/_spris g.yogs te rim par gyur pa ni/_mthong ba'i mig gi 'bras bu khar ba phyis pa ltar sngon por snang zhing gzugs kyang de ltar mthong ba dang /_nyi ma
[\[326b.3\]]dang /_zla ba 'khyims pa dang /_me dang /_smig rgyu dang /_'ja' tshon rnams mthong ba yin no/_/spris g.yogs pa bzhi par gyur na ni mthong ba'i mig bung ba ltar sngo ba dang /_dngos po rnams mi mthong ba dang /_'bras bu snum par 'dug pa de ni mthong ba nyams pa
[\[326b.4\]]yin te/_de yang mig gi 'bras bu chung ngur 'gyur zhing dngos po rnams chung ngur mthong ba yin te/_de ni chung ngu mthong ba zhes bya'o/_/yang mig ser por 'gyur zhing dngos po rnams kyang ser por mthong ba de ni mkhris pa ma rung ba'i nad ces bya'o/_/bad kan las gyur
[\[326b.5\]]pa'i rab rib kyi mtshan ma ni phal cher phyi rol gyi dngos po rnams snum pa dang /_dkar por mthong ba dang /_de bzhin du dung dang /_zla ba dang /_me tog kun da dang /_ku mu ta'i mdog ltar mthong ba yin no/_/de bzhin du gso ba ma byas te/_spris g.yogs pa gsum par
[\[326b.6\]]gyur na ni zla ba dang nyi ma'i 'od med cing me mar la sogs pas bskor ba lta bur mthong zhing mig 'bras dkar por gyur pa yin no/_/de nyid gso ba ma byas par rim pa bzhi pa'i spris g.yogs par gyur na ni mthong mig gi steng du bad kan mngon du snang zhing /_de yang 'jam lta mnyam
[\[326b.7\]]pa nyams par byas pa yin te/_de yang pad ma'i 'dab ma kha bye ba'i steng du chu'i thigs pa 'dug pa ltar snang ba dang /_gal te dros na ni chung bar 'gyur la grib mas phog pa 'am/_grang bas nyen na ni yongs su khyab par byed/_mdog kyang dung dang /_zla ba dang /_me tog kun
[\[327a\]]
[\[327a.1\]]da dang /_shel ltar dkar ba yin te/_de ni mthong ba nyams te long ba'i rtags so/_/de la khrag las gyur pa'i rab rib kyi mtshan ma ni mig gi 'bras bu dmar zhing dngos po rnams mun par mthong ba yin no/_/de nyid gso ba ma byas na ni spris g.yogs pa'i
[\[327a.2\]]nad rim pa gsum par 'gyur te/_mthong mig dmar ba'am gnag par 'gyur zhing gzugs kyang de ltar mthong ba yin no/_/de nyid la yang ma gsos na spris g.yogs pa rim pa bzhir gyur na yang mthong mig dmar ba 'am nag por 'gyur te 'od med cing long ba'i rtags so/_/ldan
[\[327a.3\]]pa'i nad dang 'dus pa'i rab rib thams cad kyi mtshan ma yang 'dres pa'i rtags dang ldan pa yin te/_glo bur du dngos po res 'ga' gsal bar mthong /_res 'ga' mi gsal bar mthong ba yin no/_/lhag ma spris g.yogs pa'i rim pa gsum par gyur pa ni/_mthong ba
[\[327a.4\]]nyams shing long ba'i mtshan ma ni lta ba'i mig tshon sna tshogs su snang zhing gzugs kyang sna tshogs su mthong ba yin no/_/gang gis mthong ba'i mig la nad gzhi rnams 'dus te sre mo'i mig 'dra bar 'gyur zhing nyin par kha dog sna tshogs su mthong la mtshan mo mi mthong ba yin te/_ne'u
[\[327a.5\]]le lta bu'i mig long ba zhes bya'o/_/yang na nad gzhi thams cad las gyur ba'i mig nad nyi ma nub phyogs kyi ri las nub ste 'od mi snang ba ni mthong ba'i mig nad bzhis khebs te mi mthong la/_nang par nyi ma shar te 'od kyis phog na spris g.yogs pa 'ju zhing rjes par 'gyur te/_
[\[327a.6\]]de ni nyin par gsal bar mthong zhing mtshan mo mi mthong ba'i nad ces bya'o/_/yang lus tsha bas gdungs pa las de ma thag chu grang gi nang du zhugs par gyur na/_de'i dbang gis nad gzhi gsum 'khrugs par byas te/_gyen du mig gnyis la tsha ba zhugs te/_des
[\[327a.7\]]mig mchu cung zad tsam tsha ba dang /_mig gi dkar po cung zad dri ma dang bcas par snang ba dang /_nyin mo gsal por mi mthong la nub mo long bar 'gyur te/_de ni tsha bas mig ma rungs par shes par bya'o/_/yang kha zas skyur ba shas cher zos pas nad gzhi
[\[327b\]]
[\[327b.1\]]gsum khrag dang bcas pas mig nad khyab pas/_rnag dang g.ya' ba dang /_dri ma dang bcas pa de dag ni skyur gyis gnod pa'i mig nad du mkhas pa dag 'dod do/_/gzhan yang mya ngan dang /_rims dang /_'go ba'i nad la sogs pas rlung la sogs pa'i nad gzhi 'khrugs te/_
[\[327b.2\]]mig gi dkyil 'khor thams cad dud kar 'dug cing dngos po rnams kyang dud kar mthong ba yin no/_/de ni mig nad dud ka lta bu zhes bya'o/_/yang gang zhig snying stobs chung ba dag glo bur du nyi ma'i 'od la sogs pa'i gzugs rmad du byung ba mthong na/_de'i rgyus mig la brten pa'i
[\[327b.3\]]rlung gis nad gzhi 'khrugs te/_mig gi mdangs bskams par byas pas lta ba'i mig gi mthong ba nyam chung bar 'gyur te/_mdog kyang bai DUr+ya ltar 'dug cing mig har bag tu 'dug pa dang /_nad med pa de ni rang bzhin gyi mig nad ma yin te/_de'i ming ni 'go ba'i mig nad ces
[\[327b.4\]]bya'o/_/mthong ba'i mig gi nad de dag las kyang bad kan las gyur pa'i mthong ba ma gtogs pa rlung dang /_mkhris pa dang /_khrag dang /_'dus pa dang ldan pa dang /_'go ba'i nad dang /_de bzhin du mig zabs su zhugs pa dang /_mthong ba'i mig zhum zhing chung ngur song ba
[\[327b.5\]]dang de rnams ni spang bar bya'o/_/rlung dang /_mkhris pa dang /_bad kan dang ldan pa dang /_'dus pa dang /_khrag las gyur pa dang /_de rnams spris g.yogs pa'i nad rim pa gsum dang /_sre mo'i mig lta bu'i nad dang /_bdun po de dag ni mi la ba
[\[327b.6\]]tsam du gso bar nus so/_/lhag ma bcu gnyis po rlung dang /_mkhris pa dang /_bad kan dang ldan pa dang /_'dus pa las gyur pa'i rab rib drug dang /_mkhris pas ma rungs par gyur pa dang /_bad kan gyis mthong ba nyams pa dang /_nad gzhis ma rungs pa dang /_
[\[327b.7\]]tsha bas gnod pa dang /_skyur gyis ma rungs par byas pa dang /_dud ka lta bu zhes bya ba dang /_de rnams ni myur du gso bar bya ste/_de dag ni mthong ba'i mig gi nad nyi shu rtsa bdun du drang srong rnams kyis bshad pa yin no/_/mig nad rab rib kyi nad gzhi bshad pa'i le'u ste
[\[328a\]]
[\[328a.1\]]bcu gnyis pa rdzogs so//_//de nas mig nad rab rib gso ba'i le'u bshad par bya ste/_gal te rab rib kyi nad de gso bar ma byas na ni spris g.yogs pa'i nad gnas skabs gsum par 'gyur te/_de yang gso ba ma byas na mthong ba
[\[328a.2\]]nyams shing long bar 'gyur ro/_/de bas na mig nad thams cad kyi nang nas rab rib ni shin tu mi bzad pa yin te/_de lta bas na rab rib byung ma thag gso ba'i rigs so/_/sman 'tsho byed srang brgya/_chu srang lnga brgya rtsa bcu gnyis kyi nang du bskol te/_bzhi cha lus pa dang /_
[\[328a.3\]]de'i nyis 'gyur gyi 'o ma dang /_mar srang sum cu rtsa gnyis dang /_puN+Da rI ka dang /_ra mnye ba rnam gnyis dang /_pi pi ling dang /_seng phrom dang /_rgyam tsha dang /_shing mngar dang /_rgun 'bru dang /_thang shing dang /_kha ra dkar po dang /_'bras bu gsum
[\[328a.4\]]'di rnams zho gnyis gnyis btab ste lhan cig bskol la mar 'ba' zhig lus pa las nyal khar ran par 'thungs na rab rib 'joms pa'i mchog yin no/_/yang na rgun 'bru dang /_tsan+dan dkar po dang /_btsod dang /_ra mnye ba rnam gnyis dang /_dzi ba ka rnam gnyis dang /_
[\[328a.5\]]kha ra dkar po dang /_nye'u shing dang /_me da rnam gnyis dang /_puN+Da rI ka dang /_shing mngar dang /_ut+pal dang /_'di rnams kyi phye ma dang /_mar rnying pa dang /_'o ma bre re re dang /_chu dang tshul bzhin bskol te mar lus pa ni rgun 'bru'i sman mar zhes bya ste/_de las
[\[328a.6\]]ran par 'thungs na/_spris g.yogs pa'i rim pa dang /_rab rib dang mig gi rtsa la khrag zhugs te dmar po shar shar por snang ba'i nad dang /_'go ba'i nad 'joms so/_/yang na pa to la dang /_nim pa dang /_pu tse shel dang /_skyer pa dang /_pu shel tse dang /_'bras bu
[\[328a.7\]]gsum dang /_ba sha ka dang /_byi tsher ba dang /_kyi lce ba dang /_sro lo dang /_'di rnams srang re re dang /_skyu ru ra srang bcu drug dang /_chu srang lnga brgya rtsa bcu gnyis dang lhan cig bskol te bzhi cha srang brgya nyi shu rtsa brgyad lus pa'i nang du gla sgang dang /_tig ta dang /_shing mngar dang /_
[\[328b\]]
[\[328b.1\]]dug mo yungs dang /_ba lu dang /_tsan+dan dang /_pi pi ling dang /_'di rnams srang phyed phyed btags pa'i phye ma dang /_mar srang sum cu rtsa gnyis dang tshul bzhin bskol te/_mar 'ba' zhig lus pa ni skyu ru ra'i sman mar zhes bya ste/_de las ran par 'thungs na/_mig
[\[328b.2\]]dang /_rna ba dang /_sna'i nad las rgyal bar byed do/_/de bzhin du khong 'bras dang /_rims dang /_shu ba mched pa'i nad ma rungs pa dang /_'brum bu dang /_mdze nad rnams sel to/_/khyad par du ling tog dang /_rab rib dang /_mtshan mo mi mthong ba dang /_dro ba dang /_
[\[328b.3\]]sgyid skyur ba dang /_lus tsha ba rnams 'joms par byed do/_/'bras bu gsum srang brgyad dang /_chu srang brgya nyi shu rtsa brgyad dang bskol te bzhi cha lus pa dang /_de dang mnyam pa'i 'o ma dang /_mar srang bcu drug dang yang 'bras bu gsum gyi phye ma srang gcig btab ste yang
[\[328b.4\]]bskol la/_mar lus pa ni 'bras bu gsum gyi sman mar zhes bya ste/_kha ra'am sbrang rtsi dang 'bras bu gsum gyi khu ba dang /_de gsum gang yang rung ba dang lhan cig 'thungs na rab rib thams cad 'joms so/_/yang na shing mngar dang /_ra mnye ba rnam gnyis dang /_kaN+Da ka
[\[328b.5\]]ri dang /_pi pi ling dang /_a ru ra dang /_ut+pa la dang /_kha ra dkar po dang /_rgun 'bru dang /_'di rnams srang re re dang /_mar dang ra'i 'o ma srang sum cu rtsa gnyis gnyis dang /_'bras bu gsum dang /_ba sha ka dang /_bring ga ra dza dang /_de gsum gyi rang gi khu ba srang
[\[328b.6\]]sum cu rtsa gnyis gnyis dang /_de rnams lhan cig bskol te mar lus pa ni 'bras bu gsum gyi sman mar chen po zhes bya ste/_de las ran par 'thungs na ling tog sel ba'i dam pa yin no/_/'bras bu gsum dang /_shing mngar btags pa'i phye ma sbrang rtsi dang sbyar ba'am/_
[\[328b.7\]]yang na 'bras bu sum mar dang sbyar ba'i lde gu zla ba gcig gi bar du phan pa'i zas dang /_lhan cig nyal khar bsten cing skom du skyu ru ra'i chu 'thungs na bya 'dab bzangs kyi mig bzhin du rno bar 'gyur ro/_/zhes rgyal po'i drang srong chen po legs ldan mu khyud kyis bshad do/_/
[\[329a\]]
[\[329a.1\]]drub mar cang dang /_lcags dang /_gser dang /_shing mngar dang /_kha ra dkar po dang /_mar rnying pa dang /_sbrang rtsi dang /_'di rnams gang rnyed pa 'bras bu gsum dang sbyar ba las ci 'dod pa zos na rab rib 'joms pa'i gtso bo yin no/_/
[\[329a.2\]]yang na 'bras bu gsum bskol ba'i nang du zhun mar gyis btab pa 'thungs na rab rib sel to/_/yang na snum khur ram/_sran tshod dang /_phye ma dang /_lhan cig 'bras bu gsum dang phye ma bsten na mig nad rab rib sel to/_/yang na 'o thug gi nang du 'bras bu gsum gyi
[\[329a.3\]]phye ma btab ste bsgrangs pa sbrang rtsi dang sha kha ras btab pa 'thungs na rab rib la phan no/_/yang na rgun 'bru dang /_li kha ra dang /_sbrang rtsi dang /_de gsum gang yang rung ba dang /_a ru ra dang lhan cig sbyar te/_rab rib can gyi nad pas nang par ram
[\[329a.4\]]zas kyi gong du rtag tu bsten par bya'o/_/lig bu mig cha drug cu rtsa bzhi dang /_zangs ma dang /_dngul dang /_gser cha re re dang /_'di rnams snod kyi nang du bzhu ste/_gcig tu gyur pa dang /_ro rnam drug gi sde tshan gcig gi sman khu'i nang du gser
[\[329a.5\]]la sogs pa'i gong bu de me'i nang du bsros pa bcug la/_de bzhin du lan bdun de ltar byas la ro lhag ma lnga po re re'i khu ba yang gong ma ltar byas te/_bdun phrag drug po bzhi bcu rtsa gnyis kyi bar du gong bu de sman khus bsgos pa de dang /_bai DUr+ya dang /_mu tig
[\[329a.6\]]dang /_dung dang /_de gsum cha re re lhan cig btags pa'i phye ma ni/_lig bu mig la sogs pa'i mig sman zhes bya ste/_phye ma des mig tu btab na rab rib thams cad sel to/_/rgun 'bru dang /_pad+ma'i rtsa lag gi rang gi khu ba dang /_'o ma
[\[329a.7\]]dang /_chang dang /_zhag dang /_char pa'i chu de rnams re re'i nang du yang gong ma'i lig bu mig gi gong bu yang gong ma ltar byas te lan bdun bdun bsgos te phye mar byas pa dung gi snod kyi nang du bcug ste mig sman du bsten na mig gsal bar byed do/_/mig
[\[329b\]]
[\[329b.1\]]thams cad la phan pa'i mchog yin no/_/zhes lus 'phags kyi bdag po dza na ka zhes bya bas bshad do/_/sbangs ma srang gnyis rgya shug gi sol ba'i nang du bsregs pa de las srang gnyis tsam blangs la/_ra'i 'o ma dang sbrang rtsi dang gsum po re re'i nang du yang gong ma
[\[329b.2\]]ltar lan bdun bdun byas pa de dang /_drub mar cang dang /_na le sham dang /_lig bu mig dang /_pu tse shel dang /_rgya spos dang /_lcum tsha dang /_seng phrom dang /_ldong ros dang /_a ru ra dang /_pi pi ling dang /_sug smel dang /_rgya mtsho'i lbu ba dang /_stang zil
[\[329b.3\]]dang /_'di gnyis zho gnyis gnyis/_shing mngar srang gcig 'di rnams snod kyi nang du bzhus te/_de rnams btags pa'i phye ma ni spangs ma'i mig sman zhes bya ste/_mig nad spris g.yogs pa gsum dang /_mig mdzer dang /_mtshan mo mi mthong ba dang /_
[\[329b.4\]]mig dmar po shar shar po dang /_de rnams 'joms par byed de/_khyad par du phye ma 'dis ni rab rib sel te/_ji ltar nyi mas rab rib kyi mun pa sel ba bzhin no/_/spang spos dang /_dri sna gsum dang /_lcags dang /_gur gum dang /_nI la
[\[329b.5\]]ut+pa la dang /_a ru ra dang /_spangs ma dang /_kha ra dkar po dang /_nor bu don zad dang /_dung dang /_rgya mtsho'i lbu ba dang /_na le sham dang /_stang zil dang /_pi pi ling dang /_shing mngar dang /_'di rnams btags pa'i phye ma rgyu skar dang /_zla
[\[329b.6\]]ba gcig byung ba'i dus su mig gnyis la bskus na/_mig mdzer dang /_rab rib dang /_mig dmar po shar shar po 'byung ba dang /_g.ya' ba dang /_spris g.yogs pa'i rim pa gsum la sogs pa zhi bar 'dod do/_/na le sham dang /_'bras bu gsum dang /_
[\[329b.7\]]de rnams cha re re dang /_pi pi ling dang /_rgya mtsho'i lbu ba cha gnyis dang /_stang zil cha dgu dang /_de rnams zhib tu btags pa'i phye ma rgyu skar nag pa la bab pa'i tshe mig sman du sbyar na/_bad kan la sogs pa'i rab rib thams cad las rgyal bar byed do/_/
[\[330a\]]
[\[330a.1\]]yang na ba gcin dang /_ba dang ra la sogs pa'i lci ba dang /_ril ma'i khu ba dang /_rtsab mo skyur po dang /_bud med kyi 'o ma dang /_dug gi lo ma dang /_sbrang rtsi dang de rnams re re la yang spangs ma bsregs te/_'bar ba lan du mar bcug ste de'i 'og tu phye mar
[\[330a.2\]]byas te/_skyes bu gang gi mig sman du sbyar bar byas na nam mkha' lding gi mig bzhin du rno bar 'gyur ro/_/zha nye yang dang yang du bsregs te/_'bras bu gsum dang /_dug dang /_bring+ga ra dza dang /_shing mngar dang /_de rnams re re bskol ba'i khu ba sna re dang /_mar dang /_
[\[330a.3\]]ra'i 'o ma dang 'di rnams re re la yang lan bdun bdun gong ma ltar blud la bsgos te/_de'i 'og tu zha nye de mig sman gyi thur mar byas te sman gyis bsgos sam ma bsgos pa nyi tshes kyang rung ste/_mig tu byugs na rab rib dang /_mig mdzer dang /_rnag dang /_chu ser 'dzag pa dang /_
[\[330a.4\]]mig 'byar bag dang /_g.ya' ba dang /_tshor ba med pa dang /_dmar po shar shar por snang ba 'joms par byed do/_/zha nye bzhus pa'i dngas ma dang /_dngul chu cha snyoms te de gnyis spyi dang mnyam pa'i lig bu mig dang /_ga bur cung zad btags pa'i phye ma mig sman du sbyar na rab
[\[330a.5\]]rib thams cad 'joms so/_/bya rgod legs par shi ba'i mgo bo nyi ma 'char ka'i mdog ltar dmar ba ba lang gi lci bas bsregs pa'i thal ba dang /_lig bu mig cha snyoms te bsregs pa'i phye ma 'di ni bya rgod kyi mgo bo'i phye ma zhes bya ste/_'dis mig sman gyi sbyor ba byas na bya rgod kyi
[\[330a.6\]]mig bzhin du rno bar 'gyur te/_mig gi stobs bskyed do/_/yang na sbrul nag po'i mgo bo bcad de mgo bo de'i nang du lig bu mig mar dang bsres pa bcug la kham phor kha sbyar gyi nang du dud pa ma shor bar bsregs te tshos pa dang /_spang spos dang /_gan d+ha b+ha dra dang lhan cig btags te
[\[330a.7\]]phye mar byas pa de mig sman du sbyar na mig gi 'bras bu rdol ba yang srung bar byed do/_/yang na bum pa gang gi 'o ma'i nang du sbrul nag po shi ba'i ro dang /_sdig pa'i khog pa bzhi bcug ste zhag nyi shu rtsa gcig gi bar du bzhag la rul bar gyur pa dang bsrubs la/_de las mar byung ba de
[\[330b\]]
[\[330b.1\]]khyim bya la byin te/_khyim bya'i rtug pa des mig sman du bskus na long bar gyur pa yang nges par mthong nus par 'gyur ro/_/yang na sbrul nag po'i zhag dang /_dung dang /_ka ta ka'i 'bras bu dang /_lig bu mig dang /_'di rnams mig sman du sbyar na/_long bar gyur pa
[\[330b.2\]]yang ring po mi thogs par mthong ba bskyed do/_/yang na na le sham rdog ma bcu dang /_drub mar cang zho gcig dang spangs ma srang gcig dang /_shing mngar zho gnyis dang /_de rnams 'o ma'i nang du sbangs shing brlan par bya ste/_du ba ma shor bar byas nas bsregs pa'i
[\[330b.3\]]phye mas mig la bskus na gzhan dang mi 'dra bar khyad par du rab rib 'joms pa'i mchog yin te zla med do/_/yang na ba ru ra'i tshi gu dang /_na le sham dang /_skyu ru ra dang /_spangs ma dang /_shing mngar dang /_de rnams chu thags su byas te/_ri lur byas la grib ma la
[\[330b.4\]]bskams te mig tu bskus na/_ring po mi thogs par rab rib 'joms par byed do/_/yang na na le sham dang /_skyu ru ra dang /_rgya mtsho'i lbu ba dang /_spangs ma dang /_lig bu mig dang /_drub mar cang gi rdo dang /_de rnams gong ma'i go rims bzhin du cha res bskyed de/_
[\[330b.5\]]mig sman du sbyar ba ni drub mar cang cha drug pa zhes bya ste/_des mig tu bskus na rab rib dang /_mig mdzer dang /_rnag tu 'dzag pa dang /_spris g.yogs pa dang /_g.ya' ba rnams 'phrog go/_/yang na an+da rnyil la sogs pa rin po che rnams dang /_dngul dang /_shel
[\[330b.6\]]dang /_gser dang /_lig bu mig dang /_zangs ma dang /_lcags dang /_dung dang /_tsan+dan dmar po dang /_btsag dmar po dang /_de rnams btags te mig sman du sbyar na mthong ba'i mig nad thams cad sel bar byed do/_/yang na til mar dang /_ba ru ra'i mar dang /_bring ga ra
[\[330b.7\]]dza dang /_a sa na'i rang gi khu ba dang /_de rnams lcags snod du bskol te snar blugs pa byas na mthong ba'i mig gi nyams stobs skyed par byed do/_/yang na nad kyi tshul dang sbyar te sman gcig gis nad thams cad sos pa ni ma yin te/_snum gyi btung ba dang /_khrag 'dzag pa dang /_
[\[331a\]]
[\[331a.1\]]bkru sman dang /_sna sman dang /_mig sman bsku ba dang /_mgo bo'i bkru sman dang sman mas gtong ba dang /_nyams brta bar bya ba dang /_byugs pa dang /_blugs pa la sogs pa ci rigs par mig nad can la sbyar ro/_/de ltar bstan pa de ni rab rib kyi
[\[331a.2\]]gso ba spyir bstan pa yin no/_/da ni nad gzhi re re'i gso ba bshad kyis nyon cig_/de la rlung las gyur pa'i rab rib la ni rtsa ba bcu pa bskol ba'i khu ba'i nang du mar dang /_mar gyi bzhi 'gyur gyi 'o ma dang /_'bras bu gsum gyi phye ma bskol la mar lus pa las btung
[\[331a.3\]]ba la sogs pa snum chos byas te/_de'i 'og tu 'bras bu gsum dang /_rtsa ba lnga bskol ba'i khu ba'i nang du 'o ma dang /_e raN+Da'i mar dang bsres te bkru sman du sbyar ro/_/yang na dzi ban ti'i rtsa ba dang yal ga dang bcas pa srang brgya chu srang lnga brgya rtsa bcu gnyis dang bskol te
[\[331a.4\]]brgyad cha lus pa'i nang du til mar dang /_'o ma srang sum cu rtsa gnyis gnyis dang /_ba la rnam gsum dang /_dzi ban ti dang /_nye'u shing gnyis kyi rtsa ba srang re re dang /_shing mngar srang bzhi dang /_de rnams lcags snod kyi nang du bskol te lcags snod de nyid kyi nang du zla ba gcig
[\[331a.5\]]gi bar du bzhag la/_de nas sna sman du sbyar na rlung dang mkhris pa las gyur pa'i nam tshong yan chad kyi nad 'joms te/_khyad par du lta ba'i mig la brten pa'i nad sel cing /_skra skye la gnya' ba dang /_phrag pa dang /_bzhin 'phel zhing rgyas par byed pa dang /_gzhon
[\[331a.6\]]nur gyur zhing lus sha mdzes par byed do/_/yang na e raN+Da dkar po'i rtsa ba dang /_bri ha ti'i 'bras bu dang /_thang shing dang /_shu dag dang /_rgya spos dang /_go sha ya dang /_bil ba'i rtsa ba dang /_til mar dang /_'o ma dang /_de rnams tshul bzhin du bskol te mar
[\[331a.7\]]lus pa las snar blugs na rlung dang bad kan las gyur pa'i nam tshong yan chad kyi nad thams cad las rgyal bar byed do/_/yang na stag dang /_phag dang /_bya rgod dang /_sbrul dang /_khyim bya dang /_de rnams gang yang rung ba'i tshil dang /_sbrang rtsi dang sbyar te mig tu bskus la de'i
[\[331b\]]
[\[331b.1\]]'og tu lig bu mig sha khu dang 'o ma'i nang du gong ma'i cho ga bzhin du lan bdun smyugs te mig sman sbyar na rab rib 'joms par byed pa'i mchog dam pa yin no/_/de ltar byas kyang rab rib zhir ma 'dod na mig brta ba'i cho ga bya ste shu ti dang /_ru rta dang /_spang spos dang /_
[\[331b.2\]]ra mnye ba rnam gnyis dang /_shing mngar dang /_pra puN+Da rI ka dang /_ko nyon tse dang /_pi pi ling dang /_thang shing dang /_mar dang /_de'i brgyad 'gyur gyi 'o ma dang /_de rnams lhan cig bskol te btang na mig brta ba'i sman gyi mchog yin no/_/ri dgas e na ya'i tshil dang /_
[\[331b.3\]]'o ma dang /_shing mngar dang /_pu shel tsi dang /_tsan+dan dkar po rnams cham chom brdungs te bskol la kha gzar gyis dkrugs te/_tshos pa dang snyigs ma bor te nyams brta ba'i sman du sbyar na yang phan yon de dang 'dra'o/_/de bzhin du srog chags sha be ta dang /_reg 'jam
[\[331b.4\]]dang /_go da dang /_khyim bya dang /_sreg pa dang /_rma bya dang de rnams gang yang rung ba'i tshil dang /_shing mngar dang /_pu shel tse dang /_tsan+dan dang /_'o ma dang /_cho ga gong ltar sbyar na yang nyams brta bar 'gyur ro/_/yang na snum gyis mig brta ba dang /_sman gyi phur ma
[\[331b.5\]]bsregs shing btsos pa'i khu ba'i thigs pa mig tu blugs na yang mig gsal bar byed do/_/'dir rlung las gyur pa'i sna chu 'dzag pa'i cho ga thams cad kyang bya ste/_mas gtong ba'i ni ru ha dang /_'jam rtsi yang sbyar ro/_/mkhris pa las gyur pa'i rab rib la ni 'tsho byed
[\[331b.6\]]sde bcu dang /_'bras bu gsum btags pa'i phye ma dang /_mar bskol ba blud de snum gyis zhen pa dang /_gtar kas khrag dbyung ngo /_/sha kha ra dang /_shing nye rong dang /_sug smel gyi phye ma sbrang rtsi dang sbyar ba'i sman gyis khrus bya'o/_/de bzhin du bsil ba'i blugs
[\[331b.7\]]pa dang /_byug pa la sogs pa yang sbyar bar bya'o/_/yang na thal tres dang /_shug pa dang /_pu shel tse dang /_mu tig dang /_seng phrom dang /_tsan+dan dkar po rnams btags te ri lur byas nas mig tu bskus na yang mkhris pa las gyur pa'i rab rib la phan no/_/yang na
[\[332a\]]
[\[332a.1\]]gan d+ha b+ha dra dang /_ut+pa la dang /_nA ga puSh+pa dang /_ga pur dang /_shing mngar dang /_btsag yug snam rnams kyi phye mas mig sman byas na phan no/_/dngul rdo dang /_spangs ma cha lnga lnga dang /_kar ka ta sring gi dang /_skyu ru ra'i 'bras bu cha gsum gsum dang /_
[\[332a.2\]]shel dang /_ga pur cha re re de rnams kyi phye mas bskus na rab rib 'joms so/_/zhun mar dang /_mar gyi bzhi 'gyur gyi 'o ma dang /_'tsho byed sde bcu dang /_kha ra dkar po dang /_ut+pal sngon po zho gnyis gnyis bskol ba'i mar gyis snar blugs pa'i sman yang bya'o/_/bad
[\[332a.3\]]kan las gyur pa'i rab rib kyi sman la ni sle tres bskol ba'i khu ba'i nang du 'bras bu gsum dang /_pi pi ling dang /_mar lhan cig bskol ba'i mar gyis snum chos byas la/_de'i 'og tu gtar gas khrag dbyung ngo /_/de nas dan ti dang /_dur byid bskol ba'i nang du gla gor zho sha
[\[332a.4\]]dang /_a ru ra dang /_bca' sga dang /_pi pi ling gi phye mas btab la bkru sman du blud do/_/rtsa ba bcu bskol ba'i nang du hri be ra dang /_thang shing dang /_ser po rnam gnyis dang /_pi pi ling dang /_de rnams 'o ma dang /_til mar dang bskol ba'i mar gyi sna sman gtang ngo /_/yang
[\[332a.5\]]na dung dang /_pri yang ku dang /_ldong ros dang /_tsha ba gsum dang /_'bras bu gsum dang /_de rnams kyis ri lur byas pa ni dri ma med pa zhes bya ba'i ri lu yin te mig la bskus na/_mig dang zhing dri ma med par 'gyur ro/_/yang na lcags nag po'i phye ma dang /_tshwa ba gsum dang /_
[\[332a.6\]]rgyam tsha dang /_'bras bu gsum dang /_de rnams ri lur byas pa ni khu byug ces bya ba'i ri lu yin te/_mig la bskus na mig gsal bar byed do/_/yang na ri bong dang /_bong bu dang /_glang dang /_seng ge dang /_rnga mo dang /_de rnams kyi so dang /_'phral ba'i rus pa dang /_ba
[\[332a.7\]]lang dkar po'i spu dang /_na le sham dang /_dung dang /_tsan+dan dkar po dang /_rgya mtsho'i lbu ba dang /_de rnams btags pa'i phye ma bud med kyi nu zho dang sbyar ba'i ri lur byas te mig la bskus na rab rib dang ling tog las rgyal bar byed do/_/khrag las gyur pa'i rab rib la mkhris
[\[332b\]]
[\[332b.1\]]pa'i rab rib kyi gso ba ji lta ba bzhin du byas te/_khyad par du bza' ba dang /_spyod lam la sogs pa shin tu bsil bas khrag gi nyes pa sel bar byed do/_/rgun 'bru dang /_spang spos dang /_seng phrom dang /_shing mngar dang /_dung dang /_zangs ma dang /_tsan+dan dang /_
[\[332b.2\]]pad+ma dang /_shu dag dang /_ut+pa la dang /_de rnams ra'i 'o ma dang btags te/_ri lus mig sman byas na khrag las gyur pa'i rab rib myur du 'jig par byed do/_/ldan pa dang 'dus pa las gyur pa'i rab rib la ni nad gzhi gang gi shas che chung dang sbyar te/_gong gi gso bdag
[\[332b.3\]]las ji ltar mthun par sbyar ro/_/de bzhin du ma ka dang /_byi dang ga dang /_sgron shing dang /_na le sham dang /_'o ma dang /_til mar rnams lhan cig bskol te/_mar lus pa las sna sman btang ba'am/_yang na sman de nyid 'o ma dang sbyar ba'i byug pas gdong la bskus na
[\[332b.4\]]yang ldan pa dang 'dus pa'i rab rib 'joms par byed do/_/yang na rgya spos dang /_ut+pal sngon po dang /_a nan ta dang /_shing mngar dang /_su ni sha dang /_de rnams btags pa'i phye ma til mar gyis bskol ba'i mar gyis sna sman du btang ba dang /_mgo la bsku ba dang /_
[\[332b.5\]]mas gtong ba byas na rab tu bsngags so/_/yang na pu shel tse bskol ba'i khu ba'i nang du pi pi ling dang /_rgyam tshwa btags pa'i phye mas btab ste ras la btsags pa'i dngas ma'i nang du mar bcug ste/_yang bskol la ska bar gyur pa dang bsgrangs pa'i nang du sbrang rtsi dang sbyar te
[\[332b.6\]]mig tu bskus na 'dus pa las gyur pa'i rab rib thams cad la phan no/_/yang na 'ug pa la sogs pa nub mo rgyu ba'i sems can gyi rus pa rkang gang ba lig bu mig dang bcas pa 'bab chu glang mo'i nang du zhag nyi shu'am/_zla ba gcig gi bar du bzhag ste/_de'i 'og tu phyung la bskams
[\[332b.7\]]te me tog lug ru ba dang /_shing mngar rnams phye mar byas te mig tu bskus na 'dus pa las gyur pa'i rab rib sel ba'i mchog yin no/_/spris g.yogs pa'i mig nad rim pa gsum pa la ni khrag gtar ba ma gtogs pa rim gyi gso ba thams cad bya'o/_/gal te gtar ga byed na ni
[\[333a\]]
[\[333a.1\]]ras kyis mgul ba bsdams pas nad gzhi rnams myur du 'dus te/_long bar gyur pa'i skyon yod pas gtar ba'i dmigs yod na yang srin bu pad pas khrag dbyung ngo /_/bu ram dang /_rgya mtsho'i lbu ba dang /_pi pi ling dang /_lig bu mig dang /_na le
[\[333a.2\]]sham dang /_gur gum rnams kyi phye ma sbrang rtsi dang sbyar bas mig la bskus na spris g.yogs pa'i nad yang ba sbyong ngo /_/sre mo'i mig lta bu'i mig nad la ni mig 'dus pa las gyur pa'i gso ba thams cad 'dir sbyar ro/_/mar dang sbrang rtsi dang ba lang gi lci khu gsum gyi nang
[\[333a.3\]]du skyer khaN+Da dang /_btsag yug snam dang /_bal bu dang /_de rnams kyi phye ma dang sbyar ba'i mig sman gyis bskus na mtshan mo mi mthong ba la phan no/_/yang na zho'i nang du na le sham bdar bas mig tu bskus na yang mtshan mo mi mthong ba la phan pa'i mchog yin no/_/
[\[333a.4\]]ka rany+dza dang /_ut+pa la dang /_btsag yug snam dang /_pad+ma'i ge sar dang /_de rnams ba lang gi lci khu'i nang du btags te ri lur byas pa ni nad gzhi thams cad las gyur pa'i mig nad 'joms so/_/yang na kon ti zhes bya ba ha re Nu ka dang /_pi pi ling dang /_lig bu mig dang /_
[\[333a.5\]]rgyam tsha rnams btags pa'i phye ma ra gcin dang sbyar ba ri lur byas te mig la bskus na phan yon de dang 'dra'o/_/yang na ka la na dang /_tsha ba gsum dang /_'bras bu gsum dang /_ldong ros dang /_ba bla dang /_rgya mtsho'i lbu ba dang /_de rnams ra'i 'o ma dang btags te ri lur
[\[333a.6\]]byas te mig la bskus na phan yon de dang 'dra'o/_/yang na mchin pa'i nang du pi pi ling bcug ste ma tshig par bsregs la tshos pa dang phyir phyung la mnyam ste/_de'i 'og tu btags la sbrang rtsi dang sbyar bas mig la bskus na mtshan mo mi mthong ba'i nad sel ba'i mchog yin no/_/
[\[333a.7\]]mtshan mo mi mthong ba'i nad pas bza' ba ni ma he'i mchin pa dang /_mcher pa til mar dang lhan cig bza'o/_/yang na 'tsho byed sde bcu'i 'o ma mar dang lhan cig sbrus te bza'o/_/de bzhin du a ti mug ta dang /_e raN+Da dang /_lang ga li dang /_shu ti dang /_de rnams kyi
[\[333b\]]
[\[333b.1\]]lo ma mar dang brngos te bza' bar bya'o/_/yang na dro na puSh+pa zhes bya ba'i lo ma mar dang brngos te bza' btung du sbyar na yang rab tu bsngags so/_/mig nad dmar po shar shar por 'dug pa dang /_mkhris pas skyur ba dang /_dro ba dang tsha ba dang bcas pa'i mig nad la ni mar
[\[333b.2\]]rnying pa'i btung ba la sogs pas snum chos bya ste/_bsil ba'i nus pa dang ldan pa'i sman gyi khrus dang byug pa sbyar ro/_/ba lang gi lci ba'i khu ba dang /_'o ma dang /_mar dang /_btsag yug snam dang /_bal bu'i lo ma rnams bskol te mig tu blugs pa'am/_yang na
[\[333b.3\]]btsag yug snam dang /_bal bu'i lo ma'i mig sman du byas pa yang phan yon gong ma dang 'dra'o/_/me da rnam gnyis dang /_btsod dang /_seng phrom dang /_a nan ta dang /_skyer pa dang /_shing mngar dang /_'di rnams mar dang /_til mar dang /_mar gyi brgyad 'gyur gyi 'o ma
[\[333b.4\]]dang bskol ba'i sman mar gyi sna sman btang na phan no/_de bzhin du 'o ma'i mar gyis mig brta bar bya ba'i phyir blugs par bya'o/_/des kyang ma zhi na khrag gtar bar bya'o/_/rnam pa gzhan yang snad pa dang /_'jigs shing sngangs pa dang /_mya ngan dang /_kha zas rtsub
[\[333b.5\]]pa zos pa dang /_stan med par nyal ba dang /_de bzhin du skyug sman dang /_bkru sman dang /_snar blugs pa ma legs pa dang /_mig brta ba'i thal sman gyi thigs pa blugs ma legs pa dang /_skyugs drags pa dang /_bkres pa dang /_skom dad ches
[\[333b.6\]]pa brnags pa dang /_mig nad yal bar bor te yun rings pa dang /_rnam pa de dag gis kyang rab rib bzhin du mthong ba'i nad skyed par bshad de/_de la ni rlung la sogs pa'i nad gzhi gang yin pa brtags te rang rang dang mthun pa'i sman sbyar ro/_/gzhan yang nyi ma'i zer dang /_
[\[333b.7\]]mi'i 'od dang /_glog la sogs pa 'tsher ba la rnam par bltas pas mig nyams pa la ni bsil ba'i sman dang sbyar ba'i mar ram/_gser zhun mar dang sbyar bas sman du sbyar ro/_/de lta bas na skyes bu rnams kyis mig ni dus thams cad du bsrung bar bya ste/_ji srid du 'tsho
[\[334a\]]
[\[334a.1\]]ba gnas par 'dod pas mthu gtugs te gso bar bya'o/_/ci'i phyir zhe na/_gang dag mig dang bral na mun par 'gyur te nyin mo dang mtshan mo yang bye brag med cing nor mang po 'dod na yang don med pa yin no/_/de la dus rtag tu bsten par bya ba ni 'bras
[\[334a.2\]]bu gsum dang /_dus dus su khrag dbyung bar bya ba dang /_slon khrus kyis lus sbyang ba dang /_sems dga' bar bya ba dang /_yid bde bar bya ba dang /_mig sman gyi sbyor ba bsten pa dang /_til mar dang mar la sogs pa'i sna sman bsten pa dang /_bya sha'i bya na bsten pa dang
[\[334a.3\]]rkang pa gnyis bkru zhing byi dor byas te bkru ba dang /_dril ba la sogs pa'i rim gro bya ba dang /_rtag tu zhun mar btung ba dang /_kha zas gnod pa rnams spang ba dang /_shin tu phra ba dang /_g.yo ba dang /_'tsher ba'i dngos po la mi lta ba dang /_de dag ni skyes bu rnams kyis mig
[\[334a.4\]]bsrung bar drang srong chen po mu khyud kyis bshad do/_/rab rib kyi nad gso ba'i le'u ste bcu gsum pa rdzogs so//_//de nas mig gi mthong ba nyams pa gso ba'i dpyad kyi le'u bshad par bya ste/_de la bad kan gyis mthong ba nyams pa legs par
[\[334a.5\]]smin pa la ni dbye ba'i dpyad bya'o/_/de yang smin pa'i mtshan ma ni shin tu dka' ba de/_mchil ma'i thal ba lta bu yin yang de la thur mas dbye'o/_/de la ma smin pa'i mtshan ma ni/_zho ga chu ltar dang zhing sla bar 'dug pa ste/_shin tu srab pa'o/_/de la ni thur mas phye yang
[\[334a.6\]]slar steng du 'gro ste tshor ba drag po yang myong la mthong ba yang slar 'gebs par byed do/_/de lta bas na dpyad byed par 'dod pas thog mar smin par bya ba'i cho ga bya ste/_kha zas dang sman gyis bad kan skyed par byed do/_/rlung dang mkhris pa'i shas kyis 'dres na ni gso bar dka'
[\[334a.7\]]ste/_yun ring bar 'gyur bas rlung mkhris ni bsal bar bya'o/_/de la bad kan 'ba' zhig gis long ba'i mtshan ma ni bad kan gyis long ba de la rlung dang mkhris pas zil gyis non na ni mdog sngon por 'gyur te/_de bas na rlung dang mkhris pa bsal ba'i cho ga mang du bya ste/_
[\[334b\]]
[\[334b.1\]]sngon po las dkar por gyur pa na gzod dbye'o/_/de la dbyer mi rung ba drug yod de/_'khor ba lta bu dang /_kha ra lta bu dang /_gra ma lta bu dang /_gra ma mes bcad pa lta bu dang /_zla ba lta bu dang /_gdugs lta bu dang drug go/_/de la 'khor ba zhes bya ba ni mig gi 'bras bu 'khor
[\[334b.2\]]ba'i tshul du rtag tu 'gul ba ste/_chu 'khyil ba lta bu'o/_/mdog ni dkar la cung zad dmar ro/_/kha ra lta bu zhes bya ba ni dper na sha kha ra'i mdog lta bu'am/_shing arga'i lo ma la lan tshwas btab pa lta bu ste/_dkar la cung zad dmar zhing de nyid kyang shin tu bska bar 'dug
[\[334b.3\]]pa'o/_/gra ma lta bu zhes bya ba ni mig gi 'bras bu la 'bras kyi gra ma lta bu'i ri mo snang ba'o/_/gra ma mes bcad pa lta bu ni dper na/_'bras kyi gra ma mes bcad na dum bur snang zhing chad 'phro gnag pa bzhin du mig gi 'bras bu la yang de ltar snang zhing de yang nad dang bcas pa'o/_/
[\[334b.4\]]zla ba lta bu zhes bya ba ni dbyibs zla ba gang ba ltar 'dug la de yang kha ra'i mdog lta bu'o/_/gdugs lta bu ni gdugs ltar zlum zhing kha dog sna tshogs su 'dug pa ste/_drug po ste de dag gang yang rung ba snang na ni li ka zhes bya ste gsor mi rung ngo /_/gzhan yang skyon 'di dag
[\[334b.5\]]yod na yang dbyer mi rung ste/_gong du mig gi gtar ga bstan pa'i skabs su skom pa la sogs pa bsrung ba bzhin du 'dir dbye ba'i dus su yang bsrung bar 'byung ste/_de yang skom dad che ba dang /_cham pas btab pa dang /_lud pa lu ba dang /_de bzhin du dpyad
[\[334b.6\]]kyis 'jigs pa dang /_rtag tu skyug pa dang /_mgo bo dang /_rna ba dang /_mig 'di rnams mi bde na dpyad mi bya'o/_/de nas mi dbye ba'i dus tshigs bstan pa ni dpyid zla 'bring po dang /_dbyar zla tha chungs dang /_ston zla tha chungs la bab pa'i tshe snum gyi cho ga dang /_
[\[334b.7\]]dugs kyi cho ga byas nas slon khrus kyis lus dag par bya'o/_/de nas nyams brtas nas de dang mthun pa'i zas dang skom sbyin no/_/de'i 'og tu sa phyogs gsal bar nad pa bzhag la snga dro dang por dbye bar bya ste/_sman pa khri pus mo tsam mtho ba'i steng du
[\[335a\]]
[\[335a.1\]]'dug nas/_nad pa sman pa'i mdun drang por kha shar phyogs su bstan te/_stan 'jam pa gang yang rung ba la bzhag nas rkang pa gnyis brkyang du gzhug_/nad pa'i rgyab tu nad g.yog bzhag nas nad g.yog gi lag pa gnyis kyis nad pa'i mgo bo dam du bzung
[\[335a.2\]]ste/_mi 'gyur bar byas nas bag yangs su gzhag go/_/de nas nad pa'i mig sman pa'i kha'i dbugs dron pos dugs byas la/_sman pa'i mthe bos nad pa'i mig dal gyis mnyes nas sman pa'i mig la drang por 'bru tshugs su bltar bcug la/_mig gi nad kyi spri 'am dri
[\[335a.3\]]ma snga ma'i so las cung zhig g.yo bar snang na nad pa rang gi mig sna gong du bltar bcug la/_nad g.yog gis mgo bo dam du bzung la mi 'gul bar byas nas thur ma gzugs pa'i tshad ni nad pa'i mig rang gi sna gong du bltas pa las nag po'i mtha' nas bzung ste/_dkar po
[\[335a.4\]]'ba' zhig la cha bzhir bgos nas cha gsum ni nag po'i phyogs su lus/_cha gcig mur 'gram logs su lus pa'i mtshams na lha'i bug pa zhes bya ba yod de/_der mig gi thur ma mdzub mo dang /_gung mo dang /_mthe bo gsum gyis dam du bzung la/_ltag 'og tu
[\[335a.5\]]ya yor ma gyur par 'phred drang por gzugs te/_mig gi 'bras bur phyin par btang /_nad pa'i mig g.yon pa ni sman pa'i lag pa g.yas pas dbug_/mig g.yas pa ni sman pa'i lag pa g.yon pas dbug ste/_de ltar nang du thur mas phug pa las legs pa'i mtshan ma
[\[335a.6\]]ni bus zhes bya ba'i sgra 'byung la/_de yang nad med cing chu'i thigs pa 'ga' yang 'byung ba'i rigs so/_/de nas nad pa skyed do/_/ci ste mig las mchi ma 'ong ngam dmar por gyur na 'o ma cung zhig blugs so/_/thur ma'i rtse mo yang ha cang mi rno bas nang du dal bus rim
[\[335a.7\]]gyis phul te/_rtse mo dbus su phyin nas sna gong phyogs su phyi ba ltar byas la 'og phyogs su gtang ngo /_/ci ste 'og tu btang yang phyir log pa ltar byed na nad pa rang gis sna bud pa ltar byas na 'og tu 'gro ba'i rigs so/_/gal te thur mas phyis kyang mi 'gul na yang snga ma bzhin du
[\[335b\]]
[\[335b.1\]]dbugs dron pos mig tu dugs byas la thur mas phyis na 'og tu 'gyur ro/_/de nas gzugs kyi rnam pa phra rags mthong na thur ma rim gyis phyir dbyung ngo /_/de nas ras bal dron po snum can gyis dugs byas la ras kyis dkris nas gan rkyal du bsnyal la gzhag go/_/mig ya gcig la
[\[335b.2\]]cho ga ji ltar bstan pa bzhin du ya gcig la yang de ltar shes par bya'o/_/de nas rlung med pa'i gnas su mgo bo dang rkang pa mar gyis bskus te gzhag la/_phan pa'i zas dang spyod lam zhag bdun gyi bar du bsten par bya'o/_/dus de'i bar du bsrung bar bya ba ni cham pa dang /_lud pa dang /_
[\[335b.3\]]sgregs pa dang /_mchil ma 'di rnams ci nas kyang dgag/_cham pa la sogs pa dang /_bad kan skye bar byed pa'i rgyu ni chu yin pas chu btung ba spang bar bya'o/_/yang cher skom na chu bskol ba sga btab pa cung zad btung /_gzhan yang kha phub tu 'dug pa dang /_khrus dang so shing bca' ba
[\[335b.4\]]yang mi bya/_ci nas kyang bad kan skye bar byed pa'i kha zas dang /_btung ba thams cad spang ngo /_/nad pa des sbrid pa dang lam du 'gro bar mi bya/_kha zas dang btung ba drod bag bsten cing grang ba dang /_bsil bag spang /_nad pa nyams stobs dang ldan pa zhig na smyung bar bya/_
[\[335b.5\]]gal te mi bde ba 'am rlung langs pa ltar byed na ba mar dron pos bsku/_kha zas ni nas kyi zan cung zad sla ba tsha ba gsum dang /_skyu ru ra btab pa sbyin/_yang na gong ma bas sla ba 'dag gu tsam gyi zan lhag ma'i spod dang snum dang bcas par byas la sbyin no/_/mig phyi nas zhag gsum
[\[335b.6\]]lon pa dang /_bcings pa bkrol te/_rlung la phan pa'i sman sna tshogs bskol ba'i sman gyi khu ba mig tu blugs so/_/de bzhin du zhag bdun pa'i bar du yang thabs de ltar bya/_gal te gsum pa nas drug pa'i bar du sman ma 'byor na yang bdun pa la mi blugs su mi rung ngo /_/ji srid
[\[335b.7\]]du mig gi mthong ba brtan por ma gyur gyi bar du cho ga bsrung ba la 'bad par bya ste/_de yang gzugs shin tu phra ba dang /_srog chags phra ba dang /_shin tu 'tsher ba gang yang rung ba la mi lta/_mig gis lta ba yang rim gyis dal bus lta'i/_cig char bab chol du mi lta/_
[\[336a\]]
[\[336a.1\]]gal te mig skrangs nas dmar por gyur tam/_mig nad gzhan gang yang rung ba byung na/_de dang por thur mas phug nyes pa 'am/_kha zas mi mthun pa ci las gyur pa brtags nas skrangs pa la sogs pa so so'i nad dang mthun pa'i sman gyis gso'o/_/de yang
[\[336a.2\]]mig skrangs pa la sogs pa'i nad gang yang rung ba byung na rtswa dUr ba dang /_nas so ba dang /_btsag yug snam dang /_thal tres dang /_'di rnams cha snyoms nas mar dang ldan par byas te chu 'thags su byas nas bskus na mig gi skyon sel lo/_/yang na yungs kar dang /_
[\[336a.3\]]til gnyis kyi phye ma kha lung gi khu ba dang sbyar te bskus na yang sel to/_/yang na pa ya s+ya dang /_thal tres kyi lo ma dang /_btsod dang /_shing mngar rnams phye mar byas la ra'i 'o ma dang sbyar ba'i 'dag gu dro 'jam tsam gyis bskus na yang mig bde bar byed pa'i mchog
[\[336a.4\]]yin no/_/yang na seng phrom dang /_rgyam tsha dang /_rgun 'bru dang /_shing mngar dang /_'di rnams ra'i 'o ma dang sbyar ba bskol ba'i khu bas mig tu blugs na mig nad 'joms par byed do/_/yang na shing mngar dang /_ut+pa la dang /_ru rta 'di rnams ra'i 'o ma dang
[\[336a.5\]]bskol ba'i khu ba 'am/_yang na rgun 'bru dang /_rgya skyegs gnyis ra'i 'o ma dang bskol ba'i khu ba blugs na yang mig nad sel to/_/yang na rlung la phan pa'i sman ji snyed pa cham chom brdungs te/_ra'i 'o ma dang /_'o ma'i bzhi 'gyur gyi chu dang bskol te/_chu du/_'o
[\[336a.6\]]ma lus pa dang phyir phyung ste btsags pa'i khu ba'i nang du 'o ma ji tsam pa'i mar dang /_shug pa'i sde tshan gyi sman btags la phye mar byas la/_mar dang /_'o ma dang /_lhan cig bskol nas 'o ma ni du/_mar lus pa dang des bsku ba la sogs pa byas na ni mig nad
[\[336a.7\]]kun la phan te/_lhag par yang khrag las gyur pa sbyong ngo /_/de ltar byas kyang khrag nad ma zhi na nad pa de yang snum chos bya zhing dugs byas la mig rtsa la gtar ga bya'o/_/ji ltar gtar ba ni mig nad kyi gtar ga'i skabs la blta'o/_/de ji ltar bya ba
[\[336b\]]
[\[336b.1\]]legs par gyur na tsha ba dang 'jam pa'i sman btang ste/_arga'i rtsa ba dang /_na le sham dang /_ba bla dang /_skyer khaN+Da rnams kyi phye ma bu ram dang ri lur byas la char pa'i chu dang bdar bas mig la bskus na yang phan no/_/yang na dzA ti dang /_shri sha dang /_da ba dang /_kar
[\[336b.2\]]ka ta shring gi rnams kyi me tog dang /_bai DUr+ya dang /_mu tig gi 'bras bu dang 'di rnams btags te ra'i 'o ma dang 'dag gur bya ste/_zangs ma'i snod la bskus nas bskams pa dang /_phyir bkog la yang btags te/_yang ra'i 'o ma dang lde gur byas nas yang bsku ba
[\[336b.3\]]dang /_skam pa zhag bdun gyi bar du thabs de ltar byas nas thabs la ri lur byas nas grib skams su byas te/_'o ma dang sbyar bas mig la bskus na mthong ba dang gsal ba dang stobs skye bar 'gyur ro/_/yang na lig bu mig dang /_byu ru dang /_ldong ros dang /_rgya mtsho'i
[\[336b.4\]]lbu ba dang /_na le sham rnams kyi phye ma ra'i 'o ma dang 'dag gur byas la/_zangs ma'i snod la gong ma ltar byas pas mig la bskus na yang phan yon gong ma dang 'dra bar shes par bya'o/_/mig gi mthong ba nyams pa gso bar bya ba'i le'u ste bcu bzhi pa rdzogs so//_//
[\[336b.5\]]de nas mig nad sna tshogs thams cad kyi nad gzhi brtag pa'i le'u bshad par bya ste/_de la rlung las gyur pa'i mig nad kyi mtshan ma ni mchi ma mang du 'dzag pa dang /_sna bus pa ltar rgyas shing gang ba dang /_skrang ba'i shas chung ba dang /_mur 'gram dang /_'phral ba dang /_
[\[336b.6\]]smin ma dang /_mig dang /_kha dang 'di rnams su zug cing 'phar ba dang /_rngu ma skam po cung zad yod pa dang /_mchi ma grang mo sla ba 'byung ba dang /_ldang dub tu na ba dang /_mig 'byed 'dzums dka' ba dang /_mig gi nang du srin bu rgyu ba snyam byed pa dang /_mig gang zhing bus pa
[\[336b.7\]]snyam byed pa dang /_gra mas gang ba snyam byed pa dang /_snum gyis bskus pas dro bas zhi bar gyur pa de ni rlung las gyur pa yin no/_/rlung nad de yal bar bor te gso ba ma byas pa la ni mig nad gdung ba zhes bya bar 'gyur te/_de'i mtshan ma ni rna ba gnyis las sgra 'byung ba dang /_mgo 'khor
[\[337a\]]
[\[337a.1\]]ba dang /_'phral ba dang /_mig dang /_smin ma la sogs par gtsub shing gis gtsubs pa snyam sems pa yin no/_/de yang bag med pa las yal bar bor na ni mig tu gdung ba 'joms byed ces bya bar 'gyur te/_de'i rtags ni nad kyi rnam pa sna tshogs
[\[337a.2\]]'byung zhing mthong ba'i mig la rma 'byung zhing nyams par 'gyur ba yin no/_/yang na mig gi nang du nad 'khrugs te/_mig steng gi gnad kyi rtsa dang mur 'gram mam/_de las gzhan du yang rung ste/_rlung zhugs nas mi bzad par na ba dang /_dbyar bag tu 'dug pa dang /_skrang ba
[\[337a.3\]]dang /_mig 'gyur ba dang /_zhum pa dang /_mchi ma 'dzag pa de ni rlung nad gzhan du zhugs pa'i mig nad ces bya'o/_/de la mig nad rlung gi rnam grangs zhes bya ba yod de/_de'i mtshan ma ni mig yo bar 'gyur ba dang /_mig snga na bas chung bar 'gyur ba de lhag ma'i mig nad kyi tshul
[\[337a.4\]]ni gong ma dang 'dra'o/_/mkhris pas 'dzag pa'i mig nad kyi mtshan ma ni mig tsha ba dang /_du ba 'byung ba snyam sems pa dang /_mig mchu'i phyi rol skrang zhing sngo bsangs su 'dug pa dang /_mig gi nang gnag pa dang /_mchi ma tsha ba dang ser po 'byung ba dang /_mig gi mdog
[\[337a.5\]]dmar ba dang /_dngos po rnams ser por mthong ba dang /_rma lan tshwas btab pa snyam byed pa yin no/_/de nyid yal bar bor te gso ba ma byas pa ni mig nad gdung ba zhes bya bar 'gyur te/_de'i rtags ni me mdag 'bar ba ltar 'dug pa dang /_mchi ma'i mdog ltar snang ba
[\[337a.6\]]yin no/_/de la bad kan las gyur pa'i mig nad kyi mtshan ma ni mig tshor ba med pa dang /_cher skrang ba dang /_cher g.ya' ba dang /_gnyid che ba dang /_zas la mi dga' ba dang /_mig rngu ba dang /_mchi ma snum pa dang /_mang ba dang /_dkar ba dang /_spyi bag tu snang ba yin
[\[337a.7\]]no/_/de nyid gso ba ma byas te yal bar bor ba las ni yang mig nad gdung ba zhes bya bar 'gyur te/_de'i rtags ni mig gi 'bras bu nag po dmar por 'gyur ba dang /_cham pas 'debs pa dang /_sna bus pa ltar gang zhing rgyas pa dang /_mig bye mas gang ba snyam byed pa yin no/_/
[\[337b\]]
[\[337b.1\]]de la khrag las gyur pa'i mig nad kyi mtshan ma ni mchi ma khrag tu 'dzag pa dang /_mig dmar po shar shar por snang ba dang /_rngu ma dmar ba dang /_mig gi 'bras bu dkar po yang dmar ba dang /_dngos po dmar por mthong ba dang /_gzhan yang mkhris pa'i rtags kyang 'dir blta'o/_/
[\[337b.2\]]de nyid yal bar bor ba yang mig nad gdung ba zhes bya bar 'gyur te/_de'i rtags ni mig mtha' zangs ma'i mdog ltar 'dug pa dang /_mig chung ba snyam sems shing na ba dang /_me tog ban du ka ltar dmar ba dang /_tA mya ni zhes bya ba dang /_reg na mi bzod pa dang /_khrag gi
[\[337b.3\]]nang du nim pa'i 'bras bu bcug pa bzhin du mig gi 'bras bu la yang de ltar snang ba dang /_dngos po rnams me 'bar ba'i mdog tu mthong ba yin no/_/de la 'dzag pa'i mig nad la khyad par du mig nad gdung ba thams cad ni rlung la sogs pa'i nad gzhi bye brag gis tshabs che ba yin te/_khyad
[\[337b.4\]]par du mur 'gram dang /_so dang /_mkhur tshos dang /_mgo bo rnams su lhag par na bar byed do/_/rlung dang mkhris pa las gyur pa'i mig nad kyi mtshan ma ni mig gi nang du brud pa snyam sems pa dang /_na zhing rdol ba snyam sems pa dang /_rnag gis g.yogs pa ltar 'dug
[\[337b.5\]]pa dang /_mig mchu rtsub cing reg mi bzod pa dang /_mig 'byed 'dzums dka' ba dang /_mig 'dzag pa nyung zhing skam pa dang /_grang bar 'dod pa dang /_na ba dang /_smin pa dang bcas pa yin te/_de ni mig nad skam zhing smin pa zhes bya'o/_/nad gzhi gsum khrag dang
[\[337b.6\]]bcas pa las gyur pa'i mig nad kyi mtshan ma ni skrang ba dang /_rab tu na ba dang /_tsha ba dang /_rtag tu 'dzag pa dang /_mig gi 'bras bu dkar po la u dum bA ra'i 'bras bu 'dra bar snang ba dang /_mchi ma yang grang ba dang /_dro ba dang /_rtsub pa dang /_spyi bag dang /_sla ba dang /_
[\[337b.7\]]ska ba ris kyis 'byung ba de ni mig nad skrang ba dang smin pa dang bcas pa zhes bya'o/_/cung zad skrang ba zhes bya ba'i mig nad kyi mtshan ma ni skrang ba gong ma bas tshabs che ba la sogs pa rtags lhag ma de nyid dang 'dra'o/_/mig nad smin pa zhes bya ba'i mtshan ma ni skrang ba dang /_
[\[338a\]]
[\[338a.1\]]sa ma ram pa dang /_dri ma dang bcas pa'i mchi ma 'dzag pa dang /_mthong ba'i mig la khad kyis g.yogs pa ltar snang ba dang /_mig 'bras dkar po la dmar zhing rnag dang bcas pa dang /_tsha ba dang /_mi mthong ba dang /_na zhing zug gzer tshabs che ba
[\[338a.2\]]yin no/_/nad gzhi nyes pa rnams 'khrugs te/_khyad par du mkhris pa dang /_khrag shas ches pas zas zos pa'i dngas ma skyur por gyur pa rlung la sogs pas mig tu son par byas te/_mig rtsa la chags pa nas mig gi mdog kyang dmar nag tu 'gyur ba dang /_de bzhin
[\[338a.3\]]du skrang ba dang /_tsha ba dang /_smin pa dang /_mchi ma 'dzag pa dang /_mthong ba mi gsal ba yin te/_de ni skyur gyis bskyed pa'i mig nad ces bya'o/_/de ltar mig nad sna tshogs kyang rnam grangs bcu drug tu bshad de/_des na mig nad rtsub pa 'joms byed dang /_mig
[\[338a.4\]]nad smin pa zhes bya ba gnyis ni yongs su spang bar bya'o/_/de la mig nad gdung ba zhes bya ba la cho ga legs par ma spyad na ni shin tu nyen che ste/_de yang rlung las gyur pa'i mig nad gdung ba cho ga nyes par byas na ni zhag lngas mthong ba nyams par 'gyur ro/_/
[\[338a.5\]]bad kan las gyur pa'i mig nad gdung ba la cho ga log par spyad na zhag bdun gyis mthong ba nyams par 'gyur ro/_/khrag las gyur pa'i mig nad la cho ga nyes par byas na zhag gsum gyis mthong ba nyams so/_/mkhris pa las gyur pa'i mig gdung ba'i nad la cho ga log par
[\[338a.6\]]byas na de ma thag mthong ba nyams par 'gyur ro/_/mig nad sna tshogs thams cad kyi nad gzhi bshad pa'i le'u ste bco lnga pa rdzogs so//_//de nas mig nad sna tshogs gso ba'i le'u bshad par bya ste/_de la mig nad 'dzag pa thams cad thog mar 'byung ba'i tshe ni
[\[338a.7\]]sman rnon po dang sbyar ba'i sman mkhur bar bcang ba dang /_sna sman gtang ba dang /_smyung ba byas te rlung las gyur pa ni ma gtogs so/_/mig tsha ba dang mig bad kan gyis yogs pa ltar 'dug pa dang /_mig mdog dmar ba dang /_mchi ma 'dzag pa dang /_skrang pa la sogs pa'i
[\[338b\]]
[\[338b.1\]]mig nad thams cad la ni gan d+ha b+ha dra dang /_sug smel dang /_na le sham dang /_btsag yug snam dang /_de rnams 'dag gur byas pas mig gi phyi rol tu bskus na zhi bar 'gyur ro/_/rlung las gyur pa'i mig nad la ni skyer khaN+Da dang /_shing mngar dang /_rgya spos dang /_tsan+dan
[\[338b.2\]]dang /_rgyam tsha rnams sbyar ba'am/_yang na rgyam tsha dang /_bca' sga dang /_skyer khaN+Da rnams mar gyi snying khu las btags pa'am/_yang na seng phrom dkar po mar las brngos te 'dag gur byas pa 'am/_sbyor ba de dag gang yang rung ba bskus na phan no/_/mkhris pa
[\[338b.3\]]dang khrag las gyur pa'i mig nad la yang spang spos dang /_shug pa dang /_bung tshang rdo dang /_shing mngar dang /_de rnams kyi 'dag gus bskus na phan no/_/bad kan las gyur pa'i mig nad 'dzag pa la ni ldong ros dang /_pri yang ku dang /_sbrang rtsi dang sbyar bas mig gi phyi rol pags
[\[338b.4\]]pa la bskus na phan no/_/'dus pa las gyur pa'i mig nad 'dzag pa la ni mig sman de thams cad sbyar ba bsku'o/_/na le sham dkar po cha gcig dang /_ldong ros cha bzhi dang /_seng phrom dkar po cha bcu drug dang /_de rnams zhib tu btags te ras kyi nang du phur mar byas te/_
[\[338b.5\]]zug gzer bdo ba'i dus su mig la glan no/_/rgya sran ku lat+tha ras kyi nang du thum bu byas te/_dgon pa'i ba lang gi lci ba'am/_ra'i ril ma bskol ba'i khu ba'i rlangs par btsos te tshos pa dang sen mos shun pa bshus la bskams te btags pa'i phye mas nub mo lan cig
[\[338b.6\]]bskus pa tsam gyis kyang nad gzhi 'khrugs pa de ma thag zhi bar byed do/_/shu ti dang /_a ru ra dang /_spangs ma dang /_shing mngar dang /_seng phrom dang /_'di rnams zhib tu btags te/_ras kyi nang du phur mar byas te/_lhod par bcings nas/_'bras rtsabs skyur
[\[338b.7\]]po zangs snod kyi nang du bcug ste/_phur ma'i thum po de yang de'i nang du bcug pa des mig tu bdugs na mig nad kyi rnam grangs sna tshogs sel to/_/skyer pa srang gcig chu srang bcu drug gi nang du bskol te/_brgyad cha lus pa'i nang du sbrang rtsi btab pa mig tu blugs na nad gzhi
[\[339a\]]
[\[339a.1\]]thams cad las gyur pa'i mig nad sel to/_/shi kru'i lo ma rang gi khu ba sbrang rtsi dang sbyar ba mig tu blugs na/_rlung dang mkhris pa dang bad kan la sogs pa nad kyi rnam grangs mang po las kyang rgyal bar byed do/_/de la rlung las gyur pa'i mig nad 'dzag pa la ni e
[\[339a.2\]]raN+Da gzhon nu'i lo ma dang rtsa ba cham chom brdungs la ra'i 'o ma dang tshul bzhin bskol te mig tu blugs na/_zug gzer de ma thag 'joms par byed do/_/yang na phye zan dron po mig tu bdugs na yang phan yon de dang 'dra'o/_/yang na rlung las gyur pa'i mig nad 'dzag pa
[\[339a.3\]]la ni bil ba la sogs pa'i rtsa ba lnga dang /_e raN+Da'i rtsa ba dang /_bri ha ti dang /_ma du shi kru dang de rnams cham chom brdungs te bskol ba'i khu ba dro 'jam tsam blugs na phan no/_/yang na ba la ka zhes bya ba de ni d+hi be ra dang /_rgya spos dang /_sha rang gaSh+Ta dang /_u dum bA ra'i
[\[339a.4\]]shun pa dang /_bu ram shing dang /_de rnams chu dang 'o ma dang tshul bzhin bskol te 'o ma nyi tshe lus pa mig tu blugs na mig nad rlung las gyur pa zug gzer dang bcas pa sel ba'i mchog yin no/_/de la mkhris pa las gyur pa'i mig nad la ni btsod dang /_skyer ba dang /_rgya
[\[339a.5\]]skyegs dang /_rgun 'bru dang /_shing mngar rnam gnyis dang /_ut+pa la dang /_de rnams bskol ba'i khu ba'i nang du kha ra btab ste mig tu blugs pa byas na/_khrag dang mkhris pa las gyur pa'i mig nad 'dzag pa sel to/_/rgun 'bru dang /_shing mngar dang /_'di gnyis zhib tu
[\[339a.6\]]btags te phye ma ras 'jam po'i nang du phur ma byas te lhod par bcings nas char pa'i chu'i nang du smyugs te mig tu blugs na khrag dang mkhris pa las gyur pa'i mig nad 'dzag pa sel to/_/yang na pra puN+Da rI ka dang /_shing mngar dang /_skyer pa dang /_'di rnams zhib tu
[\[339a.7\]]btags te/_ras 'jam po'i nang du thum por byas te/_nu zho kha ra dang bcas pa'am ra'i 'o ma'i nang du sbangs te mig tu blugs na/_mig tsha ba dang /_na ba dang /_mdog dmar ba dang /_mchi ma 'dzag pa rnams sel to/_/seng phrom dkar po dang /_shing mngar mar gyi nang du brngos
[\[339b\]]
[\[339b.1\]]te btags pa'i phye ma ras 'jam po'i nang du thum por byas te/_bud med kyi nu zho'i nang du smyugs te mig gi nang du blugs na khrag dang mkhris pa las gyur pa'i mig nad snad pa las rgyal bar byed do/_/bad kan las gyur pa'i mig nad 'jog pa la ni dong gra dang /_'bras bu
[\[339b.2\]]gsum dang /_nim pa dang /_seng phrom dkar po dang /_'di rnams bskol ba'i khu ba dro 'jam tsam blugs na phan no/_/'dus pa las gyur pa'i mig nad 'dzag pa la ni sman gyi sbyor ba 'dres pa yang blugs par bya'o/_/gzhan yang rlung las gyur pa'i mig nad 'dzag pa la ni mar
[\[339b.3\]]rnying pa btung ngo /_/mkhris pa las gyur pa'i mig nad la ni mar rnying pa kha ra dang bcas pa blud do/_/bad kan las gyur pa la ni mar rnying ba tsha ba gsum dang sbyar ba de'i nang du nas tshig 'khus pa'i thal ba'i phye ma btab pa blud do/_/de ltar snum gyis zhen pa dang /_gtar ga byas
[\[339b.4\]]te khrag dbyung ngo /_/de'i 'og tu yang snum chos byas te/_de nas yang bkru sman gtang ngo /_/de la mig nad gdung ba la ni yul gsher sa na gnas pa'i srog chags kyi sha g.yos su legs par sbyar ba'i byug pa dron pos mgo dang gdong la bskus na zug gzer zhi bar byed do/_/
[\[339b.5\]]mig nad tsha ba la ni 'o ma dang mar sman grang mo dang sbyar bas byug rtsi byas te bsku'o/_/gso ba gzhan ni rab rib gso ba'i nad gzhi brta ba bzhin 'dir sbyar ro/_/cho ga de dag ni mig sman thams cad la snga ma bzhin no/_/mig nad gdung ba la thabs de dag gang gis kyang ma zhi na/_
[\[339b.6\]]smin ma'i steng du me btsa' btab na phan no/_/ba'i zho snum med pa dngul la ma zangs ma'i snod kyi nang du blugs te/_ji srid du sngon por gyur pa dang bskams te/_de'i phye ma zho ga chu dang ri lur byas te mig tu bskus na rlung las gyur pa'i mig nad 'joms par byed do/_sring shing gi me
[\[339b.7\]]tog kha ma bye ba dang /_dung dang /_'bras bu gsum dang /_shing mngar dang /_ba bla dang /_de rnams btags pa'i phye ma char pa'i chu dang ri lur byas te bskus na/_khrag dang mkhris pa las gyur pa'i mig nad sel to/_/rgyam tsha dang /_'bras bu gsum dang /_tsha ba gsum dang /_
[\[340a\]]
[\[340a.1\]]dung gi snying po dang /_rgya mtsho'i lbu ba dang /_e la ba lu ka dang /_sra rtsi pog dang de rnams ri lur byas pas bskus na/_bad kan las gyur pa'i mig nad sel to/_/pra puN+Da rI ka dang /_shing mngar dang /_skyer pa dang /_de gsum srang brgyad brgyad chu srang
[\[340a.2\]]lnga brgya rtsa bcu gnyis kyi nang du bskol te bzhi cha lus pa dang /_tshigs ma bor ba'i dngas ma de yang bskol te/_ska bar gyur pa'i nang du ra gan gyi dud pa srang bcu dang /_na le sham zho gnyis kyi phye ma btab ste/_ri lu 'am phye mas kyang rung ste bskus na mig nad thams cad las
[\[340a.3\]]gyur pa'i mig nad 'dzag pa dang /_dmar ba dang /_brud pa snyam byed pa rnams 'joms te/_de ma thag gsal bar 'gyur te/_sbyor ba 'di ni phyugs bdag gi ming du bshad pa'i nang na gsang ba dam pa'i mig sman gyi mchog yin no/_/de la mig nad skam zhing smin pa la ni
[\[340a.4\]]sman mar btung ba dang /_'tsho byed sde bcu dang sbyar ba'i mig brta ba'i sman blugs pa dang /_mar de nyid kyis snar blugs pa'am/_yang na til mar snar blugs pa rab tu phan no/_/'dir blugs pa ni 'o ma dro 'jam tsam rgyam tsha dang bcas pa blugs na phan no/_/yang na
[\[340a.5\]]bca' sga bud med kyi nu zho dang btags te mar dang sbyar bas mig tu bskus na phan no/_/yang na gsher sa nas skyes pa'i srog chags kyi sha'i zhag bca' sga dang /_rgyam tsha cung zad dang bcas pa blugs na phan no/_/yang na mi'i skra mar gyis sbags te kham phor kha sbyar gyi nang
[\[340a.6\]]du dud pa ma shor bar bsregs te/_de las snag tshar gyur pa dang mar gyis bsgos te lcags sam me long gi steng du btags la/_de'i phye mas bskus na mig sman gyi mchog tu bshad do/_/de la mig nad las skrang pa smin pa dang bcas pa dang /_cung zad skrang pa'i mig
[\[340a.7\]]nad gnyis la ni snum chos byas te/_khrag gtar la de'i 'og tu yang snum chos byas te/_rgun 'bru dang /_a ru ra gnyis bskol ba'i nang du dur byid kyi phye ma dang mar btab ste bkru sman gtang ngo /_/seng phrom dkar po mar gyi nang du brngos te phye mar byas pa ras kyi nang du
[\[340b\]]
[\[340b.1\]]phur ma byas te/_chu dron dang mnyes la mig tu blugs na ni mig gi zug gzer 'joms pa'i mchog yin no/_/yang na skyer pa dang pra puN+Da rI ka dang gnyis bskol ba'i khu ba blugs na yang phan no/_/mig brud pa snyam byed pa dang /_mig dmar ba dang mchi ma 'dzag pa rnams la sAn d+ha
[\[340b.2\]]ba zhes bya ba'i sbyor ba bya ste/_de rnams kyang lcags kyi gzhi la zangs ma ba gcin dang btags te mar gyi dud pas bdugs la mig tu blugs na mig gi zug rngu 'joms so/_/yang na zangs ma'i snod kyi nang du ba'i zho'i spris ma bcug ste/_pi pi ling dang /_rgyam tsha gnyis zhib tu
[\[340b.3\]]btags la mig sman du sbyar na/_de yang sAn d+ha ba zhes bya ba ste mig tu blugs na phan no/_/yang na zangs ma'i snod kyi nang du bud med kyi 'o ma dang dung bdar te dong ga 'am nas gang yang rung ba mar gyis bsgos pa'i dud pas bdugs la mig tu bskus na/_mig brud pa snyam byed pa
[\[340b.4\]]la sogs pa'i mig nad mi bzad pa las grol bar byed do/_/de yang sAn d+ha ba zhes bya ba yin no/_/yang na u dum bA ra'i 'bras bu lcags snod kyi nang du bud med kyi zho dang sbyar te/_shing sh+ya ma'i lo ma mar gyis bsgos pa'i dud pas bdugs te mig tu bskus na/_mig nad tsha
[\[340b.5\]]ba dang /_zug gzer che ba dang /_mdog dmar ba rnams la phan no/_/yang na shi kru'i lo ma rang gi khu ba zangs ma gnyis kyi bar du btags te me mar gyi dud pas bdugs na/_de yang sAn d+ha ba zhes bya ba ste des mig tu bskus na mig nad skrang pa dang /_mchi ma 'dzag pa dang /_
[\[340b.6\]]zug gzer dang bcas pa rnams 'jil bar byed do/_/yang na kha ra'i snod kyi gzhi la gyo mo'i dum bu til gyi chu dang bdar te nim pa'i lo ma mar gyis bsgos pa'i dud pas bdugs la des mig tu bskus na/_mig nad brud pa snyam byed pa dang /_mdog dmar ba dang /_mchi ma 'dzag
[\[340b.7\]]pa dang /_zur gzer che ba rnams la phan no/_/de yang sAn d+ha zhes bya'o/_/sman gyi sbyor ba sAn d+ha zhes bya ba des mig zug gzer dang bral ba lta na/_de'i 'og tu bud med kyi nu zho lan gsum gyi bar du blugs par bya'o/_/yang na bal bu'i lo ma dang /_pi pi ling dang /_rgya sbos dang /_
[\[341a\]]
[\[341a.1\]]lcags phye dang /_stang zil dang /_sna ma'i me tog dang /_nag tshur dang /_rgyam tsha dang /_de rnams ba gcin dang bdar ba'i 'dag gus zangs ma'i snod la byugs te/_zhag bdun du bzhag ste de nas yang gcin dang btags pa'i ri lu bya ste grib mar bskams
[\[341a.2\]]la bud med kyi nu zho dang bdar nas mig tu bskus na/_mig brud pa snyam byed pa dang /_mchi ma 'dzag pa dang skrang ba dang /_g.ya' ba rnam par 'jig go/_/yang na kaN+Da ka ri'i shun pa dang /_shing mngar dang /_zangs ma'i phye ma dang /_de dag ra'i 'o ma dang btags te sh+ya mi
[\[341a.3\]]dang /_skyu ru ra'i lo ma mar gyis bsgos pa'i dud pas bdug pa mig la bskus na/_skrang pa dang /_zug gzer che ba rnams sel te/_de la skyur gyis skyed pa zhes bya ba'i mig nad la ni mkhris pa'i mig nad kyi gso ba thams cad bya'o/_/bad kan dang mkhris pa dang khrag
[\[341a.4\]]dang 'dus pa dang /_'di rnams re res bslang ba'i mig nad dang /_ku kun zhes bya ba'i mig nad dang /_rdzi ma'i nang du zhugs pa zhes bya ba'i mig nad dang /_mig skam zhing smin pa zhes bya ba dang /_pad ma'i rtsa ba lta bu zhes bya ba'i mig nad dang /_skrang ba chung ba zhes bya
[\[341a.5\]]ba'i mig nad dang /_gzhan yang bad kan dang khrag dang /_mkhris pa dang 'di rnams re re 'dzag pa'i mig nad dang /_de gsum las gyur pa btung ba'i nad sna re dang /_rlung nad ma gtogs pa mig nad bco brgyad po de dag ni mig tshag pa zhes bya ba ste/_de dag ni nye bar 'tsho ba
[\[341a.6\]]yin te gso bar bya'o/_/de dag rang rang gi gso ba'i nad so so'i le'ur bshad zin to/_/gal te de las mig tshag pa zhes bya ba'i nad du gyur na ni de'i gso ba spyir brjod par bya ste/_de la thog mar snum chos byas te slon bya'o/_/de nas gtar ga bya ste khrag dbyung ngo /_/de nas bkru sman
[\[341a.7\]]btang ste/_mig mchu mtshon gyis bzhar ba byas na mig nad thams cad dag par 'gyur ro/_/spangs ma srang gcig dang /_na le sham dkar po srang nyi shu rtsab mo srang sum cu'i nang du btags te/_zangs ma'i snod kyi nang du bcug ste blugs na/_mig tshag pa'i nad lo du ma lon pa yang zhi bar
[\[341b\]]
[\[341b.1\]]byed do/_/de bzhin du mig nad g.yogs pa snyam byed pa dang /_tsha ba dang /_mchi ma 'dzag pa dang /_g.ya' ba dang /_skrangs pa rnams 'joms par byed do/_/ka rany+dza'i sa bon dang /_bye'u rug pa dang /_sna ma'i me tog kha ma bye ba 'di rnams cham chom brdungs te bskol ba'i
[\[341b.2\]]tshigs ma bor te yang bskol la stang zil dang lhan cig mig sman du blugs na/_mig tshag pa'i nad la phan te/_khyad par du mig g.ya' ba dang /_rnag 'dzag pa dang g.ya' ba 'joms pa'i mchog yin no/_/skyer khaN+Da dang /_sra rtsi phog dang /_ra gan gyi dud pa dang /_ldong ros
[\[341b.3\]]dang /_rgya mtsho'i lbu ba dang /_rgyam tsha dang /_btsag yug snam dang /_na le sham dang /_'di rnams sbrang rtsi las btags pa mig sman du bskus na/_rnag 'dzag pa dang g.ya' ba 'joms pa'i mchog yin no/_/yang na rgya spos a ru ra'i khu ba'i nang du btags pas mig
[\[341b.4\]]tshag pa la bskus na phan no/_/thang shing ra gcin gyi nang du snum dang bcas pas bskus na mig nad 'dzag pa tshag pa 'joms so/_/yang na rgyam tsha dang /_'bras bu gsum dang /_pi pi ling dang /_pu tse shel dang /_dug gi snying po dang /_zangs ma'i phye ma
[\[341b.5\]]dang /_de rnams sbyar ba'i mig sman gyis bskus na mig tshag pa dang ling tog rnams 'joms so/_/nag tshur bya ba la ma'i phye ma bye'u rug pa'i khu bas bskol te/_zangs ma'i snod kyi nang du zhag bcu bzhi'i bar du bzhag la mig tu bskus na mig chu ser gyis gang ba
[\[341b.6\]]dang /_rdzi ma byi ba'i nad las rgyal bar byed do/_/ba bla dang /_so ba'i la zhes bya ba stang zil dang mnyam pa'i zangs ma'i phye ma zhib tu btags pas mig sman du sbyar na/_thur ma gcig gis kyang rdzi ma skyed cing mig tshag pa'i nad sel to/_/yang na rgya skyegs dang /_nir
[\[341b.7\]]gun thi dang /_breng ga ra dza dang /_skyer pa dang 'di rnams kyi khu ba'i nang du ras kyi dum bu zhag bdun gyi bar du sbangs te/_de nas phyung la ras de sdong bur byas la mar mer bsregs te/_dud pa chags pa'i snag tshas bskus na phan no/_/mig chu ser gyis gang ba'i nad pa la
[\[342a\]]
[\[342a.1\]]dus rtag tu mig mchu mtshon gyis bzhar ba dang /_khrag dbyung ba dang yang dang yang bkru sman bsten par bya'o/_/mig tshag pa zhes bya ba'i mig nad chu ser rnag tu 'dzag pa sbyor ba de dag gis zhi bar ma 'dod na ni mig thur phra mo me la bsregs pas bsrung ngo /_/de
[\[342a.2\]]ltar mig nad dgu bcu rtsa bzhi po de dag gi rgyu dang mtshan nyid dang gso ba gcig la gcig ma 'dres par thams cad bshad pa yin no/_/de la skyes bu rnams kyi mig la nad med cing tha mal par 'dug pa yin na yang mig la gces par 'dzin pa rnams kyis ni dus thams cad du nas dang /_gro
[\[342a.3\]]dang /_'bras drug cu pa dang /_khre rgod dang /_mon sran sde'u la sogs pa de dag kyang rnying pa dang gang yang bad kan dang /_mkhris pa 'joms pa'i sman zhun mar mang du btab pa'i zas dang /_tshod ma yang de bzhin du cho ga bzhin du bya'o/_/bya na yang srog chags thang la gnas
[\[342a.4\]]pa'i sha dang /_se'u 'bru dang /_kha ra dkar po dang /_rgyam tsha dang /_'bras bu gsum dang /_sbrang rtsi rnams bsten no/_/btung bar ni char pa'i chu sbyar ro/_/de bzhin du gdugs dang /_lham dang bcas shing 'gro bar bya ste/_cho ga ji lta ba bzhin du lus sbyang bar bya'o/_/
[\[342a.5\]]de bzhin du nad med pa tha mal par 'dug pa rnams kyis kyang 'di dag spang bar bya ste/_'byung ba rnams kyi shugs mi dgag pa dang /_ma zhu ba'i zas cher mi bza' ba dang /_gang yang zas tsha ba dang /_sman tsha ba dang /_phyi sa 'gag par 'gyur ba'i zas dang /_sman dang thams cad
[\[342a.6\]]spang bar bya'o/_/rkang pa gnyis kyi dbus na rtsa che zhing sbom po'i rtsa gnas te/_de las mig tu gyes pa'i rtsa du ma yod pas lhag par yang rkang pa la yang bsku ba dang byug pa dang /_dril ba la sogs pa byas na mig la phan no/_/gal te rkang pa la dri ma dang /_tsha ba dang /_snad pa
[\[342a.7\]]la sogs pas gnod par gyur na ni mig kyang ma rung bar 'gyur ro/_/de lta bas na mig la phan par 'dod pa rnams kyis rkang pa bsku ba dang /_dril ba dang /_byug pa dang /_lham gyon pa la sogs pa rtag tu bsten par bya'o/_/mig nad sna tshogs gso ba'i le'u ste bcu
[\[342b\]]
[\[342b.1\]]drug pa rdzogs so//_//de nas rna ba'i nad gzhi shes par bya ba'i le'u bshad par bya ste/_de la rlung las gyur pa'i rna ba'i nad kyi mtshan ma ni cham pas btab pa ste gso ba ma byas pa dang /_chu la rkyal nas rna ba'i nang du chu zhugs te legs par ma phyin pa dang /_rna ba g.ya'
[\[342b.2\]]ste brud pa las brud nyes te/_rlung 'khrugs nas nad du gyur pa dang /_gzhan yang rna ba 'khrugs par gyur pa'i rgyu bza' ba dang /_spyod lam log par bsten pa dang /_sgra mi snyan pas rna ba'i thos par byed pa'i rtsa sbubs kyi nang du rlung zhugs te/_shin tu zug cing shugs drag
[\[342b.3\]]par na ba dang /_klad pa'i phyed na zhing rengs par byed pa dang /_grang zhing bsil ba la mngon par mi dga' ba dang /_gal te nad de smin na yang yun ring nas gzod smin la/_chu ser sla mo cung zad 'dzag pa dang /_glo bur du rna ba stong pa snyam du sems pa dang /_rna ba'i nang res zhum
[\[342b.4\]]par 'gyur zhing res yangs par 'gyur ba yin na/_/mkhris pa las gyur pa'i rna ba'i nad kyi mtshan ma ni na zhing tsha ba dang bcas pa dang /_grang ba 'dod pa dang /_skrang pa dang /_rims kyis 'debs pa dang /_myur du smin cing rnags pa dang /_rab tu smin nas kyang rang gi mdog
[\[342b.5\]]chu ser ser por 'dzag pa dang /_gang dang gang du chu ser des reg pa de dang der smin cing rnag par 'gyur ro/_/bad kan las gyur pa'i rna ba'i nad kyi rtags ni myur du smin pa dang /_'gram pa dang /_mgrin pa lci ba dang /_zug gzer mi drag pa dang /_g.ya' ba dang /_skrang
[\[342b.6\]]pa dang /_dro bag 'dod pa dang /_smin nas ni dkar ba dang /_ska ba 'dzag par 'gyur ba yin no/_/glo bur du snad pa la sogs pas khrag 'khrugs pa'i rna ba'i nad kyi mtshan ma ni rna ba shin tu zug cing na ste/_khrag 'khrugs pa de yang mkhris pa dang lhan cig 'khrugs
[\[342b.7\]]shing na ste/_de yang mkhris pa'i mtshan nyid cung zad tsam dang ldan pa'am/_yang na shas che ba dang ldan pa yin no/_/'dus pa las gyur pa'i rna ba'i nad kyi mtshan ma ni gzer ba dang /_skrang ba dang /_rims kyis 'debs pa dang /_mi bzad par na ba dang /_grang
[\[343a\]]
[\[343a.1\]]ba dang /_dro ba res kyis 'dod pa dang /_rna bas sgra mi thos pa dang /_nad smin nas ni rnag dang chu ser dkar ba dang /_gnag pa dang /_dmar ba dang /_ska ba res kyis 'dzag pa yin no/_/rna ba'i nang gi rtsa sgra thos par byed pa'i rtsa rgyun yod de/_
[\[343a.2\]]der rlung zhugs nas rgyu med par sgra sna tshogs yang nas yang du thos pa de ni rlung nad sgra can zhes bya ba'o/_/zhes drang srong rnams kyis bshad do/_/bad kan dang rlung ldan pa las gyur pa'i rna ba'i nad gso ba ma byas te yal bar bor ba las ni thog mar skad gsang mthon pos
[\[343a.3\]]smras na thos par 'gyur te/_de'i 'og tu rim gyis 'on par 'gyur ro/_/rlung gis bad kan bskams te rna ba'i rgyun srang bkag pa las na ba yin te/_de ni pra te ha na zhes bya ba'i rna ba'i nad du bshad do/_/bad kan rna ba la brten par gyur na rna ba g.ya' ba dang /_skrang
[\[343a.4\]]par 'gyur ba ni skrang pa dang g.ya' ba'i rna ba'i nad ces bya'o/_/mkhris pas bad kan tshos par byas te nad dang bcas pa'am/_nad med kyang rung ste rnag ska ba mang du 'dzag pa ni rna nad rnags pa zhes bya'o/_/rlung la sogs pa'i nyes pas rna ba'i sha dang khrag rul par byas
[\[343a.5\]]nas/_de las srin bu skyes te des zos pa las mi 'dzag par na ba de ni rna ba'i nad srin bu can zhes bya'o/_/rna ba'i nad g.ya' zhing phrugs pa las rma 'byung ste 'bras bur gyur pa ni gong du khong 'bras kyi mtshan nyid ji lta ba bzhin du shes par bya'o/_/de bzhin du rna ba skrang
[\[343a.6\]]pa la gso ba ma byas te yal bar bor na/_nad gzhi ji lta ba bzhin du thor bu dang 'brum bu 'byung ste/_de yang rab tu na ba dang /_rnag gis gang ba dang /_'on par 'gyur ro/_/ma'i mngal du rlung gis rna ba bskums te bsdus pa ni/_rna nad zhum pa zhes bya'o/_/yang na ma'i
[\[343a.7\]]mngal gyi nang du rna ba sha'i thor bu shin tu sra ba gcig gam mang du yang rung ste/_pi pi ling gi tshad tsam 'byung ba de ni rna nad pi pi ling lta bu zhes bya'o/_/'dus pa las gyur pa'i rna ba'i nad ni nad gzhi rang dang mthun pa'i mdog tu snang zhing rab tu na ba dang /_rengs pa dang /_skrang
[\[343b\]]
[\[343b.1\]]par 'gyur te de la yal bar bor te gso ba ma byas pa las ni nad smin te 'dzag pa yang yungs mar lta bur 'byung zhing rma 'tsho dka' ba'am/_rma 'drub na yang nges par rna drung 'khums shing zhum par 'gyur te/_de'i ming ni rna nad bid ri ka zhes bya'o/_/rna ba'i rtsa'i nang du rlung nad zhugs te/_
[\[343b.2\]]rna ba'i drung skem pa yod de/_de'i ming ni rna drung gi nad skem byed ces bya'o/_/rna shal rlung gis bskams te srab mor song zhing pi wang gi rgyud bzhin du thang chad pa ni rna shal gyi nad rgyud can zhes bya'o/_/skyid pa 'am sdug ma myong ba'i rna shal phug ste skrangs pa las ma gsos na de ma thag
[\[343b.3\]]shas cher skrang zhing 'phel bar 'gyur ba dang /_nad dang bcas pa dang /_me tog pa ri po Ta ltar rtsa dmar ba yin te/_de ni pa ri bo Ta na zhes bya ba'i rna shal gyi nad ces bya'o/_/rna cha shin tu lci bas rna ba grang ste khrag dang mkhris pa skyed de mdog dmar ba dang /_sngo bsangs
[\[343b.4\]]su 'dug pa dang /_na ba dang /_tsha 'ur 'ur po dang /_myur du smin pa dang /_skrang pa dang /_'brum bu dang /_'brum bu phra mo dang /_rnag dang ldan pa de ni ud pa da zhes bya ba'i rna ba'i nad yin no/_/rlung dang bad kan las gyur pa'i rna shal gyi nad kyi rtags ni skrang zhing nad
[\[343b.5\]]med pa dang /_sra zhing gyong ba dang /_nad gzhi rang gi mdog tu snang ba de ni u man tha zhes bya ba'i rna shal gyi nad ces bya'o/_/rna shal phug nyes te brgyangs pa las 'dus pa'i nad 'byung ste de yang g.ya' ba dang /_tsha ba dang /_skrang ba dang /_myur du smin pa de ni sdug bsngal
[\[343b.6\]]skyed pa zhes bya ba'i rna shal gyi nad ces bya'o/_/de ltar rna shal gyi nad de gso ba ma byas te/_yal bar bor na ni bad kan dang khrag las gyur ba'i 'brum bu phra mo 'byung zhing de yang rnags pa dang /_g.ya' ba dang /_nad dang bcas te srog chags phra mo skye zhing rnag ldag
[\[343b.7\]]cing bza' ba yin te/_de ni rna shal gyi nang srog chags phra mos zos pa'i rna nad ces bya'o/_/de ltar rna ba'i nad kyi bye brag nyi shu rtsa lnga bshad pa las 'dus pa las gyur pa'i rna ba'i nad pi pi ling lta bu zhes bya ba dang /_bi da ri zhes bya ba dang /_'khums shing zhum pa zhes
[\[344a\]]
[\[344a.1\]]bya ba dang /_bzhi po 'di dag ni gsor mi rung ngo /_/pi wang gi rgyud lta bu zhes bya ba'i rna nad ni mi la ba tsam du gsor rung ngo /_/lhag ma rnams ni ci rigs par sman gyis gso bar bya'o/_/rna nad kyi dmigs brtags pa'i le'u ste bcu bdun pa rdzogs so//_//
[\[344a.2\]]de nas rna ba'i nad gso bar bya ba'i le'u bshad par bya ste/_de la rlung las gyur pa'i rna ba'i nad la ni thog mar sha khu blud la de'i nub mo rlung 'joms pa'i sman dang sbyar ba'i mar blud do/_/de nas dugs byas la de'i 'og tu a shwad+tha dang /_bil ba dang /_arka dang /_e raN+Da
[\[344a.3\]]dang /_de rnams kyi 'o ma gang yang rung ba'am/_yang na la phug dang /_gu gul gang yang rung ba 'bru dang /_rgyam tshwa dang bsgos te/_kham phor kha sbyar gyi nang du cho ga bzhin du btsos la/_tshos pa dang phyung la btsir ba'i khu ba dro 'jam gyis rna ba dgang ngo /_/yang na dar
[\[344a.4\]]ba la sogs pa rlung 'joms pa'i sman gyi sde tshan dar ba skyur po dang /_zho ga chu dang /_rtsab mo la sogs pa'i skyur dang /_ba dang /_ma he la sogs pa'i gcin dang /_snum chen po bzhi dang /_de rnams dang lhan cig bskol te/_mar lus pa las rna bar blugs na rna ba'i
[\[344a.5\]]zug gzer shin tu mi bzad pa yang sel to/_/yang na rtsa ba chen po lnga gang yang rung ba'i shing gi thor to sro ma'i ras kyis dkris la til mar gyis bskus te/_me'i nang du bsregs pa'i snum gyi thigs pa blugs na de ma thag rna ba'i zug gzer 'joms so/_/yang na thang shing
[\[344a.6\]]dang /_ru rta rnams las gang yang rung ba'i cho ga gong ma bzhin du byas na yang phan yon de dang 'dra'o/_/rlung nad dang rlung gi chom pa gso ba thams cad kyang 'dir byas na phan no/_/de la rlung gi rna nad can gyis chu la sogs pas mgo bskru ba dang /_chu grang mo'i btung ba nyin par
[\[344a.7\]]yang spang bar bya'o/_/mkhris pa las gyur pa'i rna ba'i nad la ni kha ra dkar po dang bcas pa'i mar gyis snum chos byas la/_mkhris pa la phan pa'i bkru sman gtang ngo /_/rgun 'bru dang /_shing mngar 'o ma dang lhan cig bskol te rna bar blugs na rab tu bsngags so/_/
[\[344b\]]
[\[344b.1\]]shing mngar dang /_dUr ba dkar po dang /_tsan+dan dkar po dang /_pu shel tsi dang /_bung chang rdo dang /_seng phrom dang /_dzi ba ka dang /_pad+ma'i rtsa lag dang /_pad+ma dang /_btsod dang /_thal tres dang /_'di rnams shing mngar bskol ba'i khu ba srang sum cu rtsa gnyis
[\[344b.2\]]dang /_de'i nyis 'gyur gyi 'o ma dang /_til mar srang brgyad dang de rnams tshul bzhin du bskol te/_mar lus pa las rnar blugs pa dang /_rna bar dgang ba dang /_bsku byug tu sbyar na rna ba'i zug gzer dang tsha ba sel bar byed do/_/yang na sbrang rtsi nyi tshe'i cho ga de
[\[344b.3\]]ltar byas na yang phan yon de dang 'dra'o/_/yang na gong gi sbyor ba'i sman shing mngar la sogs pa mar dang lde gur byas te/_rna ba'i phyi nang du byugs na yang phan no/_/bad kan las gyur pa'i nad la ni pi pi ling mar dang lhan cig bskol ba blugs la thog mar slon sman
[\[344b.4\]]bya'o/_/gang yang bad kan la phan pa'i dud pas btang ba dang /_sna sman btang ba dang /_mkhur bar bcang ba dang /_dugs bya ba la sogs pa yang sbyar ro/_/sgog skya dang /_sge'u gsher dang /_na le sham dkar po dang /_mu rang ga dang /_la phug dang /_
[\[344b.5\]]chu shing dang de rnams gang yang rung ba'i khu ba dro 'jam tsam dang sbyar ba rna bar blugs pa thag gi zad nas phyir pho ba na rna ba'i nad sel to/_/yang na arka'i myu gu skyur ba gang yang rung ba dang btags te/_'bru mar dang /_rgyam tsha dang ldan pa'i nang du shri khaN+Da'i sdong bu'i dbus
[\[344b.6\]]su phug ste/_arka'i lo mas g.yogs la kham phor kha sbyar gyi nang du bcug ste me la btsos te khu ba btsir bas rna bar blugs na/_rna ba'i zug gzer 'joms pa'i mchog yin no/_/yang na ma du lung ga dang ka pid tha gang yang rung ba'i khu bas rna ba bkang na yang phan no/_/yang
[\[344b.7\]]na tshwas rna ba bkang la rgya mtsho'i lbu ba'i phye mas gdab pa byas na yang phan no/_/yang na ra dang lug gi gcin dang 'od ma'i shun lpags til mar dang lhan cig bskol la blugs pa 'am/_yang na yungs mar shing kun dang /_g.yer ma dang /_dong gra rnams lhan cig bskol
[\[345a\]]
[\[345a.1\]]la blugs pa dang /_sbyor ba de dag gang yang rung ba byas na yang phan no/_/de la khrag las gyur pa'i rna ba'i nad la ni mkhris pa gso ba thams cad bya ste/_khyad par du gtar ga byas na phan no/_/rna ba'i zug gzer nad smin te rnag 'dzag pa la ni dud pas
[\[345a.2\]]bdug pa dang /_sman mkhur bar bcang ba dang /_sna sman rnams sbyar ro/_/de bzhin du gang yang rma 'khyims pa dang /_red pa'i cho ga thams cad kyang 'dir sbyar ro/_/sman gyi lde gus rna bar byugs la ras bal gyi ye 'us nyin re lan gnyis su phyi zhing dag pa dang /_gu gul gyi
[\[345a.3\]]dud pas bdugs la sbrang rtsis rna ba dgang bar bya'o/_/yang na bye'u rug pa'i sde tshan bskol ba'i khu ba ras bal gyi ye'u las bsgos la rna ba'i nang du chub par bskul zhing bye'u rug pa'i sde tshan gyi phye mas gdab po/_/gang gis rna ba la zug gzer dang /_rnag dang /_lci ba
[\[345a.4\]]yod pa de la sde tshan gyi cho ga de dag gis zhi bar byed do zhes drang srong rnams kyis bshad do/_/pri yang ku dang /_shing mngar dang /_am pas+tha dang /_da ta ki dang /_ut+pa la dang /_'dab ma rnam bzhi dang /_btsod dang /_seng phrom dang /_rgya skyegs dang /_de rnams
[\[345a.5\]]ka pid ta'i rang gi khu ba dang /_til mar lhan cig bskol te rna bar blugs na rnag khrag zag pa zhi bar byed do/_/rna ba'i nad sgra can dang /_'on par gyur pa gnyis la ni chu las gyur pa'i rna nad kyi gso ba thams cad 'di la sbyar ro/_/rna ba'i nad sgra can dang 'on pa gnyis bad
[\[345a.6\]]kan dang bcas pa yin na ni dang po slon la sogs pas bad kan sbyangs la de'i 'og tu e raN+Da dang /_shi kru dang /_la phug gzhon nu dang /_de rnams kyi lo ma bskol ba'i khu ba dang /_de'i bzhi 'gyur gyi til mar dang /_de'i brgyad 'gyur gyi 'o ma dang /_shing mngar dang /_
[\[345a.7\]]ra mnye ba'i phye ma dang de rnams lhan cig bskol te mar lus pa las rnar blugs pa dang /_bsku byug dang /_rna ba bkang ba la sogs pa byas na rna ba sgra dang bcas pa dang /_'on pa dang /_zug gzer rnams nges par 'joms so/_/yang na bong nga dkar po dang /_shing
[\[345b\]]
[\[345b.1\]]kun dang /_shu ti dang /_skyer pa'i shun pa dang /_swa rdzi ka'i thal ba dang /_tsha ba gsum dang /_til mar dang /_til mar gyi bzhi 'gyur gyi tshwa dang de rnams lhan cig bskol te mar 'ba' zhig lus pa las rna bar blugs na rna ba zug pa dang /_chu ser 'dzag pa dang /_rna ba 'on
[\[345b.2\]]pa dang /_sgra dang bcas pa sel to/_/rna ba sgra za zi zer ba la ni yungs mar gyis rna ba bkang na phan no/_/la phug skam po dang /_bca' sga bsregs pa'i thal ba dang /_shing kun dang /_bca' sga dang /_shu ti dang /_shu dag dang /_ru rta dang /_skyer pa dang /_shi
[\[345b.3\]]kru dang /_skyer khaN+Da dang /_kha ru tsha dang /_ya bak+Sha ra dang /_sardzi ka'i thal ba dang /_lan tshwa khrol bu dang /_rgyam tsha dang /_gro ba'i dud pa dang /_rtsal ru tsha dang /_gla sgang dang /_de rnams til mar dang /_de'i bzhi 'gyur gyi dgun tshwa dang /_kha lung gi khu ba tsha
[\[345b.4\]]dang mnyam pa dang de dang mnyam pa'i chu shing gi khu ba dang lhan cig bskol te mar lus pa las rna bar blugs pa byas na rna ba g.ya' ba dang /_sgra dang bcas pa dang /_rna ba 'on pa dang /_rna ba 'dzag pa dang /_zug gzer che ba dang /_srin bu yod pa de rnams gso
[\[345b.5\]]dka' ba yang thal sman gyi til mar zhes bya ba 'dis myur du 'joms par bya'o/_/mchog tu kha dang so'i nad la bsngags te/_rna ba phug ste tshor ba med pa la ni rna ba'i nye 'khor las gtar ga bya'o/_/rna ba skrang zhing rnag dang bcas te gsal por mi thos pa la ni skyug sman
[\[345b.6\]]byas na phan no/_/byis pa dang rgan po 'on te lo grangs du ma lon pa la ni spang bar bya'o/_/rna ba thog ma smin cing 'jam par bya ba'i phyir snum dang dugs res kyis bya ste/_de'i 'og tu ras kyis rna ba'i nad dag par bya'o/_/de nas 'bru mar gyis rna ba gang bar byas na phan no/_/
[\[345b.7\]]sbyor ba de dag ni rna spabs kyis gang ba dang /_bad kan can la sbyar ba yin no/_/rna ba skrang ba ni rnar blugs pa'i sman dang /_mkhur bar bcang ba dang /_du ba brngub pa dang /_gang yang bad kan 'joms pa'i sman tsha ba dang /_dro ba'i byug pa la sogs pa thams
[\[346a\]]
[\[346a.1\]]cad byas na phan no/_/rna ba rnag 'dzag pa dang /_srin bu can gnyis la ni rna ba rnag 'dzag pa'i sbyor ba thams cad sbyar ro/_/rna nad srin bu can gnyis la ni khyad par du yungs mar tsha bas blugs na phan no/_/rna ba'i nang nas
[\[346a.2\]]'bras byung ba la ni dang po slon byas la/_de'i 'og tu gso ba ni khong 'bras kyi gso ba ji lta ba bzhin du mkhris pa'i rna nad kyi gso ba yang de dang sbyar ro/_/rna ba'i nad thor bu dang 'brum bu byung ba la ni sna'i 'brum bu'i gso ba thams cad bya'o/_/rna nad bi da ri ka zhes bya ba de
[\[346a.3\]]smin kyang rung ma smin kyang rung ste nad gzhi ji lta ba bzhin du brtags te rna ba'i 'bras nad kyi gso ba yang thams cad bya'o/_/rna shal skam pa'i nad la ni rlung gi nad kyi gso ba ji lta ba bzhin du rnar blugs pa dang /_byug pa la sogs pa ci rigs su sbyar ro/_/de ltar byas
[\[346a.4\]]la legs par zhen pa dang /_rna shal til mar gyis bskus la/_pi ya la'i sa bon dang /_shing mngar dang /_a shwa gan d+ha dang /_nas dang de rnams kyi rna drung dang /_rna shal la bsku zhing dril lo/_/de'i 'og tu sha rgyas shing 'phel bar bya ba'i phyir
[\[346a.5\]]bsku byug rtag tu bya'o/_/nye'u shing dang /_a shwa gan d+ha dang /_pa ya s+ya dang /_e raN+Da dang /_dzi ba ka dang de rnams 'bru mar dang 'o ma dang lhan cig bskol te mar lus pa las ran par 'thungs na/_rna ba'i rna shal 'phel zhing rgyas par 'gyur ba'i mchog yin
[\[346a.6\]]no/_/yang na 'tsho byed kyi 'bru mar dang /_'o ma dang /_yul ser che ba la gnas pa'i srog chags kyi sha bskol bas bskus na rna drud rna shal sha skye bar 'gyur ba'i mchog yin no/_/rna cha lci bas bu ga 'ol du cha ba la ni mtshon gyis bcad de rma sbyar la yang sha skye
[\[346a.7\]]ba'i gso ba bya'o/_/pi wang gi rgyud lta bu'i rna nad la yang /_mi la ba tsam du gsor rung ba'i cho ga bya'o/_/me tog pa ri po Ta zhes bya ba'i rna nad kyi gso ba yang de ltar bya'o/_/ut+pa da zhes bya ba'i rna ba'i nad la ni srin bu pad pas khrag 'jib tu gzhug cing bsil ba'i nus pa
[\[346b\]]
[\[346b.1\]]dang ldan pa'i sman gyis byug par bya'o/_/shing 'dzam bu dang /_a mra'i lo ma dang /_ba bla dang /_shing mngar dang /_seng phrom dang /_til dang /_btsod dang /_ut+pa la dang /_ka tam pa dang /_thal tres dang /_de rnams til mar dang /_til mar gyi bzhi 'gyur gyi
[\[346b.2\]]rtsabs skyur po dang lhan cig bskol te mar lus pa las bsku byug bya ba'am/_yang na me dbal gso ba'i skabs nas 'byung bas bsku byug bya'o/_/un man tha zhes bya ba'i rna ba'i nad la ni srog chags go d+ha dang /_kar ka Ta dang /_de gnyis kyi zhag dang /_ta la'i lo ma dang /_a
[\[346b.3\]]shwa gan d+ha dang /_arka dang /_so ma ra tsa'i sa bon dang /_rgyam tshwa dang /_bye'u rug pa dang /_lang ga li dang /_til mar rnams lhan cig bskol ba las mar lus pas bsku byug dang sna sman rnon po yang gtang ngo /_/rna shal phug nyes pa'i rna ba'i nad la ni a sman ta dang /_
[\[346b.4\]]'dzam bu dang /_a mra gsum gyi lo ma bskol ba'i khu ba blugs par bya ste de'i 'og tu til mar gyis bskus la/_shing mngar dang /_btsod dang /_pra puN+Da rI ka dang /_yung ba dang /_'di rnams zhib tu btags pa'i phye mas gdab po/_yang na rgya skyegs dang /_til
[\[346b.5\]]mar sbyar bas bsku byug byas na phan no/_/srog chags srin bus zos pa'i rna nad la ni ba lang gi lci ba'i dugs mang du byas la/_byi dang ga'i snying po btags pa'i phye ma be'u mang du btsas pa'i gcin dang sbyar te bsku byug mang du bya'o/_/yang na dug mo yungs dang /_shing ing
[\[346b.6\]]ku ta dang /_ka rany+dza'i sa bon dang /_dong ga'i shun pa dang /_de rnams kyi phye ma ba gcin dang lde gur byas te byug go/_/yang na sman gong ma de nyid kyi steng du nim pa'i lo ma dang /_na le sham dang /_sbrang rtsi'i tshigs ma dang /_de rnams yungs mar dang lhan cig bskol bas rma
[\[346b.7\]]byung ba la bsku byug bya'o/_/rna ba stobs kyis drangs te 'ol ba la ni thog mar lus dag par bya ste/_ji ltar sbyor ba'i thabs su mtshams sbyar ro/_/rna ba 'ol ma thag pa la ni khrag dag pa des de ma thag sbyar la de nas slon khrus kyis lus dag par bya'o/_/de'i 'og tu rna drung gi skra
[\[347a\]]
[\[347a.1\]]tshoms nas bcings te/_de nas mtshon gyis rna shal bcad pa dang /_bzhar la ci rigs par mthon dman med par legs par sbyar la/_zhun mar dang sbrang rtsis byugs la ras bal gyis glan te/_skud pas mi dam mi lhod par bcing ngo /_/
[\[347a.2\]]de nas gtar ga'i cho ga bzhin du khrag dbyung ste/_rma la phan pa'i sman gyi phye ma yang gdab par bya'o/_/gso ba gzhan dag ni rma gso ba'i cho ga ltar bya'o/_/de nas zhag bdun lon pa dang /_'bru mar ma tshos pas bskus la ras bal gyis glan pa dal bus bkrol lo/_/de nas
[\[347a.3\]]rma 'drubs te mthon dman med cing brtan la snga ma ltar sor chud cing nad med pa lta na bu ga yang rim gyis brgyang ngo /_/nya lcibs dang /_kha sral phre'u dang /_ser po rnam gnyis dang /_bri ha ti'i 'bras bu dang /_a shwa gan d+ha dang /_ba la dang /_hasti pi pi ling dang /_yungs
[\[347a.4\]]kar ser po dang /_ka sha ta ki dang /_a shwa ma ra dang /_ru shi dang /_shing lo ma bdun pa dang /_'di rnams kyi rtsa ba dang /_tshud tsun d+ha ri zhes bya ba na da mu shi dang /_sa nag po dang /_sbrang ma'i mkhar dang /_bye'u dang /_chu las skyes pa'i srin bu pad+ma'i sha dang /_seng phrom
[\[347a.5\]]dkar po'i rtsa ba dang /_'di rnams cham chom du brdungs te/_til mar dang /_ma he'i mar dang /_rta dang /_glang po che'i gcin dang ches rab tu bskol te mar lus pa las rna bar bskus na/_rna ba'i bu ga skyed cing 'byor pa'i mchog yin no/_/de la skyes bu na tshod
[\[347a.6\]]la gnas pa gang zhig gi rna ba chad par gyur na thog mar lus dag par byas la/_de'i 'og tu gso bar bya ste/_rna ba'i rma ci tsam pa'i bdag nyid mkhur tshos kyi pags pa shing shun bshus pa bzhin du bshus la sha ma snad par bya ste/_rna ba'i phyogs kyi pags pa'i zur mi bcad par rna ba'i
[\[347a.7\]]rma la bskus te/_de nas rna ba'i rma legs par bzhar la mkhur tshos kyi pags pa bshus ma thag pa gsar pas glan te/_ras skud phra mos legs par btsems la ras kyis dkris la gzhag go/_/dbugs bde bar 'byung bar bya ba'i phyir shing bu sbu gu can gnyis kyi tham bu bcug la
[\[347b\]]
[\[347b.1\]]gzhug go/_/de'i 'og tu til mar tshos pas bskus la/_de nas rma shing dang /_shing mngar dang /_stang zil dang /_gzhan yang gtar ga'i gso ba'i sman rnams zhib tu btags pa'i phye mas gdab po/_/bcings pa'i steng nas sbrang rtsi dang mar sbyar bas bsku'o/_/nye bar spyad
[\[347b.2\]]pa thams cad kyang chu dron pos bya'o/_/gso ba gzhan rnams nad gzhi'i bye brag shes par bya ste/_de dang mthun par rma gsar pa gso ba'i cho ga thams cad 'dir bya'o/_/de ltar rma legs par 'drubs nas rna ba'i nye 'khor gyi sha 'phyang ba dang /_lhag pa ltar snang yang legs
[\[347b.3\]]par bcad de yang mtshams zhib tu btsem mo/_/gang du dma' 'am bshor ba ltar snang na ni skyed de/_rna ba'i dbyibs ci rigs par legs par sbyar ro/_/rna ba de ma thag gsar du chad pa yin na yang cho ga de ltar bya'o/_/rna ba'i tham bu'i shing gnyis kyang mchu'i drang thad nas
[\[347b.4\]]rna ba'i dbyibs mi nyams pa'i phyir drang por legs par gzhag go/_/rna ba'i nad gso ba'i le'u ste bco brgyad pa rdzogs so//_//de nas sna nad kyi dmigs brtags pa'i le'u bshad par bya ste/_de la sna nad cham pa zhes bya ba'i rgyu ni kha sbub tu nyal ba dang /_sna'i
[\[347b.5\]]nang du rdul zhugs pa dang /_drag tu smra ba dang /_nyin par gnyid log pa dang /_nub mo gnyid ma log pa dang /_gos ngan pa dang /_yang na gos lci ba gyon pa dang /_dro ba'i rjes la chu grang 'thung ba dang /_nyal po dang /_lam gyis dub pa'i 'og tu chu mang du 'thung ba dang /_
[\[347b.6\]]skyug pa dang /_mchi ma 'byung ba bkag pa'i rgyus rlung nad shas cher 'khrugs par 'gyur te/_sna chu 'dzag cing cham pa skyed pa yin no/_/de gso bar ma byas na klad pa zad par byed do/_/de la rlung las gyur pa'i sna nad cham pa'i mtshan ma ni gdong skem pa dang /_sbrid pa drag tu
[\[347b.7\]]'byung ba dang /_sna subs shing na ba dang /_so dang mur 'gram dang /_klad pa na ba dang /_smin ma'i steng du grog ma rgyu ba snyam byed pa dang /_skad zhen pa dang /_myur du ma smin pa dang /_sna nad mchil ma dang snabs bsil bar 'dzag pa yin no/_/de la khrag dang mkhris
[\[348a\]]
[\[348a.1\]]pa las gyur pa'i mtshan ma ni/_skom dad che ba dang /_lus tsha ba dang /_sna'i phyi nang du 'brum bu phra mo 'byung ba dang /_sna'i rtse mo btses pa 'dra ba dang /_mgo 'khor ba dang /_'dzag pa yang mdog dmar ba dang /_ser ba
[\[348a.2\]]yang yin no/_/bad kan las gyur pa'i sna nad kyi mtshan ma ni kha zas yi gar mi 'ong ba dang /_dbugs mi bde ba dang /_lus lci ba dang /_skyug pa dang /_kha mngar mi bro ba dang /_g.ya' ba dang /_snum pa dang /_'dzag pa dkar zhing ska ba rnams yin no/_/'dus pa las
[\[348a.3\]]gyur pa'i sna nad kyi mtshan ma ni nad ldang dub tu byed pa rnams yin no/_/khrag ma rung bar sna'i rtsa slubs kyi nang du zhugs nas cham par gyur pa'i mtshan ma ni brang gi nang bem bem por gyur pa dang /_mig dmar ba dang /_dbugs dri mi zhim pa dang /_sna g.ya' ba dang /_mchi ma
[\[348a.4\]]dang sna chu 'dzag pa dang gzhan yang mkhris pa'i mtshan nyid kyang 'dir lta'o/_/sna nad cham pa de dag kun yal bar bor te gso bar ma byas na ni shas cher 'phel bar 'gyur te/_gong du bshad pa'i nad de dag pas tshabs cher skyes nas dbang po rnams gzir bar 'gyur te me drod
[\[348a.5\]]nyams pa dang /_tsha ba che ba dang /_dbugs mi bde ba dang /_lud pa dang /_brang dang /_rtsib logs su zug cing na ba dang /_glo bur du nad mang du 'khrug cing kha dri mi zhim zhing skam pa dang /_sna'i nang rul ba dang /_skem pa dang /_snabs btsir na 'gag cing mi phyin pa dang /_'dzag pa yang
[\[348a.6\]]ril ril por rnag 'dra bar 'byung zhing de yang dkar ba dang /_gnag pa'i mdog tu srin bu dang bcas pa 'byung zhing /_srin bu de yang snum zhing ring ba dang dkar zhing phra ba rnams yin te/_de nyid smin pa'i mtshan ma ni lus yang ba dang /_sbrid pa zhi ba dang 'dzag pa yang 'jam
[\[348a.7\]]zhing ser ba dang /_dri dang ro mi tshor ba rnams yin no/_/de la dud pa rnon po brngubs pa dang /_nyi ma'i 'od kyis shas cher phog pa dang /_skud pa dang rtsa la sogs pas snad pas sna'i rmen bu rnyi ma ma rung bar byas pas rlung 'khrugs te rtsa sgo 'gags shing /_sna'i sum mdor rlung
[\[348b\]]
[\[348b.1\]]zhugs te drag tu sbrid pa 'ong zhing sna chu 'dzag pa yang yod do/_/sna'i sbubs su 'dzag pa rlung gis bskams te/_nang du gra mas gang ba snyam sems shing dbugs bde bar mi phyin te 'byung dka' ba dang /_sna bus pa bzhin du gang bar 'gyur te/_de ni sna nad skam pa zhes bya'o/_/sna'i nang du
[\[348b.2\]]bad kan gyis rlung bkag ste reng bu sra bas gang ba snyam sems shing /_dbugs kyi 'byung rngub bkag nas rgyun srang rnams dogs par gyur pa'i nad kyang yod do/_/mkhris pas sna nad smin te sha dang /_pags pa zug gzer dang bcas shing 'dzag pa chu dang 'dra ba sla bar 'byung ste/_
[\[348b.3\]]khyad par du nub mo 'dzag pa de ni sna nad smin pa 'dzag pa zhes bya'o/_/bad kan shas che ba'i sna nad kyi rtags ni sna'i rtsa rgyun 'gags pa dang /_dbugs sgra dang bcas par 'byung ba dang /_snga ma bas ches sna chu 'dzag pa dang /_nad smin pa dang /_sna sbubs nas rnag ska ba dang /_ser
[\[348b.4\]]ba mchi ma 'dzag pa bzhin du rgyun du 'byung ste/_de yang spyi bag tu 'byung zhing 'dug pa yin no/_/khrag ma rung ba'i sna nad skyes pa'i rtags ni sna'i phyi nang rab tu tsha ba dang /_reg na mi bzod pa dang /_dbugs 'byung ba yang tsha zhing dku ba 'byung ba yang yin no/_/rkan phugs su
[\[348b.5\]]nad gzhi 'khrugs te/_rlung dang bad kan dang bcas pa'i rnag sna dang kha nas 'dzag cing 'byung bar 'gyur te/_de ni sna nad rnag can zhes bya'o/_/'dus pa las gyur pa'am/_glo bur du snad pa las gyur kyang rung /_rnag dang khrag sna'i sgo nas 'dzag cing spyi bo tsha ba de ni sna
[\[348b.6\]]nad rnag khrag can zhes bya'o/_/mkhris pa dang bad kan gyi rgyun srang rlung gis 'gags te/_sna nang gi 'dzag pa rnams bskams nas bsgongs pa skam po de ni bad kan bsgongs pa zhes bya'o/_/sna nad thor bu dang 'brum bu can zhes bya ba ni/_nad gzhi dang mthun pa'i
[\[348b.7\]]mdog tu snang ba'i 'brum bu 'byung la/_de thams cad dbugs 'byung dka' zhing sna chu 'dzag pa dang /_sbrid pa rtag tu 'byung ba dang /_sna skad du subs par smra ba dang /_rnag 'dzag pa dang klad pa na ba rnams yin no/_/de rnams ni rnam pa bco brgyad de/_de las gang
[\[349a\]]
[\[349a.1\]]yang rung ba'i gso ba ma byas na ni nad 'phel zhing thu bar 'gyur ro/_/sna nad kyi dmigs brtag pa'i le'u ste bcu dgu pa rdzogs so//_//de nas sna nad gso ba'i le'u bshad par bya ste/_de la sna nad cham ba thams cad la/_thog mar nad pa rlung med pa'i
[\[349a.2\]]khang par bzhag ste/_snum chos dang /_dugs dang /_slon dang /_du ba brngub pa dang /_mkhur bar bcang ba de rnams bsten la/_gos kyang lci zhing dro ba dang /_mgo la thod chen po bcing ba dang /_kha zas yang ba dang /_skyur ba dang /_lan tshwa dang /_snum pa dang /_dro
[\[349a.3\]]bag dang /_mi sla ba dang /_skam sa'i sha dang /_bu ram dang /_'o ma dang /_mon sran tsa na ka dang /_zho dang se'u 'bru dang /_tsha ba gsum shas che ba'i g.yos su sbyar ba dang /_nas dang /_gro shas che ba'i g.yos kha zas dang /_la phug gzhon nu dang /_rgya sran ku lang+tha'i
[\[349a.4\]]khu bcud kyang rab tu bsngags so/_/rtsa ba bcu pa bskol ba'i khu ba dro 'jam tsam mam/_chang rnying pa btung bar blud do/_/tsa rong dang /_ag+ni man+tha dang /_shu dag dang /_zi ra dang /_zi ra nag po dang /_de rnams kyi phye ma dang snum sbyar bar bya'o/_/tsha ba gsum dang /_bal bu'i
[\[349a.5\]]lo ma dang /_dbyi mo dang /_da trig dang /_star bu dang /_tsi tra ka dang /_zi ra dang /_de rnams srang gnyis gnyis dang /_shing tsha dang /_sug smel dang /_gan d+ha b+ha dra de dag srang phyed phyed dang /_bu ram rnying pa srang lnga bcu dang tshul bzhin du bskol te ri lur byas pa zos na sna nad cham pa
[\[349a.6\]]dang /_dbugs mi bde ba dang /_lud pa lu ba rnams 'joms te/_yi ga 'bye ba dang /_skad snyan par byed pa'i mchog yin no/_/shu ti'i shun pa dang /_ba la dang /_so na ka dang /_e raN+Da dang /_bil ba dang /_dong ga de rnams kyi rtsa ba dang /_zhag dang mar dang
[\[349a.7\]]spra tshil dang sbyar ba'i dud pas bdugs pa'am/_yang na kham phor kha sbyar chung ngu'i nang du mar dang phye bsres pa bcug la bsregs pa'i dud pas bdugs na phan no/_/sna nad can gyis spang bar bya ba ni lus bkru ba dang /_lus gtsang sbra spyod pa dang /_shas cher ngal ba dang /_chu grang mo rnams
[\[349b\]]
[\[349b.1\]]spang bar bya'o/_/de la rlung las gyur pa'i sna nad cham pa la ni rlung 'joms pa'i sman dang bskol ba'i mar ram/_lan tshwa rnam lnga'am/_sman bi da ri'i sde tshan nam/_de dag gang yang rung ba mar dang bskol ba blud pa'am/_de bzhin du dugs dang sna sman la sogs pa byas te/_klad pa
[\[349b.2\]]phyed na ba'i sman yang 'dir sbyar ro/_/de la mkhris pa dang khrag las gyur pa'i sna nad la ni sman mngar ba'i sde tshan dang /_mar lhan cig bskol ba blud pa dang /_de bzhin du sman gyis blugs pa dang /_byug pa yang sman bsil ba'i nus pa dang ldan pa la sbyar ro/_/sman dra ba'i shun pa dang /_
[\[349b.3\]]'bras bu gsum dang /_khre dang /_shing par+Ni dang /_shing mngar dang /_seng phrom dang /_til mar dang /_de'i bcu 'gyur gyi 'o ma dang /_skyer pa dang de rnams lhan cig bskol te mar lus pa las sna sman gtang bar bya'o/_/bad kan las gyur pa'i sna nad la ni smyung bar 'dug pa dang /_
[\[349b.4\]]yungs kar gyi 'dag gus mgo la byug pa dang /_ya bak+Sha ra mar dang bcas pa blud de slon du gzhug go/_/lan tshwa dang /_tsha ba gsum dang /_byi dang ga dang /_dug mo yungs dang /_zi ra dang de rnams ra gcin dang btags te snar blugs par bya'o/_/'dus pa las gyur pa'i sna
[\[349b.5\]]nad cham pa la ni sman tsha ba dang /_rno ba dang sbyor ba'i mar gyis snar blugs pa dang /_mkhur bar bcang ba rnams byas na/_gcong chen po dang /_srin bu'i nad dang /_sna nad ma rung ba rnams sel to/_/tsha ba gsum dang /_e raN+Da dang /_byi dang ga dang /_thang shing dang /_
[\[349b.6\]]bong nga dkar po dang /_ru rta dang /_ing gu ta dang /_bar ta ka'i sa bon dang /_shing nye rong dang /_yungs kar dang /_pu ti mad tsha ga dang /_ag+ni man+tha'i me tog dang /_pi lu dang /_na le sham dkar po dang /_rta rtug btsir ba'i khu ba dang /_de'i gcin dang /_glang po che'i
[\[349b.7\]]gcin dang de rnams lhan cig sbyar ba'i 'dag gus zar ma'i skud pa la bsgos te reng bur byas la/_de'i dud pas sna dang /_khar brngubs na phan no/_/sbrid pa mang du 'byung ba dang bad kan snar bsgongs pa gnyis la ni sman rnon po bud par byas na phan no/_/bca' sga dang /_ru rta dang /_pi
[\[350a\]]
[\[350a.1\]]pi ling dang /_byi dang ga dang /_rgun 'bru dang de rnams bskol ba'i nang du sman de nyid kyi phye ma dang /_mar ram til mar gang 'byor pa dang yang bskol te/_mar lus pa las sna sman btang na/_sbrid pa mang du 'byung ba dang bad kan bsgongs pa sel to/_/sna skam pa
[\[350a.2\]]la ni 'dru mar gyi bza' ba dang btung ba la sogs pa byas te sha khu dang sbyar ba gtang ngo /_/de bzhin du ba la'i mar gyis snum chos dang bdug pa dang /_dugs la sogs pa sna bus pa ltar gang ba la yang de ltar bya'o/_/sna nad dbugs tsha zhing dku ba la ni mkhris pa 'joms pa'i sman
[\[350a.3\]]dang /_sna sman rnon po la sogs pas sna chu 'dzag go/_/sna nad rnag can la ni bad kan gyi sna nad kyi gso ba rnams bya'o/_/yang na thog mar slon bya ste/_de'i 'og tu rgya skyegs dang /_ka rany+dza dang /_na le sham dang /_byi dang ga dang /_shing kun dang /_pi pi ling dang /_
[\[350a.4\]]bu ram dang /_de rnams lug gi gcin dang btags te sna sman gtang ngo /_/yang na shi kru dang /_bri ha ti dang /_dan ti dang /_tsha ba gsum dang /_lce myang tsha dang /_byi dang ga dang /_bye'u rug pa dang de rnams til mar dang sbyar te/_sna sman byas na mchog tu phan no/_/sna
[\[350a.5\]]nad khrag can zhes bya ba la ni khrag las gyur pa'i sna nad kyi gso ba ltar sbyar ro/_/sna nad thor bu dang /_'brum bu can zhes bya ba shas cher skyes pa la ni rma 'khyims pa'i gso ba ji lta ba bzhin du bya'o/_/de bzhin du dan ti dang /_shing nye rong dang /_rgyam tsha dang /_ldong
[\[350a.6\]]ros dang /_pi pi ling dang /_tsi tra ka dang /_de rnams btags pa'i phye ma mar dang sbrang rtsir sbyar ba'i reng bu byas te snar bcug na phan no/_/gzhan yang shing kun la sogs pa'i sna sman yang de ltar sbyar te/_lhag ma sna nad khrag can gyi gso ba yang 'di la sbyar
[\[350a.7\]]ro/_/sna nad gso ba'i le'u ste nyi shu pa rdzogs so//_//de nas kha nad kyi dmigs brtag pa'i le'u bshad par bya ste/_nya dang /_ma he dang /_phag dang /_de rnams kyi sha zos pa dang /_la phug rjen pa zos pa dang /_mon sran sde'u'i tshod ma dang /_zho dang /_
[\[350b\]]
[\[350b.1\]]'o ma dang /_hwags dang /_de dag bsten pa dang /_khas bub tu nyal ba dang /_so shing gis snad pa dang /_dud pa dang /_skyug pa dang /_mkhur ba na ba'i sman nyes pa dang /_gtar ga nyes pa ste/_rgyu de dag gis bad kan shas cher 'khrugs nas kha'i nad skyed pa yin no/_/
[\[350b.2\]]de la rlung las gyur pa'i mchu nad 'gas shing dum bur song ba yod de/_de ni mchu 'gas pa'i nad ces bya'o/_/yang na rlung gis mchu rengs shing zug gzer dang bcas pa de ni rlung gi mchu nad ces bya'o/_/mchu drud cing dral ba snyam byed pa dang /_reg na rtsub po rud rud por 'dug pa
[\[350b.3\]]dang /_mdog gnag pa de ni mchu gshags pa lta bu'i nad ces bya'o/_/mkhris pa'i mchu nad kyi rtags ni kha zas rno ba za mi 'dod pa dang /_'brum bu phra mo ske tshe'i 'bru lta bus khyab par 'dug pa dang /_de yang myur du smin cing mang du rnags pa yin no/_/bad kan las gyur pa'i mchu'i
[\[350b.4\]]nad kyang grang ba mi bzod pa dang /_lci ba dang /_skrang pa ltar 'dug pa dang /_'brum bu dkar pos khyab pa ltar 'dug pa yin no/_/'dus pa las gyur pa'i mchu nad ni/_mdog sna tshogs su 'dug pa dang /_dring ba dang /_spyi bag tu 'dzag pa dang /_glo bur du mdog nag por
[\[350b.5\]]'gyur ba dang /_skrang pa dang /_smin pa mi snyoms pa yin no/_/khrag 'khrugs pa las gyur pa'i mchu nad ni mdog dmar ba dang /_khrag zad pa dang /_'bra go 'dra ba'i thor bu 'byung ba yin no/_/sha las gyur pa'i mchu nad ni sha'i 'brum bu mchu la snang zhing rim gyis srin bu skye ba
[\[350b.6\]]yin no/_/tshil las gyur pa'i mchu'i nad ni skrang zhing rnags te 'bru mar lta bur 'dzag pa dang /_g.ya' ba dang bcas shing reg na 'jam pa yin no/_/snad pa las mchu nad du gyur pa ni mchu yang dang yang gshags shing bsdus pa snyam sems pa dang /_g.ya' ba rnams
[\[350b.7\]]yin no/_/rlung dang bad kan 'dres pa'i mchu'i nad ni chu bur lta bu'i 'brum nad ces bya'o/_/de la mkhur ba'i me dbal phra mo zhes bya ba ni skrang pa brtan zhing mkhur ba nyid tsha 'ur 'ur por 'dug pa yin no/_/de la rlung las gyur pa'i so
[\[351a\]]
[\[351a.1\]]nad ni dro bas reg na bde ba dang /_grang bas reg na lhag par na ba dang /_so zug gzer che zhing chag pa snyam byed pa yin no/_/de ni so nad grang zhing chag pa lta bu'i nad ces bya'o/_/rlung gis phog pa dang skyur ba'i zas kyis so brtse ste/_kha zas grang mo zos na sos mi
[\[351a.2\]]bzod pa dang /_skyur ba de nyid zos na nad dang bcas shing byung ba snyam byed pa de ni so brtse ba'i nad ces bya'o/_/so na zhing zug la bye zhing chag par 'gyur ba yang yod de de ni so bye ba'i nad ces bya'o/_/so 'gul zhing kha zas zos na cher na ba ni so 'gul ba'i nad ces bya'o/_/gang gi so
[\[351a.3\]]brtsegs mar skyes pa ni so lhag gi nad ces bya'o/_/gang gi so lhag skyes pa'i dus su lhag par na zhing skyes phan chad zhi ba de ni so skyes pa'i nad ces bya'o/_/rlung dang bad kan gyis so skams pa 'am/_so'i dri ma ma bkrus pas dri mi zhim par 'gyur te/_de nyid yal bar bor na so nad
[\[351a.4\]]kha ra lta bu zhes bya ba 'byung ngo /_/yang gang gi so dum bu dum bur yang dang yang gogs pa de ni so dum bur gogs pa'i nad ces bya'o/_/yang khrag dang mkhris pa dang /_rlung gis so sngo bsangs su gyur pa de ni so nad sngo bsangs zhes bya'o/_/so'i rtsa bar rlung la sogs
[\[351a.5\]]pa'i nyes pa 'khrugs te/_so'i nang skams shing stong par byas nas dri mas gang bar 'gyur te/_de ni so rtsa'i nad khong stong zhes bya'o/_/yang so'i rtsa ba rnams su srin bu phra mo skyes nas ldang dub tu drag tu na ba dang 'gul ba de ni srin bu'i nad rnag can zhes bya'o/_/yang so phyung ba las
[\[351a.6\]]rnag dang khrag 'dzag ste/_de'i nang du srin bu skye ba ni so nad srin bu can zhes bya'o/_/gzhan gyi rgyu med par bad kan dang khrag gnyis kyis rnag dang khrag 'dzag la/_so'i rnyil rang 'bab pa dang /_reg na 'jam pa dang /_rul ba dang /_mdog dkar bar 'gyur te/_de ni so nad khrag 'dzag
[\[351a.7\]]pa zhes bya'o/_/grang zhing bsil ba'i nyes pas mkhris pa dang khrag skyes te smin pa dang /_so'i rnyil tshos par byed pa dang /_sha glo zhing khrag 'byung ba ste/_de ni u pa ko sha zhes bya ba'i so nad ces bya'o/_/so rtsi g.ya' ste khrag gis gang zhing khrag 'dzag pa de ni khrag
[\[351b\]]
[\[351b.1\]]'dzag pa'i rnyil nad ces bya'o/_/so 'gul zhing zug gzer chung la kha rul bro ba de ni rul ba'i rnyil nad ces bya'o/_/bad kan dang khrag gi rgyus so gnyis sam gsum gyi bar du rgya shug gi tshi gu tsam skrangs pa de ni so'i nad sha 'bur ba zhes bya'o/_/nad gzhi gsum khrag
[\[351b.2\]]dang bcas pas rnyil phyi nang du skrang zhing lci ba dang /_na ba dang /_tsha ba dang /_brtol na rnag dang khrag 'dzag pa de ni so rnyil gyi 'bras nad ces bya'o/_/mkhris pa dang khrag gis so'i rtsa bar skrangs pa dang /_na ba dang /_kha chu 'dzag pa dang /_rnyil rang nyid 'drul zhing 'byung ba
[\[351b.3\]]de ni khong stong zhes bya'o/_/'dus pa las gyur pa'i so rtsa'i nad ni tsha ba dang ldan zhing rnag khrag 'dzag pa dang /_so dang 'brel ba'i rgyus pa rnyid cing stong pa de ni so rtsa'i nad khong stong chen po zhes bya ba yin no/_/bad kan gyis so'i bar du sha'i gzer bu lta bur skrangs pa
[\[351b.4\]]dang /_'gram pa dang rna ba rab tu na ba dang /_gso ba byas kyang mi rung ba de ni so'i sha lhag ces bya'o/_/glo bur du so shing la sogs pas snad cing reg pa las rnyil gyi nad drag cing che ba 'byung ste/_gong du so 'gul ba de ni bi da ri zhes bya ba'i so rtsa'i nad yin no/_/rnyil gyi
[\[351b.5\]]nad de gso ba ma byas na ni gsor mi rung ba'i nad du 'gyur ro/_/kha'i nang du nad gzhi rnams kyis pags pa dang /_sha dang rus pa rnams rul bar byas te/_nyes pa rnag dang bcas par rtsa sbubs phra mo nas yang dang yang 'dzag pa yod de/_de yang nad gzhi rnam pa
[\[351b.6\]]lnga so so'i mtshan nyid bzhin du shes par bya'o/_/de la rlung las gyur pa'i lce'i nad ni lce rtsub pa sha kha'i lo ma 'dra ba dang /_ro mi tshor ba dang /_lce gas pa rnams yin no/_/mkhris pa las gyur pa'i lce'i nad ni tsha ba dang /_sha'i 'brum bu mdog dmar pos khebs
[\[351b.7\]]pa yin no/_/bad kan las gyur pa'i lce'i nad ni shing shal ma la'i tsher mas khebs pa lta bur 'dug pa dang lci zhing mthug pa dag yin no/_/bad kan dang mkhris par ldan pa'i lce'i nad ni lce'i 'og tu skrang zhing mtho ba dang /_lce gyong ba dang /_smin pa dang /_nya'i dri bro ba
[\[352a\]]
[\[352a.1\]]dang /_lce'i sha 'drul ba de ni lce nad a la sa zhes bya'o/_/lce'i 'og gi rtsar lce'i rtse mo 'dra bar skrang zhing sha'i myu gu skyes te kha chu 'dzag pa dang /_lce rengs pa dang /_reg na rtsub pa de ni bad kan dang mkhris pa dang khrag las gyur pa yin te/_de ni lce lhag
[\[352a.2\]]ces bya ste/_na zhing g.ya' ba dang /_smra mi nus shing kha zas za mi nus par 'gyur ro/_/de dang 'dra bar lce phugs su yang lce lhag skyes pa yin te de ni lce'i steng na gnas pa yin no/_/de la rkan gyi sha nang du rlung 'khrugs te/_'brum bu phra mo sra ba mang du mthug pa
[\[352a.3\]]'byung ste/_de yang nad dang bcas shing 'dzag pa dang ldan pa de ni bad kan gyi 'brum bu zhes bya'o/_/rkan phugs su bad kan dang khrag 'khrugs te/_nya'i lgang pa 'dra bar skrang zhing 'og tu bab ste/_reg na 'jam pa dang /_spyi bag tu 'dug pa dang /_zas zos
[\[352a.4\]]pa rnams sna nas 'byung zhing /_lkog ma 'gag par byed pa dang /_skom dad che ba dang /_lud pa lu ba dang /_skyug par byed de de'i ming ni lce'u chung gi nad ces bya'o/_/yang rkan gyi nang gi sha cher skyes te nad med pa de ni sha'i tshogs zhes bya ba'i nad yin no/_/
[\[352a.5\]]rkan gyi phugs su pad+ma dmar po'i mdog dang 'dra bar skrangs pa de ni rkan gyi nad chu bur lta bu zhes bya'o/_/yang rkan gyi dbus su rus sbal gyi rgyab 'dra ba'i sha yun ring po nas 'phel zhing skye la nad med pa de ni bad kan las gyur pa yin te/_de ni rus sbal gyi rgyab 'dra
[\[352a.6\]]ba'i nad ces bya'o/_/yang rkan la rgya shug gi 'bras bu lta bu'i 'brum bu nad med cing brtan par 'dug pa de ni bad kan dang tshil las gyur pa yin te de ni rkan gyi nad 'bur ba zhes bya'o/_/mkhris pa las gyur pa'i rkan gyi nad ni myur du smin pa dang /_rnag 'dzag cing cher na ba
[\[352a.7\]]de ni rkan nad smin pa zhes bya'o/_/rlung dang mkhris pa'i rkan nad ni tsha ba dang /_bya rmyang byed pa dang /_rkan skams pa de ni rkan skams pa'i nad ces bya'o/_/de ltar na rkan nad brgyad du bshad pa yin no/_/lce'i rtsa ba lkog ma dang 'brel pa'i nang du sha'i
[\[352b\]]
[\[352b.1\]]myu gu lta bur skyes te/_myur du 'phel zhing mgul ba skem pa la 'phral ba dang /_rna ba na ba de ni rlung las gyur pa yin no/_/sha lhag de myur du mi bzad par sra la rgyun srang rnams bkag nas 'dug pa de ni ro hi na zhes bya ste/_myur du ma gsos na srog la 'bab
[\[352b.2\]]par 'gyur bas gso ba myur du bya'o/_/mkhris pa las gyur pa'i lkog ma'i nad ni tsha zhing rab tu na ba dang /_skom dad che ba dang /_rmongs bag tu 'dug pa dang /_lkog mar dud pas bdug pa snyam byed pa dang /_nad myur du 'phel ba dang /_myur du smin
[\[352b.3\]]pa dang /_lhag par dmar ba dang /_reg mi bzod pa dag yin no/_/bad kan las gyur pa'i lkog ma'i nad ni 'jam zhing dkar ba yin no/_/khrag las gyur pa ni 'brum bu phra mo me'i 'dab ma ltar dmar bas khyab pa dang /_rna ba na bar byed pa dang mtshan ma gzhan ni lkog
[\[352b.4\]]ma'i mkhris pa'i nad dang 'dra'o/_/'dus pa las gyur pa'i nad ni zabs su smin cing mtshan ma kun dang ldan pa yin no/_/bad kan shas che ba'i lkog ma'i nad ni rgya shug gi 'bras bu tsam du skrang zhing gong bur 'dug pa yin te/_de yang nang du tsher mas zug pa
[\[352b.5\]]bzhin du na la rgyun srang 'gags pa de ni sha lu ka zhes bya'o/_/lkog ma'i nang du 'brum bu mtho zhing zlum pa 'byung ste/_de yang tsha 'ur 'ur por 'dug pa dang /_rims kyis 'debs pa dang /_lkog ma'i ngos gnyis su mched cing 'gram pa'i tshigs gnyis
[\[352b.6\]]su brten pa dang /_mgul ba'i nang du ras bal gyi 'bras bu 'dra bar 'dug pa de ni lkog nad brin da zhes bya'o/_/yang mgul ba'i nad nang skrang zhing reg na spyi bag tu 'dug pa de ni lkog ma'i nang du d+hi ke ri ka zhes bya'o/_/yang na lkog ma'i phyi nang du tshabs cher
[\[352b.7\]]skrang zhing brtan pa dang /_dra bas 'gul ba'i lam bkag pa dang /_mgo lci ba dang /_snyom pa dang /_kha chu 'dzag pa dang /_rims kyis 'debs par byed pa yin te/_de ni lkog ma'i nad gso dka' zhes bya'o/_/yang lkog ma'i nang du gdu bu ltar skrangs te/_de
[\[353a\]]
[\[353a.1\]]yang rgya che ba dang /_mthon por 'dug la nad tshabs chung ba ni lkog ma'i nad gdu bu lta bu zhes bya'o/_/yang lkog ma'i nang du nad gzhi'i nyes pa dang /_sha'i mdzer ba gcig gam mang yang rung skyes la/_de yang nad chung ba la ni sha mdzer lta bu'i lkog nad ces bya'o/_/nad kyis rtsa rnams su khyab
[\[353a.2\]]ste dbugs shin tu dka' bas 'thon pa de ni lkog nad kyi la yu ka zhes bya'o/_/lkog ma'i nang du sha'i myu gu mang pos khyab ste/_shin tu skom dad che ba dang /_tsha ba che ba dang /_mgo bo na ba de ni sha'i myu gu lta bu'i nad ces bya'o/_/lkog ma'i nad sha'i reng bu lta bus lkog ma'i nang khyab ste/_tshabs cher
[\[353a.3\]]na ba ni sha tag g+hi ne zhes bya'o/_/lkog ma'i nang du nad kyis myur du khyab pa dang /_tshabs cher na ba dang /_lkog ma'i nang du skrang ba dang /_rnag dang 'dra ba 'dzag pa de ni lkog ma'i 'bras nad ces bya'o/_/lkog ma nas lce'i tha ma'i bar du smin mi shes par skrang zhing khrag dang bcas par brtan par
[\[353a.4\]]byed pa de ni lkog ma'i nad rmen bu zhes bya'o/_/rlung dang bad kan dang tshil gyis skrangs pa yun ring po nas 'phel zhing /_rlig pa bzhin du phyi rol du glo bar skye ba de ni lkog ma'i nad lba ba can zhes bya'o/_/yang na de nyid rtsa gnag cing shas cher na ba dang /_rtsa sngo bsangs kyis khyab pa dang /_lkog ma
[\[353a.5\]]dang /_rkan skams pa dang /_lces ro mi tshor ba de ni rlung gi lkog ma'i nad ces bya'o/_/bad kan las gyur pa'i lkog ma'i lba ba ni brtan pa dang /_mdog dkar ba dang /_reg na grang ba dang lci ba yin te/_tshabs cher skyes na ni lkog ma dang rkan bad kan gyis rlung g.yos shing kha mngar ba yin no/_/
[\[353a.6\]]bad kan dang tshil 'dres pa las gyur pa'i lkog nad lba ba cher skyes na ni drod med pa dang /_lus la cher mched pa dang /_sgra ngar ngar por 'don cing skad chung bar 'gyur ro/_/bad kan gyis rlung bkag ste mgul pa skams shing skad 'gags pa dang /_ta mya 'khrugs pa dang /_rtag tu dbugs mi
[\[353a.7\]]bde ba yin te/_de ni lkog ma'i nad skad nyams pa zhes bya'o/_/rlung gis kha'i nang kun du rma skyed de/_rma de yang mdog dmar skyar 'dug pa dang /_rtsub pa dang /_phan tshun 'pho ba dang /_mchu shin tu dmar ba dang /_pags pa 'gul ba dang /_lces grang ba mi bzod pa dang /_lce bsgul
[\[353b\]]
[\[353b.1\]]dka' ba dang /_'gags pa dang /_tsher ma gshibs pa ltar 'dug pa dang /_lce 'byin par dka' ba de ni kha'i nad smin pa zhes bya'o/_/gzhang 'brum dang /_skran dang /_bad kan rnams kyis smad kyi rlung rang gi gnas nas nyams par byas nas stod du 'byung ste/_kha dri mi zhim par byed
[\[353b.2\]]pa ni ur d+ha g+hu da zhes bya'o/_/mkhris pa las gyur pa'i kha'i nad ni smin pa dang /_tsha 'ur 'ur po dang /_dbugs grang mo rngub 'dod pa dang /_kha bro ba dang /_snad pa rma'i steng du thal sman blugs pa snyam sems pa yin no/_/khrag las gyur pa'i kha nad kyang de dang 'dra bar
[\[353b.3\]]blta'o/_/bad kan las gyur pa'i kha'i nad ni kha mngar ba dang /_g.ya' ba dang /_rma 'byil bag can du yang 'dug pa yin no/_/yang bad kan las gyur pa'i 'brum bu mkhur tshos kyi nang du brten te 'byung ba mdog gnag cing skya ba skyes te bdar zhing bcad de mnyes pa la sogs
[\[353b.4\]]pa byas na ni phyir zhing thu bar byed do/_/nad gzhi 'dus pa las khrag dang bcas pa'i kha nad smin pa ni nad gzhi kun gyi mtshan ma dang ldan pa yin no/_/so shing la sogs pas kha'i nang ma rungs par byas te rnag 'dzag par gyur na ni kha nad rnag 'dzag par 'gyur ba zhes bya ste/_
[\[353b.5\]]de ltar kha nad rnam pa brgyad du bshad pa yin no/_/mchu dang mkhur tshos dang /_so dang /_so'i rtsa ba dang /_lce dang /_rkan dang /_mgul pa dang /_kha dang 'di rnams kun la spyir nad bdun cu rtsa lngar bshad de/_de yang bcu gcig dang /_gcig dang /_bcu dang /_bcu
[\[353b.6\]]gsum dang /_drug dang /_brgyad dang /_bco brgyad dang /_brgyad de mchu la sogs pa'i nad dang go rims bzhin du sbyar ro/_/so'i nad ka ra la dang /_sha dang khrag las skyes pa'i mchu nad dang /_mchu'i 'brum bu dang /_'brum bu skam po dang /_rus sbal gyi
[\[353b.7\]]rgyab 'dra ba'i nad dang /_sha lu ka dang /_khong stong dang /_khong stong chen po rnams gsor mi rung ngo /_/skad nyams pa dang /_ur d+ha gu da dang /_sngo bsangs dang /_shag tag g+hi ni dang /_gdu bu lta bu dang /_rma 'khyil pa lta bu'i nad dang /_'dus pa las gyur pa dang /_
[\[354a\]]
[\[354a.1\]]khrag las gyur pa dang /_ro hi na'i nad thams cad dang /_so 'gas pa'i nad dang /_so chag pa dang /_smin pa'i nad dang /_lce lhag dang /_lba ba dang /_skad nyams pa dang /_dbugs dka' bas thon pa dang /_kha nad smin pa dang /_so brtse ba'i nad dang /_
[\[354a.2\]]so gogs pa'i nad dang /_de dag ni mi la ba tsam du gsor rung ngo /_/lhag ma ni mtshon dang /_sman gyis gso bar bya'o/_/kha nad kyi dmigs brtag pa'i le'u ste nyi shu rtsa gcig pa rdzogs so//_//de nas kha nad gso ba'i le'u bshad par bya'o/_/de la mchu 'gas
[\[354a.3\]]pa'i nad la ni dang po mtshon gyis dras te/_de'i 'og tu btsems la de nas rma gso ba'i cho ga ji lta ba bzhin du bya'o/_/shing mngar dang /_khre dang /_seng phrom dang /_shra ba ni dang /_thal tres dang /_ut+pa la dang /_pa to la dang /_ka ka ma tsi dang /_de rnams til mar dang
[\[354a.4\]]lhan cig bskol te bsku bar bya'o/_/yang na snum 'joms pa'i sman mngar ba ji snyed pa til mar dang bskol te/_til mar lus pa las sna sman du sbyar ro/_/yang na snum chen po bzhis rlung 'joms pa'i sman dang bskol ba'i mar gyis ras bal gyi 'dab ma dang bsgos
[\[354a.5\]]te mchu la glan na rlung las gyur pa'i mchu'i nad sel to/_/sA la'i thang chu spra tshil dang /_gu gul dang /_thang shing dang /_shing mngar dang de rnams kyi phye mas rma la gdab par bya'o/_/mchu gshags pa lta bu'i nad la ni e raN+Da'i lo ma dang 'o ma bskol
[\[354a.6\]]bas dugs bya'o/_/mchu 'gas pa'i sna sman du bshad pa yang 'dir klad par dugs bya ste nyams brta bar bya'o/_/mkhris pa dang snad pa las gyur pa'i mchu nad la ni srin bu pad pas khrag dbyung ngo /_/yang na seng phrom dang /_sra rtsi phog dang /_shing mngar dang /_sbrang
[\[354a.7\]]rtsi dang bcas pa'i phye mas mchu la gdab po/_/yang na sle tres dang /_shing mngar dang /_rma shing mar dang lhan cig bskol te mar lus pa las bsku byug bya'o/_/sha dang khrag las gyur pa'i mchu nad la ni mkhris pa'i khong 'bras kyi gso ba 'dir sbyar ro/_/
[\[354b\]]
[\[354b.1\]]mchu nad gsar du byung ba la yang de bzhin du bya'o/_/bad kan las gyur pa'i mchu nad la ni khrag gtar te/_de'i 'og tu pa ti'i thal ba dang /_sbrang rtsi dang tsha ba gsum sbyar bas bsku'o/_/de bzhin du du ba btang ba dang /_sna sman dang mkhur bar bcang ba rnams kyang bad kan
[\[354b.2\]]'joms pa'i sman dang sbyar ba gtang ngo /_/tshil las gyur pa'i mchu nad la ni/_thog mar dugs byas la de'i 'og tu dral te tshil phyung la de nas mes bsregs te/_pri yang ku dang /_seng phrom dang /_'bras bu gsum dang /_sbrang rtsi dang sbyar bas bsku bar bya'o/_/chu
[\[354b.3\]]bur lta bu'i mchu'i nad la ni thog mar brtol la/_sman rnon po dang sbrang rtsi dang sbyar bas byug par bya'o/_/chu bur de tshabs cher skyes pa la ni thal sman nam me'i las kyis gso bar bya'o/_/mkhur ba'i nad me dbal phra mos khyab pa la ni skrang nad kyi gso ba thams cad 'dir sbyar ro/_/
[\[354b.4\]]so nad gso ba/_de la rlung las gyur pa'i so nad la ni thog mar dugs bya ste/_de'i 'og tu so rtsa mtshon gyis dral la mes bsreg go/_/gla sgang dang /_rgyam tsha shas che ba dang /_sbrang rtsi dang til mar sbyar bas bsku'o/_/se'i shun pa dang /_'bras bu gsum dang /_skyer
[\[354b.5\]]khaN+Da dang /_'dzam bu'i rkang dang /_pri yang ku dang /_bca' sga dang /_de rnams 'o ma dang lhan cig bskol ba'i khu ba mkhur bar bcang ngo /_/e raN+Da'i mar sna sman du sbyar ro/_/so brtse ba dang /_so bye ba'i nad la ni rlung 'joms pa'i gso ba thams cad bya'o/_/yang na til
[\[354b.6\]]mar dang /_shing mngar dang /_sbrang rtsi dang /_'o ma rnams bskol te/_mkhur bar bcang ngo /_/so 'gul ba'i nad la ni rtsa ba bcu pa mar dang bskol te mkhur bar bcangs na phan no/_/yang na spangs ma dang /_seng phrom dang /_pi pi ling dang /_'bras bu gsum
[\[354b.7\]]dang /_shing mngar dang /_lan tshwa dang /_de rnams bdar ba'i khu ba sman du sbyar ro/_/snar blugs pa dang mkhur ba spo ba dang /_kha zas la sogs pa yang gnas skabs ji lta ba bzhin du snum dang sbyar ba gtang ngo /_/so lhag gi nad dang /_so dum bur gogs pa
[\[355a\]]
[\[355a.1\]]gnyis la ni thal sman gang rnyed pas so bsku bar bya'o/_/so'i nad srin bu can ni thog mar batral la/_gong ma bzhin du thal sman gyis btab ste khrag gzags la/_khrag zad pa dang bsregs la rma gso ba'i cho ga thams cad bya'o/_/so nad sha kha ra zhes bya ba la
[\[355a.2\]]ni/_a hrid shra dang dan+da'i rtsa ba gnyis kyis so brud la/_de'i 'og tu thal sman gyi phye ma sbrang rtsi dang sbyar bas bsku'o/_/so nad dum bur gogs pa la ni so brtse ba'i gso ba rnams 'dir spyad do/_/so nad srin bu can so mi 'gul ba la ni thog mar dugs byas la khrag dbyung ngo /_/
[\[355a.3\]]snum chos bya ba dang /_byug pa dang /_mkhur bar bcang ba dang /_snar blugs pa la sogs pa rlung 'joms pa'i sman dang /_snum dang bcas par sbyar ba gtang ngo /_/so'i nad khong stong du 'dug pa la ni bu ram mam/_spra tshil gang yang rung bas nang stong pa bkang ste bsreg pa 'am/_yang
[\[355a.4\]]na shing lo ma bdun pa dang /_arga'i lo mas bkang na srin bu'i zug gzer 'joms so/_/shing kun dang /_kad pa la dang /_nag tshur dang /_swardzi ka dang /_ru rta dang /_byi dang ga dang /_de rnams kyi phye ma so la gdab pa dang /_yang na phye ma de nyid ras la bsgos te so la gdab cing
[\[355a.5\]]glan na so'i zug gzer 'joms so/_/yang na sman de nyid til mar dang bskol bas mkhur bar bcangs na yang phan no/_/yang na e raN+Da dang /_bri ha ti rnam gnyis dang /_b+hu ga dam pa dang /_de rnams bskol ba'i khu ba mkhur bar bcang ngo /_/gso ba'i sbyor ba mang du byas kyang nad ma zhi ste/_
[\[355a.6\]]nad gting zug pa lta na dang po skam pa chung ngu'am/_so dbyung ba'i spyad kyis so thog mar rtsa ba nas dbyung ngo /_/de nas shing mngar gyi phye ma til mar dang sbyar ba mkhur bar bcang bar bya'o/_/de'i 'og tu sman bi da ri dang /_shing mngar dang /_shring ga ta ka dang /_rgun 'bru dang /_til mar dang /_
[\[355a.7\]]de'i bcu 'gyur gyi 'o ma dang lhan cig bskol te mar lus pa sna sman du sbyar ro/_/de la so dbyung du mi rung ba ni/_lus skam zhing nyam chung ba dang /_rgan po dang rlung nad kyis nyam thag pa dang ya so dang de dag dbyung bar mi bya ste/_gal te phyung na ni bla brnan mang du 'byung bar 'gyur ro/_/de ltar
[\[355b\]]
[\[355b.1\]]yin na yang gal te phyung ba lta na ni snum pa dang /_mngar ba dang /_bsil ba'i rim pa rnams byas na phan no/_/so nad khrag mang du byung ste grang ba la sogs pas nyes pa lta na ni gla sgang dang /_ardzu na'i shun pa dang /_'bras bu gsum dang /_sri yang ku dang /_skyer khaN+Da dang /_
[\[355b.2\]]bca' sga dang /_de rnams kyi phye ma sbrang rtsi dang bcas pas gdab pa'am sman de nyid bskol ba'i khu ba mkhur bar spo bar bya ba dang /_sman mngar ba'i sde tshan til mar dang sbyar bas snar blugs pa rnams bya'o/_/so rnyil gyi nad u pa ku sha zhes bya ba la ni chu tshan mkhur bar bcangs
[\[355b.3\]]te dugs bya'o/_/de nas dkyil 'khor gyi dbyibs 'dra ba dang /_shing sha kha'i lo ma 'dra ba'i mtshon gyis lan mang du brud par bya'o/_/de'i 'og tu mar gyi snying khu sbrang rtsi dang sbyar bas bsku'o/_/rgya skyegs dang /_pri yang ku dang /_rma shing dang /_rgyam tsha dang /_btsag dang /_ru rta
[\[355b.4\]]dang /_bca' sga dang /_na le sham dang /_shing mngar dang /_skyer khaN+Da dang /_de rnams bskol ba'i khu ba dro 'jam tsam mkhur ba spo zhing bcangs te/_de'i 'og tu mar gyi snying khu'am til mar gang yang rung ba mkhur bar bcing ngo /_/sman mngar ba'i sde tshan dang mar sbyar ba
[\[355b.5\]]ni sna sman dang mkhur bar bcang bar bzang ngo /_/so nad 'bur ba zhes bya ba la ni thog mar dugs byas la/_de'i 'og tu bcad pa dang /_dbug pa dang /_brud pa rnams bya'o/_/de nas shing mngar dang /_swardzi ka dang /_bca' sga dang /_rgyam tsha dang /_de rnams kyi phye mas gdab po/_/
[\[355b.6\]]so rnyil gyi 'bras nad la ni sman tsha ba dang /_rno ba dang /_dro ba dang /_rtsub pa rnams kyis mkhur ba bcang ba dang /_bsku ba rnams bya'o/_/pu tse shel dang /_ru rta dang /_ba spru ba dang /_skyer pa dang /_de rnams kyi phye mas brud par bya'o/_/sman bsil ba'i nus pa dang ldan pas smin
[\[355b.7\]]du mi gzhug par mtshon gyis bsrung ngo /_/gal te smin pa lta na ni mtshon gyis dbral la tshos pa nyid du bsreg go/_/rnyil gyi nad khong stong zhes bya ba la ni thog mar mtshon gyis bcad pa 'am brud de de'i 'og tu seng phrom dang /_gla sgang dang /_shu ti dang /_'bras bu gsum dang /_
[\[356a\]]
[\[356a.1\]]skyer khaN+Da dang /_rma shing dang /_rgya skyegs shing dang /_de rnams kyi phye ma sbrang rtsi dang sbyar bas gdab par bya'o/_/sman de dag nyid kad pa la dang bcas par bskol ba'i khu ba mkhur bar bcang bar bya'o/_/shing mngar dang /_seng phrom dang /_dUr ba dkar
[\[356a.2\]]po dang /_thal tres dang /_a ka ru dang /_tsan+dan dang /_btsag yug snam dang /_kha ra dkar po dang /_de rnams til mar dang lhan cig bskol te sna sman du sbyar ro/_/so rtsa'i sha lhag skyes pa'i nad la ni mtshon gyis bcad de/_de'i 'og tu shu dag dang /_te dzo pa ti dang /_pa tha dang /_
[\[356a.3\]]swardzi ka'i thal ba dang /_de rnams kyi phye ma sbrang rtsi dang sbyar bas rma la gdab po/_/pa to la dang /_nim pa dang /_'bras bu gsum bskol ba'i khu bas kha bkang ba byas na phan no/_/so rtsa'i nad bi da ra ba zhes bya ba la ni/_mtshon dkyil 'khor 'dra bas khrag dbyung la de nas thal
[\[356a.4\]]sman gyis gdab po/_/sna sman dang mkhur bar bcang ba yang sman bsil bas bya'o/_/gzhan yang lus gong 'og tu dag par bya zhing mgo'i khrus sman yang sbyar ro/_/so nang stong pa'i rtsa bar so skyes pa ni phyung la bsreg par bya'o/_/gang gi so yo zhing 'chus pa lta na ni bsrang ste mtshams
[\[356a.5\]]su bu ram mam spra tshil gyis dgang ngo /_/sring shing gi me tog dang /_po son cha dang /_seng ldeng dang /_swa du kan ta ka dang /_de rnams bskol ba'i khu bas bkru bar bya'o/_/lce nad gso ba de la rlung las gyur pa'i lce nad tsher ma ltar rtsub pa la ni/_shing 'o ma can gyis kha bkang
[\[356a.6\]]zhing /_til mar gyi sna sman yang sbyar ro/_/de bzhin du rlung gi mchu nad gso ba'i cho ga thams cad kyang 'dir sbyar ro/_/mkhris pa las gyur pa'i lce'i nad la ni mtshon gyis bzhar la khrag dbyung ngo /_/de'i 'og tu sman gyis gdab pa dang /_mkhur bar bcang ba dang /_sna sman yang sbyar ro/_/
[\[356a.7\]]mngar ba'i sman dang sbyar ba byas na phan no/_/bad kan las gyur pa'i lce nad la ni dang por yungs kar dang /_tsha ba gsum la sogs pa sman rnon pos dugs byas na phan no/_/lce nad a las zhes bya ba la ni mtshon gyi las mi bya'o/_/lce'i 'og tu lce lhag skyes pa'i nad la ni lcags kyu
[\[356b\]]
[\[356b.1\]]gug pos bzung la drangs te mtshon dkyil 'khor 'dra bas bcad de/_de'i 'og tu sman rnon pos bsku ba la sogs pa bya'o/_/lce phugs su lce lhag skyes pa'i nang la ni dang po khrag gzags te nas tshig 'khus pa'i khu ba'i thal bas gdab po/_/lce'u chung gi nad la ni snar blugs pa
[\[356b.2\]]dang /_mkhur bar bcang ba dang /_brud pa la sogs pa'i cho ga bad kan gyi gso ba rnams 'dir sbyar ro/_/lce'u chung gi nad ga gon gyi sa bon bzhin du tshabs cher skyes te skrangs na ni sman pa mdun du 'dug ste lcags kyu gug pos mdun du drangs la/_mtshon dkyil 'khor 'dra bas
[\[356b.3\]]rtse dang rtsa bar ma song ba'i dbus su bcad do/_/bcad drags na ni khrag zad de 'chi bar byed do/_/bcad chung na ni nad 'phel bar byed do/_/de ltar bcad pa'i 'og tu na le sham dang /_bong nga dkar po dang /_pa tha dang /_shu dag dang /_ru rta dang /_gla rtsi dang /_lan tshwa dang /_de rnams kyi phye
[\[356b.4\]]mas gdab po/_/pu tse shel dang /_bong nga dkar po dang /_pa tha dang /_nis pa pa dang /_ru rta dang /_shu dag rnams bskol ba'i khu bas mkhur ba dgang bar bya'o/_/rkan nad gso ba/_rkan nad sha'i tshogs zhes bya ba dang /_chu bur lta bu dang /_rus sbal gyi rgyab 'dra ba dang gsum la ni
[\[356b.5\]]mtshon gyis brud pa'i las bya'o/_/de nyid smin kyang rung ma smin kyang rung /_nag tshur dang /_skyer khaN+Da dang /_sbrang rtsi dang sbyar bas bsku'o/_/mngar zhing bsil ba'i sman bskol ba'i khu ba mkhur bar bcang bar bya'o/_/smin zin nas ni pad+ma bzhin du mtshon gyis dral te/_sman
[\[356b.6\]]rno ba dang dro bas gdab bar bya'o/_/ba sha ka dang /_nim pa dang /_pa to la la sogs pa rno ba'i sman rnams kyang mkhur bar bcang ngo /_/rkan skam pa'i nad skom dad med pa la ni kha zas kyi gong du zhun mar blud de/_de'i 'og tu kha zas bza'o/_/btung bar ni pi pi ling dang /_bca' sga bskol
[\[356b.7\]]ba'i khu ba blud do/_/mkhur bar bcang ba ni skyur gang yang rung bas bya'o/_/snum chos su ni thang las skyes pa'i sha khu sbyin la/_zhun mar dang 'o ma ni sna sman du blugs so/_/lkog ma'i nad gso ba thams cad la thog mar gtar gas khrag phyung ste/_sna sman rnon po'i las bya'o/_/skyer pa'i
[\[357a\]]
[\[357a.1\]]shun pa dang /_skyer khaN+Da dang /_nim pa dang /_dug mo yungs bskol ba'i khu ba'am/_yang na a ru ra bskol ba'i khu ba'i nang du sbrang rtsi dang sbyar ba blud do/_/smin pa'i sman bya'o/_/'bras bu gsum dang /_tsha ba gsum dang /_nas tshig 'khus pa'i thal ba dang /_
[\[357a.2\]]skyer pa dang /_tsi tra ka dang /_skyer khaN+Da dang /_pa tha dang /_te dzo pa ti dang /_nis pa pa dang /_de rnams tshwa dang /_ba gcin dang sbyar ba'i ri lur byas pa dang /_phye mar byas nas gdab pa dang /_mkhur bar dgang ba la sogs pa ci rigs par bya'o/_/lcang ma dang /_ge ri kar+Ni ka
[\[357a.3\]]dang /_gla sgang dang /_thang shing dang /_bca' sga dang /_shu dag dang /_dan ti dang /_mur ba dang /_de rnams lhan cig sbyar ba'i lde gu dro 'jam tsam bskus na na zhing skrangs pa sel to/_/de la rlung las gyur pa ro hi na'i nad la ni phyi nang gnyis nas dugs bya ste/_myur du lan tshwa dang ldan pa'i
[\[357a.4\]]mtshon nam sen mos bzhar zhing dbri bar bya'o/_/rtsa ba lnga bskol ba'i khu ba mkhur bar dgang ba ste/_til mar gyi sna sman yang sbyar ro/_/mkhris pa las gyur pa'i lkog ma'i nad la ni khrag phyung la/_kha ra dkar po dang /_pri yang ku dang /_sbrang rtsi sbyar bas bsku bar bya'o/_/
[\[357a.5\]]seng phrom dang /_rma shing bskol ba'i khu ba mkhur bar bcang ngo /_/rgun 'bru dang /_pa ru ka sha bskol ba'i khu ba mkhur bar bcangs na yang phan no/_/khrag las gyur pa'i lkog ma'i nad la ni cho ga gong ma bzhin du byas te gso bar bya'o/_/khrag las gyur pa'i lkog ma'i nad ni gso
[\[357a.6\]]dka' ste spang bar bya'o zhes kyang bshad do/_/bad kan las gyur pa'i lkog ma'i nad la ni me mdag dud pa can gyis bdug pa dang /_sman tsha ba rnams kyis gdab par bya'o/_/yang na a pa marga'i 'bras bu dang /_ge ri kar+Ni dkar po dang /_dan ti dang /_byi dang ga dang /_rgyam tsha dang /_de rnams
[\[357a.7\]]til mar dang sbyar bas sna sman dang mkhur bar bcang ba rab tu bsngags so/_/lkog ma'i nad brin da dang /_sha lu ka dang /_du d+hi ke ri ka dang /_kyi la yu ka dang /_de rnams la yang gso ba gong ma bzhin du bya'o/_/lkog ma'i 'bras nad la ni khrag gzags te/_'bras bu gsum dang /_
[\[357b\]]
[\[357b.1\]]gi wang dang /_skyer khaN+Da dang /_btsag yug snam dang /_seng phrom dang /_lan tshwa dang /_rma shing dang /_pi pi ling dang /_de rnams kyis byug pa dang /_mkhur bar bcang bar bya'o/_/de la rlung las gyur pa'i lba ba'i nad la ni til dang /_le brgan rtsi dang /_zar ma dang /_pi la ya dang /_a sa la dang /_de
[\[357b.2\]]rnams kyi sa bon btags pas dugs bya ste/_de'i 'og tu dbyung bar bya'o/_/de nas rma 'drubs pa dang /_she kru dang /_seng phrom dang /_ag+ni man+tha dang /_hasti pi pi ling dang /_ba spru ba dang /_shing ta la dang /_a ru ra dang /_arka'i rtsa ba dang /_kar ka ta'i me tog
[\[357b.3\]]dang /_de rnams sbyar ba'i lde gus yang dang yang bsku bar bya'o/_/yang na e ka shi ka chang ngam rang skyur las btags te bsku'o/_/sle tres dang /_nim pa dang /_dug mo yungs dang /_han sa pa ti dang /_ba la rnam gnyis dang /_thang shing dang /_pi pi ling dang /_de rnams til
[\[357b.4\]]mar dang lhan cig sbyar te blud do/_/bad kan las gyur pa'i lba ba'i nad la yang cho ga gong ma ltar bya'o/_/yang na a za gan d+ha dang /_bong nga dkar po dang /_bi sha l+ya dang /_a tsa shring gi 'ol ma se dang /_ku ba kha bo dang /_shu ka ha dang /_rgya skyegs shing gi thal ba dang /_de rnams
[\[357b.5\]]btags pa'i phye mas byug pa dang /_dugs kyis bzhu ba la sogs pa yang bya'o/_/mu k+Sha ka'i thal ba ba gcin dang bskyos te btsags pa'i khu ba'i nang du ci tse btsos pa'i zas dang btung ba yang spyad do/_/yang na dug mo yungs kyi sde tshan dang /_lan tshwa rnam lnga dang /_til mar dang lhan
[\[357b.6\]]cig bskol te blud do/_/de bzhin du bad kan 'dzoms pa'i bdug pa dang /_slon dang /_sna sman la sogs pa yang bsten par bya'o/_/tshil las gyur pa'i lba ba'i nad la ni dang po khrag gtar la de nas bad kan 'joms pa'i sman bsten no/_/yang na sman a sa na'i sde tshan ba gcin dang
[\[357b.7\]]bskol ba'i khu ba snga dro'i dus su btung ngo /_/de ltar byas kyang ma zhi na smin par bya ba'i cho ga byas la rma gso ba'i cho ga thams cad 'dir sbyar bar bya'o/_/kha nad gso ba/_kha nad smin pa la ni 'bras bu gsum dang /_pA tha dang /_rgun 'bru dang /_sna ma'i me tog dang /_de rnams bskol te bsgrangs
[\[358a\]]
[\[358a.1\]]pa'i nang du sbrang rtsi btab pa khar bcang zhing bsku bar bya'o/_/yang na zhim thig le'i sde tshan btags pa'i phye ma bldad cing kha'i ljab ljib phyir dbo'o/_/rlung gis kha nad smin pa la ni pi pi ling dang /_lan tshwa dang /_sug smel gyi phye mas gdab po/_/yang na rlung 'joms pa'i sman dang /_
[\[358a.2\]]bskol ba'i sna sman dang /_mkhur bar bcang ba yang bya'o/_/mkhris pa dang khrag las gyur pa'i kha nad la ni khrag mkhris 'joms pa'i sman sbyar ro/_/bad kan las gyur pa ni bad kan 'joms pa'i sman bsten no/_/kha'i 'brum bu sra zhing brtan pa la ni sha kha pa tra zhes bya ba'i mtshon gyis
[\[358a.3\]]dbral bar bya'o/_/skyon gang dang gang gi shas che ba brtags te 'dus pa'i nad la yang gso ba de ltar bya'o/_/kha'i 'brum bu tshabs cher skyes pa la ni dang po bcad la swardzi ka'i thal ba dang /_bca' sga'i phye ma sbrang rtsi dang sbyar bas rma la gdab cing /_de gnyis bskol ba'i khu ba sbrang rtsi dang sbyar
[\[358a.4\]]ba mkhur bar bcang ngo /_/yang na sle tres dang /_nim pa btags pa'i phye ma sbrang rtsi dang til mar dang sbyar ba mkhur bar bcang ngo /_/kha zas ni nas las byas pa bza' zhing sman rno ba dang sbyar ba'i til mar gyis sna sman dang bsku byug bya'o/_/kha nas rnag 'byung ba la ni du ba brngub pa dang /_sna sman
[\[358a.5\]]rnon po gtang bar bya'o/_/btsod dang /_seng phrom dang /_da ta ki dang /_pri yang ku dang /_shug pa dang /_de rnams chu dang sbyar bas kha'i nang du bkru bar bya ste/_phye mas kyang kha'i nang du gdab po/_/so nang u pa ku sha'i bsil chos dang sna sman la sogs pa yang 'dir sbyar ro/_/'bras bu gsum dang /_
[\[358a.6\]]tsi tra ka dang /_tig ta dang /_shing mngar dang /_yungs kar dang /_tsha ba gsum dang /_gla sgang dang /_ser po rnam gnyis dang /_ya bak+Sha ra dang /_da trig dang /_skyur dang /_tsan+dan dang /_lcang ma dang /_a shwang+tha dang /_'dzam bu'i myu gu dang /_shun phrag dang /_a hi ma ra'i shun pa dang /_seng ldeng gi snying po dang
[\[358a.7\]]de rnams bskol te tshigs ma bor la dngas ma yang bskol te skan ter song ba'i nang du sman de nyid kyi phye ma btab ste ri lur byas pa kha'i nang du rtag tu mur zhing bzhag na/_lkog ma'i nad dang /_mchu nad dang /_rkan la sogs pa kha'i nad shin tu gso dka' ba yang 'joms par byed do/_/khyad par
[\[358b\]]
[\[358b.1\]]du ro hi na'i nad dang /_kha skams pa dang /_lces ro mi tshor ba rnams sel bar byed do/_/zhes lus 'phags kyi bdag pos bshad pa yin no/_/seng ldeng srang brgyad cu rtsa gnyis chu srang nyis stong bzhi bcu rtsa brgyad kyi nang du bskol ba'i khu ba'i nang du tsan+dan dang /_a ka ru dang /_gur gum
[\[358b.2\]]dang /_pa ri be la dang /_ba la dang /_pu shel tse dang /_thang shing dang /_seng phrom dang /_rgun 'bru dang /_btsod dang /_mon cha ra dang /_shug pa dang /_byi dang ga dang /_'bu su hang dang /_chu srin sen mo dang /_rgya spos dang /_kad pa la dang /_sug smel dang /_bya ma ka dang /_rma shing dang /_
[\[358b.3\]]de rnams zho gnyis gnyis dang /_til mar srang sum cu rtsa gnyis dang bskol te mar 'ba' zhig lus pa las btung ba dang /_sna sman du btang ba dang /_mkhur ba bkang zhing bcang bar byas na/_kha'i nang gi nad thams cad sel zhing khyad par du mig bya rgod ltar gsal ba dang /_rna ba'ang
[\[358b.4\]]phag pa bzhin du gsang bar byed do/_/tsakra marda dang /_skyer pa dang /_seng phrom rnams kyis lde gu byas te gdong la bskus na ngo khabs dang sme ba dang dri ma la sogs pa'i skyon thams cad sel zhing gdong pa zla ba ltar mdangs gsal bar 'gyur ro/_/sa ha ra dza srang brgyad cu chu srang nyis stong bzhi
[\[358b.5\]]bcu rtsa brgyad dang bskol te bzhi cha lus pa'i nang du seng ldeng dang /_'dzam bu dang /_shing mngar dang /_shur ba dkar po dang /_shing lcang kong dang /_hasti ma ra dang /_ut+pal sngon po dang /_de rnams srang phyed phyed zhib tu btags te/_til mar srang sum cu rtsa gnyis dang bskol te/_mar lus
[\[358b.6\]]pa las mkhur bar bcang na/_kha'i nad thams cad 'joms par byed cing /_khyad par du so 'gul zhing yo ba brtan par byed do/_/seng ldeng gi snying po srang nyis brgya dang /_a ri me da sa'i shun pa srang brgyad chu srang nyis stong bzhi bcu rtsa brgyad dang lhan cig bskol te/_bzhi cha lus pa dang tshigs ma
[\[358b.7\]]bor la dngas ma yang bskol la skan ter song ste bsgongs pa'i nang du dbyi mo dang /_ba la ka dang /_rma shing dang /_btsag dang /_tsan+dan rnam gnyis dang /_seng phrom dang /_pra puN+Da rI ka dang /_shing mngar dang /_rgya skyegs dang /_an dza na rnam gnyis dang /_da ta ki dang /_kad pa la'i 'bras bu dang /_ser
[\[359a\]]
[\[359a.1\]]po rnam gnyis dang /_'bras bu gsum dang /_dri sna bzhi dang /_a ga ru dang /_gla sgang dang /_btso dang /_n+ya gro d+ha'i myu gu dang /_spang spos dang /_byi tsher ba dang /_shug pa dang /_o la ba lu ka dang /_btsod dang /_de rnams zho gnyis gnyis zhib tu btags pa'i phye ma dang /_dzA ti b+ha dra dang /_
[\[359a.2\]]dzA ti pa la dang /_li shi dang /_ka ko la dang /_ko la ka dang /_de rnams srang re re dang /_ga pur shel mdog dkar po dri ma med pa srang nyi shu dang /_de rnams kyi phye ma yang bcug ste ri lur byas la rtag tu khar bzhag na kha'i nad thams cad sel lo/_/gong gi sman kun ma 'byor na/_de las gang
[\[359a.3\]]rnyed pa'i sman gyi phye ma dang /_til mar bskol la/_cho ga gong ma bzhin du byas te mkhur bar bcangs na/_kha'i nad thams cad sel lo zhes bshad do/_/so brtan par byed pa'i mchog yin no/_/yang sman gong ma de nyid dang /_seng ldeng gi snying po ri lur byas pa dang /_a ri me da sa dang
[\[359a.4\]]sbyar ba'i til mar dang sbyar te btung na/_nad med cing tha mal pa zhig na yang nyin re bsten na so brtan par 'gyur ro/_/rgun 'bru dang /_sle tres dang /_su ma na dang /_su ma na'i lo ma dang /_skyer pa dang /_byi tsher ba dang /_'bras bu gsum dang bskol ba sbrang rtsi dang sbyar ba 'dis mkhur bar bcang bar
[\[359a.5\]]byas na kha'i nad thams cad sel bar byed do/_/pa tha dang /_skyer pa dang /_ru rta dang /_gla sgang dang /_btsod dang /_pu shel tse dang /_yung ba dang /_seng phrom dang /_te dzo ba ti dang /_de rnams kyi phye ma sbrang rtsi dang sbyar bas bsku bar byas na/_so'i rnyil na bas nyam thag cing g.ya' ba dang /_smin pa dang /_'dzag pa
[\[359a.6\]]rnams 'joms so/_/khyim gyi dud pa dang /_skyer khaN+Da dang /_pa tha dang /_tshwa ba gsum dang /_ya bak+Sha ra dang /_tsi tra ka dang /_lcags phye dang /_'bras bu gsum dang /_te dzo pa ti dang /_de rnams kyi phye ma sbrang rtsi dang sbyar ba ni/_ta la ka'i phye ma zhes bya ba ste khar bcangs na kha'i nad dang /_so 'gul
[\[359a.7\]]ba'i nad rnams la phan no/_/skyer pa dang /_rgyam tsha dang /_ldong ros dang /_nas tshig 'khus pa'i thal ba dang /_ba bla dang /_de rnams kyi phye ma mar dang sbrang rtsi dang sbyar ba ni si tra pa zhes bya ba'i phye ma yin te/_de khar bzhag na kha dang so 'gul ba'i nad rnams zhi bar byed do/_/ba gcin gyi nang du a ru
[\[359b\]]
[\[359b.1\]]ra'i tshi gu bskol te zhu ba dang /_de'i khu ba ba la ka dang /_shu ti dang /_ru rta gsum gyi phye ma bskol ba khar bzhag na/_kha'i nad yun ring ba yang 'joms par byed do/_/ji ltar rgyal pos gnang ba'i skyes bu phung khrol gyis mi tshugs pa bzhin no/_/lo ma bdun pa dang /_pu shel tse dang /_pa to la
[\[359b.2\]]dang /_bca' sga dang /_'bras bu gsum dang /_pi sha la dang /_kyi lce ba dang /_tig ta dang /_ser po rnam gnyis dang /_sle tres dang /_de rnams bskol ba'i khu ba sbrang rtsi dang sbyar ba 'thungs pa'am/_khar bzhag na yang rung ste/_kha'i nang na gnas pa'i nad ma lus pa sel bar byed do/_/
[\[359b.3\]]skyer pa rlon pa rang gi khu ba bskol te/_skan ter song ba'i nang du btsag gi phye mas btab ste/_sbrang rtsi dang bcas pas kha bkang zhing bzhag na/_kha'i nad smin pa dang /_rma 'khyims pa sel bar byed do/_/pa to la dang /_nim pa dang /_shing mngar dang /_ba sha ka dang /_sna ma'i me tog
[\[359b.4\]]dang /_a ri me da sa dang /_seng ldeng dang /_'bras bu gsum dang /_de rnams re re yang skyer pa'i cho ga bzhin du sbyar te gtang bar bya'o/_/seng ldeng dang /_lcags phye dang /_'bras bu gsum dang /_ardzu na dang /_sen rtsi dang /_a ti mar dang /_de rnams chu dang bskol pa'i khu ba mkhur
[\[359b.5\]]bar bcang na kha dang so nad rnams zhi bar byed do/_/kha'i nad dang /_so rtsa'i nad bad kan dang khrag shas che ba'i nad rnams la ni khrag ngan mang du dbyung ste/_lus kyi sman dang /_slon dang /_mgo bo'i bkru sman dang /_mkhur bar bcang ba la sogs pa yang kha ba dang tsha ba'i sman gyis bya ste/_
[\[359b.6\]]de ni phal cher bad kan dang mkhris pa 'joms pa'i sman dpyad bya'o/_/kha zas ni nas dang /_ci tse ba dang /_khre dang /_bra bo dang /_de rnams phub ma med par byas te/_tsha chu'am thal sman gyi chu nad du sbangs la snum med par byas te bza'o/_/khu bcud dang /_khur ba la sogs pa gang yang bad kan
[\[359b.7\]]'joms par byed pa'i zas bza'o/_/srog gi rlung gi lam la gnas pa yin te/_gal te lkog ma'i nad kyis dbugs bde bar mi 'byung zhing bkag na ni 'chi bar 'gyur te/_de bas na lkog ma'i nad ni myur du gso bar bya ba yin no/_/kha nad gso ba'i le'u ste nyi shu rtsa gnyis pa rdzogs so//_//_
[\[360a\]]
[\[360a.1\]]de la mgo bo'i nad skye ba'i rgyu ni dud pa dku ba'i nang du 'dug pa dang /_nyi tshan la 'dug pa dang /_kha ba grang mo'i nang du 'dug pa dang /_chu nang du rtse ba dang /_nyin par gnyid mang du log pa dang /_nub mo gnyid ma log pa des/_rngul la sogs pa'i nad skyed pa dang /_
[\[360a.2\]]mdun nas rlung gis phog pa dang /_mchi ma 'byung ba dgag pa dang /_ha cang du drags pa dang /_mgo la srin bu yod pa dang /_'byung ba'i shugs bgags pa dang /_khur lci ba khur ba dang /_mgo la byi dor drags pa dang /_bsku byug drags pa dang /_gzhan la zhe sdang chen po skyed
[\[360a.3\]]pa dang /_dngos po gcig la yun ring du lta ba dang /_ma goms pa'i zas zos pa dang /_dring ba bsnams pa dang /_ma zhu ba dang /_smra ba drag po la sogs pa'i rgyus nad mgo bo'i nang du zhugs te na bar byed do/_/de la rlung las gyur pa'i mgo nad kyi rtags ni mur 'gram gnyis su
[\[360a.4\]]zug cing na ba dang /_so'i phreng ba rnams phug pa snyam sems pa dang /_smin mtshams dang /_dpral ba lhung ba snyam sems pa dang /_rna bas sgra mi thos pa dang /_mig phyung ba snyam du na ba dang /_mgo 'dam pa dang /_tshigs rnams bye ba snyam byed pa dang /_rtsa'i dra ba
[\[360a.5\]]rnams 'phar ba dang /_gnya' ba dang /_'gram pa 'byar ba snyam byed pa dang /_gsal zhing 'tsher ba mthong mi bzod pa dang /_sna chu 'dzag pa dang /_glo bur du ldang dub pa dang /_snum gyis bsku zhing dugs dang mgo bcing ba la sogs pa byas na cung zhig zhi zhing mnyen par
[\[360a.6\]]'gyur ba yin no/_/mgo bo gzhogs phyed na ba'i rtags ni klad pa'i phyed rab tu na ba yin te/_zla ba phyed phyed dam zla ba gcig na ste de'i 'og tu rang nyid zhi bar 'gyur ro/_/tshabs cher skyes na ni mig gam rna ba la gnod par byed do/_/mkhris pa las gyur pa'i mgo nad kyi rtags ni
[\[360a.7\]]mgo rab tu na ba dang /_dbugs tsha zhing du ba byung ba snyam sems pa dang /_tsha ba dang /_lus rngul ba dang /_mig tsha 'ur 'ur por 'dug pa dang /_brgyal ba dang /_nub mo dang /_grang ba'i dus su cung zad bde ba rnams yin no/_/bad kan las gyur pa'i klad pa'i nad kyi mtshan ma ni kha
[\[360b\]]
[\[360b.1\]]zas yi gar mi 'ong ba dang /_mgo lci ba dang /_tshor ba med par bem bem por 'dug pa dang /_reg na grang ba dang /_rtsa mi 'phar ba dang /_sgyid skyur ba dang /_gnad rnams su mtshan mo lhag par na ba dang /_snyom pa dang /_mig 'bur skrang ba dang /_rna ba g.ya' ba dang /_skyur ba
[\[360b.2\]]rnams yin no/_/khrag las gyur pa'i mgo nad kyi mtshan ma ni mkhris pa bas shas cher na ba yin no/_/lhag ma ni mkhris pa bzhin du blta'o/_/'dus pa las gyur pa'i mgo nad kyi rtags ni/_thams cad kyi mtshan ma dang ldan pa yin no/_/kha zas zhag lon pa dang /_
[\[360b.3\]]rnying pa dang /_rul pa zos pas mgo'i khrag dang /_sha rul bar byas te/_des 'dus pa'i nad skyes shing 'khrugs te/_mgo bor srin bu skyes te/_khrag 'thung bar byed do/_/de'i rgyus mi bzod par na ba dang /_sems nyams par byed pa dang /_lud pa lu ba dang /_
[\[360b.4\]]nyams stobs zad pa dang /_mgo rtsub pa dang /_skrangs pa dang /_mgo bcad pa snyam byed pa dang /_tsha 'ur 'ur por 'dug pa dang /_mgo 'dam pa dang /_rnags pa dang /_mgo'i thod pa dang /_rkan rnams su g.ya' ba dang /_skem pa dang /_srin bu rgyu ba snyam sems pa dang /_
[\[360b.5\]]snabs zangs mdog bzhin du dmar zhing dngas pa 'byung ba dang /_rna ba sgra 'ur 'ur zer ba yin te/_de ni klad pa'i nad srin bu las gyur pa zhes bya'o/_/de la rlung shas che ba mgo'i nad ni mgo bo 'gul zhing 'dam pa yin te/_de'i ming ni mgo 'dam pa'i nad ces bya'o/_/khrag
[\[360b.6\]]mkhris shas che ba'i mgo nad ni/_mur 'gram gnyis skrangs pa dang /_drag tu na zhing tsha ba dang nub mo gnyid mi 'ong ba dang /_glal ba dang /_rims kyis 'debs pa dang /_dran pa nyams pa dang /_kha bro ba dang /_gdong ser ba dang /_de rnams dang ldan pa ni mur 'gram gyi nad
[\[360b.7\]]ces bya ste/_gso ba ma byas te yal bar bor na ni/_zhag bdun nas ni srog 'phrog pa yin te/_gso ba myur du byas na ni 'tsho ba yin no/_/mkhris pa dang rlung dang ldan pa'i mgo nad kyi rtags ni mur 'gram dang /_mig dang /_smin ma dang /_'phral ba rnams su na zhing zug la 'bar
[\[361a\]]
[\[361a.1\]]ba yin te/_de yang nyi ma shar nas phyed kyi bar du cher na ba dang /_lhag par nyi ma phyed la tshabs cher na zhing 'phar ba yin te/_de la ni dong gra la sogs pas gso bar byas kyang mi phan te/_nyi ma phyed phan chad nas rang nyid rim gyis zhi ba de ni/_mgo'i nad nyi ma ltar
[\[361a.2\]]'khor ba yin zhes bya ba ste/_de ltar mgo nad rnam pa bcur bshad pa yin no/_/mgo nad de nyid kyi bye brag las thod pa'i nad rnam pa dgu bshad pa yin te/_yang rlung las gyur pa'i klad pa'i nad mngal gyi nang na yod pa'i dus su yang 'byung bar 'gyur te/_de yang mdog gnag
[\[361a.3\]]pa dang /_nad med pa dang /_skrang ba yin te/_de ni nye ba'i mgo zhes bya ba'i klad pa'i nad yin no/_/mgo nad thor bu can 'brum bu can zhes bya ba yod de/_de yang nad gzhi ji lta ba bzhin du shes par bya'o/_/mkhris pa dang khrag dang /_bad kan las gyur pa'i klad pa'i nad yod de/_
[\[361a.4\]]nad des mgo'i nang rul bar byas te/_srin bu skyes nas zos pa las 'brum bu khre'am/_'bras dkar po tsam 'byung ba ni ba la ta ka lta bu'i mgo nad ces bya'o/_/bad kan dang /_rlung las gyur pa'i klad pa'i nad mgo g.ya' ba dang /_skra 'byi ba dang /_tshor ba med pa dang /_rtsub
[\[361a.5\]]pa la pags pa'i phyi shun gog pa de ni klad pa'i nad ru na ka zhes bya ba yin no/_/mkhris pa dang rlung 'dres pa ba spu'i khung bu nang du zhugs te/_skra rtsa 'byi bar 'gyur zhing /_de'i shas kyis nang du bad kan dang khrag zhugs te/_sbubs rnams skyer mi ster de 'gog par byed pa de ni klad pa'i
[\[361a.6\]]nad in+d+ra lu pa ta zhes bya'o/_/gzhan dag ni re ru dza zhes bya bar 'dod do/_/kha cig ni spu 'byi zhes 'dod do/_/mi rnams kyi na tshod 'gyur ba bzhin du rim gyis skra 'byi zhing spyi cer du 'gyur ba yin te/_de yang rlung las spyi cer du gyur pa'i rtags ni tshig pa bzhin du mdog gnag pa
[\[361a.7\]]yin no/_/mkhris pa'i spyi cer ni rtswa tshos pa lta bus khyab pa yin no/_/bad kan gyi spyi cer ni pags pa mthug cing mdog gnag pa dkar ba yin te/_de ltar nad gzhi rang rang gi mdog bzhin du pags pa'i mdog kyang de ltar shes par bya'o/_/nad gzhi thams cad kyi mtshan
[\[361b\]]
[\[361b.1\]]ma dang ldan te/_sen mo'i mdog ltar snang ba dang /_yang na mes bsregs pa bzhin du spu med cing tsha 'ur 'ur por 'dug pa de ni gsor mi rung ngo /_/mya ngan dang chad pa dang khros pa las skyes pa'i lus kyi drod gang yin pa de spyi bor zhugs nas des skra'i rtsa bar tshos shing smin par
[\[361b.2\]]byas nas skra dkar skye bar 'gyur ro/_/de la rlung las gyur pa'i skra dkar gyi mtshan ma ni spu grugs pa can dang /_cung zad sngo bsangs su 'dug pa dang /_sra zhing rtsub la chu'i nad mdog ltar 'dug pa yin no/_/mkhris pa'i skra dkar gyi mtshan ma ni tsha ba dang /_mdog cung zad sngo bsangs
[\[361b.3\]]su 'dug pa dang /_bad kan gyi skra dkar gyi mtshan ma ni snum pa dang /_'phel ba dang /_sbom pa dang /_mdog dkar ba yin no/_/'dus pa las gyur pa'i skra dkar gyi mtshan ma ni 'dres pa yin no/_/'dus pa'i mgo nad las gyur pa'i spyi cer dang /_skra dkar la sogs pa
[\[361b.4\]]gzhan dag ni gsor mi rung ngo /_/lus gyur pa las byung ba'i spyi cer dang /_skra dkar ni bcud kyis len gyi cho gas gso bar bya'o/_/mgo nad kyi dmigs shes par bya ba'i le'u ste nyi shu rtsa gsum pa rdzogs so//_//de nas mgo nad gso ba'i le'u bshad par
[\[361b.5\]]bya ste/_de la rlung las gyur pa'i mgo nad la ni rlung gi cho ga rnams spyad par bya ste/_de yang thog ma dang nyal khar mgo bo mar gyis bskus te/_mar khu dro 'jam dang /_'o ma btung bar blud do/_/sran ma sha dang rgya sran dang /_sran mung+ga ste/_de la rlung las gyur pa'i mgo nad la/_
[\[361b.6\]]de rnams gang yang rung ba mar dang ldan par sbyar bar bza'o/_/til mar dang 'o ma bsres pa'i btung bar blud pa'am/_til mar ma rnyed pa na til btags pa'i 'o ma dang lhan cig sbyar ba blud do/_/de'i 'og tu glan pa'i dugs sam/_yang na sha brdungs pa 'u su dang sbyar bas
[\[361b.7\]]mgo la dugs byas na phan no/_/rlung 'joms pa'i sman rtsa ba bcu pa la sogs pa 'o ma dang sbyar bas mgo la blugs par bya'o/_/snum dang ldan pa'i sna sman gtang ba dang /_du ba rngub pa dang /_de bzhin du mgo bo dang /_rna ba rnams nyams brta bar bya'o/_/sman ba ra na'i
[\[362a\]]
[\[362a.1\]]sde tshan 'o ma dang chu dang bskol la/_'o ma lus pa dang /_de bsrubs la mar sar phyung ba dang /_mngar ba'i sde tshan gyi sman dang /_yang bskol ba'i khu ba mar des snar blugs pa byas na rab tu bsngags so/_/yang na mngar ba'i sde tshan de nyid dang /_'o ma yang bskol ba
[\[362a.2\]]mar dang kha ra dang ldan pa sbyin no/_/ras bal gyi sa bon dang /_shing tsha dang /_gla sgang dang /_sna ma'i me tog kham bye ba rnams kyi phye ma chu dron dang sbyar te sna sman du btang na/_mgo nad zug gzer dang bcas pa 'joms so/_/li kha ra dang /_gur gum dang /_mar lhan cig
[\[362a.3\]]bskol te snar blugs na/_khrag dang mkhris pa las gyur pa'i klad nad sel to/_/yang na ru rta dang /_rgya spos dang /_ut+pa la dang /_tsan+dan dang /_de rnams mar dang sbyar ba'i 'dag gus mgo la byugs na phan no/_/rlung gi nad la gnod pas 'dir gtar ga ni mi bya'o/_/
[\[362a.4\]]ji skad bstan pa bzhin du gso ba de dag gis ma zhi na ni me'i las bya ste/_bad kan la yang de ltar me btsa' bya'o/_/klad pa phyed na ba'i rlung 'joms pa la yang cho ga de ltar bya'o/_/de bzhin du nad gzhi'i tshul dang sbyar te gso ba yang ci rigs par sbyar te/_shri sha'i sa
[\[362a.5\]]bon dang /_a ba marga'i rtsa ba dang /_lan tshwa lce myang tsha dang sbyar bas sna sman gtang ngo /_/sa la par+Ni 'am/_yang tsakra marda gang yang rung ba skyur dang sbyar bas mgo bo bsku'o/_/klad nad nyi ma ltar 'khor ba rnams la yang cho ga gong ma ltar bya ste khyad par du khrag dbyung
[\[362a.6\]]ngo /_/mkhris pa las gyur ba'i mgo nad la ni thog mar snum chos bya ste/_de'i 'og tu khrag gtar ro/_/sman bsil ba'i nus pa dang ldan pa'i byug pas byugs pa dang /_blugs pa dang /_lus slon khrus kyis sbyang ba dang /_mas gtong ba yang bya'o/_/yang na 'tsho byed
[\[362a.7\]]sde bcu 'o ma dang mar dang lhan cig bskol ba'i mar gyi btung ba dang snar blugs pa yang spyad do/_/khrag las gyur pa'i mgo bo'i nad la yang /_mkhris pa'i gso ba ji lta ba bzhin du bya'o/_/mur 'gram gyi nad kyang mkhris pa'i gso ba ltar bya ste/_tshabs che zhing yun ring
[\[362b\]]
[\[362b.1\]]ba ni spang bar bya'o/_/bad kan las gyur pa'i mgo bo'i nad la ni mar rnying pas snum chos byas la sman tsha ba'i skyug sman gtang ngo /_/dugs dang byug pa dang sna sman la sogs pa'i rtsub pa dang /_dro ba dang rno ba'i sman gyis bya'o/_/'dus ba las gyur pa'i mgo nad la ni sman
[\[362b.2\]]gyi gso ba yang 'dres par sbyar te/_smyung ba yang rab tu bsngags so/_/srin bu las gyur pa'i mgo nad la ni srin bu srog chags gang yang rung ba'i khrag gis snar blugs na/_nang gi srin bu la khrag gis reg ste/_de'i dris srin bu brgyal nas/_sna dang kha'i sgo nas
[\[362b.3\]]phyir 'byung bar 'gyur ro/_/de nas sman shin tu rno bas sna sman dang /_du ba rngub pa dang /_bsku byug dang /_srin bu la phan pa'i sman sbyar bar bya ste/_byi dang ga dang /_swartsi ka'i thal ba dang /_dan ti dang /_shing kun dang /_de rnams ba gcin dang sbyar ba'i khu bas sbyor
[\[362b.4\]]ba byas na phan no/_/sman tsha ba gang yang rung ba dang /_nim pa dang /_ing gu ti dang /_bi lu dang /_de dag gang yang rung ba'i 'bru mar gyi sna sman yang sbyar ro/_/yang na byi dang ga ra'i gcin dang bsres nas snar blugs na srin bu 'joms pa'i mchog yin no/_/sman pu ti
[\[362b.5\]]mad tshwa dang /_byi dang ga gnyis sbyar te du ba rngub pa dang /_snar blugs pa dang /_sman du sbyar na phan no/_/srin bus khrag 'thung ba yin pas/_'di la khrag mi dbyung ngo /_/de la mgo 'dam pa'i nad la ni rlung gi mgo nad gso ba thams cad bya ste/_bsreg pa'i las ni ma
[\[362b.6\]]gtogs so/_/nye ba'i mgo zhes bya ba'i klad pa'i nad skyes pa'i snga rol du'am skyes ma thag gsar du byung ba yang rung ste/_de la ni rlung nad gso ba'i cho ga bzhin bya la/_smin nas ni 'bras nad kyi gso ba ltar bya'o/_/mgo nad thor bu dang /_'brum bu can la ni khong 'bras
[\[362b.7\]]cung zad smin pa'i cho ga rnams bya'o/_/ba la ta ka lta bu zhes bya ba'i mgo nad la ni srin bu pad bas gtar te/_nim pa'i chus blugs par bya'o/_/stag rtug gi khu ba'i nang du lan tshwa shas cher btab ste byug go_/yang na pa to la dang /_nim pa'i lo ma 'am/_yang na yung ba dang /_
[\[363a\]]
[\[363a.1\]]til gyi tshigs ma rnying pa dang /_khyim bya'i rtug pa gnyis lhan cig sbyar ba 'am/_sbyor ba gsum po gang yang rung ba ba gcin dang sbyar ba'i 'dag gus bskus na phan no/_/ru rta'i phye ma til mar dang /_sla nga'i nang du brngos te/_mgo nad pa la ta ka zhes bya ba la bskus na/_
[\[363a.2\]]g.ya' ba dang /_gnag pa dang /_tsha 'ur 'ur por 'dug pa dang /_nad kyis nyam thag pa rnams 'joms so/_/ma la ti dang /_tsi tra ka dang /_ka ra bI ra dang /_ka rany+dza dang /_de rnams til mar dang bskol bas skra bregs pa'i 'og tu bskus na/_ba la ta ka zhes bya ba'i nad thams
[\[363a.3\]]cad sel to/_/de ltar byas kyang ma zhi na slon la sogs pas mgo nad dag par bya ba la 'bad par bya'o/_/klad pa'i nad da ru na ka zhes bya ba la ni thog mar dpral ba'i rtsa nas gtar ga byas la/_mgo bkru zhing phyi bdar la sogs pa'ang bya'o/_/sna sman dang sna'i sbu bu'i
[\[363a.4\]]sman yang bya'o/_/pi la ya'i sa bon dang /_shing mngar dang /_ru rta dang /_mon sran gre'u dang /_yungs kar dang /_rgya skyegs dang /_dong ga'i lo ma dang /_tsakra mar d+ha dang /_skyu ru ra'i 'bras bu rnams sbrang rtsi dang 'dag gur byugs na phan no/_/khre rgod kyi sog ma bsregs
[\[363a.5\]]pa'i thal ba chu dang sbyar bas bskus na phan no/_/klad pa'i in+d+ra lu pa ta zhes bya ba la ni nad gzhi ji lta ba bzhin du khrag gtar ba dang /_zhal zhal bya ste/_de'i 'og tu nag tshur dang /_ldong ros dang /_spangs ma dang /_na le sham dang /_'u su dang /_thang shing rnams sam/_
[\[363a.6\]]yang na 'ol ma'i 'bras bu dang /_rtsa ba 'am/_yang na ling gi rtsa ba 'am/_ka ra bI ra rang gi khu ba 'am/_yang na kaN+Da ka ri rang gi khu ba'am/_bskol ba'i khu ba sbrang rtsi dang sbyar ba'am/_yang na lung tang tse'i 'o ma'am/_sman go bye'i khu ba'am/_yang na til gyi me tog dang /_
[\[363a.7\]]gzem mar dang sbrang rtsi dang sbyar ba'am/_yang na glang po che'i so bsregs te/_snag tshar byas la til mar dang sbyar ba'am/_sbyor ba brgyad po de dag las gang yang rung bas bskus na ni in+d+ra lu pa ta zhes bya ba skra 'byi ba'i nad la phan pa'i mchog yin no/_/de la skra dkar skyes pa'i
[\[363b\]]
[\[363b.1\]]nad la ni skra bzhar la lug gi rwa glang po che'i so bzhin du snag tshar byas te bskus la/_ji srid skra nag por ma song gi bar du chu blugs pa la sogs pa yang spang ngo /_/spyi cer dang /_skra dkar dang /_gnyer ma dang skra ser por gyur cing skyes pa la ni thog mar slon khrus kyis lus sbyangs la sna sman dang
[\[363b.2\]]gdong dang mgo rnams su bsku byug rnams yang dag par spyad par bya ste/_bri ha ti la sogs pa rtsa ba bcu pa til mar dang bskol ba'i mar gyis sna sman blugs so/_/yang na nim pa'i mar gyis zla ba gcig gi bar du sna sman blugs te/_btung ba 'o ma blud do/_/rams dang /_shri sha dang /_
[\[363b.3\]]e raN+Da dang /_de rnams bring ga rA dza'i rang gi khu ba'i nang du sbangs te blugs pa'am/_yang na lcags skyogs 'o ma dang btags pa'i 'dag gus shing e ran lu dang /_ba ru ra'i shing dang /_til dang /_zangs ma'i sa bon dang /_kA kA ti ka'i sa bon rnams cha snyoms pa la bsgos te/_nyi ma'i
[\[363b.4\]]'od lta bu la bskams la/_de'i 'bru mar btsir la phyung ste/_mar de btsos nas sman du blugs pa dang /_mar nyi tshe 'thungs na skra dkar med par byed do/_/sa ha ra dza dang /_bring ga rA dza dang /_bye'u rug pa dang /_de rnams re re'i khu ba srang sum cu rtsa gnyis gnyis/_'o ma srang sum
[\[363b.5\]]cu rtsa gnyis dang /_til mar srang brgyad dang /_shing mngar srang gcig gi phye mas btab ste bskol la mar lus pa dang /_rdo'i snod dam/_shing a sa na'i snod dam/_lug gi rwa'i nang du bzhag ste/_sna sman du btang na skra dkar la phan no/_/yang na pa ya s+ya dang /_ka ra bI ra
[\[363b.6\]]gnyis 'o ma dang btags te skra dkar phyung ba'i rjes la bsku bar bya'o/_/de bzhin du skra dkar 'joms pa'i sman gyis bsku'o/_/bi la ya dang /_shing mngar dang /_dzi ban ti'i sde tshan dang /_til nag po dang /_sa nag po dang 'o ma rnams sbyar ba'i 'dag gus sbyar te bskus na skra ser
[\[363b.7\]]ba dang /_gnyer ma rengs par byed do/_/til dang /_skyu ru ra dang /_pad+ma'i ge sar dang /_shing mngar dang /_de rnams kyi phye ma sbrang rtsi dang /_'dag gur sbyar te mgo la bskus na skra 'phel zhing rgyas par byed do/_/spang spos dang /_ru rta dang /_til nag po dang /_thal tres dang /_
[\[364a\]]
[\[364a.1\]]ut+pa la sngon po dang /_de rnams btags te 'o ma dang sbrang rtsi dang sbyar bas bskus na skra skye zhing 'phel ba'i mchog yin no/_/lcags phye dang /_bring ga rA dza dang /_'bras bu gsum dang /_sa nag po dang /_de rnams kyi phye ma bu ram shing gi khu ba'i nang du zla ba gcig gi
[\[364a.2\]]bar du bzhag la/_de nas mgo la bskus na skra rtsa ba dang bcas pa nag por byed de/_sran ma sha dang /_khre rgod dang /_'bras rtsabs dang /_nas thug dang /_lcags phye dang /_de rnams tshwa skyur po'i nang du zhag gsum sbangs te/_mgo la bskus na bya dkar yang
[\[364a.3\]]mdog nag por byed na/_skra lta smos kyang ci dgos/_pi pi ling dang /_pra puN+Da rI ka dang /_shing mngar dang /_tsan+dan dang /_ut+pal sngon po dang /_de rnams kyi phye ma skyu ru ra'i khu ba dang /_til mar dang lhan cig bskol te/_mar lus pas sna sman dang bsku byug tu bsten
[\[364a.4\]]na/_klad pa'i nad thams cad dang /_skra dkar med par byed do/_/nye'u shing dang /_dzi ban ti'i khu ba dang /_sle tres dang /_'o ma dang /_snum rnam gnyis lhan cig bskol te/_'o ma dang mar lus pa'i nang du 'tsho byed sde bcu'i sman gyi phye mas btab la yang bskol
[\[364a.5\]]te/_mar lus pa las snar blugs na/_nam tshong yan chad kyi nad sel bar byed do/_/rma bya'i sgro dang /_mkhris pa dang /_rgyu ma dang /_rkang pa dang /_rtug pa dang /_mchu dang /_de dag bor ba'i sha nyi tshe dang /_rtsa ba bcu pa dang /_ba la dang /_ra sna dang /_shing mngar dang
[\[364a.6\]]sman de rnams srang gsum gsum rnams chu dang bskol te/_bzhi cha lus pa'i nang du mar srang sum cu rtsa gnyis dang /_de'i bzhi 'gyur gyi 'o ma dang /_dzI ban ti dang /_'bras bu gsum dang /_me da dang /_rgun 'brum dang /_ba ru ra dang /_pa ru sha ka rnam gnyis dang /_sa mang ga
[\[364a.7\]]dang /_dbyi mo dang /_ga bra'i rtsa ba dang /_tang pal dang /_su ti ka dang /_kha sral phre'u dang /_ma hA me da dang /_shing ta la dang /_'bra go dang /_pad+ma'i rtsa lag dang /_khardzu ra'i rtsa ba dang /_shing mngar dang /_dzi ba ka dang /_nye'u shing dang /_byid ri dang /_bu ram shing dang /_
[\[364b\]]
[\[364b.1\]]bri ha ti dang /_thal tres rnam gnyis dang /_bu ram shing dang /_mur ba dang /_gze ma dang /_zangs rtsi dang /_shing ga ta la ka dang /_rgun 'bru go stan dang /_ra sna dang /_nyi ra dang /_lca ba dang /_sug smel dang /_zur ba dang /_ma nu dang /_ba spru ba dang /_nu gang dang /_bu tshang rdo dang /_byi tsher ba dang
[\[364b.2\]]me tog ma tu ka dang /_star ka dang /_bA tA ma dang /_muny+dza ta ka dang /_shri shi da dang /_de rnams zho gnyis gnyis btags pa'i phye ma btab la bskol te mar lus pa ni rma bya chen po'i sman mar zhes bya ste yon tan gong ma bas che ste/_lus zungs brtas shing dbang po gsal bar byed
[\[364b.3\]]pa dang /_skad 'gags pa dang /_lud pa dang dbugs mi bde bas nyam thag pa 'joms te/_de bzhin du zla mtshan zag pa dang /_khu chu'i skyon la rab tu bsngags te/_nad med cing mo gsham la yang bu ster bar byed do/_/de bzhin du byi ba dang /_khyim bya dang /_dad pa dang /_ri bong dang /_
[\[364b.4\]]de rnams gang yang rung ba'i re re nas rma bya'i cho ga bzhin du ma lus par byas na yang phan yon de dang 'dra'o/_/de ltar nam tshong yan chad kyi nad nyis brgya sum cu so gcig po phan tshun ma 'dres par rgya cher bza' ba yin no/_/skyes bu rnams kyi lus kyi rtsa ba ni mgo bo yin la yan
[\[364b.5\]]lag gzhan rnams ni yal ga lta bu yin no zhes drang srong rnams smra ste/_de'i phyir mgo bo lus kyi rtsa ba lta bu la mtshon dang nad la sogs pas gnod par 'gyur na/_myur du gso bar bya ba gces so/_/dbang po rnams dang /_srog kyang mgo la brten te gnas pas/_des na
[\[364b.6\]]yan lag gi dam pa mgo bo bsrung ba la 'bad par bya'o/_/mgo bo'i nad gso ba'i le'u ste nyi shu rtsa bzhi pa rdzogs so//_//nam tshong yan chad kyi nad gso ba'i rgyud bshad zin to//_//de nas rma gso ba'i le'u bshad par bya'o/_/de la rma la rnam pa gnyis te/_
[\[364b.7\]]lhan cig skyes pa dang /_glo bur du byung ba gnyis so/_/de yang rma red pa dang /_rma ma red pa'i bye brag gis rnam pa gnyis te/_de la lhan cig skyes pa'i rma ni nad gzhi'i dbang gis lus las skyes pa'o/_/glo bur du byung ba'i rma ni phyi rol gyi mtshon la sogs pa phog
[\[365a\]]
[\[365a.1\]]pa las byung ngo /_/de la rma red pa ni nad gzhi dang bcas pa ste ma rungs pa'o/_/rma ma red pa ni dag pa ste/_nad gzhi dang mi ldan pa'o/_/nad gzhi rnams dang khrag 'dres te/_rma red pa'i mtshan ma ni phag che la kha chung ba dang /_yang na kha che la phag chung ba dang
[\[365a.2\]]rma sra zhing rdo 'dra ba dang /_yang na shin tu tsha ba dang /_shin tu zab pa dang /_yang na rma mtho ba dang /_rma shin tu grang ba 'am/_yang na shin tu dro ba dang /_mdog dmar ba dbal skya ba dang /_rnag dang chu ser 'dzag pa dang /_lus zad pa dang /_rnag dang /_sha dang /_rgyus pa dang /_
[\[365a.3\]]rmas rtsa g.yogs pa dang /_rma mched cing rab tu na ba dang /_tsha ba dang /_skrangs pas rab tu na ba dang /_g.ya' ba la sogs pa'i bla brnan de dag dang ldan pa yun ring por rma 'tsho dka' ba yin te/_bcwa lnga po de dag ni rma ma rungs pa'i rtags so/_/rlung las gyur pa'i rma'i
[\[365a.4\]]mtshan ma ni rma mdog rtsa gnag cing 'byar ba dang /_thal ba dang /_thi ba dang /_rus pa'i mdog tu snang ba dang /_rma'i nang nas zho ga chu dang /_sha bkrus pa'i chu dang 'dra ba slan te nyung ngur 'byung ba dang /_sha zad cing shin tu na zhing zug pa dang /_rtsub cing 'gags
[\[365a.5\]]pa yin no/_/mkhris pa las gyur pa'i rma'i mtshan ma ni rma myur du smin pa dang /_rma'i mdog ser ba dang /_sngo ba dang /_ser skya dang /_kham par 'dug pa dang /_gcin gyi mdog tu 'dug pa dang /_rgya skyegs shing gi khu ba lta bu dang /_thal chu lta bu dang /_til
[\[365a.6\]]mar lta bu'i chu ser tsha ba mang du 'byung ba dang /_rma kha thal sman gyis btab pa dang /_khab kyis gtsags pa bzhin du na zhing dmar la tsha zhing smin pa dang ldan pa'o/_/bad kan las gyur pa'i rma'i mtshan ma ni mdog skya ba dang /_g.ya' ba dang /_chu ser dkar
[\[365a.7\]]zhing bska ba mang du 'dzag pa dang /_rma'i thon 'khor mkhrang zhing mthon por 'dug pa dang /_rgyus pa dang /_rtsa'i dra ba snang zhing zug gzer chung ba yin no/_/khrag las gyur pa'i rma'i mtshan ma ni byu ru'i mdog ltar shin tu dmar ba dang /_chu ser khrag dang bcas
[\[365b\]]
[\[365b.1\]]par 'dzag pa dang /_rta'i gnas kyi dri ltar bro ba dang /_gzhan yang mkhris pa'i rma'i mtshan ma yang 'dir sbyar ro/_/nad gzhi gnyis 'dus pa las gyur pa'i rma dang /_gsum 'dus pa las gyur pa'i rma'i mtshan ma yang gang dang gang 'dus pa de dang de'i mtshan ma 'dres pa
[\[365b.2\]]brtags te shes par bya'o/_/rma dag cing ma red de gnod pa byed pa'i mtshan ma ni/_lce'i mdog 'dra bas 'jam zhing mnyen pa dang /_rma'i thon 'khor skya nar 'dug pa dang /_'brum phran snyam du 'byung ba dang /_yang na rma'i dbus su chung zhing mtho ba 'byung ba rnams
[\[365b.3\]]yin no/_/pags pa dang /_sha dang /_rtsa dang /_rgyus pa dang /_tshigs dang /_rus pa dang /_nang rol dang /_gnad dang /_brgyad po de rnams su kha 'byung ba ni gso dka' ba dang /_de yang go rims bzhin du 'og ma 'og mas gso dka'o/_/skyes bu'i snying stobs che
[\[365b.4\]]zhing phog snya dang ldan pa dang /_sha che zhing me'i drod dang ldan pa dang /_lang tsho dang ldan zhing nyams stobs dang ldan pa dang /_rma'i sgros zlum pa dang /_dkyus ring ba dang /_zur gsum dang /_zur bzhi po yod pa de ni gso sla ba yin no/_/de bzhin du dpyi dang /_rkub dang /_
[\[365b.5\]]pho mtshan dang /_mchu dang /_rgyab kyi sgal tshigs dang /_rgyab kyi gzhung dang /_kha dang mkhur tshos su rma byung ba yang gso sla'o/_/rma gso dka' ba ni mig dang /_snying dang /_sna dang /_mig 'gram dang /_lte ba dang /_pho mtshan dang /_rkub kyi bar bred bred
[\[365b.6\]]po dang /_lto ba dang /_rna ba dang /_rtsib logs dang /_mchan khung dang /_nu ma rnams su byung ba'i rma dang /_rma'i nang nas lbu ba dang /_chu ser dang /_rnag dang /_rlung 'byung zhing zug rngu dang bcas pa dang /_stod du skyugs pa dang /_mtshan bar rdol ba dang /_
[\[365b.7\]]gdong gi nang du byung ba dang /_rked pa dang /_rus pa la brten pa la/_mdze nad can la rma byung ba dang /_dug bsten pa dang /_lus skem pa dang /_gcin nad sbrang rtsi lta bus btab pa dang /_de rnams la rma byung na gso dka' ba yin te 'tsho bar yang dka'o/_/gang
[\[366a\]]
[\[366a.1\]]yang rma'i steng du rma byung ba dang /_shu ba chen po'i nad dang /_rims dang /_tshad par 'khru ba dang /_lud pa lu ba dang /_skom dad che ba dang /_gnyid med pa dang /_dbugs mi bde ba dang /_rma rnags mi shes pa dang /_klad pa'i srubs bye zhing klad rgyas snang ba
[\[366a.2\]]dang /_rgyus pa rul bar byas pa dang /_rtsa chad pa dang /_rma phug ring ba dang /_srin bus zos pa dang /_rus pa chad pa dang /_zug rngu dang /_dug dang bcas pa dang /_rma brtags pa dang /_log par bcings pa dang /_snum shas che ba dang /_rtsub pa dang /_rma'i nang
[\[366a.3\]]du spu la sogs pa zhugs pa dang /_'gul bskyod mangs pa dang /_khong pa ma dag pa dang /_'grangs ches pa dang /_lus rab tu rjud pa dang /_chang mang du 'thung ba dang /_nyin par gnyid log pa dang /_nyal po bsten pa dang /_mtshan mo gnyid ma log pa dang /_
[\[366a.4\]]rma'i cho ga log par byas pa dang /_'di rnams spyad na ni gso ba byas kyang mi 'grub bo/_/gang gi rma gso ba mdog thi ba'i mdog tu 'dug pa dang /_nang gi rnag zad pa dang /_sha'u phra mo brtan par 'byung ba ni myur du 'tsho bar 'gyur ro zhes bshad do/_/gal te rma
[\[366a.5\]]skrangs pa lta na ni nad gzhi ji lta ba bzhin du slon khrus kyis sbyang bar byas te/_lus dag nas de'i 'og tu sman gyi sbyor ba byas na myur du 'tsho bar 'gyur ro/_/ci ste rma skrangs par gyur na ni/_rgyun du bsil ba'i cho ga bya ste/_ji ltar skyes bu mes tshig pa la yang me de nyid
[\[366a.6\]]la bdugs pas phan pa bzhin du gang gi rma skrangs shing mkhrang la mdog nag par 'gyur zhing na ba dang bcas la/_dug dang ldan pa la ni khyad par du srin bu pad pa la sogs pas khrag dbyung ngo /_/de ltar khrag ngan dang bral bar lta na de ma thag skrangs pa dang /_mdog dmar
[\[366a.7\]]ba dang /_zug gzer zhi bar byed do/_/de ltar khrag phyung bzhin du sman bsil ba'i nus pa dang ldan pa dag ci tsam du btags pa 'o ma dang /_bu ram shing gi khu ba'i nang du mar lan brgya sbrus pa'i mar dang ldan par byas nas bskus na/_snga ma ma skams par phyis kyang
[\[366b\]]
[\[366b.1\]]bskus la zhag rer de ltar bya'o/_/de ltar bya ba yang bsku ba'i zhag la sbyar gyi/_sbyar nas zhag lon pa mi rung ngo /_/byug pa dang /_blugs pa dang /_bsku ba la sogs pa yang 'phral la byas pa can gyi rnyings pa mi phan no/_/n+ya gro d+ha dang /_u dum+bA ra dang /_a shwad+tha dang /_
[\[366b.2\]]p+lak+Sha dang /_lcang ma dang /_'di rnams kyi shun lpags btags pa'i phye ma mar dang lde gur sbyar bas bskus na/_skrangs pa sel ba'i mchog yin no/_/rlung las gyur pa'i skrang pa mkhrang zhing sra ba zug gzer che zhing khrag 'dzag bzhin du rma skrangs shing na ba 'di lta bu la ni/_
[\[366b.3\]]dugs dang gsher sa'i sha las g.yos su byas pa'i zas dang /_zar ma dang /_til mar brngos te/_'o ma dang btags la bskus na/_rma na zhing na la skrangs pa tshabs che ba yang sel to/_/bad kan dang rlung gis rma skrangs pa la ni sra la brtan zhing zug gzer chung ba yin
[\[366b.4\]]te/_de la ni bad kan dang rlung 'joms pa'i sman dang sbyar ba'i nus pa snum gyis bsku byug bya ste/_de'i 'og tu 'od ma'i sbu gu nas rim gyis dugs byas la/_de'i 'og tu skangs pa snyi bar bya ba'i phyir lag pa'i mthil lam mthe bos mnye bar bya'o/_/de'i 'og tu nas dang /_
[\[366b.5\]]gro dang /_mon sran sde'u rnams bskol te btags pa'i phye ma lde gur bskus na yang skrangs pa snyi bar 'gyur ro/_/des kyang zhi bar ma gyur na dugs bya'o/_/de la yang rma smin na ni zhi bar 'gyur la ma smin na ni de lta ma yin no/_/de la dugs ni/_rgya shug dang /_til
[\[366b.6\]]dang /_zar ma dang /_rgyam tsha dang /_phabs dang /_ru rta'i phye ma dang /_skyur po dang sbyar ba'i zan dron gyis glan pa'i dugs byas na rab tu bsngags so/_/legs par smin na ni skrang pa'i phyogs gcig tu mthon por 'dus par 'gyur te/_de la ni ci rigs par btsir ro/_/
[\[366b.7\]]shin tu gzhon pa 'am skyid de ba dag drag tu btsir ba la sogs pa'i las mi bzod pa la ni gu gul dang /_zar ma dang /_ba bla dang /_gtsang sman khron bu dang /_rta'i rtug pa dang /_thal sman gyi sman rnams kyis skrang pa smin pa la rang rdol du gzhug go/_/rma nang du 'khyims te
[\[367a\]]
[\[367a.1\]]phyir byung du ma 'dod na/_phan tshun mched par rgyu zhing gnas rnams su zhugs pa la ni snum med sman gyis rnags dbyung ba'i ched du rma nang du bskus la rnag 'jib tu gzhug go/_/rma skoms par gyur na ni 'jib sman dang /_sman gyis bsku ba rnams spang bar bya'o/_/
[\[367a.2\]]'jib sman dang byug pa de dag kyang rma khar mi bsku ste/_sbyor ba de dag byas na nyes pa rnams mi 'byung ngo /_/de la 'jib sman ni bod sran dang /_nas dang /_gro dang /_mon sran sde'u dang /_bra bo dang /_gzhan yang sman spyi bag can rnams lhan cig sbyar la 'jib rtsi bya'o/_/gcin
[\[367a.3\]]nad dang /_mdze nad kyi rman tshabs cher red pa la ni byi'u rug pa dang /_dong ga'i sde tshan gnyis kyi dang po sman bdun bdun bskol ba'i khu bas rma bkru bar bya'o/_/yang na pa to la dang /_nim pa'i 'o ma bskol bas bkru'o/_/rma dag pa yang rung ma dag pa yang rung ste/_
[\[367a.4\]]de la ni n+ya gro d+ha la sogs pa gong du bstan pa'i sman lnga'i shun phrags bskol ba'i khu bas rma bkru bar bya'o/_/yang na pa to la dang /_til dang /_shing mngar dang /_dur byid dang /_dan ti dang /_ser po rnam gnyis dang /_nim pa'i lo ma dang /_rgyam tsha dang /_'di rnams
[\[367a.5\]]sbyar ba'i 'dag gus bskus na rma sbyong bar byed do/_/rma kha tshigs dang gnad rnams su byung ba la ni dur byid dang /_dan+ti dang /_lang ga li dang /_rgyam tsha dang /_sbrang rtsi dang sbyar ba'i chang bu phra mo byas te/_rma nang du bcug na sbyor bar byed do/_/rlung gis rma zug gzer
[\[367a.6\]]drag po dang bcas shing rnag khrag 'dzag pa la ni nas dang /_gro dang /_mon cha ra dang /_shri preSh+Ta dang /_thang shing dang mar dang bcas pa'i dud pas bdug go_/khrag dang mkhris pa shas che ba'i rma la ni shin tu bsil ba'i nus pa dang ldan pa'i sman gyis bsku'o/_/rma
[\[367a.7\]]kha skams shing sha bri la rma zab pa la ni sha skyed pa'i sman bya ste/_de yang n+ya gro d+ha dang /_shug pa'i sde tshan dang /_a shwa gan+d+ha dang /_ba la dang /_til dang /_de rnams kyis bsku ba dang /_sha za ba'i srog chags kyi sha cho ga bzhin du g.yos su byas te/_zos na sha skyed de/_
[\[367b\]]
[\[367b.1\]]sems kyang dri ma med par byed do/_/rma kha'i sha gsar ba phyir 'bur zhing rlo ba la ni srin bu shing gi me tog dang /_nag tshur dang /_ldong ros dang /_ba bla dang /_gu gul dang /_kru trug tres dang /_'di rnams kyi 'dag gus bskus pa phan no/_/gal te sha de mthon por
[\[367b.2\]]mthug cing sral g.ya' zhing yun ring po nas 'tsho ba la ni thal sman gyi las kyis gso bar bya'o/_/rde'u 'byin pa'i rma las gcin 'byung ba dang /_tshigs su chad pa rnams la ni mdo'i gnas su ji skad bstan pa'i cho ga rnams bya'o/_/rma'i cho ga tshul bzhin byas kyang mi
[\[367b.3\]]'grub pa la ni me'i las rnams bya'o/_/de ltar rma'i kha rab tu sha rlo ba la sogs pa'i cho ga gong du bstan nas/_da ni rma 'tsho zhing 'drub par bya ba'i phyir sman sbyar bar bya ste/_a shwa gan+d+ha dang /_seng phrom dang /_kad pa la dang /_shing mngar dang /_btsod dang /_da ta ka'i
[\[367b.4\]]me tog dang /_'di rnams kyi phye ma sbyar na rma 'tsho bar byed pa'i mchog yin no/_/rma ma smin pa dang /_rma kha'i sha rul zhing 'drubs su mi 'dod pa la ni sman kha ba dang /_mngar ba bskol ba'i nang du til mar dang /_shing mngar gyi phye ma btab ste/_snum dang ldan pa dro
[\[367b.5\]]'jam tsam gyis bskus na rma 'drub par 'gyur ro/_/gong ma ni sbyor ba de'i steng du nim pa'i lo ma dang sbrang rtsi dang sbyar te bskus na/_rma'i cho ga sbyong ba'i mchog yin no/_/yang na sbyor ba de nyid zhun mar dang bcas pas bskus na yang rma myur du 'tsho bar byed do/_/gang
[\[367b.6\]]du til med pa'i gnas su nas kyi skyin pa bya'o/_/zhes de nyid rigs pa'i sman pa rnams 'dod do/_/khrag dang mkhris pa las gyur pa'i rma dang /_rma dug can dang /_glo bur du byung ba'i rma dang /_zabs su song ba'i rma dang /_tsha ba dang bcas pa'i rma la ni mar dang 'o ma
[\[367b.7\]]dang /_rma 'tsho ba'i sman dang lhan cig sbyar te btang na rma 'tsho bar 'gyur ro/_/bad kan dang rlung las gyur pa'i rma la ni rma sman dang bskol ba'i nang du til mar dang sbyar ba btang na/_rma 'tsho bar 'gyur ro/_/nag tshur bya bal ma dang /_seng phrom dang /_a ru ra dang /_
[\[368a\]]
[\[368a.1\]]sra rtsi pog dang /_li khri dang /_dngul rdo dang /_spangs ma dang /_'di rnams kyi phye ma po son cha dang /_til mar dang bcas pa btang na rma 'tsho ba'i mchog yin no/_/rma kha mnyam pa dang /_rma'i sha brtan pa dang /_pags pa la rma 'byung ba la ni ka kum dang /_
[\[368a.2\]]u dum+bA ra dang /_a shwad+tha dang /_shing 'dzam bu dang /_kad pha la dang /_seng phrom dang /_'di rnams btags pa'i phye mas btab na yang rma dag pa yin no/_/rma kha gsar pa pags pa dang /_sha'u skyer mi 'dod pa la ni/_ka gu ba la sogs pa gong gi shing de rnams kyi phye
[\[368a.3\]]mas btab na pags pa myur du skye bar 'gyur ro/_/rgya skyegs dang /_ldong ros dang /_btsod dang /_ba bla dang /_ser po rnam gnyis dang /_'di rnams kyi phye ma mar dang sbrang rtsi dang sbyar ba'i lde gus bskus na/_pags pa'i rma dag par byed pa'i mchog yin no/_/skyer pa dang /_
[\[368a.4\]]pri yang ku dang /_a mra'i rus pa dang /_he ma ka la dang /_dngul chu dang /_'di rnams kyi phye ma ba lang gi lci ba btsir ba'i khu ba dang sbyar ba'i lde gus bskus na pags pa'i rang bzhin gyi mdog bskyed pa'i mchog yin no/_/spu skyed pa'i don du glang po che'i so snod kha sbyor gyi nang
[\[368a.5\]]du dud pa ma shor bar bsregs pa dang /_skyer kha Na dang til mar sbyar bas bskus na spu skye ba dang /_de bzhin du srog chags rkang pa bzhi pa'i sen mo dang /_spu dang /_rus pa dang /_pags pa dang /_rwa dang /_rmig pa dang /_'di rnams gong ma bzhin du bsregs la snag tshar
[\[368a.6\]]byas pa til mar dang sbyar bas bskus na spu skye bar 'gyur ro/_/rma dang ldan pa'i skyes bus ni kha zas kyi phan gnod gang bsrung ba ni/_mdo'i gnas mtshon gyi las bstan pa'i skabs su blta bar bya'o/_/rlung las gyur pa'i rma la ni rtsa ba che chung lnga'i sde tshan dang /_rlung
[\[368a.7\]]'dzoms pa'i sman dang sbyar ba gtang ngo /_/de bzhin du mkhris pa las gyur pa'i rma la ni/_n+ya gro d+ha dang /_shug pa'i sde tshan gnyis dang /_mkhris pa 'joms pa'i sman dang sbyar te gtang ngo /_/bad kan las gyur pa'i rma la ni/_dong ga'i sde tshan dang /_gang bad
[\[368b\]]
[\[368b.1\]]kan 'joms pa'i sman dang sbyar ba gtang ngo /_/nad gzhi 'dres pa las gyur pa'i rma la ni sman yang 'dres par sbyar la gtang ngo /_/gong gi sman gyi sbyor ba de dag ni bkru ba dang /_byug pa dang /_sman mar dang /_'bru mar dang /_khu ba bya ba dang /_phye ma dang /_gdar bu
[\[368b.2\]]dang sbyor ba bdun po de dag gis ji ltar rigs pa bzhin du sbyar ro/_/dzA ti dang /_nim pa dang /_pa to la'i lo ma dang /_pu tse shel dang /_skyer pa dang /_yung ba dang /_thal tres dang /_btsod dang /_a ru ra dang /_spra tshil dang /_spangs ma dang /_shing mngar dang /_
[\[368b.3\]]ka rany+dza'i sa bon dang /_'di rnams mar dang tshul bzhin bskol te sbyar la btang na rma kha chung ba dang gnad la brten te rnag 'dzag pa dang /_rma zab cing zug gzer dang bcas pa dang /_rma mched pa la phan te de dag cing 'tsho bar byed do/_/rma gso ba'i le'u ste
[\[368b.4\]]nyi shu rtsa lnga pa rdzogs so//_//de nas glo bur du rma gso ba'i le'u bshad par bya ste/_de la glo bur du byung ba'i rma ni/_'phral du mtshon la sogs pas smas pa las 'byung ste/_de yang rma 'byung ba'i gnas kyang mtha' yas mod kyi/_re zhig
[\[368b.5\]]smas pa'i rma rnam pa brgyad du bshad cing brjod par bya ste/_de yang pags pa bshus pa dang /_rma nyis rtseg tu 'byung ba dang /_rnam par chad pa dang /_rab tu 'phyang ba dang /_yan lag lhung ba dang /_rngu ba zug pa dang /_gnad du bsnun pa dang /_grugs pa'i rma
[\[368b.6\]]rnams so/_/de la pags pa bshus pa'i rma ni pags pa tsam shus te/_chu ser nyi tshe 'am/_khrag cung zad dang bcas pa 'dzag la nad dang bcas pa yin no/_/rma nyis rtseg tu 'byung ba ni dang por gcig gis bsnun la de dang nye bar yang bsnun pa yin no/_/rnam
[\[368b.7\]]par chad pa'i rma ni mtshon gyis lan cig bcad pa'i steng du yang brnan pa'o/_/rab tu 'phyang ba'i rma ni rus pa'i lhag ma tsam gyis 'brel te 'phyang bar 'gyur ba'o/_/yan lag lhung ba'i rma ni yan lag 'ur por chad de sa la lhung ba'o/_/rngu ba zug pa zhes bya ba'i rma ni
[\[369a\]]
[\[369a.1\]]mtshon rtse shin tu phra ba lus la zug ste/_khong par zhugs pa ma gtogs par mtshon nang du lus pa'o/_/bsnun zhes bya ba ni gnad du bsnun pa'o/_/grugs pa zhes bya ba'i rma ni khrag dang rkang gnyis 'brel bar 'khrugs pa'o/_/mtshon gyis drag tu
[\[369a.2\]]bsnun zhing phog na ni/_rma kha yangs shing rgya chen por song ste/_rus pa dang mtshams bye ba yin no/_/de ltar rma glo bur du byung ba la ni shing mngar dang mar sbyar bas bsku'o/_/yang na shin tu zug gzer che ba la ni/_ba bla'i 'bru mar dro 'jam tsam gyis bsku'o/_/smas te
[\[369a.3\]]khrag mang po byung zhing tsha ba skyes na de gzhi la bar bya ba'i phyir/_sman mngar ba dang bsil ba'i sman snum pa dang bcas pa rma khar blugs so/_/glo bur du 'byung ba'i rma kha rgya chen por song na ni rub par bya ba'i phyir sbrang rtsi dang mar sbyar bas bsku zhing mkhris pa 'joms
[\[369a.4\]]pa'i bsil ba'i sman rnams kyang sbyar ro/_/de'i 'og tu slon khrus kyis lus sbyang ba dang /_smyung ba bya ba dang /_zas zos pa'i 'og tu rtag tu gtar gas khrag dbyung bar bya'o/_/de la pags pa bshus pa'i rma dang /_grugs pa'i rma gnyis la ni khyad par du cho ga gong
[\[369a.5\]]ma ltar bya ste/_gang gi phyir zhe na de gnyis ni 'dzag pa nyung zhing myur du smin pas so/_/rma gzhan ni phal cher rma mang du 'byung ste/_khrag mang du 'dzag cing zad pas/_rlung 'khrugs nas zug gzer skyed par byed do/_/de la ni rlung 'joms pa'i sman dang sbyar
[\[369a.6\]]ba'i btung ba dang /_blugs pa dang /_dugs dang /_bsku ba dang /_byug pa dang /_'jam rtsi mas gtong ba rnams bya'o/_/glo bur du byung ba'i rma la 'phral gyi gso ba de dag byas nas zhag bdun gyi bar du bzhag go/_/de ltar zhag bdun gyi bar du 'das te/_
[\[369a.7\]]zug gzer gyi shugs glod pa dang /_de'i 'og tu gong du smos pa'i cho ga rnams spyad do/_/de ltar bshad pa de dag ni rma spyi'i cho gar bstan pa yin no/_/da ni re re'i gso ba bshad par bya ste/_de la pags pa bshus pa'i rma la ni zug gzer che zhing zhi bar bya ba'i phyir myur
[\[369b\]]
[\[369b.1\]]du rma la sman gyi phye ma sbyar ro/_/rma nyis rtseg tu 'byung ba la ni 'dag gu la sogs pa sbyar ro/_/rnam par chad pa dang /_rab tu 'phyang ba'i rma la ni cho ga bzhin du btsems te bcings la rnag gzags shing btsir bar bya'o/_/mtshon gyis mig bcar ba de ni gsor
[\[369b.2\]]mi rung ngo /_/gang gi mig gnas nas bskyod de phyir 'byung zhing 'phyang ba la ni snga ma'i gnas ji lta ba bzhin du bzhag la/_sman pas mig gi dbus su rtsa las gtar zhing pad+ma'i 'dab ma gnyis kyi bar du btsir zhing khrag gzag go/_/de nas mar gyis
[\[369b.3\]]bsku ba dang /_sna sman dang mig brta ba'i cho ga byas na phan no/_/shing mngar dang /_dzi ba ka dang /_zangs rtsi ba dang /_ut+pa la dang /_de rnams ra'i 'o ma dang lhan cig bskol te mig tu blugs na/_mig nad snad pa thams cad las rgyal bar byed
[\[369b.4\]]pa'i mchog yin no/_/mtshon gyis snad de mig phugs su zhugs pa la ni mgul ba bsdams pa dang /_skyug tu gzhug pa dang /_lud pa dang /_sbrid pa 'byung ba'i thabs bya ba dang /_dbugs rngub cing bsdams pa rnams byas na phan no/_/yang na mig snad
[\[369b.5\]]pa'i gso ba rnams byas na phan no/_/rna ba snad cing smas te gnas las nyams na ni/_rma btsems la rma'i nad thams cad til mar gyis dgong ngo /_/lhag par mtshon gyis bcad de smas na ni rma'i nang nas rlung ldang bar 'gyur te/_de la ni de ma thag myur
[\[369b.6\]]du rma gnyis legs par sbyar te btsems la bcings te ra'i mar gyis bskus na rab tu bsngags so/_/nad pa des kha zas bza' ba yang gan rkyal bzhag pa'am/_mgo phyir bskyed pas bza'o/_/mal cha yang mi 'gul ba legs par byas te bzhag go/_/rkang
[\[369b.7\]]lag 'phred du smas te rma byung ba ni rma kha legs par bsdus te bcug la ras bal lhan par btsems par bya'o/_/btsems la dbang bu dang bcas pa bcings te ras mthug pos dkri bar bya'o/_/phrag gong snad cing rma byung ba la ni ba lang gi pags pas
[\[370a\]]
[\[370a.1\]]mchan khung nas yar phrag par bcing ngo /_/rlig pa mtshon gyis smas te rkang pa gnyis kyi bar nas mar 'phyang ba la ni lgang pa'i nang du chu blugs pa la mas gtong pa'i sbu bu nas drangs pa'i chu drag po'i rgyun gyis bkru ste/_de'i 'og tu rlig pa rang gi gnas su
[\[370a.2\]]bsdus te bcug la ras bal dang ldan par btsem par bya'o/_/dpyi smas shing snad pa la ni smas pa'i rma kha rang gi nang du bsdus te bcug la/_ba lang gi pags pas brla phrag nas yar bcings te/_ras kyi steng nas dkri bar bya'o/_/de la snum gyi
[\[370a.3\]]blugs pa yang bya'o/_/gal te rma rnags na ni pri yang ku dang /_a ga ru dang /_sug smel dang /_sna ma'i me tog dang /_tsan+dan dang /_par pa ta dang /_ldong ros dang /_skyer pa dang /_sle tres dang /_spangs ma dang /_de rnams til mar dang sbyar ba'i mar gyis bskus na rma 'tsho bar 'gyur
[\[370a.4\]]ro/_/rkang lag 'ud por chad na ni til mar bskol ba'i nang du bcug cing bsregs la pags pa'i shubs su bcug ste bcing bar bya'o/_/de'i 'og tu rma gso ba'i cho ga rnams spyad do/_/rngu ba zug pa'i rma la ni thog mar zug rngu byung la de'i 'og tu rma gso ba'i cho ga
[\[370a.5\]]bzhin bya'o/_/grugs pa'i rma la ni rkang lag chag grugs kyi gso ba rnams sbyar ro/_/mgo bo la mtshon la sogs pa'i zug rngus zug pa la ni thog mar zug rngu phyung la skra tshoms bsnyil bas gzhug cing btsags la bzhag go/_/gal te klad rgyas 'dzag na ni rlung
[\[370a.6\]]'khrugs nas na ste/_de ni rlung gi gso ba rnams bya'o/_/gzhan du byas na ni 'chi bar 'gyur ro/_/mgo bo'i rma lpags kyis rub na ni skra nyag re res rim gyis dbyung ngo /_/gang gi klad rgyas mang du 'dzag ste bri bar gyur pa la ni srog chags gzhan 'phral bsad ma
[\[370a.7\]]thag pa'i klad rgyas zar gzhug go/_/yan lag gzhan du zug rngu zug pa la ni/_thog mar zug rngu phyung la snum dang ldan pa'i reng bu bcug la btsang ngo /_/gang gi rma kha chung zhing phugs su song ste/_khrag mang du 'dzag pa la ni tsakra mar d+ha'i mar gyis rkang pa bkang
[\[370b\]]
[\[370b.1\]]ste mas gtong ba'i sbu bu chung ngu dang rma'i nang du phul zhing gtang ngo /_/de la rma gnad du bsnun pa'i rma las khong pa'i nang du bsnan pa'i rtags ni/_lto ba khrag gis gang ba dang /_brgyal ba dang /_glo snying dang /_rtsib logs su zug cing na ba dang /_rims kyis
[\[370b.2\]]'debs pa dang /_lus tsha ba dang /_skom dad che ba dang /_sbo ba dang /_kha zas la mngon par mi dga' ba dang /_bshang gci dang /_rlung 'gags pa dang /_dbugs mi bde ba dang /_mig dmar ba dang /_rngul ba dang /_kha nas khrag gi dri bro ba dang /_
[\[370b.3\]]lus las dri nga bar 'byung ba yin no/_/khrag de pho ba'i gnas su byung na ni khrag gis skyugs pa dang /_lto sbo ba dang /_shas cher na zhing shin tu ma rungs par 'gyur ro/_/zhu ba'i gnas su long kar khrag de byung na ni/_shin tu khong lci zhing zug gzer dang bcas
[\[370b.4\]]pa dang /_lte ba'i 'og tu grang ba dang /_gdong gi bu ga nas khrag 'byung ste/_de yang ma zhu ba'i gnas kyi khrag steng du 'gro ba'i lam med na/_gang nas 'byung zhe na/_de ni rtsa rgyun phra mo las steng du 'dzag pa yod de/_ci ltar lgang pa kha thur du bltas kyang rtsa
[\[370b.5\]]rgyun phra mo las gcin gyi thigs pa nang du 'bab pa bzhin no/_/de la khong pa'i nang du khrag yod pa dang /_lgang pa skrangs pa dang /_dbugs mi bde ba 'thon pa dang /_mig dmar ba dang /_gdong skya ba dang /_lto ba sbo ba'i mtshan ma dang ldan na ni spang bar bya'o/_/
[\[370b.6\]]de la ma zhu ba'i mtshan ma'i gnas su khrag byung ba la ni/_slon sman byas na phan no/_/shu ba'i gnas long kar khrag byung ba la ni/_bkru sman dang ni ha ru gnyis snum med cing dro bas sbyar bar bya'o/_/kha zas ni nas dang /_rgya shug dang /_rgya sran gyi khu
[\[370b.7\]]ba snum med cing nas thug rgyam tshwa dang bcas pa bza'o/_/khong pa'i nang du mtshon gyis phog ste khrag mang du 'dzag pa la ni khrag gi btung ba blud do/_/lto bar bsnun pa'i rma las ni rgyu ma chad rdol du gyur tam/_ma gyur pa'i bye brag shes par bya ste/_de yang ma
[\[371a\]]
[\[371a.1\]]rdol ba ni brgyal ba la sogs pa'i bye brag tshor ba shas chung ba yin no/_/gal te rdol na ni brgyal ba la sogs pas shas cher mi bde ba yin no/_/de la rgyu ma ma rdol ba ni 'tsho ba the tshom dang bcas pa yin no/_/rgyu ma rdo la ba ni 'tsho bar mi 'gyur
[\[371a.2\]]ro/_/khong pa mtshon gyis smas te bshang gci rang tshul bzhin rang gi lam nas 'byung yang gnod pa dang /_sdug bsngal dang bcas pa de yang 'tsho bar the tshom dang bcas pa yin no/_/khong pa ni rdol rgyu ma ni ma rdol bar phyir byung ba la nang du bsdus te slar gzhug
[\[371a.3\]]go/_/gal te gzhug tu ma 'dod na ni dbugs gyen du brngubs na/_rgyu ma rang gi gnas su slar zhugs par 'gyur ro zhes kha cig smra'o/_/rgyu ma phyir byung ba de ni yun ring rdol te rdul la sogs pas gos na 'o mas bkru ste/_nang du zhugs pa'am lag pa'i sen mo bregs la
[\[371a.4\]]mar gyis bskus te/_rim gyis legs par gzhug go/_/rgyu ma phyir byung ba de ni yun ring du lon te skams na ni 'o mar sbang zhing mar gyis bskus la rim gyis legs par gzhug go/_/rgyu ma de rang gi gnas su legs par phyin pa rang nyid kyis dbugs rngub pa la
[\[371a.5\]]sogs pa mi nus na gzhan gyis lag pa'i sor mo nad pa'i lce phugs su bzhag la skyug tu gzhug go_/de bzhin du rgyu ma nang du gzhug khar zug gzer gyis brgyal na gdong la sogs par chus gtor ro/_/rma'i kha sgros chung zhing /_rgyu ma sbom zhing che ste/_rgyu ma nang du
[\[371a.6\]]zhugs su ma 'dod na/_de shong ba'i tshad tsam dral la nang du gzhug go/_/rgyu ma de rang gi gnas su legs par phyin par shes na rma de btsem par bya'o/_/gal te rgyu ma sngar ji ltar 'dug pa bzhin du ma song ste/_rgyu ma 'chus shing 'khrug par bcug na ni 'chi bar 'gyur ro/_/
[\[371a.7\]]de nas ras snum gyis bsgos pas dkris la steng nas mar gyis kyang bsku'o/_/de'i 'og tu tsi tra ka'i 'bru mar 'o ma dang sbyar ba dro 'jam tsam blud na bshang ba sla zhing rlung dang bcas pa bde bar 'byung bar 'gyur ro/_/cho ga gong ma ji lta ba bzhin du lo gcig gi bar du rma
[\[371b\]]
[\[371b.1\]]bsrung ba la 'bad par bya'o/_/smas te lto tshil phyir byung nas thal ba dang sa la sogs pa'i dri mas gos na ni rtsa ba bcu pa'i sman btags la khol ba'i khu bas bkrus la/_sman pa mkhas pas tshil ji tsam phyir byung ba'i mtshams su skud pas dam du bcings te
[\[371b.2\]]mtshon rnon pos bcad pa'am/_yang na mtshon me la bsregs pas bzhu'o/_/gzhan du log par bcad na ni khong pa na zhing zug la rgyu ma sgra dang bcas pa 'am/_yang na 'chi bar 'gyur ro/_/de ltar byas pa'i 'og tu ras sbrang rtsis byugs pas bcings la kha zas
[\[371b.3\]]zhu ba'i tshod tsam na mar blud do/_/dan di dang /_rgya skyegs dang /_gze ma dang /_shing mngar dang /_de rnams 'o ma dang bskol ba blud pa 'am yang na gong du smos pa'i cho ga bzhin du byas na na zhing tsha ba las rgyal bar byed pa'i mchog yin no/_/tshil gyis thor
[\[371b.4\]]bu gso ba'i nad du bshad pa'i 'bru mar gyi bsku byug byas na yang phan no/_/bal bu'i lo ma dang /_shug pa dang /_spang spos dang /_ha re Nu ka dang /_a ka ru dang /_tsan+dan dang /_ser po rnam gnyis dang /_pad+ma'i sa bon dang /_pu tse shel dang /_de rnams til
[\[371b.5\]]mar dang bskol ba'i khu ba bskus na/_rma glo bur du byung ba gso bar byed pa'i mchog yin no/_/mtshon gyis bsnun tam/_g.yang sa nas lhung ste dran pa nyams shing rmongs bag tu gyur pa ni rlung dang /_khrag 'joms pa'i sman gyis mnye ba dang /_dril ba dang /_
[\[371b.6\]]lus dag par byed pa la sogs pas tshim par bya'o/_/lus kyi yan lag gi tshigs bye ba dang /_lus tshabs cher snad pa dang /_khrag zag pa dang /_gnad du bsnun pa dang /_de rnams la ni zom bzang po lus shong ba tsam til mar gyis bkang ste/_lus gzhug
[\[371b.7\]]cing de'i 'og tu sha khu sbyin no/_/glo bur du byung ba'i rma gso ba'i le'u ste nyi shu rtsa drug pa rdzogs so//_//de nas chag grugs gso ba'i le'u bshad par bya ste/_de la thog mar lhung ba dang /_snad pa la sogs pas rus pa'i tshigs dang /_tshigs ma yin par bye ba
[\[372a\]]
[\[372a.1\]]dang /_chag pa rnam pa gnyis su 'gyur ro/_/de la tshigs byung ba'i rtags ni brkyang bskum gyi rtsol ba ni mi nus so/_/rus pa chag pa'i mtshan ma ni shas cher skrang ba dang /_dus thams cad du zug cing na ba dang /_bsgul bskyod phra mo tsam yang mi nus pa dang /_
[\[372a.2\]]myangs na rus pa khrol sgra grag pa ste/_de dag ni chag pa'i mtshan nyid mdor bstan pa'o/_/de la chag grugs kyi sbyor ba mang du smos pa las sbyor ba mang du ji lta ba bzhin du nyung zhig brjod par bya ste/_thog mar rus pa chag par gyur na rus pa 'khrol ba'i sgra grag go/_/de la
[\[372a.3\]]rus pa gang yang rked khums su chag pa ni gzhug par sla zhing 'tsho bar yang sla'o/_/rus pa chag pa de zug cing ma chag pa tsam du lus pa'am/_yang na rus pa gzhol phyogs chag ste/_drangs kyang mtho dman du song ba ni shin tu gso dka' ba yin no/_/de bzhin du
[\[372a.4\]]lus rjud pa dang /_nyams stobs chung ba dang /_rlung nad na ba dang /_zas nyung ngu za ba dang /_klad pa'i tshigs dang /_rkang pa'i tshigs bye zhing 'byung ba dang /_gdong bu'i rus pa chag pa dang /_'di rnams ni gso ba spang bar bya'o/_/gzhan yang mgo'i rus pa bye zhing mi 'byor
[\[372a.5\]]ba dang phrad pa'i rus pa dum bur song ba dang /_mur 'gram dang spyi gtsug slad de chag pa dang /_yang na rus pa chag pa de legs par ma bcings pa dang /_bcings kyang bar du bskul bskyod kyis grugs pa dang /_yang na lam du 'gro zhing bskyod drags pas grugs pa dang /_gso
[\[372a.6\]]ba log pa byas pa rnams kyang spang bar bya'o/_/gang yan lag la sogs pa gcus pa'am/_drangs pas yan lag gi rus pa phra mo chag gam/_yang na tshigs byung ngam/_rus pa snyi ba chag gam/_yang na rus pa sbubs can chag gam/_yang na klad pa zhom pa
[\[372a.7\]]'am/_de las gzhan pa'i rus pa chag ste/_chag 'phro mthon dman du song na/_gang mtho ba mnan cing dma' ba bteg ste/_drang por legs par gzhug go/_/phrag pa'i rus pa chag ste/_chag 'phro shin tu dma' bar gyur pa las dma' ba yar bteg ste bcug
[\[372b\]]
[\[372b.1\]]la pags pa sar pas dam du bcing bar bya ba'i cho ga bya'o/_/lus kyi tshigs 'gul ba dang /_mi 'gul ba thams cad rig par chag gam/_byung na yang cho ga de ltar bya'o/_/gzhan yang rkang lag gi rus pa la sogs pa chag pa gang yang rung ba de dag kyang ci nas legs
[\[372b.2\]]par bcug la mi 'gul ba'i thabs su bya ste/_ras mar mang po bskus pas dkris la bcings te/_ka dam pa dang /_u dum+bA ra dang /_a shwad+tha dang /_sA la'i shing dang /_a rdzu na'i shing dang /_rgya skyegs kyi shing dang /_smyug ma dang /_'od ma dang /_de rnams gang yang
[\[372b.3\]]rung ba'i shun pa dang /_gshag ma'i byang bu zhing che zhing srab la 'jam pas dbang du byas la bsdams te ku sha'i srad bus bcing bar bya'o/_/gal te lhod par bcings na ni 'byor ba bye zhing chag pa brten par mi 'gyur ro/_/bcing ba bsdam drags na ni shin tu na zhing zug gzer
[\[372b.4\]]dang /_tsha zhing khol ba dang /_skrang bar yang 'gyur ro/_/bcings pa de tsha ba'i dus na ni zhag gsum gsum zhing lan re bkrol lo/_/grang ba'i dus na ni zhag bdun bdun zhing bkrol lo/_/dro grang mnyam pa'i dus na ni lnga lnga zhing bkrol lo/_/yang chag grugs kyi nad gzhi
[\[372b.5\]]dang /_stobs che chung dang sbyar la ci rigs par gyis shig_/bkrol ba'i bar skabs kun tu n+ya gro d+ha la sogs pa bskol ba'i khu ba bsgrangs pas bkru zhing blugs par bya'o/_/gal te zug gzer dang bcas pa yin na ni/_rtsa ba chen po lnga bskol pas bkru'o/_/de bzhin du
[\[372b.6\]]sman pas yul dang dus kyi bye brag shes par byas nas/_tsakra mar da'i mar rlung 'joms pa'i sman dang sbyar ba'i lde gu dro 'jam tsam gyis bsku bar bya'o/_/gzhan yang shin tu bsil ba'i byug pa dang /_blugs pa yang rgyun du bya'o/_/ba'i 'o ma dang mar dang sman mngar ba dang
[\[372b.7\]]sbyar ba bskol ba rgya skyegs dang bcas pa grang mo nang re bzhin blud do/_/chag grugs rma dang bcas pa 'byung ba la ni sbrang rtsi dang mar shas cher sbyar bas bsku'o/_/gzhan yang skrangs pa gso ba'i cho ga las 'byung ba bzhin du sman bskol ba'i khu ba blugs pa la sogs pa bya'o/_/
[\[373a\]]
[\[373a.1\]]rma kha las sha'i dum bu 'phyang ba lta na ni sbrang rtsi mar dang sbyar bas bskus la slar sbyar te legs par bcing ngo /_/de ltar bcings nas sha 'phyang ba de legs par sbyar ba 'dra na pri yang ku dang /_seng phrom dkar po dang /_kad pha la dang /_btsod dang /_da ta ki
[\[373a.2\]]dang /_'di rnams kyi phye mas gdab pa 'am/_yang na da ta ki dang /_seng phrom gyi phye mas rma kha la btab na myur du rma 'drub par 'gyur ro/_/de dag ni chag grugs kyi gso ba rim par bstan pa yin te/_lus kyi khams nyams pa dang /_dgun gyi dus dang /_nyams stobs
[\[373a.3\]]dang /_lus shas che ba dang /_nad gzhi chung ba rnams kyi rma ni gso sla ba yin te/_gzhan du ni gso dka' ba yin par bshad do/_/de la thog ma dang /_bar ma dang /_tha ma'i bar dus 'o ma yang dang po nas rim par myur du bskyed de/_blugs pa la sogs pa cho ga ji lta ba
[\[373a.4\]]bzhin du byas na/_rim gyis rma kha brtan par 'gyur te/_tshigs byung ba dang /_rus pa chag pa yang slar 'byor par byed do/_/rked pa dang /_brla dang /_rje ngar gang yang rung ba chag na/_de la ni lus mi 'gyur ba'i cho ga bya ste/_nyal khri spang leb la gzer bu lnga btab ste/_
[\[373a.5\]]de yang byin pa g.yas g.yon gnyis nas gzer re re dang /_brla ngos gnyis nas re re dang /_rkang pa'i mthil drang nas gcig ste/_de ltar gzer lnga'i bar du mi 'gul bar bzhag go/_/sta zur dang /_sgal tshigs dang /_gdong pa gang yang rung ba'i tshigs byung ngam chag
[\[373a.6\]]na bkrol ba la sogs pa'i cho ga gong ma bzhin du bya'o/_/gal te yun ring po nas bkrol ba la sogs pa zhig yin na ni snum dang dugs la sogs pas 'jam po byas te gzod bkrol lo/_/bkrol ba'i 'og tu gal te chag 'phro ma zhugs sam grugs pa ltar na yang gong ma
[\[373a.7\]]bzhin du'am sman pa'i blos ci rigs par yang legs par brtag ste gzhug go/_/sngar rus pa chag cing shas cher na ba dang bcas pa de legs par 'drub par 'gyur ba las phyis snad pa'am/_lhung ba la sogs pas yang chag par gyur na ni sngar ji ltar chag pa bzhin du
[\[373b\]]
[\[373b.1\]]'am/_sman pa'i blos ci rigs par yang brtags te gso bar bya'o/_/de ltar chag grugs su gyur pa la ni sman pas ci nas rnags par mi 'gyur bar bsrungs te/_gal te rnags par gyur na ni sha dang rtsa dang rgyus pa dang 'di rnams la gnod pas 'drub par mi 'gyur te/_
[\[373b.2\]]zhigs par 'gyur ro/_/gzhan yang rlung nad kyi cho ga'i nang du bshad pa'i snum gyi sbyor ba rnam pa bzhi po sna nas gtang ba dang /_'jam rtsi la sogs pa stobs bskyed pa'i phyir 'di la yang sbyar bar bya'o/_/de bzhin du kha zas kyang 'bras sA lu dang /_mar dang /_sha khu dang /_
[\[373b.3\]]'o ma la sogs pa dang /_sran chung dang mung+ga la sogs pa bsil ba'i nus pa dang ldan pa dag tshod zin par chag grugs can la sbyar bar bya ste/_ci nas chag grugs 'byor bar byed pa'i bag bsten par byed do/_/chag grugs bye zhing mi 'byor ba'i rtags ni kha ba'i bag
[\[373b.4\]]dang /_thal sman dang /_skyur dang /_nyal po dang /_nyi ma dang /_rtsol ba rnam gnyis brten par mi bya ste spang ngo /_/de bzhin du kha zas rtsub pa rnams kyang spang bar bya ste/_mi bsngags so/_/til nag po phub ma med pa ras kyi nang du thum por byas te dam du bcings
[\[373b.5\]]nas chu'i nang du zhag bdun gyi bar du nub re sbangs nyin re bskams te/_de bzhin du 'o ma dang /_shing mngar bskol ba'i khu ba dang re rer yang cho ga gong ma ltar bya ste/_de nas zhag bdun gyi bar du 'o ma la sogs pa'i nang du sbangs shing bskams te khu ba zhen pa dang /_
[\[373b.6\]]til nag po rdul med pa btags pa'i phye ma dang /_spang spos dang /_ba la ka dang /_btsod dang /_chu srin sen mo dang /_shu ti dang /_gla ba dang /_ru rta dang /_ba bla rnam gsum dang /_a ka ru dang /_tsan+dan dang /_gur gum dang /_thal tres dang /_ko nyon rtse'i thang chu dang /_
[\[373b.7\]]sra rtsi pog dang /_thang shing dang /_sman shug pa'i sde tshan la sogs pa dang /_dri zhim po'i sbyor ba de dag btags pa'i phye ma 'o ma dang lhan cig bskol te/_btsir ba'i 'bru mar 'byung ba dang /_de'i nang du rdo dreg dang /_ra sna dang /_sa la par+Ni dang /_ka sha ra ka dang /_
[\[374a\]]
[\[374a.1\]]gan+d+ha pri yang ku dang /_rgya spos dang /_gan+d+ha b+ha dra dang /_seng phrom dang /_k+Shi ra bi da ri dang /_rtsa dUr ba dang /_gong gi spang spos la sogs pa'i phye ma dang lhan cig tshul bzhin bskol ba ni 'bru mar dri zhim po'i mchog ces bya ste/_de las ran par spyad na ni
[\[374a.2\]]myur du nad med cing rus pa brtan par byed do/_/rlung dang mkhris pa las gyur pa'i nad shas che ba yang 'bru mar gyi sbyor ba 'di bsten na myur du zhi bar 'gyur ro/_/rgyud phyi ma mchog grub pa'i gnas las chag grugs gso ba'i le'u ste nyi shu rtsa bdun pa rdzogs so//_//
[\[374a.3\]]de nas mtshan bar rdol ba'i nad dmigs bstan cing nad gso pa'i cho ga'i le'u bshad par bya ste/_de la mtshan bar rdol ba'i nad rgyu ni glang po che dang rta la rgyun tu zhon pa dang /_mal mkhrang ba la nyal ba dang /_tsog tsog por 'dug pa dang /_gzhan yang gzhang 'brum gyi nad gzhir
[\[374a.4\]]bstan par bsten pa dang /_kha zas mi mthun pas rma smin par ma tshor ba dang /_yang na glo bur du byung ba'i rma smin par ma tshor ba dang /_dam pa rnams la mang du smod pa'i nyes pas phal cher rkub kyi tshu rol sor gcig gam gnyis la phol mig sngon du 'byung zhing /_de rdol
[\[374a.5\]]bar byed pa las nang ngam phyi rol du rma 'byung ste/_sha dang khrag ma rung bar byas te rul bar byed do/_/de nas rma de chu so dang /_gcin gyi gnas su 'gro bar byed do/_/'dzag pa dang ldan pa'i bdag nyid can yin te/_de gso ba log par byas na ni mtshan bar rdol ba'i rma de mched par
[\[374a.6\]]byed do/_/de yang mo mtshan dang /_chu so dang /_gzhang dang /_de rnams su cher mched cing rgyas la rma skyed pa'i nang nas rlung dang gcin dang phyi sa 'byung bar 'gyur ro/_/de yang nad gzhi re rer gyur pa dang ldan pa dang /_'dus pa dang /_glo bur du byung ba dang /_rnam pa brgyad du
[\[374a.7\]]bshad par bya'o/_/de smin pa'i mtshan bar rdol ba zhes bya ste/_de yang nad kyi rtsa ba mi mngon pa dang /_tshabs cher na ba dang /_rma mi 'drub cing 'khrugs pa rnams yin te/_gzhan du na ni phol mig nyi tshe yin no/_/de la rlung las gyur pa'i phol mig gi mtshan ma ni
[\[374b\]]
[\[374b.1\]]mdog sngo nag tu 'gyur ba dang /_na zhing zug pa dang /_'phar ba dang /_nad dang bcas pa yin no/_/mkhris pa las gyur pa'i rtags ni rnga mo'i mgrin pa bzhin du mtho ba dang /_mdog dmar ba dang /_tsha ba che ba dang /_rims kyis 'debs pa rnams yin no/_/bad kan las gyur
[\[374b.2\]]pa'i phol mig gi mtshan ma ni brtan pa dang /_snum pa dang /_nad kyi rtsa ba 'phros pa dang /_mdog skya ba dang /_g.ya' ba rnams yin no/_/rlung dang mkhris pa las gyur pa'i mtshan ma ni mdog nag pa dang /_dmar ba dang /_tsha 'ur 'ur por 'dug pa dang /_mi bzod par na
[\[374b.3\]]ba rnams yin no/_/bad kan dang rlung las gyur pa'i phol mig gi mtshan ma ni/_cung zad dkar zhing cung zad gnag pa yin no/_/'dus pa las gyur pa'i phol mig gi mtshan ma ni rkang pa'i mthe bong dang mnyam pa'i phol mig byung zhing zug gzer che ba dang /_
[\[374b.4\]]kha zas yi gar mi 'ong ba dang /_skom dad che ba dang /_tsha 'ur 'ur por 'dug pa dang /_rims kyis 'deb pa dang /_slon pa la sogs pa nad sna tshogs kyis gnod pa yin no/_/rlung las gyur pa'i phol mig gso ba ma byas te smin na ni rma kha mang du 'byung ba ste/_de yang ji
[\[374b.5\]]ltar bug brgya pa'i tshags ma las chu 'dzag pa bzhin du rma kha de las kyang 'dzag pa dang /_lbu ba dang bcas par rgyun du 'dzag pa de rma kha brgya pa zhes bya'o/_/mkhris pa las gyur pa'i nad kyang rlung dang 'dra ste/_de ni rnga mo'i mgrin pa zhes bya'o/_/bad kan las gyur
[\[374b.6\]]pa'i nad ni 'dzag pa spyi dang skabs mang du 'byung ste/_de ni kun tu 'dzag pa zhes bya'o/_/rlung dang mkhris pa las gyur pa'i nad kyis bshang sgo'i phyi rol du khyab cing mched de 'khor ba ltar 'dug pa de ni pa ri k+Sha pa zhes bya'o/_/rlung dang bad kan las gyur pa'i nad gzhang la brten te
[\[374b.7\]]drang por 'byung ba de ni mtshan bar rdol gyi nad drang po zhes bya'o/_/bad kan dang mkhris pa las gyur pa'i nad thog mar gzhang 'brum gyi gnas su byung zhing de la brten te 'khrugs nas gzhang 'brum gyi rtsa bar g.ya' ba dang /_skrang ba dang /_tsha ba dang /_gzhang 'brum gyi rtsa pa der
[\[375a\]]
[\[375a.1\]]myur du smin te rdol cing rnags pas rgyun du 'dzag pa de ni gzhang 'brum gyi mtshan bar rdol ba zhes bya'o/_/'dus pa las gyur pa'i nad kyi mtshan ma ni bshang sgo'i phyi rol du dung 'khyil pa lta bur 'byung zhing der yang 'brum bu mang du snang ste nad kyi shugs drag pa de ni
[\[375a.2\]]dung 'khyil ba lta bu'i nang mtshan bar rdol ba'i nad ces bya'o/_/mtshan bar rdol ba'i nad kyis sha rnags par byas te zad pa las gdong mo'i rus pa la thug pa dang /_'phred du lam log par mched cing rma 'byung ste/_de'i tshe rnag rnying pas shu ba byung zhing srin bu skyes te des
[\[375a.3\]]gzhang kun tu za bar byed cing gzhang rdol bar 'gyur te/_rma bas khyad par du tsha ba dang /_g.ya' ba dang /_na ba la sogs ba skyes pa yin te/_de ni lam log par song ba'i mtshan bar rdol ba'i nad ces kyang bya/_zad byed ces kyang bya'o/_/de rnams las 'dus pa las gyur
[\[375a.4\]]pa dang /_zad byed kyi mtshan bar rdol gnyis ni spang bar bya'o/_/lhag ma rnams ni gso dka'o/_/gzhang gi gnyer ma 'dzum byed dang /_mtshan dang bshang sgo'i bar mtshams la mtshan bar rdol ba'i nad byung na ni/_'brum bu gso ba'i cho gas 'bad pa dang bcas par
[\[375a.5\]]gso'o/_/gong 'og tu slon khrus la sogs pas lus sbyong zhing khrag byung ba la blugs pa la sogs pas ci nas smin par mi 'gyur ba'i thabs bya'o/_/gal te smin na ni nye bar snum chos dang dugs bya ba dang chu nang du lus gzhug par bya'o/_/mtshan bar rdol gyi nang du
[\[375a.6\]]nad brtag pa ni/_gzhang 'brum brtag pa'i cha byad lta bu'i gzhang 'brum ji ltar brtags pa ltar bya ste/_de yang kha thur du lta ba dang /_gyen du lta ba dang /_nang du lta ba dang /_phyi rol tu lta ba legs par brtags te/_de la nang du lta ba ni sman pas legs par brtags te mtshon
[\[375a.7\]]gyis dral zhing bcad do/_/kha phyir lta ba ni thal sman gyis gso'o/_/yang na sman pa mkhas pas me'i las bya'o/_/rnga mo'i mgrin pa lta bu la yang thal sman gyi las bya'o/_/rma kha brgya pa la ni cha spyad sbubs can gcig gis nang du bcug ste gcad par bya ste/_rma legs
[\[375b\]]
[\[375b.1\]]par 'drub na ni legs pa yin la rma rnying ste 'tshor mi btub na ni nyes pa yin te 'chi ba yin no/_/pa ri k+Sha pa zhes bya ba'i mtshan bar rdol ba la yang cho ga gong ma ltar bya ste/_thal sman dang ba gcin sbu bu nas gtang ba yang bya'o/_/gzhang 'brum gyi mtshan mar rdol ba'i
[\[375b.2\]]nad la ni sman pas brtags te/_gong gi gzhang 'brum la phan pa'i sman gyi phye mas gdab bo/_/zad byed kyi mtshan mar rdol ba'i nad la ni zug rngu dbyung ba'i cho ga rnams bya'o/_/srin bu 'joms pa'i bza' ba dang /_byug pa dang kha zas kyang sbyin no/_/de bzhin du glan
[\[375b.3\]]pa'i dugs dang /_sbu bu'i dugs la sogs pa snum chos byas na zug gzer la phan no/_/dung 'khyil ba lta bu bu ga mang du byung ba'i nad la ni sman pas brtags te gcad pa'i las bya'o/_/de la mtshon ni sarba do b+had tra zhes bya ba dang /_de la lang ga zhes bya ba
[\[375b.4\]]dang /_lang ga lang zhes bya ba dang de rnams kyis bya'o/_/ngos su byung ba la ni mtshon go tir ta ka zhes bya bas bcad do zhes 'dod do/_/mtshan mar rdol ba thams cad la ni mtshon sarba do b+had tra zhes bya bas bcad do/_/ad ga la'i mtshon gyis ni ngos gnyis pa
[\[375b.5\]]la yod pa bcad do/_/bcad pa'i 'og tu ni thams cad kyang bsregs par bya'o/_/'dzag pa'i lam thams cad kyang de bzhin du bsreg par bya ste/_phyis mi skye ba'i phyir ro/_/khong dag par bya ba'i phyir bar bar du sman pas slon khrus kyis lus sbyong bar bya'o/_/byi la'i
[\[375b.6\]]rus pa'i phye ma 'bras bu gsum bskol ba'i khu ba'i nang du btab ste lde gur byas te rma bkru bar bya'o/_/dzo ti sma ti dang /_ma la yu dang /_lang ga li dang /_shi lu dang /_dur byid dang /_pa thA dang /_tsi tra ka dang /_swa rdzi ka'i thal ba dang /_ka ra bI ra dang /_shu dag dang /_
[\[375b.7\]]su d+ha k+Shi ra dang /_a pa marga dang /_til mar dang lhan cig bskol te mar lus pa las mtshan mar rdol ba'i nad pa la bsku byug tu byas na 'di ni phan par byed pa'i mchog yin no zhes bshad do/_/shing mngar dang /_seng phrom dang /_pi pi ling dang /_sug smel dang /_ha ri Nu ka dang /_
[\[376a\]]
[\[376a.1\]]ser po rnam gnyis dang /_pri yang ku dang /_lan tshwa dang /_thal tres dang /_pad+ma'i snying po dang /_shug pa dang /_da ta ki dang /_spra tshil dang /_sra rtsi pog dang /_ru rta dang /_ba ru di ka dang /_kha lung gi lo ma dang /_de rnams 'bru mar dang lhan cig bskol te/_mar lus pa
[\[376a.2\]]las bsku byug byas na 'brum chen dang /_mdze dang gcin nad sbrang rtsi lta bu dang du ma 'joms par byed do/_/byi dang ga'i snying po dang /_'bras bu gsum dang /_pi pi ling dang /_pi pi ling mU la dang /_de rnams sbrang rtsi dang /_til mar sbyar ba'i lde gu zos na srin bu'i nad dang /_mtshan
[\[376a.3\]]bar rdol ba dang /_mdze nad dang /_gcin snyi ba dang /_smas pa dang /_rma 'khyims pa dang /_de rnams 'joms shing 'tsho bar byed do/_/sle tres dang /_sug smel dang /_byi dang ga dang /_dug mo yungs dang /_ba ru ra dang /_a ru ra dang /_skyu ru ra dang /_gu gul dang /_de rnams kyi phye
[\[376a.4\]]ma rim bzhin du cha res bskyed pa'i phye ma sbrang rtsi dang lde gur byas te zos na 'brum bu dang /_tsho zhing sbom pa dang /_mtshan bar rdol gyi nad rnams las rgyal bar byed do/_/pi pi ling dang /_tsi tra ka dang /_byi dang ga dang /_dug mo yungs dang /_de rnams cha snyoms pa'i phyed
[\[376a.5\]]kyi 'bras bu gsum dang /_de rnams spyi dang mnyam pa'i gu gul dang /_de rnams kyi phye ma sbrang rtsi dang sbyar ba bldags na nad thams cad 'joms par byed do/_/gu gul srang lnga dang /_pi pi ling dang /_'bras bu gsum srang re re dang /_shing tsha dang /_sug smel zho gnyis
[\[376a.6\]]gnyis kyi phyi ma sbrang rtsi dang sbyar ba zos na mtshan mar rdol ba dang /_mdze dang skran 'joms par byed do/_/gong gi sman gyi phye ma de nyid dang /_bca' sga'i phye ma bsregs pa rtsa ba bcu bskol ba'i khu bas bsgos pa mang du zos na khyad par du rlung gi nad las rgyal bar byed do/_/seng
[\[376a.7\]]ldeng dmar po'i snying po'i phye ma sman a sa na bskol ba'i khu ba'i nang du bsgos pa dang /_de dang mnyam pa'i gu gul dang gnyis sbrang rtsi dang lde gur byas nas zos na mdze dang /_gcin snyi ba dang /_'brum bu dang /_mtshan mar rdol ba rnams sel to/_/de dag mtshan mar rdol ba gso
[\[376b\]]
[\[376b.1\]]ba'i bye drag yin te lhag ma bza' ba dang btung ba la sogs pa rnams ni rma gso ba'i cho ga las 'byung ba rnams bsten cing sbyin par bya'o/_/mtshan bar rdol ba la sogs pa rma sos nas kyang lo gcig gam de bas lhag pa yang rung ste/_rta zhon pa dang /_stobs 'gyed pa dang /_
[\[376b.2\]]'byung ba 'gags pa dang /_chang btung ba dang /_nyal po dang /_kha zas lci ba dang /_ma goms pa dang /_rtsal drags pa la sogs pa yongs su spang bar bya'o/_/mtshan mar rdol ba'i nad dmigs bstan cing gso ba'i cho ga'i le'u ste nyi shu rtsa brgyad pa rdzogs so//_//
[\[376b.3\]]de nas thor bu dang /_'brum bu dang /_rkang bam dang /_'brum chen dang /_rma 'khyims pa rnams kyi nad dmigs brtags pa'i le'u bshad par bya ste/_de la bad kan dang /_sha dang tshil dang khrag 'dus pa las thor bu zlum po mtho ba skrangs pa de ni thor bu zhes bya'o/_/de la
[\[376b.4\]]yang nad gzhi rnams dang /_rtsa dang khrag dang sha dang /_tshil dang /_rus pa dang /_rma las gyur pa'i thor bu dang rnam pa dgur 'gyur ro/_/de yang rlung las gyur pa'i thor bu ni rgya cher mched pa dang /_zug cing na ba dang /_pags pa mdog nag pa dang /_gnas gzhan dang
[\[376b.5\]]gzhan du 'pho zhing 'gro ba dang /_ldang dub byed pa dang /_'jam pa dang /_lgang pa bus pa ltar 'dug pa dang rdol na chu ser rnams 'dzag pa yin no/_/mkhris pa las gyur pa'i thor bu ni tsha 'ur 'ur por 'dug pa dang /_mdog ser ba'am yang na dmar ba dang myur du
[\[376b.6\]]smin pa dang brtol na khrag dron mo 'dzag pa yin no/_/bad kan las gyur pa'i thor bu'i mtshan ma ni nad med pa dang /_sra ba dang /_reg na grang ba dang /_mdog dkar ba dang g.ya' ba rnams yin no/_/gal te smin na ni rnag ska ba 'dzag pa yin no/_/nad gzhi khrag dang 'dres pa'i thor
[\[376b.7\]]bu ni srin bu dang bcas par 'byung ba yin no/_/sha dang rtsa 'dres pa las byung ba'i thor bu ni tshor ba med cing bem bem por 'dug pa ste/_mtshan ma gzhan ni mkhris pa dang 'dra'o/_/sha skyes pa'i zas bsten pas sha rung bar 'gyur ro/_/thor bu 'byung zhing de yang snum pa dang /_
[\[377a\]]
[\[377a.1\]]che ba dang /_sra ba dang /_rtsa'i dra bas khyab par snang ste/_mtshan ma lhag pa ni bad kan dang 'dra'o/_/tshil skye ba'i zas bsten pas tshil zabs cher skyes nas rlung gis sha dang pags par tshil drangs te thor bur gyur pa ni shin tu snum pa dang 'jam pa dang rtsa brtan
[\[377a.2\]]pa yin te rtags lhag ma ni bad kan gyi thor bu dang 'dra ste ldang dub kyang byed do/_/de gal te rdol na ni tshil mthug po dmar ba dang dkar ba dag 'byung ba yin no/_/rus pa chag gam nad pa la thor bur gyur pa ni shin tu mtho ba'am/_yang na dma' ba 'byung ste de yang rkang bam
[\[377a.3\]]la sogs par byung ste/_de yang chu la sogs par bab chol du song ba las 'byung ba yin no/_/rtsol ba drags pas rtsa dang khrag 'khrugs shing rlung gis rtsa 'khums te yo ba dang skem pa dang /_mi 'phar ba dang /_nad nyung zhing mdud pa'i thor bur 'gyur te de ni rtsa'i thor bu zhes bya'o/_/
[\[377a.4\]]rma 'drub kyang rung /_ma 'drub kyang rung ste/_ro kun dang ldan pa'i zas bsten pa dang /_rma la ras ma mthug pos dkris pa 'am/_yang na ma dkris par gzhag pa'am/_lus kyi rma la rdo la sogs pas phog pa dang /_rlung nad la khrag shas cher phyung ba 'am/_yang na ma phyung
[\[377a.5\]]ba yang rung rlung 'khrugs te rma'i kha zlum por 'gyur zhing rma skams pa dang /_tsha 'ur 'ur por 'dug pa dang g.ya' ba rnams yin te de ni rma'i thor bu zhes bya'o/_/de la gsor rung ba'i 'brum bu'i nad gzhi gsum dang /_khrag dang tshil las gyur pa la ni/_mgul par rgyu ba
[\[377a.6\]]sbom po dang /_gnad dang mgul pa dang /_lto ba rnams su 'brum bu che zhing zum ste/_de'i mtshan nyid ni nang na tshil nad gzhi rnams dang lhan cig 'khrugs pa yin te/_de yang bad kan dang tshil shas che zhing brtan pa dang smin mi shes pa yin no/_/rtsa'i nang du khrag
[\[377a.7\]]gnas pa de nad gzhi rnams kyis ma rung bar 'gyur te khrag tshos shing rgyas pas sha'i gong bur gyur pa yin no/_/pags pa'i phyi rol du shu ba mang pos khyab cing shas cher skyes pa dang /_rgyun du khrag ngan 'dzag pa de ni khrag gi 'brum bu zhes bya'o/_/'brum bu de rnams las
[\[377b\]]
[\[377b.1\]]khrag dang sha las gyur pa ni spang bar bya'o/_/lhag ma bzhi ni gsor rung ngo /_/de la rkang bam gyi nad ni chu so dang /_brla phrag gnyis kyi bar dang /_brla la sogs pa lus kyi smad la brten te bad kan dang /_sha dang /_khrag gi nyes pa rim gyis yun ring po nas rkang pa 'dus te
[\[377b.2\]]sbom par skrangs shing sra ba de ni rkang bam zhes bya'o/_/de la rlung las gyur pa'i rkang bam gyi mtshan ma ni 'brum bu dang bcas shing mdog gnag la glo bur du na zhing rtsub pa yin no/_/mkhris pa'i rkang bam gyi nad ni mdog ser ba dang /_tsha 'ur 'ur por 'dug pa dang /_
[\[377b.3\]]rims kyis 'debs pa yin no/_/bad kan las gyur pa'i rkang bam ni thi ba dang /_snum pa dang /_zug gzer chung ba dang shu bas khyab pa yin no/_/rkang bam de tshabs che zhing mang du 'dzag pa la lo gcig las 'das pa de ni spang bar bya'o/_/slob dpon kha cig na re
[\[377b.4\]]rkang pa la rkang bam ji ltar 'byung ba bzhin du lag pa dang /_rna ba dang /_mchu dang sna rnams kyi phyogs dang nye bar rkang bam gyi nad 'byung ngo zhes smra'o/_/de la 'brum chen zhes bya ba ni nad gzhi dang tshil 'khrugs te/_de mgul pa dang /_rtse'u chung gnyis dang /_mig dang /_
[\[377b.5\]]mchan khung dang /_chu so dang brla brag rnams la brten te mdog nad gzhi rang gi mdog tu snang zhing sra ba dang /_snum pa dang /_bum sha dang /_skyu ru ra'i tshad tsam 'byung zhing de'i nye 'khor du 'bras mang po 'byung la myur du mi smin pa dang smin na ni nad chung ba yin no/_/kha cig
[\[377b.6\]]ni smin nas 'dzag par 'gyur/_kha cig ni zhig nas skye/_kha cig ni yun ring du gnas kha cig ni rtswa dUr ba bcad pa bzhin du 'phel bar byed do/_/de ni 'brum chen gyi nad 'bras kyi phreng ba zhes bya'o/_/'bras kyi phreng ba'i nad rims dang /_skyug pa dang rtsib
[\[377b.7\]]logs su zug pa dang /_lud pa lu ba dang /_sna chu 'dzag pa dang ldan na ni spang bar bya'o/_/de la rma 'khyims pa'i nad ni rma skrangs pa smin nas ma rdol ba dang /_rma la gnod pa rnams bstan pas sha la sogs pa'i nang du rnag gis gang zhing rjes su zhugs nas
[\[378a\]]
[\[378a.1\]]phugs ring du 'gro ste sbu bu nas chu 'dzag pa bzhin du rnag 'dzag par 'gyur zhing rma'i phugs drang po gcig las byer te sna tshogs su 'gro ba yin no/_/de la yang nad gzhi rnam pa gsum dang 'dus pa dang zug rngu ste rnam pa lngar 'gyur ro/_/de la
[\[378a.2\]]rlung las gyur pa'i rma 'khyims pa ni rma kha chung zhing nad dang bcas pa dang /_mdog 'gyur ba dang 'dzag pa lbu ba dang bcas par 'byung zhing nub mo lhag par 'dzag pa yin no/_/mkhris pa las gyur pa'i rma ni skom dad che ba dang /_rims kyis 'deb pa dang /_lus tsha
[\[378a.3\]]bar gyur pa dang /_mdog ser ba dang /_rul ba'i dri bro ba dang /_rnag bro ba 'byung ba dang /_nyin par lhag par 'dzag pa rnams yin no/_/bad kan las gyur pa ni 'dzag par sla ba dang /_spyi bag tu 'dug pa dang /_g.ya' ba dang /_sra ba dang mtshan mo cher rnags pa yin no/_/
[\[378a.4\]]'dus pa las gyur pa ni kun gyi mtshan ma dang ldan pa yin te spang bar bya'o/_/zug rngu zug pa'i rma 'khyims pa ni zug rngu nang nas yod pa ma phyung na rma phugs byer bar byed do/_/de nas rnag lbu ba dang bcas pa dang /_sla ba dang /_dang ba dang /_dro ba dang /_khrag dang bcas par
[\[378a.5\]]'byung bar 'gyur te rtag tu nad dang bcas pa yin no/_/thor bu dang 'brum bu la sogs pa'i nad dmigs brtags pa'i le'u ste nyi shu rtsa dgu pa rdzogs so//_//de nas thor bu dang 'brum bu la sogs pa gso ba'i le'u bshad par bya ste/_de la thor bu ma smin pa la
[\[378a.6\]]ni rang rang gi nad gzhi ji lta ba bzhin du skrang ba'i cho ga rnams bya'o/_/lus sbyang zhing dag par 'dod pas bri ha ti dang /_tsi tra ka dang /_kaN+Da ka ri dang /_pi pi ling rnams mar dang bskol ba'i mar gyis snum chos byas te/_de'i 'og tu rno ba'i sman gyis slon khrus dang byug pa rnams
[\[378a.7\]]sbyar ro/_/thor bu la dugs mang du bya zhing yang dang yang mnye bar bya'o/_/de dag ni khyad par du rlung gi gso ba bstan pa yin te/_mkhris pa'i khrag las gyur pa la yang srin bu pad pas khrag dbyung ba dang bsil ba'i cho ga mang du bya'o/_/bad kan las gyur pa la ni rlung gi cho ga ltar bya'o/_/
[\[378b\]]
[\[378b.1\]]da lta mod kyis ma smin pa la ni mtshon gyis bcad de khrag dbyung na ni mes bsreg go/_/ma lus par bcad na ni legs pa yin la lhag ma lus par bcad na ni phyis ldang ste nges par rgyas shing 'phel bar 'gyur ro/_/mas gtang ba'i sman dang gtar ga yang bya'o/_/'brum bu
[\[378b.2\]]gso ba'i thor bu gso ba ji lta ba bzhin du nad gzhi dang sbyar te gso ba ma lus par byas na phan no/_/sha dang rma las byung ba'i thor bu ni de bzhin du gsos na sos tsam du 'jog nus so/_/thor bu tshigs las byung ba la ni thong lcags la sogs pa'i lcags bsregs pas
[\[378b.3\]]bsreg ste til gyi lde gus rma la bskus na phan no/_/gos gnyis kyi dkris pa 'am/_yang na mtshon gyis dral la tshigs phyung ste rma bsreg go/_/rtsa las skyes pa'i thor bu gsar pa la ni sa ha ra dza'i 'bru mar blud de de bzhin du rlung 'joms pa'i sman dang dugs bya ste mas gtang
[\[378b.4\]]ba'i sman dang gtar ga yang bya'o/_/'brum bu gso ba ni thor bu gso ba ji lta ba bzhin du nad gzhi dang sbyar te gso ba ma lus par byas na phan no/_/rkang bam gyi nad la ni snum chos dang dugs dang rlung 'joms pa'i sman gyis dugs bya ste/_long mo nas sor gnyis gyen du bcal
[\[378b.5\]]ba'i rtsa la gtar ga gdab bo/_/de nas zla ba gcig gi bar du e raN+Da'i mar ba gcin dang sbyar ba blud do/_/sman zhu ba'i rjes ni 'bras rnying pa la sogs pa'i kha zas bca' sga dang 'o ma bskol ba dang bcas pa bza'o/_/yang na dur byid dang 'o ma sbyar ba blud do/_/yang de ltar
[\[378b.6\]]byas kyang ma zhi na bsreg par bya'o/_/mkhris pa'i rkang bam la ni long mo'i 'og gi rtsa las khrag phyung na ni mkhris pa'i rkang bam thams cad las rgyal bar byed do/_/bad kan gyi rkang bam la ni rkang pa'i mthe bong la khrag gtar te kha zas su nas bsten na phan no/_/
[\[378b.7\]]sman bskol ba'i khu ba sbrang rtsi dang sbyar ba btung ngo /_/pi pi ling dang a ru ra bskyed pa'i cho ga yang bya'o/_/yungs kar dang bar d+ha ka'i rtsa ba gnyis kyi 'dag gus byug pa'am yang na 'u su'i lo ma'i byug pa yang bya'o/_/'brum chen gyi nad la ni slon khrus kyis gong 'og tu dag
[\[379a\]]
[\[379a.1\]]par byas nas de'i 'og tu dan+ti dang /_dran pa ti dang /_dur byid dang /_ka sha hi dang /_de ba da li dang /_de rnams mar dang bskol ba blud par bya'o/_/bad kan dang tshil la phan pa'i sman dang /_du ba brngub pa dang /_mkhur bar bcang ba dang /_sna sman rnams kyang
[\[379a.2\]]bsten na phan no/_/de bzhin du gtar ga yang bya zhing skyer khaN+Da ba gcin dang sbyar ba btung ngo /_/'brum chen thor bu bzhin ma smin pa la ni na ku la dang /_lan tshwa dang bca' sga rnams kyi 'dag gus bsku bar bya'o/_/rgya mtsho'i phye ma dum bur byas la dugs bya ste mkhrang ba mnye bar bya'o/_/
[\[379a.3\]]sha mi dang /_la phug dang /_shi kru dang /_de rnams kyi sa bon dang /_nas dang /_yungs kar dang /_de rnams btags pa'i phye ma dar ba skyur po dang bcas pas bskus na 'brum chen gyi thor bu dang 'bras nad rnams 'joms par byed do/_/de smin te rma kha nas khrag 'dzag pa la ni
[\[379a.4\]]mkhris pa dang bad kan 'joms pa'i gso ba sbyar ro/_/gal te ma smin na ni 'brum chen gyi nad phyung ste thal sman dang me'i las bya'o/_/'ol ma se dkar po dang /_lang ga li dang /_a hi dang /_ha re Nu ka dang /_ka ka na ti pa la dang /_de ba da la'i sa bon dang /_kar ko Ti dang /_bi
[\[379a.5\]]sha li dang /_ko shi ta ki dang /_pa tha dang de rnams srang phyed dang /_dug zho gnyis dang /_ka rany+dza'i sa bon mar srang sum cu rtsa gnyis dang /_ni rgun thi'i rang gi khu ba srang brgya nyi shu rtsa brgyad dang bskol te mar lus pa las btung ba dang bsku byug dang sna sman du sbyar na gsor mi rung
[\[379a.6\]]ba'i 'bras kyi phye ma yun ring du lon zhing rnag mang du 'dzag pa yang 'dis 'drub par 'gyur ro/_/lang ga li'i phye ma dang /_de'i bzhi 'gyur gyi til mar dang /_de'i bzhi 'gyur gyi ni rgun thi'i rang gi khu ba bskol te mar lus pa las sna sman la sogs par sbyar na 'brum chen 'bras kyi phreng
[\[379a.7\]]ba sel to/_/tsan+dan dang /_thang shing dang /_na le sham dang /_ser po rnam gnyis dang /_dur byid dang /_gla sgang dang /_de rnams srang re re dang /_dug srang phyed dang /_de rnams ba gcin las btags pa dang /_sman bra h+mi'i khu ba dang /_arka'i lo ma dang /_ba lang gi lci khu dang /_
[\[379b\]]
[\[379b.1\]]yungs mar srang sum cu rtsa gnyis dang /_de rnams lhan cig bskol te mar lus pa las ran par bsten na mdze dang /_rma 'khyims pa dang 'brum chen rnams myur du sel bar byed do/_/shu dag dang /_a ru ra dang /_rgya skyegs dang /_pu tse shel dang /_de rnams til mar
[\[379b.2\]]dang bskol ba mar lus pa las 'thungs na 'brum chen rtsa ba nas 'byin par byed do/_/sha ra pung ka'i rtsa ba 'bras kyi chu dang btags te sna sman dang byug par sbyar na 'brum chen ma rungs pa dang dug dang srin bu rnams las rgyal bar byed do/_/u ta ma ra ka ri ni'i rtsa ba dang /_pi lu'i lo
[\[379b.3\]]ma dang /_sa ha tsa ra dang /_seng phrom dang /_a ru ra dang /_shing mngar dang /_shu ti dang /_tsi tra ka dang /_de rnams 'bru mar dang 'o ma cha mnyam pa dang bskol ba las sna sman dang bsku byug dag rab tu bsngags so/_/ba lang dang /_ra dang /_lug dang /_rta dang /_de rnams kyi rmig pa
[\[379b.4\]]bsregs te yungs mar dang sbyar bas bsku byug bya'o/_/yang na sbrul nag po dang /_bya rog rang shi ba'i sha bsregs te sman i gu ta'i 'bru mar dang 'dag gur byas te bsku'o/_/de ltar byas kyang ma zhi ste/_rtsib logs dang byin pa la gnas pa'i 'brum chen gzhan 'byung na ni mas gtong
[\[379b.5\]]ba rnams bya ste/_de'i 'og tu tshil byung na mes bsreg par bya'o/_/rkang pa gyen du bteg ste rting pa'i tshad tsam long mo nas yar bcal bar rmen du mtshon gyis gcad par bya'o/_/zhes legs ldan mu khyud kyis bshad do/_/rting pa las yar sor bcu gnyis bcal na dbang po'i chu so
[\[379b.6\]]zhes bya ba'i gnas yod do/_/de'i g.yas g.yon du dbral te dbus na nya'i sgo nga 'dra ba yod de de drangs shing dbyung bar bya'o/_/zhes drang srong legs par thos kyis bshad do/_/kha cig na re long mo'i rtsa ba tsog tsog po nas cha brgyad yar bcal ba na khu yod pa zhes bya ba nad dbus na
[\[379b.7\]]yod pa ma gtogs par de'i ngos gnyis dbang po'i chu so dang rje ngar gyi rus pa'i bar du ba ru ra'i tshi gu tsam bcad do zhes 'chad do/_/de la rlung las gyur pa'i rma 'khyims pa la ni dbral la dugs dang bsku byug legs par bya ste/_a pa ma rga'i 'bras bu dang /_til dang
[\[380a\]]
[\[380a.1\]]rgyam tsha rnams btags pa'i phye ma'i lde gus dugs bya'o/_/mkhris pa las gyur pa'i rma 'khyims pa la ni btsod dang /_til dang /_gan dar ba dang /_ser po rnam gnyis [(]gyi [,]kyi[)]lde gus dugs bya'o/_/bad kan las gyur pa'i rma 'khyims pa la ni til dang
[\[380a.2\]]rgyam tsha dang /_dan+ti dang /_nim pa dang de rnams kyi lde gus byugs par bya'o/_/zug rngu zug pa'i rma 'khyims pa la ni til dang /_sbrang rtsi dang /_mar sbyar ba'i lde gus dugs bya'o/_/de'i 'og tu dbral te zug rngu phyung la dag par bya'o/_/mtshon gyis dbral du mi rung ba'i
[\[380a.3\]]sman gyis ni rma tshol gyis phug btsal te/_de nas skud pa thal sman gyi chu'i nang du sbangs la/_rma 'tshol gyi rtse mo la btags te phugs su bcug na rma kha rgya chen por 'gyur te gso sla'o/_/gang yang rma gso ba la bshad pa'i reng bu dang /_til mar bshad pa de yang rma 'khyims
[\[380a.4\]]pa la rab tu bsngags te e raN+Da'i 'bras bu btags pa'i phye ma'i lde gus byug pa byas pa na yang rma 'khyims pa gso bar byed pa'i mchog yin no/_/rgya shug gi 'bras bu dang /_shun pa dang /_lan tshwa dang /_rgya skyegs dang /_gla gor zho sha'i lo ma dang /_pri yang ku dang /_'o ma
[\[380a.5\]]dang /_snu hi dang /_a rga'i lo ma dang /_de rnams lhan cig sbyar ba'i reng bus rma'i nang du bcug na rma 'khyims pa myur du 'tsho bar byed do/_/rgya mtsho'i tsha dang /_kha ru tsha dang /_rgyam tsha rnams bsregs te tshos pa dang /_gla gor zho sha dang /_khyim gyi dud pa dang /_a mra ta ka dang /_
[\[380a.6\]]seng ldeng gi lo ma dang /_skyer pa dang /_bi tso dang /_de rnams btags pa'i phye ma 'gam par bya'o/_/bsku ba dang reng bu la sogs par byas na mi brtan pa'i 'byor ba bzhin du 'phel ba'i nus pa med pa'am/_sngar 'ching ba dam du bcing ba'i skyes bu 'gro ba'i nus pa med pa bzhin du
[\[380a.7\]]rma mched pa'i nus pa med par 'gyur ro/_/thor bu dang 'brum bu la sogs pa gso ba'i le'u ste sum cu pa rdzogs so//_//de nas 'brum bu phra mo'i nad dmigs shes par bya ba'i le'u bshad par bya ste/_de la bad kan dang rlung las gyur pa'i 'brum bu phra mo'i nad
[\[380b\]]
[\[380b.1\]]ni mon sran sde'u'i tshad tsam zlum po dang /_snum pa dang /_nad gzhi rang gi mdog tu 'dug pa dang /_tha dad med cing byis pa la 'byung ba yin te de ni ra'i 'gram pa lta bu zhes bya'o/_/yang na 'brum bu nas kyi tshad tsam mang po mthug par 'byung ba de ni nas lta bu'i 'brum bu zhes bya'o/_/_
[\[380b.2\]]yang me dbal phra mo rtse mo med pa zlum po mthug cing mtho bar 'dug pa dang rnag nyung ba de ni me dbal phra mo zhes bya'o/_/de las thor bu lnga'am drug tu 'byung ste/_de yang rus sbal gyi rgyab ltar mthon por 'dug pa dang /_sra zhing drag tu na ba dang rna mchog gam rna ba 'khor ling kun tu 'byung
[\[380b.3\]]ba de ni rus sbal lta bu'i 'brum bu zhes bya'o/_/yang 'brum bu phra mo ut+pa la'i rtsa ba 'dra bar skrangs shing tshabs chung ngur na ba dang brtan par 'dug pa de ni pa na si ka zhes bya'o/_/yang 'brum bu 'gram pa'i tshigs mtshams nas byung ba de ni par na sha gar ta pa zhes bya'o/_/yang skyes
[\[380b.4\]]bu na tshod lang tsho la bab pa'i dus su 'brum bu phra mo shing shal ma li'i tsher ma dang 'dra ba dang nad dang bcas shing mthug pa dang /_nang na tshil yod pa skyes te des gdong ma rungs par byed pa de ni bzhin ma rungs par byed pa'i 'brum bu zhes bya'o/_/bad kan dang rlung las gyur
[\[380b.5\]]pa'i 'brum bu dkar po pad+ma'i tsher ma bzhin du lus la khyab bar 'byung ste/_de ni 'brum bu pad+ma'i tsher ma can zhes bya'o/_/mkhris pa las gyur pa'i 'brum bu phra mo u dum+bA ri'i 'bras bu smin pa ltar kha che zhing tsha ba dang /_rims kyis 'debs par byed pa de ni rma kha yangs par
[\[380b.6\]]byed pa 'brum bu'i nad ces bya'o/_/lus dang ngo gdong la 'brum bu phra mo mthug pa sran chung gi tshad tsam mdog sran chung 'dra ba tsha 'ur 'ur por 'dug pa dang /_zug gzer dang ldan pa de ni 'brum bu sran chung lta bu zhes bya'o/_/de bas na shin tu mi bzad pa'i 'brum bu 'byung ste/_
[\[380b.7\]]zug gzer dang bcas pa tshabs cher na ba de ni 'brum bu'i nad ces bya'o/_/rlung dang mkhris pa'i 'brum bu'i nad pad+ma'i snying po 'dra bar 'byung zhing de'i nye 'khor du 'brum bu phra mos khyab pa de ni 'brum bu'i nad gar d+ha zhes bya'o/_/yang na 'brum bu phra mo mchan khung dang nye 'khor
[\[381a\]]
[\[381a.1\]]du dkyil 'khor dang 'dra bar rgya che zhing mtho ba dang /_mdog dmar ba dang /_'brum bu phra mo rnams kyis bskor ba 'dug pa ste de ni phal cher rlung las gyur pa yin te/_de'i ming ni mchan khung gi 'brum bu zhes bya'o/_/mkhris pa shas che ba'i 'brum bu 'bras yos lta
[\[381a.2\]]bu mthug par 'byung ste de ni 'bras yos lta bu'i 'brum bu zhes bya'o/_/de dang 'dra bar 'brum bu chen po gcig 'byung ba de ni 'brum bu dra ba zhes grags so/_/lus tsha bas gdungs pas rngul te 'brum bu phra mo mthug pa dang nad dang bcas pa dang /_ske tshe'i 'brum bu'i tshad
[\[381a.3\]]tsam mdog dmar por 'byung ba de ni ske tshe'i 'bru lta bu'i 'brum bu zhes bya'o/_/mkhris pa shas che ba'i 'brum bu me dbal phra mo mched pa bzhin du byer te de yang skrangs pa dang smin pa dang sra ba dang dmar ba dang tsha bar byed pa de ni dza la gar d+ha ba zhes bya'o/_/mkhris pa shas
[\[381a.4\]]che ba'i 'brum bu me dbal sha'i rang bzhin mi bzad pa dang /_rims kyis ldan pa dang me'i mdog lta bu mchan khung phyogs su 'byung ste/_de'i ming ni me'i ro hi ni zhes bya ba ste zhag lnga 'am bdun nam zla ba phyed las 'tsho ba nyams par 'gyur ro/_/nad gzhi gsum gyi
[\[381a.5\]]'brum bu zlum po nam tshong yan chad du 'byung ste de ni pa ri pa la zhes bya'o/_/'brum bu mchan khung dang /_chu so dang /_brla gnyis kyi bar du sman bi da ri'i rtsa ba lta bu 'byung ste de ni bi da ri lta bu'i 'brum bu zhes bya'o/_/tshil dang rlung las gyur pa'i 'brum bu rgyus pa dang sha dang
[\[381a.6\]]rtsa la brten te 'byung la gal te rdol na ni zhag dang mar dang sbrang rtsi lta bu mang du 'dzag par 'gyur te/_des rlung bskyod de sha skams shing zlum por bsgongs te/_rma'i nang du gseg ma lta bu skyes pa dang khrag dang rnag mdog sna tshogs su 'byung ba dang /_dri mi zhim pa'i nad gzhi dang
[\[381a.7\]]bcas pa rnams 'dzag pa ste de ni 'brum bu gseg ma lta bu zhes bya'o/_/'dus pa las gyur pa'i 'brum bu lag pa dang /_rkang pa'i mthil dang /_tshigs dang nam tshong yan chad grog ma'i mgo bo 'dra bar rim gyis mang pos khyab par byed do/_/de yang na ba dang /_tsha 'ur 'ur por
[\[381b\]]
[\[381b.1\]]'dug pa dang g.ya' ba dang tshabs cher rul ba de ni 'brum bu grog ma'i kha lta bu zhes bya'o/_/rkang pa'i mthil du gseg ma 'am tsher ma zug pa las 'brum bu mdzer ba lta bur skyes pa ni ka da ra zhes bya'o/_/thor bu sel ba zhes bya ba'i rlung ni gzhang gi nang na gnas te/_de bshang ba dang
[\[381b.2\]]lhan cig 'khrugs nas gzhang gi phyi nang du tsher ma lta bu'i 'brum bu skyes te/_bshang ba 'byung dka' zhing sra ba de ni gzhang 'gags pa zhes bya ba'i 'brum bu yin no/_/mkhris pa dang rlung las gyur pa'i 'brum bu ni sen mo dang sha'i nang du smin cing zug gzer tsha ba dang ldan pa de ni
[\[381b.3\]]'brum bu nye ba'i sen mo zhes bya'o/_/kha cig na re tsam pa ma dang zad byed kyi nad ces bya'o zhes 'chad do/_/rtsub bag bza' ba dang /_drud pa dang /_snad pa las gyur pa'i 'brum bu sor mo gnag pa dang reg na shin tu rtsub pa de ni 'brum bu ku na kha zhes bya'o/_/'dam bag ma rungs
[\[381b.4\]]pa sen mo'i nang du zhugs pa las 'brum bur gyur te g.ya' ba dang nang du rnag dang bcas pa de ni 'brum bu sor mo skrangs pa zhes bya'o/_/til nag po'i mdog tu snang ba'i 'brum bu ni til nag lta bu'i 'brum bu zhes bya'o/_/pags pa'i steng du mdog gnag cing nad med pa'i 'brum
[\[381b.5\]]bu mdog dmar ba srog chags sbrang bu mchu rings tsam mthon por 'dug pa 'am yang na 'brum bu ma dog dkar ba dang gnag pa de ni pags pa'i mdzer pa zhes bya'o/_/de bzhin du lhan cig skyes pa'i 'brum bu mdog dmar ba de ni dza ru ma ni zhes bya'o/_/mdog gnag pa dang
[\[381b.6\]]dkar ba ni dkyil 'khor lan tshwa na zhes bya'o/_/mya ngan dang khro ba la sogs pas rlung dang mkhris pa 'khrugs te gdong srab cing sngo ba'i thig le 'byung ba ni do shig ces bya'o/_/lus gzhan du byung ba la ni li ga zhes bya'o/_/de la rlung las gyur pa'i ngo shig ni rud rud por 'dug pa dang
[\[381b.7\]]reg na rtsub pa dang mdog sngo bsangs su 'dug pa yin no/_/mkhris pa las gyur pa ni dbus dmar zhing mtha' sngo ba yin no/_/bad kan las gyur pa ni dkar zhing g.ya' ba yin no/_/khrag las gyur pa ni dbus dmar zhing mtha' zangs ma'i mdog ltar snang zhing skem pa dang /_
[\[382a\]]
[\[382a.1\]]tsha tseg tseg byed cing bem bem por 'dug pa yin no/_/rlung gis bad kan pags par son par byas te/_der bad kan skams nas mdog dkar ba dang /_tshor ba med pa dang /_cher mi g.ya' ba dang /_mi gnag pa de ni pags pa'i nad tshor ba med pa zhes bya'o/_/slon sman nyes
[\[382a.2\]]te mkhris pa dang bad kan gnyis gcig la gcig 'khrugs nas dkyil 'khor lta bu'i nad du gyur te/_de yang shas cher g.ya' zhing mang du 'byung ba dang ldan pa'i nad shas cher gyur pa de ni a ko tha zhes bya ba dang /_de ltar 'brum bu phra mo'i nad kyi bye brag sum cu rtsa drug tu bstan pa yin no/_/
[\[382a.3\]]'brum bu phra mo'i nad dmigs brtags pa'i le'u ste sum cu rtsa gcig pa rdzogs so//_//de nas 'brum bu phra mo la sogs pa gso ba'i le'u bshad par bya ste/_de la ra'i 'gram pa lta bu'i nad ma smin pa la ni srin bu pad pas khrag dbyung ngo /_/nas lta bu'i 'brum bu'i nad
[\[382a.4\]]la ni/_thog mar dugs kyis bzhus la de nas thang shing dang /_ru rta dang /_ldong ros dang /_ba bla rnams kyi lde gus bsku'o/_/pa sha na ga da ba'i nad la yang cho ga de ltar bya'o/_/de bzhin du smin pa'i rma'i gso ba rnams kyang sbyar ro/_/de la bzhin ma rungs par gyur pa'i nad la ni seng phrom
[\[382a.5\]]dang /_'u su dang /_shu dag dang de gsum btags pa'i phye ma'am yang na n+ya gro d+ha'i lo ma 'am rgya star gyi lo ma gang yang rung ba tshwa dang sbyar ba'i lde gus bsku'o/_/des ma zhi na skyug sman dang /_sna sman gtang ba dang dpral rtsa gtar ba rnams bya'o/_/pad+ma'i tsher ma lta bu'i nad la ni nim pa'i khu
[\[382a.6\]]bas slon bya zhing nim pa bskol ba'i khu ba sbrang rtsi dang mar sbyar ba blud de nim pa dang dong ga sbyar bas byug par bya'o/_/de la rma kha yangs pa zhes bya ba nas grang ba can zhes bya ba'i bar gyi nad dang e ri be la ka zhes bya ba rnams ni mkhris pa'i me dbal gyi gso ba ji ltar bstan pa bzhin
[\[382a.7\]]bya'o/_/me ro hi ni zhes bya ba'i nad la ni spang bar bya'o/_/dza la gar da pa zhes bya ba'i nad la ni smyung ba dang khrag dbyung bar bya ba dang /_rtsub chos bya ba dang /_slon khrus kyis lus sbyang ba dang skyu ru ra'i sbyor ba dang /_bsil ba'i byug pa rnams rtag tu sbyar ro/_/bi d+ha ri
[\[382b\]]
[\[382b.1\]]zhes bya ba ni nad pa la khrag gtar te bad kan gyi thor bu'i gso ba rnams sbyar ro/_/gseg ma lta bu'i 'brum bu la ni tshil las gyur pa'i gso ba rnams bya'o/_/'brum bu grog ma'i kha lta bu nad rkang pa dang lag par byung zhing tshabs cher skyes pa dang /_bu ga mang ba dang /_skrang ba
[\[382b.2\]]dang /_gnad du byung ba rnams ni spang bar bya'o/_/mtshan ma de dang mi ldan pa rnams ni gso bar bya'o/_/de yang thog mar lus sbyang zhing khrag byung la de'i 'og tu lan tshwa dang /_dong ga dang /_a ka ru dang /_ci tse ba dang /_rgya sran nag po'i rtsa ba dang /_dan+ti dang /_til btags pa
[\[382b.3\]]dang /_nas phye rnams kyis bskus la smin pa dang /_sha ma rungs pa mtshon gyis legs par bcad de thal sman nam me la bsreg par bya'o/_/ka da ra ka zhes bya ba'i nad ni mtshon gyis ma lus par phyung ste mar bskol bas bsreg par bya'o/_/gzhang 'gags pa'i 'brum bu la ni
[\[382b.4\]]dza la mar ni'i gso ba rnams bya'o/_/nye ba'i sen mo zhes bya ba ni slon khrus kyis tsha ba zhi bar byas la mtshon gyi las kyis gso bar bya'o/_/kun kha'i nad ma rungs pa dang gseg ma lta bu'i nad la yang cho ga de ltar bya'o/_/yang na rtsabs kyis blugs par bya ste/_de nas
[\[382b.5\]]nag tshur dang til dang ro tsa na dang nim pa'i lo ma'i lde gus kyang bsku'o/_/til nag po lta bu'i nad la ni me'i las bya'o/_/pags pa'i mdzer pa sbrang bu mchu rings lta bu'i nad la me shel seng ldeng gi me la bsregs pa'i thal bas bsku'o/_/de bzhin du pags pa'i sha
[\[382b.6\]]mdzer de nyid dang dza rum ni gnyis la ni mtshon gyis bcad la gong ma'i thal bas gdab po/_/lan tshwa zhes bya ba'i nad la ni ji ltar gnas pa bzhin du gtar ga bya ste/_shing 'o ma can gyi shun pa dang /_myu gu 'o ma dang btags te byug go/_/de yang ngo shig la ni ardzu na'i
[\[382b.7\]]shun pa 'am/_btsod gang yang rung ba sbrang rtsi dang sbyar ba'i lde gus bsku ba 'am/_yang na rta dkar po'i rmig pa bsregs pa'i snag tsha mar gsar dang sbyar bas bsku'o/_/yang na tsan+dan dmar po dang /_btsod dang /_ru rta dang /_seng phrom dang /_pri yang ku dang /_n+ya gro d+ha'i myu
[\[383a\]]
[\[383a.1\]]gu dang /_sran chung gi myu gu rnams kyi lde gus bsku ba byas na gdong gi mdog gsal zhing ngo shig 'joms so/_/zi ra rnam gnyis dang /_til nag po dang /_yungs kar dang de rnams 'o ma dang btags te bskus na gdong gi ngo shig sel bar byed do/_/yang
[\[383a.2\]]na sran chung phub ma med pa brngos pa 'o ma dang btags te mar dang sbrang rtsi dang lde gur byas pas bsku'o/_/yang na shal ma li'i tsher ma rnon po 'o ma dang btags pas bsku'o/_/yang na rgya shug gi tshi gu'i phye ma bu ram dang sbyar bas bskus na phan no/_/yang na ri bong gi
[\[383a.3\]]khrag sbrang rtsi dang sbyar bas bskus na phan no/_/yang na kha lung gi khu ba'i nang du ru rta zhag bdun gyi bar du sbangs te sbrang rtsi dang sbyar bas bsku'o/_/yang na mu sa la'i rtsa ba ra'i 'o ma dang btags pa sbrang rtsi dang sbyar bas bskus na phan no/_/yang na ba lang gi rus pa dang /_mu sa
[\[383a.4\]]la'i rtsa ba mar dang sbrang rtsi dang sbyar bas bskus na phan no/_/yang na ri bong gi khrag sbrang rtsi dang sbyar ba dang /_de rnams kyi phye ma zho ga chu dang bu ram sar pa dang sbyar te bskus na phan no/_/yang na shing tin du ka'i lo ma'i rang gi khu ba'i nang du shing tin tu ka btags pas bskus na
[\[383a.5\]]gdong rang gi mdog skyed par byed do/_/ut+pal dkar po dang /_sngon po dang /_pri yang ku dang /_ru rta dang /_ka la yi ka dang /_rgya shug gi tshi gu dang /_de rnams kyi lde gus gdong la dril zhing byugs na me tog pad+ma'i mdog bzhin du byed do/_/yang na gong ma'i sman de
[\[383a.6\]]rnams btags te shing mngar bskol ba'i khu ba dang sbyar nas nad gzhi ji lta ba bzhin du snum dang sbyar te gdong la bsku'o/_/sme ba'am khams gso ba nas dang /_sra rtsi pog dang /_seng phrom dang /_pu shel tse dang /_spra tshil dang /_de rnams kyi phye ma sbrang rtsi dang mar dang /_
[\[383a.7\]]bu ram dang /_ba gcin dang bskol te dril du btub pa tsam gyi lde gus nyin re bzhin bsku ba byas na gdong ma rung bar byed pa'i ngo shig dang /_lus ma rung bar byed pa'i sme ba rnams sel bar byed de gdong la bskus na pad+ma bzhin du byed do/_/rkang pa la bskus na ni pad+ma'i
[\[383b\]]
[\[383b.1\]]'dab ma ltar 'gyur ro/_/gur gum dang /_pu shel tsi dang /_ka li ya ka dang /_rgya skyegs dang /_shing mngar dang /_tsan+dan dkar po dang /_n+ya gro d+ha'i rkang pa gzhon nu dang /_shug pa dang /_pad+ma ge sar dang /_ut+pal dang /_btsod dang /_de rnams srang re re chu srang brgya nyi shu rtsa brgyad
[\[383b.2\]]dang bskol te bzhi cha lus pa'i nang du rgya skyegs dang /_le brgan rtsi dang /_btsod dang /_shing mngar dang /_gur gum dang /_de rnams zho gnyis gnyis btags pa'i phye ma dang til mar srang brgyad dang /_de'i nyis 'gyur gyi 'o ma dang tshul bzhin bskol te mar lus pa
[\[383b.3\]]las sna sman goms par byas na ni ling ga dang /_ngo shig dang /_skra dkar dang /_gnyer ma dang /_sme bas ma rungs par gyur pa rnams 'joms te gdong gi sha mdog skye bar byed do/_/btsod dang /_sha ba ri'i seng phrom dang /_tu ba ri dang /_rgya skyegs dang /_ser po rnam
[\[383b.4\]]gnyis dang /_ldong ros dang /_gur gum dang /_ru rta dang /_gi wang dang /_n+ya gro d+ha dkar po'i lo ma dang /_tsan+dan rnam gnyis dang /_ka li ya ka dang /_dngul chu dang /_rma shing dang /_lang tang tse'i shun pa dang /_pad+ma'i sa bon dang /_pad+ma ge sar dang /_spra tshil dang /_spangs
[\[383b.5\]]ma dang /_shug pa dang /_de rnams dang zhag dang rkang dang mar dang 'o ma dang shing 'o ma can gyi 'o ma dang de rnams bskol ba'i mar gyis bskus na ngo shig dang gnyer ma la sogs pa 'joms te gdong gi bzhin mdongs zla ba bzhin du rgyas par 'gyur ro/_/bring ga rA dza'i rang
[\[383b.6\]]gi khu ba'i 'o ma dang chu dang lhan cig bskol te 'o ma lus pa las sna sman du sbyar na sel ba yin no/_/pags pa'i nad tshor ba med pa la ni rlung gi mdze nad gso ba'i cho ga ltar bya ste de sa'i 'og tu mes bsreg par bya'o/_/de la ud ko tha zhes bya ba'i nad la ni bad kan
[\[383b.7\]]dang mkhris pa las gyur pa'i mdze nad gso ba rnams bya'o/_/ko tha zhes bya ba'i nad la ni rlung mkhris kyi gso ba thams cad sbyar ro/_/'brum bu phra mo la sogs pa gso ba'i le'u ste sum cu rtsa gnyis pa rdzogs so//_//de nas gsang ba'i gnas
[\[384a\]]
[\[384a.1\]]kyi nad dmigs brtags pa'i le'u bshad par bya ste/_de la thog mar pho mtshan gyi nad skye ba'i rgyu ni bud med la nyal po byas te 'dod pa zin ma thag yang spyad pa dang /_yang na mo mtshan shin tu chung ba la 'jug pa dang zla mtshan gyi skyon dang ldan pa la 'jug pas nad gzhi
[\[384a.2\]]rnams 'khrugs par 'gyur ba dang de bzhin du gzhan gyi bud med la chags bzhin du nyal po byed pa dang /_bdag nyid mi 'dod bzhin du bud med la spyad pa dang /_lam ma yin par 'jug pa dang /_byis pa btsas ma thag pa la 'jug pa dang /_'dod pa spyad ma thag pa la ma bkrus par byed
[\[384a.3\]]pa dang /_bud med la chags pa'i dbang gis sbyar chu 'dzag pa dang /_khu tshur dang /_so dang /_sen mos reg pa dang /_sen mo'i dug gis reg pa dang /_khu ba byung bas 'gags pa dang /_ku sha la sogs pa rtsub pas drud pa dang rgyu de dag gis nad gzhi rnams 'khrugs te gsang ba'i
[\[384a.4\]]gnas su a ba dan sha la sogs pa'i pho mtshan gyi nad nyi shu rtsa gsum 'byung bar 'gyur te/_a ba dan sha zhes bya ba'i pho mtshan gyi nad la yang rnam pa lngar shes par bya ste/_de yang nad gsum las gyur pa re re dang /_khrag las gyur pa dang 'dus pa las gyur pa'o/_/rlung las
[\[384a.5\]]gyur pa'i pho mtshan gyi nad kyi mtshan ma ni pho mtshan skrang ba dang /_na ba dang /_sna tshogs su na ba dang /_rtag tu 'greng ba dang /_pho mtshan gyi pags pa gas pa yin no/_/mkhris pa las gyur pa'i nad la ni skrang zhing tsha ba 'ur 'ur por 'dug pa dang /_u dum+bA ra'i 'bras bu smin pa bzhin du
[\[384a.6\]]'dug pa yin no/_/bad kan las gyur pa ni mkhrang ba dang /_snum pa dang /_g.ya' ba dang /_grang ba dang lci ba rnams yin no/_/khrag las gyur pa ni khrag 'dzag pa dang 'brum bu nag po 'byung ba dang tsha ba 'ur 'ur por 'dug pa rnams yin no/_/'dus pa las gyur pa'i pho
[\[384a.7\]]mtshan gyi nad la ni nad gzhi gsum gyi mtshan ma dang /_rlig pa skrang ba dang /_drag tu na ba dang /_myur du smin pa dang /_'gas pa dang srin bu skye ba rnams yin no/_/de rnams khrag las gyur pa ni gso dka' ba yin no/_/'dus pa las gyur pa ni mi 'tsho ba yin no/_/nyes pa
[\[384b\]]
[\[384b.1\]]'khrugs pas pho mtshan gyi nang ngam phyi rol du sha dang khrag las gyur pa sha mdzer skyes te/_khrag 'dzag pa dang g.ya' ba yin te de'i ming ni sha mdzer pa lta bu'i nad ces bya'o/_/bud med kyi ni 'byil bag tu 'dug pa dang /_khrag 'dzag pa dang /_gdugs ltar 'dug pa yin te de'i ming ni
[\[384b.2\]]gzhang 'brum lta bu'i nad ces bya'o/_/de gso bar ma byas na ni 'chi bar 'gyur ro/_/pho mtshan gyi phyi'am nad du bad kan dang khrag las gyur pa'i 'brum bu yungs kar gyi tshad tsam mthug par 'dug pa de ni yungs kar lta bu'i nad ces bya'o/_/yang pho mtshan gyi nad khrag dang bad kan
[\[384b.3\]]las gyur pa'i 'brum bu mang po rgya che ba dbus su nas tsam 'byung ste zug pa dang ba spu langs pa yin te de'i ming ni a ba man tha zhes bya'o/_/khrag dang mkhris pa las gyur pa'i nad 'dzam bu'i rus pa ltar 'dug pa de ni kum b+hi ka zhes bya'o/_/pho mtshan gyi nad me dbal lta bu zhes bya
[\[384b.4\]]ba yod de/_de'i mtshan nyid ni gcin snyi ba'i skabs su bshad pa bzhin du blta'o/_/khrag dang mkhris pa las gyur pa'i 'brum bu mon sran gre'u dang /_mung+ga'i lo ma'i tshad tsam yod pa de ni pho mtshan gyi nad ud dam zhes bya'o/_/pho mtshan gyi nad 'brum bu gcig
[\[384b.5\]]la mang pos khyab ste/_ji ltar pad+ma'i snying po la 'brum bus khyab pa ltar snang ste de ni pad+ma can zhes bya'o/_/pho mtshan gyi nang du lag pas drud pa las 'brum bu 'byung ba de ni 'drud pa'i 'brum bu zhes bya'o/_/pho mtshan shugs drag tu mnyes pa las rlung 'khrugs te ya yor
[\[384b.6\]]song ba dang /_mkhrang ba dang /_rdul ba dang ldan pa de ni gtun bu lta bu'i rlung nad ces bya'o/_/pho mtshan mnyes pa las rlung 'khrugs te pags pa phyir bshus pa las na zhing tsha ba 'ur 'ur por 'dug pa dang /_kha cig rmen par yang 'gyur te de'i ming ni pags pa phyir bshus
[\[384b.7\]]pa'i nad ces bya'o/_/pho mtshan gyi pags pa rtse mo nas 'das par 'phyang zhing mdud par snang ba de ni pags pa nyil ba'i nad ces bya'o/_/bad kan las gyur pa'i pho mtshan gyi nad ni shin tu g.ya' ba dang /_sra ba dang /_rma 'byung ba dang /_'gas pa dang /_'tsho bar
[\[385a\]]
[\[385a.1\]]dka' ba de ni pho mtshan gyi pags pa'i nad a ba pa ti ki zhes bya'o/_/rlung gis pho mtshan gyi pags pa ma rungs par byas te nor bu la pags pa 'byar bas 'byung du ma ster te sbubs nas gcin 'byung ba yang rgyun phra bar 'byung zhing nad med pa yin te de'i ming ni
[\[385a.2\]]nor bu kha ma bye ba zhes bya ba 'am/_yang na nor bu 'gags pa'i nad ces bya'o/_/bad kan las gyur pa'i pho mtshan gyi nad gra mas gang ba snyam sems pa ni mdud pa lta bu'i nad ces bya'o/_/gra mas gang ba'am khrag las gyur pa ni pho mtshan gyi nad tshor ba med pa de ni tshor ba
[\[385a.3\]]med pa'i nad ces bya'o/_/rlung dang khrag 'khrugs pa las gyur pa'i pho mtshan gyi nad ci tse tsam gyi bu gas khyab par 'byung ba de ni bu ga brgya pa'i nad ces bya'o/_/mkhris pa dang khrag las gyur pa'i pho mtshan gyi nad pags pa tshos shing tsha ba dang /_tshabs cher tsha ba 'ur 'ur por
[\[385a.4\]]'dug pa de ni pags pa'i nad smin pa zhes bya'o/_/'dus pa las gyur pa'i pags pa'i nad smin pa ni pho mtshan gyi pags pa'i sha thams cad 'drul ba yin te de ni sha 'drul ba'i nad ces bya'o/_/yang pho mtshan gyi nad 'brum bu phra mo dmar ba dang gnag pa 'byung ste khyab
[\[385a.5\]]pa dang na ba de ni khrag gi 'brum bu zhes bya'o/_/pho mtshan la ni sha'i 'brum bu 'byung ba ni gong gi sha'i 'brum bu bzhin du blta'o/_/pho mtshan la 'bras 'byung ba yang 'dus pa las gyur pa'i 'bras nad kyi mtshan nyid rnams 'dir blta'o/_/'dus pa las gyur
[\[385a.6\]]pa'i 'bras nad ni pho mtshan mdog nag por gyur cing smin la rul te sha'u 'drul ba de ni ti la ka la ka zhes bya'o/_/de las kyang sha las gyur pa'i 'brum bu dang /_smin pa dang /_'bras nad dang /_ti la ka la ka zhes bya ba bzhi po de dag ni spang bar bya'o/_/lhag ma
[\[385a.7\]]rnams ni gso bar bya'o/_/kha zas ma rung ba zos pa dang /_mal stan mi bde ba la 'dug pa dang /_nyal po lhag par bsten pa dang /_khrag ngan skyes pa dang /_gnod par 'gyur pa'i sman bsten pa dang /_skyes pa'i sa bon gyi nyes pa dang /_sngon gyi las las gyur
[\[385b\]]
[\[385b.1\]]pa dang /_rgyu de dag gis mo mtshan gyi nad rnam pa nyi shur 'gyur ro/_/de la rlung gis mo mtshan ma rungs par gyur na ni na zhing zug pa dang /_glal mang ba dang /_tshor ba med pa dang /_grog ma rgyu ba snyam byed pa dang /_rengs pa dang /_rtsub pa dang /_khrag sla ba lbu ba dang bcas
[\[385b.2\]]shing sla ba dang /_myur du 'dzag pa dang /_mdog rtsa nag pa dang /_gzhan yang chu so dang /_brla mtshams dang rtsib logs la sogs pa dang /_long mo rnams dang /_de dag tu rang rang gi nad skyed par byed de de ni mo mtshan gyi nad rlung las gyur pa yin no/_/de nyid la nyal po shas
[\[385b.3\]]cher spyad na ni skrang ba dang ldan par 'gyur ro/_/shin tu gzhon pa la yang 'khrig pa spyad pas sgal tshigs dang /_byin pa dang /_brla gnyis kyi bar dang /_de dag tu rlung 'khrugs te nad skyed pa de ni sngar spyad pa zhes bya'o/_/'byung ba'i shugs nang du 'khyil te rlung gis mo mtshan
[\[385b.4\]]shin tu snang bar byas nas khrag lbu ba dang bcas par sri zhing 'gags pa mang du 'byung ste de ni mo mtshan gyi nad 'khyil pa zhes bya'o/_/yang rlung gis zla mtshan rtsub cing ma rungs par byas pa las bu tsha 'byung na yang skye zhing 'chi bar byed de/_de ni bu 'chi ba zhes bya ba'i mngal gyi nad yin no/_/
[\[385b.5\]]kha zas mang du zos te 'grangs pa'i 'og tu mal stan mi mnyam pa la 'khrig pa spyad pa las rlung gis kha zas btsir te mo mtshan gyi nang na gnas pa'i sbu gu rnams 'chus par byas nas rus pa dang /_sha'i sbu gu rnams su zug gzer bdo ba ni mo mtshan gyi nad nang du rtas pa zhes bya'o/_/
[\[385b.6\]]rlung nad skyes pa'i kha zas bsten pas sa bon 'dzin pa'i mo mtshan gyi kha zhum par byas pa de ni khab mig lta bu'i mo mtshan gyi nad ces bya'o/_/rlung shas cher skyes pas bshang gci 'gags shing mngal skam par byed pa de tshor ba dang bcas pa de ni mngal nad skem byed ces bya'o/_/mngal
[\[385b.7\]]gyi gnas su sa bon zhugs pa las rlung gis zhag drug gam zhag bdun gyi bar du 'jig cing de nas nad yod kyang rung med kyang rung sa bon phyir 'byin pa de ni sa bon 'byin pa zhes bya'o/_/mngal gyi nad rlung gis gzir ba las byis pa rum du chags pa'i sa bon la gnod par
[\[386a\]]
[\[386a.1\]]byas pas skyes pa la zhe sdang skyes pa de ni shin tu dmar ba yin pas gso ba ma byas na ni mo gsham du 'gyur ro/_/mngal gyi nang du rlung skyed pa mo mtshan gyi nad mngal shin tu kha zhum pa dang /_yang na kha bye bar byed pa dang /_gnas nas nyams pa dang /_rlung gis
[\[386a.2\]]mo mtshan gyi nad bzhin du na ba de ni sha mthon po zhes kyang bya/_mo mtshan rgya cher song ba zhes kyang bya/_nad chen po zhes kyang bya'o zhes zer ro/_/mkhris pa las gyur pa'i mo mtshan gyi nad ni mkhris pa rang gi nad gzhi bskyed pa'i rgyu kha zas la sogs pa bsten pas mkhris
[\[386a.3\]]pas mngal la brten te 'khrugs nas tsha ba dang /_smin pa dang /_rnags pa dang /_dri nga ba dang /_rims kyis 'debs pa dang /_khrag 'dzag pa dang /_'dzag pa de yang shin tu tsha ba dang /_ro myags pa dang /_mdog sngo ba dang /_ser ba dang /_gnag pa la sogs pa
[\[386a.4\]]mdog sna tshogs su 'dug par snang ba yin no/_/khrag las gyur pa'i mo mtshan gyi nad ni khrag tshabs cher 'dzag pa yin no/_/kha zas la sogs pa bad kan 'khrug par byed pa'i rgyu bsten pas mo mtshan nad chung zhing grang ba dang /_g.ya' ba dang /_'dzag pa
[\[386a.5\]]dkar ba dang /_spyi bag tu 'byung ba rnams yin no/_/rlung dang mkhris pa mo mtshan gyi nang du 'khrugs te khrag 'dzag cing zad de/_tsha ba 'ur 'ur por 'dug pa dang /_lus skem zhing mdog 'gyur ba de ni khrag zad pa'i mngal nad ces bya'o/_/bud med rang bzhin gyis nad
[\[386a.6\]]mkhris pa shas che ba de skyes pa dang nyal po byed pa dang /_sbrid pa dang /_sgregs pa lta bu 'gags pas rlung mkhris pa dang bcas pa mngal gyi nang du 'khrugs par 'gyur te/_de yang skrang ba dang /_reg mi bzod pa dang /_nyam thag pa bzhin na ba dang /_khrag sngon po dang /_
[\[386a.7\]]ser po 'byung ba yin no/_/ma zhu da mngal gyi nang du 'khrugs pa ste/_chu so dang mkhal ma lci zhing tshad par 'khru ba dang /_yi ga 'chus pa dang /_sta zur dang /_chu so dang /_brla gnyis kyi bar du na ba dang /_tsha bar byed pa de ni mngal gyi nad ma zhu ba zhes bya'o/_/mngal gyi nang du rlung
[\[386b\]]
[\[386b.1\]]dang bad kan gyi nad kyis khyab ste 'dzag pa dkar ba dang /_'byil bag tu 'byung ba de ni mo mtshan gyi nad u pa slu ta zhes bya'o/_/yang mo mtshan khrus dang gtsang sbra ma byas pas srin bu skyes nas mo mtshan rab tu g.ya' zhing g.ya' ba des 'dod pa la dga' ste de'i ming ni 'byin bag zhes bya'o/_/_
[\[386b.2\]]dus ma yin par 'khrig pa spyad pa'i rgyus rlung dang /_mkhris pa dang /_khrag mngal gyi nang du 'khrugs te/_pad+ma'i snying po zhes bya ba'i nad skyes nas zla mtshan gyi lam 'gag par byed de de ni pad+ma'i snying po zhes bya ba'i nad yin no/_/nad gzhi gsum mngal gyi gnas dang mo mtshan la brten te
[\[386b.3\]]'khrugs nas rang rang gi nad skyed de de ni mo mtshan gyi nad 'dus pa las gyur pa yin no/_/de ltar bud med kyi mngal dang mo mtshan gyi nang de dag gis khu chu 'dzin pa'i nus pa med de rgyu des na sa bon nam byis pa chags pa'i mthu med pa'i nad shin tu mi bzad pa skye bar 'gyur te/_rlung la
[\[386b.4\]]sogs pa'i nad dang /_zla mtshan gyi nad dang /_gzhang 'brum dang /_skran la sogs pas shin tu gnod par 'gyur ro/_/gsang ba'i gnas kyi nad dmigs brtags pa'i le'u ste sum cu gsum pa rdzogs so//_//de nas gsang ba'i gnas kyi nad gso ba'i
[\[386b.5\]]le'u bshad par bya ste/_de la pho mtshan gyi nad gsar pa du ma byung ste pho mtshan gyi dbus kyi rtsa las gtar gas khrag dbyung ngo /_/de'i 'og tu bsil ba'i cho ga rnams bya ste/_lhag par bkru sman gyis lus dag par bya'o/_/de nas til gyi phye ma mar dang sbrang rtsi dang sbyar bas
[\[386b.6\]]bsku'o/_/smin nas ni dbral la shing 'dzam bu dang /_a mra dang /_shri shing dang /_ga pa dang /_shre ta kam+bu dzi dang /_de rnams kyi myu gu dang /_sra rtsi pog gi shing dang /_rgya shug dang /_bil ba dang /_rgya skyegs shing dang /_de rnams kyi shun pa dang /_ti ni sha dang /_
[\[386b.7\]]shing 'o ma can gyi shun pa dang /_'bras bu gsum dang /_de rnams chu dang bskol ba'i khu bas rma bkru bar bya'o/_/khu ba de nyid til mar dang bskol ba'i mar gyis rma la bskus na rma 'tsho bar 'gyur ro/_/spangs ma dang /_gi ri ga dang /_seng phrom dang /_sug smel
[\[387a\]]
[\[387a.1\]]dang /_ldong ros dang /_ba bla dang /_skyer khaN+Da dang /_ha re Nu dang /_nag tshur bya bal ma dang /_rgya tsha dang /_rgyam tsha dang /_de rnams kyi phye ma sbrang rtsi dang sbyar bas bskus na pho mtshan gyi rma 'tsho bar byed do/_/'bras bu gsum rdze'u kha sbyar gyi nang du bsregs te mar dang
[\[387a.2\]]sbyar bas bskus na rma 'tsho bar byed pa'i mchog yin no/_/de dag ni pho mtshan gyi gso ba spyir bstan pa yin no/_/nad gzhi re re las gyur pa'i nad ni skrang nad kyi gso ba bzhin du sbyar ro/_/sman gyis gso ba pho mtshan gyi nad ci nas kyang smin cing rnags par mi 'gyur ba'i
[\[387a.3\]]thabs su bya'o/_/gal te smin na ni rgyus pa dang rtsa dang sha rnams phal cher 'jig par 'gyur ro/_/gzhang 'brum lta bu'i nad ni bcad la mes bsregs te lhag ma ni pho mtshan spyir bstan pa gso ba gong ma bzhin bya'o/_/yungs kar lta bu'i nad la ni mtshon gyis phra ba bris
[\[387a.4\]]te/_sman gong ma de nyid bskol ba'i khu bas blugs pa dang /_phye mas gdab pa dang /_de nyid til mar dang sbyar bas bskus na rma 'tsho bar 'gyur ro/_/a pa man tha'i nad la yang gso ba gong ma ltar bya ste khrag gzag go_/kum b+hi ka'i nad smin pa ngos gnyi ga nas khrag
[\[387a.5\]]gtar te rma dag par byas la tin+tu ka dang /_'bras bu gsum dang /_seng phrom dang /_de rnams til mar dang sbyar te bsku ba dang byug pa la sogs pa byas na rma 'tsho bar 'gyur ro/_/pho mtshan gyi nad me dbal lta bu la ni khrag gtar te cho ga gong ma ltar bya'o/_/u dam
[\[387a.6\]]zhes bya ba'i 'brum bu'i nad la ni lcags kyu gug pos 'brum bu bcad de mkhris pa'i me dbal gso ba'i rim pa bzhin du sman gyi phye ma dang sman bskol ba'i khu ba dang de rnams sbrang rtsi dang sbyar ba btang ste pad+ma can zhes bya ba la yang cho ga de ltar mtshungs par sbyar ro/_/pags pa
[\[387a.7\]]smin pa dang /_tshor ba med pa gnyis la ni ba la'i mar dro 'jam tsam gyis bskus shing blugs pa dang /_sman mngar ba'i sde tshan sbyar ba'i ba la'i mar gyis dugs bya'o/_/de la gtun bu lta bu'i nad la ni khrag phyung ste/_bad kan gyi thor bu'i gso ba rnams spyad do/_/
[\[387b\]]
[\[387b.1\]]de la pags pa phyir bshus pa'i nad la ni mar gyis bskus pa la sman gyi byug pas byugs la dugs bya'o/_/de la zhag gsum mam lnga'i bar du sman e la ba la zhes bya ba'i sman gyis snum chos bya ste/_zhen pa dang dugs bya ste/_de nas yang stum chos byas la slar drang zhing
[\[387b.2\]]gzhug par bya'o/_/pags pa gnyis pa'i nad la ni dang po dugs bya ste nor bu'i rtse mo nas yar rim gyis btsir zhing bteg la slar gzhug go/_/de'i 'og tu nor bu la yang dang yang snum chos bya ba dang /_kha zas snum bag dang bcas pa zos na rab tu bsngags so/_/a pa
[\[387b.3\]]pa ti ka'i nad la yang cho ga'i rim pa de bzhin du sbyar ro/_/de la bu ga brgya pa'i nad pho mtshan gyi sbu bu gnyis kyi nang na srin bus brten te kha 'gags par byas pa de la ni rlung 'joms pa'i sman dang sbyar ba'i snum gyis thog mar nang du bcug ste/_de'i 'og tu sman mar de nyid kyis
[\[387b.4\]]blugs par bya'o/_/zhag gsum gsum zhing sbu gu che zhing yangs par gyur na ni mtshon gyis gcad par bya'o/_/sbu gu'i kha sbyor ba de dag gis ma zhi na ni bar gyi srub byed breng breng po ma gtogs pa mtshon gyis gdab tu rung ba'i sar dbral te rma gsar ba'i cho ga bzhin du bya'o/_/
[\[387b.5\]]gal te pho mtshan gyi nad sra zhing mdud pa ltar gyur na ni sbu gu dugs bya ba dang /_snum dang ldan pa dron pos byug pa byas la de nas mtshon gyis bris te/_sman bskol ba'i khu ba sbrang rtsi dang sbyar bas blugs so/_/khrag gi shas che ba'i 'brum bu la ni khrag las gyur pa'i khong
[\[387b.6\]]'bras kyi gso ba rnams bya'o/_/gzhan yang pho mtshan la nad kyi gnas skabs ji lta ba bzhin du rma gso ba rnams ci rigs par gyis shig_/mo mtshan gyi gso ba mngal gyi nad dam mo mtshan gyi nad thams cad la ni rlung 'joms pa'i snum dang dugs dang mas gtong ba la
[\[387b.7\]]sogs pa las thams cad byas na rab tu bsngags te lhag par rlung las gyur pa'i nad la sbyar ro/_/de la bud med kyi mo mtshan gyi nad ni rlung ma gtogs pa gzhan gang yang med do/_/de bas na bud med kyi mngal gyi nad gang yang rung ba la ni rlung 'joms pa'i sman sbyar bar bya ste/_
[\[388a\]]
[\[388a.1\]]de yang ba la'i mar dang 'dres pa zhes bya ba'i sman mar dang /_su ku ma ra'i sman mar dang /_de rnams kyi sman mar blud pa dang /_dugs bya ba dang /_snum chos la sogs pa byas na mngal dang mo mtshan yo ba yang drang por byed do/_/gal te mo mtshan yo bar gyur na lag
[\[388a.2\]]pas bsrang la zhum pa yang dbral zhing bskyed par bya'o/_/phyir byung na nang du gzhug par bya'o/_/de dag ni mngal rang gi gnas nas nyams par byed pa yin te/_de ni bud med zug rngu dang bcas pa yin par 'dod do/_/de lta bu'i nad la ni sman 'jam pos slon la sogs pa las
[\[388a.3\]]rnam pa lnga yang sbyar bar bya ste rnam pa thams cad du lus yongs su 'dag par bya ba dang /_de bzhin du mas gtong ba dang /_bsku byug dang /_blugs pa dang /_byug pa dang /_shing bal gyi 'da' bas glan pa la sogs pa yang lhag ma de dag kyang bya'o/_/tang pal dang /_
[\[388a.4\]]'bras bu gsum dang /_rgun 'brum dang /_ka mar d+ha dang /_ser po rnam gnyis dang /_sle tres dang /_shing she rgya ka gtang ba dang /_bsku byug dang /_ba spru ba dang /_ba sha ka dang /_de rnams zho gnyis gnyis dang /_mar srang sum cu rtsa gnyis dang bskol te mar lus pa las ran
[\[388a.5\]]par 'thungs na rlung las gyur pa'i mngal nad thams cad 'joms te bu 'dzin par byed pa'i mchog yin no/_/shu dag dang /_zi ra dang /_go snyod dang /_pi pi ling dang /_ba sha ka dang /_rgyam tsha dang /_ti mu sa ka dang /_ya bak+Shar dang /_de rnams zhib tu btags te/_
[\[388a.6\]]chang gi dngas ma dang sbrus la mar dang brngos te zos na mo mtshan gyi nad dang /_rtsib logs su na ba dang /_glo snying na ba dang /_skran dang /_gzhang 'brum rnams zlog par byed do/_/ba sha ka dang /_kha lung gi rtsa ba dang /_sen rtsi dang /_lan tshwa dang /_de rnams kyi phye ma chang
[\[388a.7\]]dang sbyar te btung ba 'am/_yang na pi pi ling dang /_ut+pa kon tsi ka zhes bya ba go snyod dang /_ra sna dang /_gze ma dang /_ba sha ka dang /_de rnams 'o ma dang bskol la 'thungs na zug gzer 'phrog par byed do/_/sle tres dang /_'bras bu gsum dang /_dan+ti dang /_de rnams bskol
[\[388b\]]
[\[388b.1\]]bas blugs par bya'o/_/rgya spos dang /_kaN+Da ka ri dang /_ru rta dang /_rgyam tsha dang /_thang shing dang /_de rnams til mar dang bskol ba'i mar las shing bal gyi 'dab ma la bsgos te mo mtshan la glan pa byas na zug gzer dang bcas pa 'joms so/_/mo mtshan gyi nad
[\[388b.2\]]mkhris pa las gyur pa la ni blugs pa dang /_bsku byug dang /_ras bal gyi 'dab ma glan pa'i cho ga rnams bya'o/_/mkhris pa 'joms shing bsil ba'i nus pa dang ldan pa'i sman dang sbyar ba'i mar gyis snum chos bya'o/_/nye'u shing gi rtsa ba srang bzhi brgya
[\[388b.3\]]brdungs te btsir ba'i khu ba dang /_de dang mnyam pa'i 'o ma dang /_mar srang brgya nyi shu rtsa brgyad dang /_'tsho byed sde bcu dang /_nye'u shing dang /_rgun 'bru dang /_pa ru sha ka dang /_pi ya la dang /_ba la rnam gnyis dang /_shing mngar dang /_de rnams zho gnyis
[\[388b.4\]]gnyis zhib tu btags pa'i phye ma dang /_de rnams lhan cig bskol te bsgrangs pa'i nang du sbrang rtsi dang /_pi pi ling gi phye ma srang brgyad brgya dang /_kha ra srang sum cu btab ste lde gur byas pa las srang phyed phyed zos na mngal gyi nad dang /_khrag nad dang /_khu chu'i
[\[388b.5\]]nad 'joms par byed do/_/nyal phod pa dang /_bu skye ba'i mchog yin no/_/de bzhin du glo 'grams pa dang /_glo gcong zad byed dang /_khrag dang /_mkhris pa dang /_lud pa dang /_dbugs mi bde ba dang /_ha li ma ka zhes bya ba'i nad dang /_mig
[\[388b.6\]]ser dang /_rlung dang /_khrag las gyur pa'i nad dang /_me dbal dang /_glo snying na ba dang /_mgo na ba dang /_brjed byed kyis nyam thag pa dang /_da rgan nang du 'gug pa dang /_phyir gyed pa'i nad dang /_myos pa dang /_smyo byed rnams 'jig par byed do/_/gong
[\[388b.7\]]gi bskol ba'i khu ba srang stong nyi shu rtsa bzhi'i nang du mar dang til mar srang phyed bsres pa srang brgya nyi shu rtsa brgyad dang /_de'i bzhi 'gyur gyi 'o ma dang /_pi pi ling dang /_ka ka na si dang /_kha ra dkar po dang /_dzi ban+ti dang /_k+Shi ra ka ko li dang /_sti ra
[\[389a\]]
[\[389a.1\]]dang /_nye'u shing dang /_zi ra rnam gnyis dang /_pa ya s+ya dang /_shra ba ni dang /_mon sran sde'u dang /_shing pi lu dang /_mon sran gre'u gsum gyi lo ma dang /_de rnams btags pa'i phye ma dang lhan cig yang bskol te mar lus pa las 'thungs na rlung
[\[389a.2\]]dang mkhris pa las gyur pa'i nad 'joms par byed de bu sbyin par byed pa yin te/_mo mtshan nas khrag 'dzag pa dang /_zla mtshan skyon dang bcas pa rnams la nad gzhi ji lta ba bzhin du gang dang ldan pa brtags te thun tshad kyang de ltar bya'o/_/shing mngar dang /_sbrang rtsi
[\[389a.3\]]dang /_chu shing gi rtsa ba dang /_skyer pa'i rtsa ba dang /_shing ta la'i sa bon dang /_pri yang ku dang /_de rnams 'bras bkrus pa'i chu dang sbyar te 'thungs na khrag legs par gnas par byed cing khrag dkar ba dang /_ha cang dmar ba rnams sel to/_/pa tha dang /_shing 'dzam bu
[\[389a.4\]]dang /_a mra'i rkang pa dang /_sru sru'i rtsa ba dang /_skyer khaN+Da dang /_am pa kas dang /_shal ma li'i thang chu dang /_sa mang+ga dang /_dug mo yungs kyi shun phrag dang /_bA la li ka dang /_bil ba dang /_bong nga dkar po dang /_seng phrom dang /_gla sgang dang /_btsag dang /_
[\[389a.5\]]bca' sga dang /_shing mngar dang /_ma tsi ka dang /_tsan+dan dmar po dang /_kad pha la dang /_ka dang ka dang /_dug mo yungs dang /_a nan ta dang /_da ta ki dang /_shing tog ma du ka dang /_stang zil dang /_de rnams btags pa'i phye ma sbrang rtsi dang /_'bras
[\[389a.6\]]bkrus pa'i chu dang sbyar ba rgyu skar rgyal la blud na gzhang 'brum dang tshad par 'khru ste yang dang yang khrag tu 'byung ba dang /_srin bu las gyur pa'i nad dang /_byis pa rnams kyi srin nad rnams 'joms so/_/mngal dang mo mtshan gyi nad khrag gnag pa dang /_dkar la rtsa
[\[389a.7\]]gnag pa rnams sel to/_/phye ma 'di ni skar ma rgyal dang rjes su mthun pa yin te gong ma'i nad rnams la rab tu phan no/_/zhes drang srong chen po rgyun shes kyi bus mchog tu bsngags so/_/bad kan las gyur pa'i mngal gyi nad la ni sman thams cad rtsub pa dang dro bag
[\[389b\]]
[\[389b.1\]]tu sbyar ro/_/da ta ki dang /_skyu ru ra'i lo ma dang /_lig bu mig dang /_shing mngar dang /_ut+pa la dang /_shing 'dzam bu dang /_a mra'i tshi gu dang /_nag tshur dang /_seng phrom dang /_kad pha la dang /_tin tu ka dang /_rgyam tsha dang /_se'u 'bru dang /_shing tshwa dang /_u dum+bA ra dang
[\[389b.2\]]bil ba gzhon nu dang /_de rnams zho gnyis btags pa'i phye ma ra gcin dang de'i bzhi 'gyur gyi 'o ma dang /_til mar srang sum cu rtsa gnyis bskol ba'i mar lus pa las bsku byug dang /_ras bal gyi 'dab mas glan pa dang /_mas gtong ba rnams byas na mo
[\[389b.3\]]mtshan skrang ba dang /_mo mtshan phyir rlog pa dang /_bsku dka' zhing rengs pa dang /_nal nal po spyi bag tu 'dzag pa dang /_mo mtshan phyir 'bur ba dang /_nang du zhum pa dang /_mo mtshan 'brum pa dang ldan zhing zug gzer dang bcas pa rnams la phan no/_/kha
[\[389b.4\]]zas su nas dang /_btung ba ni a ru ra'i chang dang bur chang dang til mar rnams bsten par bya'o/_/pi pi ling dang /_lcags phye dang /_a ru ra dang /_de rnams kyi sbyor ba sbrang rtsi dang bcas par sbyar na phan no/_/nag tshur dang /_'bras bu gsum dang /_nag
[\[389b.5\]]tshur bya bal ma dang /_a mra dang /_shing 'dzam bu'i rus pa dang /_da ta ki dang /_de rnams kyi phye ma sbrang rtsi dang sbyar ba blud na mo mtshan nas spyi bag tu 'dzag pa rnams dkon te rtsub par byed do/_/rgya skyegs shing dang /_da ta ki dang /_shing 'dzam bu dang /_nag
[\[389b.6\]]tshur dang /_sa mang ga dang /_mon cha ra dang /_sra rtsi pog dang /_de rnams kyi phye ma sbrang rtsi dang sbyar na mo mtshan dri mi zhim pa dang /_spyi bag tu 'dzag pa dang /_rnags pa dang /_rengs pa rnams la 'dod pa yin no/_/dong ga'i sde tshan bskol ba'i khu bas
[\[389b.7\]]blugs par bya ba dang /_mo mtshan bsgul dka' zhing rengs pa dang /_rtsub pa rnams la ni mnyen par bya ba'i cho ga rnams bya ste/_de yang sha khu legs par g.yos su byas pa dang /_kri sa ra dang /_'o thug rnams kyis mo mtshan gyi nang du gzhag cing
[\[390a\]]
[\[390a.1\]]dgang bar bya'o/_/mo mtshan dri nga bar gyur pa la ni sman dri zhim pa dang sbyar ba'i til mar ram mar gyi nang du phye mas legs par btab pa dang /_yang na phye ma nyid du sbyar na mo mtshan dri mi zhim pa rnams sel bar byed do/_/bad kan las gyur pa'i mo
[\[390a.2\]]mtshan gyi nad la ni phal cher sman tsha ba dang /_ba gcin dang sbyar ba mas gtong bar byas na phan no/_/mkhris pa las gyur pa'i nad la ni phal cher shing dang /_'o ma dang bcas pa mas btang na phan no/_/rlung las gyur pa la ni phal cher til mar dang skyur dang sbyar ba mas
[\[390a.3\]]btang na phan no/_/'dus pa las gyur pa la ni thun mong du sbyar te mas btang na phan no/_/gso ba de dag gis mo mtshan dag par gyur na sa bon la skyon med cing tha mal par gyur pa dang /_rnam par shes pa 'jug pa dang /_tshogs pa de dag yod na bud med kyi bu chags
[\[390a.4\]]shing tshor bar shes so/_/skyes pa'i dbang po la yang sa bon gyi mdog las nyes pa rnams brtags te/_gal te nad dang bcas pa yin na ni de 'joms par byed pa'i mchog sman las rnam pa lnga la sogs pas dag par bya'o/_/btsod dang /_ru rta dang /_rgya sbos dang /_
[\[390a.5\]]'bras bu gsum dang /_shu dag dang /_ser po rnam gnyis dang /_shing mngar dang /_me da dang /_la la phud dang /_pu tse shel dang /_pa ya s+ya dang /_shing kun dang /_ra mnye ba ser po dang /_a shwa gan+d+ha dang /_nye'u shing dang /_de rnams zho gnyis gnyis btags pa'i phye ma
[\[390a.6\]]mar srang sum cu rtsa gnyis dang /_de'i bzhi 'gyur gyi 'o ma dang bskol te mar lus pa las ran par 'thungs na mo mtshan dang khu chu'i nyes pa thams cad la rab tu bsngags te/_tshe ring ba dang /_lus nyams brta ste 'phel zhing rgyas pa dang /_yid gzhungs pa dang /_bkra shis
[\[390a.7\]]pa dang /_bu tsha skyed par byed pa'i mchog yin no/_/de bzhin du zla mtshan rgyu ba'i dus su mar de las ran par bud med la blud na bu skye bar 'gyur zhing mngal gyi nang du bu 'chir nye ba yang mar 'di 'thungs na 'tsho bar byed de rab tu bsngags so/_/sman mar 'di ni mchog tu byis pa rnams
[\[390b\]]
[\[390b.1\]]kyi gdon 'joms pa dang /_lus brta ba'i dam pa yin te sman mar 'di'i ming ni 'bras bu'i sman mar zhes bya'o/_/gsang ba'i nad gso ba'i le'u ste sum cu rtsa bzhi ba rdzogs so//_//sman dpyad yan lag lnga pa'o//_//de nas dug nad kyi dmigs brtags
[\[390b.2\]]shing gso ba'i cho ga'i le'u bshad par bya ste/_sngon lha dang lha ma yin rnams bdud rtsi 'dod pa'i phyir rgya mtsho chen po bsrubs pa dang bdud rtsi'i sngon rol du dug gi skyes bu'i gzugs can shin tu mi bzad par snang ba lus shin tu 'bar ba'i gzi brjid dang ldan pa mche ba bzhi dang
[\[390b.3\]]ldan pa/_skra ser ba me ltar 'bar ba'i mig dang ldan pa des 'gro ba gang la bltas kyang brgyal zhing sa la lhags par gyur te/_de'i phyir dug ces bya'o/_/de nas tshangs pa chen pos hUM zhes brjod pas skyes bu dug gi gzugs can de yang gnas pa'i dug dang 'gro ba'i dug
[\[390b.4\]]rnam pa gnyis su gyur nas rang gi lus mi snang bar song ngo /_/de nas 'chi ba'i bdag nyid can shin tu brtan pa dang /_rlom sems pa'i nus pa dang ldan pa gang yin pa de kA la ku tra zhes bya ba dang /_iN+Da zhes bya ba dang /_ba tsha na zhes bya ba dang /_shing gi zhes bya ba dang /_
[\[390b.5\]]ha la ha la zhes bya ba la sogs pa'i rtsa ba'i nad dang /_gzhan yang sbrul dang /_srog chags lu ta dang /_mche ba can la sogs pa rnams su zhugs par gyur to/_/de gnyis las kyang 'gro ba'i dug ni shin tu mi bzad pa yin no/_de ltar gnas pa'i dug dang 'gro
[\[390b.6\]]ba'i dug rnam pa gnyis ni bcos ma ma yin pa ste rang bzhin gyi dug ces bya'o/_/bcos ma'i dug ni dbyig dug ces bya'o/_/sman sna tshogs pa las byas pa yin te sbyor ba'i dbang gis byas pa'i dug dang 'gro ba'i dug ni myur bar 'chi ba'i nus pa med de/_yun ring ba nas
[\[390b.7\]]'chi ba'am/_yang na skrang ba dang /_skya rbab dang /_dmu rdzing dang /_smyo byed dang /_gzhang 'brum la sogs pa skyed par byed do/_/de la dug gi rang bzhin ni rno ba dang /_drod che ba dang /_rtsub pa dang /_bska ba dang /_lus la myur du khyab par byed pa dang /_yang ba dang /_
[\[391a\]]
[\[391a.1\]]lus 'bar te mdangs can du gyur pa dang /_phra ba dang /_ro mi gsal ba dang /_mi bzad par smin pa yin no/_/mi'i khong nas mdangs skyed par byed pa yod na dug gi yon tan rno ba la sogs pa rnams las bzlog par yod pa yin par shes par bya'o/_/
[\[391a.2\]]dug de rlung dang mkhris pa la shas cher skyed pa'i nus pa dang ldan na ni mi rnams kyi srog de ma thag 'joms par byed do/_/dug de thog mar khong par phyin nas dang po khrag 'dzag pa 'khrug par byed do/_/nad gzhi rnams cha mnyam pa yin na yang bad kan dang /_mkhris pa
[\[391a.3\]]dang /_rlung gi gnas su 'khrug par byed do/_/de nas snying gi gnas su phyin nas mi rnams kyi srog 'phrog par byed do/_/de la gnas pa'i dug gis dang po lus la phog pa'i tshul ni lce gnag pa dang /_khong rengs pa dang /_brgyal ba dang /_sngang ba dang /_ngal ba dang
[\[391a.4\]]skyug pa yin no/_/gnas skabs gnyis pa la ni nad kyi shugs lus 'dar ba dang /_rngul ba dang /_tsha ba 'ur 'ur por 'dug pa dang /_lkog ma na ba dang /_dug ma zhu ba'i gnas su phyin te snying na ba dang /_zug pa dang /_rkan skams pa rnams yin no/_/gnas skabs
[\[391a.5\]]gsum pa la ni ma zhu ba'i gnas pho bar phyin te shin tu zug pa dang /_mig nyams zhan pa dang ser ba dang skrang bar 'gyur ro/_/gnas skabs bzhi pa la ni zhu ba'i gnas long kar phyin nas na ba dang /_skyigs bu dang /_lud pa skye zhing rgyu ma 'khrugs pa dang /_mgo lhag par
[\[391a.6\]]lci ba dang /_bad kan rab tu 'dzag pa dang /_mdog skya ba dang /_tshigs rnams su zug pa yin no/_/gnas skabs lnga pa la ni nad gzhi thams cad 'khrugs shing na ba dang zhu ba'i gnas su zug cing na ba yin no/_/gnas skabs drug pa la ni 'du shes rab tu nyams pa dang /_
[\[391a.7\]]lhag par 'khru ba dang /_phrag gong dang /_sgal tshigs med pa dang /_dpyi dang /_de rnams bye zhing lhod pa yin no/_/gnas skabs bdun pa la ni skyes bu 'chi bar byed do/_/dug gis phog ma thag pa'i gnas skabs su dang po skyug sman btang ste chu grang gis gtor ro/_/de nas
[\[391b\]]
[\[391b.1\]]dug la phan pa'i sman mar dang sbrang rtsi dang sbyar ba myur du sbyin no/_/gnas skabs gnyis pa la ni gong ma bzhin du slon byas pa de'i 'og tu bkru sman bya'o/_/btung ba yang gong ma ltar sbyar ro/_/gsum pa la ni dug 'joms pa'i sman gyi btung ba dang /_sna sman dang /_mig sman
[\[391b.2\]]dang sbyar na phan no/_/bzhi pa la ni snum dang bcas pa'i dug sman gyi btung ba sbyar ro/_/gnas skabs lnga pa la ni shing mngar bskol ba'i khu ba dang sbrang rtsi dang sbyar ba dug la phan pa'i sman gyi btung ba dang bcas pa gtang ngo /_/drug pa la ni 'khru ba gso ba'i cho ga bya'o/_/gnas
[\[391b.3\]]skabs bdun pa la ni sna sman bud pa dang /_spyi bor rgya gram du dbral te de'i nang du sha 'am khrag gzhug par bya'o/_/ko sha ta ki dang /_lang+ga li dang /_pa tha dang /_lcam pa dang /_sle tres dang /_a ru ra dang /_she lu dang /_shri sha dang /_ge ri kar+Ni ka dang /_yung ba dang /_a hA
[\[391b.4\]]dang /_ba spru ba dang /_sbrang rtsi dang /_tsha ba gsum dang /_bri ha ti rnam gnyis dang /_thal tres dang /_ba la dang /_de rnams bskol ba'i khu ba las gzhi blangs pa'i 'bras thug grang ba'i nang du mar dang sbrang rtsi dang bcas pas slon khrus la sogs pa'i las byed pa'i 'og tu dug
[\[391b.5\]]'joms pa'i sman 'di thams cad sbyar ro/_/de bzhin du shing mngar dang /_shing tog ma du ka dang /_pad+ma ge sar dang /_tsan+dan dang /_stang zil dang /_rgya spos dang /_ru rta dang /_ba bla dang /_ldong ros dang /_pri yang ku dang /_tsha ba gsum dang /_'bu su hang dang /_nA ga puSh+pa
[\[391b.6\]]dang /_ge sar dang /_ha re N+ya ka dang /_chu'i shing mngar dang /_spang spos dang /_gi wang dang /_ka la ma ka dang /_shri besh+ta ka dang /_sra rtsi pog dang /_shu ti dang /_gur gum dang /_ba la dang /_ta ma la'i lo ma dang /_bal bu'i lo ma dang /_stag pa'i lo ma dang /_pu tse shel dang /_
[\[391b.7\]]ser po rnam gnyis dang /_de rnams bu mo gtsang ma smyung ba dang lus kyi khrus byas te gos gtsang ma bgos pas sman btags te sbrang rtsi dang sbrus la ri lur byas nas bram ze la mchod par byas nas ci rigs par sbyar te ri lur byas la sman pa des sngags 'di rtse gcig par bzlas brjod bya'o/_/
[\[392a\]]
[\[392a.1\]]na maHpu ru Sha sid+hA ya/_na ma nA rA ya tsa na/_ya ba sa'u nA b+hi/_dzA na ti/_ra Ne kr-iSh+Na pa rA dza yam e te n+ya s+yad t+ya ba kre Na/_a na do me pra sid+d+ha ru/_na mo bai DUr+ya ma te hU ru hU ru/_rak+Sha mAM sarba byi shwe b+h+yo/_go rI gan+d+ha rI/_tsaN+Da lI ma taM gI swA hA/_de ltar sngags kyis btab pa'i
[\[392a.2\]]sman de ltar btab ste sngags 'di yang bzla'o/_/ha re ma'i swA hA/_zhes brjod do/_/des btung ba dang sna sman dang /_skyug sman dang mkhrig mar bcings pa la sogs pa sbyar na dug ma lus pa thams cad dang /_ro langs kyi gdon dang /_sdig pa'i las thams cad dang /_ma ra ka bya ti dang /_mu
[\[392a.3\]]ge'i gnod pa dang /_'thab mo dang /_ser ba'i 'jigs pa rnams sel zhing bde legs su 'gyur ba dang zhi bar byed pa'i mchog yin no/_/sbyor ba 'di ni zla shar zhes bya'o/_/khong par dug rang zhu ba dang /_sman gyis zhi bar byas sam/_/mes bsregs sam/_rlung
[\[392a.4\]]gis bskams kyang rung ste/_dug gi rang bzhin gyi yon tan ni mi 'dor ba yin te/_de ni nyes pa 'khrugs par byed pa zhes bya ba'i dug gi las dang ldan pa yin te/_dug gi nus pa ni chung ba yin/_dug de bad kan dang ldan pa yin par ma shes na ni lo grangs su nad rjes su
[\[392a.5\]]'brel ba yin ste/_dug des na zhing nyam thag par gyur na ni phyi sa mdog sna tshogs su 'byung zhing khong 'khrugs dang /_khrag nad ma rungs par 'gyur ba dang /_skom dad che ba dang /_kha zas yi gar mi 'ong ba dang /_brgyal ba dang /_skyugs pa dang /_skad 'dar 'dar por smra
[\[392a.6\]]ba dang /_me drod nyams pa dang /_dug gis nad gzhi 'khrugs pas dmu rdzing gi rtags kyang de la snang ba yin no/_/gal te dug ma zhu ba'i gnas pho bar bab na ni bad kan dang rlung gi nad skyed par byed do/_/zhu ba'i gnas su bab na ni rlung dang mkhris pa skyed par byed do/_/
[\[392a.7\]]dug mgo la bab na ni mgo'i skra 'byi bar 'gyur ro/_/ci ltar bya 'dab ma dang bral ba bzhin no/_/dug de lus zungs rnams la bab na ni lus zungs kyi nad skyes pa'am yang na lus zungs la brten nas nad gzhan skyed par byed do/_/yang na shar phyogs kyi rlung gis phog ste/_
[\[392b\]]
[\[392b.1\]]dug langs pa dang /_kha zas ma zhu ba dang /_nam rmugs te grang ba dang /_nyin par gnyid log pa dang /_kha zas mi mthun pa bsten pas lus zungs rnams 'khrugs par byas te dug langs pas nyes pa 'khrugs par byed pa zhes bya'o/_/de la gso ba ni thog mar dugs
[\[392b.2\]]legs par byas la gong 'og tu lus sbyang bar bya'o/_/nyes pa 'khrugs par byed pa'i nad la ni dug 'joms pa'i sman sbrang rtsi dang sbyar ba bldag tu gzhug ste/_de yang pi pi ling dang /_bya ma ka dang /_spang spos dang /_seng phrom dang /_sug smel dang /_swardzi ka dang /_
[\[392b.3\]]ku tan na ta dang /_ru rta dang /_shing mngar dang /_tsan+dan dang /_btsag yug snam dang /_de rnams ni dug 'joms pa'i sman zhes bya ste/_des na dug 'joms pa'i sman nyi tshe dang sbyar gyi gzhan du ni mi sbyar ro/_/dug mda' la sogs pas phog pa'i mtshan ma ni yang dang yang phrad
[\[392b.4\]]ma ma ti dang /_mdog 'gyur zhing skya bor 'gyur ba dang /_yang dang yang du yid 'byung ba dang /_de'i lus la srin bu rgyu ba snyam du sems pa dang /_lus la tshor ba med cing tsha tsag tsag byed pa dang /_chu so dang /_sgal tshigs dang /_mgo dang /_phrag pa dang /_tshigs rnams su
[\[392b.5\]]zug gzer dang bcas par 'gyur ba dang /_khrag nag po nad khrag mang du 'dzag pa dang /_skom dad che ba dang /_brgyal ba dang /_rims kyis 'debs pa dang /_tsha ba 'ur 'ur por 'dug pa dang /_mig dmar ba dang /_skyugs pa dang /_dbugs mi bde ba dang /_skyigs bu dang /_rma'i
[\[392b.6\]]mtha' 'khor dmar zhing ser ba dang dbus gnag pa yin no/_/rma skrangs shing smin pa dang /_dri mi zhim pa dang sha nag por 'gyur ba dang /_sha rul zhing 'drul ba dang /_spyi bag tu 'dzag pa rnams yin no/_/dug mdas gnad du ma bsnun pa med pa myur du snying ga'i phyogs su bsil
[\[392b.7\]]ba'i cho ga rnams bya ste/_zug rngu phyung la de'i 'og tu lcags bsregs pas rma bsreg par bya'o/_/yang na mu ka ka dang /_ge ri ka dkar po dang /_kad pha la'i shing shun dang /_de rnams tam mra bal li dang /_shi ri sha dang /_grid da na khya dang 'di rnams kyi thal bas bsreg go/_/
[\[393a\]]
[\[393a.1\]]shu kha na ba dang /_bong nga dkar po dang /_kaN+Da ka ri'i rtsa ba dang /_de rnams kyi lde gus rma la bsku'o/_/gzhan yang dug 'thungs pa dang /_dug gis bzung ba'i gso ba ji ltar 'os par sbyar ro/_/rma rnags pa la ni mkhris pa'i me dbal gyi gso ba rnams spyad do/_/
[\[393a.2\]]bud med rang skal ba dang ldan pa'i ched du rang gi khyim thab la dbyig dug kha zas dang sbyar ba sbyin pa 'am/_rgyal po dang 'khon pa'i dgras rgyal po'i 'khor nye bar gnas pa la gla rngan byin te kha zas kyi nang du dbyig dug byin na dbyig dug gis zin pa'i mtshan ma ni mdog skya ba dang /_lus skem
[\[393a.3\]]zhing rjud pa dang /_me'i drod chung ba dang /_lud pa lu ba dang /_dbugs mi bde ba dang /_rims kyis nyam thag pa dang /_rlung lam gzhan du zhugs pa dang /_rtag tu gnyid 'ong ba dang /_sems las che zhing yid mi bde bar 'gyur ba dang /_lto ba dang /_mchin pa dang /_mcher pa cher
[\[393a.4\]]skyes te/_skad gsang dma' ba dang /_nyam chung ba dang /_sgyid zhan pa dang /_skrang ba dang /_rtag tu lto sbo ba dang /_rkang pa dang /_lag pa skem zhing na ba dang /_phal cher rmi lam gyi nang du ce spyang dang /_byi la dang /_sre mo dang /_sbrul 'di rnams mthong zhing nags dang mtsho
[\[393a.5\]]rnams kyang skam par byed pa mthong ba rnams yin no/_/bdag nyid kyi lus dkar po nag por mthong ba dang /_sna dang mig kyang mdog 'gyur ba dang /_dbang po rnams kyang nyams par mthong bar 'gyur ba yin no/_/de dang de la sogs pa'i gnod pa mang po skye bar 'gyur ba'i
[\[393a.6\]]dbyig dug gis nyam thag par 'gyur ba des lus 'jig par 'gyur ro/_/la la ni de ma thag gso ba byas na 'tsho ba yod do/_/yang dbyig dug gis nyam thag pa la de ma thag slon pa'i kha zas sbyin te/_'phral skyug tu gzhug go/_/de nas dag par byas nas gser sbyin par
[\[393a.7\]]bya'o/_/lhag ma ni mdo'i gnas su bshad pa'i cho ga bzhin du bya'o/_/gser dang /_drub mar cang dang /_kha ra dang /_sbrang rtsi sbyar ba'i lde gu bldag tu bcug na sbyor ba thams cad las byas pa'i dbyig dug drag po yang rab tu zhi bar byed do/_/mur ba dang /_sle tres dang /_rgya spos
[\[393b\]]
[\[393b.1\]]dang /_pi pi ling dang /_pa to la dang /_dbyi mo dang /_tsi tra ka dang /_shu dag dang /_gla sgang dang /_byi dang ga dang /_'di rnams dar ba dang /_zho ga chu'am/_sha khu skyur po dro 'jam tsam la btang na dbyig dug gis me'i drod nyams pa yang 'jig par byed do/_/phug ron gyi
[\[393b.2\]]sha dang /_zur ba dang /_ma nu dang /_'di rnams bskol te grangs pa blud na dbyig dug dang /_skom dad che ba dang /_zug pa dang /_lud pa dang /_dbugs mi bde ba dang /_sbos pa dang /_lus mi bde ba tsha ba rnams 'joms par byed pa dang /_dug gi rang bzhin can gyi mi la
[\[393b.3\]]kha zas dus ma yin bar zos pas nad gzhi rnams dang lhan cig 'khrugs pa de ni byi sha sang ga ste zhes bya ba'i dug nad yin par bshad de/_de las rgyal bar byed pas 'ga' zhig 'tsho bar 'gyur ro/_/byi sha sa ka zhes bya ba'i dbyig dug gi nad la bsrung bar bya ba ni
[\[393b.4\]]bkres pa dang /_skom pa dang /_tsha ba dang /_nyam chung ba dang /_khro ba dang /_mya ngan dang /_'jigs pa dang /_ngal ba dang /_ma zhu ba dang /_'khru ba dang /_gang yang mkhris pa dang /_rlung 'phel bar byed pa'i rgyu dang /_til mar gyi me tog dang /_'bras bu snom
[\[393b.5\]]pa dang /_sa'i rlangs pa snom pa dang /_'brug gi sgra dang /_glang po che dang /_byi ba'i sgra dang /_rol mo'i sgra dang /_nyan pa dang /_shar phyogs kyi rlung dang /_ut+pa la'i dri snom pa dang /_gang yang myos par 'gyur ba'i bag bsten na dug 'phel bar 'gyur ba yin te
[\[393b.6\]]spang bar bya'o/_/dbyar ni char mang po 'bab pa'i dus yin te/_de'i tshe dug la chu mang pos brlan par byas nas khu ba gzags te bkrus na dug gi nus pa zhan par 'gyur te/_de bas na ston sprin med pa'i dus su skar ma ri byi shar te des dug gi mthu 'phrog pa yin no/_/de ltar
[\[393b.7\]]sman pa mkhas pas nad kyi rang bzhin dang /_gang la goms pa med pa dang /_gnas skabs gang du nad 'khrugs pa dang /_nad kyi stobs che chung brtags te de'i 'og tu gso ba'i las spyad par bya ste/_de la bad kan gyi rang bzhin can gyi dug nad la ni dro ba dang /_rtsub pa dang /_
[\[394a\]]
[\[394a.1\]]rno ba'i skyug sman dang byug pa sbyar ro/_/kha zas su ni ro bska ba dang /_tsha ba dang /_kha ba rnams su sbyar na dug gi gnod pa zhi bar byed do/_/mkhris pa'i rang bzhin can gyi dug nad la ni bkru sman dang /_byug pa dang /_blugs pa rnams kyang shin tu bsil
[\[394a.2\]]ba'i nus pa dang ldan par byed do/_/kha zas su ni ro bska ba dang /_kha ba dang /_mngar ba rnams mar dang sbyar ba gtang ngo /_/rlung gi rang bzhin can gyi dug nad la ni sman mngar ba dang /_snum pa dang /_skyur ba dang /_lan tshwa dang /_mar dang sbyar ba bza' ba dang /_byug pa dang
[\[394a.3\]]sha la sogs pa sbyar na yang phan no/_/'dus pa las gyur pa'i dug nad thams cad la ni bkru sman dang /_byug pa dang /_bza' ba dang /_sman thams cad la yang mar dang sbyar ba bsngags te/_dug 'joms pa la ni mar dang 'dra ba gzhan gang yang med do/_/lhag par rlung
[\[394a.4\]]shas che ba la bzang ngo /_/dug bad kan gyi gnas su byung na ni tshegs chung ngus gso sla ba yin no/_/mkhris pa'i gnas su byung na ni gso dka' ba yin no/_/dug nad kyi dmigs brtag cing gso ba'i le'u ste sum cu rtsa lnga pa rdzogs so//_//de nas sbrul
[\[394a.5\]]gdug pas zin pa gso ba'i cho ga'i le'u bshad par bya ste/_de la sa'i steng na gnas pa'i sbrul gdug pa can gyi rigs mdor bsdu na rnam pa gsum ste/_gdengs ka can dang /_lus 'khyil ba dang /_khra bo'i rigs dang gsum ste dbye na rnam pa du ma grangs med pa yod mod
[\[394a.6\]]kyi mdor bsdus te bshad par bya'o/_/sbrul gyi dug de dag gi yon tan ni khyad par du rtsub pa dang /_tsha ba dang /_skyur ba dang /_drod che ba dang /_mngar ba dang /_bsil ba yin no/_/de la sbrul gyi rigs gdengs ka can dang /_lus 'khyil ba dang /_khra bo'i rigs gsum gyi bye brag
[\[394a.7\]]las rlung gi rang bzhin dang /_mkhris pa dang /_bad kan gyi rang bzhin rnams go rims bzhin du so so nas sbyar ro/_/de la sbrul gzhon nu'i dug ni dbyar gyi dus su 'phel la sbrul bar ma'i dug ni dgun gyi dus su 'byung ngo /_/sbrul rgan po'i dug ni sos ka tsha ba'i dus su ldang ngo /_/
[\[394b\]]
[\[394b.1\]]de las gzhan pa'i sbrul gyi dug ni dus tshigs rnams kyi mtshams su 'byung ngo /_/'khor lo dang /_gshol dang /_gdugs dang /_g.yung drung dang /_lcags kyu dang /_de rnams kyi ri mo'i mtshan dang ldan zhing 'gros shin tu myur ba dang ldan pa de ni sbrul gdengs ka can
[\[394b.2\]]zhes bya'o/_/sbrul 'khyil ba zhes bya ba ni ri mo 'khyil ba'i bye brag sna tshogs su 'dug pa yin no/_/sbrul gyi rigs khra bo zhes bya ba ni shin tu mdangs gsal ba'i ri mo dang ldan zhing snum pa dang /_chu zheng kun tu mdog sna tshogs su ri mo de ltar snang ba'o/_/gzhan
[\[394b.3\]]yang sbrul gyi rigs srog chags go ta'i bu go da ra zhes bya ba'i dug ni sbrul gdengs ka can dang 'dra'o/_/de dag las gzhan pa'i sbrul gyi rigs rkang pa bzhi pa ni rigs 'dres pa yin te/_mtshan nyid dang ri mo yang 'dres par snang ste des zin pa ni 'dus pa'i nad skyed pa yin no/_/
[\[394b.4\]]sbrul gyi dug 'phel bar byed pa'i rgyu ni bza'o snyam pa dang /_'jigs pa dang /_lhung ba dang /_gzhan gyis reg pa dang /_khros pa dang /_sdig pa'i las dang /_lha dang drang srong rnams kyis bskul bas sbrul mi la 'dzin pa yin te/_de dag ni yams kyi rims bzhin du
[\[394b.5\]]tshabs che ba yin no/_/de ltar sbrul gyis zin pa'i rgyu ji lta ba bzhin du shes nas de lta de ltar gso bar bya'o/_/sbrul gyi rigs de las gzhan pa sdig pa byed pas lam bcad de gnas nas gang du skyes bu rgyu ba'i lus kha chu dang /_dri ma dang /_rnag tsam gyis reg cing gnod
[\[394b.6\]]par byas te mche ba'i rma ni snang ba de ni mchus gnod par byed pa zhes bya'o/_/gang gi lus la mche ba gcig gam/_gnyis kyi rjes snang zhing khrag med pa de ni bya di da zhes bya'o/_/mche ba gnyis kyi rjes snang zhing khrag dang bcas pa de ni bya lup+ta zhes bya'o/_/mche ba gsum
[\[394b.7\]]gyis bzung ste sha la sogs pa phug cing khrag rgyu ba'i gnas rnams su mche bas phog pa de ni bi tshi na zhes bya'o/_/mche ba bzhis khrag gi gnas phug ste khrag 'dzag pa de ni bi ti ta zhes bya'o/_/de la dang po gnyis ni dug med pa yin no/_/phyi ma gnyis gso ba med do/_/de la
[\[395a\]]
[\[395a.1\]]mche ba'i dug gis zin ma thag ni thog mar skrang ba de'i 'og tu khrag la zhugs pas na khrag ma rungs pas lus la khyab par byed do/_/de nas mkhris pa la khyab cing des lus thams cad la khyab par 'gro ste/_ji ltar chu la til mar gyis khyab pa bzhin no/_/rang
[\[395a.2\]]bzhin gyis 'jigs pa skye ba'i mi la sbrul gyi lus kyis reg pa las sngangs te rlung 'khrugs nas brgyal bar byed skrangs par 'gyur ba de ni sbrul gyi lus kyis mngon par reg pa'i dug ces bya'o/_/dri mi zhim pa zhes bya ba'i srog chags yod de/_des bzung ba'am yang
[\[395a.3\]]na srog chags gang yang rung ba nub mo ma tshor bar zin pa las bdag ni sbrul gyis zin no snyam nas dug gis rtog par rims dang /_skyugs pa dang /_brgyal ba dang /_lus tsha ba skye ba 'am/_yang na mi bde ba 'am/_rmongs bag tu 'dug pa dang /_tshad par 'khru ba de
[\[395a.4\]]ni rtog pa las gyur pa'i dug nad ces bya'o/_/sbrul gyis zin pa'i rma nad dang bcas pa las skrang ba dang /_g.ya' ba dang /_zug gzer dang ldan pa dang /_tsha ba 'ur 'ur por 'dug pa dang /_rmen bu bu ga mdud pa ltar snang na ni dug dang bcas pa yin la de las bzlog par ni
[\[395a.5\]]dug med pa yin no/_/de la gdengs ka chen po'i sbrul gyis zin pa'i dug gi shugs rnam pa bdun du gyur te/_de yang dang po ni khrag skyon dang bcas shing nag por 'gyur ba de bzhin du rma kha la sogs pa thams cad du mdog gnag cing lus la grog ma mang po rgyu ba snyam
[\[395a.6\]]sems pa yin no/_/gnas skabs gnyis pa la thor bur skye bar 'gyur ro/_/gsum pa la ni mgo lci zhing dud pa dang /_glo snying mi bde ba dang /_rma rnags pa'o/_/bzhi pa la ni mchil ma mang ba dang /_skyugs pa dang /_tshigs rnams 'bye ba dang /_sgyid skyur ba
[\[395a.7\]]rnams yin no/_/lnga pa la ni tshigs rnams 'jig pa dang /_tsha ba 'ur 'ur por 'dug pa dang /_skyigs bu 'byung ba rnams yin no/_/drug pa la ni glo snying na ba dang /_khong lci ba dang /_brgyal ba dang /_kha zas yi gar mi 'ju ba dang tshad pas 'khru ba rnams yin no/_/
[\[395b\]]
[\[395b.1\]]bdun pa la ni khu chu'i nus pa phyin te phrag gong dang /_rgyab kyi sgal tshigs dang /_rked pa'i tshigs rnams 'jig pa dang /_spyod lam thams cad las ldog cing nub pa yin no/_/sbrul 'khyil ba'i rigs kyis zin pa la ni dug gi shugs lngar 'gyur te/_dang po la khrag 'dzag
[\[395b.2\]]pa skyon can du byas nas ser por 'gyur la des lus dang /_yan lag ser por 'gyur zhing tsha ba skye bar 'gyur ro/_/gnas skabs gnyis pa la ni skrang bar 'gyur ro/_/gsum pa la ni rma rnags pa dang /_rngu ba la sogs pa skye bar 'gyur ro/_/bzhi pa la ni rims
[\[395b.3\]]kyis 'debs shing lus tsha bar 'gyur ro/_/lnga pa la ni lus thams cad du khyab par 'gyur ro/_/sbrul khra bo'i rigs kyis zin pa la gnas skabs lngar 'gyur te/_dang po ni khrag ma rungs par byas nas mdog dkar bar 'gyur ba dang lus thams cad kyang dkar por
[\[395b.4\]]'gyur ro/_/gnyis pa la ni lus thams cad kyang shin tu lci bar 'gyur ro/_/gsum pa la ni rma rul zhing rnags pa dang /_sna dang /_mig dang /_kha'i nang nas 'dzag pa yin no/_/bzhi pa la ni mgo lci ba dang /_gnya' ba rengs par 'gyur ro/_/lnga pa la ni skad
[\[395b.5\]]nyams pa dang /_rims kyis 'debs pa dang /_grang ba rnams yin no/_/lhag ma rnams ni sbrul gdengs ka can dang 'khyil pa bzhin no/_/de bas na dug gi shugs gnas skabs lnga pa la ni 'bad pa dang bcas pas gso ba myur du bya'o/_/sbrul chu'i nang du brgyal ba
[\[395b.6\]]dang /_'khrig pa zin nas nyam chung ba dang /_sre mos 'jigs pa dang /_sre mos pham par byas nas/_shin tu grang ba'i rlung gis brten pa dang /_tsha bas gdungs pa dang /_nad kyis gzir ba dang /_skom pa dang /_bkres pas gdungs pa dang /_shin tu ngal ba dang
[\[395b.7\]]lam ring po nas 'ongs te dub pa dang /_sbrul spyod lam de dag ltar 'dug na ni sbrul gyi gdug pa med cing nyam thag pa yin no/_/sbrul de rtswa ku sha dang /_sman dang /_tsher ma dang ldan pa'i nags rnams su rgyu ba yin na ni sbrul de'i dug gi nyes pa med cing dug dang bral ba yin
[\[396a\]]
[\[396a.1\]]no/_/sbrul de dur khrod dang /_mchod rten la sogs pa'i nang du rgyu ba dang /_tshes lnga dang /_bco lnga dang /_gnam stong dang /_tshes brgyad dang /_tshes dgu dang /_srod dang /_tho rangs dang /_nam phyed dang /_nyi ma gung dang /_dus de dag tu sbrul gyis zin pa dang /_
[\[396a.2\]]rgyu skar bra nye dang /_smin drug dang /_mchu dang /_skag dang /_sa ga dang /_gre dang /_chu stod dang /_khrums stod dang /_snubs dang /_gzhan yang ne re ta zhes bya ba'i yud tsam gyi dus dang /_dus de dag tu gnad du bsnun par zin na ni spang bar bya'o/_/skyes bu gang sbrul gyis
[\[396a.3\]]zin ma thag mig dang gdong dkar por 'gyur ba dang /_skra 'byi zhing rang lhags pa dang /_lce gyong ba dang /_yang dang yang brgyal ba dang /_dbugs grang mo 'thon pa de ni mi 'tsho'o/_/gzhan yang sbrul gyi dug gis zin ma thag tu skyigs bu dang /_dbugs mi bde ba dang /_lud
[\[396a.4\]]pa lu ba dang /_skyugs pa dang /_cig car glo snying na zhing zug pa de ni mi 'tsho'o/_/dug 'thung ngam/_dug bzung ngam/_dug mdas phog gam/_dug gis phog kyang rung ste/_rtags 'di dag dang ldan na skyes bu de nges par 'chi zhing 'tsho ba spang ba yin te/_de yang lbu ba
[\[396a.5\]]skyugs pa dang /_'du shes nyams pa dang /_rkang pa dang /_lag pa dang /_gdong rnams gnag cing sngo bsangs su gyur pa dang /_sna zhom pa dang /_yan lag rnams zhig pa dang /_tshigs lhod pa dang /_phyi sa sla zhing khong 'khru ba rnams yin no/_/gzhan yang sna sman rnon po la
[\[396a.6\]]sogs pa sbyar yang 'du shes mi rnyed pa dang /_smas sam mtshon gyis smas na yang khrag mi 'byung ba dang /_dbyug pas bsnun kyang rjes su rmugs par mi mngon pa de ni gshin rje'i khyim gyi nang du 'jug pa yin no/_/'chi ba'i mtshan ma de dag dang mi ldan na ni sman pas myur du khyim
[\[396a.7\]]la me mched pa bzhin du gso bar bya ste/_dug gi nad kyis srog lkog mar phyin pa tsam la bsrung zhing zhi bar bya ba la 'bad par bya ba yin no/_/sbrul gyis bzung ma thag nas se gol gtogs pa brgya'i bar du ni rma kha de nyid na dug 'dug pa yin no/_/de phan chad ni lus kyi khrag la
[\[396b\]]
[\[396b.1\]]sogs pa'i lus zungs rnams rim gyis khyab cing 'gro bar byed do/_dug de khrag las gyur pa'i nang du ma khyab pa'i gong du de ma thag par rma'i thon 'khor bcad pa la sogs pa'i las ci ltar rigs par bsnyur te bya'o/_/sbrul gyis zin pa de ma thag par sbrul de nyid myur du
[\[396b.2\]]bzung ste/_rang gi sos gcad pa 'am/_sbrul ma zin na yang rung ste nye 'khor na bong pa'am sa'am/_shing la sogs pa ci mthong yang sos bcad de/_de ma thag glo bur du 'byung zhing rang gi mchil ma'am/_rna spabs kyis sbrul gyis zin pa'i rma la gdab po/_/de nas
[\[396b.3\]]rma'i gong rol du lung tang gi phreng ba sor bzhi tsam chings shig_/zar ma dang 'od ma la sogs pa'i skud pa la shes par grub pa'i sngags kyis btab ste/_dam du bcings te mnan na ji ltar chu bo la chu lon gyis bzlog pa dang 'dra bar rtsa'i rgyun srang rnams su dug rgyur mi
[\[396b.4\]]ster zhing gcod par byed do/_/gnad dang tshigs rnams su sbrul gyis bzung ba la ni 'phral du dam du btsir zhing dug gzag cing dbyung ba byas na dug gi nad kyi shugs mi skye zhing ji ltar sa bon nyams pa'i myu gu bzhin no/_/sbrul gyi rigs 'khyil bas bzung ba'i rma ni
[\[396b.5\]]mkhris pa'i rang bzhin can yin pas de la ni myur du gser dang lcags la sogs pa me la bsregs pa'am/_yang na mgal mes rma kha bsregs par byas na dug gi nus pa thal bar rlag par byed do/_/de tsam gyis las sus mi bzod de bzod par bya'o/_/me'i las de
[\[396b.6\]]ma gtogs pa gzhan ni mi bya'o/_/de'i 'og tu rma kha gzhibs te kha bkang la phyir dbo'o/_/de nas sa'am thal ba'am/_dug 'joms pa'i sman nam/_ba lang gi lci bas rma kha la gdab par bya'o/_/gal te dug des nang du khyab par song ba dang /_lhag par sha che ba la
[\[396b.7\]]ni rma dang lus su bcas pa thams cad la dug 'joms pa'i sman gyis bsku byug bya'o/_/tsan+dan dang pu shel tse chu dang sbyar bas blugs par bya'o/_/dug des kun la khyab pa la ni gtar ga byas te khrag phyung na gso ba'i mchog yin te/_khrag mang du phyung na ni dug gi rang bzhin
[\[397a\]]
[\[397a.1\]]nag po yang 'byung ba yin no/_/de la dug yod pa'i khrag ni dri nga ba dang /_me'i nang du bsregs na sreg sreg zer ba yin no/_/de ltar khrag phyung ste dag pa lta na khrag de nad gzhi ci lta ba bzhin du shes par bya ste brtag go/_/rtsa mi snang ba la ni rwa dang srin bu bad pa
[\[397a.2\]]gnyis kyis khrag dbyung ngo /_/khrag phyung ba'i lhag ma yod pa dug gi slan ter byas pa de ni lhag par bsil ba'i sman gyis blugs pa dang /_byug pa la sogs pa lan mang du byas te bzlog par bya'o/_/sbrul gyis zin te dug gi mthus brgyal bar byed pa dang /_snying 'dzag
[\[397a.3\]]pa la ni sman bsil ba'i nus pa dang ldan pas blugs pa dang /_gtor ba dang rlung g.yab kyis g.yab par byas te spu zing zhes byed du bcug na dug gi mthu rab tu zhi bar 'gyur ro/_/dug shin tu rno bas snying brus pa snyam sems pa la ni mar nyi tshe'am/_yang na dug 'joms
[\[397a.4\]]pa'i sman dang /_mar dang sbrang rtsi sbyar ba yin no/_/snying la dug bab na ni der bad kan nye bar shas cher sogs shing 'phel te/_lus lci ba dang /_nad 'khrugs shing brang tsha la kha nas chu skyur 'byung ba yin te/_de la ni skyug sman gtang ngo /_/de ltar slon bya ba de yang rtsabs skyur
[\[397a.5\]]po dang /_rgya sran dang /_til mar dang /_chang la sogs pa de dag spangs te gang yang dug 'joms pa'i sman dang slon byas na dug gis kun tu khyab par mi 'gyur ro/_/sbrul gyi dug gi rang bzhin dang /_mi'i nad gzhi'i rang bzhin dang /_gnas kyi bye brag zhib tu legs par brtags
[\[397a.6\]]te gso ba rnams ma nor bar bya'o/_/shing sin du ba ra'i rtsa ba dang /_gi ri kar ni ka dkar po dang gnyis kyi btung ba sbrul gdengs ka chen pos zin pa la sbyar ro/_/pa ka la dang /_sbrang rtsi dang sbyar ba rnams sna sman du blud do/_/sbrul nag pos zin pa la ni thog mar khrag gtar
[\[397a.7\]]te de'i 'og tu tsa ra ti dang /_na ku li rnam gnyis dang sbyar ba'am/_yang na shi kru dang /_bong nga dkar po gnyis dang sbyar ba gang yang rung ba'i lde gus bsku'o/_/btsod dang /_dud pa dang /_mar dang /_sbrang rtsi dang sbyar ba btung bar blud do/_/rgya sne'u dang /_tang phal dang /_gi ri
[\[397b\]]
[\[397b.1\]]ka rnam gnyis dang /_kha lung dang /_kha ra dkar po dang /_she lu dang /_de rnams kyi btung ba dang sna sman du sbyar na phan no/_/de bzhin du gdengs ka chen po'i sbrul gyi gdug pa mi bzad pa dang /_sbrul gyi rigs khra bo la yang dug 'joms pa'i sman de dag sbyar ro/_/a shra
[\[397b.2\]]gan+d+ha dang /_rgun 'bru dang /_gi ri ka dkar po dang /_sa nag po dang /_pi pi ling dang /_de rnams cha mnyam pa dang /_byi'u rug pa dang /_ka phid tha dang /_bil ba dang /_se'u dang /_de rnams kyi lo ma rnams re re yang a shwa gan+d+ha'i cha phyed phyed sbrang rtsi dang ldan par sbyar te
[\[397b.3\]]zos na sbrul 'khyil ba zhes bya ba'i dug la khyad par du phan no/_/shing 'o ma can lnga'i shun pa dang /_'bras bu gsum dang /_shing mngar dang /_nA ga puSh+pa dang /_e la ba lu dang /_dzi ba ka dang /_zangs rtsi ba dang /_pu shel tse dang /_kha ra dkar po dang /_shug pa dang /_
[\[397b.4\]]ut+pa la dang /_de rnams sbrang rtsi dang sbyar ba'i dug sman ni gangs can zhes bya ste/_de'i 'dag gus bskus na sbrul 'khyil ba'i dug 'joms te/_de bzhin du skrang ba dang /_shu ba mched pa dang /_'brum bu dang /_rims dang /_lus tsha ba rnams la phan no/_/tang pal dang /_
[\[397b.5\]]n+ya gro d+ha'i myu gu dang /_dzi ba ka dang /_zangs rtsi ba dang /_kha ra dkar po dang /_btsod dang /_shing mngar dang /_de rnams bskol ba'i khu ba blud na sbrul 'khyil bas zin pa 'joms so/_/smyug ma'i shun pa dang /_sa bon dang /_pu tse shel dang /_pa ta la'i sa bon dang /_bca' sga
[\[397b.6\]]dang /_shri sha'i sa bon dang /_bong nga dkar po dang /_ga be bu ga'i 'bru dang /_rtsa ba dang /_shu dag dang /_de rnams ba gcin la btab pa'i 'dag gu ni yan lag brgyad pa zhes bya ste/_sbrul 'khyil pas zin pa'i rigs go da na sa zhes bya bas zin pa sel to/_/pu tse shel
[\[397b.7\]]dang /_bong nga dkar po dang /_ru rta dang /_khyim gyi dud pa dang /_ha re Nu ka dang /_tsha ba gsum dang /_rgya spos dang /_de rnams lhan cig sbyar ba zos na sbrul khra bos zos pa'i nad sel to/_/'dam bu mda' rgyu dang /_dan ti dang gnyis kyi rtsa ba mtho nyi shu'i sa bon 'og na
[\[398a\]]
[\[398a.1\]]mar brkos te phyung la 'bras dang sa gnyis lhan cig byas te byug pas bsku'o/_/mar rnying pa'i nang du 'bras bu gsum gyi phye ma btab ste blud la de zhu ba'i tshod tsam nas las byas pa'i zan tshod ma dang bcas pa bza'o/_/ka ra bI ra dang /_arka'i me tog dang /_
[\[398a.2\]]me tog ku su ma dang /_lang ka li'i rtsa ba dang /_pi pi ling dang /_pa tha dang /_na le sham dang /_de rnams kyi rtsa ba phye ma rtsabs skyur po dang sbyar te 'thungs na gong ma'i sbrul las gzhan pa'i sbrul gyis zin pa'i dug thams cad la sbyar ro/_/shri sha'i me tog gi rang
[\[398a.3\]]gi khu ba'i nang du shi kru zhag bdun gyi bar du sbangs te/_de las btung ba dang /_snar blugs pa sbyar na sbrul gyis zin pa'i nad thams cad la phan no/_/rgya spos dang ru rta srang gnyis dang mar dang sbrang rtsi srang gnyis dang sbyar ba'i lde gu byin na sbrul gyi rgyal po 'jog pos zin pa la
[\[398a.4\]]yang sman 'di blud na bde ba sbyin par byed do/_/sbrul gyi rigs gdengs ka chen pos zin pa'i gnas skabs dang po la ni khrag phyung ste/_mar dang sbrang rtsi dang sbyar ba myur du blud do/_/gnas skabs gnyis pa la ni slon bya ste gong ma bzhin du mar dang sbrang rtsi dang sbyar bas
[\[398a.5\]]bsku'o/_/gsum pa la ni dug 'joms pa'i sman dang sbyar te sman de nyid kyang snar blugs par bya'o/_/bzhi pa la ni skyug sman btang ste/_nas thug dug 'joms pa'i sman dang lhan cig blud do/_/lnga pa dang drug pa la ni sman bsil ba dang sbyar ba'i dug sman gtang ngo /_/de
[\[398a.6\]]bzhin du bsil ba'i nus pa sman blugs pa dang /_byug pa yang dang yang du sbyar te/_slon sman rnon po blud la de'i 'og tu dug 'joms pa'i sman dang thug par sbyar ba blud do/_/gnas skabs bdun pa la ni dug 'joms pa'i sman rnon po dang /_mig sman dang /_sna sman sbyar ba dang /_
[\[398a.7\]]spyi bor mtshon gyis rgya gram du cung zhig dbral ba'i nang du sha 'am khrag gam pags pa gang yang rung ba gzhug go/_/sbrul 'khyil bas bzung ba'i gnas skabs gsum pa la ni slon khrus byas te thug pa blud do/_/dug 'joms pa'i sman ni rno ba dang /_yang na shug pa'i sde tshan
[\[398b\]]
[\[398b.1\]]bskol ba'i khu ba blud do/_/sbrul khra bos zin pa'i gnas skabs dang po la ni rma la zhal zhal bya ste/_de'i 'og tu ku bas khrag phyung ste/_gong ma bzhin du dug 'joms pa'i sman blud do/_/drug pa la ni sman shin tu rno ba'i mig sman dang snar brngub pa rnams sbyar ro/_/gzhan yang
[\[398b.2\]]grangs ma smos pa rnams ni sbrul gdengs ka chen pos zin pa'i gnas skabs kyi gso ba 'di yang sbyar ro/_/bud med sbrum ma dang /_byis pa dang /_rgan po rnams la ni khrag nyung shas dbyung ngo /_/shing tsha dang /_ldong ros dang /_yung ba dang /_rgya spos dang /_ku sha'i khu ba dang /_
[\[398b.3\]]chu srin sen mo dang /_ta ma la'i ge sar dang /_'bras kyi chu grang mo dang lhan cig sbyar ba blud na dug thams cad 'joms te/_ci ltar dbang po'i rdo rjes lha ma yin rnams 'joms pa bzhin no/_/bil ba'i rtsa ba dang /_byi'u rug pa'i me tog dang /_ka rany+dza ba la dang /_
[\[398b.4\]]ta ma la'i ge sar dang /_thang shing dang /_'bras bu gsum dang /_ser po rnam gnyis dang /_tsha ba gsum dang /_de rnams ra gcin dang zhib tu btags pa las mig sman btab pa dang /_sna sman du sbyar na sbrul dang /_srog chags lu ta dang /_byi ba dang /_sdig pa
[\[398b.5\]]la sogs pa'i dug dang /_gsud pa dang /_ma zhu ba dang /_dbyig dug dang /_rims kyis btab pa dang /_gdon gyis zin pa la sogs pas nyam thag pa'i mi la phan te bde legs su byed do/_/dug gis phog pa'i rma la dug gi lhag ma cung zad cig yod na yang byug pa
[\[398b.6\]]la sogs pas ma lus par phyung ste/_lhag ma lus na ni yang dug gi mthu skye bar 'gyur te/_ci ltar dug gis nad gzhi 'khrugs pa bzhin no/_/dug gi nyes pa snad pas rlung 'khrugs shing skyes na ni til mar dang /_chang dang /_rgya sran dang /_skyur dang /_de rnams ma gtogs
[\[398b.7\]]pa'i lhag ma rlung 'joms pa'i gso ba thams cad sbyar ro/_/dug gis mkhris pa skyes pa la ni rims 'joms pa'i sman bskol ba dang /_'jam rtsi mas gtong ba rnams bya'o/_/dug gis bad kan skyes pa la ni dong ga'i sde tshan sbrang rtsi dang sbyar ba gtang ngo /_/mu zi dang /_rgun
[\[399a\]]
[\[399a.1\]]'bru dang /_pa ya s+ya dang /_shing mngar dang /_sbrang rtsi dang /_de spyi'i phyed dang mnyam pa'i kha ra dkar po dang sbyar ba'i lde gu bldag go/_/chu la sngags kyis btab ste btung ba dang gtor ba rnams bya'o/_/snying dga' ba'i bag bsten cing sems dga' bar byed do/_/
[\[399a.2\]]sbrul gyi lus kyis reg pa las byung ba'i dug dang /_rtog pa las byung ba'i dug gis nyam thag pa yang cho ga gong ma bzhin du sbyar na phan no/_/rin po che ke ke ru dang /_margad dang /_mu tig dang /_rdo rje dang /_bai DUr+ya dang /_gar+b+ha ma Ni dang /_pi tsu ka dang /_byi ba'i
[\[399a.3\]]dug dang /_de bzhin du ri kha ba can na skyes pa'i sman so ma ra dza dang /_ba spru ba dang /_dro na dang /_ma hA dro na zhes bya ba dang /_sbrul la yod pa'i nor bu dang /_ma na si dang /_dug zhi bar bya bar 'gyur ro/_/de bzhin du nus pa dang ldan pa'i sman rnon po rnams kyang bcang
[\[399a.4\]]bar bya'o/_/gal te nub mo rgyu na yang gdugs dang /_'khar gsil dag lag tu thogs na de'i grib ma dang sgras lag 'gro rnams sngangs shing 'bye bar 'gyur ro/_/sbrul gdug pas zin pa gso ba'i le'u ste sum cu rtsa drug pa rdzogs so//_//de nas
[\[399a.5\]]srin bu srog chags lu ta la sogs pa'i dug gis zin pa'i dmigs brtags shing gso ba'i le'u bshad par bya ste/_srin bu'i dug de yang sbrul gyi tshil dang /_bshang gci dang /_khu chu dang /_sgo nga dang /_khog pa dang /_pags pa las skyes te/_srin bu de'i rang
[\[399a.6\]]bzhin yang nad gzhi gsum dang /_'dus pa dang /_rnam pa bzhi dang ldan pa yin par shes par bya ste/_de yang rlung gi rang bzhin can gyi srin bu'i dug gis zin pa'i rtags ni rma kha che zhing zug cing na ba yin no/_/mkhris pa'i rang bzhin can gyi srin bus zin pa'i rtags ni
[\[399a.7\]]'dzag pa nyung ba dang /_tsha ba dang /_mdog dmar ba dang /_shu ba mched pa dang /_yang na shing pi lu'i 'bras bu smin pa dang /_'bra go'i 'bras bu smin pa dang 'dra bar 'dug pa yin no/_/bad kan gyi rang bzhin can gyi srin bus zin pa'i rtags ni zug gzer chung ba dang /_u
[\[399b\]]
[\[399b.1\]]dum+bA ra smin pa 'dra ba yin no/_/'dus pa'i rang bzhin can gyi srin bus zin pa ni tshabs cher 'dzag cing rten thams cad dang ldan pa yin te de ni spang bar bya'o/_/srin bu gdug pa de dag gi mthu'i gnas skabs dang po la sogs pa sbrul gyi ltar blta bar bya ste/_de bzhin du skrang
[\[399b.2\]]ba 'phel ba dang /_khrag dri nga ba 'dzag pa dang /_mgo dang mig lci ba dang /_mgo 'khor ba dang /_brgyal ba dang /_dbugs mi bde ba dang /_rab tu na ba yin te/_srin bu gdug pa spyi dang mthun par rma'i nang du pad+ma'i snying po lta bu 'byung zhing tsha ba dang /_g.ya' ba dang /_kha zas yi
[\[399b.3\]]gar mi 'ong ba yin no/_/sdig pa shas zin pa'i dug ni shin tu rno ba yin te/_dang po me bzhin du lus la sreg par byed la de ma thag ro stod du mched par 'gro ste/_de'i 'og rma'i nang du 'dug pa yin te des bzung ma thag rab tu na zhing skrang ba dang 'gas pa rnams yin no/_/sdig pa
[\[399b.4\]]de skye ba'i rgyu ni ba lang la sogs pa'i lci ba dang /_pags pa bsregs te rul zhing rlan pa las skyes pa dang /_sbrul gyi pags pa las skyes pa yin te/_rked pa phra ba'i sdig pa'i dug tshabs che ba yin te de yang mdog ser ba dang /_gnag pa dang /_rtsub pa dang /_mdog sna
[\[399b.5\]]tshogs su snang ba dang /_nor bu gzi mdog tu snang ba yin no/_/sdig pa kha cig ni spu mang zhing tshigs kyang mang ba yin no/_/kha cig ni rgyab dmar zhing lto dkar ba yin no/_/kha cig ni mdog dud khar 'dug cing tshigs gsum yod pa dang /_rked pa ser skyar 'dug pa yin no/_/kha
[\[399b.6\]]cig ni thal ba'i mdog tu 'dug pa dang /_sre mo'i mdog dang /_khrag 'thung ba de ni dug chen po dang ldan pa yin no/_/kha cig ni me'i mdog tu snang zhing tshigs gnyis yod pa dang /_lto dkar ba'am dmar ba 'am gnag pa yin no/_/sdig pa de rnams kyis zin pa'i rtags ni
[\[399b.7\]]lce skrang ba dang /_lce gyong ba dang /_lus rengs pa dang /_rims kyis 'debs pa dang /_kha la sogs pa'i sgo nas khrag nag po mang du 'dzag pa dang /_dbang po rnams kyis don mi tshor ba dang /_rngul ba dang /_brgyal ba dang /_kha skam pa dang /_rmongs pa dang /_rab tu na ba dang /_
[\[400a\]]
[\[400a.1\]]sha 'drul zhing lhags pa snyam sems pa'i nad pa de ni phal cher srog 'dor ba yin no/_/srog chags u tsi ting ga zhes bya ba'i srog chags ni khas 'dzin par byed pa dang /_de yang gong ma bas tshabs cher na ba yin te/_sdig pa bas lus kyi g.yas g.yon
[\[400a.2\]]gnyis ka nas 'dzin pa yin no/_/srog chags lu ta u tsi ting gas bzung ba'i mtshan ma ni pho mtshan 'greng ba'am/_ba spu langs pa dang /_lus las rngul 'byung ba dang /_rma mched pa dang /_chu ser grang mor 'dzag pa dang /_srin bu u tsi ting ga'i ming gi rnam grangs ni rnga mo
[\[400a.3\]]dud kha zhes bya/_mtshan mo rgyu ba zhes bya/_mtshan mo can zhes kyang bya ste/_de ni rlung dang mkhris shas che ba yin no/_/srin bu ka na ba zhes bya ba dang /_bi ba zhes bya ba'i srin bu gnyis ni bad kan shas che ba yin no/_/de las kyang sdig pa'i dug dang /_srin bu rnga mo dud ka zhes bya ba
[\[400a.4\]]gnyis ni phal cher rlung shas che ba yin no/_/srin bu ka na ba zhes bya ba dang /_bi ba zhes bya ba'i srin bu nad gzhi gang dang gang gi shas che ba legs par brtags te/_de dang de'i sman gyi yon tan gyis gso bar bya'o/_/de la rlung shas che ba'i rtags ni glo snying na ba dang /_stod
[\[400a.5\]]du rlung 'byung ba dang /_lus khong rengs pa dang /_rtsa ba rgya che ba song ba dang /_rus pa dang /_tshigs su zug pa dang /_rna ba'i sgra za zi zer ba dang /_lus gcus pa snyam byed pa dang /_lus mdog gnag pa yin no/_/mkhris pa shas che ba'i rtags ni 'du shes nyams pa dang /_
[\[400a.6\]]drod che ba dang /_dbugs tsha ba 'byung ba dang /_glo snying tsha ba dang /_khar kha ba bro ba dang /_sha 'gas pa dang /_lus skrang ba dang /_mdog dmar zhing ser ba yin no/_/bad kan shas che ba'i dug nad kyi rtags ni skyug pa dang /_kha zas yi gar mi 'ong ba dang /_brang tsha zhing kha nas chu 'byung
[\[400a.7\]]ba dang /_cham pas btab pa dang /_sna chu 'dzag pa dang /_grang ba dang /_kha mngar bro ba rnams yin no/_/de la rlung gi bdag nyid kyi dug gis zin pa la ni til gyi tshigs mas byug pa dang /_til mar gyis bsku ba dang /_pu la ka ka la sogs pa'i sbu bu'i dugs bya ba dang /_
[\[400b\]]
[\[400b.1\]]lus 'phel zhing lus brta ba'i cho ga rnams byas na phan no/_/mkhris pa'i dug nad la ni bsil ba'i nus pa dang ldan pa blugs pa dang /_byug pas 'jam rtsi bcad cing bzlog par bya'o/_/bad kan gyi shas che ba'i dug la ni thog mar skyug sman btang ste/_dugs bya ba dang /_
[\[400b.2\]]mtshon gyis bcad cing bzhar na phan no/_/srin bu'i rang bzhin nad gzhi rnam pa gsum du 'gyur ba de bzhin du gso ba yang de ltar byas na phan no/_/dugs dang /_blugs pa dang /_byug pa la sogs pa rnams kyang phal cher dron por sbyar na phan no/_/dug gis zin pa'i rma
[\[400b.3\]]gzhan du mched cing rnags pa dang /_pags pa rul ba la ni mi'i skra dang /_yungs kar ser po dang /_bu ram rnying pa rnams sbyar ba'i dud pas bdugs te/_de ni dug nad thams cad la bdug par bya ste zhes drang srong chen po 'drob skyong gis bshad do/_/srin bu'i dug dang /_sdig pa'i
[\[400b.4\]]dug mi bzad pa gnyis la ni sbrul gyi dug gi gso ba bzhin du bya ste/_de bzhin du dug 'joms pa'i sman dang /_gso ba thams cad dang /_slon khrus kyis lus dag pa rnams spyad do/_/mon sran rde'u dme ru dang /_dur byid cha snyoms te mar dang sbyar ba blud na srin bu'i dug g.yo bar mi
[\[400b.5\]]'gyur te/_ji ltar rlung gis gangs te se mi bsgul ba bzhin no/_/shing 'o ma can gyi shun pa btags pa'i lde gus lus sbyang ba'i 'og tu bskus na srin bu las gyur pa'i dug thams cad 'joms so/_/gong du bshad pa'i byug pa mchog des bskus na skrangs pa dang /_na zhing tsha ba dang
[\[400b.6\]]bcas pa'i rims nad sel bar byed do/_/shu dag dang /_shing kun dang /_byi dang ga dang /_rgyam tsha dang /_ha ti pi pi ling dang /_pa tha dang /_bong nga dkar po dang /_tsha ba gsum dang /_de rnams lhan cig sbyar ba la ni yan lag bcu pa zhes bya ste/_de las ran par zos na srin bu'i dug
[\[400b.7\]]thams cad las rgyal bar byed do zhes drang srong 'drob skyong gis bshad do/_/sdig pas zin pa la ni de ma thag tsakra mar da'i 'bru mar gyis bsku'o/_/yang na sa la par Ni bskol ba'i khu ba chu dro 'jam tsam gyis bsku ba 'am/_yang na rgyam tsha mar dang bcas pas yang dang yang bsku'o/_/
[\[401a\]]
[\[401a.1\]]rang skyur dro 'jam tsam mam/_'o ma dang bcas pa'i lan tshwas bsku'o/_/mar brngos pa'i nang du go snyod dang /_rgyam tsha btags pa'i phye mas btab pa'i lde gus rma'i thon 'khor du dugs bya'o/_/de nas rma'i steng du zhal zhal byas la/_yung ba dang /_rgyam tsha
[\[401a.2\]]dang /_tsha ba gsum dang /_shri sha'i me tog dang /_'bras bu btags pa'i phye ma ma du lung ga'i khu ba dang /_ba gcin nam chang gi dngas ma dang sbyar ba'i 'dag gus bsku'o/_/de bzhin du til mar gyi tshigs ma'am/_ba lang gi lci ba dro 'jam tsam gyis byug go/_/btung ba ni
[\[401a.3\]]mar dang sbrang rtsi dang bcas pa dang /_'o ma dang sha kha ra shas cher btab pa blud do/_/phug ron gyi rtug pa dang /_mar dang /_rgya spos dang /_bca' sga dang /_'di rnams kyi phye ma kha lung gi khu ba'i nang du btab ste 'thungs na sdig pas zin pa'i dug 'joms pa'i mchog yin no/_/rnga mo'i
[\[401a.4\]]mche ba chu bal dang lhan cig sbyar ba ni sdig pa'i dug 'joms par byed do/_/shing kun dang /_ba bla kha lung gi khu ba'i nang du btags pa'i lde gus byug pa dang /_mig sman dang /_ri lur byas te bsten pa dang sdig pas zin pa'i dug 'joms par byed pa'i mchog yin no/_/ka rany+dza dang /_
[\[401a.5\]]ardzu na dang /_she lu na dang /_ge ri kar+Ni ka dang /_shri sha'i me tog dang /_'di rnams zho ga chu dang bcas par btags pas bskus na sdig pas zin pa'i dug 'joms so/_/gang myos shing rmugs shas byed pa dang /_dbugs rngam pa 'thon pa dang /_glal ba dang /_mi bzad par
[\[401a.6\]]na ba de la ni/_a ru ra dang /_yung ba dang /_pi pi ling dang /_btsod dang /_bong nga dkar po dang /_na le sham dang /_ba spru ba dang /_bkru sman dang /_bar da ka'i khu ba'i nang du btags te byug pa bya'o/_/dug gis thams cad du khrag tu khyab pa la ni zho dang /_mar blud pa dang /_rtsa las
[\[401a.7\]]khrag gtar ba rnams dang /_sna sman dang /_mig sman yang sbyar ro/_/dro ba dang /_snum pa dang /_skyur ba dang /_mngar ba dang /_rlung 'joms pa'i kha zas kyang sbyar ro/_/dong gra dang /_khyim gyi thi ba'i rtug pa dang /_ba lang gi khu ba dang /_ba bla dang /_rgyam tsha dang /_'di rnams sbyar ba'i
[\[401b\]]
[\[401b.1\]]lde gu'i dug sman 'dis sbrang ma'i rigs kyi dug myur du 'joms par byed do/_/sdig pas zin pa'i rma dus phyi zhig na dug gi gnod pa yang dag par bskyed pa la ni rma la byug pas bsku bar bya'o/_/u tsi ting ga zhes bya ba'i dug gi yang cho ga 'di bzhin du bya'o/_/glang po che'i rtug pa dang /_tshad tra dang /_
[\[401b.2\]]ro hi sha'i rtsa ba dang /_she lu'i khu ba dang lhan cig bsku ba dang /_ri lu dang byug pa la sogs pa byas na sbrang ma'i dug 'joms par byed pa'i gtso bo yin te/_shri sha'i sa bon arga'i lo ma'i nang du phog gsum bsgos te/_pi pi ling gi phye mas bsres te dug 'joms pa'i sman 'dis ni
[\[401b.3\]]srog chags go d+ha'i dug dang /_sbrul gyi dug dang /_srog chags lu ta'i dug dang /_byi ba'i dug dang /_sdig pa'i dug rnams sel bar byed do/_/shri sha'i sa bon dang /_ka rany+dza'i sa bon dang /_gur kum dang /_ru rta dang /_ldong ros dang /_'di rnams lhan cig sbyar ba'i dug 'joms pa'i
[\[401b.4\]]sman 'di ni rgyal ba sangs rgyas kyis gsungs te/_srin bu mtshan mo can dang /_sdig pa'i dug lus la khyab pa gcig tu sdud par byed do/_/srog chags ka ti'i dug pas kyang srog chags lu ta'i dug mi bzad pa yin te/_de yang srog chags lu ta'i dbye ba yang bcu drug yod do/_/
[\[401b.5\]]zhes kha cig 'chad do/_/kha cig ni nyi shu rtsa brgyad yod do/_/zhes zer ro/_/gzhan dag ni nyi ma'i phyi bzhin 'brang zhing stong phrag tsam du yod do/_/zhes 'chad do/_/srog chags lu ta zhes bya ba de'i tshul ni gnod pa byed par snang na yang mtshan nyid ni dug dang gcig go/_/srog chags
[\[401b.6\]]lu ta de'i lus dang ming yang shes par dka' zhing 'dres pa yin te gnas su bzhag pa yang med do/_/de bas na nad gzhi la brtag par shes par bya ste/_de yang nad gzhi re re las gyur pa'i lu ta'i dug ni gso dka' ba yin te/_lu ta'i nad mkhris pa las gyur pa ni gsor mi rung ngo /_/
[\[401b.7\]]mkhris pa las gyur pa'i lu ta'i mtshan ma ni lus tsha 'ur 'ur por 'dug pa dang /_'brum bu gsum 'byung ba dang /_rims kyis 'debs pa dang /_rmongs bag tu 'dug pa dang /_tsha ba che ba dang /_mdog ser zhing dmar ba dang /_rul ba dang /_rgun 'brum gyi 'bras bu 'dra ba yin no/_/bad
[\[402a\]]
[\[402a.1\]]kan las gyur pa'i lu ta'i mtshan ma ni sra ba dang /_mdog dkar ba dang /_shing tog dang /_ru ka'i dbyibs 'dra ba dang /_gnyid che ba dang /_grang ba dang /_rims kyis 'debs pa dang /_lud pa lu zhing lhag par g.ya' ba dang ldan pa yin no/_/rlung las gyur pa'i lu ta'i
[\[402a.2\]]mtshan ma ni rtsub cing rud rud por 'dug pa dang /_mdog gnag pa dang /_tshigs rnams bye ba snyam byed pa dang /_rims kyis 'debs par byed pa yin no/_/srog chags lu ta de'i rang rang gi dbye ba yang nad kyi rtags las shes par bya ba dang /_'dus pa las gyur pa'i gsor mi rung ba'i lu
[\[402a.3\]]ta'i nad ni snying tsha 'ur 'ur por 'dug pa dang /_dbugs mi bde ba dang /_skyigs bu'i nad dang /_mgo 'gyur mi shes pa dang /_'brum bu'i mdog dkar ba dang /_ser ba dang /_gnag pa dang /_dmar ba dang /_skrang ba dang /_lus 'dar ba dang /_slon pa dang /_lus tsha ba dang /_skom dad che ba dang /_
[\[402a.4\]]long bar 'gyur ba dang /_sna yo bar 'gyur ba dang /_mchu dang kha dang so gnag par 'gyur ba dang /_rgyab kyi sgal tshigs dang /_mgrin pa zhig par 'gyur ba dang /_shing 'dzam bu smin pa'i mdog 'dra bar snang ba dang /_rma'i sgo nas khrag 'dzag pa dang /_de ni phal cher sa las byung ba'i srog
[\[402a.5\]]chags lu ta'i dug yin par shes par bya ste/_sa las byung ba'i srog chags lu ta de yang dug shin tu rno ba dang /_'bring dang /_tha ma dang /_rnam pa gsum du bshad do/_gso ba ma byas te yal bar bor na ni 'chi bar 'gyur te/_zhag bdun dang /_zhag bcu dang /_zla ba phyed dang go rims
[\[402a.6\]]bzhin no/_/srog chags lu tas zin pa'i rma thams cad kyang shu ba'i 'khor ling lta bur snang ba dang /_de yang dkar ba dang /_rtsa gnag pa dang /_ser ba dang /_sngo bsangs su 'dug pa dang /_'jam pa dang /_mthon por 'dug pa dang /_rma'i dbus gnag pa dang /_yang na bar sngo bsangs su
[\[402a.7\]]'dug pa dang /_rma'i tha ma dra ba lta bus khebs pa yin no/_/rma de shu ba mched pa dang /_skrang ba dang /_lus tsha ba dang /_zug gzer dang bcas pa dang /_rims kyis 'debs pa dang /_myur du smin cing rnags pa dang /_so so nas 'gas pa dang ldan pa dang /_lus gang du rnag gis reg
[\[402b\]]
[\[402b.1\]]pa dang rma skyed par byed do/_/gzhan dag na re srog chags lu ta'i dug rnam pa brgyad do zhes bya ba ni dbugs dang /_mche ba dang /_bshang ba dang /_gci ba dang /_khu chu dang /_sen mo dang /_khrag dang /_khyad par du ni kha la dug yod do/_/srog chags lu ta'i dug de lte ba'i phyogs su
[\[402b.2\]]'byung ste/_lus kyi gong 'og tu srin bu 'byung zhing rma skyed de/_des reg pa'i gos la sogs pa dang reg na yang na bar byed do/_/de la srog chags lu tas zin pa'i dug gi shugs dang po la ni nyi ma phyed kyi bar du khab kyis phug pa tsam gyi bu ga mang du snang ba yin no/_/de'i mdog rab tu mi
[\[402b.3\]]gsal bar snang zhing /_cung zad g.ya' ba dang /_na ba dang ldan par byed do/_/zhag gnyis pa la ni gong ma ltar snang ba'i bu ga'i nang du 'brum bus khyab par snang zhing /_mdog gsal ba dang /_dbus mthon por 'dug pa dang /_g.ya' ba dang /_rmen bu ltar snang ba yin no/_/
[\[402b.4\]]zhag gsum pa la rims kyis 'debs pa dang /_ba spu langs pa dang /_khrag mdog dmar ba 'khor ling rdza de ba lta bur snang ba dang /_tshabs cher na zhing ba spu'i khung bu nas 'dzag pa dang bcas pa yin no/_/nyin zhag bzhi pa la ni shas cher skrangs shing lus tsha ba dang /_dbugs mi bde
[\[402b.5\]]ba dang /_mgo 'khor bar byed do/_/zhag lnga pa la ni dug 'khrugs pa'i nad de dang der byed do/_/zhag drug pa la ni dug gi shugs gnad du 'byung bar byed pa yin no/_/zhag bdun pa la ni srog 'dor bar byed do/_/de bzhin du dug gi shugs rno ba dang /_bar ma dang /_tha ma'i dbye bas zhag
[\[402b.6\]]bdun nam/_bcu 'am zla ba phyed kyis 'chi bar byed pa yin no/_/gal te 'tsho ba yin na zhag nyi shus dug gi shugs rnam pa thams cad du zhi bar byed do/_/de nas srog chags lu tas zin pa la ni mtshon gyis myur du dbyung bar bya'o/_/shing 'dzam bu la sogs pa shing rnam pa brgyad
[\[402b.7\]]kyis bsreg par bya'o/_/mkhris pa shas che ba la ni mi bsreg go/_/srog chags lu tas zin pa'i rma nad la brten cing gnas bcas te spu 'byi ba dang /_rtsub pa dang /_rgya cher song ba de ni bcad pa 'am/_bsreg par bya'o/_/gong du smos pa'i dug 'joms pa'i sman
[\[403a\]]
[\[403a.1\]]btags pa'i phye ma rgyam tsha dang /_sbrang rtsi dang bcas te bsku'o/_/shing 'o ma can bskol ba'i khu ba grang mos blugs par bya'o/_/lus kun tu rma dang nad gang na yod kyang gtar gas khrag dbyung ba dang /_rwa gang yang rung bas gtar ga bya'o/_/byang chub kyi shing dang /_
[\[403a.2\]]sman sle ma thang ka dang /_ba ru ra dang /_bri yang ku dang /_ser po rnam gnyis dang /_shug pa dang /_de rnams sbrang rtsi dang mar dang sbyar ba grang mos blugs pa dang /_byugs pa las thams cad la sbyar na lu ta dang /_srin bu shi ta la sogs pa'i dug ma lus pa 'joms par byed do/_/
[\[403a.3\]]rma shing dang /_btsod dang /_pad+ma ge sar dang /_rgya spos dang /_de rnams mar dang sbrang rtsi dang sbyar ba'i nang du tsam pa kas bsgos te btang na phan yon gong ma bas 'phags so/_/sman gong ma de nyid kyi nang du ba lang gi lci khu dang /_sha kha ra dang /_mar dang /_sbrang rtsi dang sbyar ba yang phan
[\[403a.4\]]yon gong ma dang 'dra'o/_/a pa marga dang /_ldong ros dang /_ba bla dang /_skyer pa dang /_bya ma ka dang /_btsag yug snam dang /_rgya spos dang /_sug smel dang /_ru rta dang /_na le sham dang /_shing mngar dang /_de rnams mar dang sbrang rtsi dang sbyar ba ni dug 'joms pa'i sman
[\[403a.5\]]man+da ra zhes bya ste/_lde gu la sogs pa byas te bza'o/_/rgya spos dang /_seng phrom dang /_shu dag dang /_pu tse shel dang /_pa tha dang /_sug smel dang /_gur gum dang /_de rnams dang lhan cig sbyar ba'i dug 'joms pa'i sman 'di ni nad gzhi mang po la sbyar bar bya ste/_gan+da ma
[\[403a.6\]]da zhes bya'o/_/shing mngar dang /_po son cha dang /_a go la dang /_ko sha ti ki dang /_sin du ba ra dang /_de rnams 'bras bu gsum bskol ba'i chu dang sbyar te 'thungs na/_bad kan las gyur pa'i dug nad mi bzad pa phyir 'byin te skyug par byed do/_/shri sha'i lo ma dang /_rtsa ba
[\[403a.7\]]dang 'bras bu'am/_yang na ang go la'i lo ma dang /_rtsa ba dang /_'bras bu dang /_de gnyis gang yang rung ba 'bras bu gsum dang lhan cig bskol ba'i khu ba'i nang du/_ni li ni dang /_dur byed la sogs pa'i phye ma btab ste bkru sman du sbyar ro/_/srog chags lu tas zin pa'i dug nad la
[\[403b\]]
[\[403b.1\]]tsha ba dang skrang ba la sogs pa'i nad zhi ba dang /_pad+ma'i snying po zhes bya ba'i nad rma'i nang du 'byung ste/_de la ni dang po le brgan rtsi'i me tog dang /_ba bla dang /_gtsang sman khron bu dang /_thi ba'i rtug pa dang /_dur byid dang /_rgyam tsha dang /_dan+ti dang /_de rnams sbyar bas rma la bskus na
[\[403b.2\]]pad+ma'i snying po zhes bya ba'i nad 'byin par byed do/_/yang na ut+ta ma ka ni ri'i rtsa ba dang /_smyug ma'i shun pa 'am/_yang na rgyam tsha dang /_ru rta dang /_dan+ti dang /_pu tse shel dang /_de rnams zho dang lhan cig sbyar ba 'am/_yang na ra tsa ko sha ta ki'i rtsa ba dang /_phabs gnyis dar ba
[\[403b.3\]]dang lhan cig sbyor ba'am/_sbyor ba de dag gang yang rung bas bsku bar byas na/_pad+ma'i snying po zhes bya ba'i nad 'byin par byed do/_/de'i dus su dug 'joms pa'i sman gyis nyams brta bar bya ste/_de yang snum gyi bya ba ma lus pa dang /_mar rnams legs par spyad do/_/
[\[403b.4\]]dug gi nad kyis zin pa la ni til mar blud cing bsten na dug 'phel zhing rgyas par 'gyur te ji ltar rtswa la me mched pa bzhin no/_/ba lu dang /_kang ka ta dang /_thal tres dang /_gla sgang dang /_sha rtsi dang /_s+yo na ka dang /_nya lcibs dang /_ut+pal sngon po dang /_rgya spos dang /_
[\[403b.5\]]shing mngar dang /_shing tsha dang /_na ku li dang /_shug pa dang /_po son cha'i rkang dang /_de rnams lhan cig sbyar ba 'am/_yang na skyer ba dang /_'bras gang dang /_sarba lo tsa na dang /_pi pi ling dang /_bca' sga dang /_pi pi ling gi rtsa ba dang /_tsi tra ka dang /_ba ra na dang /_a ka ru dang /_bil
[\[403b.6\]]ba dang /_pa ta li dang /_nim pa dang /_ru rta dang /_she lu dang /_nA ga ge sar dang /_de rnams lhan cig sbyar ba 'am/_yang na bil ba dang /_tsan+dan dang /_rgya spos dang /_ut+pa la dang /_bca' sga dang /_pi pi ling dang /_lcamaM ma dang /_bcung lcam dang /_ru rta dang /_nya phyis dang /_shal ma li
[\[403b.7\]]dang /_'bras bu gsum dang /_ba ti la dang /_ga bra'i rtsa ba dang /_sen du ba ra dang /_ka ra g+ha da dang /_shing tsha dang /_de rnams lhan cig sbyar ba 'am/_sbyor ba de dag gang yang rung ba btung ba dang /_mig sman dang /_snar blugs pa dang /_byug pa dang /_blugs pa la sogs pa byas na dug
[\[404a\]]
[\[404a.1\]]'joms pa'i sman gyi mchog yin te/_mkhris pa dang /_bad kan dang /_rlung las gyur pa'i lu ta'i dug 'joms par byed do/_ci ltar phongs pas dbang rnyed na 'byor pa 'grub pa bzhin no/_/seng phrom dang /_pu shel tsi dang /_shug pa dang /_pad+ma ge sar dang /_
[\[404a.2\]]tsan+dan ser po dang /_tsan+dan dmar po dang /_pri yang ku'i me tog dang /_pa ya s+ya dang /_pad+ma'i rtsa lag dang /_de rnams sbyor ba thams cad sbyor ba las sbyar na srog chags lu ta'i dug thams cad 'joms so/_/srin bu'i dug can dang /_srog chags lu ta la sogs pas zin pa'i nad
[\[404a.3\]]brtags pa dang gso ba'i le'u ste sum cu rtsa bdun pa rdzogs so//_//de nas byi ba dang a lang ka'i dug gis bzung ba'i nad dmigs brtags shing gso ba'i cho ga'i le'u bshad par bya ste/_de la byi ba'i bye brag ni rnam pa bco brgyad yod de/_pa tsa la dang /_pu Ta la dang /_
[\[404a.4\]]ha sa na dang /_tsi gi ri dang /_tsi na dang /_ka sha ya dan+ta dang /_ko ki la dang /_ka bi la dang /_a si ta dang /_a ru ra dang /_sa thal dang /_shwe ta dang /_ka po Ta dang /_ka pi lu dang /_un du ra dang /_tshu tshun da ra dang /_ra la sa dang de rnams ni ming gi rnam grangs so/_/byi ba de dag gi
[\[404a.5\]]dug gis zin pa'i mtshan ma ni/_byi ba de dag gi khu chus lus la phog gam byi ba'i khu chus phog pa'i gos dang reg kyang rung ba ste/_des lus dang yan lag rnams su phog cing reg pas khrag skyon dang bcas par byas nas/_mdog dkar ba dang /_thor bu dang /_skrang ba dang /_shu ba 'khor
[\[404a.6\]]ling du byung ba dang /_mgo 'khor ba dang /_yi ga 'chus pa dang /_lus grang ba dang /_rims kyis 'debs pa dang /_rab tu na ba dang /_lus nyams rmas pa dang /_'dar ba dang /_tshigs rnams su zug pa dang /_spu zing zhes byed pa dang /_rnag khrag 'dzag pa dang /_brgyal ba
[\[404a.7\]]dang /_yun ring ba dang /_nad dang 'brel ba yin no/_/byi ba'i phru gu mang du blangs te/_de'i skyug pa mi la reg pas bad kan dang 'brel pa'i nad du 'gyur te de yang skom dad che ba yin no/_/byi ba 'dod pa spyad cing de'i khu bas mi la reg pa'i dug ni yang dang yang ldang ba yin te gso
[\[404b\]]
[\[404b.1\]]dka' ba yin no/_/brgyal ba dang /_lus skrangs pa dang /_lus mdog 'gyur zhing dbal skya ba dang /_rnags pa dang /_rna bas sgra mi thos pa dang /_rims kyis 'debs pa dang /_mgo lci ba dang /_kha chu dang /_kha nas khrag skyug pa'i mtshan ma 'byung zhing gsor mi rung ba yin no/_/de la byi
[\[404b.2\]]ba tshu tshun da ra zhes bya ba'i dug gis zin pa'i rtags ni chu sor skrang ba dang /_mchu'i mdog 'gyur ba dang /_byi ba 'dra bar rmen bus lus la khyab pa dang /_byi ba nyid kyi dri bro ba de ni spang bar bya'o/_/byi ba'i dug gis bad kan gyi nad 'khrugs par byas te skrang ba dang /_'du shas rgyu ba 'am/_
[\[404b.3\]]yang na mi rgyu ba la brten te khong pa'i nang dro ba dang /_lus zungs rnams 'khrug par byed cing mi bzad pa dang /_kha chu 'dzag pa dang /_long ba dang /_'on par 'gyur ba dang /_skrang ba de lus kun tu 'pho zhing byer ba yin no/_/byi ba'i mjug ma dang /_'gram pa dang /_phrag gong dang /_mgo
[\[404b.4\]]bo rnams la gnas skyon pa dang /_sdug bsngal gyi mgo dud pa dang /_de lta bu'i byi ba'i dug gis zin pa'i rma ni tshor ba chung ba dang /_khrag nag po 'dzag cing de'i 'og tu mig gang mgo bor zug pa dang /_rims kyis 'debs pa dang /_lus khong rengs pa dang /_skom dad che ba dang /_
[\[404b.5\]]brgyal ba dang /_gdug pa can gzhan gyi mche ba'i dug gis zin pa yang de bzhin du blta ste/_de yang ce spyang dang /_dred dang /_gung dang /_stag dang /_spyang ki la sogs pa rnams kyis zin na ni/_g.ya' ba dang /_na zhing zug gzer dang bcas par mdog 'gyur ba dang /_tshor
[\[404b.6\]]ba med pa dang /_rnags pa dang /_gnyid chung ba dang /_rims kyis 'debs pa dang /_mgo 'khor ba dang /_tsha 'ur 'ur por 'dug pa dang /_mdog dmar ba dang /_na zhing smin pa dang /_skrang ba dang /_rmen bu skyes pa dang /_yan lag 'chums pa dang /_rma 'gas pa dang /_'brum
[\[404b.7\]]bu 'byung ba dang /_pad+ma'i snying pho lta bu'i nad 'khor ling du 'byung ba dang /_mtshan ma de dag dang ldan na ni dug dang bcas pa yin la/_dug med na ni mtshan ma de dag mi snang ngo /_/srog chags lu ta'i dug gis zin na ni skyes bu gang yang rung ba bzung ba de nyid kyi rjes su rtags ston cing /_
[\[405a\]]
[\[405a.1\]]de ma thag pa dang /_rgyu med par 'gyel ba dang /_me long dang chu la sogs pa'i nang du mthong ba dang /_chu'i nang du gzhan gyis ma bzung bzhin du rengs pa 'am/_mthong ba 'am/_thos pa tsam gyis sngangs pa de ni chu'i nang du sngangs pa'i dug ces bya ste de ni spang bar bya'o/_/de la thog
[\[405a.2\]]mar byi ba'i dug gis bzung bar 'gyur na de ma thag de'u bsreg par bya'o/_/yang na me long bsros pas dugs bya'o/_/de ltar ma byas na ni pad+ma'i snying po zhes bya ba'i nad shin tu mi bzad pa zug gzer dang bcas par 'gyur ro/_/de ltar bsregs pa'i 'og tu chu ser gzag go/_/yang mtshon gyis
[\[405a.3\]]zhal zhal byas la de'i 'og tu shri sha dang /_yung ba dang /_rgya spos dang /_gur gum dang /_sle tres dang /_de rnams kyis byug par bya'o/_/sol ba dang /_khyim gyi dud pa dang /_btsod dang /_yung ba dang /_rgyam tsha dang /_de rnams kyis byug pa byas na/_byi ba'i dug las rgyal bar byed
[\[405a.4\]]pa dang /_kar ni ka zhes bya ba'i dug sel to/_/de nas rma kha skyur gyis bkrus te/_de nas yang sman gyis bsku'o/_/sman pi ling ti dang /_karna ka dkar po dang /_bil ba'i rtsa ba dang /_sle tres dang /_de dag gang yang rung ba dang gzhan yang dug gis skrangs pa 'joms pa'i sman dang lhan cig
[\[405a.5\]]sbyar te byug pa byas la rtsa las khrag kyang myur du dbyung bar bya'o/_/sman ni li ni bskol ba'i nang du shri sha dang /_rgya shug gi phye mas btab ste slon du gzhug go/_/ko sha ta ki dang /_shri sha dang /_dzi lu ta ga'i 'bras bu dang /_po son cha dang /_de rnams phye mar byas te/_zho dang sbyar ba blud nas
[\[405a.6\]]slon du gzhug go/_/yang na shu dag dang /_po son cha dang /_dzi mu ta dang /_ru rta dang /_de rnams ba gcin dang btags te/_gong ma bzhin du byas la blud na byi ba'i dug 'joms so/_/bkru sman du ni li ni dang /_dur byed dang /_'bras bu gsum gyi lde gus 'dod pa yin no/_/mgo khrus la
[\[405a.7\]]ni shri sha dang /_'bras bu 'dod pa yin no/_/mig sman du ba'i lci ba btsir ba'i khu ba'i nang du rtsa ba gsum gyi phye mas btab pa sbyar ro/_/ba lang gi lci khu'i du ka pid ta'i phye ma dang /_sbrang rtsi dang sbyar bas lde gur bza'o/_/mon sne'u dme ru'i rtsa ba mar dang lhan cig bskol te btung bar
[\[405b\]]
[\[405b.1\]]blud na phan no/_/ser po rnam gnyis dang /_ge ri kar+Ni ka dang /_btsod dang /_shing mngar dang /_sle tres dang /_de rnams mar dang sbyar ba'i btung ba sbyar nas yang bza'o/_/yang na thal tres kyi rtsa ba mar dang bskol ba 'am/_yang na ka pid ta rnam lnga mar dang lhan cig bskol ba gang
[\[405b.2\]]yang rung ba btung bar blud na phan no/_/sin+d+hu ra dang /_rgya spos dang /_shi kru dang /_bil ba'i rtsa ba dang /_ba spru ba dang /_shu dag dang /_gze ma dang /_dzi mu ta rnams bskol ba'i khu ba'i nang du sbrang rtsi dang ldan par blud do/_/kha zas su ni 'bras sA lu'i chan zho dang lhan cig zos na byi ba'i
[\[405b.3\]]dug gis nyam thag pa sel to/_/sha ra phung ka'i rtsa ba sa bon btags pa'i phye ma dar ba dang sbyar ba btung ngo /_/ang+ko la'i rtsa ba btags par thug gi gcin dang sbyar ba'i 'dag gus bsku ba dang /_btung bar sbyar na ni byi ba'i dug thams cad 'joms so/_/ka pid ta'i snying po dang /_
[\[405b.4\]]shing ti la ka dang /_til dang /_ma ko la'i rtsa ba rnams kyi phye ma ba gcin dang sbyar ba blud do/_/yang na shing ti la ka btags pa'i phye ma 'o ma dang sbyar ba blud do/_/yang na she rgya ka'i rtsa ba sbrang rtsi dang sbyar ba 'bras bkrus pa'i chu dang sbyar ba blud do/_/yang na khu ba kha ba'i snod kyi nang du chu
[\[405b.5\]]zhag gcig sbyar ba blud par bya'o/_/sin du ba ra'i rtsa ba dang /_byi ba'i rus pa dang /_rgya spos dang /_bong nga dkar po rnams chu la btab ste/_snar blugs pa la sogs pa byas na byi ba'i dug sel bar byed do/_/byi ba'i dug de'i lhag ma lus pa na dus phyis nad gzhi rnams
[\[405b.6\]]ji lta ji ltar skyed pa'i dus de dang de'i tshe dug de yang rjes su 'phel zhing skye bar 'gyur te/_de la ni gnas skabs brtags te/_nad gzhi rang rang gi dug gso ba ji lta ba bzhin du 'joms pa'i sman gyis gso ba yang de ltar sbyar ro/_/a la ka zhes bya ba'i dug gis bzung ba la ni
[\[405b.7\]]mar bskol bas rma bsreg par bya'o/_/gong du smos pa'i dug 'joms pa'i sman gyi lde gus bskus te/_mar rnying pa btung bar blud do/_/arga'i 'o ma dang ldan pa'i bkru sman yang myur du bya'o/_/ang ko la'i rtsa ba byang phyogs su zug pa de btus la bskol ba'i khu ba'i nang du 'bras
[\[406a\]]
[\[406a.1\]]bu gsum dang /_shing pi pi ling dang /_phye mar btab ba blud do/_/yang na lang tang rtse'i 'bras bu dang /_ge ri kar+Ni dang /_ba spru ba rnams bskol ba'i khu ba blud do/_/til btags pa'i lde gu dang /_ru sha dang /_lcags phye dang /_'o ma dang /_bu ram bsres pa
[\[406a.2\]]blud na/_a la ka'i dug mi bzad pa yang 'joms par byed do/_/ji ltar sprin gyi tshogs rlung gis gtor ba bzhin no/_/a la ka'i dug gis zin pa'i mi la ni grub pa'i sngags dang /_sman dang /_rin po che dang ldan pas lus bkru bar bya'o/_/srog chags rkang bzhi pa dang /_rkang bzhi
[\[406a.3\]]pa'i so dang sen mo'i nang dug yod pas bzung na smas par 'gyur te/_des skrangs pa dang /_smin pa dang /_mdog dmar ba dang /_tsha ba skyes pa dang /_chu ser 'dzag pa dang /_nad dang bcas pa la ni so ma bal ka dang /_a sha gar na dang /_kha la ba go dzi ha dang /_ha na sa pa ti ka dang
[\[406a.4\]]ser po rnam gnyis dang /_btsag dang /_de rnams kyi lde gus rma la bskus na/_sen mo dang /_so las gyur pa'i dug 'joms so/_/byi ba dang /_a la ka'i dug gis bzung ba'i nad dmigs brtags shing gso ba'i cho ga'i le'u ste sum cu rtsa brgyad pa rdzogs so//_//
[\[406a.5\]]sman dpyad yan lag brgyad pa las dug gso ba bshad zin to//_//de nas bcud kyis len gyi cho ga'i le'u bshad par bya ste/_de la bcud kyis len zhes bya ba ni/_tshe ring ba dang /_dran pa dang /_yid gzhungs pa dang /_nad med pa dang /_na tshod gzhon nur gyur pa dang /_gzi
[\[406a.6\]]mdangs skyed pa dang /_skad gsal ba dang /_lus dang dbang po rnams kyi stobs skye ba dang /_ngag grub pa dang /_ro tsa bar 'gyur ba dang /_snying du sdug pa rnams thob par byed pa rnams yin no/_/de la ci'i phyir bcud kyis len zhes bya zhe na/_bcud la sogs pa nyams pa de
[\[406a.7\]]thob par byed pa'i thabs ni bcud kyis len zhes bya'o/_/de sgrub pa yang na tshod dang po dang /_bar ma la g.yul las rgyal ba'i bdag nyid can gyis bsgrub par bya'o/_/thog mar bcud kyis len bsgrub par 'dod na/_dang po rnam pa thams cad du snum chos dang khrag gtar ba dang /_
[\[406b\]]
[\[406b.1\]]slon khrus kyis lus dag par bya ba gces so/_/gal te slon khrus kyis lus ma dag cing cho ga log par bcud kyis len gyis dang po ro tsa bar byed pa'i cho ga sgrub par byed na ni 'bras bu don med de/_ji ltar dri ma dang bcas pa'i ras la ri mo 'dri ba 'bras bu med pa bzhin no/_/de la bcud
[\[406b.2\]]kyis len gyi sbyor ba bsgrub pa la rnam pa gnyis su drang srong rnams kyis bshad do/_/de yang khang pa rlung dang nyi mas ma phog pa'i gnas su 'dug pa dang /_rlung dang nyi ma lhags pa'i gnas gnyis las gong ma mchog yin na/_khang pa bya ba de yang rlung med pa dang /_'jigs pa med
[\[406b.3\]]pa dang yang thog gi nang du zhal zhal la sogs pas legs par bstar te/_yo byad rnams dang /_sman pa mkhas pas yang yo byad dang bcas pa nye bar bsags la/_khang pa yang dbang ldan gyi phyogs su kha bltas te/_gnas shis par bya ba dang /_khang pa sbrel ma gsum du
[\[406b.4\]]byas te skar khung shin tu phra bar btod do/_/de yang du ba dang /_nyi ma dang /_rul ba dang /_srog chags gdug pa dang /_bud med dang /_glen pa sogs mi bgrod pa'i gnas su bya'o/_/de nas de'i 'og tu nyin zhag shis pa la yang phyi rol gyi lus kyi khrus gtsang sbra bya ste/_mchod
[\[406b.5\]]par 'os pa rnams la mchod de khang pa der 'dug par bya'o/_/de nas slon khrus kyis lus sbyangs nas nyams stobs bde bar skyes pa dang /_tshangs par spyod pa dang /_blo brtan pa dang /_dad pa dang ldan pa dang /_g.yul las dbang po rnams rgyal bar bya ba dang /_sbyin pa dang /_tshul
[\[406b.6\]]khrims la sogs pa la gnas pa dang /_bden pa dang /_brtul zhugs dang /_chos bzhin du spyod pa dang /_lha rjes su dran pa dang /_gnyid log pa dang /_mi log pa'i tshod tsam shes shing rig par spyod pa dang /_sman la dga' zhing des pa dang ldan pa'i gang zag gis
[\[406b.7\]]bcud kyis len brtsam par bya'o/_/de yang thog mar snum chos dang dugs byas pa'i skyes bus bkru sman dang /_a ru ra dang /_skyu ru ra dang /_rgyam tsha dang /_bca' sga dang /_shu dag dang /_yung ba dang /_pi pi ling dang /_byi dang ga dang /_bu ram dang /_de rnams chu dron
[\[407a\]]
[\[407a.1\]]dang sbyar bas bkru sman du bya'o/_/khrus de legs te lus dag pa dang /_thug pa rkyang rkyang po la sogs pa dang kha zas kyi rim pa sbyar te/_de yang zhag gsum mam lnga'am bdun gyi bar du mar dang bcas par sbyor ro/_/yang na ya ba ka zhes bya ba 'o
[\[407a.2\]]ma dang nas rnying pa'i phye ma sbyar ba lus dag ba'i 'og tu sbyin no/_/de ltar lto ba legs par sbyangs nas bcud kyis len gyi sbyor ba la 'jug par bya ste/_de yang sman pa mkhas pa mang pos gang dang gang la sman goms shing rig pas brtags te sbyar ro/_/a ru rdog ma stong
[\[407a.3\]]dang /_de'i sum 'gyur gyi skyu ru ra dang /_rtsa ba lnga pa spyi la srang nyis brgya dang /_sman de rnams spyi'i bcu 'gyur gyi chu dang bskol te/_lhag ma bcu cha gcig lus pa dang /_a ru ra dang /_skyu ru ra dang /_rtsa ba lnga pa so sor phyung ste/_skyu ru ra dang /_a ru ra brdungs pa'i rus pa phyung ste bor
[\[407a.4\]]ba'i shun pa khu ba'i nang du bcug ste/_de'i nang du shing tsha dang /_sug smel dang /_ga dur dang /_skyer pa dang /_pi pi ling dang /_a ka ru dang /_tsan+dan dang /_sman rgya ka par+Ni dang /_ka na ka dang /_sha ka puSh+pa dang /_shu dag dang /_bla ba dang /_shing mngar dang /_byi dang ga dang /_
[\[407a.5\]]de rnams srang bzhi bzhi btags pa'i phye ma dang /_kha ra dkar po srang brgya phrag bcu gcig dang /_mar srang sum brgya brgyad cu rtsa bzhi dang /_til mar srang nyis brgya lnga bcu rtsa drug dang /_de rnams lhan cig bskol te lde gu tsam du gyur pa dang /_phyir phyung la bsgrangs pa'i nang du sbrang rtsi
[\[407a.6\]]srang sum brgya nyi shu bcug la kha gzar gyis dkrugs te/_rdza ma snum can gyi nang du bcug la kha zas zhu ba'i 'og tu de las thun rab 'bring gsum du bshad pa las thun ci ran zhig gtang bar bya'o/_/de nas sman de zhu ba'i tshod tsam na/_'bras drug cu pa dang 'o mar sbyar ba kha zas su bza'o/_/
[\[407a.7\]]de ltar bshad pa'i bcud kyis len 'di tshangs pas bstan pa yin te/_drang srong bi ga na swa zhes bya ba dang /_bal khyi l+ya zhes bya ba dang /_de bzhin du yang gzhan yang drang srong dka' thub can mang pos bsgrubs te/_de yang snyom pa dang /_ngal zhing dub pa dang /_gnyer ma dang /_skra dkar
[\[407b\]]
[\[407b.1\]]dang de rnams kyi nad sel zhing /_yid gzhungs pa dang /_dran pa gsal ba dang /_stobs dang ldan pa dang /_tshe yang dpag tu med pa 'tsho bar 'gyur ro/_/a ru ra dang /_skyu ru ra rdog ma stong dang /_pi pi ling 'bru stong dang /_rgya skyegs shing gzhon nu'i thal ba chu dang sbyar te btsags pa'i khu ba
[\[407b.2\]]snod kyi nang du bcug ste/_a ru ra dang /_pi pi ling rnams de'i nang du sbangs te grib ma la skams te phye mar byas pa de'i bcu 'gyur gyi kha ra dkar po dang /_bzhi 'gyur gyi mar dang /_sbrang rtsi dang de rnams mar snod kyi bum pa'i nang du bcug ste/_sa brkos ba'i nang du zla ba drug
[\[407b.3\]]bzhag la de nas phyung ste/_me drod ji lta ba bzhin du nang par sman bza' ste/_kha zas kyang legs par sbyar ba rtag tu bsten cing /_sman ma lus par zos na lo brgya 'tsho zhing nad med pa dang /_skra dkar med pa dang /_lus kyi nyams stobs 'phel zhing /_khyad par du dran pa
[\[407b.4\]]gsal ba dang /_yid gzhungs par 'gyur ro/_/rgya skyegs shing rlon pa sngon po'i thor to bcad de nang khru gnyis brkos pa'i nang du skyu ru ra sar ba legs par smin pas bkang ste/_phyi rol kun nas rtswa ku shas dkris la pad+ma skyes pa'i 'dam gyis phyi rol nas bskus te/_rlung
[\[407b.5\]]med pa'i gnas su ba'i lci ba'i mes bsregs la btsos te/_de nas skyu ru ra tshos pa dang /_skyes bu des mar dang /_sbrang rtsi dang bcas pa yog tshad du bza' zhing /_btung bar ni 'o ma bskol ba ci 'dod pa blud de/_de ltar zla ba gcig gi bar du kha zas gzhan mi za bar de nyid
[\[407b.6\]]kyis lus gso bar bya ste/_gzhan yang spang bar bya ba ni spangs la/_chu grang mo ni 'bad pa dang bcas pas lus dang /_lag pas kyang reg tu mi rung ste bsrung ngo /_/de ltar tshul bzhin bsten na zhag bcu gcig 'das pa dang /_skra dang /_so dang /_sen mo rnams lhags
[\[407b.7\]]par 'gyur ro/_/ji ste nyin zhag nyung ngu spyad na yang gzugs bzang zhing bud med la phod pa dang /_glang po che'i stobs dang 'dra ba thob ste/_khyad par du yid gzhungs pa dang /_stobs dang ldan pa dang /_blo che ba dang /_snying stobs dang ldan par 'gyur te/_lo stong gi bar du 'tsho
[\[408a\]]
[\[408a.1\]]bar 'gyur ro/_/rtsa ba bcu pa dang /_ba bla dang /_gla sgang dang /_dzi ba ka dang /_zangs rtsi ba dang /_ut+pa la dang /_'dab ma rnam gnyis dang /_pi pi ling dang /_me sha ti gi dang /_me da rnam gnyis dang /_lca ba dang /_dzi ban+ti dang /_sug smel dang /_a ka ru
[\[408a.2\]]dang /_rgun 'brum dang /_puSh+kar mU la dang /_zur ba dang /_ba spru ba dang /_ka ko la rnam gnyis dang /_sle tres dang /_a ru ra dang /_bi da ri dang /_ba sha ka'i rtsa ba dang /_'di rnams srang re re chu srang lnga brgya rtsa bcu gnyis dang /_skyu ru ra rdog ma lnga brgya tsam dang lhan cig
[\[408a.3\]]bskol te/_bzhi cha srang nyi shu lus pa las sman de btsags nas skyu ru ra'i rus pa phyung ste/_snod kyi nang du bcug nas mar srang drug dang til mar srang drug brngos te sha kha ra srang lnga bcu dang /_sman gong ma de rnams lhan cig bskol nas lde gur byas pa dang /_grang ba'i nang du sbrang rtsi srang
[\[408a.4\]]drug dang /_smig rkang srang bzhi dang /_pi pi ling srang gnyis dang /_dri rnam bzhi zho gnyis dang /_de rnams kyi phye ma btab ste lde gur byas pa khang pa'i nang du 'dug pa nas thun ran par bza' zhing phan pa'i zas dang bcas pa ni drang srong rtsa ba nas bstan pa yin no/_/ming yang rtsa ba na'i bcud
[\[408a.5\]]kyis len zhes bya ste/_drang srong de sngon rgas 'khogs par gyur pa las bud med rnams kyi mig zim par byed pa dang /_dbugs mi bde ba dang /_rims dang /_glo snying gi nad dang /_dreg nad dang /_gcin dang /_khu chu la gnas pa'i nad dang /_skad 'gags pa dang /_de bzhin du nyams
[\[408a.6\]]stobs skye ba dang /_glo 'grams pa dang /_glo nyams pa dang gcong zad byed kyis lus skams shing nyam chung ba dang /_'phel ba byed pa dang /_dran pa dang /_yid gzhungs pa dang /_gzi mdangs skyed pa dang nad med cing tshe rab tu 'phel ba dang /_rlung lugs su 'byung ba dang /_bud med
[\[408a.7\]]rnams la shin tu dga' ba skyed pa'i nus pa dang ldan pa dang /_stobs skyed pa dang /_dbang po rnams gsal bar byed pa dang /_cho ga bzhin du byas na me'i drod kyang skyed par byed do/_/shing mngar dang /_smig rkang dang /_pi pi ling dang /_rgyam tsha dang /_lcags gang yang rung ba re re dang
[\[408b\]]
[\[408b.1\]]yang na gser nyi tshe dang /_shu dag dang /_mar dang /_sbrang rtsi dang /_kha ra dkar po dang /_'di rnams gang yang rung ba dang ldan par 'bras bu gsum gyi bcud kyis len zla ba gcig gi bar du bsten na nad thams cad 'joms par byed do/_/dran pa dang /_yid gzhungs pa dang /_blo skyed
[\[408b.2\]]par byed do/_/man du ka par Ni rang gi khu ba'i nang du shing mngar gyi phye ma btab ste/_me'i drod ji lta ba bzhin du 'o ma dang lhan cig sbyar bar bya'o/_/sle tres bskol ba'i khu ba'i nang du sle tres kyi me tog dang /_rtsa ba'i phye ma btab pa dang /_shang kha puSh+pa bskol ba'i nang du de nyid kyi rtsa ba
[\[408b.3\]]dang /_me tog gi phye ma btab pa sbyar na tshe sbyin par byed pa dang /_nad 'jig par byed pa dang /_stobs dang /_mdog dang /_me'i drod dang /_skad gsal bar byed pa dang /_yid gzhungs par byed pa dang /_bcud kyis len gyi sbyor ba la de dag las khyad par du shang kha puSh+pa'i sbyor ba bsten
[\[408b.4\]]par bya'o/_/spangs ma dang /_pu tse shel dang /_pa ya s+ya dang /_shing mngar dang /_tsan+dan dang /_thal tres dang /_shu dag dang /_'bras bu gsum dang /_tsha ba gsum dang /_ser po rnam gnyis dang /_pa to la'i rtsa ba dang /_rgyam tsha dang /_'di rnams legs par btags te/_mar
[\[408b.5\]]srang lnga brgya rtsa bcu gnyis dang /_shang kha puSh+pa bskol ba'i khu ba srang stong lnga brgya sum cu rtsa drug 'o ma dang lhan cig bskol te mar lus pa las nye bar sbyar bar gyur na glen pa yin na yang tshig la dbang ba dang /_thos pa 'dzin pa dang /_spobs pa che ba dang /_nad med par 'gyur ro/_/
[\[408b.6\]]pad+ma'i rtsa ba dang /_rtsa lag dang /_pad+ma ge sar rnams 'o ma dang lhan cig bskol te mar lus pa las gser gyi bum pa'i nang du bcug pa de ni pad+ma rnam lnga'i bcud kyis len zhes bya'o/_/zhes sa steng kun tu grags so/_/de la tshul bzhin bsten na skyes bu'i nyams 'jig pa dang /_
[\[408b.7\]]zad pa yang skyed par byed do/_/ut+pa la'i sdong bu dang /_rtsa ba dang /_lo ma dang /_ge sar mar dang 'o ma dang lhan cig bskol te mar lus pa las de gser gyi snod kyi nang du bcug pa de yang ut+pa la rnam pa lnga zhes bya ba'i sbyor ba zhes sa steng kun tu grags pa'i sbyor ba gnyis pa yin te/_byol
[\[409a\]]
[\[409a.1\]]song ba lang yang yid gzhungs par byed na skyes bu mi rnams lta smos kyang ci dgos/_bram+hi dang /_shu dag dang /_rgyam tsha dang /_shang kha puSh+pa dang /_gan+d+ha dUr ba dang /_bram+hi dang /_so bar rtsa ba dang /_byi shal dang /_pi pi ling dang /_'di rnams re re yang nas
[\[409a.2\]]gsum gsum tsam gyi tshad tsam dang /_gser nas 'bru'i tshad tsam dang /_dug til 'bru tsam dang /_'di rnams zhib mor btags te/_mar srang gcig dang sbyar ba'i lde gu bldags te/_zhu ba'i tshod tsam na kha zas mar shas che ba sbrang rtsi dang ldan pa zos la tshul de bzhin du nyin re bzhin
[\[409a.3\]]lo gcig gi bar du bsten na blo brtan pa dang /_dran pa dang /_yid gzhungs pa dang /_rga bas zil gyis gnon pa dang /_nad kyis zil gyis non pa dang /_sgyid skyur ba dang /_snyom pa dang /_ngal ba dang /_dub pa dang /_nad med cing lo brgya brgya yongs su rdzogs par 'tsho bar 'gyur ro/_/
[\[409a.4\]]dpal dang /_gzi brjid dang /_mdangs dang ldan pa dang /_lhag par mdze dang /_sha bkra dang /_skran dang /_dug dang /_rims dang /_smyo byed dang /_dbyig dug dang /_dmu rdzing rnams las zlog par byed do/_/srid srung gi rig byed la sogs pas skyed par byed pa'i gshed byed kyi gnod
[\[409a.5\]]pa dang /_shin tu stobs che ba'i rlung gi nad kyang 'dis zhi bar byed do/_/ston dang po'i dus su sman na ga ba la'i rtsa ba skar ma rgyal dang ldan pa'i dus su phyung ste/_de las zho gnyis gnyis kyi phye ma thun tshad tsam 'gams la/_de'i 'og tu 'o ma blud pa 'am/_yang na mar dang sbrang rtsi dang ldan
[\[409a.6\]]pa'i lde gu bldag cing kha zas gzhan mi za bar 'o ma nyi tshes gso bar bya ste/_de bzhin du sbyor ba lo gcig gi bar du byas na stobs dang ldan zhing lo brgya 'tsho bar byed do/_/gze ma'i 'bras bu skye ba'i dus su rtsa ba dang bcas pa btus te/_grib ma la skams la de legs par phye mar byas
[\[409a.7\]]nas gze ma rang bskol ba'i khu bas spangs nas thun che tshad du bza' bar bya'o/_/de'i 'og tu btung bar 'o ma de nyid dang 'bras sA lu kha zas su sbyin te/_de ltar byas pa ni gze ma'i phye ma srang brgya ba'i sbyor ba zhes bya ste/_de las zhag re srang gnyis zos na gzugs bzang ba dang /_skal ba dang ldan
[\[409b\]]
[\[409b.1\]]pa dang /_lo brgya thub pa dang /_'dod pa spyod pa dang /_ji ltar nog rgyas pa dang /_khyu mchog gis ba lang gi khyu la 'jug nus pa bzhin no/_/sman ba ra hi'i shun phrags dang phral ba rtsa ba shin tu rlon pa brdungs pa 'o ma dang sbyar bzos na de zhu ba'i tshod tsam na kha zas gzhan mi bza' bar 'o ma nyi tshe blud
[\[409b.2\]]pa 'am/_yang na sman ba ra hi'i rtsa ba de nyid rang gi khu ba bskol ba'i nang du legs par sbangs te/_mar dang /_sbrang rtsi dang lhan cig sbyar ba'i lde gu sbyin pa 'am/_yang na sman bar hi bskol ba'i khu ba'i nang du de nyid kyi phye ma dang zos na/_mar rnams lhan cig bskol ba'i mar lus pa blud do/_/cho ga bzhin
[\[409b.3\]]du sman bi da ri dang /_ba la dang /_a ti ba la dang /_shing mngar dang /_ka ka ma tsi dang /_dzi ban+ti dang /_ra sna dang /_a ru ra dang /_skyu ru ra dang /_s+thi ra ste/_sa la par Ni dang /_sle tres dang /_man+du ka par+Ni dang /_shang kha puSh+pa dang /_a shwa gan+d+ha dang /_nye'u shing dang /_'di rnams gang yang rung ba re re cho ga gong ma
[\[409b.4\]]bzhin du sbyar na yang /_yid gzhungs pa dang /_blo dang rgas sra zhing na tshod brtan pa dang /_nyams bde ba dang stobs sbyin par byed do/_/tsi tra ka'i me tog ser po dang /_dkar po dang /_nag po ni rang rang gi me tog gi mdog ji lta ba bzhin du tsi tra ka ser po dang /_dkar po dang /_nag po zhes bya ba yin te/_
[\[409b.5\]]bcud kyis len gyi cho ga bzhin du spyad na phan yon phas kyi rim bzhin du che ba yin te/_de nas tsi tra ka'i rtsa ba phyung la grib skams su byas nas btags pa'i phye ma'i zhun mar dang sbrang rtsi 'am 'o ma 'am chu gang yang rung ba las lde gu byas nas bldags te/_de'i 'og tu phan pa'i zas dang /_de ltar
[\[409b.6\]]zla ba gcig gi bar du bsten na nad med cing lo brgya 'tsho ba dang /_yid gzhungs pa dang /_stobs dang ldan pa dang /_lus mdangs dang ldan pa dang /_me'i drod 'bar bar 'gyur ro/_/til mar dang lde gur byas te zla ba gcig gi bar du bsten na/_rlung nad gso dka' ba yang 'joms par
[\[409b.7\]]byed do/_/gcin dang lhan cig sbyar nas 'thungs na mdze 'joms par byed do/_/dar ba dang lhan cig 'thungs na gzhang 'brum sel to/_/go bye legs par smin par dpyid kyi dus su 'bru'i phung po'i nang du bcug ste/_dgun gyi dus su phyung la sman mngar ba dang /_snum pa dang /_bsil
[\[410a\]]
[\[410a.1\]]ba dang nus pa dang ldan pas legs par sbyar te sman de'i brgyad 'gyur gyi chu dang go bye rdog ma brgyad bskol te/_khu ba brgyad cha lus pa dang /_'o ma dang lhan cig sbyar ba grang mo blud de/_de ltar bskol ba'i khu ba rim par zhag bdun gyi bar du nyin re bzhin re res bskyed la/_
[\[410a.2\]]de nas zhag bdun gyi bar du re res dbri zhing brgyad du phyin pa dang /_de nas zhag bdun gyi bar du 'bru re res bskyed de/_nyi shu rtsa gcig lon pa dang /_de'i 'og tu go bye'i 'bru gong ma brgyad kyi steng du go bye'i 'bru gsum gsum gyis zhag re re bskyed cing dbri ba yang gong ma ltar zhag nyi shu'i bar du
[\[410a.3\]]bya'o/_/de ltar go bye'i 'bru bzhi brgya'i bar du dbri zhing bskyed par bya'o/_/de'i 'og tu zhag bdun gyi bar du gong ma brgyad pa'i steng du 'bru mar bdun bdun gyis bskyed cing dbri ba yang zhag bdun gyi bar du bskyed pa yang zhag bdun gyi bar du byas te/_bskyed pa'i tshul gyis 'bru stong rdzogs kyi
[\[410a.4\]]bar du yang bya'o/_/kha zas za ba'i lugs ni mar dang /_'o ma dang /_'bras drug cu pa sbyin no/_/de bzhin du sman gyi sbyor ba de yang bdun dang gsum gcig gi bar du yang mar 'bri ba dang /_bskyed pa'i go bye'i sbyor ba yang de ltar shes par bya'o/_/sngon legs par smon pa thob pa yang khyad
[\[410a.5\]]par du me'i drod 'bar ba dang /_gcin sri ba yang srin bu'i nad dang /_mdze nad dang /_gzhang 'brum gyi nad dang /_tshil nad rnams sel bar byed do/_/go bye'i 'bras bu skyon med pa brdungs te zhib tu btags pa sa brkos pa'i nang du bum pa bzhag ste/_de'i khar bum pa zhabs su bu ga phug pa zhig
[\[410a.6\]]bzhag ste/_bum pa steng ma'i nang du ba la ta ka'i phye ma bcug la sa nag po'i 'jim pas kha dang mtshams thams cad bskus te/_ba lang gi lci ba skam po'i mes btsos te/_tshos pa dang /_de'i khu ba bum pa 'og ma'i nang du 'dzag par 'gyur ba dang /_de blangs nas de'i brgyad 'gyur gyi sbrang rtsi dang /_
[\[410a.7\]]nyis 'gyur gyi mar dang sbyar ba'i lde gu 'di yang sbyor bar bya'o/_/cho ga gong ma bzhin du kha zas la sogs pa bsten na phan yon gong ma dang 'dra'o/_/go bye'i 'bras bu smin cing rgyas pa rang lhung ba srang brgya nyi shu rtsa brgyad kyi bar tshad tsam so phag phye mar byas pa zhib mo bor ba'i rtsing po dang /_chus mnye
[\[410b\]]
[\[410b.1\]]shing bkru ste/_de nas go bye rlung la skams te cham chom brdungs la/_chu srang lnga brgya rtsa bcu gnyis bskol te/_bzhi cha lus pa dang phyung la btsags te/_tshigs ma bor la grangs pa'i khu ba de dang 'o ma srang lnga brgya rtsa bcu gnyis dang /_yang bskol te khu ba du zhing 'o ma lus pa dang /_de dang
[\[410b.2\]]mnyam pa'i mar dang yang bskol te 'o ma zad cing mar nyi tshe lus pa dang /_sha kha ra'i phye ma ci 'dod pa btab ste/_gcig tu gyur pa de kha gzar gyis dkrugs te/_'bru'i phung po'i nang du zhag bdun gyi bar du sbangs la/_bcud kyi bdud rtsi dang 'dra bar gyur pa dang /_skyes bu gang gis nang re de las ran par
[\[410b.3\]]bsten cing bza' ste/_de'i 'og tu chu 'am 'o ma dang /_sha khu tshim tshad du blud la/_dran pa dang /_yid gzhungs pa dang /_blo gros dang /_stobs dang ldan pa dang /_snying stobs dang ldan pa dang /_gser gyi ri bo 'dra bar mdog dkar ser du 'gyur zhing tshe ring ba dang /_'tsho ba yun ring du gnas par 'gyur ro/_/
[\[410b.4\]]chu srang lnga brgya rtsa bcu gnyis dang /_ba la ta ka gshegs pa srang sum brgya dang lhan cig bskol ba'i khu ba lus par srang brgya nyi shu rtsa brgyad dang /_de dang mnyam pa'i til mar rnams snod kyi nang du bcug ste/_tig ta dang /_bong nga rnam gnyis dang /_'bras bu gsum dang /_brag zhun dang /_skyer
[\[410b.5\]]khaN+Da dang /_'di rnams kyi phye ma btab ste/_yang bskol te mar lus pa las ran par bsten na mdze nad thams cad 'joms pa'i mchog yin no/_/yang go bye dang lhan cig skyu ru ra dang /_zho'i spris ma dang /_til mar dang /_bu ram dang /_'o ma dang /_nas phye dang /_til dang /_sbrang rtsi dang /_
[\[410b.6\]]til btags pa'i phye ma'i lde gu dang /_mon sran sde'u la sogs pa'i tshod ma dang /_'di rnams gang yang rung ba srang gcig bsten pa dang /_go bye'i bcud kyis len zhes bya ba ste/_lus skye bar byed pa dang /_yid gzhungs par byed pa dang /_tshe ring bar byed pa'i mchog yin no/_/go bye'i
[\[410b.7\]]'bras bu ni shin tu rno ba yin te/_khong du zhu ba'i dus na me dang mnyam pa yin la/_cho ga ji lta ba bzhin du sbyar na ni bdud rtsi dang 'dra ba yin no/_/bad kan las gyur pa'i nad dang rjes su 'brel ba'i nad gang yang go bye'i nad dang /_sbyor ba 'dis mi sel ba gcig kyang med de lhag par pho ba'i me drod
[\[411a\]]
[\[411a.1\]]myur du sbyin par byed pa dang /_de ltar bcud kyis len gyi cho ga byed pa'i dus su rlung dang tshad par 'dug ba khyad par du spang bar bya'o/_/de bzhin du rgya sran ku lad tha dang /_zho dang /_tshwa dang /_til mar gyis lus bsku ba dang /_me la bsten pa rnams spang bar bya'o/_/
[\[411a.2\]]shing du ba ri ka zhes bya ba nub phyogs kyi rgya mtsho dang /_phyi rol gyi ngogs na skye ste/_de'i lo ma dang /_'bras bu rlung gis bskyod pa las shing bsgul te/_'bras bu dang /_lo ma rgya mtsho'i nang du lhung ba dang /_de chu rlabs kyis tshu rol gyi 'gram du 'ongs pa dang /_de dbyar sprin byung ba'i dus su legs
[\[411a.3\]]par smin pa blangs la/_'bras bu de'i shun pa bor te bskams la btags pa'i phye ma til btsir ba 'am/_le brgan rtsi bskol te mar phyung la/_tu pa ri'i 'bras bu'i mar yang de ltar byung ste/_de chu dang bskol te chu du mar nyi tshe lus pa dang phyir phyung la ba'i lci ba'i nang du zla ba phyed kyi
[\[411a.4\]]bar du bskams la bzhag ste phyung la/_de'i 'og tu thog mar snum chos dang /_dugs byas la lus kyi dri ma dag par byas te/_de nas zhag bzhi pa'i bar du 'bras chan zos la nang re bzhin gong ma'i mar las lag mthil gang tsam blud la sbyin khar sngags 'di bgrang bar bya'o/_/
[\[411a.5\]]man dzA sa ma ra ma hA bI h+ya/_ba sarba d+ha du bi shwa d+ha ya/_sham kha tsakra ga d+ha pa Ni stan Ag mya ba ya ti dzu ta/_de ltar byas pa'i 'bru mar de lan cig 'thungs pas kyang lus stod smad kyi nad thams cad sel bar byed do/_/de ltar zhag lnga'i bar du 'thungs pa'i 'og tu dgongs ka snum
[\[411a.6\]]dang tshwa med pa'i nas thug grang mo blud de/_zla ba phyed kyi bar du sran mung+ga'i khu bcud dang bcas pa'i kha zas zos la spang bar 'os pa rnams spangs na/_mdze nad thams cad 'joms so/_/yang na tu pa ri'i mar dang /_de'i sum 'gyur gyi seng ldeng gi khu ba dang gong ma bzhin bskol te/_
[\[411a.7\]]bsgrubs la zla ba gcig gi bar du bsrung ba la sogs pa'i cho ga legs par bya ste/_kha zas gzhan mi bza' ba dang /_bsku byug la sogs pa sbyar te/_skyes bu mdze nad can rnams kyis sbyor ba 'di bsgrub par bya'o/_/'o ma'i sbyor ba yang seng ldeng gi khu ba ma gtogs pa mar dang sbrang rtsi
[\[411b\]]
[\[411b.1\]]dang ldan pa btung zhing kha zas su sha khu nyi tshe 'thungs na lo nyis brgya thub par 'gyur ro/_/mar de nyid kyis sna sman du zhag lnga bcu'i bar du sbyar na lus nyams stobs dang ldan pa dang /_thos pa 'dzin pa dang /_lo sum brgya 'tsho bar 'gyur ro/_/pi pi ling 'bru lnga'am/_brgyad dam/_bdun
[\[411b.2\]]nam/_bcu'am tshad de rnams gang yang rung ba mar dang sbrang rtsi dang sbyar te bcud kyis len gyi cho ga ji ltar btsal ba bzhin du spyad par bya'o/_/pi pi ling rdog ma brgyad gsum brgyad rgya skyegs shing gi thal ba'i nang du sbangs te/_de nas phyir phyung la bskams te mar dang yang brngos la sbrang rtsi
[\[411b.3\]]dang bsres te snga dro kha zas kyi gong du gsum gsum bza'o/_/pi pi ling bcu zhag bcu'i bar du re re rim gyis bskyed de/_'o ma yang de ltar bskyed la de bzhin nyi shur phyin pa dang /_re res dbri ste bcu pa la thug pa dang /_sman de zhu ba'i tshod tsam na 'bras drug cu pa 'o ma dang mar dang
[\[411b.4\]]bcas pa kha zas su za'o/_/de ltar pi pi ling stong zad kyi bar du cho ga de ltar byas pa ni pi pi ling stod sbyor ba'i bcud kyis len zhes bya'o/_/de yang btags pa'i phye ma 'o ma dang sbyar te bza' ba ni me drod che ba la sbyin no/_/me drod bar ma la ni bskol ba blud do/_/de bzhin du pi
[\[411b.5\]]pi ling ra'i 'o ma dang sbyar te/_pi pi ling nyis stong gi bar du yang de ltar bya'o/_/pi pi ling gi sbyor ba de rnams cho ga gong ma bzhin du byas pa la ni lud pa lu ba dang /_dbugs mi bde ba dang /_mgul nad na ba dang /_gcod chen po dang /_gzhang 'brum dang /_gcin snyi ba dang /_
[\[411b.6\]]skya rbab dang /_rims ma rungs pa dang /_skrangs pa dang /_skyug pa dang /_skyigs bu dang /_mcher pa na ba dang /_dreg nad rnams 'joms par byed do/_/yang na pi pi ling srang phyed chu dang lde gur byas te/_lcags snod kyi nang du bskus la nub gcig bzhag la/_de nas chu snyim pa
[\[411b.7\]]gang dang lhan cig nang re la blud par bya ste/_/de ltar lo gcig gi bar du kha zas dang /_btung ba dang bcas pa ci 'dod pa bsten no/_/bca' sga dang /_byi dang ga dang /_'bras bu gsum dang /_sle tres dang /_shing mngar dang /_yung ba dang /_a ti ba la dang /_ba la dang /_gla sgang dang /_
[\[412a\]]
[\[412a.1\]]thang shing dang /_a ru ra dang /_kru trug tres dang /_mu zi dang /_pi pi da ma dang /_ut+pal dang /_da ta dang /_a shwa kar na dang /_a sa na dang /_ba la'i 'o ma'am snying po gang rnyed pa dang /_de rnams re re yang pi pi ling gi sbyor ba bzhin du lcags kyi snod kyi nang du
[\[412a.2\]]bsku ba la sogs pa'i sbyor ba byas te zos na lo brgya 'tsho zhing nad dang rgas pa las grol bar byed do/_/gong gi lcags snod la bsku ba'i sman sna re re'i sbyor ba gang yang rung ba 'dra ste/_'o ma snyim pa gong dang bcas par 'thungs na/_gong du smos pa'i yon tan pas nyis 'gyur gyis cher skyed
[\[412a.3\]]par byed do/_/shing a sa na dang /_seng ldeng bskol ba'i khu ba'i nang du so ma ra dza'i phye ma sbangs te mar dang /_sbrang rtsi dang /_ru rta dang /_a ru ra dang /_lcags phye gsum btags pas btab ste/_'dag gur byas pa las lo gcig gi bar du ldag cing kha zas rung zhing phan
[\[412a.4\]]pa zos na kha zas las gyur pa'i nad yun ring ba yang 'dor bar byed do/_/mdze nad kyis lus tsha ba dang tshabs cher khyab cing na bar gyur pa'i skyes bu ni so ma ra dza dang /_til nag po gnyis nges par lo gcig gi bar du zos na zla ba bzhin du lus mdog shin tu mdzes par 'gyur ro/_/
[\[412a.5\]]skyes bu gang gis so ma ra dza phub ma med pa btags pa'i phye ma 'o ma dang lhan cig snod kyi nang du mnan te/_smin pa dang phyung la snying por gyur pa de sbrang rtsi dang sbyar ba'i lde gu bldags te/_de'i 'og tu dar ba legs par red pa 'thungs na mdze nad kyis lus kyi rkang lag dang sna la sogs pa
[\[412a.6\]]'drul zhing chad pa yang sor mo dang sna la sogs pa skye bar 'gyur te/_ji ltar shing bcad pa'i 'og tu lo ma skye ba shin tu mdzes pa bzhin no/_/sgog skya ni thog mar sgra gcan zin gyis bdud rtsi brkus pa las khyab 'jug gis 'khor lo 'phangs te/_mgo bcad pa las bdud rtsi'i thigs
[\[412a.7\]]pa sa la lhung zhing thigs pa las sgog skya rnams su gyur to/_/sgog skya de bram zes mi za ba ni lha ma yin gyi lus las byung ba'i khrag dang 'dres pa yin pas des mi za ba yin no/_/sgog skya de ni mngon sum gyis bdud rtsi nyid yin te/_grong gi bcud kyis len zhes bya'o/_/sgog skya de ni
[\[412b\]]
[\[412b.1\]]khyad par du grang ba'i dus su bsten par bya'o/_/dpyid bad kan ldang ba'i dus su lhag bar spyad do/_/dbyar sprin skyes pa'i dus su ni me dang rlung gis nyam thag pa yin pas de'i dus su bza' ba 'am yang na rtag tu bsten par bya'o/_/sog tsha ba'i dus su ni dus kyi spyod lam bsten cing lus
[\[412b.2\]]dag pa dang dri ma med par bya ste/_snum pa dang /_bsil ba dang /_mngar ba dang /_sgog skya lhan cig bsten par bya'o/_/de bzhin du gos dang rgyan yang dus dang ji ltar mthun pa dang /_g.yog 'khor rnams kyang mthun pa dang lhan cig sgog skya bsten par bya'o/_/ri kha ba can zhes
[\[412b.3\]]bya ba'i drung na sha kha zhes bya ba'i yul yod de/_der skyes pa'i sgog skya'i rtsa ba yul de'i mis dpyid kyi dus su shun pa phral te nub mo chang dang lhan cig zos pas me drod skyed do/_/sgog skya cham chom brdungs te btsir ba'i khu ba cha gcig dang chang legs par smin pa cha gsum sbyar ba nang
[\[412b.4\]]par 'thungs na bzang ngo /_/yang na sgog skya'i khu ba de chang gzhan gang yang rung ba dang btung ba 'am/_yang na 'bru mar dang /_zho ga chu dang rtsab mo 'am de dag gang yang rung ba dang lhan cig sgog skya'i khu ba thun tshad ran par dpyid kyi dus su btung bar bya'o/_/yang na 'o ma dang /_mar
[\[412b.5\]]dang /_zhag dang /_rkang dang /_srog chags thang la gnas pa'i sha dang /_de dag gang yang rung ba dang lhan cig bskol te/_nad gzhi ji lta ba bzhin du sbyar te btung ba 'am/_yang na sgog skya'i khu ba nyi tshe 'thungs na mkhur ba dgang ba tsam gyis kyang mid pa dag par byed do/_/zug gzer
[\[412b.6\]]che zhing na ba la ni sgog skya'i khu ba de rgyun du dugs byas na rab tu bsngags te de'i 'og tu chu grang spong bar bya ste/_gal te chu grang bsten na ni 'phral la skyug cing brgyal bar 'gyur ro/_/gzhan yang zug gzer che zhing tsha ba dang /_ngal zhing dub pa'i dus su 'thungs na lus brtan zhing gzi mdangs skye
[\[412b.7\]]bar 'gyur ro/_/gal te lus tsha ba skyes na ni bsil ba'i sman gyis bsku zhing chu'i rgyun phra mo'i thigs pas phog par bya ba dang /_a ti mug ti ka dang /_ga pur ma li ka'i breng bas lus la btags par bya'o/_/sgog skya nyi tshe srang brgyad dam/_srang bzhi pa'am/_yang na de'i rkang
[\[413a\]]
[\[413a.1\]]srang gcig btags pa'i phye ma kha zas dang snga dro dang po bsten par bya'o/_/de zhu ba'i tshod tsam na 'bras rnying pa'i chan dang me tog kun da dang /_zla ba ltar dkar ba'i chan khu bcud dang 'o ma dang thang las skyes pa'i sha khu dang lhan cig bza' ste/_de ma thag chang btung bar
[\[413a.2\]]bya'o/_/skom dad che ba la ni chang chu dang lhan cig btung ngo /_/gal te chang mi btung ba zhig yin na ni rtsab mo dang rgun 'bru la sogs pa'i khu ba sla ba blud do/_/yang na sgog pa btags pa'i phye ma mar dang cha snyoms te 'dres par dkrugs nas mar snod du bcug ste zhag bcu bzhag pa'am
[\[413a.3\]]yang na phyi ma de nyid zhag dang lhan cig bza'o/_/sgog skya shun pa bshus pa'i snying po dang /_thur ma la bsregs pa'i sha'am/_yang na bza' ba sna tshogs sam/_yang na sha brdungs pa dang lhan cig gam/_yang na mar dang tshwa dang lhan cig gam/_yang na chang ci 'dod pa dang
[\[413a.4\]]lhan cig gam/_yang na kha zas yang ba dang /_pid tshwa dang /_de rnams gang yang rung ba dang lhan cig bza'o/_/khrag dang mkhris pa ma gtogs pa rlung nad nad gzhi gzhan dang lhan cig pa'am/_yang na rlung nyi tshe la ni sgog skya las lhag pa'i sman gzhan med do/_/gang zhig chu
[\[413a.5\]]dang /_bu ram dang /_'o ma la sred cing /_sha dang chang dang skyur rnams la mi sred pa dang /_shin tu skom dad che zhing brang tsha ba dang /_'ju stobs che ba la ni sgog skya byin na nges par gnod pa skyed do/_/de ltar sgog skya bsten pa'i 'og tu mkhris pa skye bar dogs na bkru sman 'jam po sbyar
[\[413a.6\]]na de nyid kyis bcud len gyi yon tan yongs su rdzogs pa nyams su myong bar 'gyur ro/_/de la brag zhun zhes bya ba ni so ga tsha ba'i nyi ma'i drod kyis ri la phog pa las rgya skyegs kyi bcud 'dzag pa bzhin du gser la sogs pa'i rigs rnam pa drug tu 'byung zhing 'dzag pa de ni brag zhun
[\[413a.7\]]zhes bya'o/_/gser gyi rigs la sogs pa drug po kun kyang kha ba dang /_tsha ba dang /_ha cang drod mi che ba dang /_zhu ba'i rjes tsha ba yin no/_/brag zhun gyi rigs bcad du 'dod pa de ni lcags kyi rigs kyi brag zhun zhes bya'o/_/brag zhun ba gcin gyi dri bro ba dang /_gu gul gyi mdog
[\[413b\]]
[\[413b.1\]]ltar gnag pa dang /_'jam po 'byar bag tu 'dug pa dang /_snum pa dang /_mi skyur ba dang /_ro mngar ba dang /_'jam pa dang /_lci ba de ni brag zhun gyi mchog dam pa yin no/_/nad kyis btab pa'i skyes bu la yang brag zhun 'di rjes su mthun pa yin no/_/de la thog mar brag zhun
[\[413b.2\]]lcags snod kyi nang du bcug ste/_chus sbangs la bkrus te skams la bskams pa'i brag zhun dang mnyam pa'i sman bskol ba'i chu'i nang du sbang bar bya'o/_/de nas yang skams la de'i brgyad 'gyur gyi chu dang bskol te bzhi cha lus pa dang /_tshigs ma bor te khu ba dro 'jam tsam gyi nang
[\[413b.3\]]khu ba de dang mnyam pa'i brag zhun blugs la yang skams te/_de ltar rang rang dang mthun ba'i sman bskol ba'i khu ba'i nang du sbang zhing skam pa lan bdun gyi bar du bya'o/_/de'i 'og tu tig ta'i sman mar gyis snum chos byas la slon khrus kyis lus dag par bya ste/_de nas brag zhun de 'bras
[\[413b.4\]]bu gsum gyi khu ba dang sbyar la zhag gsum blud do/_/de nas zhag gsum gyi bar du pa to la'i khu ba dang sbyar ba gtang ngo /_/de nas zhag gsum gyi bar du shing mngar gyi khu ba dang sbyar ba blud do/_/sbyor ba de dag kyang ji ltar rigs pa dus dang sbyar te gtang ngo /_/brag zhun zhes bya ba de nyid
[\[413b.5\]]ni lus la phan par byed pa yin te yon tan thams cad 'grub par 'gyur ro/_/cho ga log par byas na ni 'phral la gnod pa skyed do/_/brag zhun ni zhag bdun dang /_zhag nyi shu rtsa gcig dang /_zhag nyi shu rtsa dgu la brag zhun zho gnyis dang /_srang phyed dang /_srang gcig ste/_de
[\[413b.6\]]ltar brag zhun gyi thun tshad rab 'bring gsum dang /_zhag bdun la sogs pa go rims bzhin du sbyar na phan yon yang rim pa bzhin du bzang ba yin te/_de ltar sman legs par sbyar ba yang lus legs par sbyangs pa la bya ba yin no/_/zangs ma dang /_lcags dang /_dngul dang /_
[\[413b.7\]]gser dang /_de rnams kun 'byor yang rung ste/_de'i phye ma dang /_'o ma dang /_brag zhun lhan cig bsres te 'thungs na myur du bcud kyis len gyi cho ga 'grub par 'gyur ro/_/rgya sran dang /_ka ka ma tsi dang /_phug ron gyi sha rnams ni rtag tu spang bar bya'o/_/brag zhun gyi sbyor ba dus su cho ga
[\[414a\]]
[\[414a.1\]]bzhin 'bad de spyad na/_sa'i steng na gsor rung ba'i nad gang las kyang mi rgyal ba med de/_nad med cing tha mal par 'dug pas kyang bsten na nyams stobs dang sag rtsa 'phel zhing sbyin par byed do/_/nyi ma dang rlung la sogs pas ma phog pa'i khyim gyi nang du 'dug
[\[414a.2\]]cing rgyun du phyir mi 'byung bar bya ste/_de ltar ma byas na ni rtsom pa don med par 'gyur ro/_/gang nyi ma dang /_rlung dang lhan cig gnas pa'i sbyor ba'i bye brag bshad par bya ste/_gang gi lus la gnod par byed pa'i rgyu bde ba'i yo byad bsten pas nyams pa dang /_chu grang mo dang /_'o ma dang /_
[\[414a.3\]]sbrang rtsi dang /_mar dang /_de rnams gang yang rung ba la zhe sdang zhing mi 'dod pa yang chu grang la sogs pa gong ma de las gsum mam yang na gnyis sam/_yang na ma lus pa kun yang rung snod gcig tu 'dres par bya ste/_sman gyi gong du zos na yang mi 'grub ste gnod pa skyed do/_/bu ram dang /_
[\[414a.4\]]sbrang rtsi dang /_bca' sga dang /_pi pi ling dang /_rgyam tsha dang /_de rnams gang yang rung ba dang lhan cig a ru ra gnyis rtag tu zos na lo brgya bde bar 'tsho bar 'gyur ro/_/a ru ra mar gyi nang du bskol la bza' zhing de'i 'og tu mar 'thungs na/_rgas sra zhing na tshod gnas pa dang /_lus kyi nyams
[\[414a.5\]]stobs 'phel bar byed de/_ji ltar mkhas pa shes rab can gyis gzhan gyis byas pa'i bzo lan cig bstan pas shes pa bzhin no/_/skyu ru ra'i khu ba dang /_sbrang rtsi dang /_kha ra dkar po dang /_mar dang de rnams lde gur bya ste/_phan pa'i zas dang lhan cig mi rnams kyis bsten na/_rga ba'i 'gyur ba
[\[414a.6\]]rnam par 'jig cing zhi bar 'gyur te/_ji ltar gzhung rgya che ba dag 'dzin par mi nus pa bzhin no/_/skyu ru ra dang /_byi dang ga dang /_shing a sa na'i snying po dang de rnams kyi phye ma dang /_lcags kyi phye ma dang /_til mar dang /_mar dang /_sbrang rtsi dang /_de rnams lde gur byas te rtag tu bsten na gzhon
[\[414a.7\]]pa'i na tshod dang mdzes pa nyams pa med par 'gyur ro/_/lcags phye dang /_byi dang ga'i phye ma mar dang sbrang rtsi dang bsres la sbyar te/_za ma tog gi nang du lo gcig tsam bzhag la smin cing snying por gyur pa dang /_lde gur byas te bldags na stobs dang ldan pa dang /_'tsho ba yun ring bar 'gyur
[\[414b\]]
[\[414b.1\]]ba dang skra nag por byed do/_/byi dang ga dang /_go bye dang /_bca' sga dang /_de rnams mar dang /_sbrang rtsi dang sbyar ba zos na rga ba'i chu bo dang /_nad kyi rlabs las thar zhing skyes bu de mdog bzang zhing mdzes par 'gyur ro/_/seng ldeng dang /_shing a sa na'i khu ba'i nang du 'bras bu gsum dang sbangs
[\[414b.2\]]la skams pa'i phye ma mar dang sbrang rtsi dang sbyar ba'i lde gu cho ga bzhin du mi rnams kyis nges par bsten na gson bzhin du rga ba med pa de ni ngo mtshar che'o/_/sman dzi ba ka'i khu ba dang /_sha kha ra dang /_mar dang /_sbrang rtsi dang /_'bras bu gsum gyi phye ma lde gur byas te/_lag mthil du bzhag ste/_
[\[414b.3\]]sor mos bldag cing bsten na/_skyes bu rnams rgas pas gnod pa byung zin pa yang zlog par byed do/_/ba sbru ba sar pa srang phyed btags pa'i phye ma 'o ma dang lhan cig zla ba phyed dam gnyis sam drug gam lo gcig gi bar du bsten na rgas 'khogs pa yang phyir zhing lus sar pa skyed par byed
[\[414b.4\]]do/_/murba dang /_bri ha ti dang /_aM shu ma ti dang /_ba la dang /_pu shel tse dang /_pa tha dang /_shing a sa na dang /_thal tres dang /_ka la nu sa ra dang /_a ka ru dang /_tsan+dan dang /_de rnams re re yang ba spru ba'i cho ga bzhin du byas na phan yon yang de dang 'dra'o/_/nye'u shing bskol
[\[414b.5\]]ba'i khu ba'i nang du de nyid kyi phye ma bcug la lde gur byas pa'i nang du mar dang sbrang rtsi gnyis btab ste zos na/_de'i 'tsho ba bdag nyid can de la nad kyi chom pos nam yang gtses par mi 'gyur ro/_/a shwa gan+d+ha'i phye ma mar dang /_til mar dang /_chu dro 'jam tsam dang /_de rnams las
[\[414b.6\]]gang yang rung ba dang sbyar te/_zla ba phyed kyi bar du bsten na lus skye zhing nyam chung ba yang 'phel zhing skye bar 'gyur ro/_/ji ltar lo thog sar pa la char legs par 'bab pa bzhin no/_/til nag po srang gcig nyin re zhing zos la de'i 'og tu chu grang 'thungs na lus 'phel zhing gso bar 'gyur
[\[414b.7\]]te/_ji srid 'chi ba'i mtha' la thug gi bar du so brtan par 'gyur ro/_/gze ma dang /_skyu ru ra dang /_sle tres dang /_de rnams kyi phye ma mar dang sbrang rtsi cha re re bsres pa'i lde gu zos na/_bud med la phod pa dang /_lus brtan pa dang /_nad kyi sdug bsngal zhi bar byed pa dang /_skra gnag cing
[\[415a\]]
[\[415a.1\]]lo brgya 'tsho bar 'gyur ro/_/til nag po skyu ru ra'am/_ba ru ra gang yang rung ba zho gnyis dang sbyar ba'i lde gu zos na/_ji ltar rma bya bzhin du mdangs bzang po skyed par 'gyur ro/_/brag zhun dang /_byi dang ga dang /_a ru ra dang /_lcags phye dang /_mu men dang /_dngul
[\[415a.2\]]chu dang /_de rnams mar dang sbrang rtsi dang sbyar ba'i lde gu zos na lus rjud cing nyam chung ba rnams kyang yongs su rdzogs shing lus zungs 'phel la rgyas par 'gyur te/_ji ltar zla ba yar gyi ngo bzhin no/_/sman bring+ga rA dza'i khu ba zla ba gcig gi bar du nyin re zhing blud cing de'i 'og tu 'o ma 'thungs
[\[415a.3\]]na stobs dang nus par bcas pa'i lo brgya 'tsho bar 'gyur ro/_/shu dag 'o ma dang /_'bru mar dang /_mar dang /_de dag gang yang rung ba dang sbyar ba zla ba gcig gi bar du bsten na/_rang gi lus srin bu la sogs pas blta mi nus zhing mthong ba dang /_yid gzhungs pa dang /_tshig gsal
[\[415a.4\]]zhing mnyen par 'gyur ro/_/man sru ka par Ni btags pa'i phye ma mar dang brngos te zla ba gcig gi bar du zos na lus zad cing nyam chung ba sel to/_/'tsho ba yun ring ba dang /_gnas pa dang /_lus grims pa dang /_gzhon sha chags pa dang /_lus mdzes pa la sogs pa'i gzhir
[\[415a.5\]]gyur pa yin no/_/sman lang ga li dang /_'bras bu gsum dang /_lcags phye rnams srang lnga bcu bring+ga ra dza'i rang gi khu ba'i nang du btags te ri lu sum brgya byas nas grib ma la skams te/_thog mar ri lu'i phyed zos la de nas re re bza'o/_/de la sman bza' ba yang thog mar
[\[415a.6\]]bkru sman bya ste rim gyis thug pa rkyang rkyang po dang /_phyar langs tsam dang /_gar ba dang /_sha khu dang /_'bras chan la sogs pa rim gyis bza'o/_/bdag nyid gcig pu ma yengs par bsam pa brtan par zla ba gcig gi bar du mar gyis snum chos bya'o/_/de nas zla ba
[\[415a.7\]]gcig gi bar du rnam pa thams cad du bdag nyid gcig pur 'dug par bya'o/_/ma zhu ba ni dus thams cad du 'bad pa dang bcas pas spang bar bya'o/_/sbyor ba de ltar lo gcig gi bar du nye bar sbyar na nad gser mi rung ba yang 'dis 'jig par byed do/_/shin tu rgas 'khogs
[\[415b\]]
[\[415b.1\]]pa yang stobs dang /_lus mdzes pa dang /_lus shin tu 'phel zhing rgyas pa dang /_rna ba gsang ba dang /_mig gsal ba la sogs ba yang na tshod gzhon nu bzhin du mthong zhing thos te lo lnga brgya'i bar du 'tsho bar 'gyur ro/_/seng ldeng dang /_tsi tra ka dang /_shing sha pa dang /_
[\[415b.2\]]a sa na'i shing dang /_bong nga dkar po dang /_byi dang ga dang /_ba ru ra dang /_go bye dang /_'di rnams btags pa'i phye ma dang /_phye ma spyi'i bcwa brgyad 'gyur gyi chu dang /_lcags kyi dum bu dang bcas pa lcags snod kyi nang du bcug ste/_zhag gsum nyi ma la bzhag
[\[415b.3\]]la de'i 'og tu me che ba la bskol zhing dkrugs la lcags kyi dum bu dang bcas pa bzhi cha lus pa dang btsags la snyigs ma bor ba'i khu ba dang /_'bras bu gsum gyi khu ba dang /_de gsum re re yang sman khu ba dang mnyam pa dang /_'bras bu gsum re re yang khu ba'i
[\[415b.4\]]cha gnyis gnyis dang /_mar srang cha bzhi dang /_de rnams lhan cig bsres la lcags snod kyi nang du bskol te mar lus pa'i nang du hwags dri ma med pa dang /_kha ra dkar po dang /_sbrang rtsi dang de dag rim gyis bcug ste de las ji ltar mdo khar 'ong ba btung ba dang /_kha
[\[415b.5\]]zas la sogs par zos shing bsten na nad med par 'gyur te dpal dang ldan zhing sdig pa rnams byang ba dang /_nags kyi ma he bzhin du stobs dang ldan pa dang /_rta bzhin du mgyogs pa dang /_yan lag rnams brtan pa dang /_skra bung ba'i mdog bzhin du sngo ba dang /_
[\[415b.6\]]kha nas dri zhim po dang mngar ba 'byung ba dang /_bud med du ma la 'dod pa spyod nus pa dang /_tshig gsal zhing blo dang ngag phun sum tshogs par 'gyur ba dang me drod che bar 'gyur ro/_/sbyor ba de ltar zla ba gcig gi bar du bsten na gser btso ma'i mdog dang ldan pa'i
[\[415b.7\]]mi'i seng ger 'gyur te/_nam du yang nad kyis btab cing bar du gcod par mi 'gyur te/_ji ltar mi'i seng ge lag na 'khor lo 'bar ba thogs pa'i 'jigs pas lha ma yin rnams kyis bar gcod ma nus pa bzhin no/_/de la thog mar slon khrus kyis khong dag par
[\[416a\]]
[\[416a.1\]]byas pa'i 'og tu bring+ga rA dza'i lo ma mar dang brngos te bsrung ba'i cho ga dang bcas par bza' ba dang /_shing a sa na'i snying po 'o ma dang bcas pa blud cing bza' ba'i don du bsten te/_zla ba gcig gi bar du sbyar na lo nyis brgya'i bar du 'tsho bar 'gyur ba dang /_
[\[416a.2\]]lan cig brjod pa tsam gyis kyang thos pa 'dzin pa dang /_dran pa'i dbang po nyams par mi 'gyur ro/_/bring+ga rA dza'i 'bru mar yang cho ga gong ma ltar byas na yon tan de nyid thob par 'gyur ro/_/khyad par du mdog nag por 'gyur ro/_/de ltar bdag gis bcud kyis
[\[416a.3\]]len bshad pa 'di ni nus pa dang ldan pa 'bras bu dang bcas pa'i dus dang rjes su mthun pa mang pos mthun par bsngags pa yin no/_/bcud kyis len gzhan thob par dka' ba dang /_sgrub mi nus pa de ni 'dir ma smras so/_/gal te bcud kyis len gyi cho ga nyams
[\[416a.4\]]te nad skye bar 'gyur ba na de la ni nad gzhi rang rang gi sman gyis gso ba ji skad bshad pa bzhin du bya ste/_bcud kyis len gyi cho ga ni dor bar bya'o/_/bden par sma ba dang /_khro ba med pa dang /_lhag pa'i bsam pa dang ldan pa dang /_g.yul rnams las rgyal ba dang /_
[\[416a.5\]]sems zhi ba dang /_dam pa rnams la rtag tu dga' ba ni bcud kyis len sgrub pa'i yon tan yin te/_yon tan de rnams tshogs na bcud kyis len 'grub pa yin te/_bdag nyid shes pa dang /_tshe ring ba dang /_'jig rten 'di dang phyi ma gnyis kar dga' zhing skyid pa dang /_bstan
[\[416a.6\]]bcos dang rjes su mthun par spyod pa dang /_bdag nyid kyi sems la lta ba dang /_'khor rnams dang rjes su mthun par 'jug go/_/don thams cad la blo mi 'khrul ba de ni bcud kyis len yongs su rdzogs pa yin no/_/bcud kyis len gyi cho ga bshad pa'i le'u ste
[\[416a.7\]]sum cu rtsa dgu pa rdzogs so//_//de nas sa bon gso zhing ro tsa bar bya ba'i le'u bshad par bya ste/_de la bud med kyi yul la rtag tu chags pa'i skyes bus ni ro tsa bar bya ba'i sman bya ste/_ro tsa ba'i sman byas na ni dga' ba dang /_lus kyi nyams mchog brta ba dang /_
[\[416b\]]
[\[416b.1\]]bu tsha rnams skye ba'i yon tan dang ldan zhing gnas pa yin te/_bu tsha'i rgyud mang du 'phel zhing skyed pa dang /_de ma thag dga' ba skyed pa dang /_ji ltar rta rgod ma la 'jug nus pa bzhin du bud med rnams la thogs pa med par 'jug nus pa dang /_bud med rnams la chags shing dga'
[\[416b.2\]]bar 'gyur ba dang /_gang dang gang gis sa bon 'phel bar byed pa de ni ro tsa bar byed pa zhes bya ste/_de ni lus kyi dpung dang sag rtsa skye ba'i mchog kyang yin no/_/skye bo tshangs par spyod pa la gnas pa'i skyes bu la ni bdag rjes su yi rang ste/_gcig tu dri ma med cing chos dang grags
[\[416b.3\]]pa 'phel ba dang /_tshe 'di dang pha rol gnyi ga'i bcud kyis len pa yin no/_/'on kyang lus kyi nyams stobs chung ba dang /_'dod chags kyi nyon mongs pas gnod par 'gyur ba dang /_lus zungs zad pa bsrung bar bya ba'i phyir rtsa ba'i sman rnams brjod par bya'o/_/skyes du gang gis
[\[416b.4\]]ro tsa bar byed pa'i sman bsten na nyin dang mtshan thams cad du nyal po ma btang bar spyad kyang nus par 'gyur te/_ci ltar chu shing gi khu ba 'dzag pa bzhin no/_/de nas thog mar snum chos byas la slon khrus kyis lus dag par bya ste/_de'i 'og tu ni ru ha dang 'jam rtsi mas gtong ba
[\[416b.5\]]rnams bya'o/_/thog mar mar dang til mar dang /_zhag dang /_sbrang rtsi dang /_sha kha ra dang 'o ma dang ldan pa sbyor ba shes pa'i sman pas sbyar la de'i 'og tu 'o ma dang sha khu sbyin no/_/ro tsa ba'i sbyor ba de ni khu chu dang tshe 'phel bar byed do/_/ji ltar ljon shing yal ga gcig pa grib ma
[\[416b.6\]]med cing me tog dri nga ba dang /_'bras bu med pa shin tu mi mdzes pa ni skyes bu bu tsha med pa yang de dang 'dra'o/_/bu tsha dang mnyam pa mthong na yid du 'ong ba dang phrad na dga' ba bskyed pa'i dngos po ni gang yang med do/_/ji ltar byis pa'i gnas skabs na 'khyor 'gros su 'gro zhing
[\[416b.7\]]tshig mi gsal ba dang /_rngul dang lhan cig 'dre zhing gdong kha chu dang /_snabs kyi dri mas rnyog pa de la yang sems dga' bar byed pa'i gnas yin na yang rang gi bu chos dang snyan par smra ba dang /_grags pas nga rgyal ba dang /_rigs 'phel bar byed pa'i bu tsha lta smos kyang ci
[\[417a\]]
[\[417a.1\]]dgos te sems spro zhing snying dga' bar byed pa yin no/_/thog mar slon khrus kyis lus dag pa dang /_me'i 'ju stobs ji lta ba bzhin du bud med la phod par bya ba'i sbyor ba rnams spyad par bya ste/_'dam bu mda' rgyu dang /_bu ram shing dang /_ku sha dang /_ka sha
[\[417a.2\]]la sogs pa'i rtswa'i rtsa ba dang /_bid ri dang /_pu shel tse'i rtsa ba dang /_kaN+Da ka ri dang /_dzi ba ka dang /_zangs rtsi ba dang /_ba la dang /_me da rnam gnyis dang /_ra mnye ba rnam gnyis dang /_nye'u shing dang /_par Na rnam pa gnyis dang /_a shwa gan+d+ha dang /_a ti ba la dang /_kha sral
[\[417a.3\]]phre'u dang /_ba spru ba dang /_bi da ri dang /_pa ya s+ya dang /_dzi ban+ti dang /_rid di dang /_ra sna dang /_gze ma dang /_shing mngar dang /_sa la par+Ni dang /_de rnams re re yang srang gsum gsum dang /_mon sran gre'u srang brgya nyi shu rtsa brgyad dang /_chu srang stong nyi shu rtsa bzhi dang lhan cig
[\[417a.4\]]bskol te khu ba srang brgya nyi shu rtsa brgyad lus pa'i nang du mar dang /_bi da ri dang /_skyu ru ra dang /_bu ram shing dang /_de rnams re re yang srang brgya nyi shu rtsa brgyad dang /_'o ma srang lnga brgya rtsa gnyis dang /_sman bi da ri dang /_kha sral dang /_ra mnye ba rnam gnyis dang /_shing mngar dang /_
[\[417a.5\]]phal gu ni dang /_pi pi ling dang /_rgun 'bru dang /_ba da ri dang /_'bra go dang /_shing tog ma du ka dang /_de rnams btags pa'i phye ma btab pa dang /_yang bskol te til mar ma lus pa dang /_snyigs ma phyung ba'i nang du sman de rnams nyid kyi phye ma srang sum cu rtsa gnyis gnyis dang /_
[\[417a.6\]]sha kha ra srang brgya dang /_pi pi ling srang bzhi dang /_na le sham srang gcig dang /_shing tsha dang /_sug smel dang /_nA ga ge sar dang /_de gsum srang phyed phyed de rnams zhib tu btags pa'i phye ma dang /_sbrang rtsi srang bcu drug dang de rnams lhan cig dkrugs pa'i lde gu las srang re re tsam
[\[417a.7\]]zos la de'i 'og tu sha khu dang /_'o ma 'thungs na ji ltar rta pho rgod ma la 'jug nus pa dang /_byi'u ka ling+ka da bzhin du bud med la nyal po nus par 'gyur ro/_/sman bi da ri dang /_pi pi ling dang /_'bras sha li dang /_pi ya la dang /_gze ma dang /_kha sral dang /_de rnams kyi phye ma srang bzhi bzhi dang /_
[\[417b\]]
[\[417b.1\]]sbrang rtsi srang brgyad dang /_sha kha ra srang lnga bcu dang /_mar srang bcu drug rnams lde gur byas pa de las zho gnyis gnyis tsam gyi thun tshad du zos na bud med brgya'i nang du zhugs te 'dod pa spyad kyang mi ngoms so/_/kha sral phre'u dang /_gro dang 'o ma sbyar ba blud pa 'am/_yang na mon
[\[417b.2\]]sran gre'u dang /_mar dang sbrang rtsi sbyar ba zos la de'i 'og tu ba be'u thog ma btsas pa'i 'o ma blud na mtshan thog thag gnyid mi log par bud med la spyad kyang bud med dub pa srid kyis skyes pa nyal pos dub pa mi srid do/_/ra thug gi rlig pa 'o ma dang bskol ba'i nang du til lan mang du
[\[417b.3\]]sbangs te/_kha ra dkar po dang bcas par gang gis zos na yang bud med brgya la 'dod pa spyad par 'gyur ro/_/sman bi da ri'i phye ma rang gi khu ba'i nang du sbangs shing skams pa sbrang rtsi dang mar dang lde gur byas te zos na bud med 'dod pa dang ldan pa bcu la 'jug nus par 'gyur ro/_/pi pi ling
[\[417b.4\]]dang /_skyu ru ra'i phye ma rang gi khu ba dang sbangs te sha kha ra dang /_sbrang rtsi dang mar dang lhan cig lde gur byas te lhags la de'i 'og tu btung bar 'o ma blud na skyes bu lo brgyad cu lon na yang lang tsho la bab pa'i skyes bu bzhin du dga' ba thob cing nus par 'gyur ro/_/shing mngar gyi phye ma zho gnyis
[\[417b.5\]]dang mar dang sbrang rtsi cha mnyam par sbyar ba bza' zhing btung bar 'o ma blud na rtag tu 'dod pa spyod nus par 'gyur ro/_/kar ka ta shring gi'i phye ma 'o ma'i nang du btab pa'i skyo ma blud nas/_kha ra dkar po dang mar dang 'o ma lhan cig pa'i kha zas zos na bud med rnams la phod pa yin no/_/sman pa
[\[417b.6\]]ya s+ya 'o ma dang bskol te ba mar dang sbrang rtsi dang bcas par bza' zhing btung bar 'o ma blud na sa bon zad mi shes par 'gyur ro/_/kha sral gyi 'bras bu dang /_me tog gi phye ma dang /_sha kha ra dang /_'o ma bzhos ma thag dron po dang sbyar ba 'thungs na lung bong bzhin du skyes bu bud med la
[\[417b.7\]]'jug nus so/_/u tsha tra'i phye ma dang nye'u shing gi phye ma yang gong ma ltar bya ste/_zho'i spris ma zla ba ltar dkar ba dang /_kha ra dkar po dang /_'bras drug cu pa'i chan dang /_de dag gos kyi rlung yab kyis bsil bar byas pa zos na/_rgan pa yang gzhon nu bzhin du 'dod pa la phod pa yin no/_/
[\[418a\]]
[\[418a.1\]]gze ma dang /_a ga ru dang /_mon sran gre'u dang /_kha sral gyi sa bon dang /_nye'u shing dang de rnams btags pa'i phye ma 'o ma dang lhan cig blud na rgas 'khogs pa yang bud med brgya la 'jug nus pa yin no/_/gang yang mngar ba dang /_snum ba dang /_nyams brta ba dang /_stobs
[\[418a.2\]]'phel ba dang /_yi gar 'ong ba dang /_de dag thams cad bstan kyang ro tsa ba'i bdag nyid du bshad do/_/de lta bas na sman gong ma de rnams cho ga bzhin du byas na ni 'dod pas dregs shing bud med rnams la 'jug nus par 'gyur te/_bdag nyid kyang shugs drags pa dang /_bud med yon
[\[418a.3\]]tan dang ldan pa lhan cig bsten na dga' ba skyed do/_/dbang po rnams bde bar byed pa'i dpag bsam gyi shing gi myu gu dang 'dra ba dang /_me tog gi mda' lnga yul la bsam pa thag pa nas dga' ba skyed pa yin no/_/'dod pa'i yul re res kyang dga' zhing tshim par byed pa'i mchog yin na
[\[418a.4\]]bud med kyi lus la yul thams cad dang ldan pa lta ci smos te dga' ba skyed par byed pa'i mchog yin no/_/bud med gang gi ming tsam thos na yang snying dga' bar byed pa yin na mthong ba dang mngon sum du spyad cing tshim pa la dga' ba skyed pa lta ci smos te/_sngon ma myong ba'i bde ba thob par byed pa
[\[418a.5\]]yin no/_/brtul zhugs dang sdom pa dang dbang po rnams 'dren par gyur pa'i zhags pa yin no/_/bud med kyi sgyu rtsal la mkhas shing 'jo sgeg dang ldan pa dang /_lus dang na tshod kyi byin byim bud pa dang /_phyir ngo tsha dang bcas shing khrel yod pa dang /_dben bar grims shing bag dang bcas pa
[\[418a.6\]]dang /_tshig 'jam pa dang ldan pa dang skyes pa ji ltar 'dod pa bzhin du mngon par dga' ba'i bud med de ni skyes bu rnams kyi ro tsa ba skyed pa'i mchog yin no/_/'dir 'dod pa spyad pa'i cho ga ma lus pa ni 'dod pa bzhin du mngon par dga' ba'i bud med de ni skyes bu rnams kyis spyod pa'i bstan bcos
[\[418a.7\]]las ji skad bshad pa bzhin du bya ste/_de yang yul dang dus dang nyams stobs ji bzhin du brtags te rjes su mthun par dgag par yang bya'o/_/de la 'dod pa'i bstan bcos ni sman dpyad kyi rgyud 'di las rgya cher ma bstan to/_/bsku byug dang /_lus la dril ba dang /_chus blugs pa dang /_dri dang /_
[\[418b\]]
[\[418b.1\]]phreng ba dang /_gos sna tshogs dang /_rgyan gyi rnam pa dang /_glu dbyangs dang /_snyan ngag la sogs pa'i gtam snyan pa dang /_pi wang gi sgra dang mthun zhing ne'u ldangs rang gi dbang du gyur pa'i grogs po rnams dang 'grogs pa dang /_rang gi khang pa'i nang na rdzing bu nyams dga' ba yod cing de'i nang
[\[418b.2\]]du 'jug pa dang /_pad+ma'i ge sar dang /_bung ba sna tshogs dang /_bya lding ba dang /_ri zhol thams cad snang ba'i ri'i rtse mor 'dzeg pa dang /_me tog rgyas pa'i nags kyi nang du zhugs pa dag mthong na bde ba ni ljon shing rigs sna tshogs yin no/_/rna ba'i yul bde ba ni khu byug gi sgra snyan pa grag pa
[\[418b.3\]]bzhin yin no/_/lus kyi bde ba'i yul ni khyad par gyi rgyan gyis brgyan pa yin no/_/sems bde ba'i yul ni g.yog 'khor thams cad dang longs spyod pa yin no/_/so rtsi dang /_chang gi dngas ma dang /_chung ma yid du 'ong ba dang /_bdag nyid lhan cig dben par gnas pa dang /_mtshan
[\[418b.4\]]mo zla ba'i 'od la 'dug pa dang /_dngos po gang dang gang gis yid tshim zhing dga' bar byed pa de dang de ni ro tsa bar byed pa yin no/_/ut+pa la'i dris bsgos pa btung ba bzhin du rang gi chung ma'i kha dri zhim pa la 'o byed cing 'khrud pa dang /_tshig snyan cing yid du 'ong bar smra ba dang /_mal stan yid
[\[418b.5\]]'phrog pa me tog sna tshogs gcal du bkram pa ni/_ji ltar lcug ma ge sar bcas pa lta bu'i mal stan la nyal ba dang /_sems kyi nad dang lus kyi nad gang yang med pa dang /_nor gyis phongs pa med pa dang /_sems kyi gnod pa cung zad kyang med pa dang /_ro tsa bar byed pa'i sbyor ba thams cad
[\[418b.6\]]dang yang ldan pa de ni 'dod pa'i steng du 'dod pa yongs su rdzogs par byed pa yin no/_/rims la ni gla sgang dang par pa ta phan no/_/skom dad che ba la ni bong ba tshig pa bsregs pa chu'i nang du gsur ba sbyin na phan no/_/skyugs pa la ni 'bras yos phan no/_/chu so'i nad thams cad la ni brag
[\[418b.7\]]zhun bsngags so/_/gcin sri ba la ni skyu ru ra dang yung ba phan no/_/skya rbab kyi nad la 'bras bu gsum dang lcags phan no/_/rlung dang bad kan la a ru ra phan no/_/mcher pa'i nad la pi pi ling gtang ngo /_/rtug pa 'gags pa'i nad la ni byi dang ga bsngags so/_/dug la ni ka sha dar zhes
[\[419a\]]
[\[419a.1\]]bya ba shri sha phan no/_/tshil dang rlung 'dres pa'i nad la ni gu gul phan no/_/khrag dang mkhris pa la ni ba sha ka phan no/_/tshad par 'khru ba la dug mo yungs phan no/_/gzhang 'brum la ni go phye phan no/_/dbyig dug la ni gser phan no/_/sha che zhing tsho ba la ni skyer khaN+Da phan no/_/srin bu'i
[\[419a.2\]]nad la ni srin bu 'joms pa'i byi dang ga phan no/_/glo gcong skem byed la ni ra'i sha 'am 'o ma sbyin no/_/mig nad la ni 'bras bu gsum phan no/_/dreg nad la ni sle tres phan no/_/pho ba'i nad la ni dar ba phan no/_/mdze nad la ni seng ldeng gi snying po rtag tu bsten par bya'o/_/smyo byed kyi nad la ni
[\[419a.3\]]mar rnying phan no/_/nad thams cad la ni ldong ros phan no/_/mya ngan gyis non pa la ni chang blud na bzang ngo /_/brjed byed la ni sman bram+hi phan no/_/gnyid med pa la ni 'o ma blud na phan no/_/cham pa la ni zho dang na le sham dang sha kha ra sbyar ba phan no/_/lus rke zhing nyam chung ba la ni sha sbyin na phan
[\[419a.4\]]no//_rlung nad la ni sgog skya sbyin na phan no/_/lus rengs pa la dugs byas na phan no/_/mig dang sna dang phrag gong dang lag ngar rnams kyi nad la ni a pa marga bsngags so/_/klad pa'i phyed na ba la ni mar sar dang hwags sbyin no/_/dmu rdzing gi nad la ni rnga mo'i gcin dang 'o ma sbyin no/_/
[\[419a.5\]]mgo nad thams cad la ni sna sman bya'o/_/khong 'bras gsar du byung ba la ni khrag gtar bar bya'o/_/kha nad la ni sna sman dang mkhur ba dgang ba'i sman bya'o/_/mig nad la ni sna sman dang mig sman dang nyams brta ba'i sman sbyar ro/_/lus 'phel zhing rgyas par byed pa la ni 'o ma dang zhun
[\[419a.6\]]mar phan no/_/brgyal ba la ni chu grang mo dang rlung dang grib ma phan no/_/me drod chung ba la ni lus ngal bar bya ba dang tsha dang sge'u gsher sbyar ba thun ran par bza'o/_/lus ngal zhing dub pa la nir sna sbyin no/_/sdug bsngal 'byung ba la ni bzod pa bzang ngo /_/rtsol ba drags pa la ni brtan par
[\[419a.7\]]gnas pa phan no/_/gcin sri ba la gze ma phan no/_/lud pa lu ba la ni kaN+Da ka ri phan no/_/rtsib logs su zug pa la ni ma nu phan no/_/rgas sra zhing na tshod gnas par bya ba la ni skyu ru ra sbyin no/_/rma byung ba la 'bras bu gsum dang gu gul phan no/_/de ltar gong du ba shad pa de dag sman
[\[419b\]]
[\[419b.1\]]gyi mchog bsdus pa yin te nad thams cad zhi bar byed pa yin no/_/de yang yul dang dus dang nad kyi stobs ji lta ba bzhin du brtags te sbyar bar bya'o/_/drang srong rgyun shes kyi bu la sogs pas legs par bshad pa'i gzhung ni ngoms mi shes pa rgya cher yod mod kyi drang srong chen po
[\[419b.2\]]gzings can dang /_me bzhin 'jug la sogs pa'i drang srong rnams kyis lhan cig blo mthun par byas te 'dus na drang srong me bzhin 'jug gis drang srong rgyun shes kyi bu la the tshom bcad de zhus pa'i skabs nas bdag gis mdo'i don mdor bsdus pa 'di bshad pa yin no/_/
[\[419b.3\]]bcom ldan 'das 'di na kha cig nad pa snying stobs dang ldan pa dang sman gyi yon tan dang nad g.yog gi yon tan dang sman pa rgan po rnams kyis lung dang mthun par byas kyang /_nad kyis lus zad cing srog 'gyur bar snang ba yod/_la la ni sman dang dpyad ma byas kyang zhi bar snang
[\[419b.4\]]ste/_'on kyang phan pa dang mi phan pa'i 'bras bu'i bye brag nges pa med par snang na 'dir bstan bcos kyis zhi bar byed pa'i rtog pa ni ji zhig yin zhes dris pa dang me bzhin 'jug la sogs pa slob ma'i tshogs rnams la de nyid kyi don ma lus pa sus bshad pa de ltar gso bar
[\[419b.5\]]byas pa dang /_ma byas pa yang mnyam zhing bye brag med de/_nad gso ba'i yan lag drug cu dang mi ldan zhing gso ba ma byas kyang nad med par 'gyur ba yang yod mod kyi/_'on kyang nad kyi 'dam bur bying ba la lag pa las 'dren pa lta bu ni sman pa yin no/_/srog 'tsho bar
[\[419b.6\]]'dod pa thams cad kyi 'dren par 'gyur ba ni sman yin no/_/'di ltar nad gso ba'i cho ga ni yal bar mi bor zhing nges par blang bar bya ste/_cho ga bzhin du byas na gsor rung ba yin no/_/de las gzhan du yal bar bor na ni gsor mi rung ba yin no/_/de bas na rgyu med
[\[419b.7\]]par bdag nyid zhi bar 'gyur ba med do/_/nad gang la gong du bstan pa'i gso ba thams cad phun sum tshogs par gso bar byas na ni de 'chi bar mi 'gyur te gso bar bya ba gces so/_/de bas na gso ba'i thabs yod kyi gso ba'i thabs med pa ma yin te gso ba yod do/_/
[\[420a\]]
[\[420a.1\]]sman pa blo dang ldan pas cho ga dang ldan par gso ba byas shing sman gyi yan lag bcu drug dang ldan du zin kyang sman gyi yon tan sngon gyi las log par song ste mi 'grub pa yang yod do/_/kha cig me chu dang /_dugs byas pa dang /_'khru bcad pa la sogs pa grub
[\[420a.2\]]pa'i las byas kyang mi 'grub pa yod de/_de bzhin du lus nyams brta ba'i phyir 'o ma sbyin yang skem pa dang /_lus nyam chung ba la sman be'u ga sbyar yang brta bar byed pa dang /_kha cig la sha dang /_kha sral phre'u la sogs pa nyal phod pa'i sman bsten kyang ro tsa mi nus pa dang /_
[\[420a.3\]]kha cig la 'khru ba bcad pa'i sman byas kyang mi phan te/_nges pa med cing the tshom dang bcas pa'ang yod do/_/sngags dang rgyu med par kha cig gis dug zos kyang 'ju ba yod kha cig ni mgul pa'i nad ro hi da zhes bya bas btab ste zhi bar byed pa'i sman ma bsten kyang rang zhi ba yod de/_
[\[420a.4\]]'on kyang grub pa'i mtha' thams cad la dus ma yin par nges par 'chi ba yod de/_de la 'bad pa chen pos gso bar byas te/_bzung na ni ji ltar yang 'chi bar mi 'gyur ro/_/de bas na tsan+dan la sogs pa ni tsha ba 'joms par byed la/_rims la ni smyung ba dang nyams
[\[420a.5\]]brta ba rnams bya'o/_/zhes sngon chad du bstan bcos dag las grags shing ming du chags pa yin te/_nad gso ba'i yan lag rnam pa bzhi 'tshogs na legs par brtags te sman sbyar zhing gso bar bya'o/_/de bas na nad kyis btab cing nyam thag cing gzir ba la
[\[420a.6\]]ni the tshom dang bcas pa'i gso ba mi bya ste som nyi spangs la gso'o//_//de ltar sman gyi rgyud 'di ni 'gro ba rnams kyi nad mngon sum du sel bar byed pa'i bdud rtsi yin te/_nad kyis 'jigs shing snang ba rnams kyi rgud pa med pa'i bsrung ba'i skud pa yin te/_
[\[420a.7\]]gal te sman pa blo zhan pa snod ngan pa 'dra ba snying la gnas na ni de ma thag dug ha la ha lar 'gyur te/_sman dpyad kyi don ma nor bar ma shes shing log par dpyad de sman dpyad kyi yi ge tsam gtsor ston cing 'don pa dang 'chang ba de ni ring du spang bar bya ste/_ji ltar gshin rje lag na
[\[420b\]]
[\[420b.1\]]zhags pa thogs pa bzhin no/_/sman pa mkhas pa'i rgyud du byung ba'i lung la brten pa'i gso ba'i las la goms pa de lta bu la brten pa ni rab tu bzang ba yin te/_mkhas pa rnams kyis man ngag bzang po de lta bu la 'dod par bya'o/_/de ltar sman gyi rgyud kyi yon tan thams cad
[\[420b.2\]]dang ldan la rgyud kyi skyon thams cad ni spangs pa yin no/_/gso ba'i dpyad kyi bstan bcos ma lus pa thams cad la khyab cing gnas pa yin te/_de yang drang srong chen po rnams kyi dgongs pa rgya che zhing dri ma med pa rnams kyi lugs dang rjes su mthun pa rgya mtsho chen po ltar rgya che ba'i yan lag
[\[420b.3\]]bsdus pa'i don gnyis nye bar mtshon pa yin no/_/sman dpyad yan lag brgyad pa rgya mtsho dang 'dra ba las bsrubs te/_yan lag brgyad pa bsdus pa bdud rtsi'i phung po dang 'dra ba 'di phyung ngo /_/yan lag brgyad pa bsdus pa de las blo zhan zhing brtson pa chung ba rnams kyi don ched du rgyud
[\[420b.4\]]'di logs shig tu bshad do/_/'di ni lung chen por grags shing mchog tu 'grub pa yin la 'bras bu mngon sum du ston pa yin te/_ji ltar sngags kyi sbyor ba grub pa bzhin no/_/'di ni spyod pa can gyi gzhung ltar don med pa ni ma yin no/_/'di 'don pa dang rtogs pa dang rjes su bsgrubs pa
[\[420b.5\]]de ni nges par yun ring du 'tsho ba dang /_nad med pa dang /_chos dang /_nor dang /_bde ba dang grags pa yang thob par 'gyur ro/_/rgyud 'di rtogs shing 'don na ni yan lag brgyad pa bsdus pa'i don yang rtogs par 'gyur te/_rang gi gso ba'i las la goms pa'i sman pa rnams kyang
[\[420b.6\]]sems g.yos par 'gyur na yang mngon par brtson par byas te/_sman dpyad kyi rgyud rgya che ba gzhan go zhing shes pa ni ngo mtshar kyang che ste/_gal te tsa ra ka dang /_sru sru ta la sogs pas bshad pa'i sman gyi rgyud shes pas ni nad rnams kyi ming tsam yang khong du chud par mi 'gyur ro/_/
[\[420b.7\]]ci ste tsa ra kas bshad pa'i sman dpyad kyi yi ge khong du chud kyang de ni gso ba yongs su rdzogs pa ma yin te/_nges par nad kyis nyam thag pa rnams gso bar mi nus so/_/legs par shes shing rig par bya ba'i sman dpyad kyi yi ge skyes bu'i tshe'i rig byed kun gyi sngon du 'gro ba 'di la skyo ba med
[\[421a\]]
[\[421a.1\]]cing mngon par brtson pa'i mchog gis mi 'jug pa de ni shin tu gti mug pa yin no/_/rlung dang mkhris pa dang bad kan la til mar dang mar dang sbrang rtsi go rims bzhin du phan zhing zhi bar byed do zhes tshangs pa'am tshangs pa'i bus bshad de/_de ni rtsing ma btags par sman gyi nus
[\[421a.2\]]pa'i bye brag bcad cing phye ba yin no/_/de bas na bdag gis sman dpyad kyi rang bzhin shes nas sman gyi nus pa dang khyad par zhib tu brjod pa yin te/_des na zhe sdang dang phrag dog spang zhing gang rigs pa de blang bar 'os so/_/gal te drang srong chen po tsa ra ka dang /_sru sru ta dang /_gzings can la sogs
[\[421a.3\]]pas bshad pa la dad pa zhig yod de yod na yang bdag gis de'i lung ci zhig ma brjod de smras so/_/de bas na legs par gsungs pa'i sman dpyad gyi rgyud 'di nyams su len pa'i rigs so/_/rang gi rang bzhin tshe yi rig byed rgya mtsho las/_/snying po bzhin du bsdus pa'i cho ga 'di bshad pas/_/dge ba gang
[\[421a.4\]]zhig rab tu bsags pa thob gyur pa/_/des ni 'gro ba ma lus bde ba thob gyur cig_/ro tsa bar byed pa'i le'u ste bzhi bcu tham pa'o//_//sman pa'i bdag po seng ge sbas pa zhes bya ba'i bu sman pa chen po pha khol zhes bya bas yan lag brgyad pa'i snying po bsdus pa las rgyud phyi ma'i gnas rdzogs te yan lag
[\[421a.5\]]brgyad pa'i snying po las gnas drug pa ste tha ma rdzogs so/_/sman dpyad yan lag brgyad pa'i snying po zhes bya ba ji snyed pa'i bshad pa rdzogs so/_/ma rig dbang gis 'di dag tu/_/cung zad nongs par gang gyur te/_/gang phyir bdag nyid khong blun pas/_/mkhas pa rnams la bzod par gsol/_/gal
[\[421a.6\]]te 'byung khungs bzang po'i gser/_/mngon sum snang ba 'gro la gtad/_/bod kyi lha btsan po slob dpon byang chub sems dpa' lha bla ma dz+nyA na pra b+hA'i bkas/_tshe'i rig byed kyi rgya mtsho sman dpyad yan lag brgyad pa'i snying po zhes bya ba'i bshad pa 'di 'ang bsgyur cig ces bka' stsal nas bla ma'i
[\[421a.7\]]zhabs drung du/_rgya gar gyi A tsar+ya d+harma shrI warma dang /_zhu chen gyi lo tsA ba i gu dge slong shAkya blo gros kyis bsgyur cing mar lo dge slong rig pa gzhon nu dang /_mnyel bcor dge slong dbyig gi rin chen dang gsum gyis tshad la phab ste mjug bsdus nas rdzogs par bgyis so//_//