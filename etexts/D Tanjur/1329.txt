<p>1a</p>
<p>1b</p>
<p>1b.1</p>@##/ /rgya gar skad du/ shrI pa ra mAr+tha se bA/ bod skad du/ dpal don dam pa'i bsnyen pa/ dpal dus kyi 'khor lo la phyag 'tshal lo/ /khams gsum la ni ye shes nyin mor
<p>1b.2</p>byed pa yi/ /dpal ldan shAkya'i seng ge byams pa'i mgon po dang / /'jam dbyangs bcas pa yid bzhin nor dang grags pa dang / /rdo rje 'dzin pa rnams la spyi bos phyag 'tshal te/ /lta ba drug gi
<p>1b.3</p>gzhung mang rtog ge la sogs kyis/ /blo dman rnams kyis gang zhig brtag par dka' bas te/ /mdor bsdus pas ni 'jig rten lugs ni spangs nas su/ /don dam bsnyen pa de ni bdag gis bshad
<p>1b.4</p>par bya/ /'dod pa'i dngos grub slob dpon zhal gyi rjes 'brang bar/ /ma lus rdo rje theg par thams cad mkhyen pas gsungs/ /de phyir slob ma dam pa rnams kyis bla ma gser bzhin du/ /yongs
<p>1b.5</p>su brtags na sdig pa cung zad yod ma yin/ /gang las khyab 'jug bde 'byung drag po zla ba dang / /nyi ma rgyu skar sgra gcan gza' sogs gyur pa yi/ /rdo rje sems dpa' yab de dag ni rnam spangs te/ /
<p>2a</p>
<p>2a.1</p>rmongs pas 'jig rten mes po'i lam la len par byed/ /'jig rten dag gi nges pa tshad mas dman pa ste/ /lta ba'i chos kyi dbye ba dag gi rnam pa mang / /rig byed rtogs par dka' zhing dran pa tha dad
<p>2a.2</p>pas/ /'jig rten 'dir ni mkhas pa rnams kyis gang zhig 'dzin/ /thams cad mkhyen pa yis ni gsungs pa'i don gzhan la/ /lus mang po yis de ni gzhan du 'chad par byed/ /lta ba drug tu gnas pa bla mar rab grags
<p>2a.3</p>pa/ /khams ni rab tu rgyas dang mnyam pa nyid log khams/ /bla ma'i zhal gyis dman pa dag gis rgyud thos zer/ /mngon par dbang bskur mi 'gyur lam ni ma thob par/ /rdo rje slob dpon go 'phang chen po 'dir byed de/ /skye
<p>2a.4</p>bo rmongs pa 'di la ci zhig spyad pa'o/ /nor 'dod brkam pas mngon par dbang ni bskur bar byed/ /rang gi dkyil 'khor rdul tshon dag gis bri byed de/ /rdo yi rang bzhin 'dod pa'i rtags la mchod par byed/ /'bar ba'i thab khung
<p>2a.5</p>du ni mar la sogs pa sreg /oM yig hUM yig ces ni 'dod pa'i sngags yin te/ /gzhan la phan pa ru ni 'di nyid brjod pa yin/ /blo gros nyams pa yis ni 'di dag mi shes te/ /gang gis sgra tsam dag ni de nyid sngags su
<p>2b</p>
<p>2b.1</p>'gyur/ /ngang pa'i rgyal med mtsho yi pad+ma'i lte bar ni/ /g.yon can bya dkar dag ni shin tu mdzes par 'gyur/ /nya yi rigs la de ni gsod pas gab pa ltar/ /bla ma ngan pas 'gro ba rnams la de bzhin no/ /pad+ma'i snying po ltar ni mgrin pa bstungs nas su/ /g.yon can
<p>2b.2</p>rkang pa ya gcig gis ni gnas pa ste/ /chu skyar 'dis ni nya rnams 'khrul pa byed pa ltar/ /bla ma ngan pas 'gro ba rnams la bya dkar bzhin/ /ji ltar zlos gar mkhan gyis gar gyi ngo bo bsgyur/ /'khor ba lha yi dbang po'i gzugs su byed pa ltar/ /lam dag med dang nor la 'dod cing
<p>2b.3</p>brkam pa yis/ /de bzhin dbang la rgyal ba'i cod pan 'ching bar byed/ /'dod la lhag zhen chang gi dbang gis bag med cing / /khro ba'i sems dang bcas shing rdzas la mang du zhen/ /bden pa ma yin smra zhing bu rnams slu 'dod pa/ /bla ma de yis sdug bsngal ster ba ngo mtshar med/ /
<p>2b.4</p>'khor ba'i sdug bsngal me dag gis ni gdungs pa yis/ /rab rib mig gis bla ma dag gis gzung byas pa/ /shin tu gdung ba gzhom phyir lam chen gnas pa yi/ /gnyid log sbrul gyi dug gis 'khrul pa bzhin du'o/ /chos la zhen dang mya ngan 'das pa'i bde ba la/ /rab zhen sems
<p>2b.5</p>ldan rmongs pa'i skye bo du ma la/ /yongs su brtags na dmyal ba'i me ni ster ba po/ /bla ma ngan pa ci yi phyir na sten par byed/ /'khor ba dang ni mya ngan 'das pa'i dngos nyams pa/ /shes dang nges zhugs snying rje la sogs tha mi dad/ /dbang po bral zhing rtog pa brtag pa ru ni dang / /
<p>2b.6</p>gnyis su med cing kun 'gro nges par zhi ba nyid/ /de yang dang po'i sangs rgyas rdo rje sems dpa' dpal/ /de nyid 'jig rten mgon dang dpal ldan 'jam pa'i dbyangs/ /de ni thugs kyi rdo rje rdo rje mkha' 'gro dpal/ /de ni mi 'gyur 'gyur med rnal 'byor gyis ni bgrod/ /de ni dbang
<p>2b.7</p>phyug khyab 'jug dag dang mes po ste/ /bdud sogs 'joms med bde gshegs rgyal dbang po/ /grags pa de ni thub pa shAkya seng ge dpal/ /de ni sangs rgyas thams cad dpal ldan dus 'khor lo/ /sprul pa 'di ltar zhi ba de ni bla ma dpal/ /rab tu sbas pa'i sangs rgyas bde
<p>3a</p>
<p>3a.1</p>ster sa gzhi la/ /bdud kyi dgra gcig skye 'gro yi ni rtsa lag gcig /bla ma dam pa bsten pa rnams la yid bzhin nor/ /srid pa gsum gyi bsam gtan chags mnyam sgom pa po/ /chags chen 'dod chags chen po la ni thugs bcings pa/ /dbang po gnyis bde
<p>3a.2</p>sbyor zhing brtul zhugs chen po can/ /phyag rgya dag la sbyor yang chags pa nyams mi mnga'/ /nyi zla dag gi lam la rnal 'byor nyams pa dang / /shes rab me la rnal 'byor stobs kyis rab tu zhugs/ /dpag med bde ba'i bdud rtsi btung la chags pa ste/ /sdig 'phrog rdo rje 'dzin pa
<p>3a.3</p>de ni bla ma dpal/ /bu bzang dag ni rnam par spangs nas tshol mi byed/ /bde bar 'ongs pa sbyin pa ru ni mi gtong ba/ /rnyed pa'i don la sogs pa ru ni 'dod ma yin/ /rnyed pa'i nor ni nye bar longs ni spyod mdzad pa/ /bla med rgyud kyi gsung ni yang dag ston pa'o/ /yon tan ldan pa'i
<p>3a.4</p>sras rnams la ni 'khor ba 'joms/ /rang lus tshangs pa'i 'jig rten nas ni kun du ston/ /de ni bla ma'i dpal te bla ma dpal gzhan min/ /dpag med sangs rgyas kyis ni rtag tu de la mchod/ /phyogs bzhugs byang chub sems dpa' rtag tu de la 'dud/ /grub pa rnams kyis rdo
<p>3a.5</p>rje'i glu mang de la len/ /srid pa'i dgon par lhung la lam ni ston pa'o/ /'dod pa phal par zhen pa bla ma dpal ma yin/ /legs 'ongs nor la zhen pa bla ma dpal ma yin/ /skyes bu mkhas pa smod byed dpal ldan bla ma min/ /sems can snying brtse rnam spangs dpal ldan bla ma
<p>3a.6</p>min/ /dge 'dun dkor la rab spyod dpal ldan bla ma min/ /nor med slob ma 'dor ba dpal ldan bla ma min/ /bsgoms zin las rnams ster ba dpal ldan bla ma min/ /bu bzang kha sdom byed pa dpal ldan bla ma min/ /bu bzang de nyid sbed pa dpal ldan bla ma min/ /bu bzang slu
<p>3a.7</p>bar 'dod pa dpal ldan bla ma min/ /bu bzang yun rings khro ba dpal ldan bla ma min/ /bu bzang spong bar 'dod pa dpal ldan bla ma min/ /ye shes dbang gis khengs bcas dpal ldan bla ma min/ /rdzas kyi dbang gis rab dga' dpal ldan bla ma min/ /phran tshegs khyim du bsti
<p>3b</p>
<p>3b.1</p>'dod dpal ldan bla ma min/ /rgyal srid sde la rab zhugs dpal ldan bla ma min/ /rang gi mgrin par skad 'chang dpal ldan bla ma min/ /khyab 'jug dbyu gu 'chang ba dpal ldan bla ma min/ /thal bas lus la byugs pa dpal ldan bla ma min/ /ral pa 'chang dang skra bregs dpal
<p>3b.2</p>ldan bla ma min/ /mgo bo'i thod pa 'chang ba dpal ldan bla ma min/ /gcer bu dang ni skra 'bal dpal ldan bla ma min/ /dben pa'i dbang gis rab dga' dpal ldan bla ma min/ /lus la dmar po'i gos gyon dpal ldan bla ma min/ /pus 'khyud rab tu 'ching ba dpal ldan bla ma
<p>3b.3</p>min/ /sngags zlos bgrang phreng can ni dpal ldan bla ma min/ /chang gi dbang gis bag med dpal ldan bla ma min/ /srog chags rnams la sems sdang dpal ldan bla ma min/ /bde ba'i dbang gis rab dga' dpal ldan bla ma min/ /'gyur ba'i bde la chags pa dpal
<p>3b.4</p>ldan bla ma min/ /sdug bsngal dbang gis gdungs pa dpal ldan bla ma min/ /thar pa'i lam la bag med dpal ldan bla ma min/ /lam las nyams pa'i sems ldan dpal ldan bla ma min/ /kun 'gro chos ni nyams pa dpal ldan bla ma min/ /rang dbang sdug bsngal byed pa
<p>3b.5</p>dpal ldan bla ma min/ /'khar gsil lhung bzed lag 'chang dpal ldan bla ma min/ /bla gab med pa'i rnal 'byor dpal ldan bla ma min/ /shing gi drung na gnas pa dpal ldan bla ma min/ /sdug bsngal ster ba'i phyag dar dpal ldan bla ma min/ /dus su za ba'i dge slong
<p>3b.6</p>dpal ldan bla ma min/ /skye bo med pa'i rdzong gnas dpal ldan bla ma min/ /brag phug rnams su rab zhugs dpal ldan bla ma min/ /gang zhig yon tan ring phung dpal ldan bla ma de/ /gang zhig srid pa'i skyon 'joms dpal ldan bla ma de/ /gang zhig snyan pa'i ngag smra dpal ldan
<p>3b.7</p>bla ma de/ /gang zhig lam bzangs ston pa'i dpal ldan bla ma de/ /gang zhig dmyal ba'i me 'joms dpal ldan bla ma de/ /gang zhig srid pa'i phar sgrol dpal ldan bla ma de/ /gang zhig 'gro ba'i gnyen gcig dpal ldan bla ma de/ /gang zhig 'gro ba'i mig gcig dpal ldan bla ma de/ /gang zhig 'gro ba'i rje gcig dpal ldan
<p>4a</p>
<p>4a.1</p>bla ma de/ /gang zhig 'gro ba'i zla gcig dpal ldan bla ma de/ /gang zhig skye 'gro'i nyi gcig dpal ldan bla ma de/ /gang zhig bde gshegs rje rigs dpal ldan bla ma de/ /gang zhig mi zad lam ston dpal ldan bla ma de/ /gang zhig mgrin par thos 'dzin dpal ldan
<p>4a.2</p>bla ma de/ /gang zhig mi 'gyur dbus 'dzin dpal ldan bla ma de/ /gang zhig yon tan rdul lus dpal ldan bla ma de/ /gang zhig rgyal po'i spyod 'ching dpal ldan bla ma de/ /gang zhig lus kyi mgo 'dzin dpal ldan bla ma de/ /
<p>4a.3</p>gang zhig skra 'bal ba yi dpal ldan bla ma de/ /gang zhig srid gdug gcer bu dpal ldan bla ma de/ /gang zhig dus gos 'dzin pa'i dpal ldan bla ma de/ /gang zhig bdud rtsi'i 'thung chags dpal ldan bla ma de/ /gang zhig dam tshig la zhugs dpal ldan bla ma de/ /gang zhig
<p>4a.4</p>lus srung 'dod pa'i dpal ldan bla ma de/ /gang zhig rlung gi phreng ldan dpal ldan bla ma de/ /gang zhig rgyal ba'i shing drung dpal ldan bla ma de/ /gang zhig brtul zhugs snod 'dzin dpal ldan bla ma de/ /gang zhig bde ba'i khrod 'dzin dpal ldan bla ma de/ /gang zhig mi zad
<p>4a.5</p>dus za'i dpal ldan bla ma de/ /gang zhig nam mkha'i gnas zhugs dpal ldan bla ma de/ /gang zhig nam mkha'i phug zhugs dpal ldan bla ma de/ /gang zhig sems can mnyam sems dpal ldan bla ma de/ /'jigs med dag gsum ster ba bla ma dpal gang de/ /dpal
<p>4a.6</p>ldan bla ma de ni ci phyir bsten mi bya/ /dpal ldan bla ma de ni ci phyir tshim mi bya/ /dpal ldan bla ma de ni ci phyir mchod mi bya/ /dpal ldan bla ma de la ci phyir phyag mi bya/ /mal stan bzhon pa bran khol zho shas 'tsho rnams dang / /yan lag bzang po bu mo mdzes ma rnams dang ni/ /chung
<p>4a.7</p>ma snying sdug bu dang rtsa lag bcas pa dang / /ma lus pa yis kyang ni bde ba ster ba la'o/ /sA lu'i zan dang sha dang dri zhim mar dag dang / /bza' dang bca' ba sbyin pa yid 'ong mang po dang / /tam po la dang ga bur kha bshal bzang po dang / /gla rtsi la sogs pa yis bdud mang
<p>4b</p>
<p>4b.1</p>dgra la'o/ /rab tu 'chang ba'i do shal nor bu rna cha dang / /ske rags dang bcas rkang gdub yan lag srung dang ni/ /cod pan dang bcas dpung rgyan rke nor bzang sogs dang / /sna tshogs na bza' yis ni sdug bsngal mang 'joms la'o/ /byug pa dang ni gur gum tsan+dan la sogs pa/ /a
<p>4b.2</p>ga ru nag sih+la la sogs spos dang ni/ /tsam pa ka mchog la sogs dri zhim me tog dang / /rin chen mar mes lam ni mi nyams la'o/ /rtsod ldan dbang gis bla ma skyon dang yon tan 'dres/ /rnam pa kun du sdig pa med pa yod ma yin/ /gang zhig yon tan lhag pa yang ni legs
<p>4b.3</p>dpyad nas/ /bu rnams kyis ni de la brten par 'gyur ba'o/ /rdo dang shing gi rang bzhin sangs rgyas rnams kyis ni/ /skye ba 'bum phrag gis ni thar pa mi ster ro/ /skye ba 'di nyid du yang gang zhig brtag pa ni/ /bla ma bsten pa yis ni bde ba ster bar mdzad/ /spun dang chung ma snying
<p>4b.4</p>sdug grogs po mgon po dang / /bla ma dag dang mtshungs pa'i pha ma yod ma yin/ /skye ba 'di nyid du yang sdug bsngal 'joms pa yi/ /rdo rje 'dzin pa'i dpal bzangs dag gis ster ba'o/ /shin tu rnam par dag pa'i blo yis bsten bya yi/ /ji ltar phyi dus sdug bsngal ster bar min
<p>4b.5</p>pa'o/ /ma dag sems kyis bstan pas sdug bsngal 'gyur ba ste/ /dper na rims nad rgyas pa la ni mar gyi btung ba bzhin/ /ji ltar bde ba'i don du bla mas ma byas pas/ /nyams pa'i sems kyis sdug bsngal mang du ster bar byed/ /shing las ring du lhung ba'i sdug bsngal mchog min
<p>4b.6</p>pas/ /'dod pa'i 'bras bu sngon du bor ba mchog yin no/ /ltos 'gro'i dug ni myur du khyab pa dag dang ni/ /gdong lnga pa dang nges par glang po che dang ni/ /khro bo chen po'i gshin rje kha ni mchog yin gyi/ /gdug pa'i slob mas bla ma la ni brten pa min/ /dpal ldan blo ma'i zhabs la brten
<p>4b.7</p>par 'dod pa de/ /rab tu khros pas skye ba brgya ru mi 'dod pa'o/ /de phyir rang gi blo yis dpyad nas ni/ /bsten par bya yi khro ba ru ni mi bya'o/ /rdo ba dang ni shing gi rang bzhin gzugs brnyan gyi/ /de la pha rol zhen pas 'dir ni mchog byed cing / /gang zhig sems dang bcas pas yon
<p>5a</p>
<p>5a.1</p>tan rgya mtsho yi/ /bla ma chen po de ni yongs su sun 'don te/ /du ma'i bdud dang dmyal ba'i me ni bskyod pa dang / /bgegs dang log 'dren rnams kyis rtag tu de bzung ste/ /sems bcas gsal ba rgyal ba'i dbang po spangs nas ni/ /gang zhig sems med pa
<p>5a.2</p>la rab tu mchod byed do/ /'jam pa'i dpal ni dang po'i sangs rgyas yin pa la/ /ston pa gzhan dag rnams la mchod pa mdzad pa ni/ /ci phyir zhe na sems can gdul ba'i don yin gyi/ /gzhan du thar pa la ni 'dod cing chags pas min/ /de bzhin bla mas 'dod pa'i rtags ni bkod
<p>5a.3</p>nas su/ /mi shes 'jig rten rnams kyi bsod nams rgyu ru ni/ /phyag mang ba dang mchod pa dag kyang mdzad pa ste/ /'on kyang mya ngan 'das pa'i lam la chags pa min/ /chung ma bu dang rtsa lag mang po'i sde rnams dang / /so ba nor dang rgyal srid dgra med phyogs dang ni/ /grub pa nyid
<p>5a.4</p>dang dbang po drang srong dang bcas pa/ /re zhig lus po 'di ni mi rtag pa nyid do/ /khams gsum rnam pa brtan pa dag dang g.yo ba ni/ /cung zhig mi bzad pa ni gal te 'dir mthong dang / /gang zhig dngos po'i gzugs ni mi shigs yod 'gyur na/ /'di rnams dag la gti mug ched du
<p>5a.5</p>chags par gyis/ /ji srid 'chi bdag rab tu ma sang bar du ni/ /de srid du ni khyod kyis lus 'di bsrung bar gyis/ /'di ni rab tu sad na khyod kyis bsrungs na yang / /lus ni nges pa ru ni ce spyang rnams la ster/ /de bzhin du ni chung ma dang ni bu dang rtsa lag dang / /grogs dang mgon po
<p>5a.6</p>dag la skyabs su song na yang / /'bar ba la sogs pa la dus kyis byin pas na/ /dbang po la sogs kyis ni bsrung bar nus ma yin/ /grub pa dang ni drang srong lha yi dbang po dang / /dpag med bgrang du med pa de yis zad par khrid/ /ye shes me ni ji srid mthong bar ma gyur par/ /rang
<p>5a.7</p>gi las dag su zhig gis ni bzlog par 'gyur/ /'di dag thams cad mi rtag 'dod pa ma yin te/ /ye shes bdud rtsi bla ma'i zhal ni 'dod pa'o/ /gnyis po 'di las bde dang sdug bsngal rab tu skyed/ /nges par legs par brtags na ci zhig la ni len/ /'khor ba'i rdzong dag tu ni
<p>5b</p>
<p>5b.1</p>'khyam pa'i rang bzhin can/ /ji srid rang gi lus la mchod par byed pa bas/ /mya ngan las 'das bde ba ma lus ster mdzad pa/ /de srid de ni bla mar ci yi phyir mi byed/ /rang gis bsags pa'i nor rnams kun kyang byin nas ni/ /dmyal ba'i me ster bud med dag ni len
<p>5b.2</p>par byed/ /sangs rgyas yan lag bzang mo 'khyud pa ster mdzad gang / /ci phyir bzang mo de ni bla ma la mi 'bul/ /so ba dang ni nor rnams yid du 'ong ba dang / /yan lag bzang mo dag ni bsod nams stobs las 'gyur/ /sdig pa dag gi dbang gis yun rings bsags
<p>5b.3</p>pa yi/ /rab tu 'bad de bsrung bar byas kyang nyams par 'gyur/ /de phyir khyad par 'phags shing yid du 'ong ba yi/ /skye ba du ma ru ni bde ba ster byed pa/ /gang la nges par phul bas rab tu 'gyur ba yi/ /nor rnams kun gyis bla ma'i zhal la dbul bar bya/ /byin
<p>5b.4</p>pa'i nor rnams 'bras bu dag tu 'gyur ba yin/ /shin tu rnam dag sa la sa bon btab pa bzhin/ /de rnams rab tu ma byin 'bras bu med pa ni/ /dper na sa bzang dag la sa bon ma btab par/ /sa bon ma btab zhing la 'bru yi ched du ni/ /rmongs pa shin tu nyon mongs par ni
<p>5b.5</p>byed pa ltar/ /bla ma la ni nor ma phul ba de bzhin du/ /'dzin par 'dod pa dag ni sa la 'khyam par byed/ /nor la 'dod cing brkam pas zhing gi las la ni/ /rten dang tshong dang rig pa dag ni 'dzin par byed/ /de ltar na yang bkren pa'i dus ni du ma ru/ /myur ba dag tu 'ongs nas
<p>5b.6</p>sdig can la ni gnas/ /nyon mongs ma gtogs 'bru dang gser dang chung ma dang / /bsod nams mang byed pa la bsam mi khyab par 'gyur/ /grub pa nyid dang dbang po drang srong mchog rnams dang / /dgra med rgyal srid sa bzhi'i bde ba ster ba'o/ /khams gsum dag na gang dag
<p>5b.7</p>bde ba cung zad ni/ /ma lus de ni bla ma dgyes pa'i stobs kyis so/ /bkres dang nad dang dmyal ba'i me yi sdug bsngal ni/ /mi bzad de ni mi dgyes pa las byung ba yin/ /bla ma'i drin gyis 'dod pa'i dngos grub 'gyur ba ni/ /de bzhin gshegs pa rnams kyis bla med rgyud gsungs
<p>6a</p>
<p>6a.1</p>pa/ /de ni ma dgyes pa yis dmyal bar 'jug pa yi/ /tshig 'di nyid ni de dang de yi rgyud la gnas/ /yon tan dam pas gang bar bla ma'i thugs shes nas/ /'khor ba'i rgyu ru gang rnams kyis ni dor bar byed/ /grangs med bskal par bde ba nyams pa de rnams ni/ /
<p>6a.2</p>rdo rje me yis smin pa'i dmyal ba dag tu 'tsher/ /bla ma dam pa slu bar byed dang sdig sogs gang / /slob ma 'ba' zhig rnams ni de ru mi 'tshed kyi/ /de bzhin bla ma yang ni zhen pa'i dbang gis nyams/ /chags pa la sogs 'bar ba'i me la rab tu 'jug /bla ma dang ni slob ma nges par rnam
<p>6a.3</p>par nyams/ /rang rang sdug bsngal 'di ni gnyis ka'i thun mong ngo / /de bas bla ma slob ma 'di ru nyams pa ni/ /rang gi blo yis ring du yongs su spang bar bya/ /smyon pa rdo rje'i sen mo gdong pa lnga pa dang / /rkang brgyad khro bo'i gdong la mche ba dang ldan dang / /shin tu khro ba'i gdengs ka
<p>6a.4</p>'dzin pa mchog yin gyi/ /lam nyams bla ma slob ma dag ni 'di ltar min/ /bla ma ltung ba las ni slob ma mi ltung ba/ /slob ma ltung ba yis ni bla ma yang mi nyams/ /shing gi yal ga mthon por 'dzeg pa dag las ni/ /gang zhig ltung bar gyur pa de ni 'chi bar 'gyur/ /bla na med pa'i rgyud
<p>6a.5</p>las ltung ba bcu bzhis ni/ /rtsa ba dang bcas dngos grub dag ni 'phrog par byed/ /dpag med bskal pa ru ni bde ba rnam par nyams/ /las ngan la gnas dbang bskur slob ma rnams la gsung / /bla ma'i sems sun pa yis ltung ba gcig yin te/ /bka' ni yongs su spangs pa'i dbang las
<p>6a.6</p>gnyis pa'o/ /spun la rab tu khros nas smra ba gsum pa ste/ /byams pa yongs su spangs pa'i dbang gis bzhi pa'o/ /dpal ldan byang chub sems spangs dbang gis mda' zhes bya/ /grub pa'i mtha' la skyon bzung bas ni drug pa ste/ /sngags pa min la phebs par smra bas ri zhes bya/ /
<p>6a.7</p>phung po so sor nyon mongs byed pa brgyad pa yin/ /dag pa'i chos la ma dad pas ni gza' zhes bya/ /gdug pa dang bcas byams pa bzung bas phyogs zhes so/ /dam pa'i chos la kun rtog dbang gis drag po zhes/ /dag pa'i sems can sun 'byin pa yis nyi ma ste/ /dam tshig bsten
<p>6b</p>
<p>6b.1</p>par ma byas pa yis yan lag med/ /bud med rnams la bshung ba yis ni bcu bzhi yin/ /'di rnams dag ni yongs su spangs par byas nas ni/ /'dod pa'i blo yis bla ma la ni bsten par bya/ /'dod chags la sogs pa dang mi shes dbang gis ni/ /bag med slob ma rnams
<p>6b.2</p>ni gal te ltung 'gyur na/ /slar yang rab tu gnas par bya phyir dbang nyid ni/ /phyir bzlog pa la 'di ni nges par bya ba'o/ /dbang bdun bskur ba rnams la zlog pa yod pa ste/ /mi shes dbang gis gsang ba la ni brgya lam na/ /shes rab mngon par dbang bskur ba la ldog med
<p>6b.3</p>de/ /dper na mi yi bdag po g.yul du shi bzhin no/ /lha mo re re'i rgyal ba'i sngags ni brjod pa las/ /stong phrag sum cu rtsa drug po ni nges bya zhing / /bzlas pa dag gi mtha' ru tshogs kyis tshim par bya/ /thun mong skyon gyis kyang ni chad pa 'di nyid yin/ /ji ltar rang gi nus pas
<p>6b.4</p>bla ma la ni yon/ /phul nas rang gi rigs su thun mong pa ru 'gyur/ /de yi sems kyi rten dag shes par byas nas ni/ /lhag pa'am ni nyung bar bla mas nges par sbyin/ /tshogs dang bzlas pa'am ni mchod pa dag gis te/ /de rnams la ni bla ma dag par rab sbyin bya/ /shin tu ring
<p>6b.5</p>ba'i shing las ring por lhung gyur pa'i/ /lus po la ni rkang pas brdeg par mi bya'o/ /de dag rnams kyi sems la skyon ni rjes gnas pa/ /'di rnams 'chad pa ci zhig sangs rgyas kyis mkhyen te/ /de lta na yang rmongs pas rab sad bya ba'i phyir/ /chad pa sbyin gyi 'di ni chad pa ma yin
<p>6b.6</p>no/ /gang zhig sems la gnas pa'i ma lus mkhyen pa yi/ /rje mo dang bcas bde bar gshegs pas 'chad pa sol/ /dge dang mi dge las kyi 'bras bu de rnams la/ /chad pa gang ster bla ma 'dir ni gang zhig yin/ /dpyid zla 'bring po'i dkar po'i phyogs kyi cha la ni/ /dpal ldan
<p>6b.7</p>dkyil 'khor de ni legs par bris nas su/ /bla mas mngon par dbang bskur rnam bdun sbyin bya zhing / /dpal ldan bstan pa'i don du 'khor lo mchod par bya/ /mchod pa med pas nges par dus kyi 'khor lo ni/ /bstan pa dag ni dag pa'i lo 'di ma yin no/ /gal te gang zhig skal
<p>7a</p>
<p>7a.1</p>ldan thos 'dod slob ma ni/ /'khor lo'i mchod pa bcu gnyis dag ni de yis bya/ /ji ltar bu bzangs kyis ni bag ma blang ba'i rgyur/ /rang gi pha la nam yang gsol ba mi 'debs te/ /yon tan dang bcas dus la bab pa'i bu la ni/ /pha nyid kyis ni bag ma'i bya
<p>7a.2</p>ba shes par byed/ /de bzhin slob ma rnams kyis bla med dbang gi phyir/ /bla ma la ni nan gyis gsol ba mi gdab bo/ /bdag gi slob ma skal ba ldan nam mi ldan pa'i/ /rnam par dag pa'i de nyid de la de yis shes/ /rnam par dag pa'i slob ma nor ni med pa la/ /rdzogs pa'i
<p>7a.3</p>byang chub rgyu ru dbang bskur rin po che/ /rang gi ngag gis kun nas rnam par dag pa 'di/ /mchod pa med na'ang bla ma yis ni sbyin par bya/ /chags pas mngon par khengs pa'i nga rgyal can dang ni/ /chags pas bag med g.yo can gyi ni mi la ni/ /gang zhig rgyal ba'i bka' yis
<p>7a.4</p>thar pa'i 'bras bu ster/ /bla ma'i zhal gyis de nyid byin la ma byin pa'o/ /gang gi yid kyi rang bzhin gang gis shes na ni/ /ston pa de yis de la rang gi zhal sbyin no/ /gang zhig dag pa'i slob ma'i rang bzhin shes pa yi/ /mngon shes dang ldan bla ma gang yang yod ma yin/ /ma dag
<p>7a.5</p>pa yi sems la bla ma'i 'dod pa'i zhal/ /rims nad rab rgyas rnams la mar gyi btung ba bzhin/ /byin nas rang gi lus la 'chi ba chen por byed/ /bde bas 'khrul pa bzhin du blo gros nyams pa la/ /gang zhig sangs rgyas gzugs brnyan mnyam pa'i bde ba'i rgyur/ /rang gi
<p>7a.6</p>sems ni so sor snang ba tsam du bsgom/ /dmyal ba chen po'i sdug bsngal ster ba de nyid ni/ /rang gi sems kyi skyon gyis bdud du skye bar 'gyur/ /rdo rje dag gis sprul pa'i gzugs rnams du ma ni/ /sdig pa'i stobs kyis khyad par du ni rgud pa ste/ /gshin rje'i gnas ni gdug
<p>7a.7</p>pa'i 'khor gyis yongs gang ba/ /gshin rje khros pas rdo rje'i me ni sbyin pa'o/ /de phyir bla ma dang ni rgyal ba'i dbang po'i gzugs/ /rnam par ma dag blo yis bsten par mi bya'o/ /dper na rgyal po'i dbyug pa 'dzin pa'i 'khor rnams kyis/ /dga' dang khro bas bde dang sdug
<p>7b</p>
<p>7b.1</p>bsngal ster ba bzhin/ /ma dag sems kyis 'di ni shi bar gyur pa na/ /gshin rje'i khro bo'i gdong pa rab tu gtum pa dang / /rdo rje me ni smin pa mi bzad mthong nas ni/ /nyon mongs kha yis ha ha'i sgra ni smra bar byed/ /sngon du bsags pa'i las kyi 'bras bu rab tu rgyas/ /khyod kyis
<p>7b.2</p>'dir ni nges par longs spyod pa ru gyis/ /bla ma la sogs 'gyod par byas dang bag med dang / /sdang ba khyod kyis nga yi bka' la ci zhig byed/ /'dod pa'i blo gros dpal ldan rdo rje can gyis ni/ /mi bzad dmyal ba'i sdug bsngal lung las ma gsungs sam/ /sdig pa'i stobs
<p>7b.3</p>kyis rab tu khyab pa dag tu 'gyur/ /sdang ba khyod ni ci yi phyir na sdig pa byed/ /srid pa'i sdug bsngal gyis dman slob ma rnam dag pa/ /gang gi bka' yis thar pa'i go 'phang 'gro bar 'gyur/ /rab zhi rdo rje 'dzin pa'i dpal ldan bla ma de/ /'khor ba'i rgyu ru khyod kyis kyang ni 'dor byed
<p>7b.4</p>dam/ /gshin rje'i bka' yis khro bo'i 'khor rnams kyis bzung ste/ /rab tu 'dar zhing gshin rje me rab gtum pa yi/ /smin par zhugs shing sog le dang ni rtse gsum gyis/ /blo gros rnam par nyams la gcod dang 'bigs par byed/ /slob ma dmus long de ni 'di ru ngo
<p>7b.5</p>mtshar med/ /mig dang bcas pa'i bla ma long ba ngo mtshar che/ /rgyud rnams thos nas nor dang 'dod chags la zhen pa/ /de la yang ni nges par ston pa'i zhal med do/ /rgyal srid dpal ni ma lus rnam par spangs nas su/ /dpag med sangs rgyas rnams kyis byang chub yang
<p>7b.6</p>dag bsten/ /skal ldan yon tan rnams kyis de ni nges par lhag /de bas rgyal ba rnams kyis nam yang mi 'dor ro/ /bde ba rnam par ma nyams thar pa'i dpal de ni/ /bor nas yan lag bzang po'i na chung dag la mos/ /sngon du bsags pa'i las ni nges par drag po
<p>7b.7</p>ste/ /gang gis bdud rtsi bor nas dug ni 'thung bar byed/ /gzhan dag rnams ni bud med lus kyi 'dod chags zhen/ /lus po sbyin par byas nas nor ni 'dzin par byed/ /shin tu bsod pa'i zas la zhen pa'i nya bzhin du/ /skad cig bde ba'i rgyu yis rab tu nyams par 'gyur/ /bram
<p>8a</p>
<p>8a.1</p>ze gang gis rang gzugs pags pa'i rang bzhin gyi/ /dga' ma la ni so sor brten pa'i don dag tu/ /'jug ngogs dag tu song nas slar yang 'ongs nas ni/ /gzugs brnyan 'dod ma de ni mdzes ma mos pa med/ /de bzhin du ni rgyal ba'i sprul pa'i sku dag la/ /'jug
<p>8a.2</p>ngogs la brten rang gi don 'dod du ma dang / /'khor ba'i bde ba so sor zhen cing chags pa can/ /bstan pa'i rtags la gus byed rnams kyis mchod mi byed/ /gzhan dag kyang ni 'dod pa'i dngos grub dag la zhen/ /pri ya gang dang n+ya gro d+ha 'og gangs kyi gnas/ /'jigs byed ri dang
<p>8a.3</p>'jug ngogs dang ni gzhan dag la/ /lam las rnam par nyams pa rnams ni ltung bar 'gyur/ /bram ze rnams la rang nor ma lus byin nas ni/ /nyi ma zla ba gza' yis zin pa lhung bar byed/ /thub par dka' ba'i bdud kyi tshogs kyis rnam par rmongs/ /'khor ba'i 'brog
<p>8a.4</p>tu lam ni rnam par nyams pa yin/ /mi rnams gang zhig bla ma dam pa'i zhal dman pas/ /mi bzad 'khor ba'i sdug bsngal rnam par brnag bzod cing / /lam ngan yang dag 'dres pa'i dbang gis rnam nyams te/ /dper na dgon par zhugs pa'i ded dpon dang mtshungs
<p>8a.5</p>so/ /des na bla ma thar pa'i lam ni ster ba po/ /slob ma yis ni shin tu gus pas bsten bya ste/ /chung ma dang ni bu dang g.yo ba ma lus dang / /lus dang ngag dang yid ni g.yo ba med pas so/ /thun mtshams gsum du shin tu rnam par dag pa yis/ /kha dang lag pa rkang pa dag
<p>8a.6</p>ni khrus byas te/ /me tog yang dag blangs nas bla ma'i spyan sngar ni/ /rgyal ba rnams kyi dkyil 'khor shin tu zlum por bya/ /bla ma'i zhabs kyi chu skyes me tog gis mchod cing / /shin tu gus pas spyi bo lag pas phyag bya'o/ /bla ma'i zhal nas bka' ni rab tu thos nas su/ /sa la 'khod
<p>8a.7</p>de rang gi khyim du 'gro bar bya/ /bla ma dag gi spyan sngar rkang pa brkyang ba dang / /gdug pa'i kha yis rab tu brjod pa dag dang ni/ /g.yan pa 'phrug dang tsug tsug dang ni bzhad gad dang / /skyes bu gzhan gyi skyon brjod gtam ni mi bya'o/ /lam bzangs shes pa sngon du 'gro bar mi bya
<p>8b</p>
<p>8b.1</p>ste/ /gnang ba blangs nas mi shes pa la 'gro bar bya/ /bla mas byin pa lag pa gnyis kyis blang bya zhing / /rang gis 'bul na spyi bo yis ni phyag bya'o/ /bla ma mgron nas byon 'dir shin tu gus pa yis/ /phrag dog yongs su spangs pa'i rgyu ru sdug ma ni/ /bde ba ster ba'i don du dga'
<p>8b.2</p>bar byas nas ni/ /rang gi phyag rgya rab tu sbyangs te dbul bar bya/ /ji ltar rang gi sems ni skyo bar mi 'gyur bar/ /ma 'ongs pa ru de ni yongs su smin par bya/ /sems ni rab tu skyo bas dam tshig nyams pa nyid/ /nyams pa'i dbang gis dmyal ba dag tu rab tu 'jug /de bzhin bu yi
<p>8b.3</p>chung ma bu mo sring mo dang / /sgyug mo la sogs dang ni rigs ldan khyo med ma/ /mnyam pa'i bde ba'i don du blo rgyas slob ma yis/ /rim gyis rim gyis de rnams yongs su sbyin par bya/ /dag cing bzhin ldan khyo med rnams dang rigs ldan ma/ /bla ma'i zhabs gnyis la ni ma lus
<p>8b.4</p>dbul bya zhing / /dbang bdun gyis ni mngon par dbang ni bskur rnams la/ /ji ltar rjes su mthun la chags pa'i don du'o/ /de bzhin 'dir ni rigs ldan khyo med bsten bya ba/ /ji ltar chags pas mngal du 'dzin par mi 'gyur bya/ /mngal nas 'dod min skye bo'i kha na ma
<p>8b.5</p>tho ba/ /skye bo'i kha na ma thos 'jig rten pha rol nyams/ /chags pa 'dod cing gti mug dbang du gyur pa la/ /de phyir khyo med rigs ldan dag ni sbyin mi bya/ /khro ba'i sems dang bcas shing chang mi 'thung ba dang / /ngang tshul mi shes pa dang nor ni med pa la/ /nor gyis rnyed sla
<p>8b.6</p>'gag pa med pa'i smad 'tshong ma/ /bsod nams mang po'i rgyu ru de rnams sbyin par bya/ /rtag pa'i dngos grub rgyu ru yang dag gsang ba ni/ /slob dpon chen po'i go 'phang gnas la dbul bar bya/ /bza' bca' yon tan brgyad 'gyur mar mes 'bras bu ster/ /mar me brgyad 'gyur
<p>8b.7</p>shin tu rnam par dag pa'i chang / /chang gi brgyad 'gyur na chung ma la rab sbyor te/ /de phyir 'dod pa'i sbyin pa nges par khyad par 'phags/ /bza' bca' sha dang ldan pa phyag rgya bzang mo dang / /dkon pa rnyed pa rtag par bla ma la dbul bya/ /mal stan dag dang na bza' dang ni byug pa
<p>9a</p>
<p>9a.1</p>dang / /khyad par 'phags pa rang gi rje la dbul bar bya/ /dngos grub dag la chags pas bla ma'i spyan snga ru/ /blo gros rgyas pa rnams kyis ngan pa rang gis blang / /rang gi khyim na bzhugs pa'i phyag rgya med pa na/ /rang gi phyag rgya la ni brten par mi bya'o/ /
<p>9a.2</p>shes rab dbang gis mngon par dbang ni bskur rnams la/ /dpal ldan ston pa ru ni yang dag gnas rnams kyis/ /chang rnams nges par shes rab rang bzhin yin pas na/ /shes rab rnam par dman pas 'dir ni btung ma bya/ /btung ba'i brtul zhugs don du dag rung ma dag
<p>9a.3</p>rung / /rang gi 'khor lo la ni phyag rgya gzung bar 'gyur/ /rgyal ba mchog gis dbang bskur ting 'dzin don dag las/ /dbang gi don du shin tu rnam par dag pa'i sems/ /yan lag dkar zhing bcu gnyis lo lon gzhon nu ma/ /de bzhin gzhan dag skye bo'i lo ni nyi shu ma/ /
<p>9a.4</p>dam tshig ldan zhing bu ma btsas pa gzung bya ste/ /dbang gi don du bla ma dag gis bka' stsal pa/ /sdang dang nad pa skal ba ngan dang ma dul dang / /khengs shing rdzas la brkam pa dang ni rtsod 'dod dang / /bla mar mi gus gzhan dag la ni sun 'don ma/ /'jigs pa ster ba mo de
<p>9a.5</p>sbrul bzhin spang bar bya/ /ting 'dzin rgyu ru mnyam pa'i bde ba ster mdzad ma/ /dam tshig la zhugs rgan pa'i bud med mchog yin gyi/ /gang zhig sdug bsngal ster zhing mnyam pa'i bde 'joms ma/ /dam tshig rab dman bu mo gzhon nu ma nyid ma yin no/ /mkhris pa'i rims la
<p>9a.6</p>mkhris pas zhi bar byed pa'o/ /rgun 'brum la sogs med pa'i sngon du mchog yin gyi/ /rab tu zhi ba'i mkhris pa skyed par byed pa'o/ /smin pa mngar ba dri zhim ta la ma yin no/ /slob mas rang gi phyag rgya bla mar phul ba ni/ /de ni ting nge 'dzin gyi rjes su chags byas la/ /slar yang bla mas
<p>9a.7</p>slob ma la ni de sbyin bya/ /gzhan dag tu ni slob ma'i skye bos bsten bya min/ /gang yang slob ma'i yan lag bla mas ma gnang ba/ /rtag par slob ma rnams kyis spyi bos de la 'dud/ /rtag pa'i dngos grub 'dod pas bla ma'i bka' yis ni/ /mnyam pa'i bde ba ster mdzad bsten bya
<p>9b</p>
<p>9b.1</p>bsten mi bya/ /phyag rgya rab tu sbyor la rnam dag bde bas ni/ /dmyal ba'i sdug bsngal 'joms par byed pa thob 'gyur te/ /skye ba 'di ru rang gi lus kyi bdud 'joms par/ /'gyur ba de ni 'di ru shin tu ngo mtshar che/ /gang rnams drin gyis dngos grub bzang por 'gyur ba dang / /gang
<p>9b.2</p>rnams drin gyis yang dag rdzu 'phrul 'gyur ba dang / /gang rnams drin gyis bde ba rab tu skye ba dang / /gang rnams drin gyis srid pa'i me las grol bar 'gyur/ /phyag rgya de rnams kun la rab tu mang du mchod/ /phyag rgya de rnams kun ni mang du bsten par bya/ /phyag rgya de rnams kun la mang
<p>9b.3</p>du tshim par bya/ /phyag rgya de rnams kun la mang du phyag bya zhing / /phyag rgya de rnams kun ni rgyal ba'i yum yin te/ /phyag rgya de rnams kun ni thub pa'i lcam mo yin/ /phyag rgya de rnams kun ni rgyal ba'i sras mo ste/ /phyag rgya de rnams kun ni rgyal ba'i tsha mo'o/ /phyag rgya de rnams kun
<p>9b.4</p>ni bde gshegs thugs sdud ma/ /phyag rgya de rnams kun ni bu rnams bde ster ma/ /phyag rgya de rnams kun ni dgra rnams 'jigs ster ma/ /phyag rgya de rnams kun ni rgyal ba'i rdo rje'i khyim/ /phyag rgya de rnams kun la rang gi bla ma bas/ /lhag par mchod cing spyi bo yis ni phyag bya zhing / /
<p>9b.5</p>ji ltar rang gi nus pas 'dod pa gnas pas na/ /bu bzangs rnams kyis nam yang dor bar mi bya'o/ /'dod chags gang nyid kyis ni sems can ltung byed pa'i/ /de nyid kyis ni rnal 'byor pha rol 'gro bar 'gyur/ /gang zhig dug nyid kyis ni sems can 'chi byed de/ /dug sngags
<p>9b.6</p>shes pas de nyid kyis ni nad 'joms byed/ /dpal ldan tshangs par spyod pa bud med la sbyor ba/ /bla na med pa'i rgyud las dor bar ma gsungs so/ /dug gi de nyid smra bas dug gis dbang po zos/ /'on te ma zos na ni grags par mi 'gyur ro/ /gnyid log pa dang sangs pa dug ni mi
<p>9b.7</p>shes pa/ /dper na bu yi lus la sbrul gyi mche bas btab/ /de bzhin du ni yid bzhin nor bu byang chub sems/ /de nyid med la bud med b+ha ga'i sbrul gyis btab/ /sngags pa rnams la 'pho ba'i skad cig zhi byed min/ /skye ba du ma'i mtha' ru sdug bsngal ster ba'o/ /'chi med gdengs
<p>10a</p>
<p>10a.1</p>ka'i dug gi mche ba langs pa na/ /rab tu khros pas ji lta bur na zhi bar 'gyur/ /ji ltar rdo yi gos ni me yis gdungs pa na/ /zhu bar 'gyur gyi thal ba ru ni mi 'gyur ro/ /de bzhin chu skyes sbyor bas mchog gi byang chub sems/ /rtsol ldan rnams la 'di ni
<p>10a.2</p>rang bzhin gyis dag 'gyur/ /me dang dngul chu dag ni rtag par dgra nyid do/ /me med pa yis kyang ni dngul chu mi 'ching ste/ /dngul chu ma bcings pa yis khams rnams 'bigs mi 'gyur/ /khams rnams ma phug pa yis gser du 'gyur ba min/ /gser du ma gyur pa las rdzas ni
<p>10a.3</p>mi 'phel lo/ /nor gyis rnam par dman pas yul gyi longs spyod med/ /longs spyod ma rtogs sdug bsngal rgyun mi 'chad pa ru/ /bcud len smra ba rnams kyi lus la 'gyur ba'o/ /bud med skye gnas dang sbyor 'pho ba med pa yis/ /de bzhin gnyis po yang ni dgra chen nyid yin
<p>10a.4</p>no/ /sbyor ba ma rtogs g.yo ba'i sems ni mi 'ching ste/ /sems ma bcings pa yis ni lus la 'bigs pa med/ /ma phug pa yis lus la dag pa'i spyod pa med/ /ma dag spyod pa yis ni bde ba mi ster ro/ /bde ba ma rtogs 'gro drug sdug bsngal mi bzad par/ /bag
<p>10a.5</p>med pa yis sngags pa ngan pa rnams la 'gyur ba'o/ /bud med sbyor ba dman pas thar pa'i bde ba med/ /bud med sbyor ba dman kyang srid me'i sdug bsngal med/ /de bas rang gi blo yis legs par dpyad nas ni/ /sngags pas gang la mos pa yang ni blang bar bgyis/ /
<p>10a.6</p>shing las me dang chu yang chu shel dag las so/ /zho las mar dang rdo ba las ni lcags kyi rigs/ /bud med skye gnas sbyor las bde ba ma nyams par/ /skal ldan thabs kyis sbyor bas de ni blang bar gyis/ /rgyud kyi thog ma dbus mtha' la gnas 'dod pa ni/ /dge bar
<p>10a.7</p>gsungs pa bya mi yi ni zhal nyid do/ /sbas pa'i yid bzhin nor bu brtag par dka' ba ni/ /bla ma dam pa slu ba po yis zin mi 'gyur/ /rdo rje bslang ba dag ni dang por gsungs pa ste/ /rdo rje me la srog zhugs pas ni gnyis pa'o/ /dpal ldan mi 'gyur byang chub sems ni gsum pa
<p>10b</p>
<p>10b.1</p>yin/ /'di dag nyid ni dge ba'i brtul zhugs chen po'o/ /'di ltar nyams pa'i bde ba dge ba ma yin zhing / /'di ltar bstan bcos tshig ni dge ba ma yin no/ /'di ltar gtsug lag khang gnas dge ba ma yin te/ /'di ltar lus la sdug bsngal dge ba ma yin no/ /mya ngan
<p>10b.2</p>'das pa'i bde la rab tu chags pa rnams/ /gang zhig 'dod chags bral ba 'dir ni chags par 'gyur/ /'dod chags rab tu spangs pas de nas nges par ni/ /chags pa dang bral sbyor ba yang ni ring du 'gyur/ /thabs kyi lag tu yang ni rdo rje dril bu dang / /ci'i phyir shes rab
<p>10b.3</p>lag tu rdo rje 'di zhe na/ /bdud rnams gzhom pa'i phyir dang bde ba bsten phyir te/ /tshul khrims 'dzin pas mtshan ma shes par mi 'gyur ro/ /rgyal po bcu bas lhag pa'i yon tan dge slong ste/ /dge slong bcu bas lhag pa'i yon tan bsngags pa bzang / /dpal ldan tshangs
<p>10b.4</p>par spyod dang ting nge 'dzin dang ni/ /byams pa la sogs dang ni de nyid nges pas so/ /dpag med bskal par theg pa ngan pa'i blo gros kyis/ /sbyin pa la sogs byin zhing brtul zhugs spyad na yang / /bde gshegs rab 'khrungs sa 'dir rgyal po dge slong dag /gnas 'di la
<p>10b.5</p>ni 'di ltar rab tu ma zhugs so/ /nyan thos theg pa nyid ni theg pa ma yin te/ /rang rgyal 'di ltar rgyal ba'i sa ni min par gsungs/ /dpal ldan rdo rje'i theg pa rgyal ba'i theg pa nyid/ /de yang gnyis las theg pa bar dang tha mar byed/ /de phyir bla na med pa'i theg pa bor
<p>10b.6</p>nas ni/ /'dod pa'i bla med byang chub thob par mi 'gyur ro/ /dper na bug bcas gru yis rgya mtsho'i pha rol du/ /rin thang med pa'i nor bu'i phyir ni mi bgrod do/ /rang don la zhugs 'dod chags kyis ni bag med pa/ /slob mas rang gi chung ma ji srid ma phul ba/ /de srid
<p>10b.7</p>rgyal ba'i phyag rgya bla mas stsol lam ci/ /rnam par nyams pa'i blo yis 'di dag mi shes so/ /rnon po yis ni gser dang shel gyi rin po che/ /smyug ma yis ni go shiR+Sha yi tsan+dan te/ /phran tshegs rang gi chung ma yis ni sangs rgyas yum/ /de yis rab tu rnyed na 'di ru ci zhig skyon/ /
<p>11a</p>
<p>11a.1</p>lam bzangs btang nas dgon pa dag tu 'jug byed cing / /bde ba bzang po btang nas sdug bsngal len par byed/ /e ma blo gros phyin ci log gi skye bo rnams/ /dbang po la sogs kyis kyang bsten par mi nus pa/ /dpag med bskal ba'i bar du mi 'gyur
<p>11a.2</p>bde ba ni/ /bla ma dam pa bsten pa rnams kyis thob par 'gyur/ /yang na thob nas 'di ltar nyams par mi 'gyur te/ /nges par ma bsten lhag ma dang bcas rnam par nyams/ /sems kyi bag med dbang gis dmyal ba'i sdug bsngal te/ /sems kyi drin gyis kyang ni thar pa bde
<p>11a.3</p>ba'o/ /rmi lam gzugs brnyan de ni su zhig gis byas te/ /bde ba dang ni sdug bsngal gang gi drin gyis thob/ /bdud ni rang gi sems te bdud gzhan yod ma yin/ /de bzhin gshegs pa de yang bde gshegs gzhan na med/ /bdud rnams bcom zhing rnam par rgyal ba'i thub
<p>11a.4</p>pa ni/ /sems kyis sems dag so so ru ni sad pa nyid/ /sems la cung zad srid pa gang zhig len pa min/ /dor ba ma yin 'phel zhing 'grib pa yang ma yin/ /sems la sems nyid so sor snang ba tsam du ni/ /khams gsum pa ni dngos po stong pas gnas par 'gyur/ /ngo
<p>11a.5</p>bo med pas stong par ngo bo nyid kyis stong / /'khor ba mya ngan 'das pa'i gnas la rab tu zhugs/ /shes rab lus ldan snying rje dang ni tha mi dad/ /byang chub sems nyid de ni yongs su bsgom par bya/ /shes rab yan lag bral zhing snying rjes tha dad na/ /mya ngan 'das pa'i gnas la nam
<p>11a.6</p>yang 'gro ba min/ /shes rab la zhugs snying rje rnam par spangs pa ni/ /rin chen sems ni rtag pa la ni rab mi gnas/ /shes rab rnam thar yin la thabs ni snying rje'o/ /de gnyis dbus su gnyis su med pa gsungs pa ste/ /rgyal ba'i bzhugs gnas bde ba dam pa dpag
<p>11a.7</p>med pa/ /'khor ba las ni grol 'gyur smon lam tsam yin no/ /'jug pa'i sems dang smon pa yi ni sems nyid dag /dbye ba cung zhig dag ni de gnyis dag la yod/ /'gro bar gnas pa dang ni 'gro ba nyid yin te/ /gang yang bye brag dag ni sems kyi dbang nyid do/ /'khor ba'i bde ba
<p>11b</p>
<p>11b.1</p>smon pa yi ni sems yin te/ /dpag med bskal pa ru ni gzhan gyi don gyi phyir/ /ma nyams bde ba 'jug pa yi ni sems yin la/ /mya ngan 'das pa'i mthar thug de bzhin bdag gi don/ /dpag med rgyu ru dge slong gis ni gang zhig bsrung / /bde ba 'dod pa bde phyir gang zhig
<p>11b.2</p>tshol bar byed/ /de gnyis dbus su gnyis med sbyor ba rin po che/ /gang zhig len pa de ni mi zad yang dag zhugs/ /sems can bsam pa'i dbang gis bsdus rgyud las gsungs pa'i/ /lag pa'i phyag rgya bcing bar mi bya zhes su grags/ /de nyid myang 'das 'bras bu rab tu ster mdzad
<p>11b.3</p>ma/ /shes rab la sogs rgyud las rgyal ba rnams kyis gsungs/ /'dod lus ma la chags par zhen pa 'dod can dang / /dge slong sgyid lug can ni gtsug lag khang gnas pa/ /bde ba yi ni don du gang zhig las byed pa/ /de la rigs pas rgyal ba rnams kyi rdo rje'i tshig /skyon dang
<p>11b.4</p>bcas pa'i phyag rgya de ni yongs spangs la/ /phyag rgya bzang mo bde ba'i don du gzung bar bya/ /de med na ni lag pa'i sbyor ba'i phyag rgya ste/ /skye bo rnams la rang dbang yid bzhin nor bu mtshungs/ /gang zhig sems la rjes gnas mnyam pa'i bde ster dang / /nyes skyon dang bral
<p>11b.5</p>srid pa sdug bsngal 'joms byed ma/ /du ma'i rnam pa'i yul gyi tha dad ma yin pa/ /de 'dir skye bo mkhas pas ci phyir 'dor bar byed/ /gang dag su zhig 'dod pa'i na chung bzang mo ni/ /dga' bas rgyal ba'i rdo rje mchod par ster byed ma/ /bde ba ma nyams de la byang chub
<p>11b.6</p>bar du ni/ /rdo rje 'dzin pa du ma yang dag mchod par bya/ /phyogs gcig tu ni dam tshig dag la rab zhugs ma/ /skal ldan bdag go zhes ni skul zhing smra byed de/ /'dod pa'i dngos grub rgyu ru rdo rje mchod mi byed/ /nyams pa'i sems de dmyal ba ru ni rab tu 'gro/ /lo ni bcu gnyis
<p>11b.7</p>lon pa'i bu mo dkar mo nyid/ /shin tu rnam dag sems ldan slob mas rnyed nas ni/ /shin tu gus pas legs par mchod pa nyid byas la/ /bla med dbang phyir bla ma la ni dbul bar bya/ /ston pa de yis de dang lhan cig dbang ster te/ /slob ma la ni bla med byang chub rgyu ru de/ /shes rab
<p>12a</p>
<p>12a.1</p>dbang bskur bla ma'i zhal dang ldan pa yi/ /bzhi pa gzhan yang de dgyes pa yis ster ba mdzad/ /bla ma'i drin dag gis ni smig rgyu la sogs pa'i/ /khyad par 'phags pa'i lam la rab tu 'jug par 'gyur/ /yan lag drug gi sbyor bas rgyal dbang gzugs
<p>12a.2</p>brnyan dang / /phyag rgya rab tu sbyor bas rnam dag bde ba la/ /yan lag bzang mo chags pa la ni rab tu zhe na/ /gtso bo bsgrub par bya phyir de ni btsal bar bya/ /phyogs gcig gnas la rnam pa sna tshogs du ma yis/ /dngos grub ster ma de ni mang du mchod par bya/ /gtsang la rnam par
<p>12a.3</p>dben pa'i sa yi phyogs dag dang / /rgyal ba'am ni zhi ba'i bde 'byung gnas dag tu/ /rtag par rgyal ba mchod phyir dri chen dri chu dang / /chu la sogs pa rnams kyis byug pa byas nas ni/ /snying ga lte mgrin dpral ba spyi gtsug gsang ba la/ /rigs kyi lha mo rnams ni rab tu dgod par bya/ /
<p>12a.4</p>de bzhin mig la sogs pa rigs ni drug pa ste/ /stong pa la sogs sa bon sna tshogs rim pas so/ /de bzhin mchod pa lnga sogs rnams kyis mchod byas la/ /de nas chu skyes su ni rdo rje rab tu gzhug /yan lag drug gi sbyor bas smig rgyu la sogs pa/ /ye shes dag gi me ni rab tu
<p>12a.5</p>bzhengs par bya/ /rim gyis rnal 'byor stobs kyis khyad par 'phags pa yi/ /rgyal ba rnams ni shes rab me yis rab tu bsreg /de rnams rab bsregs zla ba'i gzugs ni bzhu ba las/ /bdud rtsi bzang po gang 'dzag de ni rdo rje can/ /de ni dbang gi dus su shin tu rnam dag blos/ /
<p>12a.6</p>thig le gsum gyi mtha' ru skad cig gcig la nyid/ /shes rab med kyang 'di ltar ri bong can bzhu las/ /gsum pa khyad par dga' ba'i mtha' ru kun nas btsal bar bya/ /'gro ba'i mgon gcig ston pa gzhan ni yod ma yin/ /khams gsum dag na bde ba khyad 'phags
<p>12a.7</p>gzhan ni med/ /bde ba mnyam ster dngos grub gzhan ni yod ma yin/ /lus bsrung don du srung ba gzhan ni yod ma yin/ /'dir ni dkyil 'khor dag dang sku gzugs ting 'dzin med/ /lag pa'i phyag rgya bya ba dang ni gdan rnams med/ /sngags dang gtor ma sbyin sreg cho ga rab
<p>12b</p>
<p>12b.1</p>gnas dang / /gshegs su gsol ba rnam par dag pa'i chos la med/ /rang bzhin gyis dag 'gro ba yi ni rje dpon gcig /shes rab me yis gal te rab tu bslangs pas na/ /de yi phyi nas rang gi lus po la ni bdud stobs bzhi/ /de nyid gcig pu yis ni nyams par mdzad pa yin/ /
<p>12b.2</p>ji srid de ma bzhengs par bde ba ster ba med/ /rab tu bzhengs pas 'dod chags bral nyid 'gyur ba yin/ /gnyis su med pa'i lam gcig 'di ni dka' ba ste/ /ma lus sems can rnams ni lam gnyis dag pas 'gro/ /ma bsdams dbang gis brgya la zin par ma gyur na/ /chu skyes
<p>12b.3</p>snying por dpal ldan byang chub sems lhung 'gyur/ /phyag rgya'i sems ni shin tu rnam dag shes byas nas/ /de nas chu skyes phyi rol rang gi khas gzung bya/ /ma dag phyag rgya'i chu skyes la gnas rang gi sems/ /ma nyams rnams kyis ma tshor ming med kyis gzung bya/ /myang ba'i don du
<p>12b.4</p>rnam par nyams pa'i bdud rtsi gang / /dpal ldan sngags pa rnams la 'chi ba nyams par byed/ /bud med skye gnas sbyor ba'i dbang gis rang gi sems/ /gang zhig skyes bu rnams kyi 'gyur ba mi 'gyur la/ /rgyal bas mchod pa thugs rje che ldan de rnams kyi/ /zhabs gnyis dag la
<p>12b.5</p>mgo bo yis ni phyag bgyi'o/ /na chung ma la sbyor bas dpal ldan byang chub sems/ /gang zhig bdag dang gzhan gyi don du bsrung mdzad cing / /nyin dang mtshan du bdag dang gzhan gyi don mdzad pa'i/ /de rnams zhabs kyi pad+ma la ni phyag bgyi'o/ /sangs rgyas nyid kyi bde ba dpag med
<p>12b.6</p>thob na yang / /sems can rnams kyi don phyir 'dor bar mdzad gyur cing / /'khor ba'i nang du rab tu 'jug pa'i dpa' bo ste/ /de rnams zhabs kyi pad mar spyi bos phyag 'tshal lo/ /nyin dang mtshan du bsam gtan stobs kyi rim pa yis/ /gang rnams rang gi sems ni rtsa dbus
<p>12b.7</p>gnas par 'gyur/ /mtha' yas gzugs las shin tu rnam par dag pa'i sku/ /de ni rgyal ba rnams kyi rdo rje rtse gcig pa'o/ /thar pa'i bde rgyu dang po yis ni sangs rgyas la/ /gnyis med de ni dpal ldan bla ma'i zhal nyid do/ /mnga' bdag dus kyi 'khor lo khams gsum la gnas
<p>13a</p>
<p>13a.1</p>pa/ /mi 'gyur thig le sbyor bas yang dag thob par 'gyur/ /ji ltar gzhon nu ma yi me long nang du ni/ /ma mthong mthong lta'i bra ti se na'i don lta byed/ /de bzhin 'das dang ma 'ongs da ltar byung ba ni/ /de nyid rig pa'i rnal 'byor pa yis nam mkhar mthong / /mngon
<p>13a.2</p>sum dag tu gzugs ni dngos po stong pa'i phyir/ /dngos po dang ni dngos med de ru med pa yin/ /sgyu ma dang ni rmi lam rdzu 'phrul mtshungs pa ni/ /de la 'bras bu yod cing dngos po med pa'o/ /rgyu dang 'bras bu rjes su mtshungs pa'i 'bras bu ni/ /ma skyes chos rnams la ni skyes pa mthong bar
<p>13a.3</p>'gyur/ /rnam pa kun ldan kun nas rnam par dag pa dang / /dbang po thams cad dang ldan kun gyi snying gar gnas/ /ji ltar yid bzhin nor bu dpag bsam shing dag gis/ /sems can bsam pa'i dbang gis kun nas 'dod rdzogs byed/ /de bzhin bsam pa'i dbang gis rdzogs
<p>13a.4</p>pa de nyid ni/ /shin tu rnam par dag pa'i chos las skye bar 'gyur/ /stong pa yis ni rgyu la gsal bar rgyu yis ni/ /rang gi stong pa la ni nges par rgyas gdab ste/ /phyi dang lus po dag dang gzhan rnams gcig tu ste/ /lta ba drug la gnas dang gzhan rnams slu bar byed/ /mi 'gyur
<p>13a.5</p>lam nyams rang gi don la gnas pa yi/ /mkhas pa rnams kyis de nyid du ma'i gzhung gis brtags/ /tshangs pa'am ni seng ge mchog gi dbang phyug gam/ /de bzhin byed po yis ni chos ni gang smras pa/ /rig byed mtha' dag grub mtha'i gzhung dang nges tshig gis/ /mdor bsdus
<p>13a.6</p>de nyid 'di ru rnam par dpyad par bgyi/ /gal te skye dgu rnams la skyed byed gcig nyid 'dir/ /ji ltar rigs dag 'di ni rnam pa bzhi ru 'gyur/ /tshad ma dang ni dpe dang tshul gyi dbye ba yis/ /yongs su brtags na rnam par mthun par mi 'gyur ro/ /pha gcig dag la nges par bu ni bzhir
<p>13a.7</p>gyur na/ /bu de rnams la nges par rigs ni gcig yin no/ /de ltar mchog tu 'dod las skyes pa'i mi rnams kyi/ /rigs kyi rnam pa bzhi ru rigs pa yod ma yin/ /ji ltar u dum wA ra'i shing las skyes pa'i 'bras bu ni/ /rtsa ba dbus dang rtse mo las byung gang zhig rnams/ /gzugs
<p>13b</p>
<p>13b.1</p>dang rnam par reg bya ro rnams 'dra ba ste/ /de bzhin kha nyid la sogs gnas ni gcig tu 'gyur/ /kha las skyes pa ri bong 'od zer dkar ma yin/ /dpung pa las skyes nyin byed shar dang 'dra ba min/ /brla nas skyes pa ldong ros kha dog dang 'dra min/ /rkang pa las skyes mig sman chen
<p>13b.2</p>po gnag 'dra min/ /gnyis skyes thams cad ye shes rigs min rgyal rigs ni/ /rgyal po'i rigs las skyes pas dpa' bo rnams ma yin/ /rje'u rigs thams cad phun sum tshogs dang ldan pa yin/ /'jig rten du ni dmangs rigs las chen mi byed do/ /khams kyi dbye bas
<p>13b.3</p>bde dang sdug bsngal dngos po dang / /lung dang rigs pas bsod nams tshogs dang sdig pa dang / /skye dang 'jig rten mnyam pa nyams su myong ba ste/ /mi rigs rnam pa bzhi ni de ltar 'gyur ba'o/ /rdzogs ldan dus su rigs kyi dbye ba yod ma yin/ /gsum ldan 'jug pa gtso
<p>13b.4</p>bo dang ni 'khor 'gyur ro/ /dus gnyis la ni dngos po nyams par mi 'gyur te/ /gang zhig gnyis ldan dus su rigs dang rigs min nyid/ /de dang ser sna rgyu dang dregs pa nga rgyal dang / /chags pa zhe sdang gis ni rigs ni ldog par 'gyur/ /rigs rnams byas nas rnam pa sna
<p>13b.5</p>tshogs 'gyur ba ste/ /gzhan na rigs dang rigs min sde 'byung kha dog med/ /byed pa po yi rang lus rim pa ji lta ba/ /kha nyid dang ni dpung pa brla dang rkang pa las/ /bram ze rgyal rigs rje'u dang dmangs rigs skyes gyur na/ /phyugs dang tha ma las skyes de yi gang nas byung / /
<p>13b.6</p>tshangs pa'i kha nyid las skyes bram ze grags pa na/ /bram ze mo yang gnas de nyid las yin nam ci/ /gal te 'di dag skye gnas gcig las skyes gyur na/ /ming po dang ni sring mo bag mar rigs ma yin/ /gal te yin na kla klo'i skye bo 'jug par 'gyur/ /kla klo 'jug par gyur na
<p>13b.7</p>rigs ni nyams pas te/ /rigs zad na ni dmyal bar sdug bsngal mi bzad pa/ /rang gi rigs ni 'dzin phyir de dag la 'gyur ro/ /de ltar dpung brla rkang pa las byung rnams la ni/ /gang zhig rang gi rigs ni 'dzin phyir ldog par 'gyur/ /de phyir drang srong rigs ni bag ma'i dus dag tu/ /
<p>14a</p>
<p>14a.1</p>'jig rten pha rol 'jigs pas brtag par byed pa'o/ /du ma sna tshogs rigs dang rnam pa stong phrag pa/ /bag ma len pa'i dus su rnam par brtag par byed/ /gang phyir drang srong rigs ni brtag par byed par 'gyur/ /de phyir mchod 'dod lus las rigs ni ma
<p>14a.2</p>yin no/ /ye shes kyis ni rigs dang rdzu 'phrul dngos grub dang / /de bzhin khyad par dbang phyug nyid du 'gyur ba ste/ /de phyir ye shes che 'di rnam par dag pa yin/ /gzhan du na ni rang gi rigs kyis rigs 'gyur min/ /tshangs min skye ba'i gnas ni drang srong rgyas sogs pa/ /skye gnas
<p>14a.3</p>tshangs pa'i go 'phang rab tu zhugs par 'gyur/ /de phyir dka' thub bzang po dor nas rigs kyis ni/ /rnam par dag pa'i lam ni ster bar mi 'gyur ro/ /pad+ma dang ni rin po che dang mu tig dang / /'dam dang ri bo dang ni thod pa'i sbyor las 'byung / /de nyid rnams ni ma lus 'jig rten
<p>14a.4</p>mchod gnas 'gyur/ /de rnams sngon gyi skye gnas las ni ma yin no/ /kha las chos ni ston par byed cing sgrogs byed pas/ /de phyir bram ze rnams ni kha las skye bar 'gyur/ /rgyal rigs rnams ni dpung pas 'khrugs par byed pa ste/ /dpung pa de dag las ni de rnams skye bar
<p>14a.5</p>'gyur/ /brla yi stobs kyis rje rigs skye bo 'gron por byed/ /de phyir de rnams de las skyes par gyur pa'o/ /rkang pa'i rtsa bar brten par byed par grags pa yis/ /de phyir rkang pa las ni dmangs rigs skye bar 'gyur/ /de phyir gzhan rnams rigs kyi dbye ba bco brgyad yin/ /
<p>14a.6</p>rang gi las kyi rang bzhin las kyi ngo bor skyes/ /'jig rten gsum du las kyi mthu ni stobs dang ldan/ /gang phyir bram ze yang ni dmangs rigs nyid du 'gyur/ /sgog skya dag dang btsong dang bza' min zos pa dang / /chang 'thungs nas ni dmangs rigs gnas su 'gyur ba ste/ /
<p>14a.7</p>dka' thub byas nas slar yang bram ze de nyid du/ /'gyur de de phyir dka' thub khyad par can yin no/ /grog ma dang ni ra ri dag dang sna mtshan dang / /rgyas ba la sogs drang srong gzhan rnams rab grags pa/ /tshangs pa'i skye gnas min las kyang ni de rnams skyes/ /dka' thub khyad par
<p>14b</p>
<p>14b.1</p>dag gi drang srong rnams su 'gyur/ /de phyir rang gi rigs kyi dag dang ma dag pa/ /don dam pa yi rgyu yis gang yang med par 'gyur/ /zhe sdang dbang gis rigs 'di rab tu 'byung ba ste/ /rang don 'dod pa'i bram zes nor gyi don du byas/ /dag pa'i bram ze mo gang bdag po'i brtul
<p>14b.2</p>zhugs can/ /skyes bu gzhan ma la ni de yis rten par byed/ /de yi bu ni 'di ru bram zer gyur pa ste/ /de phyir rigs ni ji ltar rim pas ma yin no/ ! /lus 'di'i snga ma'i rigs kyi thal ba gzhan yin la/ /las kyi dbang las pha yi srog kyang gzhan yin te/ /gzhan du lus
<p>14b.3</p>dang srog dag gi ni rigs dag kyang / /bu dang bcas pa su zhig gis ni 'byin par byed/ /gzhan du rigs kyang gal te pha yi yin na ni/ /pha yi pha gang de ni mes po'i yin par 'gyur/ /de ltar 'gro ba 'di dag thams cad rang gi rigs/ /gnyis skyes rnams la drang srong rigs gzhan
<p>14b.4</p>yod ma yin/ /rngon pa bdun yang ri dgas dag dang ngur pa dang / /ngang pa de rnams gnyis skyes su yang slar byung 'gyur/ /gang phyir skye ba gzhan du srog ni las dbang gis/ /yin pa de phyir nang na drang srong rigs med do/ /gnyis skyes tshim nas nam mkha' dang ni sa yi gnas/ /gang
<p>14b.5</p>yin der ni shi ba tshim par mngon par 'dod/ /zos pa dag kyang ma zhu'i dbang las bag med pa/ /pha yi bag med du 'gyur 'di ni ngo mtshar ro/ /sh+loka bzhi po 'di lnga 'gyur la med pa/ chos rje yid bzang rtse pas pan chen rin po che'i phyag dpe gnyis gtugs nas 'gyur bcos mdzad pa na yod pas bar 'dir 'jug go/ ! / 
<p>14b.6</p>gal te gnyis skyes dang ni pho rog gis zan zos/ /shi ba'i pha ni pha rol tu ni tshim par byed/ /dge ba dang ni mi dge ba yi rgyu mtshan des/ /pha de nyid kyi sngon du bsags pa nyams par 'gyur/ /rang gis byin pa rang nyid kyis ni thob 'gyur te/ /gzhan ma rnams kyi sbyin pa bsngos pa'i blo yis
<p>14b.7</p>min/ /bde bar gshegs pas rang gi don du rang sha ni/ /sbyin min de bzhin du yang de rnams nges grol phyir/ /thams cad mkhyen pa rnams kyis gzhung kun rnams las ni/ /srog gcod kyis ni grol ba yod pa ma yin no/ /mchod sbyin la ni srog gcod de bzhin smra byed pa/ /e ma gnyis
<p>15a</p>
<p>15a.1</p>skyes rnams kyis mi shes gnas yin no/ /mchod sbyin la ni gsad cing gsod pa gang yang med/ /'jig rten gsad bya lha ru nges par 'gro med de/ /snying rje dang ni nges par zhi ba dang bral ba'i/ /gnyis skyes skyon can rnams kyi tshig 'di yin par 'gyur/ /dbul po'i
<p>15a.2</p>sdug bsngal dang ni 'dod pa dang bral nas/ /rang gi rtsa lag grogs po yid 'ong bu dang tsha/ /de rnams bde bar 'dod dang bde 'gro 'dod pa na/ /gal te tshig 'di bden yin de rnams sreg par byed/ /bu dang rtsa lag stobs med la sogs shi gyur na/ /ngu 'bod nas ni dur khrod dag tu phyin pa
<p>15a.3</p>dang / /shi ba rnams la gang gis chu dang zan sbyin na/ /rmongs pa de yis ji ltar ma skyes la sogs gsod/ /a shwat+tha la brten dang til snod sbyin pa dang / /ba la reg pa dang ni bram ze tshim pa dang / /gang+gA'i chu dang b+ha ra ta ni thos pa ste/ /'di rnams kyis ni gal te sdig nyams byed 'gyur
<p>15a.4</p>na/ /mkha' 'gro yis ni a shwat+tha la brten par byed/ /til mkhan gyis ni til gyi snod ni sbyin pa ste/ /ba skyob ke'u yis ba la reg par byed pa dang / /mkhas min dag kyang gnyis skyes rnams la ston mo ster/ /gang+gA'i chu ni rus sbal dang ni nya yis 'thungs/ /ma skyes pa yis
<p>15a.5</p>b+ha ra ta yi grags pa thos/ /de rnams la ni sngon bsags las kyi 'bras bu med/ /dran pa'i tshad ma yis ni dka' thub nyams 'gyur min/ /a shwat+tha la brten dang til snod sbyin pa gang / /ba la reg dang gnyis skyes tshim pa ci yin dang / /gang+gA'i chu dang b+ha ra ta ni thos pa ci/ /
<p>15a.6</p>lam ni nyams par gyur pas 'di nyid mi shes so/ /yon tan 'phel ba yul gyis rgyas par 'gyur ba yi/ /gang la steng dang 'og tu lcug ma rgyas par 'gyur/ /mi yi 'jig rten du ni las kyis bcings pa yi/ /'og tu rtsa ba rnams ni tshugs par 'gyur ba ste/ /de bzhin gzugs
<p>15a.7</p>med gang la nye bar thob pa med/ /thog ma med la tha ma med cing rab gnas med/ /a shwat+tha shing de la nges par brten pa ni/ /klu don 'bras bu las ni rgyas par bshad pa'o/ /til ni sems can yin zhing snod nyid snod yin te/ /shing rnams rab tu sbyin pa til snod sbyin pa'o/ /ba ni
<p>15b</p>
<p>15b.1</p>lha yi mig yin reg pa snang ba ste/ /ba la reg pa 'di nyid nges par brjod par 'gyur/ /gnyis skyes me ste srog chags tshogs kyi lus la ni/ /tshim par byed pa de ni gnyis skyes tshim pa'o/ /gang+gA'i chu nyid zla ba'i bdud rtsi btung ba ste/ /ser sna zad pa b+ha ra ta ni thos pa'o/ /phyi ma'i tshe yi rgyu
<p>15b.2</p>ru sgra mkhan gyis kyang ni/ /rig byed ma lus yi ge kha ton byed par 'gyur/ /dran pa dang ni rig byed gzhung gi sna tshogs pa/ /mi shes dbang gis 'bras med mgrin pa skams par byed/ /rig byed tshad ma dang ni dran pa tshad ma ste/ /'di nyid tshig ni shin tu 'gal ba'i phyogs yin no/ /dam
<p>15b.3</p>pa'i chos las gsungs pa'i tshig ni tshad ma ste/ /rgyal ba'i gsung ni 'di nyid rnam par dag pa'o/ /nub phyogs sin+d+hu'i yul du gnyis skyes rnams kyis ni/ /thod pa can dang dmangs rigs dag gi zan za ru/ /ri bcas yul du ba lang sha dang ma he dang / /de bzhin du yang chang ni gtsang mar bsten pa
<p>15b.4</p>yin/ /gau ta ma la sogs yul du ma he'i sha gtsang bar/ /ma ga la sogs yul du rta sha la sogs bsten/ /in+d+ra la sogs dang ni ma gsog yul du/ /ma he'i sha dang phag sha bza' bar mi rung ngo / /mgul kha la sogs yul du ma sogs bzung ba ni/ /bu la sogs pa rnams la
<p>15b.5</p>gtsang mar bshad pa yin/ /gang gi yul de dag tu 'dod pa'i dngos grub ni/ /de nyid byas na mi rnams la ni skyon med do/ /gal te gnyis skyes rnams ni dran pa'i tshig dag gis/ /ltung 'gyur de lta na ni de rnams rang yul du/ /dran tshig skyon gyis char than du ni ji ltar 'gyur/ /de ltar
<p>15b.6</p>de ru gnyis skyes tshe la dran pa ni/ /yul gyi tha snyad kyis ni tshad ma ma yin no/ /thub pa rnams kyis lo rgyus tshogs kyang gang bstan pa/ /de ni bden nam brdzun pa rnam par dpyad par bgyi/ /rab brtan dag dang sa srung dang ni g.yung drung dang / /me tog sogs dang lha mo dang ni dpal mo dang / /zla ba
<p>15b.7</p>bdud rtsi 'o ma'i rgya mtsho bsrubs pa las/ /'di rnams 'byung zhes lo rgyus kyi ni tshig yin no/ /gal te stobs ldan rgyal srid du ni zla ba 'di/ /byung na long ba'i 'thab mo'i dus su yod ma yin/ /zla ba med na sa gzhi la ni zla tshes dang / /tshes la zla ba'i cha lnga ji ltar yin te 'dir/ /sngon du zla dang
<p>16a</p>
<p>16a.1</p>ral pa 'dzin pa'i dbang phyug gis/ /zla ba la ni zhen pas long ba gsad pa yin/ /phyi nas dus kyi dbang gis stobs ldan bskyed pa ste/ /de nas lha dbang rnams kyis rgya mtsho bsrubs pa yin/ /gal te brdzun gyi lo rgyus kyi ni tshig rnams kyis/ /chos
<p>16a.2</p>sgyur de lta na ni bden tshig ci zhig bya/ /srog gcod mthu yis gal te mtho ris 'gyur na ni/ /gzhan la phan pas de ltar dmyal bar 'gyur ba yin/ /lo rgyus chos rnams dang ni dran pa mkhas rnams kyis/ /rnam par dpyad par byas nas brdzun du gyur pa ste/ /de phyir chos de mi
<p>16a.3</p>shes byis pa bram zes byas/ /rang gi phyi sa bzhin du rnam par mi dpyad do/ /gal te rig byed 'di ni mkha' bzhin ma byas pa/ /ji ltar 'di ni kha las 'don par byed pa yin/ /nor dang chags pa zhen pa'i bram ze rnams kyis ni/ /mgrin pa mchu dang rkan sogs kyis ni nan tan byed/ /gal
<p>16a.4</p>te rig byed snga ma yin na yul skad med/ /sngon du yul skad yin na rig byed thog mar med/ /gal te rang byung yin na kha las ma skyes te/ /gal te thams cad khyab na kun gyis 'don par 'gyur/ /an+d+ha'i shing dang sna tshogs 'bru dang mar dang zan/ /bde ba'i don du 'bar ba'i thab tu sreg
<p>16a.5</p>par byed/ /sha za ba yi mi ni shin tu skrag par byed/ /me lha 'di dag la sogs mi 'dod tshig yin no/ /bud med pas ni mtho ris gnas su mi 'gro na/ /'jig rten grags pa'i tshad ma gal te 'dir 'gyur te/ /ne tso la sogs gzhan yang gzhon nu'i dus su ni/ /dka' thub byas
<p>16a.6</p>nas tshangs pa'i gnas su zhugs par gyur/ /rig byed las ni gzhan bshad dran pa'i tshig ni gzhan/ /rnal 'byor rig pa yis ni gcig nyid mi 'gyur ro/ /rig byed tshog ni rnal 'byor gyis bsten thar pa ste/ /'khor ba'i 'bras bu nges par dran pas ster ba ni/ /'khor bas bcings
<p>16a.7</p>pa'i 'khyam pa 'jug par gyur pa ste/ /de phyir dran pa'i sems ni 'di nyid 'dod ma yin/ /sdug bsngal 'phrog byed thar pa'i go 'phang zhugs par 'gyur/ /ye shes bdud rtsi dpal ldan bla ma'i zhal 'dod do/ /de ltar dpal ldan bla ma'i zhal dman blo ngan ni/ /gnyis skyes rnams la kun
<p>16b</p>
<p>16b.1</p>nas lam ni nyams par 'gyur/ /mi shes pa yi dbang gis srog gcod byas nas ni/ /rang rig nga rgyal dbang gis dmyal bar zhugs par 'gyur/ /tshangs pa dang ni dbang phyug khyab 'jug gzugs gcig 'dir/ /drag pos ci yi phyir na tshangs pa'i mgo bo gcod/ /gal te drag po
<p>16b.2</p>sdig med 'jig rten grags pas na/ /ci phyir thod pa bor nas de ni dag par 'gyur/ /drag po phyag dar 'di ni gtsang ma ma yin la/ /gal te bsod nams rgyu ru rig par mi byed cing / /de nyid spyi bo nas ni lhung 'gyur gtsang ba na/ /gang+gA'i chu yis ci yi phyir na khrus 'di byed/ /yan lag
<p>16b.3</p>sna tshogs pa ni khrus la sbyar ba yis/ /nam mkha' las ni 'gro ba sa la ltung bar 'gyur/ /'dod pa'i rgyu ru gang+gA'i chu la gang zhugs pa/ /rmangs pa de ni de ru 'gro ba gang na rigs/ /khyab 'jug lus la dpal mo rang dbang gal te 'gyur/ /rA mas ci phyir de ru sdug bsngal thob par
<p>16b.4</p>'gyur/ /kun mkhyen khyab 'jug gal te 'jig rten grags pa na/ /bud med bral ba'i dbang gis ci phyir phyugs rnams 'gro/ /gang gis sa la rkang pa gsum du byas pa na/ /chu la de yis ci phyir zam pa bcing bar byed/ /gang gi lto ba na gnas ma lus srid gsum na/ /de yi
<p>16b.5</p>rang gi chung ma ci phyir 'phrog par 'gyur/ /'di dag la sogs du ma rnam pa stong phrag gis/ /tshig rnams kyis ni mi rnams sdug bsngal ster bar byed/ /rnam par dpyad na don kun med par gyur pa'o/ /gnyis skyes rigs kyi nga rgyal dbang gis yang dag bstan/ /dang po phas ni rab tu
<p>16b.6</p>skye bar byed pa dang / /phyi nas mas ni mngal gyi dbang gis grags par 'gyur/ /de ltar mngal nas skyes pa'i nges pas gnyis skyes 'gyur/ /gzhan du na ni dmangs rigs dbang gis mi ma yin/ /mngal nas skyes pas byis pa dang ni lhan cig tu/ /mngal gyi nang nas tshangs pa'i skud
<p>16b.7</p>pa byung ba min/ /de rnams la ni cho ga 'di nyid byas nas su/ /gnyis skyes ming gi rgyu ru mgrin par rab tu min/ /gnyis skyes nyin gcig lhan cig skyes pa'i rang bzhin can/ /cho ga byas pa'i skud pas gzhan mar gyur pa ni/ /gnyis skyes ma lus rnams la co 'dri'i don du ste/ /rmongs pa'i
<p>17a</p>
<p>17a.1</p>bsam pa sna tshogs e ma ngo mtshar che/ /khyab 'jug de nyid blo yis rab tu 'jug pa gzhan/ /shing las skyes pa'i dbyug pa 'dzin par byed pa yis/ /dgun la sogs pa'i dus kyi mtshan mo'i mtha' ru ni/ /'dar ba dang ldan chu yis khrus ni byed pa ste/ /grang bas 'dzin dang rab
<p>17a.2</p>tu 'dar ba'i lus la ni/ /bsam gtan dang ni sngags bzlas bzang po de ru gang / /dper na gdug pa'i sbrul ni khyim du zhugs pa yi/ /mun pas bkab pa de ru bsam pa med pa ltar/ /lus dang ngag dang sems ni dbyug pa gsum yin te/ /sems ni 'dus par bya ba dbyug pa gcig yin no/ /dpal
<p>17a.3</p>ldan tshangs pa'i gzugs ni mtha' med gcig pu ste/ /chu la zhugs pa'i dbyug pa can gyis mi 'dzin no/ /zhi ba bas kyang thal bas lus po byug par byed/ /khrus kyi mtha' ru so gnyis dbang po blo yin te/ /bde ba'i don du ral ba'i khu tshur rtag tu 'dzin/ /'dod pa'i me tog rnams kyis rdo nyid mchod
<p>17a.4</p>par byed/ /gzhan ma thod pa rnams dang mgo bo 'dzin pa dang / /lus la mi yi rus pas rgyan rnams byed pa ste/ /dpal ldan dngos grub rgyu ru dur khrod 'khor bar byed/ /mi shes dbang gis blo ngan la ni dngos grub gang / /gdong nag dang ni de bzhin phyugs bdag gzhan ma yin/ /gcer bu dang ni
<p>17a.5</p>ral pa ring po skra bregs pa/ /slob pa 'khor nas zhi bar rab tu 'gro bar 'dod/ /thar pa'i go 'phang grub nas 'gro bar 'gyur min no/ /gzhan ma rnams kyang gcer bu dang ni skra phyung dang / /so dang bcas pa yan lag thams cad dri mas byugs/ /bkres dang skom pas 'dzin pas blong na 'ching
<p>17a.6</p>par 'gyur/ /thar pa'i lam las nam yang 'gro bar mi 'gyur ro/ /gzhan ma rnams kyis dbyar gyi dus su shing drung pa/ /sos ka dang ni dpyid kyi dus su tshang ba can/ /dgun gyi dus su bla gab med pa'i rnal 'byor pa/ /don dam pa yi rgyu ru sdug bsngal chen po byed/ /gcer bu pa la kun nas seng
<p>17a.7</p>ge'i khri dang ni/ /mgo bo'i skra rnams phyung ba la ni gdugs gsum dang / /dri mas byugs la sngon du mya ngan med shing las/ /lha yi me tog 'bab pa rigs pa ma yin no/ /gzhan ma yang ni mgo spu bregs pa'i dge slong nyid/ /ngur smrig 'dzin cing 'dod pa'i lha gang gnas par byed/ /ting nge
<p>17b</p>
<p>17b.1</p>'dzin gyis dman pa nor ni sogs par 'dod/ /ta la steng nas bcad bzhin zad par 'gyur ba'o/ /gzhan ma rnams kyang rigs kyi gnas su rab zhugs nas/ /bdud rtsi lnga la sogs pa mang po za bar byed/ /snying rje dang bral mnyam pa'i bde bas dman pa dang / /'jig rten 'gal ba
<p>17b.2</p>rnams la yang dag spyod par byed/ /skye ba bdun pa'i mi ni nges par phyugs yin te/ /de yi bdud rtsis mi la dngos grub myur bar ster/ /rigs kyi lung las rul ba'i dri ni gtsang ba ste/ /'jigs par byed pa rnams la bstan par mi bya'o/ /gzhan yang zhi ba'i rgyu ru rnam pa sna tshogs pas/ /
<p>17b.3</p>dgod pa dang bcas rnal 'byor 'dzin par byed pa ste/ /rab mchog yan lag dang ldan rnams la zhe sdang dang / /chags pa dang ldan rgyu ru dpal ldan tshangs spyod byed/ /rmi lam du yang gang zhig bud med sbyor la zhen/ /dpal ldan tshangs pa'i dka' thub can de ji ltar na/ /dper na mar
<p>17b.4</p>gyi gong bu 'bar ba'i me yis ni/ /skad cig tsam gyis zhu ba nyid du 'gyur bzhin no/ /de ltar bla ma dam pa'i zhal dman glen pa yis/ /sdug bsngal mang po ster ba'i lam ni 'dzin par byed/ /bde ba'i rgyu ru yang ni bsod nams kyis dman pa/ /dmyal ba rnams kyi me la nyal sa tshol bar byed/ /
<p>17b.5</p>rang gi sems la sdug bsngal 'di ni 'phel 'gyur na/ /skye ba du ma brgya yis bde ba ster mi 'gyur/ /zhing rnams la ni ci tshe'i sa bon btab pa las/ /sA lu'i sa bon khyad par can du mi 'gyur ro/ /tshangs pa'i shing las chu shing 'bras bu 'gyur ba min/ /smyug ma bu ram shing dang chu las mar
<p>17b.6</p>nyid min/ /dug las bcud len khyad par can du 'gyur ba med/ /rang gi sems las sdug bsngal las ni bde 'gyur min/ /sems la sdug bsngal sa bon yang dag btab pa na/ /skye ba du ma rnams la 'phel bar 'gyur ba yis/ /de phyir rnam dag rnams kyis rnam par dpyad nas ni/ /mnyam
<p>17b.7</p>pa'i bde ba nyams pa yongs su don bya zhing / /srog nyid shi nas phyi nas skye ba med pa ni/ /rigs can gzhan rnams nyams par gyur pas ston byed cing / /gal te de ltar yin na ci phyir drag po yis/ /'chi bar gyur pa rnams kyis zhi gnas 'jug par byed/ /gzhan rnams kyis kyang mtho
<p>18a</p>
<p>18a.1</p>ris bde ba'i rgyu ru ni/ /rang gi ling+gA'i rtse mo'i pags pa gcod par byed/ /nyin mo'i mtha' dang mtshan mo'i steng du bza' ba ni/ /nges par stag gzig rnams kyis byed par 'gyur ba'o/ /rang gi las kyis shi bar gyur pa'i phyugs rnams kyis/ /de yi sha ni nye bar spyod
<p>18a.2</p>par mi byed do/ /srog bcad rab tu byas nas de nyid za byed de/ /gzhan du na ni mi rnams mtho ris 'gro ba med/ /'di la sogs pa 'gal ba du ma mu stegs pa/ /ngan pa rnams kyi sems la sdug bsngal shing rnams kyi/ /rtsa ba bskal pa du ma rnams su bcings pa ni/ /sangs rgyas kyis kyang
<p>18a.3</p>dbyung bar nus pa ma yin no/ /thog med gtso bo yon tan bdag nyid rang bzhin dang / /nga rgyal dang ni blo gros yid bcas 'byung ba dang / /las kyi dbang yod na ni dpal ldan yul dbang po/ /'di dag gzhan ma rnams kyis yongs su brtag par byed/ /lta ba rnams la brten pa'i du ma'i
<p>18a.4</p>gzhung rnams dang / /ming gi rab tu dbye bas mkhas pa mang rnams kyis/ /gang zhig rig byed mtha' dang grub mtha' gzhan rnams ni/ /nor 'dod rgyu ru de nyid rnams ni rjod par byed/ /oM b+hur b+huH swa ni 'di ru gang yin dang / /sa we tor wa re N+ye dang b+ha ra go de ba dang / /swa d+hi ma hi gang yin
<p>18a.5</p>d+he ya yo na dang / /pra tso ta ya gang yin nges par rig byed tshig /oM yig sngags ni mchog tu lho yi me yin te/ /b+hu ni nges par sa yig b+ha wa 'jig rten gsum/ /sa yig thar pa yin te sa ni drag po yin/ /we te zhes ni tshangs pa wa re N+ya ni lha min dgra/ /b+har go zhes ni chu yin de ba 'dir
<p>18a.6</p>ni dbang por brjod/ /swa d+hi zhes ni bdag yin ma hi srog gi rlung / /d+he ya zhes ni de bzhin bdag gi go 'phang brjod/ /yo na zhes ni rtag par rgyu ba chen po'o/ /pra tso ta ya zhes ni de nyid rab tu bskul/ /sa be tri ni nyams pas 'jig rten pha rol 'gyur/ /ga ya tri ni ma nyams srid pa 'byung bar
<p>18a.7</p>'gyur/ /de ltar phyir gyur nang gi gnas su de bzhin no/ /a po 'dod pa chen po srid las 'byung gnas ston/ /'di dag la sogs pa yis nang gi thun mtshams 'gyur/ /zla dang nyi ma'i dbus su nyin dang mtshan mo ni/ /srog dang thur sel la gnas dbus su yin pa ste/ /'khor ba'i
<p>18b</p>
<p>18b.1</p>sdug bsngal 'phrog byed dag pa'i thun mtshams te/ /nyi ma nub dang de bzhin shar las gzhan ma yin/ /phyi rol glen pa rnams la gsang ba'i don du ni/ /sems can bsam pa'i dbang gis mes pos bshad pa'o/ /oM yig sa bon zhes ni nges par sku rdo rje/ /b+hu ni gsung gi rang bzhin b+ha ba
<p>18b.2</p>thugs nyid do/ /don dam pa yi rgyu phyir swa yig ye shes te/ /'jig rten gsum po de nyid thub pa bzang po'i gzhung / /drag po snang ba mtha' yas mes po gang zhig ni/ /rnam par snang mdzad de yis khyab 'jug rdo rje can/ /chu zhes pa ni rin chen 'dzin pa'i sangs rgyas te/ /dbang po rnams
<p>18b.3</p>dag ral gri chen po 'dzin pa'o/ /swa d+hi zhes ni gos dkar mo ni chen mo ste/ /ma hI zhes ni rgyal ba'i spyan mar rab tu grags/ /de bzhin d+he ya zhes ni mchog tu mA ma kI/ /yo na zhes ni rgyal ba rnams kyi sgrol mar gsungs/ /pra tso da ya zhes ni pha rol phyin par grags/ /a po 'dod chen
<p>18b.4</p>zhes ni 'gro ba'i thabs yin no/ /de dag snyoms par zhugs pa thun mtshams tha dad min/ /rdo rje pad+ma'i dbus su so sor phyag 'tshal 'gyur/ /chos kyi 'byung gnas zhes ni 'o ma'i rgya mtshor gsungs/ /de yi dbus su pad+ma chu skyes de nyid do/ /gang zhig zla ba'i gdan ni gnam lding de nyid
<p>18b.5</p>do/ /gang zhig thugs kyi rdo rje khyab 'jug de nyid do/ /yang dag dgug pa rgyal ka gti mug rdo rje ste/ /so sor snang ba dag pa 'dod chags rdo rje'o/ /gang zhig mi 'dus zhes ni nga rgyal rdo rje ste/ /mi 'gag chen po zhes ni phrag dog rdo rje'o/ /grags ma zhes ni rlung yin 'bar ma dpal mo ste/ /
<p>18b.6</p>rgyal ma chu yin rnam par rgyal ma 'dzin pa'o/ /mtha' med dpal mo zhes ni rdo rje dbyings mchog yin/ /yan lag drug po 'dir ni dbang po rnams la dgod/ /chos kyi 'byung gnas la gnas pad+ma'i dbus su ste/ /gang zhig zla ba'i gdan ni khyu mchog de nyid do/ /dbang phyug gdong pa lnga ni
<p>18b.7</p>rdo rje sems dpa' ste/ /chu skyes lte ba la ni gzhan dag gnas pa'o/ /chos dang de bzhin 'dod ma ye shes gsum pa ste/ /chags pa dang bral dbang phyug nyid ni 'di ltar lnga/ /dbus dang mtshams rnams dag la stong pa'i tshul gyis ni/ /gzhan dag gnas shing ge sar rtse mo gzhan ma'o/ /
<p>19a</p>
<p>19a.1</p>g.yo ba mo dang phra mo gzhan yang drag mo dang / /dge ma la sogs gzhan ma bde 'byung nus pa gang / /du ba la sogs ma lus pha rol phyin pa ste/ /de bzhin gzhan ni pad+ma'i 'dab dang dbus su'o/ /dbus su dbang phyug che dang shar du skyes bu ste/ /g.yas su
<p>19a.2</p>zad min me dang gnod sbyin nyid ni g.yon du'o/ /nub tu de ma thag ste phung lnga rnams dag yin/ /rnam par shes pa mngon du nges par rig par bya/ /sa ni ldog ma yin te chu ni rab gnas ma/ /me ni rig ma yin te rlung ni zhi ma ste/ /mtshams kyi 'dab ma rnams la mchod par bya bar 'gyur/ /
<p>19a.3</p>nam mkha'i khams ni nges par bde bar gnas ma'o/ /de ltar gzhan ma rnams kyang sna tshogs rnam pa yis/ /lus dang dbang po la sogs gzhan dag mchod par 'gyur/ /ming gi rab tu dbye bas de nyid dngos po mang / /phyi dang lus po dang ni gang zhig gzhan du gnas/ /khams
<p>19a.4</p>sogs de nyid rnams kyis so sor mchod par bya/ /tshangs pa mo ni sa yin chu ni drag mo ste/ /me ni gzhon nu mar 'gyur rlung ni nag mo'o/ /stong pa phag mo yin zhing zla dang nyi ma me/ /dbang po lha min pad+ma 'dzin dang pad+ma'o/ /ye shes zhes ni 'jigs byed zhi ba nyid yin no/ /rnam shes spyan ni
<p>19a.5</p>'jigs byed ma ste nges par yin/ /'bar ba dang ni phra mo rnam par rgyal ma dang / /bzang dang phun sum dri med gzhan dang don yod ma/ /glog gi 'od zer dang ni bde kun nyi ma ni/ /sngon du rab tu dbye ba yis kyang rig par bya/ /dbang po rnams la dbang po drug po dgod pa 'dir/ /don dam pa yi
<p>19a.6</p>rgyu yis mchod par 'gyur ba'o/ /sa dang chu me rlung dang stong pa zla ba dang / /nyi ma dang ni bdag nyid zhi ba'i rnam brgyad yin/ /rnam pa du ma las kyang rnam pa brgyad po ni/ /mi shes dbang gis glen pa rnams kyis rab tu brtags/ /'di dag la sogs thams cad rnam pa sna tshogs ni/ /rnal 'byor
<p>19a.7</p>ga 'phang mi shes pa yis byas pa'o/ /de shes gang gis nus pa'i b+ha ga zhes byar bstan/ /rnam pa gsum du 'dod cing yig gsum rtsa gsum la/ /a dza pu ka zhes bya bzhi po de nyid de/ /de ltar de ni shin tu thim pa'i yul gcig go/ /de dbus ling+ga gnas shing thog ma'i gzugs yin te/ /thig le nA
<p>19b</p>
<p>19b.1</p>da de yi snying dbus yang dag gnas/ /dga' ba'i tshul du dri med shin tu zhi ba ste/ /de yi steng du thog ma 'khrig pa dang po'o/ /yang dag lhung ba'i tshul gyis 'dod pa rnams kyang byed/ /skal ldan b+ha ga zhes bya de la phyag 'tshal lo/ /de la bzhi po dag dang gzhan yang lnga po dang / /de bzhin du ni drug dang
<p>19b.2</p>bzhi dang lnga po dang / /gsum po phyi rol dang ni lus kyi dbus su ste/ /rigs kyi rdzogs pa ma lus pa ni 'di yin no/ /phyi rol rigs kyi tshad du bzhi po dus kyi me/ /nyi ma dag dang sgra gcan dang ni zla bar bshad/ /sa la sogs pa lnga po yin te drug po ni/ /bkra shis la sogs yin te de bzhin bzhi po ni/ /
<p>19b.3</p>sa la rab tu dbye bas bzhi po bshad pa'o/ /gzugs la sogs pa lnga po 'di nyid brjod pa yin/ /bar du gsum po dag ni yon tan gsum yin te/ /b+ha ga'i dkyil du phyi mo ma lus don yin no/ /rigs ni yang dag skye phyir thog mar bzhi po ni/ /dga' ba dang ni rnam shes rdul dang sa bon no/ /rus
<p>19b.4</p>pa la sogs 'byung ba las skyes lnga po yin/ /drug po mig la sogs te de nas bzhi po ni/ /lag pa dang ni rkang pa bzung ste lnga po ni/ /sor mo lnga nyid rnams te gsum po gang zhig ni/ /rkang pa dang ni lag pa'i sor mo'i tshigs gsum mo/ /rab tu dbye ba 'di ni rigs kyi skye mdo las/ /bzhi
<p>19b.5</p>po dbye ba 'di ru brgyad po gnyis yin te/ /lnga po mchog gi de rnams nyi shu lnga yin no/ /drug po la ni sum cu rtsa drug zhes su grags/ /gzhan yang bcu gnyis de rnams bzhi po'i dbye bas so/ /lnga po dbye ba 'di ru nyi shu yin pa ste/ /gsum pa la ni dbye ba drug cur bshad pa'o/ /rigs kyi rim
<p>19b.6</p>pa gcig gis nyung ba bdun cu brgyad/ /de nyid bsdus pa ru ni nyi shu rtsa bdun te/ /phyi dang lus po las ni rnam par dpyad nas ni/ /rigs kyi lam la gnas pa rigs ni blang bar gyis/ /'di dag la sogs thams cad rnam pa sna tshogs ni/ /rnal 'byor go 'phang mi shes rtag par gnas pa dang / /
<p>19b.7</p>longs spyod du ma la ni 'dod pa can rnams kyis/ /bsod nams rgyu ru yang ni yang dag ston par byed/ /bsod nams mtha' ru slar yang sdig pa nyid yin te/ /sdig pa'i mtha' ru yang ni bsod nams nyid yin no/ /tha ma pa yis dus su 'khor lo 'dir bskor te/ /sa la nyin mo dang ni mtshan mo bzhin du'o/ /
<p>20a</p>
<p>20a.1</p>yul las byung ba'i sdig dang bsod nams gang zhig ni/ /gang gis rab tu spangs na skad cig gis sreg byed/ /de phyir ye shes chen po'i me ni ma nyams pa/ /mnyam pa'i bde ba'i rgyu ru bsten par bya ba'o/ /thams cad mkhyen pa gcig yin bla ma gcig yin te/ /de bzhin
<p>20a.2</p>ye shes gcig yin srid dang thar pa gcig /gcig min rgyu ru yang ni rnal 'byor nyams pa yis/ /rang dang gzhan gyi don nyams byed pa'am 'khrug par byed/ /ji ltar sangs rgyas mthu yis bdag gi lta ba ni/ /zhi 'gyur de bzhin mi rnams la ni 'gyur bar shog /thams cad du ni du ma'i
<p>20a.3</p>lam la brten pa yis/ /sems ni rgyal ba'i thugs rje chen por 'gyur bar shog /dpal 'jig rten dbang phyug gi sprul pa'i sku pad+ma dkar pos mdzad pa rdzogs so// //kha che'i paN+Di ta zla ba'i mgon pos bsgyur nas gtan la phab pa'o/ /
<p>20a.4</p>@##/ /rgya gar skad du/ shrI man+bi ma la pra b+hA tan+t+rA ba ta ra Ni bA dA tsa la hr-i da yA lo kaH/ bod skad du/ dpal ldan dri ma dang bral ba'i 'od kyi rgyud la 'jug pa'i bshad sbyar mi g.yo ba'i snying po snang ba/ dpal ldan dus kyi 'khor lo la phyag 'tshal lo/ /bcom ldan phyin ci ma log
<p>20a.5</p>rtogs gang mngon par byang chub rdo rje bzhi rnams dang / /rnam thar tshangs pa zhes bya skad cig sku bzang sems dpa' zhes pa dang bcas dang / /rnal 'byor dga' ba bzhi dang nyi ma ri bong can song yan lag dang bcas pa/ /mtha' dag rnams kyis 'khor ba rnam dag ston mdzad ston pa de la 'dud
<p>20a.6</p>gyur cig /gang gis mngon du byed pa yang dag sbyor ba 'gyur med pa/ /zla ba thig le dag pa rnam rgyas rim pas 'phel gyur pa/ /shes rab las byung sa rnams rnam par rol par byed pa yis/ /dpal ldan rgyud kyi rab gsal rdo rje'i gnas la phyag 'tshal lo/ /sngags la sogs pa 'gyur med tshul
<p>20a.7</p>dang ldan pa'i chu gter shes rab kyis mthar byed bdag nyid/ /phyugs bdag la sogs bla ma'i bla ma yi yang bla ma dpal ldan byang chub rdo rje ste/ /mnga' bdag mthu yis yang dag byang chub rdzogs par mdzad pa'i zhabs kyi chu skyes bdud dang ni/ /nyon mongs lag ldan dbang po'i bum pa 'byed la gcan
<p>20b</p>
<p>20b.1</p>gzan mchog rnams rtsen la spyi bos 'dud/ /'jam dpal dbyangs kyis legs par bzlas rnams gang na zhig /'phags pa 'jig rten dbang pos dpyad pa'ang gang na zhig /long ba rig pa ngan pa bdag kyang gang na ste/ /de yis bkod pa'i cha la yang dag 'bad byas te/ /'on kyang spyan
<p>20b.2</p>ras gzigs dbang thugs rje'i zho sha yis/ /drangs bzhin pa yis de nas 'jig rten 'bad pa yis/ /dpyad pa de rnams dag gis dri ma med 'od kyi/ /rgyud la 'jug pa la ni bshad sbyar rnam par bsgrub/ /'dir dang por re zhig 'phags pa spyan ras gzigs dbang phyug gi sprul pa'i
<p>20b.3</p>sku sa'i bdag po pad+ma dkar pos bcom ldan 'das kyi nyung ngu'i rgyud kyi rgya cher 'grel pa dri ma med pa'i 'od rtsom bzhin pas/ bdud dang bgegs mtha' dag rnam par gzhig pa'i don dang / rab tu gsal ba'i rdo rje'i gnas lugs rgyud kyi gsang chen las shin tu gsang chen rdo rje'i rnal
<p>20b.4</p>'byor ma lus pa rtogs pa'i don du/ mchog tu 'dod pa'i lha la phyag 'tshal ba gsungs pa/ dpal ldan dus 'khor la phyag 'tshal zhes pa rgyas par ro/ /dpal gnyis su med pa'i don dang ye shes kyis nye bar mtshon pa bcom ldan 'das dus kyi 'khor lo ste/ dus ni mchog tu mi 'gyur
<p>20b.5</p>ba'i bde ba chen po'i skad cig yin la/ nges pa bskyed pa'i sgrib pa med pa'i phung po dang / khams la sogs pa 'khor lo ste/ /gang gi sku 'di yin pa ni dus kyi 'khor lo'o/ /de la phyag 'tshal bar gyur cig ces pa'o/ /stong nyid snying rje'i bdag nyid can/ /zhes pa 'dir 'das pa dang ma 'ongs
<p>20b.6</p>pa'i shes bya ni stong pa yin la/ de mthong ba ni dngos po ste stong pa nyid rnam pa thams cad mchog dang ldan pa'i shes rab bo zhes pa'o/ /'dir phung po rnam par dpyad pa'i stong pa nyid ni ma yin te/ de gsungs pa/ phung po rnam dpyad stong pa rnams/ /chu shing ji bzhin snying po med/ /rnam pa
<p>20b.7</p>thams cad mchog ldan pa'i/ /stong nyid de ltar 'gyur ma yin/ /skyes pa med pa 'gag med pa'i/ /shes bya gang zhig 'dir mthong ba'i/ /stong pa'i dngos po'i stong pa nyid/ /phung po rnams rnam dpyad pa min/ /zhes so/ /kaM bde ba 'gog par byed pas na snying rje ste/ /ye shes 'gyur ba med
<p>21a</p>
<p>21a.1</p>pa'i thabs/ /mngon par shes pa drug can no/ /zhes pa'o/ /srid gsum skye dang 'jig pa med/ /shes dang shes bya gcig pa'i sku/ /zhes pa srid pa gsum 'dod pa dang gzugs dang gzugs med pa'i khams lus dang ngag dang yid kyi skye ba dang 'jig pa srid
<p>21a.2</p>pa dang / mya ngan las 'das pa yin la/ ye shes de la ni med de cha bcu drug gcig pa nyid kyi phyir cha bcu drug pa cha med pa nyid las so/ /de nyid kyi phyir gsungs pa/ yang yang gtsug tor du 'char ba/ /slar yang rdo rje nor bur rdzogs/ /de chags bral las cha nyams pa/ /lus
<p>21a.3</p>can ye shes nyams pa min/ /zhes so/ /de la gang la dngos po ste/ /yod pa nyid med pa de skad cig gcig gis mngon par byang chub pa nyid kyi phyir 'dod pa'i srid pa la sogs pa la gnas pa ma yin/ 'dod pa'i mya ngan las 'das pa la sogs pa la mi gnas/ /srid pa dang mya ngan las
<p>21a.4</p>'das pa dag la mi gnas te phan tshun 'gal ba'i phyir la/ 'di dag gi phyi rol yang ma yin te/ gtsub shing gtsungs pa las me bzhin 'dod chags chen po'i bdag nyid bcom ldan 'das so/ /'dir shes pa ni sgrib pa thams cad dang bral ba'i mchog tu mi 'gyur ba'i skad cig ste/ shes bya
<p>21a.5</p>yang khams gsum pa'i dngos po mtha' yas pa mthong ba yin la/ de kho na nyid du rgyu dang 'bras bu dbyer med pa'i phyir/ 'di dag gcig pa nyid gnyis su med pa 'di'i sku ste/ de ni cha 'gyur ba med pa'i mtshan nyid do zhes pa'o/ /rtsa ba'i rgyud du yang / kun nas phyag dang zhabs la sogs/ /
<p>21a.6</p>kun nas spyan dang dbu dang zhal/ /kun nas thos ldan 'jig rten du/ /thams cad khyab par byas te gnas/ /zhes so/ /tshigs su bcad pa phyed kyis phyi nas khyad par gyi bsdu ba ste/ de'i phyir tshig bzhi rnams kyis sku bzhi'i bdag nyid bcom ldan 'das brjod par bya ba yin la/ 'di'i rjod par
<p>21a.7</p>byed pa yang po ti dang gzhung dang / don dang rtogs pa'i dbye bas rnam pa bzhi'o/ /phyag 'tshal ba yang rim pas shes bya ste/ ji skad du lus kyis spyi bor son pas dang / lag pa sbyar bas dang / bus/ pus mo'i lha nga sa la son pas dang / ngag gi gzhung klog pa dang / yid kyi don bsgom pa dang / 
<p>21b</p>
<p>21b.1</p>ye shes kyi don rtogs pa'o zhes rjod par byed pa'i rgyud kyi rgyal po ste/ gang gi phyir bcom ldan 'das brjod par bya ba dang / rjod par byed pa'i ngo bo nyid kyis gnas pa nyid kyi phyir ro zhes pa'o/ /brjod par bya ba ni ji skad du/ dkyil 'khor bcu rnams gcig tu byed/ /gcig tu byas pa'i
<p>21b.2</p>phyir mi 'gro/ /phyir mi 'gro ba las sems nor bu dang pad+mar 'dzin/ gzung ba gyen du drangs pa las dri ma med pa nyid thob pa'o zhes so/ /rdo rje'i tshig 'di gsal bar byed pa'i ngag kyang ji skad du/ dkyil 'khor bcu po yang dag sbyor/ /mgo bor thal sbyar phyag 'tshal ba'o/ /rdo rje
<p>21b.3</p>thal mo 'di yi ming / /gzhan pa phyag rgya'i rgyal dbang po/ /zhes so/ /rtsa ba'i rgyud du yang / sor mo rnams ni phan tshun du/ /dkyil 'khor bcu po yang dag sbyor/ /spyi bor lag pa'i mthil sbyar dag /rtse gcig de ni gri gug go/ /zhes so/ /'o na gang dus kyi 'khor lor de kho na stong
<p>21b.4</p>pa nyid dang snying rje'i bdag nyid do zhes pa de'i phyir ming gnyis dag gi dngos po gcig rtogs par byed pa'i phyir na/ stong nyid snying rje'i bdag nyid can/ /zhes zlos pa 'di ci'i don du gsungs she na bden mod/ dbugs dbyung ba dang 'jug pa'i rgyu/ mtshan mo dang nyin mo la sogs pa'i
<p>21b.5</p>mtshan nyid can sems can rnams kyi skye ba dang 'jig pa'i rgyur gyur pa gzhan yang dus kyi 'khor lo ste/ /de yang mu stegs pa rnams kyis rtag pa nyid du yongs su brtags pa'i phyir na zlos pa gsungs pa'o/ /'di kho na ci'i phyir mi 'gyur zhe na gang gi phyir bcom ldan 'das dus kyi
<p>21b.6</p>'khor lo ni dbugs dbyung ba dang 'jug pa'i rgyu/ mtshan mo dang nyin mo la sogs pa 'gog pa'i mtshan nyid can skye ba dang / 'jig pa med pa'i phyir rnal 'byor rnams la thar pa ster ba rtag pa nyid la sogs pa'i skyon dang bral ba'o/ /ji skad du dus kyi 'khor lo 'dir bshad pa/ /rnal
<p>21b.7</p>'byor pa la thar pa ste/ /'di nyid sgrub par byed pa ni/ /bsam med snang ba rnams kyis bya/ /zhes rgyas pa'o/ /de'i phyir mchog ster ba po nyid dang / skyon bsal ba yang ngo zhes pa'o/ /'o na gang stong pa nyid dang / snying rje'i bdag nyid de kho na srid pa gsum gyi skye ba dang 'jig pa med pa
<p>22a</p>
<p>22a.1</p>yin pas zlos pa ci'i don du gsungs she na bden mod/ khyab 'jug dang dbang phyug dang dbyig gi snying po la sogs pa lha gzhan rnams kyang rtag pa nyid du mu stegs pa rnams kyis yongs su brtags shing / nyan thos pa'i sangs rgyas rnams kyis kyang thams cad
<p>22a.2</p>chad pas sgron ma lta bu'i mya ngan las 'das pa smra ste/ de'i phyir de'i chos nyid gsal ba'i ched du/ srid gsum skye dang 'jig pa med/ ces zlos pa gsungs so/ /'di kho na ci'i phyir mi 'gyur zhe na/ gang gi phyir khyab 'jug dang dbang phyug dang / dbyig gi snying po la sogs pa lha
<p>22a.3</p>rnams 'dod chags la sogs pa'i nyon mongs pa yod pa'i phyir 'khor ba pa dang / chags pa dang bral ba dang ldan pa'i phyir nyan thos pa'i sangs rgyas rnams mya ngan las 'das pa mngon du byed pa yin la/ bcom ldan 'das dpal dus kyi 'khor lo ni chags pa dang chags pa med
<p>22a.4</p>pa'i mthar son pa nyid kyi phyir srid pa dang mya ngan las 'das pa la mi gnas pa'o zhes pa'o/ /'o na gang dus kyi 'khor lo de kho na shes pa dang shes bya gcig pa'i sku can yin pas/ ci'i don du shes pa dang shes bya gcig pa'i sku zhes zlos pa gsungs she na 'di bden mod/ 'on kyang
<p>22a.5</p>gzhan sangs rgyas pa g.yo can rnam par shes par smra ba dang / mdo sde ba bsam pa shin tu rags pa rnams kyang yod la de rnams yan lag dang yan lag can rnams kyi dngos pos rdul phra rab rnams dang bral bar 'dod mod/ rnam par shes pa'i chos nyid las ma 'das par
<p>22a.6</p>rnam par shes par smra ba rnams 'jug cing mdo sde pa rnams ni rdul phra rab rnams sbyor bar 'dod pas shes bya dang / shes pa tha dad par khas len to zhes pa'o/ /de'i phyir de'i 'dod pa bsal ba'i don du/ shes dang shes bya gcig pa'i sku/ /zhes zlos pa gsungs so/ /de'i lugs
<p>22a.7</p>nyid ci'i phyir mi 'gyur zhe na/ gang gi phyir ldan pa dang bral ba ni rtag pa la sogs pa'i skyon dang bcas pa ste/ bcom ldan 'das kyis rtsa ba'i rgyud du gsungs pa/ phra rab rdul rnams ldan pa min/ /thams cad tshe na rtag par 'gyur/ /phra rab rdul rnams bral ba min/ /thams
<p>22b</p>
<p>22b.1</p>cad tshe na mi rtag 'gyur/ /dngos po rtag tu mi rtag min/ /phra rab rdul chas phye ba las/ /yan lag yod dang yan lag med/ /ces pa phyogs yongs 'dzin pa las/ /rnam par shes dang tshangs smra ba'i/ /g.yo can rnams kyis 'chad par byed/ /bde gshegs rgyal ba'i
<p>22b.2</p>tshul la phyogs/ /gnyis spangs de rnams bsngags par 'os/ /rtag dang mi rtag 'dzin spangs pa/ /bden gnyis tshul la gnas pa rnams/ /bden pa gnyis la brten byas nas/ /sangs rgyas rnams kyis chos bstan pa/ /slob dpon gang rnams byed de rnams/ /
<p>22b.3</p>sangs rgyas pa gzhan mu stegs can zhes so/ /de'i phyir stong pa nyid dang snying rje'i bdag nyid rnam par dag pa'i sems zhes bya ba dang ldan pa'o/ /de gzugs kyi mtshan nyid can ma yin te/ rdul phra rab yod pa ma yin pa'i phyir ro/ /gzugs med pa'i mtshan nyid can ma yin te
<p>22b.4</p>stong pa la yod pa nyid kyi phyir ro/ /rtag pa dang chad pa las grol ba yang bcom ldan 'das shes pa dang shes bya gcig pa'i sku can no zhes pa'o/ /de ltar rnam par shes pa'i sgrib pa rnam par dag pas stong pa chen po yi ge lnga'i rdo rje'i stong pa dang po rnam par shes pa 'gog pa'i mtshan
<p>22b.5</p>nyid can de rnam par shes pa'i chos nyid las 'das pa nyid kyi phyir dang / de rnam par shes pa gzhan no zhes gsungs pa'i phyir ro/ /de'i rigs su skyes pa nam mkha' la sogs pa'i khams dang dbang po rnams kyi yang 'das pa nyid do zhes so/ /de'i phyir thams cad nye bar 'dus
<p>22b.6</p>pa'i rnam par shes par bya ba med pa kho na'o/ /de'i phyir yi ge so so'i ming gis sku bzhi'i bdag nyid can phyag gi 'os mchog rab bla ma gsal ba kho na'o/ /gang gsung bar 'gyur ba/ kA sogs yi ge rnams kyis de bzhin gshegs rnams kyis/ /dang po'i sangs rgyas ris med
<p>22b.7</p>gang gis sprul pa dang / /longs spyod rdzogs pa bzang po'i chos dang dag pa ste/ /sku bzhi gsungs pa de la spyi bos rab btud nas/ /zhes pa gnas pa'o/ /da ni 'du byed 'gog pa'i mtshan nyid can gzhan de rnams 'du byed rnams so zhes pa'i gsung dang / rlung la sogs pa'i
<p>23a</p>
<p>23a.1</p>khams dang dbang po rnams sgrib pa med pa nyid las stong pa gnyis pa'i bstod pa gsungs pa/ rnam par bcas kyang zhes pa la sogs pa'o/ /gang mchog gi dang po'i sangs rgyas bcom ldan 'das mas 'khyud pa de'i sa gnyis su med pa de kho na la phyag 'tshal gyi
<p>23a.2</p>gzhan la ma yin zhes pa'o/ /shes rab ma ni gang stong pa nyid do/ /bcom ldan 'das ma zhes pa b+ha ga ni chos kyi dbyings te/ thams cad du 'gro yang de kho na nyid ma rig pa rnams kyis blta bar bya ba ma yin pa dang / dbang phyug la sogs pa'i yon tan dang ldan pa gang la yod pa'o
<p>23a.3</p>zhes pa'o/ /ji skad du phyag rgya chen po'i thig ler/ ji ltar til son til mar dang / /ji ltar shing la son pa'i me/ /de bzhin chos rnams thams cad la/ /yang dag gnas kyang mi mthong ba/ /chos kyi dbyings ni b+ha gar bshad/ /b+ha ga rin chen za ma tog /gang phyir dbang phyug
<p>23a.4</p>sogs yon tan/ /ldan pa de phyir b+ha gar bshad/ /ces so/ /ci'i mtshan nyid can zhe na/ gsungs pa/ rnam par bcas kyang rnam med do/ /rnam pa ni 'dzin pa'i rnam pa ste/ 'das pa dang ma 'ongs pa'i don mthong ba'i phyir rgya che ba dang / 'das pa dang ma 'ongs pa'i don med pa'i
<p>23a.5</p>phyir zab pa zhes brjod do/ /rdo rje gur du yang / dngos dang dngos po med pa dang / /gdod nas grol ba'i de bzhin gshegs/ /gzugs med gzugs dang ldan pa'i mchog /zab cing rgya che'i gzugs dang ldan/ /zhes so/ /mchog gi dang po'i sangs rgyas ni/ /mchog skad
<p>23a.6</p>cig gcig dang rnam pa lnga dang rnam pa nyi shu dang sgyu 'phrul dra bas mngon par byang chub pa'i mtshan nyid can mi 'gyur ba'i skad cig ste/ des dang por sangs rgyas pa'o/ /dang po'i sgra ni dang po dang tha ma med pa rjod par byed pa yin la/ dang po dang tha ma med pa'i phyir/ dbus med par
<p>23a.7</p>don gyis bshad do/ /des na dang po yang 'di yin la sangs rgyas kyang ngo shes pa dang po'i sangs rgyas so/ /gal te yang dang por sangs rgyas yin na de'i tshe mtha' dang bar du sangs rgyas nyid med par 'gyur ro zhe na/ de ltar yang ma yin te gang gi phyir 'di ni dus gsum du dge ba can nyid kyi
<p>23b</p>
<p>23b.1</p>phyir zhes pa'o/ /sgyu 'phrul dra bar yang / /sangs rgyas thog ma tha ma med/ /dang po'i sangs rgyas rigs med pa/ /ye shes mig gcig dri ma med/ /ye shes lus can de bzhin gshegs/ /zhes so/ /bshad pa 'di yi ge la gnas pa ma yin no zhes kyang bsam par mi bya ste/ gang gi phyir
<p>23b.2</p>sgra dang bzang por smra ba'i lugs la yang an+tat+pa t+ya nu kul mA na ya zhes pa la sogs pa rnams su sgra brjod pa las mchog sbyin pa mi gtsang bar 'gyur ba des na brda phyin ci log pa ste/ ji skad du/ rigs med mtha' dag gzugs las te/ /thob pa cha yis chog pa nyid/ /ces so/ /
<p>23b.3</p>rnam pa dang bcas pa nyid kyi phyir dang / rnam pa med pa nyid kyi phyir shes bya ma lus pa mthong ba las sangs rgyas so zhes rim pa kho nas so/ /kye'i rdo rjer yang / dngos dang dngos po med pa dang / /dngos po rtogs phyir sangs rgyas pa/ /zhes so/ /mchog gi dang po'i sangs rgyas zhes pa rnam
<p>23b.4</p>dbye med pa'i tshig go/ /yang na bcom ldan 'das zhes pa 'di dang khyad par gyi bsdu pa'o/ /de nyid kyi phyir mun pa'i gnas skabs dang bral ba las kun mkhyen no/ /de gsungs pa/ sad pa'i skabs song sangs rgyas te/ /thams cad mkhyen pa zhes bsgrags pa/ /thams cad
<p>23b.5</p>rig cing nges grol ba/ /mun pa'i skabs song med pa'o/ /zhes so/ /bcom ldan 'das shes pa khams drug rnam par dag pa nyid kyi phyir dbang phyug la sogs pa'i yon tan gyi mtshan nyid can gyi b+ha ga 'di la yod pas na'o/ /rtsa ba'i rgyud du yang / dbang phyug dang ni
<p>23b.6</p>gzugs bzang dang / /dpal dang grags dang ye shes dang / /brtson 'grus phun sum tshogs pa ste/ /drug rnams b+ha ga zhes par bshad/ /sum cu rtsa drug khams dag pa/ /sa sogs rdo rje btsun mo rnams/ /de yi yon tan dbang phyug sogs/ /drug po de rnams
<p>23b.7</p>b+ha gar bsgrags/ /zhes so/ /kye'i rdo rjer yang / 'joms byed b+ha ga zhes bya ste/ /bdud dang nyon mongs dgra bcom phyir/ /shes rab kyis gzhom nyon mongs te/ /de phyir shes rab b+ha gar brjod/ /ces so/ /skye 'jig spangs pa zhes pa skye ba dang / 'jig pa dag ni dkar
<p>24a</p>
<p>24a.1</p>po dang nag po'i phyogs dag ste/ de dag gis rdo rje la mi gnas pa lhan cig skyes pa'i sku cha bcu drug la ni zhes so/ /gang ye shes kyi le'ur gsung par 'gyur ba/ 'dir shes rab ni cha bco lnga'i bdag nyid dkar po'i phyogs so/ /nag po'i phyogs zla ba'i cha
<p>24a.2</p>nyams pa ni thabs so/ /de bzhin du dkar po mtshan mo'o/ /nag po nyin mo'o/ /de'i phyir lhan cig skyes pa'i sku ni shes rab ma yin thabs kyang min pa 'di ni sangs rgyas rnams kyi lhan cig skyes pa'i sku ste/ de ltar yod pa dkar po'i phyogs ma yin no/ /med pa ste cha'i dngos po
<p>24a.3</p>med pa nag po'i phyogs ma yin no/ /yod med min te 'di dag phan tshun 'gal ba'i phyir tshogs pa med do/ /gnyis ka'i bdag nyid min pa'ang min/ /zhes pa dkar po dang nag po'i phyogs 'di dag ma gtogs pa lhan cig skyes pa'i bde ba de ma yin no/ /de ltar mtha' bzhi yongs su dag
<p>24a.4</p>pa'i cha bcu drug pa stong pa nyid kyi chos can te/ lhan cig skyes pa'i sku ru brjod de/ rnal 'byor pa rnams kyi bzhi pa zad pa las rgyu mthun pa'o/ /de ltar na ma ning ngo zhes grub bo zhes so/ /rtsa ba'i rgyud du yang / /skye dang 'jig pa dkar po dang / /nag po'i phyogs de rab gnas pa'o/ /de
<p>24a.5</p>dag dbus su gang ba gang / /gang ba de ni mi gnas nyid/ /ces so/ /'gyur med bde ba zhes pa nor bu dang / pad+ma las 'gyur ba med pas na 'gyur med de 'dis bde ba zhes pa byang chub kyi sems rnam 'gyur med pa gang gi yin pa zhes pa'o/ /dgod pa la sogs bde ba spangs/ /zhes
<p>24a.6</p>pa dgod pa kho na bde ba gang gi dang po yin la/ bde ba kho na bde ba nyid de/ sogs pa'i sgra las lta ba dang 'khyud pa dang lag bcangs dang gnyis sbyor du brjod pa ste de spangs pa zhes pa'o/ /'o na mi 'gyur ba'i bde ba kho nas chos pa ma yin nam/ dgod pa la sogs bde ba spangs/ /zhes
<p>24a.7</p>zlos pa gsungs pa ci'i don zhe na/ bden mod/ de kho na nyid ma yin pa la de kho na nyid du mngon par nga rgyal ba bsal ba'i don du ste/ gzhan du na lha la yod pa'i bde ba yang de kho na nyid du 'gyur ro/ /rtsa ba'i rgyud du gsungs pa/ dbang po gnyis skyes bde ba lha/ /chags can rnams kyi
<p>24b</p>
<p>24b.1</p>de nyid bshad/ /'jig rten gsum spyod las grol ba/ /'gyur med bde ba sangs rgyas kyi'o/ /dgod dang lta la sogs las grol/ /gnyis sbyor thams cad rnam par spangs/ /rgyu dang 'bras las nges grol ba/ /'jig rten gsum snang gnyis su med/ /ces so/ /sangs rgyas
<p>24b.2</p>rnams kyis skyed par mdzad/ /ces pa/ sangs rgyas rnams te phung po lnga rnams 'dod chags chen po'i mes 'khor lo'i bag chags kyi dri ma dang bral bar byed pa'i phyir/ skyed byed skye dgu'i bdag po ste/ /gti mug rnams g.yo ba med pa'i ro'i khams ltar ro zhes pa'o/ /sku
<p>24b.3</p>gsum rnams dang ldan pa zhes pa chos kyi sku la sogs pa rnams dang ldan pa'o/ /'o na ye shes kyi sku sangs rgyas bcom ldan 'das rnam par shes pa'i chos nyid las 'das pa nyid kyi phyir/ sems la sogs pa'i chos dang bral ba rnam par rtog pa med pa ste/ rnam par shes pa'i chos
<p>24b.4</p>nyid 'das/ /ye shes gnyis med tshul 'chang ba/ /zhes gsungs pa'i phyir ro/ /de ltar chos can med na chos rnams skye ba mi rigs pa'i phyir gzhan gyi don byed pa po nyid kyang med do/ /chos kyi sku la sogs pa rnams kyis gzhan gyi don byed pa yang ma yin te/ /de rnams
<p>24b.5</p>'dzin pa po la sogs pa'i bye brag gis so sor snang ba'i phyir/ rnam par rtog pa dang bcas pa nyid do/ /rnam par rtog pa med pa dang / rnam par rtog pa dang bcas pa dag lhan cig pa nyid ces bya ba yang ma yin zhing / lhan cig pa nyid med na sku gsum dang ldan zhes ji ltar
<p>24b.6</p>brjod ce na bden par brjod mod/ bcom ldan 'das kyi ye shes kyi sku de kho na sngon gyi smon lam gyi 'phen pa'i dbang gis dge ba yongs su smin pa'i sems can gyi bsam pa'i snang ba las rnam pa bzhir rigs kyang rnam par rtog pa med pa'i tshul gyis yid bzhin gyi nor bu ltar
<p>24b.7</p>'gro ba'i don byed pa'o zhes pa'o/ /gang ye shes kyi le'ur gsung bar 'gyur ba/ gzhan don phun sum tshogs pa'i ched du gnyid mthug po'i gnas skabs zad pa las chos kyi skur gyur pa ste/ de yang shes rab thabs kyi rang bzhin mun pa nges par bral ba ye shes rnam par shes pa'i dbye
<p>25a</p>
<p>25a.1</p>ba las zhes pa la 'dir ye shes ni rnal 'byor ba'i 'dzin pa'i sems so/ /rnam par shes pa ni gzhan gyi sems shes pa gzung bar bya ba shes bya'i mtshan nyid can no/ /de ltar 'dzin pa'i sems ni rnal 'byor pa rnams kyi shes rab ste/ rtog pa dang bral ba nyid kyi
<p>25a.2</p>phyir ro/ /thabs kyi sems ni yongs su brtags pa ste/ snying rje'i mtshan nyid can no/ /des na 'dzin pa dang gzung ba'i dbye bas shes rab dang thabs kyi rang bzhin gzhan gyi don byed pa po ni chos kyi sku'o/ /de yang lhan cig skyes pa las byung ba'o zhes pa'o/ /de ltar lte bar rgyu
<p>25a.3</p>mthun pa lhan cig skyes pa'o/ /snying ga chos kyi 'khor lor rnam par smin pa'o/ /de 'di lta ste chos kyi sku ni longs spyod rdzogs pa'i sku ste/ gzhan don phun sum tshogs pa'i ched du sgra brnyan lta bur sems can du ma'i don mdzad pa'o/ /'dir lha'i mig gis gang 'das
<p>25a.4</p>pa dang ma 'ongs pa'i gzugs mthong ba ni gzugs brnyan gyi rnam pa shin tu dang bar te/ der sgra gang nges par rgyu ba de sgra brnyan no/ /longs spyod rdzogs pa'i sku ni shes rab dang thabs kyi ngo bo ste/ lha'i rna bas lha'i rnam par shes pa ni 'dzin pa'o/ /sgra brnyan ni gzung bya'o/ /
<p>25a.5</p>des na 'das pa dang ma 'ongs pa'i dus dang grangs mkhyen te/ bskal ba che ge mo la dang / dus bzhi che ge mo dang / lo che ge mo dang / zla ba che ge mo dang / phyogs che ge mo dang / nyin zhag che ge mo la sogs pa la che ge mo byung bar gyur to/ /che ge mo 'byung bar 'gyur ro zhes
<p>25a.6</p>pa'o/ /des na sems can rnams gdul bar bya'o zhes pa ste/ rmi lam gyi gnas skabs zad pa la mgrin par skyes bu byed pa longs spyod rdzogs pa'i sku ste steng du khu bas so/ /sems can rnams ni smin pa'i rgyu ru slar yang longs spyod rdzogs pa'i sku 'di ni sprul pa'i sku
<p>25a.7</p>ru 'gyur te/ shes rab thabs kyi bdag nyid do/ /gcig yin yang sems can rnams la sprul pa sna tshogs ston pas du ma'o/ /de ltar gcig dang du ma dag sbyor ba ni don dam par te/ shes rab dang thabs so/ /kun rdzob tu ni gcig dang du mar 'gal ba'o/ /de yang sad pa'i
<p>25b</p>
<p>25b.1</p>gnas skabs zad pa las dpral bar dri ma med par sprul ba'i sku gzugs ma lus pa ston pa'o/ /nor bu chen po rin chen tog /ces pa'o/ /de ltar lhan cig skyes pa gcig po de kho na chos dang longs spyod rdzogs pa dang sprul pa'o zhes pa rnam pa bzhi'o zhes so/ /dus gsum
<p>25b.2</p>yang dag rig ces pa dus gsum la yod pa dus gsum pa yin la/ de yang dag par rig pa ste/ rang gzhan gyi sems kyi rnam par rtog pa skye mched drug rig pa'i phyir ro/ /rtsa ba'i rgyud du gsungs pa/ rang gi sems dang gzhan sems kyi/ /gzhan dag skye mched gang gi phyir/ /
<p>25b.3</p>pha rol sems kyi rnam rtog gang / /skye mched drug gi mtshan nyid can/ /bdag gi sems kyi rnam rtog gang / /skye mched drug gi mtshan nyid do/ /kun mkhyen shes pa 'dzin byed de/ /byung dang 'byung 'os bsgribs pa'o/ /zhes so/ /da ni tshor ba 'gog pa'i mtshan nyid can
<p>25b.4</p>gzhan 'di ni tshor ba'o zhes gsungs pa las me'i khams dang dbang po la sogs pa rnams sgrib pa med pa nyid ces pa stong pa gsum pa bden don rnam pa bcu gnyis dang de kho na nyid rnam pa bcu drug rig pa la bstod pa gsungs pa/ sangs rgyas zhes pa la sogs pa'o/ /
<p>25b.5</p>sangs rgyas dus kyi 'khor lo la phyag 'tshal nas 'grel bshad de pad+ma dkar po bdag gis ni bri bar bya'o zhes 'chad par 'gyur ba dang sbrel lo/ /dus ni 'dir srog chen po ste/ de yang lus dang ngag dang sems rnam par dag pa'i rim pas g.yon pa dang g.yas pa dang / a
<p>25b.6</p>wa d+hU ti ra 'gyur ba'i dbugs yongs su rdzogs par rgyu bar byas nas grub pa'o/ /des sa bcu gnyis rnam par dag pas 'pho ba bcu gnyis kyi dbugs 'gags pa 'khor lo zhes pa'o/ /rtsa ba'i rgyud du gsungs pa/ /dus chen po ni srog chen po/ /'bras bu'i dbugs bgrod
<p>25b.7</p>zad pa las/ /stong phrag nyi shu rtsa gcig dang / /brgya phrag drug gi dbugs rnams te/ /srid pa gsum du dbugs 'khor lo/ /'di ni dus kyi 'khor lor bshad/ /ces so/ /de nyid kyi phyir sangs rgyas zhes pa skad cig gcig gis mngon par byang chub pa skad cig thams cad rnam
<p>26a</p>
<p>26a.1</p>par 'byed pa ste/ dbugs kyi grangs kyi mtha' zhes ji srid pa'o/ /gang du stong phrag nyi shu rtsa gcig dang brgya phrag drug mchog tu mi 'gyur ba'i bde ba skad cig tu rdzogs pa na mngon par byang chub pa ste/ skad cig de nas chos rnams thams cad skye ba med pa gnas pa med
<p>26a.2</p>pa 'jig pa med pa'o/ /de'i phyir gcig dang du ma'i skad cig dang bral ba rigs med pa lhan cig skyes pa'i dga' ba lhan cig skyes pa'i sku yin la de la zhes pa'o/ /seng ge'i khrir bzhugs zhes pa seng ge'i khri nam mkha'i khams rnam pa thams cad pa'i rin po ches brgyan pa shes rab kyi gzugs te/ de la
<p>26a.3</p>byang chub kyi sems mi 'gyur ba'i tshul gyis bzhugs pa'o zhes pa'o/ /srid pa gsum gyis mchod ces pa dgod pa la sogs pa dang bral ba'i phyir srid pa gsum ste lus dang ngag dang sems rnams kyis mchod pa ste/ rdo rje nor bu las gyen du shes rab kyi ye shes kyi stobs kyis
<p>26a.4</p>bkug nas spyi gtsug tu 'dzin pa'o/ /de nas mchod pa'o zhes pa'o/ /rdo rje'i rnal 'byor zhes pa rdo rje ste/ ye shes dang sems dang ngag dang lus kyi thig le dbyer med pa rnams kyi dag pa dang chos dang longs spyod rdzogs pa dang / sprul pa'i sku'i pad+ma rnams su sbyor ba ste/ 
<p>26a.5</p>de yang dag par 'byor pa zhes pa'o/ /gcig ste gnyis su med pa de kho na nyid rnam par thar pa bzhi dang tshangs pa'i gnas bzhi rnams dang lhan cig tu 'dres par gyur pa gcig dang du ma'i skad cig dang bral ba'i ye shes so/ /'pho ba'i bag chags dang bral ba'i phyir rnam par
<p>26a.6</p>dag pa'o/ /de kho na nyid re re yang sku'i rab tu dbye ba rnams kyis rnam pa bcu drug tu snang ste/ gang le'u 'di kho nar gsung bar 'gyur ba/ de las sku'i dga' ba dang gsung gi dga' ba dang thugs kyi dga' ba dang ye shes kyi dga' ba dang / de bzhin du sku'i mchog dga' dang / 
<p>26a.7</p>gsung gi mchog dga' dang / thugs kyi mchog dga' dang / ye shes kyi mchog dga' dang / de bzhin du sku'i
<p>26b</p>
<p>26b.1</p>lhan cig skyes pa'i dga' ba dang / gsung gi lhan cig skyes pa'i dga' ba dang / thugs kyi lhan cig skyes pa'i dga' ba dang / ye shes kyi lhan cig skyes pa'i dga' ba ste/ de ltar de nyid rnam pa bcu drug ni lhan cig skyes pa'i sku zhes brjod par bya la/ de nas chos kyi sku de nas
<p>26b.2</p>longs spyod rdzogs pa'i sku dang de nas sprul pa'i sku'o/ /de bzhin du lhan cig skyes pa'i gsung dang lhan cig skyes pa'i thugs dang / lhan cig skyes pa'i ye shes dang / chos kyi gsung dang / chos kyi thugs dang / chos kyi ye shes dang / longs spyod rdzogs pa'i gsung dang / longs spyod
<p>26b.3</p>rdzogs pa'i thugs dang / longs spyod rdzogs pa'i ye shes dang / sprul pa'i gsung dang / sprul pa'i thugs dang / sprul pa'i ye shes so zhes so/ /de ltar cha bcu drug gi sgrib pa zad pa'i phyir/ rdo rje zla ba dri med 'od/ /ces grub bo/ /de nyid kyi phyir rdo rje zla ba dri med 'od nyid las srid med
<p>26b.4</p>srid pa song ba ste/ srid med mya ngan las 'das pa dang srid pa 'khor ba yin la/ de dag 'khor ba spro ba'i rgyu can dag ste/ de dag dang bral ba de la'o/ /de'i phyir shes dang shes bya gcig gyur te/ shes pa 'khor ba las rgal bar mi 'gyur ba dang / shes bya mya ngan las 'das pa las
<p>26b.5</p>kyang 'das pa'i gzugs te/ de dag gis gcig tu gyur pa ni rtag pa dang chad pa las nges par grol ba nyid kyi phyir dbyer med pa'i ngo bo'o/ /de nyid kyi phyir yang dag pa'i sbyor ba'i tshul las rgyal ba mchog gi 'dus pa ste sgrib pa med pa'i phung po dang / khams dang dbang po la
<p>26b.6</p>sogs pa rnams kyi tshogs pa'o zhes pa'o/ /rnam pa bcu gnyis kyi bden don zhes pa la bden don ni de kho na nyid rin po che'o/ /de yang rnam pa bcu gnyis su dbye ste/ ma rig pa la sogs pa yan lag bcu gnyis srog la sogs pa rlung bcu gnyis kyi ngo bo rnams 'gags pa zhes
<p>26b.7</p>pa'o/ /rtsa ba'i rgyud du gsungs pa/ srog la sogs pa rlung ma dag /yan lag bcu gnyis rigs byung ba/ /de rnams khyim du yang dag bshad/ /de rnams la ni gza' rnams 'byung / /rnam pa bcu gnyis 'khor lo 'di/ /yan lag bcu gnyis srid par bshad/ /yan lag bcu
<p>27a</p>
<p>27a.1</p>gnyis 'gags pa yis/ 'jig rten 'dren pa rdzogs sangs rgyas/ /zhes te/ rdo rje nyi ma snang ba che/ /zhes grub bo/ /byang chub sems zhes pa dpal 'dus pa la sogs par yongs su bshad pa ste/ thog ma tha ma med zhi ba/ /dngos dang dngos med zad
<p>27a.2</p>pa'i gtso/ /stong nyid snying rje dbyer med pa/ /byang chub sems zhes bya bar bshad/ /ces so/ /rgyal ba'i rdo rje'i gnas zhes pa rgyal ba na dus gsum gyi rdzogs pa'i sangs rgyas rnams te/ de rnams kyi rdo rje ni dbyer med pa'i ye shes bde ba chen po dang bar dang tha mar dge ba'o/ /de'i
<p>27a.3</p>gnas ni gtsug tor dang / rdo rje nor bu pad+mar gnas pa'o/ /de ltar bden don rnam pa bcu gnyis pa de kho na nyid rnam pa bcu drug rig pa/ bcom ldan 'das dpal dus kyi 'khor lo de kho na nyid rin po che ma rig pa la sogs pa'i yan lag 'gags pa las khams bco brgyad
<p>27a.4</p>kya rnam par 'gyur ba dang bral ba/ 'gro ba'i don mdzad pa'o zhes pa'o/ /'phags pa rdo rje snying pos/ kye'i rdo rjer gang gsungs pa/ rnal 'byor pa rnams la phyi rol gyi gzugs med do/ /lta ba po med do/ /mig gi rnam par shes pa med do/ /de bzhin du sgra med do/ /nyan pa po med
<p>27a.5</p>do/ /rna ba'i rnam par shes pa med do/ /de bzhin du dri med do/ /sgom pa po med do/ /sna'i rnam par shes pa med do/ /de bzhin du ro med do/ /myong ba po med do/ /lce'i rnam par shes pa med do/ /de bzhin du reg bya med do/ /reg pa po med do/ /lus kyi rnam par shes pa med do/ /de
<p>27a.6</p>bzhin du chos med do/ /shes pa po med do/ /yid kyi rnam par shes pa med do zhes pa'o/ /de bzhin du mig la sogs pa rnams kyang yod pa ma yin te/ de ltar khams bco brgyad dang bral ba'i de kho na nyid rin po che rnal 'byor bas ma rig pa la sogs pa 'gog pas
<p>27a.7</p>bsgom par bya'o/ /ji skad du 'bum phrag lnga pa mngon par brjod par/ 'gyur ba'i ma rig 'gags pa yis/ /'du byed nges par 'gog pa yin/ /'du byed nges par 'gags pa yis/ /rnam par shes pa 'gog pa yin/ /rnam par shes pa 'gags pa yis/ /ming dang gzugs
<p>27b</p>
<p>27b.1</p>dag 'gog pa'o/ /ming dang gzugs dag 'gags pa yis/ /skye mched drug po 'gog pa'o/ /skye mched drug po 'gags pa yis/ /reg pa yang ni 'gog pa'o/ /reg pa'ang nges par 'gags pa yis/ /tshor ba nges par 'gog pa'o/ /tshor ba nges par 'gags pa yis/ /sred
<p>27b.2</p>pa yang ni 'gog pa'o/ /sred pa nges par 'gags pa yis/ /nye bar len pa 'gog pa yin/ /nye bar len pa 'gags pa yis/ /srid pa'ang nges par 'gag pa yin/ /srid pa'ang nges par 'gags pa yis/ /skye ba'ang nges par 'gag pa yin/ /skye ba'ang nges par 'gags
<p>27b.3</p>pa yis/ /rga dang 'chi ba 'gag pa'o/ /phung po khams rnams nges 'gags pa/ /de nyid nye bar zhi bar bshad/ /de ltar lus 'di 'gags pa yis/ /srog rlung yang ni 'gag pa'o/ /srog rlung nges par 'gags pa yis/ /byang chub sems ni 'gag pa'o/ /byang chub
<p>27b.4</p>sems ni 'gags pa yis/ /'pho ba nges par 'gag pa'o/ /'pho ba'i skad cig 'gags pa yis/ /rnal 'byor ba kun sangs rgyas nyid/ /de bzhin nyon mongs 'gags pa yis/ /las rnams dag kyang nges par 'gog /las rnams nges par 'gags pa yis/ /sdug
<p>27b.5</p>bsngal yang ni 'gag par byed/ /sdug bsngal yang ni 'gags pa yis/ /de ni nyon mongs skye mi 'gyur/ /nyon mongs skye ba med pa las/ /skye ba 'byung bar mi 'gyur ro/ /de yi skye ba 'byung med par/ /sdug bsngal yang ni skye mi 'gyur/ /sdug bsngal med pas rnal 'byor pa/ /
<p>27b.6</p>bde ldan sems can don rtag byed/ /ces so/ /da ni 'du shes 'gog pa'i mtshan nyid can de 'du shes gzhan no zhes pa'i gsung las chu la sogs pa'i khams rnams dang dbang po la sogs pa rnams sgrib pa med pa nyid ces pa stong pa bzhi pa sku bzhi'i bdag nyid rnam par thar
<p>27b.7</p>pa bzhi rnam par dag pa shes rab dang / thabs gnyis su med pa rdo rje bzhis rnam par mdzes pa la bstod pa gsungs pa/ kun mkhyen zhes pa ste/ gang shes rab dang thabs kyi bdag nyid gnyis su med pa rnal 'byor dang po'i sangs rgyas de la phyag 'tshal nas zhes pa'o/ /
<p>28a</p>
<p>28a.1</p>de yang bcom ldan 'das 'di ni stong pa nyid kyi rnam par thar bas rnam par dag pa ye shes rdo rje shes rab dang / thabs kyi bdag nyid lhan cig skyes pa'i sku thams cad shes pa nyid thob pa ni thams cad mkhyen pa ste/ thams cad gzigs pa nyid kyi phyir ro/ /mchan
<p>28a.2</p>ma med pa'i rnam par thar pas rnam par dag pa thugs rdo rje shes rab dang thabs kyi bdag nyid chos kyi sku rnam pa thams cad mkhyen pa nyid brnyes pa ni ye shes kyi sku ste/ mchog tu mi 'gyur ba'i bde bas gnas pa nyid kyi phyir ro/ /smon pa med pa'i rnam par thar bas rnam par
<p>28a.3</p>dag pa gsung rdo rje shes rab dang thabs kyi bdag nyid longs spyod rdzogs pa'i sku lam mkhyen pa nyid brnyes pa ni nyin mor byed pa'i sku ste/ mtha' yas pa mtha' yas pa'i sems can gyi skad rnams kyis dus gcig tu 'jig rten pa dang 'jig rten las 'das pa'i chos ston pa
<p>28a.4</p>po nyid kyi phyir ro/ /mngon par 'du mi byed pa'i rnam par thar pas rnam par dag pa sku rdo rje shes rab dang thabs kyi bdag nyid sprul pa'i sku lam gyi rnam pa mkhyen pa nyid brnyes pa ni pad+ma'i 'dab ma rgyas pa'i spyan can te/ mtha' yas pa mtha' yas pa'i sprul pa'i sku rnams kyis
<p>28a.5</p>dus gcig tu rnam pa thams cad pa'i sku'i bkod pa spro bar byed pa'i phyir ro/ /de ltar rnam par thar pa sku gsung thugs chags srid dang 'jig pa song rnams kyi dag pa zhes pa la chags pa ni 'dir ye shes so/ /srid pa dang 'jig pa 'dir spro ba dang sdud pa dag song ba dag ste slar mi
<p>28a.6</p>ldog pa dag gang rnams la yod pa zhes pa'o/ /lha mi lha min gyis bstod pa ni khams gsum pas zhabs kyi pad+ma la phyag byas pa zhes pa'i don to/ /'o na gang kun mkhyen de kho na dang po'i sangs rgyas bcom ldan 'das ma yin nam/ ci'i don du dang po'i sangs rgyas zhes slar
<p>28a.7</p>gsungs she na bden mod/ seng ge dang 'phrog byed la sogs pa'i thams cad mkhyen pa rnams kyang yod do zhes pas/ de'i 'dod pa bsal ba'i ched du ste gang gi phyir de rnams la sems can thams cad kyi skad kyis chos thams cad ston pa bo nyid med pa'o/ /'o na gang thams cad mkhyen pa de
<p>28b</p>
<p>28b.1</p>kho na ye shes kyi sku can ma yin nam/ ci'i phyir ye shes kyi sku zhes zlos pa gsung zhe na/ bden mod gzhan nyan thos dang rang sangs rgyas rnams kyis yang dag par rdzogs pa'i sangs rgyas nyid gsal ba'i ched du ste gang gi phyir de rnams lhag ma dang bcas pa'i mya ngan las 'das pa la gnas
<p>28b.2</p>pa nyid kyi phyir ro/ /yang dag par rdzogs pa'i sangs rgyas ni lhag ma kun las nges par grol ba nyid kyi phyir ro/ /lhag ma dang bcas pa dang / lhag ma med pa sgyu 'phrul dra bar shin tu gsal lo/ /ji skad du/ lhag bcas phung po yod na yang / /nyon mongs rnams kyi gdung med nyid/ /lhag
<p>28b.3</p>med bag chags yod min pas/ /dri med nam mkha' ji bzhin no/ /zhes so/ /'o na gang ye shes kyi sku de kho na mi shes pa'i mun pa 'joms pa nyid kyi phyir nyin mor byed pa'i sku ma yin nam/ ci'i don du nyin mor byed pa'i sku zhes zlos pa'i tshig gsung zhe na/ bden mod/ gzhan rnam
<p>28b.4</p>par shes par smra ba'i sangs rgyas pa rnam par shes pa'i chos nyid la gnas pa nyid kyi phyir ro/ /ye shes kyi sku nyin mor byed pa'i sku rnam par shes pa'i chos nyid las 'das pa yang dag par rdzogs pa'i sangs rgyas so zhes pa'o/ /'o na gang rgyud du brjod par bya ba'i ye shes kyi sku de gzugs
<p>28b.5</p>can ma yin la/ gang pad+ma'i 'dab ma rgyas pa'i spyan can de gzugs can yin pas 'di 'gal ba'o zhes/ skyon 'di med de 'dir pad+ma'i sgras nges pa'i don du nam mkha'i khams brjod la/ pad+ma nam mkha'i khams der pad+ma'i 'dab ma rnams bzhin du rigs brgya ring ba'i ngo bo nyid
<p>28b.6</p>kyis gnas pa'i sems can rnams so zhes pad+ma'i 'dab ma'o/ /de rnams kyi mtha' ji srid par bcom ldan 'das gang gis spyan brgya rnams yin pa ni pad+ma 'dab ma rgyas pa'i spyan zhes pa'o/ /rgyal ba'i bdag po'i lhan cig skyes pa zhes pa rgyal ba rnams kyi bdag po ni khyab par byed pa nyid kyi
<p>28b.7</p>phyir drug pa ye shes kyi phung po'o/ /de yang 'di yin la shes rab kyi gzugs dang lhan cig skyes pas na lhan cig skyes pa yang ste/ de'i sku zhes pa khyad par ro/ /dus gsum pa'i ngo bo 'dzin pa'i phyir/ chos te rtag pa dang mi rtag pa la sogs pa dang bral ba'o/ /de'i sku ni phung po zhes
<p>29a</p>
<p>29a.1</p>pa'o/ /yang dag par longs spyad par bya bas na/ longs spyod rdzogs pa ste/ sems can thams cad kyi skad kyi bdag nyid do/ /sprul bar bya bas na sprul pa ste rnam pa thams cad mchog dang ldan pa'o zhes pa'o/ /'o na sku rnams bsgrub par bya ba de rgyal ba rnams sgrub
<p>29a.2</p>pa pos stong pa nyid kyi ye shes bde ba dam pa sgrub par byed pa rnams kyis shes pa tha dad pa nyid kyis kun mkhyen gyi ye shes kyi sku zhes pa la sogs pa bstan par rigs na/ de ji ltar kun mkhyen ye shes sku zhes brjod/ ji skad du/ gzugs kyi tshogs pa mtha' yas pa/ /bdag
<p>29a.3</p>gi sprul pa'i sku mchog go/ /sgra yi phung po mtha' yas pa/ /bdag gi longs spyod rdzogs sku mchog /chos kyi phung po mtha' yas pa/ /bdag gi chos kyi sku rab bsgrags/ /bde ba'i phung po mtha' yas pa/ /bdag gi bde sku 'gyur med mchog /gong bu'i phung po de bzhin sku/ /
<p>29a.4</p>yang dag bsags par yongs su bsgrags/ /gang phyir sku rnams bsgrub bya sku'i/ /sems can kun mgu sgrub byed pa'i/ /stong nyid ye shes bde dam pas/ /sgrub po rgyal ba min par 'gyur/ /zhes so zhe na/ bden pa brjod mod/ bsgrub par bya ba rnams dang / sgrub pa po
<p>29a.5</p>rnams dang sgrub par byed pa rnams gcig pa nyid dang gzhan nyid ma yin no/ /de med par 'di dang 'di de ma yin no zhes pa de ltar mi 'gyur ro/ /gal te bsgrub par bya ba la sogs pa rnams gcig pa nyid na de'i tshe su zhig ci yis ci zhig sgrub par byed/ 'on te gzhan nyid na de'i
<p>29a.6</p>tshe su zhig gi ci zhig gis 'bras bur 'gyur zhes pa'i don to/ /bde ba chen po'i sku la sogs pa bsgrub par bya ba yang ma yin te/ sgrib pa thams cad dang bral ba med par sangs rgyas ma yin la/ sangs rgyas med na bde ba chen po'i sku la sogs pa bsgrub par bya'o zhes pa'i nges
<p>29a.7</p>pa med pa'i phyir kun mkhyen ye shes sku zhes pa yang 'gyur ro/ /sku rnams kyi mtshan nyid ni sgrub thabs kyi le'ur gang gsungs par 'gyur ba/ rnam pa thams cad mchog ldan pa'i/ /sku ni rang rang bsam pa yis/ /mos pa sna tshogs sems can gyis/ /mthong ba sprul pa'i
<p>29b</p>
<p>29b.1</p>mtshan nyid do/ /sku gang sems can kun gyi sgras/ /sems can bsam pa'i dbang rnams kyis/ /bdag gi rdzu 'phrul gsal byed 'di/ /longs spyod rdzogs pa'i mtshan nyid do/ /mi rtag pa min rtag pa'ang min/ /gcig min du ma'i mtshan nyid min/ /dngos min dngos po med
<p>29b.2</p>pa'ang min/ /'di ni rten 'brel chos sku'o/ /stong nyid snying rje dbyer med cing / /chags dang chags bral rnam par spangs/ /shes rab ma yin thabs kyang min/ /'di ni ngo bo nyid sku gzhan/ /zhes so/ /da ni gzhan de ni gzugs so zhes gsungs pa'i phyir/ gzugs 'gog pa'i
<p>29b.3</p>mtshan nyid can sa la sogs pa'i khams dang dbang po rnams dang / de'i rigs can rnams kyang sgrib pa med pa nyid ces pa stong pa lnga pa sku bzhi'i bdag nyid tshangs pa'i gnas bzhi dang / rnam par thar pa bzhi gcig tu 'dres par gyur pa/ bden pa bzhis rab tu phye ba/ byang
<p>29b.4</p>chub kyi sems zhes bya ba la tshigs su bcad pa bzhis bstod pa gsungs pa/ stong pa nyid ces pa la sogs pa'o/ /gang shes rab thabs kyis bdag nyid rnal 'byor byang chub sems zhes bya ba de la phyag 'tshal nas zhes pa'o/ /rnal 'byor de rdo rje'i rnal 'byor dang / shes rab
<p>29b.5</p>thabs bdag nyid ces pa so sor 'brel par bya'o/ /rang bzhin med las stong pa'o/ /de mthong ba ni stong pa nyid do/ /de yis nye bar mtshon pa'i ye shes ni stong pa nyid kyi rnam par thar pa zhes pa'o/ /de bzhin du smon pa med pa la sogs pa rnams la yang ngo / /des yang dag par
<p>29b.6</p>dga' ba bzhi pa zad pa'i phyir 'gyur ba med pa bde ba chen po rang gi don phun sum tshogs pa snying rje'i mtshan nyid can te/ dbang po las skyes pa'i ye shes ni ma yin no zhes pa ye shes rdo rje'o/ /rnam dag ces pa rnam par dbye ba'i tshig go/ /de kho na lhan cig skyes pa'i sku shes rab dang
<p>29b.7</p>thabs kyi bdag nyid rnam par dag pa'i rnal 'byor zhes pa'o/ /mtshan ma ni sangs rgyas so byang chub bo zhes pa la sogs pa'i rnam par rtog pa'i sems te rgyu'o/ /stong pa nyid yin pa'i phyir rgyu med pa de'i phyir gang la mtshan ma med pa de mtshan ma med pa'i ye shes dang mtshan ma med pa'i
<p>30a</p>
<p>30a.1</p>rnam par thar ba'o/ /des yang dag par dag pa gnyid mthug po zad pa las gnyis med de rtag pa dang mi rtag pa la sogs pa gnyis dang bral ba byams pa'i bdag nyid 'gro ba'i don mdzad pa rnam par rtog pa med pa gcig tu sems zhes pa thugs rdo rje'o/ /de kho na
<p>30a.2</p>chos kyi sku shes rab dang thabs kyi bdag nyid chos kyi rnal 'byor zhes brjod do/ /mtshan ma med pa nyid kyi phyir rtog pa med pa'i phyir/ smon pa ste smon lam bdag sangs rgyas su 'gyur bar bya'o zhes pa la sogs pa gang la med pa de smon pa med pa'i rnam par thar ba ste/ des
<p>30a.3</p>dag pa rmi lam zad pa'i phyir/ mi zad pa ste gzhom du med pa'i sgra sems can thams cad kyi skad kyi bdag nyid kyi bde ba'i sngags dga' ba'i mtshan nyid can te sems can thams cad kyi skad rnams kyis sems can rnams dga' bar mdzad pa'i phyir dang yid skyo bar gyur pa nyid kyi
<p>30a.4</p>phyir la tha snyad tsam gyi bdag nyid ni ma yin te/ de ni nyi tshe ba nyid kyi phyir nang yul chung ba nyid kyi phyir ro zhes pa ste/ ngag rnams kyi gsung rdo rje'o/ /de kho na longs spyod rdzogs pa'i sku shes rab dang thabs kyi bdag nyid gsang sngags kyi rnal 'byor zhes pa'o/ /smon pa med pa'i phyir
<p>30a.5</p>gang la dkar po dang dmar po dang srog dang thur sel dang rnam par shes pa'i mtshan nyid can mngon par 'du byed pa med pa ste/ mngon par 'dus ma byas pa'i rnam par thar pa ste/ des dag pa sad pa'i gnas skabs zad pa las rdzu 'phrul bgrod pa ste/ rdzu 'phrul te nam mkhar
<p>30a.6</p>'gro ba la sogs pa'i mtshan nyid can gyis 'gro bar byed pa zhes pa ste/ drag po nyams dang chags pa dang zhi ba la sogs pa'i ngo bo nyid kyis dri ma med pa ste ma 'dres pa'i btang snyoms kyi bdag nyid do/ /'o na 'di dri ma med pa nyid du mi rigs te/ drag po dang zhi ba la sogs pa'i
<p>30a.7</p>gzugs mthong pa'i phyir ro zhe na/ bden te de yang sems can rnams kyi rang gi sems kyi snang ba las te/ gang gsung bar 'gyur ba/ bsod nams dang ye shes kyi sprul pa zhes pa la sogs pa'o/ /sku zhes pa sku rdo rje'o/ /de kho na sprul pa'i sku shes rab dang thabs kyi bdag nyid dbyibs
<p>30b</p>
<p>30b.1</p>kyi rnal 'byor zhes pa'o/ /dbyibs zhes pa rnam dbye med pa'i tshig go/ /de yang thogs pa med pa mtshan dang dpe byad 'bar ba'o/ /'o na bcom ldan 'das kyi sku mtshan la sogs pas brgyan par 'gyur mod/ thogs pa med par ni ji ltar te/ gang gi phyir lhas byin gyis sgyogs 'phangs pa'i
<p>30b.2</p>rdo bas mngon par snang ba las bcom ldan 'das kyi zhabs kyi mthe bong la tshor ba skyed pa nyid do zhe na bden mod/ 'di ni sprul pa'i sku ma yin gyi 'on kyang sprul pa'i sprul pa ste/ 'di yang tshor ba ni las kyi mthu phul du byung ba bshad pa'i don du bstan pa nyid do/ /de'i phyir sprul ba'i sku ni thogs pa
<p>30b.3</p>dang bcas pa ma yin te/ gang gi phyir gzugs kyi phung po 'gag pa'i phyir 'di mi srid do/ /gang le'ur 'di nyid du gsung bar 'gyur ba/ de kho na lhan cig skyes pa'i sku stong pa nyid kyi rnam par thar pas rnam par dag pa ye shes kyi rdo rje kun mkhyen pa shes rab dang thabs kyi bdag nyid rnam par
<p>30b.4</p>dag pa'i rnal 'byor zhes pa'o/ /de kho na chos kyi sku mtshan ma med pa'i rnam par thar pas rnam par dag pa thugs rdo rje ye shes kyi sku shes rab dang thabs kyi bdag nyid kyi chos kyi bdag nyid kyi rnal 'byor zhes brjod do/ /de kho na longs spyod rdzogs pa'i sku smon pa med pa'i rnam par thar pas
<p>30b.5</p>rnam par dag pa gsung rdo rje nyin mor byed pa'i sku shes rab dang thabs kyi bdag nyid sngags kyi rnal 'byor zhes bshad do/ /de kho na sprul ba'i sku mngon par 'dus ma byas pa'i rnam par thar bas rnam par dag pa sku rdo rje pad+ma'i 'dab ma rgyas pa'i spyan shes rab dang thabs kyi bdag nyid
<p>30b.6</p>dbyibs kyi rnal 'byor zhes brjod do zhes so/ /'o na 'gyur ba med pa snying rjer 'gyur mod/ snying rje dang ye shes 'gyur ba med pa zhes pa'i gsung las te/ gnyis su med pa dang mi zad pa dang dri ma med pa rnams kyi byams pa dang dga' ba dang btang snyoms shes pa 'di ltar ji ltar zhe na bden mod/ 
<p>30b.7</p>chos thams cad rnam par brtags pa las dang sgrib pa med pa nyid las/ rnam par thar ba dang gnas bzhi gcig tu 'dres par gyur pa gnyis su med pa gsal bar byas te/ ji skad du stong pa nyid dang mtshan ma med/ /de bzhin smon pa med dang slar/ /mngon par 'dus ma byas de rnams/ /rnam
<p>31a</p>
<p>31a.1</p>par thar pa bzhi ru bsgrags/ /snying rje de bzhin byams pa dang / /dga' dang de bzhin btang snyoms te/ /de rnams tshangs pa'i gnas bzhi ste/ /chos kun yongs su btags pa las/ /sgrib pa med pa'i chos kyis ni/ /de yi gnyis med brtags pa'o/ /zhes so/ /gnyis
<p>31a.2</p>su med pa ni tshig gsum po rnams kyis kyang ngo zhes pa'o/ /bsgrub par bya ba'i sku bzhi rnams kyi sgrub pa po yang sems dpa' rnam pa bzhi'o/ /ji skad du/ rdo rje sems dpa' zhes pa ste/ /rdo rje ni mi phyed pa ste/ sku dang gsung dang thugs kyi bdag nyid ces pa'o/ /sems dpa' ni srid pa
<p>31a.3</p>gsum la gcig pa nyid ces pa ste shes bya'o/ /'di dag gcig pa nyid mchog tu mi 'gyur ba'o/ /chen po'i sgras 'dir mchog tu mi 'gyur ba ste/ de sa dang sa rnams kyis kyang rdzogs pa'i sems dpa' gang yin pa de sems dpa' chen po'o/ /byang chub stong pa nyid dang snying rje'i
<p>31a.4</p>bdag nyid la rnam par gnas pa'i sems dpa' ni byang chub sems dpa'o/ /dam tshig ni byang chub kyi sems te/ de 'dzag pa med pa sems dpa'i sgras brjod do zhes bya ba dam tshig sems dpa'o/ /sems dpa' bzhi po 'di rnams kyang rtsa ba'i rgyud du bcom ldan 'das kyis gsungs
<p>31a.5</p>pa/ ji skad du/ rdo rje mi phyed ces par bshad/ /'dir ni don chen bcom ldan 'das/ /sems dpa' srid pa gsum gcig nyid/ /mchog tu mi 'gyur bar brjod bya/ /de bzhin mchog tu mi 'gyur rdzogs/ /sa rnams kyis ni yongs rdzogs pa/ /'dod chags chen po sems dpa' che/ /
<p>31a.6</p>sems can thams cad dga' bar byed/ /byang chub la gnas sems dpa' ni/ /byang chub sems dpa' mi g.yo nges/ /nyon mongs la sogs zhe sdang tshogs/ /zhe sdang chen po sgra che ba/ /dam tshig bdud rtsi khu ba ste/ /de yi 'dzag med za ba ni/ /dam tshig sems dpa' tshul 'di yis/ /
<p>31a.7</p>gti mug blo yis gti mug sel/ /zhes so/ /sgrub pa po bzhi po 'di rnams kyi yang snying po stong pa nyid kyi ye shes 'gyur ba med pa zhes bya ba sgrub par byed par bshad de/ ji skad du/ de ltar sems dpa' rnam pa bzhi/ /sku rnams kyis ni sgrub po mchog /bzhi po rnams kyi snying po gang / /stong
<p>31b</p>
<p>31b.1</p>nyid ye shes mi 'gyur ba'o/ /zhes so/ /byang chub kyi sems sngar brjod pa de kho na khyab bdag ste khyab par byed pa'o zhes de bzhin gshegs pa rnams kyis gsungs te/ ji ltar byon pa de ltar gshegs pa ste/ /ji skad du/ rtsa ba'i rgyud du 'gyur ba'i tshul gyis gtsug tor nas/ /gsang
<p>31b.2</p>ba'i pad+mar ji ltar 'ongs/ /gsang las 'gyur med bde bas kyang / /gtsug tor pad+mar de bzhin gshegs/ /zhes so/ /de yang dngos dang dngos med zad pa ste/ rtag pa dang chad pa las nges par grol ba'o/ /thog ma tha ma med ces thog ma skye ba dang tha ma 'chi ba ste de dag gang la
<p>31b.3</p>med pa'o zhes pa'o/ /de nyid kyi phyir rnam par rtog pa thams cad dang bral ba'i phyir zhi ba zhes pa'o/ /de ltar rdul phra rab kyi chos nyid las 'das pa me long lta bu la sogs pa ye shes lnga'i bdag nyid rnal 'byor gyis rtogs par bya ba stong pa chen po yi ge lnga pa brten pa byang chub kyi
<p>31b.4</p>sems 'byung ba thams cad pa dus gsum gyi 'jig rten gyi spyod pa las grol ba mchog tu mi 'gyur ba zab cing rgya che ba'i ngo bo rdo rjer rgyal ba rnams kyis gang gsungs pa de kho na rgya cher 'grel pa mdzad pa ste/ de dang 'di kho na mi phyed ces pa la sogs pa'i khyad par gyi tshig rnams
<p>31b.5</p>kyis phyag rgya chen po thig ler mngon par gsal bar byas te/ mi phyed rdo rje zhes bshad pa/ /ye shes lnga yi bdag nyid mchog /nam mkha' lnga yi nang thim pa/ /rang nyid nam mkha' lnga lta bu/ /pad+ma'i snying po'i dbus gnas pa/ /thig ler zhes bya bgrod pa spangs/ /'jig rten pa min
<p>31b.6</p>kun dga' byed/ /mchog gi bdud rtsi khyad 'phags pa/ /rnam pa kun ldan rnam med pa/ /de ni rdo rjer yongs su bsgrags/ /zhes so/ /dpal ldan dri ma med pa'i 'od kyi rgyud la 'jug pa'i bshad sbyar mi g.yo ba'i snying po snang bar rdo rje la phyag 'tshal ba'i nges pa ste dang po'o// //da ni
<p>31b.7</p>ye shes 'gog pa'i mtshan nyid can te ye shes gzhan no zhes pa'i gsung las ye shes kyi khams dbang po rnams dang de'i rigs can rnams kyang sgrib pa med pa nyid ces pa thig le stong pa drug pa yi ge drug dang rigs drug rnams gcig pa thig le'i khams chos thams cad kyi gzhi shes rab dang
<p>32a</p>
<p>32a.1</p>thabs kyi rnal 'byor pa rnam bzhi'i bdag nyid sku bzhi dang rnam pa bcu drug gcig tu 'dres par gyur pa/ sad pa la sogs pa'i gnas skabs 'gog pa'i chos can rdo rje bzhi po sgrib pa dang bral ba kun du rtog pa thams cad dang bral ba phyag rgya chen po las yang dag par
<p>32a.2</p>skyes pa e waM gi yi ge lhan cig skyes pa rdo rje 'dzin pa la tshigs su bcad pa drug gis bstod pa gsungs pa/ sprul pa zhes pa la sogs pa'o/ /lhan cig skyes pa gcig tu de kho na sku bzhi dang dga' ba bzhi sgrib pa med pa'i sbyor ba las rnam pa bcu drug ste ji skad du/ sku'i dga' ba 'gog
<p>32a.3</p>pa las sprul pa'i sku ste ji srid du ye shes kyi lhan cig skyes pa'i ye shes kyi bar du'o/ /zhes so/ /sbyor ba ni stong pa nyid dang snying rje'i bdag nyid do/ /de'i sdom pa ni 'dus pa sprul pa la sogs pa'i sku dang gsung dang thugs dang ye shes rnams kyi'o zhes pa'o/ /'o na sku bzhi rnams ni rdzogs
<p>32a.4</p>pa'i sangs rgyas kyis bstan pa rang gzhan gyi don phun sum tshogs pa'i mtshan nyid can shin tu rab tu grags pa ste/ de ltar na sgyu ma lta bu'i dbyibs kyi bdag nyid sprul pa'i skus mtha' yas pa'i rdzu 'phrul gyis sems can 'dun par byed/ 'dun par byas pa'i sems can rnams la
<p>32a.5</p>rang rang gi mos pa las sna tshogs pa'i skad kyis bdag nyid la longs spyod rdzogs pa'i skus chos ston to/ /chos bstan pa'i sems can rnams kyi phung po drug gi bdag nyid kyi byang chub kyi phyogs kyi chos sum cu rtsa bdun gyi mtshan nyid can chos kyi sku dngos po dang dngos po med pa la sogs pa
<p>32a.6</p>dang bral bas/ rnam par rtog pa'i bag chags kyi dri ma sbyong bar byed pa rnam par rtog pa'i bag chags kyi dri ma dag pa rnams kyang lhan cig skyes pa'i sku mchog tu mi 'gyur ba'i bde ba ni mtshan nyid can sems can dang thun mong ma yin pa 'bras bu'i ngo bo thob par byed pa nyid yang dag par rdzogs pa'i
<p>32a.7</p>byang chub mngon du byed pa zhes pas sku bzhi la brten mod/ /rnam pa bcu drug so sor snang ba ji ltar zhe na/ bden mod kun 'byung gi bden pa la brten nas brjod pa ste/ gang na gcig yod pa der bzhi rnams so zhes pas skyon med do/ /ye shes kyi le'ur gsungs pa/ 'dod pa sprul pa'i skur ni
<p>32b</p>
<p>32b.1</p>nges par rab tu 'gyur te/ gang bdag ni de yi gsung nyid do/ /'bar ba sprul pa'i thugs te 'di ni mchog gi bde ba byed pa'i ye shes dag ni oD+DA nyid/ /dga' ba longs spyod rdzogs pa'i sku ste mchog dga' dang bcas khyad par dga' ba'i rim pa 'di yis ni/ /gsung dang thugs so lhan cig skyes pa'i dga'
<p>32b.2</p>ba nyid ni bde 'byung 'di yis ye shes rdo rjer 'gyur/ /'dar ba nyid ni srid pa gsum gyis btud pa chos kyi sku ste 'byung ba de yi gsung du 'gyur/ /gnyid yur nyid ni chos kyi thugs te gnyid ni 'di nyid kho na'i ye shes srid pa'i 'jigs 'joms so/ /yi ge nyid ni dag pa'i sku ste rang bzhin phan pa'i
<p>32b.3</p>cha dang thig le nA da rim pa yis/ /bde 'byung dag pa'i sku yi gsung dang thugs dang ye shes rdo rje rnam gsum srid par gnas pa'o/ /zhes so/ /phyag rgya chen po thig ler yang / /sku dang dga' ba 'dar ba dang / /zhu dang kun dga' de bzhin no/ /zhes ni rnal 'byor dang po ste/ /'dod pa'i dga'
<p>32b.4</p>ba'i nges pa'o/ /gang ba dga' ba de bzhin du/ /brtan nyid 'byung ba mchog de bzhin/ /zhes 'di rnal 'byor gnyis pa ste/ /mchog tu dga' ba'i nges pa'o/ /'bar dang dga' ba thig le dang / /gnyid yur zhes khyad par de bzhin/ /zhes 'di rnal 'byor gsum pa ste/ /khyad par dga' ba'i
<p>32b.5</p>nges pa'o/ /oD+DA dga' ba nA da dang / /rang bzhin lhan skyes de bzhin no/ /zhes 'di rnal 'byor bzhi par bshad/ /lhan skyes zhes pa'i nges pa'o/ /dga' ba bcu drug bye brag gis/ /bzhi po gsal bar byed pa nyid/ /de phyir thig le rim pas 'di'i/ /gtso bor thams cad slar yang
<p>32b.6</p>nges/ /'dod pa dga' ba der rnams shes/ /ro ni gang phyir shes rab skyes/ /de phyir rang gi yid kyang ni/ /'khyud par mthong nas grol mi 'gyur/ /gang tshe bcom ldan shes rab ma/ /chags pa chen pos gang ba nyid/ /thob pa de tshe rang nyid ni/ /dbyer med gang ba las mchog go/ /de phyir rtag
<p>32b.7</p>pa yang dag par/ /phyi bcas nang ni yun ring bar/ /'bar bar byed pa mchog dga' ste/ /de tshe spyi bo nas 'ju ba'o/ /'bar ba thig le gsal 'gyur ba/ /khyad par dga' ba'i mtshan nyid do/ /slar yang gang tshe lha mo ni/ /rang gi bde bas yid 'khrugs pas/ /yang dag phun tshogs de
<p>33a</p>
<p>33a.1</p>yi tshe/ /de ni oD+DAr 'gugs par byed/ /de yis bzhi pa rnams gsal te/ /lhan skyes dga' ba'i mtshan nyid do/ /de yang oD+DAr bkug rnams kyis/ /thig le'i gtso bo mthar gnas te/ /thig le dga' ba sogs dbye bas/ /lhan skyes nyid do gzhan pa med/ /
<p>33a.2</p>gang zhig sems kyi rang bzhin zhes/ /de phyir kun du gnas pa'o/ /zhes so/ /'o na 'di lta bur gyur pa'i lhan cig skyes pa sems can thams cad la yod pa nyid pas sangs rgyas nyid yongs su tshol ba dgos pa med do zhe na/ de'i phyir gsungs pa sad pa zhes pa la sogs pa'o/ /rnam par
<p>33a.3</p>rtog pa du ma'i dngos po'i 'du shes sad pa'i sems kyis dngos po med pa'i sems ni sprul pa'i sku pad+ma'i 'dab ma rgyas pa'i spyan can zhes pa'o/ /srog gi skyes pa yod pa dang med pa rmi lam gyi sems med pa'i sems ni longs spyod rdzogs pa'i sku nyin mor byed pa'i sku can zhes pa'o/ /mun
<p>33a.4</p>pas zil gyis mnan pa shin tu gnyid log pa'i sems med pa'i sems ni chos kyi sku ye shes kyi sku zhes pa'o/ /bzlog par dka' ba'i 'dod chags kyi dri mas gos pa dbang po gnyis kyis bdag nyid bzhi pa'i sems med pa'i sems ni ngo bo nyid kyi sku thams cad mkhyen pa zhes pa ste/ 
<p>33a.5</p>sku bzhi'i sgrib pa rab tu spangs pa'o/ /ye shes kyi gnas 'gyur ba'i bde ba'i gzhir gnas pa yang ma yin te/ a wa d+hU tIr dbugs 'bab pa med pa'i phyir ro/ /dkyil 'khor lnga 'gog pa'i bdag nyid ye shes lnga skyes pa'i phyir sems kyi gnas nyid du gnyid log pa'i gzhir
<p>33a.6</p>dang 'pho ba bcu gnyis 'gags pa'i phyir ngag gi gnas rang dang gzhan gyi gzhir dang / cha bcu drug gi sgrib pa zad pa'i phyir lus kyi gnas sad pa'i gzhir lhan cig skyes pa gnas pa yang ma yin no/ /'bras bu dang rgyu'i 'brel pa yang ma yin te/ ji skad du/ las kyi phyag
<p>33a.7</p>rgya yongs 'dor zhing / /ye shes phyag rgya rnam par spangs/ /zhes so/ /las kyi phyag rgya ni nu ma dang skrar ldan pa 'dod pa'i khams kyi bde ba'i rgyu'o/ /las ni 'o byed pa dang 'khyud pa dang / gsang bar reg pa dang / rdo rje bskyod pa la sogs pa bya ba'i bdag nyid can no/ /des nye bar mtshon
<p>33b</p>
<p>33b.1</p>pa'i phyag rgya rtogs pa'i rgyu'o/ /rtogs pa ni 'dir 'gyur ba'i bde ba'i mtshan nyid do/ /ye shes kyi phyag rgya ni rang gi sems kyis yongs su brtags pa dang / sngon rjes su myong ba zhes pa ji srid pa ste/ gzugs kyi khams kyi bde ba'i rgyu'o/ /ye shes ni sngon dgod dgod pa dang rtse rtse ba la
<p>33b.2</p>sogs pa bsgom pa'i mtshan nyid can no/ /rtogs pa ni 'dir g.yo ba'i bde ba'i mtshan nyid can no/ /'di nyid kho na mi'i phyugs dpe tsam la mngon par zhen par 'gyur ba'i bde ba'i bag chags la mngon par dga' ba rnams kyis lhan cig skyes pa'i bde bas sangs rgyas nyid kyi 'bras
<p>33b.3</p>bu ster ba po brjod do/ /de'i phyir de dgag pa'i don du 'di gsungs so zhes pa'o/ /gal te de ltar na gang las 'di skye bar 'gyur zhe na/ gsungs pa/ phyag rgya che las yang dag skyes/ /lhan skyes gzhan dang 'grogs pa min/ /zhes so/ /chen po yang 'di yin la phyag rgya yang ste/ 
<p>33b.4</p>'di'i chen po nyid ni rnam pa thams cad kyi mchog yin pa nyid de nyi tshe ba nyid ni ma yin no/ /'dis byang chub kyi sems rdo rjes rgyas 'debs par byed pas phyag rgya ste/ rtogs pa ni 'dir rang gi sems kyis yongs su brtags pa'i chos dang bral ba du ba la sogs pa sngon ma can rang gi sems kyis
<p>33b.5</p>so sor snang ba rnal 'byor pas rtog par bya ba pra phab pa lta bu'o zhes pa'o/ /'o na rgyu dang 'bras bu'i dngos po 'brel pa nyid lhan cig skyes par 'gyur la de la de yang skye bo thams cad kyis bde ba chen po nyid du yang dag par myong zhing rjes su myangs pa yang yin no zhe na ma yin te/ de ni bde
<p>33b.6</p>ba'i 'khor ba ba'i bde ba nyid kyi phyir dang / ha cang thal ba'i skyon du 'gyur ba nyid kyi phyir cis na lhan cig skyes pa'i bde ba nyid yin zhes pa'o/ /rang gi lta ba'i 'dod pa mdor bstan par gsungs pa/ dbang skyes bde ba de nyid du/ /tha shal mi rnams smra bar byed/ /bde ba chen po 'di nyid du/ /
<p>33b.7</p>rgyal ba mchog rnams gsungs ma yin/ /rten cing 'brel 'byung las byung ba/ /gal te bde ba cher 'gyur na/ /g.yan pa phrug pa las byung de/ /ji ltar bde ba chen po min/ /las kyi phyag rgya g.yo can gdug /ye shes phyag rgya de bzhin te/ /rnam par rtog mang dor byas nas/ /phyag rgya chen
<p>34a</p>
<p>34a.1</p>po brten par byos/ /phyag rgya che dang rab 'grogs pas/ /sangs rgyas rnams kyi mi 'gyur bde/ /'jig rten gsum spyod las grol ba/ /ji ltar dbang po las skyes 'gyur/ /zhes so/ /'o na phyag rgya chen po las skyes pa nyid kyi phyir lhan cig skyes pa dang rgyu dang bcas pa
<p>34a.2</p>nyid la phyag rgya chen po yang rgyu nyid do/ /de lta na ni gnyis ka yang rgyu dang 'bras bu las ma 'das so/ /de'i phyir las kyi phyag rgya dang ye shes kyi phyag rgyar 'gyur mod/ /phyag rgya chen po yang ngo zhes pas khyad par ci zhe na bden te phyag rgya chen po ni pra phab pa'i rang bzhin can no zhes pa 'di'i phyir
<p>34a.3</p>phyag rgya chen po rgyu las skyes pa nyid ma yin la/ phyag rgya chen po las skyes pa lhan cig skyes par 'dod cing / rgyu las skyes pa ni ma yin te/ gang gi phyir rgyu phyag rgya chen po ma skyes pa nyid kyi phyir 'bras bu lhan cig skyes pa zhes bya ba yang ji ltar 'dir rgyu las skyes par 'gyur bar 'os
<p>34a.4</p>zhes pa'o/ /de nyid kyi phyir rgyu dang 'bras bu'i dngos po med pa'i phyir phan tshun gyi phyag rgya yang srid pa ma yin te/ 'dir ni shes rab kyi gzugs brnyan phan tshun rgyas btab par de'i tshe 'gyur te gal te skye ba dang 'jig pa'i mtshan nyid can du 'gyur na'o/ /'di kho na ci'i phyir mi 'gyur
<p>34a.5</p>zhe na brjod par bya ste/ dngos po med pa las byung ba'i mtshan nyid can nyid kyi phyir shes rab 'di'i gzugs brnyan ji ltar skye ba yin/ shes bya ma lus pa mthong ba'i phyir ji ltar 'jigs pa yin zhes pa'o/ /gang yang shes bya ma lus pa mthong ba de'i
<p>34a.6</p>phyir phyi rol gyi ngo bo las ma yin la de'i phyir/ rang nyid bdag nyid la bya ba 'gal ba'i phyir/ ci las phan tshun rgyas btab par 'gyur zhes pa'o/ /gal te de ltar na phyag rgya chen po ma skyes pa nyid kyi phyir 'bras bu yang mi srid pas chos ma skyes pa 'ga' zhig gi yang 'bras bu ci yang sus kyang nyams su myong ba med do zhe na/ 
<p>34a.7</p>bden mod ji ltar ma skyes pa mo gsham gyi bu mo dang rmi lam gyi dus su yang dag par sbyor ba na bde ba nyams su myong bar 'gyur ba de dang 'dra ba nam mkha' las byung ba'i gzugs bsten pa las 'bras bu'i ngo bo lhan cig skyes pa'i bde ba rnal 'byor pa rnams kyis rang rig par 'gyur ba
<p>34b</p>
<p>34b.1</p>nyid do/ /shes rab dang thabs kyi dbang po las ma skyes pa phyag rgya chen po las skyes pa nam mkha' lta bu sgrib pa spangs pa/ 'byung po thams cad la gnas pa ni de kho na nyid ma rig pa rnams kyis rig par bya ba ni ma yin no zhes pa'o/ /dbang mdor bstan par gsungs pa/ /shes rab rgyu las
<p>34b.2</p>ma byung zhing / /shes rab rgyu las byung ba 'bras/ /shes rab rgyu las ma skyes phyir/ /shes rab las skyes rgyus skyes min/ /zhes rgyas par ro/ /gal te de ltar na dkyil 'khor gyi 'khor lo la sogs pa 'di'i rgyud 'gyur ro zhe na/ gsungs pa/ rnam rtog
<p>34b.3</p>ces pa'o/ /rnam rtog bsgom pa ni zla ba dang / nyi ma dang / rdo rje yongs su gyur pa la sogs pa'i dkyil 'khor bsgom pa yin la/ de las 'das pa ni shin tu rgal ba ste/ nam mkha' las byung ba nyid kyi phyir ro/ /rgyu dang 'bras bu med pa'i phyir/ /phyag rgya chen po mi 'gyur ba shes rab ye shes so/ /yul dang
<p>34b.4</p>dbang po dang rnam par shes pa 'gag pa'i phyir bde ba dbang po med pa'o/ /gzung ba ni phyi rol gyi shes bya yin la de rnam par spangs pa ste/ rdul phra rab kyi chos nyid las 'das pa nyid kyi phyir ro/ /phyi rol gyi shes bya med pa'i phyir de'i 'dzin pa po rnam par rtog pa'i phyir
<p>34b.5</p>'dzin pa rnam par spangs pa'o/ /de nyid kyi phyir bsgom par bya ba dang / sgom pa po'i rnal 'byor med pas na dbyibs ni mtshan dang dpe byad la sogs pas brgyan pa'i sku yin la de las kyang ngo / /bsgom pa dang bral ba'i phyir rtog pa ni brtags pa ste/ de yang skad cig gi
<p>34b.6</p>rnam pas yongs su rdzogs pa'i lha la sogs pa'i mtshan nyid can no/ /ngag 'das pa'i phyir na brjod pa ni ngag gi bya ba yin la de rnams kyis rnam par spangs pa'o zhes pa'o/ /'o na de ltar sgrib pa thams cad spangs pa lhan cig skyes pa'i bde ba ni ci'i mtshan nyid can du 'gyur/ dpe
<p>34b.7</p>thams cad las 'das pa mtshan nyid med pa ni shes par nus pa yang ma yin no zhe na gsungs pa dri za'i zhes so/ /dri za'i grong khyer ni 'phrog byed zla ba'i grong nyid du rab tu grags so/ /de yang res 'ga' 'ga' zhig tu rdul dang khug rna dang du bas 'khrugs pa'i ri'i mtha'i phyogs la
<p>35a</p>
<p>35a.1</p>sogs par so sor snang ba'o/ /gang gi rnam pa dri za'i grong khyer gyi rnam pa dang 'dra ba'o zhes pa ste skye bo thams cad pa'i mtshan nyid gsungs so/ /pra phab pa ni khams gsum gyi don kun nas mthong ba'i mtshan nyid can no/ /de'i rang bzhin dang 'dra bar gang gi rang
<p>35a.2</p>bzhin yin zhes pa ste/ rnal 'byor las byung ba'i mtshan nyid gsungs so/ /ji skad du/ ji ltar pra phab me long la/ /gzhon nu mas mthong gzhi med skyes/ /de bzhin 'das dang ma 'ongs chos/ /mkha' la de nyid rnal 'byor pas/ /gal te yod pa'i gzugs mthong na/ /gang gi
<p>35a.3</p>gdong pa cis mi mthong / /gal te med pa'i gzugs mthong na/ /ri bong rwa ni ji ltar min/ /gzhan gyi mig gis mi mthong zhing / /rang gi mig gis mthong min pa/ /skye ba med pa mthong ba ni/ /gzhon nu ma yi bu ji bzhin/ /zhes te mtshan nyid gnyis su kun rdzob tu'o/ /bzlog pas ni
<p>35a.4</p>mtshan nyid med pa kho na ste/ rang rig par bya ba ni 'di ni bstan par bya ba dang ston pa po dang ston pa las 'das pa nyid kyi phyir ro zhes pa'o/ /phyag rgya chen po thig ler yang / /kun rdzob rnam pa'i gzugs kyis ni/ /chu thigs bzhin du yang dag gnas/ /dam pa'i don du blta bya min/ /
<p>35a.5</p>blta min ma yin gnyis ka'ang min/ /rang gi rig bya mchog zhi ba/ /dngos dang dngos med zad par byed/ /de nyid chen po mchog 'di ni/ /dngos dang dngos med bdag nyid zhi/ /zhes so/ /'o na de bzhin gshegs pas gsungs pa/ /phung po dang khams dang skye mched med na/ dbang po
<p>35a.6</p>gnyis sbyor ba dang bral bar shes rab ye shes rang rig par bya bar mi 'gyur te/ 'pho ba med pa nyid kyi phyir ro zhes pa ma yin nam/ ji ltar rnal 'byor rang gi sems kyi snang ba la rang gi sems kyi rjes su 'brel bar byas nas rang gi sems sgrib pa med par byed cing 'gyur ba med pa'i bde ba
<p>35a.7</p>chen po'i ye shes nyams su myong bar byed de/ rdul phra rab tshogs pa'i lus med pa'i phyir ro/ /'di nyid ni phyin ci log pa ste lhas sbyin bdag nyid kyi phrag pa la zhon nas grong khyer du 'gro'o zhes pa'i ngag bzhin zhes 'dir 'ga' zhig gi bsam pa 'byung bar 'gyur te/ de'i phyir brjod
<p>35b</p>
<p>35b.1</p>par bya'o/ /'dir gang rmongs pa rnams kyi brjod par bya ba rdul phra rab tshogs pa'i bdag nyid can phung po dang khams dang / skye mched rnams med par sems tsam gyis shes rab ye shes rang rig par bya bar mi 'gyur ro zhes pa de ma yin te/ gang gi phyir zhe na glo bur ba'i sems kyi bag chags
<p>35b.2</p>kyi dbang las so/ /'dir phung po dang khams dang / skye mched ces pa sems kyi bag chags glo bur ba ste/ de'i drin gyis sems la bde ba dang sdug bsngal gyi sems kyi bag chags 'jug gi don dam par rnam par dpyad na lus 'di la nye bar 'tshe ba phra mos ni ma yin no zhes pa'o/ /'dir rdul phra
<p>35b.3</p>rab tshogs pa'i bdag nyid kyi lus ni rmi lam gyi gnas skabs na kun nas lhung ste gnas la 'di la nye bar 'tshe ba chung ngu cung zad yod pa ma yin no/ /gang gi sems la sdug bsngal rab tu 'jug pa 'dir 'jig rten pa rnams la rab tu grags pa ste/ gnas skabs de nyid du sems kyi bag
<p>35b.4</p>chags kyi bdag nyid kyi lus gzhan rdul phra rab tshogs dang bral ba yul gzhan du 'gro bar so sor snang ba ste de yul gzhan du song ba'i lus la chom rkun la sogs pa rnams kyis gnod pa byas par gyur pa na nye bar 'tshe ba des sems la sdug bsngal rab tu 'jug go/ /sdug bsngal
<p>35b.5</p>des du'o/ /de 'di rmad du byung ba chen po ste lus med cing chom rkun la sogs pa rnams med par sems la rang gis rig par bya ba'i sdug bsngal 'jug pa'o/ /de bzhin du rmi lam du 'dod pa chen po nye bar longs spyad pa rnams kyi sems la bde ba rab tu 'jug go/ /de kho na ngo mtshar ba ste/ 
<p>35b.6</p>lus med cing 'dod pa longs spyod pa rnams med par yang rang rig par bya ba bde ba'i shes pa sems can rnams kyi sems la rab tu 'jug pa'o/ /nyi tshe ba'i shes pa de nyid kyang mkhas pa rnams kyis rnam par dpyad par mi nus na 'khor ba'i bag chags las 'das pa mya ngan las 'das pa'i
<p>35b.7</p>bag chags las byung ba rnal 'byor pa'i rang rig par bya ba kun du bzang po mi 'gyur ba'i bde ba chen po'i ye shes rmongs pa rnams kyi rnam par dpyad par nus pa lta ci smos zhes pa mchog tu mi 'gyur ba'i ye shes grub pa'o/ /lhan cig skyes pa 'di nyid e waM yi ge shes rab thabs
<p>36a</p>
<p>36a.1</p>bdag nyid rnal 'byor du gnas pa'o zhes pas rim pas te e yig ni shes rab thig le stong pa yi ge drug pa chos kyi 'byung gnas dmigs pa dang bcas pa'i stong pa nyid kyi bdag nyid dri za'i grong khyer gyi rnam pa can pra phab pa'i rang bzhin can rten ye shes zhes pa'o/ /
<p>36a.2</p>waM yig ni lus dang ngag dang yid kyi bdag nyid thabs stong pa chen po yi ge lnga pa 'gyur ba med pa'i ngo bo dmigs pa med pa'i snying rje'i bdag nyid brten pa rnam par shes pa'o zhes pa'o/ /de e waM gi yi ge'i bdag nyid ye shes dang rnam par shes pas byin gyis brlabs pa 'gro ba'i don byed
<p>36a.3</p>pa po sangs rgyas bcom ldan 'das thams cad mkhyen pa sgrib pa thams cad las nges par grol ba 'jig rten pa dang 'jig rten las 'das pa'i chos ston pa po lha dang lha ma yin dang mi rnams kyi ston pa mchog tu thugs brtse ba can rgyu med par mnyes gshin pa can srid pa gsum
<p>36a.4</p>gyi bla ma zhes pa'o/ /de ltar na/ 'di rnams rnam pa drug tu brjod/ /mi 'gyur ye shes tshor ba dang / /rnam shes gzugs dang 'du byed dang / /'du shes phung po de rnams rigs/ /ye shes me dang nam mkha' sa/ /rlung chu rnams kyi rim pa bzhin/ /yid mig rna ba lus dang sna/ /
<p>36a.5</p>lce rnams kyi yang de bzhin nyid/ /sgra ro chos kyi dbyings dang dri/ /reg bya kha dog rnams kyi yang / /rdo rje kun gyi gcig nyid de/ /shes rab sku 'gyur med dang bcas/ /zhes pa rgyal ba rnams kyis lhan cig skyes pa gsungs so/ /de bzhin du 'bum phrag lnga pa mngon par
<p>36a.6</p>brjod par/ shes rab thabs bdag de bzhin du/ /sku yi rdo rje gnyis med rnams/ /drug tu byas nas khams rnams dang / /de bzhin yul dang dbang po rnams/ /bya dang las dbang rnams kyang ste/ /gnyis med nyid kyis yang dag gnas/ /sangs rgyas rnams kyi sdom pa ni/ /e
<p>36a.7</p>waM yi ger so sor gnas/ /zhes so/ /da ni shes rab dang thabs kyi mtshan nyid kyi dbye ba sngon ma can phyag 'tshal ba gsal bar byed pa gsungs pa/ phra rab rdul zhes la sogs pa'o/ /yul dang rnam par bral ba nyid kyi phyir/ /rdul phra rab ni dbang po las 'das pa'i don te de yang 'di
<p>36b</p>
<p>36b.1</p>yin la chos kyang ste/ de'i dngos po de las 'das pa ni thogs bcas kyi gzugs 'das pa'i phyir ro zhes pa'i don to/ /pra phab pa'i rang bzhin ni yid la phyi rol gyi shes bya ltar gzhon nu ma'i me long la sogs pa'ang khams gsum pa so sor snang ba gang yin pa ste/ de sems kyi snang ba
<p>36b.2</p>tsam nyid kyi phyir gang la yod pa ni pra phab pa'i rang bzhin can te de la ste/ thams cad du rnyog pa med pa la'o/ /sgyu ma'i rang bzhin nyid kyi phyir/ /rnam pa thams cad mchog ldan pa/ /dag pa dngos dang rang gi sems ro gcig par gyur pa la'o/ /de ltar yul las 'das pa'i phyir dang / 
<p>36b.3</p>rnam par rtog pa'i sems dang bral ba'i phyir phyi dang nang gcig pa'i ngo bo sa gsum gyi rnam pa thams cad yongs su gyur pa'i sems ni dri ma dang bral ba'i nor bu bzhin te/ gzugs brnyan so sor 'dzin pa'i me long la ste/ rnal 'byor pa rnams kyi'o zhes pa'o/ /'di nyid phyag rgya chen po zhes
<p>36b.4</p>par brjod de/ rnal 'byor pa'i rgyud la rtogs pa'i don gcig yang dag par rig par byed pa'i phyir ro/ /'di'i chen po nyid ni sa bcu'i dbang phyug nyid sgrub par byed pa'i phyir ro/ /phyag rgya chen po 'di kho na ni yang dag par rdzogs pa'i sangs rgyas kyi sa thob par byed pa'i phyir/ rgyal ba
<p>36b.5</p>skyed par byed pa mo dang / sna tshogs yum zhes pa mngon par brjod do/ /ji skad du/ sangs rgyas thams cad bskyed mdzad ma/ /zhes pa ste/ dus gsum du 'jug pa'i rdzogs pa'i sangs rgyas rnams phung po lnga la sogs pa sgrib ba med pa nyid kyis skyed par byed pa'i phyir ro/ /rdul
<p>36b.6</p>phra rab tshogs pa med pa'i phyir dang / rnam par mi rtog pa nyid kyi phyir yang / /skye ba dang ni 'jig pa spangs/ /zhes pa ste/ 'dis ni las kyi phyag rgya dang ye shes kyi phyag rgya yongs su spangs pa gsungs so/ /nam mkha'i go skabs nyid kyi phyir dang rnal 'byor gyis rtogs par bya ba gcig
<p>36b.7</p>pu'i ngo bo nyid kyi phyir spyod pa ste/ sgrib pa thams cad kyi gnyen por gyur pa dang / stong pa nyid ces pa'i bar ro/ /kun du bzang po'i zhes pa ste kun du ste 'dod pa dang / gzugs dang gzugs med pa'i khams su bzang po ste/ 'jig rten gsum gyi spyod pa'i gnyen po'i bde bas rdzogs pa nyid
<p>37a</p>
<p>37a.1</p>kyi phyir thog ma dang bar dang tha ma rnams su dge ba gsungs pa ste/ bcom ldan 'das de ni spyod pa de dang ldan pa ste/ gtsug tor dang / dpral ba dang / mgrin pa dang / snying ga dang / lte ba dang / gsang ba'i pad+ma nam mkha' dang / rlung dang / me dang / chu dang / sa dang / ye shes
<p>37a.2</p>kyi khams kyi rang bzhin rdo rje btsun mo'i b+ha ga rnams su dri ma med pa nyid kyi rnal 'byor pa spyod do zhes pa'o/ /de ni sna tshogs te kun nas nyon mongs pa dang nyon mongs pa med pa rnams kyi sgrib pa dang bcas pa sgrib pa med pa nyid du skyed pa po ni sna tshogs yum zhes brjod par bya'o/ /de nas de la phyag
<p>37a.3</p>'tshal ba 'ba' zhig tu ma zad kyi dus kyi 'khor lo de la yang zhes pa'o/ /dus kyi 'khor lo yang 'dir yi ge so so'i ming can te/ kA yig las ni rgyu zhi ba/ /la yig las ni 'dir thim nyid/ /tsa yig las ni g.yo ba'i sems/ /kra yig las rim bcing las so/ /zhes pa'o/ /A li
<p>37a.4</p>kA li snyoms 'jug dang / /hUM phaT yi ge sogs spangs pa/ /zhes pa ste/ A li ni a yig la sogs pa dbyangs kyi tshogs pa ha yig zla ba yin la dbyangs so so yang ngo / /kA li ni ka yig la sogs pa gsal byed kyi tshogs pa k+Sha yig nyi ma ste gsal byed so so yang zhes pa A li
<p>37a.5</p>dang kA li zhes pa'o/ /a sogs ka sogs ri bong can dang nyin mor byed pa de dag gam/ ha yig dang k+Sha yig dag gam a yig dang pa yig dag snyoms par 'jug pa gcig tu byed pa ni gdan te rten no zhes pa ste ba yig gsal byed kyi bdag nyid pad+ma'o/ /a yig gi bdag nyid zla ba'i
<p>37a.6</p>dkyil 'khor te ha yig gi bdag nyid yang na'o/ /re pha'i bdag nyid nyi ma'i dkyil 'khor te/ /k+Sha yig gi bdag nyid yang na'o zhes pa dang / hUM yig yongs su gyur pa rdo rje'i mtshan ma yongs su gyur pa'i lha'i sku/ kha dog dang phyag dang dbyibs brtags pa'i chos can brten pa'i mtshan
<p>37a.7</p>nyid can te de spangs pa'o zhes pa'o/ /ci'i phyir zhe na/ mngon par zhen pa'i mtshan nyid can gyi phyir dang 'gyur ba'i rang bzhin gyi phyir ro/ /'dir a yig la sogs pa dbyangs rnams dang ka yig la sogs gsal byed rnams te/ 'byung bar gyur pa rten cing 'brel par 'byung ba rnams kyang
<p>37b</p>
<p>37b.1</p>bstan bcos rig pa rnams kyis mi 'gyur bar brjod de/ de skad cig tu yang smras par mi 'gyur zhing mi g.yo ste/ gzhan gyi gnas su mi 'gro'o zhes pa mi 'gyur ba'i sgras dbyangs zhes brjod do/ /de yis sngags pa ngan pa 'khrul te mi 'gyur ba nyid kyis dbyangs kyi tshogs sam gsal
<p>37b.2</p>byed kyi tshogs 'dzin no/ /don dam par dbyangs dang gsal byed kyi tshogs ni mi 'gyur ba ma yin no/ /ji lta bur 'dod ce na gsungs pa/ 'gyur ba med las 'khrungs pa'i sku/ /zhes pa ste/ 'dir 'gyur ba med pa ni mchog tu mi 'gyur ba'i bde ba'i ye shes te de las skyes pas na
<p>37b.3</p>'khrul pa gang gi phung po khams dang dbang po la sogs pa'i lus yin pa zhes pa ste/ de bzhin du yid skyob par gyur pa nyid kyi phyir mchog tu mi 'gyur ba'i ye shes ni sngags su yang brjod do/ /de bzhin du gzhan nang rig pa shes rab kyi pha rol tu phyin ma rang bzhin gyis 'od
<p>37b.4</p>gsal ba phyag rgya chen mo lhan cig skyes pa'i dga' ba'i ngo bo can chos kyi dbyings kyi rgyu mthun pa rdzogs pa'i gnas skabs ni lhan cig skyes pa'i sku zhes rgyal ba rnams kyis gsungs la/ rten cing 'brel par 'byung ba'i spyod yul ma yin pa mchog gi dbang po'i spyod yul rdo rje
<p>37b.5</p>sems dpa' dang sangs rgyas kyi yum de dag ni mchog tu mi 'gyur ba'i bde ba'i rang bzhin rdul phra rab kyi chos nyid las 'das pa me long la pra phab pa dang rmi lam dang mtshungs pa dag ste/ mchog tu mi 'gyur ba'i rang bzhin gyi phyir ro zhes pa'o/ /'dir 'gyur med rnams ni gzugs
<p>37b.6</p>dang tshor ba dang 'du shes dang 'du byed dang rnam par shes pa sgrib pa med pa rnams 'gyur med lnga ste/ stong pa chen por gsungs so/ /de bzhin du sa dang chu dang me dang rlung dang nam mkha'i khams sgrib pa med pa rnams 'gyur med lngar gsungs so/ /'gyur med drug ni mig dang rna ba
<p>37b.7</p>dang sna dang lce dang lus dang / yid sgrib pa med pa rnams te rang rang gi yul 'dzin pa spangs pa rnams so/ /de bzhin du gzugs dang sgra dang dri dang ro dang reg bya dang / chos kyi khams sgrib pa med pa rnams kyang 'gyur med drug tu gsungs te phung po dang khams dang skye mched 'di
<p>38a</p>
<p>38a.1</p>rnams gcig tu ro mnyam par gyur pa ni thig le stong par 'gyur ro/ /thig le de yang mi 'pho bar gyur pa na mchog tu mi 'gyur bar brjod la mchog tu mi 'gyur ba yang a yig ste a yig las yang dag par byung ba yang dag par rdzogs pa'i sangs rgyas shes
<p>38a.2</p>rab dang thabs kyi bdag nyid rdo rje sems dpa' ma ning gi go 'phang lhan cig skyes pa'i sku zhes brjod do zhes pa kun rdzob tu mtshan nyid kyi dbye ba ste/ bzlog pas ni 'di dag gi mtshan nyid kyi dbye ba gang las yin pa'am/ rten dang brten pa'i 'brel pa gang las yin zhes pa'o/ /da ni
<p>38a.3</p>bsdus pa'i rgyud du ston pa po la sogs pa bsdus pa'i 'grel pa bsgrub pa'i don rtsa ba'i rgyud du gsungs pa'i phyag 'tshal ba'i sngon ma can zla ba bzang pos gsol ba btab pa tshigs su bcad pa gnyis kyis gsungs pa/ kun mkhyen zhes pa la sogs pa'o/ /sngon shaM b+ha la'i yul
<p>38a.4</p>nas rang nyid 'ongs te/ rgyal po zla ba bzang po nyi ma'i 'od kyi lha mo rnam par rgyal ma'i mngal nas byung ba phyag na rdo rje'i sprul pa'i sku grong bye ba phrag dgu bcu rtsa drug na gnas pa'i rgyal po rnams kyis rjes su bgrod bzhin pas dpal 'bras phung du dpal dus kyi 'khor lo'i rgyud bstan pa'i
<p>38a.5</p>ched du dang sems can mtha' dag gi nye ba'i skal ba dang ldan pa nyid mthong nas 'jig rten pa dang 'jig rten las 'das pa'i dngos grub sgrub pa'i don du gsol ba btab pa ni sangs rgyas rgyal po zas gtsang ma'i lha mo sgyu 'phrul chen mo'i mngal nas byung ba yin pa ste/ kun mkhyen ye shes sku zhes pa/ /
<p>38a.6</p>nyi ma'i sku can khyab bdag ste/ /pad+ma'i 'dab ma rgyas pa'i spyan/ /sangs rgyas de la gus btung nas/ /'dis ni ston pa po bsdus so/ /rdo rje seng ge'i khrir te rdo rje'i dbyings la gnas pa ste bzhugs pa'o zhes pa 'dis ni gnas bsdus pa'o/ /lha dang lha min gyis bstod ces pa
<p>38a.7</p>ni 'khor yang dag par bsdus pa'o/ /zla bzang gis gsol ba zhes pa ni gsol ba 'debs pa po bsdus pa'o/ /sku bzhi yi ni bdag nyid can/ /de nyid bcu drug dbye bar ldan/ /zhes pa chos bstan pa yang dag par bsdus pa ste/ dgos pa'i dgos pa yang dag par bsdus pa yang ngo
<p>38b</p>
<p>38b.1</p>zhes pa'o/ /rtsa ba'i rgyud du gsungs pa/ ston pa gau ta ma ston pa po/ /gnas ni dpal ldan chos kyi dbyings/ /'khor ni byang chub sems dpa' sogs/ /mi bdag zla bzang zhu ba po/ /rgyud bstan pa ni mi rnams kyis/ /bsod nams ye shes dgos pa can/ /zhes pa'o/ /da ni phyi dang lus dang
<p>38b.2</p>gzhan du sgrib pa med pa'i chos kyis sems kyi rdo rje shes rab dang thabs kyi bdag nyid rdo rje'i rnal 'byor la rim gyis tshigs su bcad pa gsum gyis bstod pa gsungs pa/ dag pa zhes pa la sogs pa'o/ /gang rdo rje sems dpa' dang thugs kyi rdo rje dpal dus kyi 'khor lo dang po'i sangs rgyas
<p>38b.3</p>bcom ldan 'das te/ shes rab dang thabs kyi bdag nyid rdo rje'i rnal 'byor bcom ldan 'das de la phyag 'tshal nas zhes pa'o/ /de 'di yang mngal nas skye ba'i bskyed pa'i rim pa rnam pa bzhi dang chos mi mthun pa ste/ ji ltar 'gyur ba'i ma rig pas bskyed pa nyid kyi rnam par
<p>38b.4</p>shes pas byin gyis brlabs pa ni skad cig gcig pa'i bde ba'o/ /de nas de kho na zla ba lnga ji srid pa ni a wa d+hU tIr bde bas rgyal ba'o/ /de nas sor mo nyi shu pa ji srid pa ni cha shas yongs su rdzogs pa'o/ /de nas lo bcu drug gi mtshams su bu dang bu mo la sogs pa mtha' yas pa'i
<p>38b.5</p>rgyu skyed par nus pa'o zhes pa mngon par byang chub pa bzhi rnams kyis ni rdo rje bzhi dang sku bzhi'i bdag nyid bcom ldan 'das 'jig rten pa'i dngos grub kho nas 'jig rten las 'das pa'i 'bras bu 'byung ba'i ched du sngags pa ngan pa rnams sgom par byed do/ /de dang chos mi mthun pa de nyid
<p>38b.6</p>kyis dag dang ye shes gcig sbyor zhes pa ste/ sdeb sbyor gyi ngor dag pa'i sgra sngar bstan te ye shes rdo rje dang dag pa'i sku dag gcig ste gnyis su med par sbyor ba'o/ /de bzhin du thugs rdo rje dang chos kyi sku la sogs pa rnams la'ang shes par bya'o/ /dag pa ye shes dang rnam par shes
<p>38b.7</p>pa'i bdag nyid thig le 'pho ba med pa ngo bo nyid kyi sku ni ye shes rdo rje'i rnal 'byor rdo rje sems dpa' rang gi don phun sum tshogs pa don thams cad gzigs pa ste/ skad cig gcig gis mngon par rdzogs par byang chub pa nyid kyi phyir ro/ /skad cig gcig gis mngon par rdzogs par
<p>39a</p>
<p>39a.1</p>byang chub pa ni 'dir brgya phrag drug lhag pa'i stong phrag nyi shu rtsa gcig gi dbugs yongs su rdzogs pa'i mtshan nyid can te/ dbugs kyi 'khor lo yongs su zad pa'i phyir ro/ /rtsa ba'i rgyud du yang / rgyal dbang rnams kyi skye ba'i gnas/ /mi 'gyur ba yi skad
<p>39a.2</p>cig na/ /srog chen sems ni gnas gyur cing / /srog rlung zad par son pa dang / /lha yi mig ni skyes gyur cing / /sha yi mig gi tshogs nyams dang / /gnyug ma'i skye mched nyams gyur cing / /gzugs brnyan skye mched mthong ba na/ /mi dbang thams cad bdag gis mthong / 
<p>39a.3</p>bdag la ma mthong rtag tu med/ /ces so/ /de kho na chos kyi sku thugs rdo rje'i rnal 'byor sems dpa' chen por rang sangs rgyas la sogs pa rjes su 'dzin pa po mchog tu mi 'gyur ba'i bde ba ste/ rnam pa lnga mngon par rdzogs par byang chub pa nyid kyi phyir ro/ /rnam pa lnga mngon
<p>39a.4</p>par rdzogs par byang chub pa ni 'dir me long lta bu la sogs pa ye shes lnga'i bdag nyid can te/ sa la sogs pa'i khams dang gzugs la sogs pa'i phung po shes rab dang thabs kyi bdag nyid kyi dkyil 'khor lnga 'gog pa'i rang bzhin nyid kyi phyir ro/ /de kho na longs spyod
<p>39a.5</p>rdzogs pa'i sku gsung thugs rdo rje'i rnal 'byor byang chub sems dpa' bden don rnam pa bcu gnyis pa byang chub sems dpa' rjes su 'dzin pa po sems can thams cad kyi skad kyis chos ston pa po ste rnam pa nyi shus mngon par rdzogs par byang chub pa'i phyir ro/ /rnam pa nyi shus mngon
<p>39a.6</p>par rdzogs par byang chub pa ni 'dir dbang po lnga dang yul lnga dang / las kyi dbang po lnga dang las kyi dbang po'i bya ba lnga rnams sgrib pa med pa'i mtshan nyid 'pho ba bcu gnyis 'gog par gyur pa'i dngos por shes par bya'o/ /de kho na sprul pa'i sku sku rdo rje'i rnal 'byor dam tshig sems dpa'
<p>39a.7</p>de nyid rnam pa bcu drug rig pa lha la sogs pa rjes su 'dzin pa po sgyu 'phrul gyi dra ba mtha' yas pa rnams kyis spros pa'i sku can te/ sgyu 'phrul dra bas mngon par rdzogs par byang chub pa nyid kyi phyir ro/ /sgyu 'phrul dra bas mngon par rdzogs par byang chub pa ni 'dir cig car mtha' yas shing
<p>39b</p>
<p>39b.1</p>mur thug pa med pa'i sgyu ma sna tshogs pa sprul pa'i mtshan nyid can te/ lus kyi dga' ba la sogs pa'i thig le bcu drug 'gog pa las shes par bya'o zhes pa'o/ /tshig lhag ma rnams kyi bshad pa sngar nyid brjod zin to/ /'o na rdo rje sems dpa' yang gzhan la dus kyi 'khor lo mchog
<p>39b.2</p>gi dang po'i sangs rgyas kyang gzhan yin te/ zhal dang phyag dang dbyibs la sogs pa tha dad pa'i phyir ro/ /de ji ltar tha dad pa med par bstan ce na/ bden mod don dam pa'i bden pas zhal dang phyag la sogs pa med pa'i phyir skyon med do zhes pa'o/ /gang le'u 'di nyid du gsung bar 'gyur
<p>39b.3</p>bar 'dod pa'i don gyi 'bras bu ster ba ste/ 'bras bu ni 'gyur ba med pa'i bde ba ye shes kyi sems so/ /sems 'di gnyis gcig pa nyid ni shes rab dang thabs ni bdag nyid rdo rje'i rnal 'byor don chen po mchog tu mi 'gyur ba dang po'i sangs rgyas rigs med pa dus kyi 'khor lo bcom
<p>39b.4</p>ldan 'das rdo rje sems dpar rgyud gzhan thams cad du rab tu grags so/ /zhes so/ /'o na phyi rol du rab tu grags par 'gyur du chug med nang gi bdag nyid la nyams su myong ba med par grub pa ji ltar yin zhe na/ gsungs pa/ zhabs gcig ces pa la sogs pa ste/ gtso bor byang chub kyi sems
<p>39b.5</p>rdo rje dpal dus kyi 'khor lo'i zhabs zhes pa'o/ /gnas med pa yang rdo rje'i gnas te lhan cig skyes pa'i bde ba'i gzhi nyid kyi phyir ro/ /bkod pa ni bskyed pa ste ma rig pa 'gog pa'i ched du'o/ /rdo rje nor bur te mi gnas pa'i mya ngan las 'das pa'i sa la'o/ /rdul dang nyi ma'i
<p>39b.6</p>dkyil 'khor bzhi la ste ye shes kyi khams la'o/ /gcig ni g.yas pa gang yin pa'o zhes pa rkang pa gcig gis mthil gnon pa'o/ /gtsug tor srid pa'i bde ba las shin tu 'das par khu ba ri bong can la ni rkang mtheb sen mo sngar 'dod pa'i cha 'char ba'i bdag nyid rnam par
<p>39b.7</p>shes pa'i khams la gnyis pa gang g.yon pa zhes pa ni tshangs pa'i sgo nga'i rtse mo gnon pa'o/ /rtag tu ni dus gsum du'o/ /rdul phra rab kyi chos nyid las 'das pa nyid kyi phyir rig pa dang shes pa'i gri gug gis bcad du med pa'o/ /rnam par shes pa'i chos nyid las 'das pa nyid kyi phyir
<p>40a</p>
<p>40a.1</p>gzung ba dang 'dzin pa'i gri gug gis dbyer med pa'o/ /bde ba chen po'i rgyu nyid kyi phyir 'dod pa'o/ /bya ba byas pa skam sar te nor bu la gnas pa'o/ /'jig rten gyi spyod pa spangs pa'i phyir/ /'jig rten gsum gyis mchod pa ste/ /'khor ba'i pha rol gyi mtha'
<p>40a.2</p>gtsug tor la gnas pa'o zhes bya'o/ /'di skad brjod par 'gyur te/ gang steng dang 'og tu rtsa drug gi rang bzhin khams drug 'gags pa ye shes kyi sku can bcom ldan 'das khams gsum pas zhabs kyi pad+ma la phyag byas pa/ dngos po dang dngos po med pa'i bdag nyid dkar po dang nag
<p>40a.3</p>po'i phyogs sgrib pa med pa nyid kyis na stong pa nyid dang snying rje bco lnga pa gnyis kyi bdag nyid kyi zhabs zla ba dang nyi ma'i rang bzhin 'khor ba dang mya ngan las 'das pa'i lam 'gog par byed pa po dag gis nya dang gnam stong mngon par khyab pa 'gro ba'i gtso bo gcig pa de'i zhabs la
<p>40a.4</p>phyag 'tshal nas zhes pa'o/ /sems can rnams ni rnam pa gzhan du ste/ ji skad du/ sangs rgyas kun gyi mdzod spu yi/ /pad+ma zla ba bdud rtsi nya/ /nyi rdul gnam stong gsal bar te/ /gtsug tor nor bu de dag cha/ /zhes pa ston pa'i rdo rje'i gnas/ /lus can kun gyi phyin ci log / 
<p>40a.5</p>ces so/ /gang 'di ltar nang gi bdag nyid la grub mod/ /'di tsam gyis 'di'i don gsal ba dang ldan pa 'thad pa sgron ma lta bu ma yin no zhe na gsungs pa rlung zhes pa la sogs pa'o/ /'dir sgrib pa med pa'i chos la/ 'jig rten gyi khams kyi dkyil 'khor du rlung dang me dang chu
<p>40a.6</p>dang sa'i dkyil 'khor te bzhi rnams sgrib pa med pa dang nyid kyis na lnga'i bdag nyid brtan pa'i khams sgrib pa med pa dang pad+ma'i tha snyad kyis bstan pas khams drug gi bdag nyid can gyi gang zag sgrib pa med pa dang / zla ba sgrib pa med pa dang nyi ma sgrib pa med pa dang dus me sgra
<p>40a.7</p>gcan sgrib pa med pa dang de'i steng du 'dod chags dang zhe sdang dang gti mug dang nga rgyal gyi ngo bos dbang phyug ste mchog lha dang / g.yas su phung po dang nyon mongs pa dang 'chi bdag dang lha'i bu'i bdud de g.yon phyogs lha'o/ /'di dag gi mgo ste spyi bor gtso bo dpal dus kyi 'khor lo
<p>40b</p>
<p>40b.1</p>khams gsum pa'i 'khor los sgyur ba zhabs g.yon dang g.yas pa srid pa'i yum sna tshogs yum ste de'i zhabs dang lhan cig bkod pa'o/ /phyag 'tshal te pad+ma dkar po bdag gis ni rgya cher 'grel bri bar bya'o zhes 'chang bar 'gyur ba dang sprel lo zhes pa'o/ /ji skad brjod
<p>40b.2</p>par 'gyur te/ phyi rol du thun mong bar srid pa mtha' dag la mngon par khyab pa'i rdo rje'i rnal 'byor gyi ngo bo nyid du gnas pa'i bcom ldan 'das bstod pa khyad par du lus la bcom ldan 'das de nyid so so rang gis rig par bya ba rdo rje'i rnal 'byor gyis rtogs par bya ba'i dngos
<p>40b.3</p>po chen po nyid kyis gnas pa ste 'dus byas pa ni ma yin no/ /ji ltar phyi rol de bzhin lus/ /ji ltar lus la de bzhin gzhan/ /zhes pa'i gsung las bcom ldan 'das de nyid dkyil 'khor du sems can gyi bsam pas rdo rje'i sku'i rang bzhin nyid kyis gnas pa'o zhes mngon
<p>40b.4</p>par bstod pa'o/ /da ni thams cad mkhyen pa'i ye shes kyi spyod yul zab cing rgya che ba 'jug par dka' ba rdo rje'i rnal 'byor rab tu gsal bar byed pa'i rgod pa yongs su spang bar gsungs pa/ de ltar zhes pa la sogs pa'o/ /de ltar de ma thag par brjod pa'i rdo rje'i
<p>40b.5</p>rnal 'byor gang zhig bstan pa ste/ rnam pa thams cad rtogs pa'i phyir ro/ /bstan pas rang gis rtogs nas de la mos pa'i lha dang mi rnams la gsal bar byas pa'o/ /dpag med de mtha' yas pa rnams kyis so/ /bde gshegs rnams kyi shes pas 'gyur ba med
<p>40b.6</p>pa'i tshul gyis mdzes pas te dri ma med pa nyid du gshegs pa'i yang ji tsam du bgrod par bya bar gshegs pa'i phyir te/ rtsa stong phrag bdun cu rtsa gnyis gang ba'i phyir legs par gshegs pa'o/ /yang na 'gyur ba'i ma rig pa'i sgrib pa spangs pa'i phyir te/ rim pa ltar gzugs
<p>40b.7</p>mdzes pa'i gzhon nu ma bzhin dang / legs par gang ba'i bum pa bzhin dang / rims nad legs par byang ba bzhin du bde bar gshegs pa rnams te de rnams kyis so/ /rdo rje ni stong pa lnga'i rtse mo can no/ /gsang sngags kyang 'gyur ba med pa'i bde ba'i ye shes can te tha snyad byas
<p>41a</p>
<p>41a.1</p>pa'i mtshan nyid can ni ma yin no/ /'di ji ltar zhe na yid skyob par 'gyur ba nyid kyi phyir ro/ /ji skad du rtsa ba'i rgyud du gsungs pa/ /lus ngag sems kyi khams rnams ni/ /gang phyir skyob par gyur de'i phyir/ /sngags don sngags kyi sgra yis ni/ /stong nyid
<p>41a.2</p>snying rje 'gyur med pa/ /bsod nams ye shes rang bzhin sngags/ /stong nyid snying rje'i bdag nyid can/ /zhes pa'o/ /'o na dus kyi 'khor lo gang du rdo rje 'dzin pa sangs rgyas bcom ldan 'das sa bcu gnyis kyi dbang phyug rnams rdo rje'i rnal 'byor gyi ston pa po dang gsang sngags
<p>41a.3</p>mkhyen pa'i byang chub sems dpa' sa bcu pa'i dbang phyug rnams sdud par byed pa rnams yin nam/ de la ji ltar na bcom ldan 'das blo gros zhan pas smra bar 'dod pa nyid kyis bdag nyid skabs dbye bar 'dod ce na/ mkha' la zhes pa'o/ /ci zhes pa gang du ji zhes dri ba ste/ 'gro ba
<p>41a.4</p>min nam ci ste 'on kyang gzhan la 'gros zhan pa yang 'gro ba nyid do zhes pa'o/ /'di ni dgongs pa ste/ 'dab chags chung ngu dang 'dra ba dag gis bgrod par bye ba ni nam mkha'i khams dang 'dra ba'i rdo rje rnal 'byor 'di'o zhes pa'o/ /da ni rgyud kyi che ba nyid gsal bar byed pa sngon ma can
<p>41a.5</p>bdag nyid rgya cher 'grel par bya ba'i ched du yang dag par rdzogs pa'i sangs rgyas kyis dbugs 'byin pa gsungs pa/ gang du zhes pa la sogs pa ste/ gang du ste rgyud kyi rgyal por gsungs te nye bar bstan to/ /srid pa mtha' dag ste/ 'du shes med 'du shes med min skye mched nas
<p>41a.6</p>brtsams nas ji srid du dmyal ba'i mthar thug pa'o/ /gsal bar te sgrib pa med par ji ltar gyur pa'o zhes pa bya ba'i khyad par las rgyud kyi rgyal po'i rdo rje'i tshig rab tu gsal ba nyid bstan to/ /sngags ni rnam pa gnyis te de bzhin nyid kyi brda dang tha snyad pa'i brda can de dang bcas te
<p>41a.7</p>'jug pa'o/ /rgyal ba'i dbang pos te yang dag par rdzogs pa'i sangs rgyas rnams kyis so/ /A li ni byang chub kyi sems te tshigs su bcad pa kha cig tu ring po la thung ngu'o zhes pa'i gsung las so/ /kye'i rdo rje ra ni ring po ste gsal ba kho na'o/ /ji skad du/ zla bar gyur pa byang chub
<p>41b</p>
<p>41b.1</p>sems/ /cha bco lnga yi bdag nyid can/ /A li'i ngo bo bde ba che/ /rnal 'byor ma rnams de yi cha/ /zhes pa ste/ byang chub kyi sems thig le 'dzin pa rnams kyi shes pa'o/ /rgyal ba'i ched du ste rgal ba'i ched du'o/ /'o na brjod ma thag pa'i rim pas nus pa chung ba rgya mtsho chen po
<p>41b.2</p>rgal bar zhugs pa khyod kyi pha rol tu 'gro bar gang las srid par 'gyur zhe na/ 'di ni bden pa kho na ste gal te de la rgal ba'i mthu med par gyur na mod/ rgyal ba bcom ldan 'das dpal shAkya seng ge'i mthu ste byin gyis brlabs pa yang ste/ de las so zhes pa'o/ /rtsa ba'i rgyud du
<p>41b.3</p>gsungs pa/ phreng 'dzin tshigs bcad sum cu yang / /lhag pa'i phyag rgya le'u lngas/ /dpal ldan rgyud dag rdzogs par ni/ /smra ba'i rgyal pos ston 'gyur te/ /sdud par byed pa po yang 'di/ /rgyas 'grel byed pa pad dkar 'dzin/ /zhes so/ /de ni nyung ngu'i rgyud sdud par
<p>41b.4</p>byed pa lung bstan pa gsungs pa/ gang zhes pa la sogs pa'o/ /gang nyung ngu'i rgyud gsungs par lung bstan te stobs bcu pa zas gtsang gi sras pos sngon te dang por ro/ /gsang bdag la rdo rje'i rnal 'byor gsungs shing bstan pa mchog gi dang po'i sangs rgyas stong phrag
<p>41b.5</p>bcu gnyis pa las dpal dus kyi 'khor lo nyung ngu'i rgyud kyi mtshan can te nges pa bstan to/ /don gyi sgo nas mtha' dag ste/ gzhung gis ni nyung ngu zhes pa'o/ /'jam dpal gyis te rgyal po grags pas so/ /kA lA bar te rgyal po'i pho brang gang du byang chub sems dpa' rnams
<p>41b.6</p>kyis dpal dus kyi 'khor lo'i dkyil 'khor bzhengs shing de'i shar du chos bstan pa'i ched du rin po che'i seng ge'i khri yang yod pa'o/ /thub pa rnams la ste tshangs pa'i drang srong phyed dang bcas pa'i bye ba gsum rnams la'o zhes pa'o/ /da ni rgyud kyi rgyal po la rgya cher 'grel ba'i
<p>41b.7</p>rim pa gsungs pa/ rgyas 'grel zhes pa la sogs pa'o/ /gang zhig rgyas 'grel rab tu rgyas bshad chen po'i mtshan nyid can theg pa rnams kun don gsal bar byed cing mdor ston pa rgyal po zla ba bzang pos bris pa stong phrag bcu drug pa ste/ rtsa ba'i rgyud kyi zhes don gyis
<p>42a</p>
<p>42a.1</p>so/ /de 'jig rten dbang phyug gi sprul pa'i sku sa bcu'i dbang phyug pad+ma dkar po bdag gis rdo rje'i rnal 'byor la phyag 'tshal nas bri bar bya'o/ /rtsa ba'i rgyud kyi rjes su 'brang ba ste 'brel pa la sogs pa'o/ /de lta na yang gzhung ni stong phrag bcu gnyis
<p>42a.2</p>pa ste/ 'di'i tshad stong phrag bcu gnyis pa'o/ /rdo rje'i tshig dang bcas te 'jug pa'i rgyu gang yin pa de 'byed de/ rnam par dbye ba'i ngang tshul 'di'o/ /zhes pa'o/ /rtsa ba'i rgyud du gsungs pa/ de nas zla bzang rtsa rgyud las/ /khyod ni sdud par byed pa'o/ /khyod nyid rgyas
<p>42a.3</p>'grel byed pa ste/ 'dir ni sems can yongs smin byed/ /'jam pa'i rdo rje'ang nyung rgyud la'o/ /rgyas 'grel byed pa'ang pad 'dzin rang / /zhes pa'o/ /dpal ldan dri ma med pa'i 'od kyi rgyud la 'jug pa'i bshad sbyar mi g.yo ba'i snying po snang ba brgya phrag bcu gsum par
<p>42a.4</p>rdo rje 'dzin pa la phyag 'tshal ba'i nges pa ste gnyis pa'o// //da ni byang chub sems dpas mdzad pa'i rgya cher 'grel mnyan pa'i rim pas bdag nyid chen po nyid bsgrags pa gsungs pa/ thos nas zhes pa la sogs pa'o/ /rgyas 'grel ni byang chub sems dpas
<p>42a.5</p>mdzad pa ste/ de ni mngon shes thob rnams kyis/ /bya yis mkhas rnams kyis min nyid/ /ces pa'i gsung las so/ /gtso bo'i ste brjod par bya ba dus kyi 'khor lo yi'o/ /rnal 'byor pa zhes pa rnal 'byor la ngang tshul 'di yod pa'o zhes pa'o/ /kyang gi sgra ni 'dir bsdu ba
<p>42a.6</p>la ste/ gzhan byis pa'i mkhas pa khyim gnas la sogs pa 'ba' zhig tu ma zad kyi rnal 'byor pas kyang ste yang dag pa'i ye shes kyi lam du ba la sogs pa'i lam la gnas pas so/ /ci byas nas she na rgyal bas gsungs pa'i cho gas te dbang gi le'ur gsungs pa'i rim
<p>42a.7</p>pas dbang mchog ste shes rab ye shes blangs nas so/ /rgyud 'di thos nas te nyung ngu'i rgyud kyi rgyal po'o/ /de nas khengs pa rnam pa du ma dang longs spyod rnam par 'jig tu btang nas so/ /bi b+ha ba ni 'dir rnam par 'jig pa la ste sems kyi khyad par la ni phun sum tshogs pa'o/ /
<p>42b</p>
<p>42b.1</p>sems ni sangs rgyas nyid kyi ched du gtad de bskyed pa'o/ /bla ma las zhes pa rdo rje slob dpon brtag pa'i cho gas brtags pa'i bla ma'i skabs las so/ /rnam pa gzhan du na brtag pa'i mtshan nyid dang bral ba'i bla ma mnyes par byas pas slob ma rnams kyi chos la bzlog par 'gyur ro/ /
<p>42b.2</p>chos las bzlogs las dmyal bar 'gro'o zhes pa'o/ /'di skad brjod par 'gyur te ma 'ongs pa'i dus su byis pa'i mkhas pa shes pa ngan pas khengs pa rnams mkhas pas mngon pa'i nga rgyal bskyed par 'gyur ro/ /mngon pa'i nga rgyal des dbang ma blangs shing rgyud ma thos pa
<p>42b.3</p>nas 'grel pa ma bsams nas slob dpon ma bsten pa rgyud kyi don dang dbang gi don mi shes pa rnams bdud kyi ris rnams bzhin du sems can rnams kyi bla mar gyur nas phyin ci log tu ston par gyur to/ /gzhan gyi bud med dang rdzas rnyed pas dmyal bar 'gro ba la spro ba
<p>42b.4</p>rnams so zhes pa ste/ 'di dgag pa lhur len pa tshigs su bcad pa 'di gsungs so zhes pa'o/ /'o na de lta na mngon par shes pa med pa rnams kyis rgya cher 'grel byed na 'dir skyon ci yod/ gang gis na 'di brjod par bya zhe na gsungs pa/ gang zhes pa la sogs
<p>42b.5</p>pa'o/ /gang mngon par shes pa med par rgya cher 'grel pa chen po ste/ don thams cad mtshon par byed pa rgyas bshad chen po dang mdor bstan pa chen po'i mtshan nyid can byed pa'o/ /dpal ldan rdo rje theg par zhes pa dpal gnyis su med pa'i ye shes kyis nye bar mtshan pa rdo
<p>42b.6</p>rje theg par 'gro ba'o/ /rdzogs pa'i sangs rgyas kyi theg pa de la gnas pa ste zhon pa'o/ /bstan bcos du ma'i rnam rtog chos kyi snying zhes pa ni bstan bcos te rtog ge la sogs pa rnams kyis dbugs phyung ba'i rnam par rtog pa ste mi bden pa'i shes pa yang nga / /de kho na chos te
<p>42b.7</p>rang gi ngo bo'i don nye bar ston pa'i chu la yun ring por zhugs pa'i gdengs can gyi rkang pa lta bu'i snying rje sems gang gi yin pa zhes pa'o/ /da ni glang chen long ba'i rgyud ltar rang gi rgyud nyams par byed pa'o/ /de'i rgyud ni yan lag bzhi pa'i dpung stobs dang ldan pa'o/ /gnas pa ni
<p>43a</p>
<p>43a.1</p>bstan pa ste dgra'i rgyud rgyal ba'i ched du'o/ /gsod par byed pas na bdud de de'i gnyen ni pha dang ma'i 'brel par gyur pa'o/ /rtag tu ni dus thams cad du'o zhes pa'o/ /don ni 'di yin te/ rgya cher 'grel byed pa po mngon par shes pa dang bral ba nyid kyi phyir long
<p>43a.2</p>ba lta bu bden pa mthong ba dang bral ba bstan bcos du ma'i rnam rtog chos kyi snying can nyid kyi phyir glang po che bzhin du bzlog pa la bzlog pa'i lus can mkhas pa nyid kyis dregs pa dang ldan pa nyid kyi phyir myos pa bzhin du nga rgyal chen pos khengs pa las bdud kyi phyogs su gyur pa ni/ 
<p>43a.3</p>'gyur ba'i bde ba la sogs pa bdud kyi stobs rgyal ba'i ched du gang gnas pa'i rgyud mtha' drug gi mtshan nyid can dbang bzhi la sogs pa rjod par byed pa de rtsa ba dang bcas pa rtsad nas dbyung bar 'bad pa'i rmongs pa chen po ste/ de dgag pa'i ched du tshigs su bcad pa 'di gsungs so/ /
<p>43a.4</p>'o na 'di lta bu'i skyon rnam par smin pa'i 'bras bu rtsub pa can mthong nas kyang rgya cher 'grel byed pa la 'jug pa ni ci mkhas pa'i rang bzhin can du 'gyur ram zhes dogs pa la gsungs pa/ mkhas pa'i zhes pa la sogs pa'o/ /mngon pa'i nga rgyal can ni mkhas par sems pa
<p>43a.5</p>yin gyi/ /bden pa mthong ba ni ma yin pa'o/ /rgyal bdag gsung ni gang zhig thig le las ni dkar po'i rgyun 'bab ces pa la sogs pa rnams la dgongs pa gang gis mi shes pa'i ngang tshul can de ni rgyal bdag gsung ni mi shes ngang tshul lo/ /'gyod pa dang srog gcod pa la
<p>43a.6</p>sogs pa mi dge ba'i lam can zhes pa la ngan pa'i bya ba ni ngan byas te gang bsod nams btang ba dang 'jig rten gyis smad pa'o/ /de'i dngos po ni 'gyod pa nyid do/ /srog gcod pa ni srog chags gsad pa'o/ /de dag kho na mi dge ba'i lam gyi dang po yin pa'o/ /sogs pa'i sgra
<p>43a.7</p>las ma byin par len pa la sogs pa'o/ /de la gnas pa zhes pa lhag ma'o/ /des na bud med bde bas sems drangs zhes pa dbang po gnyis kyis 'gyur ba'i bde bas gang gi sems drangs te dbang du byas pa zhes pa'o/ /'o na chang gis kun dga' gcig ste b+ha ga nyed pa bu ni sgrub
<p>43b</p>
<p>43b.1</p>pa'i ched du'o gzhan pa gsungs pa med/ /ces pa la sogs pa de bzhin gshegs pas gsungs pa yin nam zhe na/ bden mod sgra ji bzhin ma yin te/ chang yang gzhan yin b+ha ga yang gzhan yin te/ phyag rgya chen po'i dngos grub kyi ched du gsungs pa'o/ /sgra ji bzhin pas
<p>43b.2</p>kyang bde ba 'phel ba'i don du ste/ bde ba nyams pa'i ched du ma yin no/ /'di dpal ldan shes rab bde nyams shes pa ste dpal ldan shes rab ni phyag rgya chen po'o/ /de'i bde ba ni mchog tu mi 'gyur ba'o/ /de las nyams pa ni ring du gyur pa'o/ /de las rdo rje'i tshig bcom ste/ 
<p>43b.3</p>bzhi pa la sogs pa rdo rje'i tshig bcom pa'o/ /de nyid kyi phyir phyi rol gyi longs spyod kyis zil gyis mnan pa ste dam pa ma yin pa'i bza' ba dang btung ba la sogs pa la chags pa'o/ /theg mchog ni rdo rje theg pa la'o/ /mngon par shes pa la sogs pa med par rgya cher 'grel
<p>43b.4</p>pa byas nas long bas bdag nyid lhung nas long ba gzhan dmyal bar 'jug go/ /ni'i sgra ni gang gi phyir gyi don te de'i phyir de ltar chos kyi yang dag pa'i ye shes kyi lam la gnas par spro ba ni ji ltar yang rang gi chos rjes su sgrub pa dang mthun pa'i lam bor nas 'tsho ba'i sdong po'i
<p>43b.5</p>'bras bu za bar byed pa de ltar ni shes rab 'chal ba'i rang bzhin can ni mkhas pa nyid du mngon pa'i nga rgyal bskyed nas de slar yang de bzhin du/ khyod kyis srog chags gsad par bya/ /zhes pa la sogs pa'i rdo rje'i tshig phyin ci log tu ston par rang gis byas pa'i rgya cher 'grel pas
<p>43b.6</p>bzung nas lam 'di ni bcom ldan 'das kyis thar pa'i ched du gsungs pa'o zhes sems can rnams la rgya cher sgrogs par byed de gang las rang yang nyams shing gzhan yang nyams su 'jug pa rang nyid zab mo'i don mi shes pa la lam nyams pa bzhin du lam yin pa nye bar ston pa
<p>43b.7</p>lam phyin ci log las bzlog par mi nus so zhes pa'o/ /gal te gzhan chos mtshungs pa ma yin pa rnams kyi dmyal bar 'gro bar mi rigs pa ma yin nam zhe na bden mod gang rnams des sbyar ba'i 'grel bshad las rdo rje'i tshig gi don phyin ci log tu thos shing shes nas nged ni sangs
<p>44a</p>
<p>44a.1</p>rgyas bcom ldan 'das kyis gsungs pa'i don kun nas shes so zhes pa 'di ltar mngon pa'i nga rgyal skyed par byed pa de rnams kyang rgyal ba'i bdag po'i gsung mi shes pa'i ngang tshul can rtag tu longs par gyur pa rnams te/ sngar kho nar dmyal bar 'gro ba
<p>44a.2</p>rnams so zhes pa 'di lta bu la sogs pa rnams kyang dgag pa'i don du tshigs su bcad pa 'di gsungs so zhes pa'o/ /gal te de la mngon par shes pa med pa rnams kyis rgya cher 'grel mi bya la byas kyang ston pa po rnams kyis bstan par mi bya zhing de rnams kyang lam las phyin ci log
<p>44a.3</p>pa dang brdzun du smra ba nyid gzung bar 'os pa ma yin pa'i tshig can rnams yin na rgya cher 'grel byed pa po phyin ci ma log pa bden pa mthong ba rnams ni su rnams yin zhe na gsungs pa/ ston pas zhes pa la sogs pa'o/ /rang gi sgra'i rnam grangs la nyid kyi sgra yang yod de de'i phyir nyid
<p>44a.4</p>de bdag nyid kyis de gzhan dang gzhan gyis ma yin pa'o/ /ston pas te yang dag par rdzogs pa'i sangs rgyas kyis so/ /rdo rje'i theg par te theg pa chen por ro/ /rgyal bdag bde ster te lhan cig skyes pa'i bde ba sbyin pa por ro/ /gang rgyu cher 'grel ba nyid dang sdud par byed pa
<p>44a.5</p>nyid du lung bstan pa bdag 'dra ste sa bcu'i dbang phyug 'jig rten dbang phyug lta bu de rnams thams cad ni sangs rgyas mthar thug ces pa sangs rgyas bcom ldan 'das rnams kyis bdag nyid chen po sgrogs so/ /lha dang lag 'gro mi rnams smin pa'i don du ste srid pa
<p>44a.6</p>gsum gyi skye bo rnams kyi sangs rgyas nyid kyi ched du ste/ tshig 'jam pos bslab pa'i gnas sbyin pa'i rim gyis sems shes nas dpe'i tshul gyis 'dod chags la sogs pa'i skyon rnams rnam par sel ba zhes pa ni smin pa'o/ /de nyid gang gi don te dgos pa yin pa'o/ /phyi nas
<p>44a.7</p>dka' thub kyi bslab pa nas ji srid du don dang mthun pa bsgoms pas skyon rnams rtsa ba nas 'byin pa'o/ /ji skad du nad pa rnams la dang por sman gyi sbyor ba phra mos smin par byed pa la phyi nas drag po'i rims la sogs pa'i skyon rnams nges par sgrol ba'o zhes so/ /gang rnams
<p>44b</p>
<p>44b.1</p>mngon shes lnga rnams kyang med pa de rnams kyang rnyed pa dang bkur sti'i don du bdag cag rgyal dbang yin zhes bden pa min pa smra'o zhes pa de'i phyir de rnams kyi gang thar pa 'dod pa rnams kyis mnyan par mi bya dad par mi bya yin la mi bya'o zhes pa'o/ /gal te de lta na 'phags
<p>44b.2</p>pa phyag na rdo rjes mdzad pa'i rgya cher 'grel par ji ltar gsungs te 'dir dang por bum pa'i dbang la slob ma rdo rje slob dpon du gyur pa'o/ /de bzhin du gsang ba dang shes rab ye shes dang bzhi pa la yang ngo / /slob dpon nyid du gang zhig tu 'gyur zhe na/ rdo rje sems dpa' zhes
<p>44b.3</p>bya ba'o zhes so/ /de ji ltar yin te dang por bum pa'i dbang bskur gyis dbang bskur ba slob dpon no zhes pa'i gsung las rgyal ba'i dbang po nyid du rigs so zhe na de lta ma yin te dbang bskur bzhi'i rim pa rnam par gzhag pa'i don du'o/ /de yang kun rdzob tu ste dam pa'i
<p>44b.4</p>don du ni ma yin no/ /ji skad du 'phags pa rdo rje snying pos mdzad pa'i rgya cher 'grel par gsungs pa/ ji ltar bshad pa rnam snang dang / /gci ba khu ba'i dam tshig ni/ /mi bskyod 'od dpag med yin pa/ /de bzhin slob dpon rdo rje 'dzin/ /bshang gci khu ba phyag rgya rnams/ /ji
<p>44b.5</p>ltar slob dpon sbyin pa po/ /de bzhin lus ngag yid rnams kyis/ /grub pa sbyin byed rdo rje 'dzin/ /kun rdzob dang ni bzlog pas kyang / /slob ma rnal 'byor rnams kyi yang / /dkyil 'khor byang chub rtsa ba ru/ /gang de sngon la phyi ma min/ /dgongs pa'i skad ni mi shes shing / /
<p>44b.6</p>ming tsam gyis ni rmongs pa rnams/ /rgyal ba'i dbang po rnams spangs nas/ /ngu 'bod du ni 'gro bar 'gyur/ /zhes so/ /de ltar byang chub sems dpas mdzad pa'i rgya cher 'grel pa la thar pa 'dod pa rnams kyis gdams ngag rnam pas thos pa dang bsam pa dang bsgom pa
<p>44b.7</p>la sogs pa rnams kyis mchog tu mngon par dang bar bya'o zhes pa'o/ /'o na de ltar gang gis 'di kho na la rab tu dang bar bya ba byang chub sems dpas mdzad pa'i rgya cher 'grel de la rnam par bgrangs pa'i yon tan ci zhig mthong zhe na gsungs pa sna tshogs zhes pa la sogs
<p>45a</p>
<p>45a.1</p>pa'o/ /ma 'ongs pa'i dus kyi tshe na 'byung bar 'gyur te sangs rgyas pa rnams kyi blo ste shes pa sna tshogs te rnam pa du ma 'byung bar 'gyur te/ rtog ge la sogs pa'i bstan bcos la gtad pa'o/ /sogs pa'i sgra chos mngon pa'i mdzod dang shes rab kyi pha
<p>45a.2</p>rol tu phyin pa la sogs pa'i bstan bcos rnams te de rnams la so sor gnas pa'o/ /ji skad du nang gi le'ur gsungs pa/ gang zhig de kho na nyid gang zag ces bya lung nas smra ba de ni rang bzhin gyis bdag nyams/ /kun rdzob tu ni don du smra ba po yang don dam ma rig med pa ru ni 'dod
<p>45a.3</p>pa'o/ /srid gsum mtha' dag rnam par shes pa nyid du smra ba po yang rnam par shes par 'dod par byed/ /gang zhig stong nyid snying rje gnyis su med par smra po phyogs nyams de ni ma nyams par 'gyur ro/ /zhes so/ /sna tshogs su ma zad kyi log pa yang ste/ log pa'i shes pa ni chad
<p>45a.4</p>pa'i stong pa nyid kyi shes pa la sogs pa'o/ /gzhan gyi rtog ge la sogs pa dang 'grogs pa'i dbang las te gzhan rnam par shes pa tshangs par smra ba la sogs pa rnams kyi 'dod bya ma yin pa'i bstan bcos dang 'grogs pa'i dbang du gyur pa nyid kyi phyir ro zhes pa'o/ /sgrub
<p>45a.5</p>thabs kyi le'ur gsungs pa/ srid gsum phra rab gzugs min rnam par shes pa'o/ /zhes pa de bzhin rnam par shes pa med de sangs rgyas shes rab gang du'ang gnas ma yin/ /zhes pa'i tshig ni sangs rgyas pa rnams ston par 'gyur/ /gang gis 'gyur med dang bral mi rnams
<p>45a.6</p>kyis ni stong pa nyid de gzung nas stong par lta byed pa/ /de nas gtso bos gang zhig 'pho med lhan cig skyes pa'i lus kyi bde ba sngags kyi theg par bstan/ /zhes so/ /de'i phyir bdag gis te 'jig rten dbang phyug gi sprul pa'i sku pad+ma dkar po sangs rgyas sras pos rgya cher 'grel pa bri bar
<p>45a.7</p>bya ste gsal bar bya'o/ /blo ngan skyon ni 'joms byed de/ /blo ngan skyon ni 'dir phyin ci log pa'i chos ston pa yin la de 'joms par byed pa'o/ /su rnams kyi zhe na 'dod pa'i yul la ste rdo rje theg pa la lam ston byed pa gang rnams te lam ni phyag rgya chen po'i bdag nyid can no/ /de rnams
<p>45b</p>
<p>45b.1</p>kyi'o/ /ci yis she na/ de'i de sna tshogs pa'i bdag nyid kyi blos dang / log pa la sogs pa'i bdag nyid kyis dang / rtog ge la gtad pa nyid kyis dang / rang dang gzhan gyi bstan bcos rnams dang / kun nas 'grogs pa nyid kyis so zhes pa ste/ tshigs su bcad pa 'dis rgya cher 'grel
<p>45b.2</p>pa'i shes bya'i sgrib pa rab tu spong ba gsal bar byed pa nyid gsungs so/ /shes bya'i sgrib pa rab tu spong ba gsal bar byed pa nyid med pa bsgom par bya ba'i lam gsal bar 'gyur ba med la nyon mongs pa'i sgrib pa rab tu spang ba rab tu gsal bar byed pa med par bsgom pa
<p>45b.3</p>bstan par bya bar nus pa yang ma yin te/ de'i phyir de'i don du gsungs pa/ 'dod chags zhes pa la sogs pa ste rgya cher 'grel pa ji lta bur bri bar bya zhe na/ skya ba 'dzin pa'o/ /gang du zhe na dpal ldan rdo rje'i theg par rtag tu 'khor ba'i rgya mtsho chen po dang bral bar ro/ /de nyid
<p>45b.4</p>gsungs pa/ srid pa'i chu gter la ni ste/ srid pa'i phung po la sogs pa'i bdag nyid dam khams gsum pa'o/ /de nyid chu gter te chu dang gsher ba zhes pa rnam grangs su nang gi le'ur ro/ /'dod chags mtha' yas chu la zhes pa 'dod chags ni 'gyur ba'i bde ba'i bdag nyid kyi chos
<p>45b.5</p>sam kun du sbyor ba'i bdag nyid de/ de kho na gang du mtha' yas pa'i chu yin zhes pa'o/ /rnam 'byed med dang zhe sdang sbrul dang chu srin 'khrig par zhes pa rnam 'byed ni gnas dang gnas ma yin pa shes pa yin la/ de med pa ni bral ba ste rnam 'byed nyams pa zhes pa'i don to/ /zhe
<p>45b.6</p>sdang ni chags pa dang bral ba'i bdag nyid kyi chos sam 'bral ba'i bdag nyid do/ /de dag kho na sbrul dang chu srin dag ste klu dang chu srin dag yin la de dag gis dkrigs pa mngon par khyab pa'o/ /gti mug klong ni rab mang ste/ /gti mug ni rmongs pa'i bdag nyid kyi chos sam kun
<p>45b.7</p>du sbyor ba dang 'bral ba'i bdag nyid do/ /de kho na klong yin la de rab tu mang ba ste/ rnam par rgyas par ro/ /song dang 'ong ba'i nor gyi dpal la brkam pa'i rlabs ngogs can te song ba'ang de yin la 'ong ba yang zhes pa ste/ de yang de yin la nor yang ngo zhes pa skye ba dang mdzad pa'i
<p>46a</p>
<p>46a.1</p>byang chub kyi sems sam gos dang rgyan la sogs pa'o/ /de'i dpal ni phun sum tshogs pa'o/ /brkam pa ni 'pho ba la mngon par 'dod pa'i bdag gi chos sam rang gi rdzas la chags pas gnas par gyur pa'o/ /de dag kho na gang gi rlabs dang ngogs yin pa
<p>46a.2</p>zhes pa'o/ /rlabs ni rgya mtsho'i chu'i rnam 'gyur ro/ /ngogs ni 'gram mo/ /'gyod sogs gsod pa la sogs las kyi rta gdong 'khor lo sgra drag ces pa 'gyod pa nyid gang gi dang po yin pa'i las rnams te sogs pa'i sgra yis the tshom la sogs pa 'chad par 'gyur ba'o/ /
<p>46a.3</p>gsod pa srog gcod pa gang gi dang po yin pa de rnams te/ de rnams kyang yin la las rnams kyang ngo zhes pa'o/ /de rnams kho na rta gdong ste rta sgo dang / 'khor mo ste chu rnams 'khor ba'o/ /de dag las drag po ste 'jigs par gyur pa'i sgra gang na yod pa der zhes pa'o/ /de'i
<p>46a.4</p>phyir nyon mongs pa'i sgrib pa spangs pa rab tu gsal bar byed pa las bde blag kho nar yang dag par rdzogs pa'i sangs rgyas nyid kyi rin po che 'thob pa'o zhes gsungs pa/ dam pa'i bde ba zhes pa la sogs pa'o/ /rgya cher 'grel pa mnyan par gyur pa de ni 'dren par byed
<p>46a.5</p>pas na 'dren pa'o/ /lam gyis ni du ba la sogs pas so/ /dam pa'i bde bas zhes pa khyad par la gsum pa ste/ 'dod pa lnga la longs spyod pa sngon ma can bde ba chen po la 'jug pas shes pa'o/ /chen po rnams kyi ste dbang po gnyis kyi bde ba mngon par 'dod pa
<p>46a.6</p>med pa rnams kyi'o/ /myang 'das pha rol don gnyer rnams kyi ste/ mya ngan las 'da' ba ni mi gnas pa'i mya ngan las 'das pa yin la de'i pha rol ni phul du byung ba dri ma med pa nyid thob pa ste/ de don du gnyer ba gang rnams kyi ngang tshul yin pa zhes pa las la drug pa'o/ /myur
<p>46a.7</p>du rgal ba'i ched du/ shes rab rlung gi dar gyis shes pa byed pa la gsum pa'o/ /shes rab ces pa gzugs brnyan mthong ba ste/ de nyid rlung gi dar ro/ /myur 'gro zhes pa myur du 'gro ba'i ngang tshul 'di'i yin pa zhes pa ste/ 'di kho na ni 'di nyid ces te 'dren pa ni yang dag par ston
<p>46b</p>
<p>46b.1</p>par byed pa ste yang dag par ston pas na'o/ /yang dag ye shes yid bzhin nor bu'i zhes pa las la drug pa'o/ /yang dag pa'i ye shes ni pra phab pa lta bu ste de nyid yid bzhin gyi nor bu'o/ /'jig rten gsum gyi bdag po nyid ster ba po'i zhes pa 'jig rten gsum gyi ste lus
<p>46b.2</p>dang ngag dang yid kyi bdag nyid de/ bzhi pa nyid dang sangs rgyas nyid ces pa'i bar ro/ /de'i ster ba po'i'o/ /bdud dang nyon mongs tshogs 'joms mkhas pa'i zhes pa bdud rnams dang nyon mongs pa rnams kyi tshogs te 'dus pa 'joms te bshigs pa la mkhas te byang
<p>46b.3</p>ba zhes pa'o/ /tshigs su bcad pa 'dis ni 'bras bu thob pa'i rim pa gsungs so/ /de ltar byang chub sems dpas mdzad pa'i rgya cher 'grel pa skya ba 'dzin pa lta bu ste/ de ltar ni skya ba 'dzin pa na rgya mtsho chen por sngar legs par bstan par byas pa'i lam nges pas chu
<p>46b.4</p>yi rab tu dbye ba dang sbrul dang chu srin dang klong dang rlabs dang ngogs dang rta gdong dang 'khor mo la sogs pa rab tu bzlog pa la mkhas pa bu ga med pa la sogs pa'i yon tan dang ldan pa'i gzings zhon pa/ rlung ras la sogs pa'i thabs rnams kyis bde blag kho nar
<p>46b.5</p>lam bzang pos mgyogs pa dang bcas par drangs nas 'dod pa'i rin thang med pa'i yid bzhin gyi nor bu rin po che la sogs pa gzings kyi tshong pa rnams la ston par byed pa/ ji lta ba de bzhin du 'di yang ngo zhes pa'o/ /mngon par shes pa med pas byas pa'i rgya cher 'grel pa la ni
<p>46b.6</p>'di lta bu'i mtshan nyid mi srid do/ /de ltar ni lam rin po che yongs su mi shes pa'i phyir dang / de'i sgrib pa spong ba rab tu spang ba ston pa las shin tu ring ba nyid kyi phyir dang 'khor ba'i rgya mtsho'i rang bzhin gyi khyad par ma bshad pa'i phyir dang / 'dod chags la sogs pa gdug pa'i
<p>46b.7</p>rang bzhin can rnams kyi khyad par dang rab tu rgyu ba dang dbye ba rgyas par ma bstan pa'i phyir dang / phyag rgya chen po bsgom pa la sogs pa thabs rnams nges par ma bstan pa'i phyir dang / sangs rgyas nyid kyi ched du dkyil 'khor gyi 'khor lo la sogs pa'i lam nyid du gsal bar
<p>47a</p>
<p>47a.1</p>byed pa'i phyir dang / 'gyur ba'i bde ba blang bar bya ba nyid du sgogs pa'i phyir dang 'gyur ba med pa'i bde ba ni rig par bya ba ma yin pa'i bde ba chen por brjod pa'i phyir dang / chags pa chen po'i mes 'gyur ba med pa'i bde ba rdo rje'i rnal 'byor gyi bdud dang nyon mongs
<p>47a.2</p>pa'i tshogs thog ma'i gdams ngag tu sgrub par byed pa'i phyir dang / de'i phyir rnam pa thams cad pa'i yang dag pa'i ye shes yid bzhin nor bu sna tshogs pa dang log pa nyid la sogs pa'i shes pa'i dbye bas yang dag par mthong ba med pa'i phyir ro zhes pa'o/ /dpal ldan dri ma dang
<p>47a.3</p>bral ba'i 'od kyi rgyud la 'jug pa'i bshad sbyar brgya phrag bcu gsum pa mi g.yo ba'i snying po snang bar byang chub sems dpas mdzad pa'i rgya cher 'grel gyi yon tan bsgrags pa'i nges pa ste gsum pa'o// //da ni thar pa 'dod pa rnams kyi lam gyi sgrib pa dgag pa brjod par
<p>47a.4</p>bya ste/ de la lam yongs su spangs pa lam ma yin pa la brten pa ni srid par 'khyam pa'i rgyu mtshan du tshigs su bcad pa gnyis kyis ston pa gsungs pa/ de nyid gcig pu rdo rje 'dzin pa'i phyag rgya chen mo ste zhes pa/ phyag rgya chen mo de nyid gcig pu ste gnyis pa med pa ni kun mkhyen
<p>47a.5</p>bde ba ste 'dzag pa med pa'i bde ba phul du byung ba dri ma med pa nyid kyi ngo bos ster bar byed do zhes pa'o/ /phung po la sogs sgrib pas rab tu dman yul can zhes pa phung po ni gzugs la sogs pa rnams te sogs pa'i sgras khams dang dbang po dang yul dang lus kyi dbang po
<p>47a.6</p>dang bya ba rnams dang shes bya dang nyon mongs pa dang snyoms par 'jug pa'i sgrib pa rnams gzung ngo / /phung po la sogs pa rnams kho na sgrib pa rnams so/ /de rnams kyis rab tu dman pa'i yul ni gzugs brnyan mthong ba ste/ de gang gi yin pa de la 'di skad ces bya'o/ /gang
<p>47a.7</p>zhig pra phab brgyad lta bu/ /zhes pa brgyad rnams kyang de rnams yin la pra phab pa rnams kyang de lta bu ste 'dra zhing mtshungs pa gang yin pa zhes pa'o/ /de gsungs pa/ me long mthe bong sgron me zla/ /nyi ma chu dang ral gri mig /pra 'bebs 'jug pa brgyad rnams ni/ /rgyal ba rnams
<p>47b</p>
<p>47b.1</p>kyis pra 'bebs gsungs/ /zhes so/ /de ltar sems kyi snang ba tsam chos kyi dbyings ni phyag rgya chen mo zhes brjod do/ /ji skad du ye shes kyi le'ur gsungs pa/ de'i phyir g.yo med bde ba'i skad cig lhan cig skyes pa 'dir ni chos kyi dbyings kyis ster byed de/ /srog gis ro yi
<p>47b.2</p>'gro ba rnams la gnas pa thams cad bkug cing nyon mongs bdud rnams bcom byas nas/ /rdzu 'phrul kun mkhyen sa dang srid gsum bla ma nyid ni rnal 'byor rnams kyi skye ba 'di la ste/ /lam du zhugs rnams gal te 'chi bar gyur na de bzung ba las skye ba gzhan
<p>47b.3</p>gyis so/ /zhes so/ /slar yang de nyid du gsungs pa/ sems kyi snang ba tsam ste rang gi yid las skyes pa me long gi ni gzugs brnyan lta bu nyid/ /gang zhig mtha' dag rgyal ba'i sras dang sangs rgyas rnams kyis bsten pa rnal 'byor dbang pos bsten bya ste/ /yang dag ye shes
<p>47b.4</p>me lce rab tu rgyas pa bdud tshogs yul dang bcas pa mtha' dag sreg byed cing / /lus la chags pa la sogs kyang ste rnal 'byor rnams la lo yi sbyor bas bde mnyam ster bar byed/ /ces so/ /de ste 'di ltar gyur pa'i phyag rgya chen po bor nas sangs rgyas nyid kyi ched
<p>47b.5</p>du gang le los nye bar bcom pa sten par byed cing 'dod par byed de/ /nor la chags shing 'khyog po'i snying ldan zhes pa ste nor la chags pa yang 'di yin la 'khyog po'i snying yang ste las kyi phyag rgya'o/ /brtags pa zhes pa ye shes kyi phyag rgya'o/ /de yis te las kyi 
<p>47b.6</p>phyag rgyas sam rnam par brtags pa'i blo ye shes kyi phyag rgyas de ni 'pho ba ste chags pa nyams pa'i mtshan nyid can 'thob par byed ces pa'o/ /de'i phyir 'gyur ba'i rnal 'byor las 'gyur ba de nyid sangs rgyas nyid mchog tu mi 'gyur ba'i bde ba'i go 'phang ni ma yin
<p>47b.7</p>no/ /ji skad du ye shes kyi le'ur gsungs pa/ nim pa'i shing la dgun 'brum min te dug las bdud rtsi dang ni tshangs pa'i shing las 'dam skyes dang / /stong pa las ni myang 'das bde ba mi dge'i dbang las dge ba srog chags gsod las grub pa rnams/ /phyugs rnams
<p>48a</p>
<p>48a.1</p>mchod sbyin las ni mtho ris mchog tu zhi ba'i go 'phang dbang po rnams 'gog pa las min/ /rig byed las ni kun mkhyen gsung dang 'gyur med mchog gi bde bar 'gyur ba ma dag sems las min/ /zhes so/ /'o na sangs rgyas nyid du mi 'gyur mod/ /
<p>48a.2</p>bsod nams ni cis bzlog ce na gsungs pa/ sdig to zhes pa la sogs pa'o/ /chags pa nyams las sdig pa ste snying rje zad pa'i bdag nyid las so/ /de nyid gang gi phyir zhe na shin tu sdug ma ste 'dod ldan ma myos ma la zhe sdang ste/ sdang bar byed pa 'di ni byams pa zad
<p>48a.3</p>pa'i bdag nyid de/ skye bo zhes so sor 'brel lo/ /sdang las gti mug ste yang dag par bstan pa nyams pa dga' ba zad pa'i bdag nyid dang rmongs pa ni bde ba nyams pa'i mtshan nyid can btang snyoms zad pa'i bdag nyid can no zhes pa tshangs pa'i gnas bzhi med
<p>48a.4</p>pa'i phyir sdig pa nyid de bsod nams ga la yod ces pa'o/ /'o na 'dod chags 'phel ba'i mtshan nyid can snying rje dang / zhe sdang nyams pa'i bdag nyid can byams pa dang / gti mug zad pa'i bdag nyid can dga' ba 'gyur ba med pa dang / 'gyur ba med pa'i
<p>48a.5</p>bde ba'i bdag nyid can btang snyoms shes pa 'di yang yod dam ci zhe na/ yod de sangs rgyas thob par ji skad du/ /lte bar ldan pa snying rjer 'gyur/ /'khyud pa yi yang byams pa ste/ /drung pa'i sbyor bdag dga' ba yang / /chags par byed pa'ang de bzhin no/ /gnyis
<p>48a.6</p>dag tshogs pa'i skad cig gang / /de btang snyoms su bdag gis bshad/ /'di ltar gyur pa'i rnal 'byor dang / /ldan pa nad kyis ji ltar 'joms/ /zhes so/ /dam pa min pa'i bza' ba ni/ /sha la sogs pa dang dam pa min pa'i btung ba ni chang la sogs
<p>48a.7</p>pa'o/ /sogs pas ni gar dang glu la sogs pa'i yul lo/ /de yis shes pa dam pa ma yin pa'i bza' ba dang btung ba la sogs pa'i yul gyis sems la co dris shing gang las nye bar gsos pa yang dang yang du shin tu sdug ma las rab tu 'jug ste ji srid du sems
<p>48b</p>
<p>48b.1</p>rmongs pa'i bar zhes pa'o/ /de las bde ba nyams shing skye ba drug ste 'gro ba drug rnams su 'khor bar 'gyur te/ thug pa med pa nyid du skye bar 'gyur te sdig pa las so zhes pa'o/ /da ni lam don du gnyer ba rnams kyi don la rton pa nyid gsungs pa/ sgra dang zhes pa
<p>48b.2</p>la sogs pa'o/ /sgra ni legs pa'i sgra samyaka saM bud+d+ha la sogs pa'o/ /sgra min ni sgra nyams pa lha dang klu'i brda sprod pa las phyi rol du gyur pas byas pa gA bi zhes pa la sogs pa'o/ /de rnams rnam par dpyad pa las ni chen po ste khyad par can gyi don dang ldan pa med
<p>48b.3</p>pa'o/ /sna tshogs yul skad ngan pa ni i t+ya pi so b+ha ga bAn zhes pa la sogs pa'o/ /chen po rnams kyi ni phyag rgya chen po don du gnyer ba rnams kyi ste dbang po rnon po nyid kyi phyir ro zhes pa'o/ /thams cad mkhyen pa'i gsung de ni sna tshogs pa'i skad kyi bdag nyid/ 
<p>48b.4</p>mchog ste bla na med pa'i bde ba sbyin pa'o/ /sems can rnams kyi mos pa'i sems kyi dbang las te mngon par yid ches pa bstan pa'i gzhan gyi dbang las so/ /skad gzhan ni brda sprod pa la lha dang kla la sogs pas bkod pa'o/ /gang gis sgra rnams brda sprod par bya
<p>48b.5</p>zhing / gtan la dbab par bya ba de ni brda sprod pa ste sgra sogs rtsod pa don gnyer rnams kyi'o/ /sogs pa'i sgra las don dang 'brel ba dang / ngag dang rnam par dbye ba dang tshig dang yi ge la sogs pa gzung par bya'o zhes pa legs par sbyar ba'i skad ni nyi tshe ba nyid do zhes pa'o/ /
<p>48b.6</p>'o na sgra las don rtogs pa sgra nyams las ma yin pa ma yin nam zhe na gsungs pa/ sgra nyams pa las kyang zhes pa la sogs pa'o/ /kyang gi sgra ni rim pa tha dad pa la ste sgra nyams pa las kyang rnal 'byor pa yis don ni 'dzin par byed de yul gyi skad las te/ ji skad du/ 
<p>48b.7</p>kar NA Da pa'i kar NA'i sgras/ /rdo dang rkang pa brjod par byas/ /la lar 'on par rab brjod de/ /de bzhin rgyud rnams su bstan pa'o/ /tsau ra'i sgra ni 'jig rten 'gar/ /zan gyi don rab rtogs par byed/ /la lar chom rkun pa nyid brjod/ /de bzhin rgyud du bstan pa rnams/ 
<p>49a</p>
<p>49a.1</p>zhes so/ /de bzhin du pu ru She gaN+Da zhes pa la sogs pa'o/ /lhag ma ni go sla'o/ /da ni tshig 'bru la rton pa dgag pa gsungs pa/ dam pa'i zhes pa la sogs pa'o/ /dam pa ni 'jig rten gsum rnams su mchog go/ /don ni dgongs pa ste phyag rgya chen
<p>49a.2</p>po'i lam mo/ /de'i de nyid ni mi 'gyur ba'i ye shes so/ /de'i yul ni rdo rje'i gnas te de la zhes pa'o/ /tshig 'bru ni 'dir sgra bzang po la sogs pa'i bdag nyid can no/ /lhag ma ni go sla'o/ /da ni rnam par shes pa la rton pa nyid dgag pa gsungs pa/ ye shes zhes pa la
<p>49a.3</p>sogs pa ste/ nyid kyi sgra gnyis kar yang sbrel bar bya'o/ /brjod par bya ba gang brjod pa ste/ mngon par brjod par gyur pa na sgra dang sgra nyams par 'gyur ro zhes brjod par bya ba nyid du nges par 'gyur ba de ye shes nyid ma yin no zhes pa'o/ /de ni thams cad mkhyen pa'i
<p>49a.4</p>gsung nyid du mi 'gyur te/ de ni nyi tshe ba ste/ nyi tshe la yod pa lha la sogs pas bkod pa'o zhes pa'o/ /da ni ye shes la rton pa nyid gsungs pa mchog tu zhes pa la sogs pa'o/ /gang zhig shes rab ye shes dang / /shes rab ni phyag rgya chen mo pra phab pa'i rang bzhin can yin
<p>49a.5</p>la/ de nyid ye shes te dus gsum pa mthong ba'o/ /sangs rgyas rnams kyi ste ma lus pa'i ngo bo mthong ba rnams kyi'o/ /de nyid mchog tu mi 'gyur ba/ /bzhi pa'o de ni slar yang de bzhin te/ /rang gi phyag rgya chen po rgyal bas gsungs/ /zhes pa ste/ mchog ni khams gsum
<p>49a.6</p>pas mchod pa'o/ /mi 'gyur ba ni 'pho ba med pa'i bde ba'o/ /bzhi pa ni lhan cig skyes pa'i dga' ba'i thig le 'gog pa'o zhes pa'o/ /phyi nas khyad par gyi bsdu ba'o/ /de las rang gi phyag rgya chen po 'di rgyal bas gsungs te/ 'dir rab tu gsal bar mdzad do/ /de
<p>49a.7</p>yang de bzhin no zhes pa 'dis gzhan du rnal 'byor la gdug pa'i slob dpon gyi 'jigs pa las shes pa'o/ /'o na shes rab ye shes kyi khyad par bzhi pa'am mchog tu mi 'gyur ba zhes pa gcig gis chog pa ma yin nam/ gnyis kas don gcig rtogs par byed pa'i
<p>49b</p>
<p>49b.1</p>phyir ro zhe na bden mod/ mi'i phyugs rnams 'byung bar 'gyur te/ gang rnams shes rab ye shes ni dkyil 'khor gyi 'khor lo bsgom pa'i rnam par rtog pa'i shes rab kyi bde ba bzhi par sems shing de rnams phyag rgya chen po'i ye shes las nyams pa rnam par rtog pa
<p>49b.2</p>yongs su ma dor ba las dam pa ma yin pa'i bla ma'i gdams ngag las shes rab ye shes mi shes pa rnams 'gyur ba'i bde bas skyed pa'i 'dzag pa'i bde ba shes rab ye shes nyid du nye bar ston par 'gyur ro zhes pa dgag pa'i don du mchog tu mi 'gyur ba zhes pa'i khyad par
<p>49b.3</p>gsungs so/ /gang rdo rje'i tshig shin tu mi shes pa rnams bzhi pa de yang de bzhin no zhes pa'i gsung las las kyi phyag rgya las skye bar 'gyur ba'i bde ba gsum pa ni rgyu dang 'bras bu dbye ba med pa las shes rab ye shes su sems par byed de dbang po gnyis kyi bde bar mngon par 'dod
<p>49b.4</p>pa slob dpon ma bsten pa mchog mi 'gyur ba'i bde ba nyams pa phyugs rnams las kyang phyugs te de rnams kyis 'gyur ba'i bde ba med par kun du bzang po shes rab ye shes nyams su myong bar mi 'gyur ro zhes gsungs pa kho na bzhi pa nyid du 'jig rten rnams 'dzin du 'jug go / 
<p>49b.5</p>zhes pa 'di'i don du bzhi pa zhes pa'i khyad par gsungs so/ /gal te yang las kyi phyag rgya dang ye shes kyi phyag rgya zhes pa las skyes pa'i 'gyur zhing 'dzag pa'i mtshan nyid can 'di de bzhin gshegs pa'i ye shes su 'gyur na de'i tshe/ bcom ldan 'das kyis sgyu 'phrul dra bar/ 
<p>49b.6</p>bcu drug phyed phyed thig le 'chang / /zhes dang / de bzhin du/ bsam gtan bzhi pa'i mtha' 'chang ba/ /zhes pa la sogs pa 'di gsungs pa 'di ci zhig /rgyud kyi rgyal por yang ye shes kyi le'ur/ de ltar sems ni rnam bzhi srid pa gsum la gnas pa srog chags rnams
<p>49b.7</p>kyi thig le'i dbus su ste/ /rnal 'byor dbang po rnams kyis bde mnyam 'bras ster khyab par byed ni thar pa'i rgyu ru bsrung bar bya/ /thig le btang na rnal 'byor rnams kyi skye bo'i sa bon mchog gi bde ba song la thar pa gang / /de phyir 'khor ba'i bde ba'i skad cig 'di ni
<p>50a</p>
<p>50a.1</p>sdom brtson rnams kyis thams cad dus su dor bar bya/ /zhes so/ /de'i phyir shes rab kyi ye shes zhes kyang smra bar mi bya ste/ 'dir gal te shes rab kyi ye shes 'pho ba'i mtshan nyid can shes rab kyi rgyu las skyes pa'i 'bras bu thabs kyi shes rab ye shes yin na
<p>50a.2</p>de'i tshe thabs kyi rgyu las skyes pa'i 'bras bu ni shes rab kyi phyag rgya chen po'i dngos grub kyi don du thabs ye shes su 'gyur ro/ /de ltar na phan tshun ltos pa nyid kyi phyir ye shes gnyis dag tu 'gyur ro/ /de ltar gnyis ka'i ye shes so sor gyur na gnyis su med pa'i ye shes
<p>50a.3</p>med do/ /gnyis su med pa'i ye shes med pa'i phyir sangs rgyas nyid kyang med par 'gyur te/ rnam par dag pa mchog tu mi 'gyur ba'i ye shes dang bral ba nyid kyi phyir ro zhes so/ /cis te shes rab ye shes ni shes rab ye shes yin na de'i tshe thabs kyi ye
<p>50a.4</p>shes thabs kyi ye shes so zhes pa ste skyon snga ma bzhin no zhes so/ /'o na gsum pa 'gyur ba'i bde ba'i mtshan nyid can shes rab ye shes su mi 'gyur mod/ rnam pa gzhan du 'gyur du chug mod/ bcom ldan 'das kyi dpe la 'gyur ba'i bde ba 'jig rten rjes su gzung ba'i don du gsungs
<p>50a.5</p>pa ji ltar zhe na/ 'di ni bden mod/ kun rdzob tu dpe'i don du gsungs pa ste/ bzlog pas ni 'di de bzhin gshegs pa'i ye shes su mi 'gyur ro zhes pa'o/ /'di kho na rjes su 'gro ba dang ldog pa dag gis 'phags pa'i tshigs su bcad pa gnyis kyis dper byas nas
<p>50a.6</p>bstan par gsungs pa/ zag ces pa la sogs pa'o/ /gang gis dkar po ni byang chub kyi sems so/ /ma rgyas pa ni kha ma bye ba'o/ /tsu ta'i 'bras bu rgyu ci yis 'byung ste gang gis kyang ma yin no zhes pa'i don to/ /de gsungs pa/ grub pa kun gyi gter gyur pa/ /byang chub
<p>50a.7</p>sems ni lhung 'gyur ba/ /phung po rnam shes brgyal ba na/ /grub pa smad med ga la yin/ /zhes so/ /da ltar bzhi pa'i gnas skabs kyi sgrib pa zad pa'i bdag nyid kyi rgyu med par byis pa'i rigs can las gzhan pa ni sangs rgyas nyid ces pa'i 'bras bu re ba ma yin
<p>50b</p>
<p>50b.1</p>no/ /gal te de ltar na skye bo thams cad nyid 'gyur ba'i bde ba re bar byed ce na/ gsungs pa/ gang gis zhes pa la sogs pa'o/ /gang gis te srog chags kyis 'khor ba'i bde ba'i bag chags kyi sa bon gyis skyed pa 'du byed kyi sdug bsngal las te 'gyur ba'i bde ba la
<p>50b.2</p>chags pa nyid kyi phyir ro/ /bya thams cad skom pa ni sa la gnas pa'i chu tshol bar byed la/ tsA Ta ka ni btung bar sems pa ma yin no zhes pa'o/ /'di skad brjod par 'gyur te/ gang tsA Ta ka'i spyod pa'i rjes su spyod pa de ni mkhas pa'i rigs can skye ba snga ma'i stong pa nyid dang
<p>50b.3</p>snying rje kun rdzob pa'i dmigs pa med pa'i bag chags kyi stobs kyis rdul phra rab tshogs pa las 'das pa dkyil 'khor gyi 'khor lo la sogs pa rnam par rtog pa bsgom pa dang bral ba phyag rgya chen po'i dngos grub kyi sgrub byed la dmigs par bya ba ma yin pa mchog mi 'gyur
<p>50b.4</p>ba'i bde ba mngon sum du bya ba'i ched du 'bad par byed de/ rtag tu rang dang gzhan gyi don du gnyer ba'o/ /gang shes rab dman pa dbang po gnyis kyi bde ba mngon par 'dod pa las chags bral las skyes pa'i sdug bsngal kho na la mngon par rgyug go/ /de ni byis pa'i
<p>50b.5</p>rigs can rang gi don nyams pa rang nyid kyang sdug bsngal ba yin na de'i gzhan gyi don ga la yin zhes pa'o/ /'di kho na drang ba dang nges pa'i don dag gis gsungs pa/ 'khor ba'i zhes pa la sogs pa'o/ /'khor ba ni 'dod pa dang gzugs dang gzugs med pa'i mtshan nyid can
<p>50b.6</p>no/ /de'i bde ba ni phreng ba dang tsan+dan dang bud med la sogs pa nye bar longs spyod pa'i mtshan nyid can no/ /mi rtag pa ni 'jig pa'i ngang can no/ /de yang thob pa min te rnyed pa min yang rmongs chen tshol bar byed la/ mkhas pa 'khor ba'i bde ba la ltos pa med pa ni yang dag pa'i rgyal srid kyi bde ba 'dor bar byed de yang
<p>50b.7</p>dag pa'i rgyal po ni 'khor los sgyur ba yin la de'i dngos po ni de nyid de/ de'i bde ba thob pa yang ngo / /thar pa'i ched du ste/ 'khor ba'i sdug bsngal las nges par grol ba'i ched du'o zhes pa drang ba'i don to/ /nges pa'i don gyis na
<p>51a</p>
<p>51a.1</p>'khor ba ni phung po dang khams la sogs pa'i mtshan nyid can no/ /de'i bde ba ni dbang po gnyis kyis skyes pa ste/ mi rtag pa ni skad cig pa tsam mo/ /de ma thob kyang ste yan lag can pa'i rang bzhin las so/ /de lta na'ang tshol bar byed re bar byed do/ /de nyid kyi phyir
<p>51a.2</p>gti mug pas na rmongs pa'o/ /chen po ste rnam par 'byed pa dang bral ba nyid rmongs pa chen po zhes brjod do/ /mkhas pa ste bden pa mthong ba'i byang chub sems dpa' ni yang dag pa'i rgyal srid kyi bde ba yang dag par 'dor bar byed do/ /yang dag pa'i rgyal po ni 'khor los sgyur ba chen po 'og
<p>51a.3</p>min gyi khang pa na bzhugs pa bcom ldan 'das dpal shAkya seng ge ste/ de'i bde ba ni mtha' yas pa'i yon tan gyi 'bras bu rab tu sbyin pa'o/ /de yang thob pa ste/ phyag rgya chen po dang yang dag par 'grogs pa las so/ /thar ba'i ched du ste mi gnas pa'i mya ngan las 'das pa'i
<p>51a.4</p>ched du'o zhes pa ste/ nges pa'i don la rton pa nyid la brten par bya'i/ drang ba'i don la rton pa nyid la ma yin no/ /de yang 'dir bde ba chen po'i rtogs par byed pa ste rab tu mnan nas rgyu bar byed pa nyid kyi phyir ro zhes pa dgongs pa'o/ /'o na 'gyur ba med pa'i bde ba thob pa ni khyod kyi lugs
<p>51a.5</p>kyis sangs rgyas nyid yin la de yang yongs su 'dor ba ni mkhas pa'i rigs can zhes pa ji ltar yin/ ci ste 'jig rten las 'das pa nyid kyi phyir 'jig rten gyi yang dag par 'byung ba ma yin pa las 'das pa'o zhes sems na 'di lta bu lung du mthong ngam ci zhe na/ bden mod gsal ba kho
<p>51a.6</p>nar mkha' 'gro ma rdo rje gur la sogs par mthong ste/ chags pas 'jig rten bskyed pa ste/ /chags pas 'phangs las zad par 'gyur/ /rdo rje'i chags pa yongs shes las/ /yid ni rdo rje sems dpar 'gyur/ /chags pa'i zhags pas bcings pa yis/ /'jig rten chags las 'khrugs
<p>51a.7</p>par 'dod/ /chags dang bral ba'i mngon byang chub/ /chags pas bgrod pa rnams kyis nyams/ /'jig rten gdul ba rgyur byas nas/ /'di ni gzugs rnams du mar byed/ /ri bong stag dang seng ge dang / /glang po rnams kyi rigs rnams su'ang / /phyag rgyas grub pa snying rje yis/ /phan pa'i
<p>51b</p>
<p>51b.1</p>blo can rnams skye'o/ /zhes so/ /ji skad du don dam pa'i bsnyen par yang 'jug pa'i sems la brten nas gsungs pa/ gang rnams sems can don gyi rgyu ru rnams sangs rgyas nyid kyi/ /bde ba mtha' yas rab tu thob pa yang dag ston mdzad cing / /'khor ba'i dbus su rab tu 'jug
<p>51b.2</p>par mdzad pa rnams/ /de rnams zhabs kyi chu skyes dag la spyi bos phyag 'tshal lo/ /zhes so/ /de ltar na 'o na 'gyur ba med pa'i bde ba de tshangs par spyod pa'i bde ba dang mtshungs par 'gyur ba ma yin nam zhe na ma yin te/ de yang 'dod ldan gyi bde ba dang 'grogs pas non pa ste/ ji
<p>51b.3</p>skad du lo zhes pa la sogs pa'o/ /ri dgas rnams bza' zhing ldad pa'i ngang tshul 'di'i yin pa zhes pa ri dgas zas can de seng ge'o/ /brgya lam na ste thams cad kyi tshe ma yin no/ /lan cig ni 'khor gcig go/ /gal te de lta na yang gnyis ka dag la ni bde ba mchog
<p>51b.4</p>yod pa ma yin no/ /ni'i sgra ni yang gi don la'o/ /de dang ci 'dra bar 'gyur zhe na/ gsungs pa/ len cig rtag tu khu ba ltung phyir ro/ /ji lta bar ro zhes pa'o/ /ji ltar te gang dang 'dra bar de bzhin te/ de dang 'dra bar dka' thub pa'i rmi lam gyi dus dang 'dod ldan gyi sad pa'i dus su 'dzag
<p>51b.5</p>phyir te sems nyams pa'i phyir ro zhes pa'o/ /rmi lam dang sad pa'i gnas skabs kyi sgrib pa 'di dag gis gsungs so zhes pa dgongs pa'o/ /'o na tshangs par spyod pa shin tu gnyid log pa'i rmi lam gyi 'dod ldan ma'i rnam pa'i bag chags skye ba med pa'i phyir gang dang 'dra ba'i bde
<p>51b.6</p>ba de dang 'dra bar der 'gyur ro zhe na gsungs pa/ gnyid log pa yang zhes pa la sogs pa'o/ /ji ltar de gang dang 'dra bar/ de ltar te de dang 'dra bar ro/ /stobs med pa'i skye gnas kyis zos pa ste/ bud med kyi b+ha ga'i sbrul gyis so/ /dka' thub mi byed cing dka' thub tu byed pa ma yin
<p>51b.7</p>te sems zhen pa'i phyir ro/ /don ni 'di yin te/ ji ltar 'ga' zhig rmi lam du sos btab pa sad par gyur pas yul gyi de kho na nyid mi shes pa rang gi lus 'dzin pa la chags pa de lta bur bud med kyi b+ha ga'i sos btab pa phyag rgya chen po'i de kho na nyid mi shes pa ci zhig ltar yid bzhin gyi
<p>52a</p>
<p>52a.1</p>nor bu byang chub kyi sems kyi de kho na nyid med pas bud med kyi b+ha ga'i sbrul gyis nyams par byas pa'o zhes pa'o/ /shin tu gnyid sad pa'i gnas skabs kyi sgrib pa gsungs so zhes pa'o/ /'o na de ltar bzhi pa la sogs pa'i gnas skabs kyi sgrib pa yod
<p>52a.2</p>pa'i phyir 'gyur ba'i bde ba de kho na nyid ma yin na de ci ma ning bzhin du 'gyur ba med pa'i bde ba de kho na nyid du 'gyur ram zhe na gsungs pa/ bsreg pa zhes pa la sogs pa'o/ /ji ltar te gang dang 'dra bar ro/ /rdo dreg ni rdo 'ga' zhig gi dbus su bags par 'gyur ba
<p>52a.3</p>bsregs par gyur pas dri ma med par 'gyur ro/ /de bzhin te de dang 'dra bar ro/ /sems zhes pa byang chub kyi sems so/ /shes rab ye shes kyis te phyag rgya chen po chags pa'i sems sam/ las kyi phyag rgya dang chags pa'i mes bsregs pa'o/ /dag pa ste 'gyur ba med pa
<p>52a.4</p>dri ma med pa nyid du nye bar 'gro ba'o zhes pa'o/ /ji skad brjod par 'gyur te/ rdo dreg gis skud pa'i gos dri ma can ni mar gyis byugs pa me chen po la thal bar byas pa dri ma med pa nyid du nye bar 'gro ba ji lta ba de bzhin du sems dam pa ma yin pa'i bag chags kyi dri ma can phyag rgya
<p>52a.5</p>chen po'i mar gyis byugs/ gtum mor chags pa'i me la dbugs 'byung ba dang rngub par thal bar byas pa 'gyur ba med cing dri ma med pa nyid du nye bar 'gro ste/ sdom brtson rnams kyi'o zhes pa'o/ /'phags pa'i tshigs su bcad pa 'dis ma ning gi skyon zad pa'i mtshan
<p>52a.6</p>nyid can gyi 'gyur ba'i bzhi pa la sogs pa'i gnas skabs dang chos mi mthun pa'i chos 'dzin pas mchog tu mi 'gyur ba'i bzhi pa dri ma med pa nyid du bshad do/ /don dam pa'i bsnyen par yang / ji ltar rdo dreg gos ni me yis bsregs pa na/ /'ju bar mi 'gyur thal ba nyid
<p>52a.7</p>du'ang min/ /de bzhin chu skyes chags pa'i byang sems mchog /rang bzhin dag 'di'o sdom brtson rnams kyi'o/ /dge slong gis ni mtha' yas don du bsrung bya gang / /gang zhig 'dod can bde ba'i don du btsal bya ba/ /de dag dbus su gnyis med rnal 'byor rin po che/ /
<p>52b</p>
<p>52b.1</p>gang zhig 'dzin par byed de zad med la rab zhugs/ /'dod bya'i na chung grogs la chags pa'i 'dod ldan dang / /dge slong tshul khrims 'chal ba gtsug lag khang gnas dag /las kyi bde ba'i don gyi rgyu ru byed pa gang / /yang dag sbyor ba de ni rgyal ba'i rdo rje'i tshig/ ces
<p>52b.2</p>so/ /rdo rje'i gnas 'di rtogs par bya ba'i don kho nar kun rdzob tu dper byas pa ste/ bzhi pa shes rab ye shes yin te gsum pa ni ma yin no/ /zhes pa gnas pa'o/ /da ni bzhi pa'i g.yo ba'i bdag nyid kyi sems dpa' bo nyid kyi rnal 'byor gyis bcings pa'i thabs 'phags pa'i
<p>52b.3</p>tshigs su bcad pa nyid kyis gsungs pa/ me yis zhes pa la sogs pa'o/ /dngul chu ni dngul chu yin te 'bros par byed do ste/ kha cig tu bdag nyid tshig can gzhan gyi ched du ba'i tshig go/ /hi ni gsal lo/ /thabs med pa'i rtag tu thams cad kyi tshe nyams par 'gyur ro zhes pa'i don
<p>52b.4</p>to/ /'o na 'di ltar 'gal bar gyur pa yod pa na 'di ji ltar 'ching zhe na/ gsungs pa sman zhes bya ba la sogs pa'o/ /ji ltar de gang dang 'dra bar ro/ /dngul chu g.yo ba yang sman la sogs pa'i stobs kyis 'ching bar byed/ sman ni 'dir gang zhig byugs pa tsam las zangs kyi 'dab
<p>52b.5</p>ma mer bcug pa'i dri ma 'phral la 'phrog par byed pa de skal ldan rnams kyis mthong ba'o/ /sogs pa'i sgras ma k+Shi ka dang bi ma la sogs pa'i ro rnams dang kA k+Shi dang ka si sa la sogs pa nye ba'i ro rnams dang / dzam+b+ha la la chu sbyin pa dang 'jig rten dbang phyug la sogs pa'i bsam
<p>52b.6</p>gtan dang sngags dang spyod tshul dang phyag rgya bcing ba la sogs pa rnams gzung bar bya'o/ /'di rnams kyi stobs kyis te mthu yis so/ /me dang phrad pa rnams kyis zhes pa lnga pa'i don la gsum pa'o/ /mang po'i tshig ni me dang phrad pa mang po nyid du gsal bar byed pa'o/ /gzhan du na me
<p>52b.7</p>chung ngu dang phrad pa las res 'ga' gnas la/ me drag po dang phrad pa las nges par 'bros so zhes pa brtag pa'i don du gsungs pa'o/ /de bzhin du de dang 'dra bar khu ba dga' ba la sogs pa'i rgyu ni 'ching bar byed do/ /shin tu rnal 'byor rnams kyi zhes pa la rnal 'byor ni 'dir
<p>53a</p>
<p>53a.1</p>rab tu sbyor ba du ba la sogs pa thams cad de/ rnam par rtog pa las 'das pa'o/ /mang po'i tshig ni so sor sdud pa la sogs pa rnams gsal bar byed pa'o/ /shes rab ma dang 'grogs pa rnams kyis zhes pa 'dir yang lnga pa'i don la gsum pa'o/ /shes rabs
<p>53a.2</p>ma ni las kyi phyag rgya'o/ /de dang 'grogs pa ni yang dag par sbyar ba'o/ /mang po'i tshig ni yang dang yang du sgrib pa rtogs par byed pa'o/ /ji srid du brtan par gyur nas lus 'bugs so zhes pa'i bar ro/ /sgrub thabs kyi le'ur gsungs pa/ ma ni dngul chu'i dgra nyid yin te me
<p>53a.3</p>dang rnam par bral na dngul chu 'ching ba nam yang med/ /ma bcings na ni gser byed med de gser dang bral na smra po rnams la longs spyod med pa nyid/ /de bzhin bud med sbyor ba bral na rtag tu rnal 'byor pa rnams kyis ni sems 'ching mi 'byung la/ /bcings pa med na phug pa'i
<p>53a.4</p>lus med ma phug lus kyis 'dir ni lhan cig skyes pa bde ba ster ba min/ /zhes so/ /'o na las kyi phyag rgya sngar spangs pa ma yin nam/ 'dir ni de dang 'grogs pa mngon par 'dod pa zhes pa'i phyir 'gal lo zhe na/ der ni 'gyur ba'i bde bas sangs rgyas nyid 'thob
<p>53a.5</p>pa la spangs kyi/ mi 'gyur ba'i bde ba 'phel ba'i ched du ma yin no zhes pa ste/ don dam bsnyen par gsungs pa/ bud med 'grogs pas dman la thar ba'i bde ba med/ /bud med 'grogs bas dman la srid me'i sdug bsngal med/ /de phyir rang gi blo yis legs par
<p>53a.6</p>rnam dpyad nas/ /slob ma rnams ni zung shig rab tu rtogs par gyis/ /zhes so/ /da ni 'phags pa'i tshigs su bcad pa gnyis kyis dpe dang bcas par byang chub kyi sems mthong ba'i thabs ni thabs ma yin pa spangs pas gsungs pa/ shing la gnas pa zhes pa la sogs
<p>53a.7</p>pa'o/ /ji ltar te gang 'dra bar/ me mi mthong ste shing la gnas kyang zhes pa'i kyang ni yang gi don to/ /bcad dang dbye ba'i thabs rnams dag gis shes par byed pa la gsum pa'o/ /bcad pa ni sta re la sogs pa rnams kyis so/ /dbye ba ni shing gri chung ngu la sogs pa rnams kyis
<p>53b</p>
<p>53b.1</p>so/ /thabs ni sgo'o/ /gtsub pa'i shing ni dbyug pa'o/ /pA Ni ni lag pa'o/ /de dag gis bsrubs pa las me ste/ de la gnas pa yang zhes pa ni/ srub stan gyi shing de la gnas pas de la gnas pa'o/ /de bzhin te de dang 'dra bar sems kyi 'od gsal ba ni sems kyi 'od gsal ba ste
<p>53b.2</p>khams gsum pa mthong ba'o/ /rtog pa'i bsgom pa'i thabs rnams kyis mi mthong ste/ rnam par rtog pa yang yang mngon du byed pa'i sgo rnams kyis so/ /'di'i sems kyi 'od gsal ba ni brkyang ma dang ro ma gcig tu sbyor bas mthong bar 'gyur zhes pa byed pa la gsum pa'o/ /
<p>53b.3</p>gcig tu sbyor ba ni gnyis su med pa'i rnal 'byor ro/ /de nyid du ste rang gi sems nyid la'o zhes pa'o/ /don dam bsnyen par yang gsungs pa/ shing las me dang chu yi shel las chu dang ni/ /zho las mar dang rdo ba rnams las lcags kyi rigs/ /bud med skye gnas 'grogs
<p>53b.4</p>las mi nyams bde ba ni/ /skal ldan rnams kyis de thabs sbyor bas blang bar gyis/ /sems la khyed kyis gsal bar bya ba cung zad med/ /gzhag bya med cing sgrib dang 'phel ba dag kyang med/ sems la rang sems so sor snang ba tsam du ni/ /khams gsum pa ste dper na
<p>53b.5</p>chur son nyi ma bzhin/ /zhes so/ /sems gcig kho na shes rab gzugs brnyan rtogs pa du ma'o/ /zhes pa dgongs pa'o// //da ni lam shes pa'i de kho na nyid thob pa gsungs pa/ lam zhes pa la sogs pa'o/ /de bzhin gshegs pas gang gsungs pa/ /bcu
<p>53b.6</p>drug bzhi yi rab tu dbye ba can/ /de kho na nyid bzhi pa dpal ldan bla ma'i zhal te rnal 'byor pa ma yin pas 'thob pa ma yin no/ /sna tshogs rnam rtog la sogs lam gyis ni/ /sna tshogs rnam rtog ni pad+ma dang nyi ma dang / zla ba sgra gcan gyi gdan dang sa bon dang mtshan ma yongs
<p>53b.7</p>su gyur pa zhal dang phyag dang kha dog dang dbyibs can rang byin gyis brlab pa la sogs pa'o/ /sogs pa'i sgras chos thams cad chad pa'i stong pa nyid du smra ba la sogs pa'o/ /de kho na nyid rab tu gsal bar dbang gi le'ur gsungs pa/ 'dod dang dga' ba dang ni 'dar dang
<p>54a</p>
<p>54a.1</p>'gyur med kyang ste bzhi po yis ni sbyor ba de gcig ste/ /gang ba dang ni nus dang skye ba dag dang mchog gi dga' ba de ltar gnyis par nges par 'gyur/ /'bar ba dang ni thig le brgyal ba dag dang slar yang khyad par dga' ba de ltar gsum pa'o/ /oD+DA
<p>54a.2</p>dang ni nA da dag dang gnyid dang lhan cig skyes pa'i dga' ba de ltar bzhi par 'gyur/ /zhes so/ /de'i phyir rnam par rtog pa'i lam ni de kho na nyid ma yin la/ de kho na nyid ma yin pa zhes bya ba yang de kho na nyid kyi sgrub thabs su 'gyur ba ma yin no/ /gal te de sgrub thabs su mi 'gyur na
<p>54a.3</p>ci zhig der 'gyur zhe na gsungs pa/ bskyed pa'i zhes pa la sogs pa'o/ /de kho na nyid bde ba chen po'i sgrub thabs te 'di yis bsgrub par bya'o zhes pa sgrub thabs ni de kho na'o/ /gzhan ma yin te pad+ma la sogs par kun du rtog pa'o/ /de kho na nyid de ci zhe na/ bskyed pa'i
<p>54a.4</p>rim pa las grol ba ste mngal du 'jug pa'i rim pa dang bral ba'o/ /hUM dang ni phaT yig ces pa bsngags so/ /sogs pa'i sgras phyag rgya la sogs pa'i rtog pa'o/ /de dang bral ba de kho na nyid do/ /de ci zhe na gsungs pa/ rdzogs pa'i rim pa'i rnal 'byor zhes pa la rdzogs
<p>54a.5</p>pa ni nges par grub pa ste/ nam mkha' bsgom pas rtogs par bya ba'o/ /de'i rim pa ni du ba la sogs pa'i lam mo/ /de'i rnal 'byor ni shes rab gzugs brnyan gyis 'gyur ba med pa'i ye shes chen po skyes pa ste ldan pa'o zhes pa'o/ /'di kho na ston pas gsungs pa/ du ba zhes
<p>54a.6</p>pa la sogs pa'o/ /du ba kho na rtags gang gi dang po yin pa de rnams so/ /mtshan ma ni yid ches par byed pa ste gang gi mngon par 'dod pa gsal bar byed pa de'o zhes pa'o/ /srog rtsol ni bum pa can gyi steng dang 'og gi rtsa gsum 'gog pa'i bdag nyid do/ /dbu mar 'bab pas
<p>54a.7</p>te sems kyi rtsar srog gi rlung 'bab cing rjes su 'jug pa'o/ /rig pa'i brtul zhugs kyis/ /rig ma'i gtso bo'i brtul zhugs tshangs par spyad pa'o/ /rig ma ni rang gi rgyal bas dbang bskur ba lhag pa'i yon tan can gzung bar bya'o/ /mngon par brjod pa bla mar yang / puk+ka
<p>54b</p>
<p>54b.1</p>sI ni mchog mdzes ma/ /gzugs dang lang tshos brgyan byas ma/ /gcig tu rnal 'byor la sems ma/ /dam tshig shes shing brtul zhugs brtan/ /brtan ma chags med ngo tsha med/ /sred bral nga rgyal med thob nas/ /de dang lhan cig sngags rig pa/ /rang gi rig ma'i
<p>54b.2</p>brtul zhugs spyad/ /ces so/ /de las rdo rje mi ltung bas ni rdo rje ltung ba med pa ste/ 'dis gnas par 'gyur ba'o zhes pa'o/ /steng du khu bas zhes pa nor bu dang pad+ma las log nas 'gro ba la la nAr son pas so/ /lam 'di yis te du ba la sogs pa yan lag drug gi mtshan
<p>54b.3</p>nyid can gyis so/ /rnal 'byor pa ni rnal 'byor te rdzogs pa'i rim pa'i rnal 'byor 'di la yod pa'o zhes pa'o/ /sangs rgyas rnams kyi ni/ bde ba dbang po med pa ste mchog tu mi 'gyur ba mngon par bsgrub pa ni mchog tu mi 'gyur ba gang gis kun nas mngon par sgrub par byed
<p>54b.4</p>cing rdzogs par byed pa'o zhes pa'o/ /yang na pho nya mo kun gyi/ /lhan cig skyes pa 'thob pa ste/ rtsa stong phrag bdun cu rtsa gnyis 'gags pa'i rang bzhin can mkha' 'gro ma rnams kyi stong pa lhan cig skyes par brjod de gsum spangs pa gzhom du med pa'o/ /'jig rten pa la
<p>54b.5</p>grags pa bzhi pa'i sgrib pa'i bdag nyid kyi lhan cig skyes pa ni ma yin no/ /stong pa ni gcig pu brjod de sgrib pa thams cad dang bral ba'i phyir ro zhes pa yang na'i sgra'i don to/ /'o na de ltar rdzogs pa'i rim pa'i rnal 'byor de kho na nyid dang de kho na nyid kyi sgrub thabs yin la gzhan med de
<p>54b.6</p>zhes brjod pa ma yin nam/ de'i phyir de nyid 'gyur mod/ de las gzhan pa nye bar mi mkho bas ci bya zhe na/ gsungs pa/ gzugs zhes pa la sogs pa'o/ /'jig rten ni khams gsum pa ste de la yod pa 'jig rten yang 'di yin la dngos grub kyang ngo zhes pa'o/ /dngos grub
<p>54b.7</p>ni 'og min gyi srid pa'i mthar thug pa'i dbang phyug sgrub par byed pa'o/ /gzugs la sogs par rtog pa rnams kyis zhes pa la gzugs su rung ba gnod pa byar rung bas gzugs te de kho na gang gi dang po yin pa'o/ /de'i kun du rtog pa ni yid kyi las zhes pa'o/ /de la gzugs
<p>55a</p>
<p>55a.1</p>bsgom pa ni las kyi phyag rgya'o/ /sogs pa'i sgras ye shes te de'i bsgom pa ni ye shes kyi phyag rgya'o/ /dkyil 'khor gyi 'khor lo la sogs pa bsgom pa goms pa rnams kyi zhes pa dkyil 'khor ni rten gyi mtshan nyid can te 'khor lo lha yi tshogs pa brten pa'i
<p>55a.2</p>mtshan nyid can no/ /sogs pa'i sgras sngags dang phyag rgya dang gdan la sogs pa'o/ /de rnams bsgom pa ni mngon du phyogs par byed pa'o/ /de goms pa ni yang dang yang du mngon par zhen pa ste/ de rnams kyis zhes pa'o/ /gal te lam 'di kho nas dngos grub thams cad
<p>55a.3</p>'grub pa nyid ni du ba la sogs pa'i lam gyi man ngag gis chog go zhe na gsungs pa ci zhig ces so/ /chen po yang 'di yin dngos grub kyang ngo zhes pa dngos grub chen po ste phyag rgya chen po'i dngos grub bo/ /'dod pa ste 'jig rten las 'das pa'o/ /lta ci zhig ste ci zhig 'grub/ du
<p>55a.4</p>ba la sogs pa'i lam gyi man ngag med par ma yin pa de kho na'o zhes pa'i don to/ /'o na lam gyi gdams ngag 'di ci yang dag par rdzogs pa'i byang chub thob par brtson pa'i blo can thams cad la thams cad nas 'byung ba de kho na yin nam/ 'on te dag pa 'gro ba'i don byed pa
<p>55a.5</p>la mkhas par spro ba 'ga' zhig kho na la 'ga' zhig kho nas 'byung ba yin zhe na gsungs pa lam zhes pa la sogs pa'o/ /bla ma dam pa ni dpal ldan bla ma'o/ /de'i tshe mtshan nyid ni don dam pa'i bsnyen par sangs rgyas par gsungs te/ ji skad du/ bsgom ldan srid pa'i bsam
<p>55a.6</p>gtan la ni chags nyams pa/ /'dod ldan 'dod pa chen po la ni thugs bcings pa/ /brtul zhugs chen po'i dbang po gnyis bde'i sbyor ba la/ /phyag rgyar rab tu 'grogs la'ang 'dod chags ma nyams shing / /zla nyi'i lam ni so sor mnyam pa'i rnal 'byor can/ /shes rab
<p>55a.7</p>me la rnal 'byor stobs las rab zhugs pa/ /kun dga'i bde ba bdud rtsir chags pa de kho na/ /dpal ldan bla ma rdo rje 'dzin pa sdig bcom pa'o/ /zhes rgya cher ro/ /de'i bka' drin ni de kho na nyid kyi man ngag gis rjes su 'dzin pa'o/ /de las 'byung bar 'gyur te skye bar 'gyur ro/ /
<p>55b</p>
<p>55b.1</p>gang rnams kyi zhe na/ slob ma dag pa rnams la'o/ /dag pa ste dbang bskur ba la sogs pa rnams kyis tha mal pa'i nga rgyal gyi dri ma spangs pa zhes pa yang yin la slob ma rnams te gzhan gyi don byed pa la sogs pa rnams kyis rjes su bstan par bya ba yang ngo zhes pa'o/ /phyag rgya chen
<p>55b.2</p>po thig ler gsungs pa/ sngags la sogs pas gang sbyangs pa'i/ /dug ni bcud len de bzhin du/ /dbang bskur sogs kyis slob ma ni/ /ma dag dag dang ldan par 'gyur/ /zhes so/ /gang rnams pha rol gyi bya ba la dge ba la brtson pa ste/ dge ba la spro ba zhes pa'o/ /dpal
<p>55b.3</p>ldan dri ma dang bral ba'i 'od kyi rgyud la 'jug pa'i bshad sbyar mi g.yo ba'i snying po snang bar lam gyi sgrib pa dgag pa'i nges pa ste bzhi pa'o// //da ni lam thob pa rab tu dang ba rnams kyi lam 'phrog pa'i rgyu mtshan gsungs pa gzhan zhes pa la sogs pa'o/ /
<p>55b.4</p>'di ni ste de ma thag tu brjod pa sangs rgyas nyid gang gis bde blag tu tshol bar byed cing don du gnyer bar byed pa'o zhes pa'o/ /dga' ba rgyas par byed pa na rin chen de yid bzhin gyi nor bu rin po che dang 'dra ba ni rin po che ste rnyed par dka' ba nyid kyi phyir dang bsam pa'i don gyi
<p>55b.5</p>'bras bu rab tu sbyin pa nyid kyi phyir ro/ /lam bzang rin chen te/ phyi nas khyad par gyi bsdu ba'o/ /rab tu myos pa ni bag med spyod pa ste/ rang la phan pa dang bde ba la ltos pa med pa'o/ /'gro ba drug po rnams su nyams par 'gyur bas na sems can no/ /gzhan te gang snying brtse ba
<p>55b.6</p>la sogs pa'i yon tan dang bral ba gzhan la phan pa dang bde ba la mi brtson pa'o zhes pa'o/ /rab tu zhugs pa'i nor de'i khyim ni bud med do/ /de kho na dgon pa ste 'brog dgon pa sems can gyi gnas so/ /yul ngan chos rkun rnams kyi zhes pa 'di rnams su dbang po rnams khyad par
<p>55b.7</p>du 'ching ngo zhes pa yul rnams te/ gzugs la sogs pa phyi rol gyi longs spyod rnams so/ /de rnams kyang ngan pa ste ro bro ba chung ba nyid kyi phyir dang / rnam par smin pa rtsub pa nyid kyi phyir dang / rgyal ba'i chos kyis bsten pa nyid kyi phyir ro/ /de rnams kho na chom rkun pa ste/ byin pa'i lam
<p>56a</p>
<p>56a.1</p>bzang po'i rin po che yang de rnams kyis 'phrog par byed rku bar byed pas zhes pa'o/ /'di rnams 'ba' zhig lam bzang rin chen nor khyim dgon par zhugs pa 'phrog par ma zad kyi/ gnyen 'dun thibs po'i nang du zhugs pa yi/ /the tshom la sogs pa'i rkun po rnams kyis
<p>56a.2</p>kyang ngo / /gnyen 'dun ni chung ma dang bu dang tsha bo la sogs par grags pa'o/ /thibs po ni nags so/ /yid ches pa gsum rnams kyis nges pa'i lam bzang rin chen la yang som nyi za ba ni the tshom ste/ 'di ci lam bzang po yin nam 'on te ma yin zhes pa'o/ /'gyod pa ni lam ngan pa bdag
<p>56a.3</p>gis byas te/ de'i phyir bdag gis lam mngon sum du mi bya'o zhes pa 'di lta bu'i rnam pa can no/ /gnyid ni nyal ba ste lus dang yid dag las su mi rung bar bsgrub pa'i mtshan nyid can rmugs shing gnyid pa zhes bya ba'i bar ro/ /le lo ni spro ba zhen pa'o/ /rgod pa ni sems rnam par
<p>56a.4</p>g.yeng ba nyid de grong khyer la sogs par 'khyam pa zhes pa ji srid pa'o/ /de ltar 'di ni lam bsgom pa rnams kyi ting nge 'dzin gyi dri ma 'phags pa'i tshigs su bcad pa 'dis bshad do zhes pa'o/ /ting nge 'dzin gyi dri ma 'di rnams 'ba' zhig gis 'phrog par ma zad kyi/ srog
<p>56a.5</p>gcod pa la sogs pa rnams kyis kyang ste/ rin po che zhes pa ni lam bzang rin chen no/ /rtag tu dus gsum du'o/ /srog gcod pa ni sems can gsod pa'o/ /brdzun ni mi bden par smra ba'o/ /ma byin par len pa ni gzhan gyi rdzas rku ba'o/ /gzhan gyi bud med ni 'dod pas log
<p>56a.6</p>par spyod pa'o/ /tshig rtsub po ni pha rol po'i gnad 'gems par byed pa'o/ /phra ma smra ba ni nyon mongs pa can gyi sems kyis phan tshun 'byed pa'o/ /ngag 'khyal ni 'dod pa la sogs pa dang ldan pa'i ha ha hi hi zhes pa la sogs pa 'dod chags yang dag par bskyed pa'i tshig go/ /brnab
<p>56a.7</p>sems ni pha rol gyi rdzas la log par chags pa'o/ /gnod sems ni gnod par byed pa'i sems nyid do/ /lta ba ngan pa ni med pa'i lta ba'o/ /de bzhin du yod pa'i sdig pa lnga ni 'tshe ba la sogs pa'o/ /nye ba'i sdig pa lnga ni cho lo la sogs pa'o/ /ba lang la sogs pa gsod pa lnga'o/ /grogs
<p>56b</p>
<p>56b.1</p>po la sogs pa la 'khu ba lnga'o/ /mig gi dbang po lnga la sogs pa kun nas chags pa lnga'o zhes pa 'di'i tshar lnga yin pas lnga pa rnams lnga ste chom rkun pa de rnams kho nas so zhes pa'o/ /'di lta ste/ 'tshe dang mi bden gzhan gyi bud med spongs shig gzhan gyi nor dang chang gi btung ba de
<p>56b.2</p>bzhin nyid/ /'khor bar rdo rje'i zhags pa yin te rang gi dge ba mthar byed sdig pa lnga po 'di rnams so/ /cho lo kha na ma tho bcas pa'i zas dang tshig ngan klog dang 'byung po lha min dbang po'i chos/ /ba lang byis pa bud med skyes pa rnams dang lha mi'i bla ma gsod pa lnga ni mi bya'o/ /grogs
<p>56b.3</p>po rje bo rnams dang lha dang mi yi bla ma dge 'dun yid brtan rnams la 'khu ba spang / /dbang po rnams ni kun nas chags pa'o zhes pa srid pa'i bdag po'i brtul zhugs rnams ni nyi shu lnga zhes pa'o/ /sdig pa can gyi las zhes bya ba bar du gcod par byed pa ste/ mtshams med pa lnga po
<p>56b.4</p>byed pa rnams kyang nang du bsdus pa'o zhes pa'o/ /'di rnams 'ba' zhig gis lam bzang rin chen 'phrog par ma zad kyi/ /shin tu bza' dang btung ba rnams kyis dang / /sna tshogs longs spyod rnams kyis kyang ngo / /bza' ba ni shin tu sha la sogs pa bza' ba'o/ /btung ba ni
<p>56b.5</p>chang 'thung ba la sogs pa'o/ /shin tu ni brgyal ba'i chos kyis so zhes pa'o/ /longs spyod par bya bas na longs spyod de phreng ba dang tsan+dan dang bud med dang mal stan la sogs pa sna tshogs pa bkra ba'o/ /brtson 'grus ldan pa la yang ste lam bsgom pa la spro ba'i'o/ /brjod
<p>56b.6</p>ma thag pa'i brtson 'grus brtan pa 'ba' zhig gir ma zad kyi brtson 'grus dang ldan pa'i yang ngo zhes pa yang gi sgra'i don to/ /bag med pa ni shin tu bza' ba dang btung ba la sogs pa dang mi dge ba'i grogs po dang 'grogs pa'o/ /de'i phyir brgyal ba ste sems med pa nyid
<p>56b.7</p>du gyur pa la 'phrog par byed pa kho na'o/ /rnam pa sna tshogs pa'i srid pa'i longs spyod la mngon par dga' ba ni dge ba byed pa rnams kyi yang bar du gcod par byed par brjod ces pa'o/ /'o na de ltar lam rin po che yongs su rtog pa po la mngon par dgongs nas bar du gcod
<p>57a</p>
<p>57a.1</p>par byed pa'i skyon rnams brjod pa ma yin nam/ lam thob pa rang nyid yongs su rtog pa po ma yin pa la brjod pa ci zhig ce na gsungs pa rang nyid ces pa la sogs pa'o/ /ci ste gang gi phyir rang nyid yongs su rtog pa po min pa gang de'i phyir gzhan cig shos g.yon
<p>57a.2</p>can khram pa chen po la ston te rang nyid yongs su rtog pa po min pas/ rin thang chen por 'gyur ba shes ched du/ /g.yon can gzhan la ston te min zhes pa'i/ /de yi tshig la rin chen 'dor bar byed/ /rin thang chen por 'gyur ba ste rin po che chen po yin nam zhes shes par bya ba'i ched du'o/ /
<p>57a.3</p>des smras pa/ mi 'gyur ro/ /de nas de'i tshig las te g.yon can gyi dag las 'dor bar byed pa kho na'o zhes pa'o/ /de bzhin kho nar shes rab 'chal pa'i rigs can ni sdig pa'i grogs po'i ngag las lam bzang rin thang med pa'i rin po che thob pa yang gtong bar byed do zhes pa lam
<p>57a.4</p>rin po che yongs su rtog pa don du gnyer ba rnams kyi yang sdig pa'i grogs po dang nye bar 'grogs pa'i skyon brjod do zhes pa'o/ /'o na de ltar lam rin po che rnam par shes par bya na rang nyid yongs su rtog pa po ma yin pas ni gang gi zhe na bden mod de ni gal te gang rnams kyis skabs
<p>57a.5</p>las rin po che chen po yongs su rtog par byed du gzhug pa de rnams kyi ni rnam dag ngag gis te mi slu ba'i tshig gis ci ste gsal bar rnam par shes par bya ste rin thang med pa rin po che 'di'o zhes nges par bya'o/ /de lta kho nar rigs kyi bus lam rin po che thob pa dge ba'i bshes gnyen
<p>57a.6</p>gyi tshig las 'di ni rin thang med pa'o zhes legs par yongs su brtag pa shin tu brtan par byas nas lhag par rjes su 'brel bar bya/ dor bar mi bya'o zhes dge ba'i bshes gnyen la brten pa ni rtag tu dge legs kyi ched du legs par bshad de lam rin po che bsgom pa la brtson pa
<p>57a.7</p>rnams kyi yang ngo zhes pa'o/ /de ltar lam bsgom pa la rab tu zhugs pa'i yang bdud kyi las rnam par spangs pa med par sems brtan par 'gyur ba ma yin no zhes pa de'i phyir de kho na ston pa gsungs pa bdud ces pa la sogs pa'o/ /bdud sdig can ni yang dag par rdzogs pa'i
<p>57b</p>
<p>57b.1</p>sangs rgyas rnams kyi gzugs rnams su sprul nas lam bsgom pa la rab tu zhugs pa'i byang chub sems dpa'i bgegs te bar du gcod par byed de/ ji skad du/ 'di ni bla na med pa yang dag par rdzogs pa'i byang chub kyi ched du ba'i lam ma yin la/ gang gis khyod gnas pa'i
<p>57b.2</p>lam 'dis 'ga' zhig kyang nges par 'byung ba dang nges par 'byung bar 'gyur ba dang nges par 'byung ba yang ma yin no zhes pa la sogs pa rig par bya ste rgyas par 'phags pa shes rab kyi pha rol tu phyin pa'i bdud kyi las kyi le'ur gsungs pa las shes par bya'o zhes pas bdud
<p>57b.3</p>kyi las kyi skyon nye bar spangs nas thams cad nye bar bsdu ba gsungs pa de'i phyir zhes pa la sogs pa'o/ /ci ste gang gi phyir lam 'phrog pa'i rgyu mtshan 'di yod pa de'i phyir te rgyu'i phyir ro/ /chom rkun rtsa lag ces pa nye bar mtshon pa ste/ the tshom la sogs pa yang yongs su
<p>57b.4</p>btang byas te 'bad pas te gus pa chen po bla ma dam pas byin pa'i lam bzang rin chen khyad par du 'phags pas legs par spa ba rab tu gsal ba ma yin par slob ma rnams kyis bya'o zhes pa thar pa 'dod pa rnams kyis sam rin po che yongs su bsrung ba gsungs so zhes
<p>57b.5</p>so/ /'o na thar pa'i ched du lam gzhan yang yod pa ma yin nam nges na 'di la gus pas ci zhe na/ gsungs pa dpa' bo zhes pa la sogs pa'o/ /dpa' bo'i rim pa ni phyi rol gyi drag po'i lha mchod pa dang dmigs pa la sogs pa'i mtshan nyid can no/ /rang byin gyis brlab
<p>57b.6</p>pa'i rim pa ni sems kyis zhi ba'i rnal 'byor gyi sgo la dmigs pa'i mtshan nyid can no/ /thar pa'i ched du sangs rgyas rnams kyis yang dag par bstan pa min zhes pa'o/ /bstan pa 'di ci zhig yin zhe na/ gsungs pa/ shin tu rnam dag rim pa gcig tu'o/ /zhes pa ste rdzogs
<p>57b.7</p>pa'i rim pa'i rnal 'byor gnyis su med pa'o/ /gal te 'di lta bu ji ltar shes par bya zhe na gsungs pa bde ba nyid kyi zhes pa la sogs pa'o/ /rgyu gang zhig gis rgyal ba'i dbang po rnams kyi mtshams med lnga po byed pa rnams yang dag par bzung ba ste dbugs phyung bar gyur
<p>58a</p>
<p>58a.1</p>pa'o/ /mtshams med lnga po rnams ni/ /ma gsod pa dang / pha gsod pa dang / dgra bcom pa gsod pa dang / dge 'dun 'byed pa dang / ngan sems kyis de bzhin gshegs pa la khrag 'byin pa zhes pa'o/ /lnga po rnams kyis gang yang rung ba'i skyon gyis bar
<p>58a.2</p>mtshams med pa kho nar mnar med par bskal par gnas par 'gyur te/ des na mtshams med par brjod do/ /bde ba nyid kyis te thabs bde bas so/ /dbang don gyis te bzhi pa'i don gyis so/ /gzhan du na mtshams med pa lnga po byed pa rnams dpa' bo'i rim pa drag
<p>58a.3</p>po'i las kyis zil gyis mnan pa rnams dang / rang byin gyis brlab pa'i rim pa 'khor ba'i bde ba shin tu 'phel ba'i bag chags kyi rgyud rnams kyis thar pa thob pa ma yin te/ rgyud des zhes pa'o/ /'o na gal te rim pa gnyis po 'di rim pa ma yin par khyed sems na
<p>58a.4</p>de'i tshe bcom ldan 'das kyis ci'i don du gsungs she na gsungs pa/ dpa' bo zhes pa la sogs pa'o/ /hi ste gang gi phyir lus srog zad pa 'di gsungs pa de'i phyir dpa' bo rim pa phyi rol la min no/ /'o na de ltar lus la rang byin gyis brlab pa gsal lam zhe na gang
<p>58a.5</p>gi phyir rang gi sems byin gyis brlab pa so sor snang ba ste/ de yang stong pa la khams gsum pa nyid mthong ba'o/ /mtshan zhes pa rab tu grags pa'o zhes pa'o/ /'gro ba'i don byed pa rnams kyi shin tu rnam par dag pa'i rim pa rnam par gzhag pa yang gsungs so zhes
<p>58a.6</p>pa'o/ /'o na rang byin gyis brlab pa ni khams gsum pa mthong ba nyid du gsungs pa de mthong ba las de mi ldog pa'i phyir des na 'khor ba gzhan du gyur pa'i mtshan nyid can sangs rgyas nyid ji lta bu dang 'dra bar srid par 'gyur zhe na/ gsungs pa 'khor ba zhes pa la sogs pa
<p>58a.7</p>ste/ 'khor ba khams gsum pa snying po med pa brdzun pa slu ba'i chos can la sangs rgyas nyid de de thams cad mkhyen pa nyid dang / rnam pa thams cad mkhyen pa nyid dang lam mkhyen pa nyid dang lam gyi rnam pa mkhyen pa nyid dang / stobs bcu dang mi 'jigs pa la sogs pa rnam
<p>58b</p>
<p>58b.1</p>par yon tan 'byor pa'i mtshan nyid can ni 'bras bu ste snying por 'gyur ro/ /de zad las te 'khor ba zad pa las so/ /de 'khor ba zad pa'i bar ma chod du ci dang 'dra bar 'byung zhe na/ chu shing gi 'bras bu bzhin dang 'dra bar zhes pa ste ji ltar snying po med pa'i chu shing la snying po
<p>58b.2</p>'bras bu smin pa chu shing nyams pas yang dag 'byung ba de bzhin du sangs rgyas nyid kyang ngo zhes pa'o/ /'o na sangs rgyas nyid kyis sgrub par byed pa byang chub kyi sems su 'dod na de kho na nyid ni de kho na nyid kyis sgrub par byed pa'o zhes pa'i gsung las/ de yang sgyu ma las skyes
<p>58b.3</p>pa nyid kyi phyir sgyu ma ni ma rig pa yin la des 'jug pa'i lo de ji ltar sangs rgyas kyis sgrub par byed par 'gyur bar 'os she na gsungs pa/ sdig pa zhes pa la sogs pa'o/ /sdig pa ni shU ka'i srin bu'o/ /ku lI ra ni karka Ta'o/ /gang gi skabs las byung zhing 'byung bar nang gi sgyu ma de
<p>58b.4</p>rnams kyis nyams par byed pa ji lta ba de bzhin zhes pa de ltar rnal 'byor gyi sems te rnal 'byor ni thabs dang shes rab snyoms par zhugs pa'o/ /de la yod pa'i sems ni dbang bzhi pa ste/ gang sgyu ma ma rig pa 'pho ba'i chos can gyi skabs las kun rdzob tu skyes pa yin zhing de rnam
<p>58b.5</p>par nyams par byed par 'gyur ro zhes pa'o/ /sgyu ma dang bral ba na 'khor ba slar ldog pa med par brjod de de kho na nyid kyi rnal 'byor pa rnams dbugs dbyung ba'i don du'o/ /'o na byang chub kyi sems ni bems po'i khams su 'dir brjod la de yang bems po ma yin pa mchog tu mi
<p>58b.6</p>'gyur ba'i ye shes sangs rgyas nyid kyis sgrub par byed pa ji ltar brjod ce na khu bar 'gyur ba med pa'i rang bzhin gyis mchog tu mi 'gyur ba sgrub par byed ces pa'i gsung gi phyir ro/ /de nyid kyi phyir de kho na nyid rnal 'byor gyi sems 'di'i mchog tu mi 'gyur ba'i ngo bos bcu drug bzhi'i
<p>58b.7</p>rab tu dbye ba gsal bar byed pa gsungs pa gnyis med ces pa la sogs pa'o/ /gnyis zhes bya ba 'khor ba dang mya ngan las 'das pa'i sems te de gang la yod pa ma yin pa'o zhes pa'o/ /nor bu dang pad+ma las g.yo ba med pa'o zhes pa g.yo ba med do/ /rjes su 'gro ba ste shes rab
<p>59a</p>
<p>59a.1</p>dang thabs kyi bdag nyid 'di la yod pa ma yin no zhes pa rjes 'gro med do/ /bla na med pa'i bde ba rab tu sbyin pa nyid kyi phyir 'dod pa'o zhes rnal 'byor bzhi pa'o/ /brgya phrag drug lhag pa'i stong phrag nyi shu rtsa gcig gis dbugs 'gog pa'i phyir mchog tu mi
<p>59a.2</p>'gyur ba'o/ /chags pa dang chags pa dang bral ba'i phyogs dkar po dang nag po zhes pa dag gis gnas dang bgrod pa med pa'i phyir 'dod chags chen po'o/ /rnam pa dang bcas pa dang rnam pa med pa las nges par grol ba nyid kyi phyir dngos po dang dngos po med pa med pa'o/ /shes
<p>59a.3</p>bya ma lus pa mthong ba'i phyir ye shes so zhes pa rnal 'byor gsum pa'o/ /'gro ba dga' bar byed pa sngon ma nyid kyi phyir ram chags pa med pa nyid kyi phyir sems dpa'o/ /dang po dang bar dang tha mar dge ba byed pa nyid kyi phyir kun du bzang po'o/ /bdud dang nyon mongs pa dang rnam
<p>59a.4</p>par rtog pa dang bral ba'i phyir sgra ste grags pa phyi dang nang gi brjod pa'am yang na rab tu sgrogs shing rnam par lhod pa'i seng ge'i sgra can gyi g.yul 'di la yod pa ma yin pa'o zhes pa sgra 'thab pa med pa'o/ /gzhom du med pa'i sgra'i ngo bo nyid kyi phyir 'di'i sgra ste grags pa chen
<p>59a.5</p>po'o zhes pas sgra che ba'o zhes pa rnal 'byor gnyis pa'o/ /'jig rten gyi spyod pa rnam par spangs pa nyid kyi phyir/ lhan skyes so/ /sku bzhi'i sgrib pa zad pa'i phyir dpal byang chub sems kyi thig le 'dzin pa'o/ /stong pa nyid dang snying rje dag dbyer med pa nyid kyi phyir dpal dus kyi
<p>59a.6</p>'khor lo rdo rje'o/ /tshul khrims kyi tshogs yang dag par rdzogs pa nyid kyi phyir shes rab thabs kyi bdag nyid rnal 'byor ro zhes pa rnal 'byor dang po'o/ /shes rab dang thabs kyi bdag nyid rnal 'byor de 'di kho na rgyud thams cad rgyu dang 'bras bu'i bdag nyid kyis 'bras
<p>59a.7</p>bu don du gnyer ba rnams la nges par bstan to/ /dpal ldan dri ma dang bral ba'i 'od kyi rgyud la 'jug pa'i bshad sbyar brgya phrag bcu gsum pa mi g.yo ba'i snying po snang bar lam 'phrog pa'i rgyu mtshan bshad pa'i nges pa ste lnga pa'o// //da ni gnyis med la sogs pa
<p>59b</p>
<p>59b.1</p>bcu drug bzhi'i rab tu dbye ba can rdo rje'i rnal 'byor dpal dus kyi 'khor lo 'di nyid kyi go 'phang thob pa'i ched du rim pa ji lta bar rnal 'byor ma'i zhabs dran pas thig le bcu drug gi sgrib pa 'jigs pa chen po'i nye bar 'tshe ba zhi bar byed pa gsungs pa/ snying rje zhes pa la sogs pa'o/ /snying
<p>59b.2</p>rje dang stong pa nyid dag mi phyed pas nye bar mtshon pa'i sku 'di'i yin pa zhes pa'o/ /snying rje ni dmigs pa med pa'i dus shes pa ste/ 'gyur ba med pa'i bde ba dang ye shes dang thabs dang snying rje'i bdag nyid ces pa kun rdzob gzugs can ma'o/ /dmigs pa dang bcas pa'i stong pa nyid rdul phra
<p>59b.3</p>rab med pa'i ngo bo 'khor lo zhes pa ste/ shes bya'i rnam pa'i 'gro 'khor lo/ /dpal ldan shes rab stong nyid bdag /ces 'chad par 'gyur ro/ /de'i phyir/ dus kyi 'khor lo gnyis med 'dod/ /ces so/ /gnyis su med pa shes rab dang thabs kyi bdag nyid dpal dus kyi 'khor
<p>59b.4</p>lo 'di'i dpal 'jig rten pa dang 'jig rten las 'das pa'i phun sum tshogs pa rang dang gzhan gyi don gyi mtshan nyid can no/ /de thob pa'i ched du rnal 'byor ma rnams te rdo rje'i dbyings kyi dbang phyug ma la sogs pa rnams dang a wa d+hU tI la sogs pa rnams kyang ngo / /de rnams
<p>59b.5</p>kyi zhabs bsgom par bya zhes pa kha cig tu gzhan gyi ched kyi tshig can la bdag gi ched kyi tshig go/ /bgegs nyams pa ni dgra dang seng ge la sogs pa'i nye bar 'tshe ba zhi ba'o zhes pa'o/ /bgegs zhi ba de nyid mdor bstan pa gsungs pa dgra dang zhes pa la sogs pa'o/ /'dir rigs
<p>59b.6</p>kyi bu'am rigs kyi bu mo gang la la zhig mtshan dang nyin du rnal 'byor ma 'chad par 'gyur ba rnams kyi'o/ /kyang gi sgra ni rim pa tha dad pa la ste zhabs kyang dran par byed pa de'i gsal bar te nges par dgra dang seng ge la sogs pa rnams nyams pa ste mthong ba med par 'gyur
<p>59b.7</p>ro zhes pa'o// //da ni 'jigs pa chen po bcu drug zhi bar byed pa'i tshigs bcad bcu drug rnams kyis rgyas par bshad pa gsungs pa glang chen zhes pa la sogs pa'o/ /glang chen ni glang po che'o/ /shing rta ni shing rta rnams so/ /rta ni rlung ltar mgyogs pa'i rta'o/ /mi ni
<p>60a</p>
<p>60a.1</p>dpung bu chung rnams so/ /glang chen la sogs pa de rnams thams cad kyang yin la go bgos pa'i lus can yang ngo zhes pa'o/ /phal cher glang po che zhon pa rnams 'dir rang gi lag gis mdung dang shing rta la gnas pas 'khor lo zhes pa mda'i 'khor lo dang rta la zhon
<p>60a.2</p>pa rnams kyi ral gri dang rkang thang rnams kyi mda' gzhu'o zhes pa mtshon cha'o/ /de rnams rang gi mtshon rnams kyis bcom ste/ rgyal ba'i grags pa thob par 'gyur zhes pa bdag gi ched can gyi tshig can la gzhan ched kyi tshig go zhes pa'o/ /don ni 'di yin te phyi rol gyi ji lta ba la gnyis
<p>60a.3</p>kyi stobs rnam par gnon par bya ba'i ched du/ lhan cig bgrod par byed do zhes pa g.yul te der gnas pa'i dgra bo shin tu gdug pa dpung yan lag bzhi rnams dang ldan pa gshin rje lta bu 'chi ba'i gnas sde bo che lta bur thogs pa med pa'i nus pa can 'byung ba'i bdag po lta bur drag po'i gzugs
<p>60a.4</p>can gzhom par mi nus pa gang de yang dka' ba med pas rnal 'byor ma'i zhabs dran pa'i stobs kyis byin rlabs las rang gi mtshon rnams kyis bcom nas rgyal ba'i grags pa'i dpal la rten par byed do/ /de bzhin du lus la yang gnyis kyi dpung ste srid pa dang mya ngan las 'das pa zhes
<p>60a.5</p>bya bar dkar po dang nag po'i phyogs 'grogs so zhes pa g.yul te 'dir nor bu dang pad+ma'i lte bar brjod par bya'o/ /der gnas pa'i ye shes kyi lhan cig skyes pa'i dga' ba'i thig le thog ma med pa'i srid par nges par 'byung ba dngos por mngon par zhen pa'i bag chags kyis lhag par
<p>60a.6</p>bsgos pa srog chags ma lus pa rnams kyis mthar byed gzhan pa lta bur shin tu 'khrugs pa phung po dang khams dang yul dang dbang po'i tshogs rnams dang lhan cig pa phyed dang bcas pa'i brgya phrag bcu gsum gyi srog ma 'gags pa'i bdag nyid 'jig rten gsum gyi bdag po nyid la
<p>60a.7</p>sogs pa rnam par nyams pa kun nas skyed par byed pa gang yin pa de skad cig gcig kho na mnyam par bgrod pa'i zhabs bsgom pa'i stobs bskyed pa las yan lag drug gi mtshon rnams kyis nges par bkag ste 'jig rten pa dang 'jig rten las 'das pa'i dpal bsgrubs nas 'gro
<p>60b</p>
<p>60b.1</p>ba'i don mtha' dag byed par nus par 'gyur ro zhes pa'o/ /da ni seng ge gsungs pa kun nas sgrogs/ /zhes pa la sogs pa'o/ /phyi rol du ni shin tu grags pa'o/ /nang du seng ge ni sems kyi lhan cig skyes pa'i dga' ba thig le bskyed pa'o/ /seng ge'i sgra ni 'gyur ba'i dbugs so/ /
<p>60b.2</p>shin tu rnam par 'gyur ba'i gdong ni shin tu skyo bas rnam par khyab pa'i gdong ba'o/ /mche ba rnon po gtsigs pa ni so'i las kyi sbyor bas shin tu gdug pa'o/ /snga ma ni 'dir rdo rje'o/ /gsor ba zhes pa'i don la g.yo ba bzhin pa'o/ /sder mo gug la brtan pas glang chen myos pa'i klad pa
<p>60b.3</p>mchog tu 'gems/ /'khyog cing rno ba'i rtse mo can rnams brtan zhing ring ba'ang sen mo de rnams te/ /de rnams kyis myos pa'i daMSh+T+ra dang sa ni'i bum pa dag ste nu ma zung dag gang gis mchog tu 'byed pa'o zhes pa'o/ /rab khros ni khams 'khrug par gyur pa'o/ /nyi ma shar ba'i mig can ni
<p>60b.4</p>chags pa bdo ba skyes pa las nyi ma shar ma thag pa'i mig dang ldan pa'o/ /ro 'dzin ral gri g.yo ba ni phyag rgya'i kha rnams kyis lce btsir ba las lce'i ral gri bskyod pa'o/ /ral pa can ni nor bu dang pad+ma'i ge sar dang ldan pa'i phyir ro/ /gsod 'dod ni thig le lhung ba dang ldan
<p>60b.5</p>pa'i phyir 'chi bar byed 'dod pa'o/ /ring du 'gro bar 'gyur ba ni dri ma med pa nyid du gyur pas 'gro'o zhes pa'o/ /glang po'i bdag po ni 'dir ngag gis lhan cig skyes pa'i dga' ba'i thig le'o/ /mdog sngo zhes pa dung can ma'i rtsa ste chung ngu las gzhan rgyas par byed pa'i
<p>60b.6</p>phyir kha dog nag por 'gyur ro/ /'chi ltas 'byung ba'i phyir mig ser skya ste 'dren byed dri ma can no/ /myos byed ni lag ldan gyi dA na la zhu ba gzung bar bya'o/ /de nas 'gram pa gnyis po myos byed chu ni rab tu mang bas gang / 'gram pa gnyis po'i bar ji srid pa ste kha cig tu ring
<p>60b.7</p>po la thung ngu'o/ /rab tu mang ba'i sgra las gnyis pa'i ma da thob ste bdag nyid kyi sbyor ba las shes pa ba bcol du rjes su 'brel pa dang bcas pa'i mtshan nyid kyang byed do/ /shes rab kyi sgra rtsad nas 'byin par byed cing grugs par byed de brla gnyis la sogs pa gnon zhing kun nas
<p>61a</p>
<p>61a.1</p>len la sprin bzhin sgra sgrogs byed ces pa'i don la sgrogs bzhin pa ste dbugs 'byung bar byed bzhin pa'o/ /bcing ba ni u ra'i zhags pa ste sbrul gyi zhags pa la sogs pa'o/ /rtse mo ni thor to'i cha'o/ /so'i rtse mos 'byed par byed de nor bus rab tu stobs la sogs
<p>61a.2</p>pa byed pa'o zhes pa'o/ /de yang so sor ldog pas khams mtha' dag g.yo ba byung ba 'dis kyang de'i lus gtong bar byed do zhes pa'o/ /me ni 'dir lus kyi lhan cig skyes pa'i dga' ba'i thig le'o/ /me lce ni lus kyi drod de 'di'i 'bar ba ste khyab par gyur pa'o zhes pa'o/ /kun nas te
<p>61a.3</p>thams cad nas so/ /phyogs dang mtshams su ste rim pas g.yon pa'i yan lag dang g.yas pa'i yan lag gi lag pa dang rkang pa la sogs pa rnams su'o/ /kun du du ba'i mun pa chen po ste kun du ste rna ba dang sna la sogs pa dang gdong la sogs pa rnams su rab tu dga' ba shin tu brten
<p>61a.4</p>pa las du ba ste gyen du g.yo ba yin zhing des mun pa ste dbang po rnams yul rnams la 'khrul ba'o/ /chen po ste rab tu gyur pa'i myur thug par skyes pa'i kun du du ba'i mun pa gang gis yin pa zhes pa'o/ /me stag ste thig le'i tshogs rnams so/ /gang las she na/ grong dang dgon pa
<p>61a.5</p>gcig tu bsregs pa las te grong ni gtsug tor gyi 'khor lo dang / dgon pa ni gsang ba'i pad ma ste/ de dag gcig ste bar ma chad pa yang 'di yin la bsregs pa yang 'di'o zhes pa de dang 'di yang gtum mo 'bar ba'i rnal 'byor las so zhes pa'o/ /dus kun du shin tu dga'
<p>61a.6</p>ba'i dus tshod ji ltar 'gyur bar ro zhes pa bya ba'i khyad par ro/ /'chi ba ni byang chub kyi sems dang bral ba'i mtshan nyid can no/ /phyogs kun gsang ba'i 'khor lo'i mtha'i mtshan nyid can no/ /rab tu thob pa ste mngon par khyab pa'ang 'di yin la/ 'khor lo drug bde ba dang bral
<p>61a.7</p>ba'i mtshan nyid can me ste lus kyi lhan skyes dga' ba'i thig le yang ngo zhes pa las 'dzin pa'o/ /bsil ba nyid ni grang ba nyid de mi shes pa dang ma rig pas nyams pa'i chos can zhes pa'i bar ro/ /'gro ba ste pha rol du byed do zhes pa'i don to/ /gdangs can dbang po ni ye shes
<p>61b</p>
<p>61b.1</p>kyi khyad par dga' ba'i thig le'o/ /khams 'khrug pa nyid kyi phyir khros pa'o/ /mun pa mang ba nyid kyi phyir mig sman sngon po'i mdog can no/ /dug ces pa ni gdengs can ji lta ba bzhin zhes pa'i tshig las so/ /'khyog por bgrod pa'i lus can ni 'khyog po ste gya gyur bgrod pa
<p>61b.2</p>gang gi yin pa de 'dra ba'i lus te gzugs 'di'i'o zhes pa'o/ /drag po'i phud sgra ldan pa ni 'jigs par byed pa'i 'gyur ba'i dbugs dang ldan pa'o/ /mche ba 'khyog po zhes pa ni mche ba g.yon pa dang g.yas par 'bab pa yin la de dag gis 'khyog po mi mnyam pa dang mnyam
<p>61b.3</p>pa bgrod par 'bab pa med pa'i phyir ro/ /lce gnyis ldan pa ni phyugs kyi steng du brjod pa las le lo'i yid do/ /'chi ba'i 'jigs byed ni brgyal ba'i sdug bsngal ster ba'o/ /rlung gi shugs can zhes pa srog dang thur sel dag 'khor bar byed pa'i phyir rlung gi shugs dang 'dra ba
<p>61b.4</p>'di'i shugs so zhes pa'o/ /rab tu gtum pa ni rab tu gyur pas gtum pa ste gtum mo gang las yin pa'o/ /yang dag phrad pa ni gsang ba'i pad+ma'i lte bar mngon par son pa'o/ /bde bas brgyal bas gyen du lta bar byed pa nyid kyi phyir drag po'i mig can no/ /gdengs ka gsal bar byas
<p>61b.5</p>pa ni rnam pa sna tshogs la dga' ba nyid kyi phyir longs spyod dang rnam par ma bral ba'o/ /za bar byed ces pa'i don la za bzhin pa'o/ /brgyal ba ni dug skyugs pa'i ngang tshul lo/ /nyams pa ste mi mthong bar rab tu 'gyur te rab tu gyur par bgod pas so zhes pa'o/ /chom rkun pa ni sems
<p>61b.6</p>kyi khyad par dga' ba'i thig le rnams so/ /mang po'i tshig ni phyi rol la ltos pas so/ /dgon par te gsang ba'i pad+ma dang lte ba'i 'khor lo'i bar du'o/ /sdang ba'i sems ldan ni rnam pa sna tshogs pa'i shin tu dga' ba la nye bar longs spyod pa'i phyir bla na med pa'i bde ba nges par
<p>61b.7</p>'phrog pa'i bsam pa'o/ /lag mthil gyi gzhu yis zhes pa byed pa la gsum pa'o/ /rna ba nas rna ba'i bar der mda' rnams bkang ba ni rna ba'i bar du mda' bkang ba ste gang gis zhes pa'o/ /rkang pa'i mthil la sa ga la sogs pa'i stabs byas pa rnams shes par yang blta bar
<p>62a</p>
<p>62a.1</p>bya ste gzhan du na rkang pa brtan pa ma yin pa rnams mkha' yi bya ba ji ltar 'grub ces pa'o/ /dam pa'i lam gyis ni dri ma med pa nyid kyi grong khyer rab tu 'jug pa'i phyogs so/ /mdung dang ni 'khor lo ral gri lag thogs zhes pa mdung gi sgras dbyug pa'i rnam pa a wa d+hU tI la
<p>62a.2</p>brten pa'i rlung ngo / /de yang mi bskyod pa byang chub kyi sems su brjod par bya'o/ /'khor lo ni rnam par snang mdzad de bshang ba'o/ /ral gri ni don yod grub pa ste gci ba'o/ /gyen du rtsa gsum du 'phangs pa la bshang ba la sogs pa gang rnams 'og tu bgrod pa de rnams kho na mtshon cha nyid
<p>62a.3</p>kyis lag pa la brten pa rnams te de'i bya ba rab tu 'jug pa'i phyir ro/ /phrad pa ni rang gi yul du thob pa'i mtshan nyid do/ /chags pa che ba nyid kyi phyir drag po'i mig can no/ /lam mgron skye bo rgyu ba ni dbugs phyin pa'i byang chub kyi sems so/ /'joms byed pa ni so sor 'joms par byed
<p>62a.4</p>pa'o/ /ring du 'gyur ba ni gnas gang nas 'ongs pa de nyid du song nas gnas so zhes pa'o/ /bcings pa ni ngag gi khyad par dga' ba'i thig le'o/ /dpung pa dag ni zhags pas bcings shing rkang pa'i pad+ma zung dag lcags sgrog rnams kyis bsdams zhes pa yan lag bcu gnyis kyis 'khor
<p>62a.5</p>lo 'gags pa'i rlung rab tu rgyu ba'i phyir ro/ /dge ba'i chu ni lha yi bdud rtsi ste ye shes zhes pa'i don to/ /de dang bral ba las te btang ba las so/ /lce dang mgrin pa mchu skams zhes pa 'dir bdun pa'i tshig sdud pa'o/ /yang na sgra bzang po smra pa'i 'dod pa 'khrul pa'i don du phyi ma'i
<p>62a.6</p>tshig la gnas pa'i niSh+NA dang 'bru mang po'o/ /khu bas bskyed pa lce'i zhes mang du gsungs pa'i phyir lce ni sems so/ /rin chen dbang phyug bdag po nyid kyi phyir mgrin pa ni dag go/ /chu yi khams skyed par byed pa nyid kyi phyir mchu ni lus su brjod par bya'o/ /des na lus dang ngag dang
<p>62a.7</p>sems tshogs pa dang mi ldan pa ni skam pa ste yongs su nyams pa ni gang gi lus chu srin la sogs pa khyim bcu gnyis kyi 'khor lo'i bdag nyid yin pa zhes pa'o/ /bkres pa ni 'gyur ba'i bde ba zhes bya ba yin la des gzir ba ste skye bar 'dod do/ /srung ma rnams kyi ni 'dod chags dang zhe
<p>62b</p>
<p>62b.1</p>sdang dang gti mug dang nga rgyal ba la sogs pa rnams kyis so/ /rje bo khros pa'i bka' yis te/ rje bo ni haM yig go/ /de yi khros pa'i bka' yis te gtum mo 'bar ba'i mtshan nyid can gyis bsrung bzhin pa ni nged de rnams las 'da' bar mi rung gi dbang po med pa'i bde ba nyid du song shig ces
<p>62b.2</p>pa'o/ /nyin mtshan dus su ste dbyu gu drug cu'i bdag nyid pad+ma'i 'dab ma bcu gnyis su'o/ /'di las te rlung gi zhags pa dang lcags sgrog gis bcings pa las grol bar te dbang po med pa'i bde ba nyid du 'gro ste son par byed do/ /zhes pa'o/ /chu'i gter ni lus kyi khyad par dga' ba'i
<p>62b.3</p>thig le'o/ /zhen pa ni mos pa'o/ /chu gter bzhon pa la ste rdo rje theg pa la'o/ /tshogs pa dang mi ldan pa sna tshogs pa'i rlabs 'khrugs pa yang 'di yin la chu gter te zla ba'i dbugs kyang ngo zhes pa'o/ /ci rnams kyis she na drag po'i rlung rnams kyis te a wa d+hU tI'i 'gyur ba'i
<p>62b.4</p>dbugs rnams kyis so/ /kun du 'khor byed pa ni 'og tu bgrod par ro/ /chu srin zhes pa ni byang du bgrod pa'i 'pho ba'o/ /nya zhes pa nya'i mnyam pa'i 'pho ba'o/ /rigs kyi sgra yis bgrod pa'i mnyam pa dang 'brel ba lhag ma'i 'pho ba bcu rnams gzung bar bya'o/ /chu gter chom
<p>62b.5</p>rkun rnams kyis ni srid pa'i bag chags kyi khyad par rnams kyis so/ /bkag gyur pa ni gyen gyi srol du bgrod pa 'gog pa Ata bor ba'o/ /gdug pa rnams kyis te chags bral las skyes pa'i sdug bsngal ster ba po rnams kyis so/ /me yis til mar grol ba rnams kyis ni/ /mes
<p>62b.6</p>til mar grol ba khams 'khrug pa'i skad cig gang rnams kyis yin pa zhes pa'o/ /me yis char chen kun nas rgyun du 'bab pa la ste lte ba'i pad+ma'i ze 'brur rgyun mi 'chad par drag po'i gtum mo 'bar ba'i char pa 'bab pa byang chub kyi theg pa gang du yin pa zhes pa'o/ /chu
<p>62b.7</p>gter 'khrug pa de las pha rol ni rab kyi mthar thug pa ste/ dri ma med pa nyid ji srid par ro zhes pa'o/ /ro langs rnams ni ye shes kyi mchog dga' ba'i thig le rnams so/ /mang po'i tshig ni rtsa rnams mang ba nyid kyi phyir ram yang na phyi rol la ltos pas so/ /'jigs byed pa ste 'jigs
<p>63a</p>
<p>63a.1</p>pa sgrub par byed bzhin pa'o/ /ci rnams kyis she na/ phaT yig rnams kyis te lus kyi rtsar dbugs 'bab pa rnams kyis so/ /'jigs rung sgra rnams kyis te/ g.yas pa'i rtsar dbugs 'bab pa rnams kyis so/ /kha nas me 'bar ba rnams kyis te gtum mo
<p>63a.2</p>spyod pa'i dbu ma'i rtsa'i me ste 'gyur ba'i dbugs rnams kyis so/ /gri gug ni sems gcod pa'i bdag nyid can dung can ma'i rtsa'o/ /thod pa ni nor bu dang pad+ma'o/ /de dag gis nye bar mtshan pa'i lag pa rnams kyis te g.yon pa dang g.yas pa dkyil 'khor lnga 'bab pa'i bdag
<p>63a.3</p>nyid rnams kyis so/ /phyogs bcu'i dkyil 'khor du ste/ rtsa bcu'i bdag nyid snying gi pad+ma'o/ /dkyil 'khor dang 'dra ba ni dkyil 'khor te 'khor yug go/ /de la yang dag par gnas pa'o/ /gdug pa'i sems ldan ni bde ba chen po la zhe sdang ba can no/ /sha za ba ni sems
<p>63a.4</p>nyams pa nyid kyi phyir mig la sogs pa rnams 'jigs par byed pa'o/ /bkres pa ni ma rig pa ste des mchog tu mnar ba nyid kyi phyir gzir ba'o/ /mi khrag la dga' ba ni zla ba zad pa las rdul steng du son pa yang dag par chags pa'o/ /de nyid kyi phyir gsang ba la sogs pa'i
<p>63a.5</p>'khor lo yongs su nyams pa nyid kyi phyir lus skams pa'o/ /srog dang thur sel gyi rtsa rnams kyis kun nas bkab pa med pa nyid kyi phyir gos dang bral ba'o/ /'og tu ltung ba las steng du bgrod pa'i ched du bsrung ba ste bde legs su bgrod pa zhes pa'o/ /nang ni sems kyi mchog tu dga'
<p>63a.6</p>ba'i thig le'o/ /sor mo'i rtse mo'i zlum po nyams/ /zhes pa la lag ldan gyi lag pa dang zla ba phyed pa dang lcags kyu la sogs pa'i rnam pas pad+ma rnam par zhu ba'i phyir gang gi sor mo'i rtse mo zlum po nyams te zhig par nye bar son pa'o zhes pa'o/ /nyin bzhin 'khun pa ni 'dod chags
<p>63a.7</p>kyi shugs kyis brang phug pa la sogs pas yongs su brgyan pa'i yan lag can no/ /sna dang mchu dang rna ba nyams pa ni sems ngal ba las dbang po'i tshogs ma tshogs pa'o/ /rnag ni rang gi gnas nas g.yos pa'i byang chub kyi sems so/ /de yang mang po ste rnam pa mang por sbom pa
<p>63b</p>
<p>63b.1</p>dang sbom bcas dang pra ti s+yA ya dang rab dug la sogs pa'i rnam pas 'bab pa'o/ /rma rlon rnams las te sbom po dang phra mo'i rtsa'i tshogs rnams las so/ /gang du zhe na/ kha dang mgrin pa lag pa rkang par te gang las snying ga'i pad+ma'i lte ba la brten nas thams cad spro bar byed pa'i phyir ro/ /yongs
<p>63b.2</p>su btang ba ni yongs su bor ba'o/ /gnyen gyi tshogs ni rnam par 'gyur ba'i phung po dang khams la sogs pa'i tshogs pa rnams kyis so/ /rul ba'i dri'i mthu las te/ rab tu nyams pa'i sems kyi byin rlabs las so/ /shi ba'i lus bzhin zhes pa brgyal bas bskyed pa'i phung po dang
<p>63b.3</p>khams la sogs pa'i tshogs pa'o/ /nad rnams kyis te 'gyur ba'i 'dod chags rnams kyis grol ba dang / 'dod pa ste rdo rje yan lag med par de 'gyur ro zhes pa'o/ /dbang po'i pho nya ni dag gi mchog dga'i thig le rnams so/ /mang po'i tshig ni bya ba mang po rab tu 'jug pa'i phyir ro/ /
<p>63b.4</p>gang rnams kyis bsdigs par byed pa ni kun nas khro bar byed pa'o/ /ci rnams kyis she na/ gdengs can 'phrog byed shar b+ha dang stag dang glang chen gdong rnams kyis so/ /'phrog byed ni seng ge'o/ /sha ra b+ha ni ri brags so/ /'di rnams kyis te dkyil 'khor lnga 'bab pa'i bdag nyid
<p>63b.5</p>rnams kyis so/ /'bar bcas te gtum mo'i me'i 'od dang ldan pa rnams kyis so/ /rnon po ste rtsub por mche ba ste zung du 'jug pa'i bdag nyid can du ldan pa gang yin pa rnams kyis so/ /'khor lo ral gri mda' dang rtse gsum lcags kyu rdo rje'i lag pa rnams kyis zhes pa dri
<p>63b.6</p>dang reg bya dang ro dang sgra dang gzugs dang chos kyi dbyings kyi yul la kun nas chags pa'i sna dang lus dang lce dang rna ba dang mig dang yid kyi dbang po'i bdag nyid rnams kyis so/ /'o na lcags kyu me'i khams kyi bdag nyid yin pa nyid kyi phyir ji ltar yul gzugs nyid du
<p>63b.7</p>brjod ce na/bden pa brjod mod dngos po khyad par yongs su 'gyur ba'i gzhi las so/ /zhes pa'o/ /phyogs kun du ste mgrin pa'i pad+ma'i 'dab ma rnams la'o/ /byang chub la ste 'gyur ba med pa bsgom pa la'o/ /bsam gtan ni so sor sdud pa bsgom pa'i dngos po la mngon par phyogs
<p>64a</p>
<p>64a.1</p>pa'o/ /de la gcig tu ste tha dad med par gzhol ba ste/ ngal ba 'di'i yin pa zhes pa'o/ /mchog bde ba la gnas ni bde ba chen po dang kun nas 'brel ba ni rang gi yid la ste bde ba chen po'i rgyu can la 'jug go zhes pa lhag ma'o/ /zhabs ni 'chad par 'gyur ba'o zhes pa'o/ /
<p>64a.2</p>dbul po ni lus kyi mchog dga'i thig le'o/ /dbyar te zla ba'i gzugs zhu ba'i dus su'o/ /khur ba ni 'gyur ba'i bde ba khyer ba ste 'dren par byed pa'o/ /grong gi bar du ste nor bu dang pad+ma ji srid par ro/ /nags nas te mgrin pa'i pad+ma'i lte ba nas so/ /'dam rdzab kyi gang lam du ste rnam par
<p>64a.3</p>rtog pa'i bde ba la lhag par gnas pa dbu ma'i lam du'o/ /dgun te bde bas brgyal ba'i dus so/ /kha ba'i lam ni 'gyur ba'i lam mo/ /srog dang thur sel gyi rtsa rnams kyis kun nas bkab pa med pa nyid kyi phyir gos dang bral ba'o/ /sog ni khams mtha' dag 'khrug pa'i dus su'o/ /
<p>64a.4</p>nyi ma'i 'od zer gyis gdungs pa ni gtum mo'i me 'bar bas gdungs pa'o/ /'jigs bcas mya ngan lam du ste 'jigs pa ste 'chi ba'i sdug bsngal gyi mtshan nyid can dang bcas pas 'jug pa'i mya ngan lam ste dga' bral bzhi'i lam du'o/ /chu med pa ni lha'i bdud rtsi'i ro myang ba dang bral ba'o/ /
<p>64a.5</p>yul gzhan du zhes pa ni yul gyis te gtsug tor gyi 'khor lo la sogs pa nor bu dang pad+ma'i mthar thug pa'i mtshan nyid can gyis gzhan te bral ba'i yul ni chags pa dang bral ba'i mtshan nyid can te der ro/ /der gsungs pa/ srid las mya ngan 'das
<p>64a.6</p>par 'gro/ de las slar yang 'khor bar 'gro/ zhes pa'o/ /dbul ba ni zhi ba'i bde ba'i nor dang bral ba'o/ /zhabs bzang dag bsgom pa rnams kyis te/ skyes bu rnams kyi nang na gang sgom par byed pa rnams kyi'o/ /de rnams kyis te de ma thag par brjod pa'i sdug bsngal
<p>64a.7</p>rnams kyis grol ba zhes pa rnam dbye med pa'i tshig go/ /'dod dang ldan pa ste yid kyi shing rta kun nas rdzogs par 'gyur ro zhes pa'o/ /bud med dang bral ba ni ye shes kyi dga' ba'i thig le'o/ /gang rnams su/ mchan khung mig dang / rna ba sna dang kha dang lus dang brjod pa las/ /zhes
<p>64b</p>
<p>64b.1</p>pa la mchan khung ni g.yon pa dang g.yas par dbugs 'bab pa'i mtshan nyid can te de'i gzugs dang sgra dang dri dang ro dang reg bya rnams su mig la sogs pa rnam par shes pa lnga rab tu 'jug pa'i phyir ro/ /kha'i sgras lce'o/ /lus ni lus kho na'o/ /brjod pa ni sgra la sogs pa'i
<p>64b.2</p>yul gsal bar bya ba'i don du gsungs pa'o/ /drag por te brgyal ba'i chos can du ji ltar 'gyur ba ltar ro/ /dri ni dri'i bzhon pa ste dga' ba'i rlung ngo / /skal ngan nyid ces pa 'di'i skal pa ste ye shes ngan pa'o zhes pa yin la/ de'i dngos po de nyid de ma rig pa zhes pa'i don to/ /dus kun du
<p>64b.3</p>ste mtshan mo dang nyin mor g.yon pa dang g.yas par 'bab pa'i mtshan nyid can no/ /bzang po'i dga' ba 'bral ba ste dga' ba bzang po ni bde ba chen po'o/ /de dang bral ba ni spangs pa'o/ /gang las she na mi mo kun la bral phyir te/ kun yang 'di yin la nA rI rnams te rtsa stong phrag bdun cu
<p>64b.4</p>rtsa gnyis rnams kyang ngo / /de rnams la dga' ba'i rlung gis gang ba med pa de las shes pa'o/ /mi dge ba'i 'bras bu'i dbang las te ma rig pa la sogs pa'i rkyen yod par gyur pa las so/ /bud med rnams kyis te a wa d+hU tI la sogs pa rnams kyis sdang bar gyur te 'chi ba'i bdag
<p>64b.5</p>nyid can no/ /bde ba mchog sbyin zhabs ni sgom par byed pa de rnams kyis/ bde ba mchog ste bde ba chen po ster bar byed do zhes pa de yang de yin la zhabs kyang ngo zhes pa'o/ /skal bzangs nyid ni bde ba chen po'o/ /de las kha dog ste sna tshogs pa'i kha dog kyang yin la gzugs te zab cing
<p>64b.6</p>rgya che ba'i mtshan nyid can yang ngo zhes pa kha dog gzugs can 'gyur zhes pa'o/ /mi'i dbang po ni sems kyi dga' ba'i thig le'o/ /'khrugs pa ni rab tu 'khrugs pa'o/ /'khus phyir te ma rig pa'i bag chags dang kun du chags pa'i phyir ro/ /mtha' gcig tu gsod pa la zhen zhes
<p>64b.7</p>pa ni shin tu gsod pa la ste brgyal ba'i chos can la brtson pa'o/ /'jigs pa'i gshin rje lta bur zhes pa 'jigs pa ste 'chi ba'i dus su gshin rje ste nar ma'i byang chub kyi sems kyi bdag nyid can no/ /'khrugs par gyur pa ni gsod pa'i ched du sgrub par byed pa de bzhin du 'di yang
<p>65a</p>
<p>65a.1</p>khyad par du skul bar byed pa'o/ /sde ni yan lag bzhi pa'i dpung ste/ 'dod chags dang / zhe sdang dang / gti mug dang / nga rgyal ba'i mtshan nyid can no/ /de yang 'chi ba'i 'jigs byed de sems rnam par nyams par byed pa'o/ /myur du ste ma 'gro
<p>65a.2</p>par ro/ /g.yog 'khor gang rnams la zhes pa sems kyi rgyun gyis bkol bar bya ba g.yog rnams te de rnams la zhes pa'o/ /sgom par byed pa de rnams kyi rang yid la ste dpral ba'i pad+ma'i lte bar ro/ /zhabs ni 'jig rten gsum po kun gyi mgon po ste srid pa gsum po'i sa la ma lus
<p>65a.3</p>pa'i mnga' bdag go/ /de yang ste mi bdag 'khrugs pa yang ngo / /'ba' zhig tu ma zad kyi sde yang rab tu zhi bar 'gyur ro zhes pa yang gi sgra'i don to/ /ni ste gang gi phyir 'khrugs pa zhi ba de'i rgyu'i phyir ro/ /yang dag bsam kun sbyin pas zhes pa rtag tu chags pa chen po mngon par dang bar
<p>65a.4</p>byed pa zhes bya ba ni yang dag par bsam pa'o/ /sbyin pa ni sngags mi 'gyur ba ste 'pho ba gtong ba sbyin pa'o zhes pa la sogs pa gsungs pa'i phyir ro/ /de rnams kyi mchog sbyin pa 'pho ba med pa'i thig le'i phreng ba'i skad cig gis bde bas rab tu dbye bar 'gyur ro zhes pa'o/ /rdo rje ltung ba ni
<p>65a.5</p>ngag gi dga' ba'i thig le'o/ /gang rnams kyi zhes pa nang gi rdo rje la ltos pas 'brel ba la drug pa'o/ /rnam pa gzhan du gang rnams la zhes pa thob po/ /de yang 'chi bar byed do/ /'ga' zhig tu'ang zhes pa lus la ste gal te gyur na'o/ /brgyal bar byed de so sor nye ba'i yul du sa
<p>65a.6</p>la'o/ /gang las she na/ mkha' las te skabs las shes pa phyi rol la ltos pas so/ /'o na tshigs su bcad pa snga ma bcu bzhi pa rnams su phyi rol la ltos pas rnam par bkral ba ma yin nam zhe na ma yin te/ de rnams kyis phyi rol du 'drir gsal ba nyid kyi phyir ro/ /de las slar yang bud
<p>65a.7</p>med 'grogs las zhes pa'i tshig ni thams cad du blta bar bya'o/ /glo bur ba yin pa'i zla ba thig le zad pas mkha' las te gtsug tor gyi 'khor lo las so/ /'ga' zhig tu ste 'chi ltas shar ba la sogs pa'i dus su 'chi bar byed do/ /glo bur pa'i sems 'phos pas 'ga' zhig tu zhes
<p>65b</p>
<p>65b.1</p>pa pad+ma'i snying por bud med 'grogs pa las te yang dag par sbyar ba las rtag tu ste dus thams cad du brgyal bar byed do/ /chags bral nyid du ni gnyis kar yang byed do/ /skye ba skye ba gzhan rnams las zhes pa bdun pa'i don la lnga pa'o/ /skye ba ste skye ba 'di dag skye bas gzhan pa bar ma
<p>65b.2</p>chod pa skye bas gzhan der de pha rol gyi 'jig rten du'o/ /slar yang zhes pa ma rig pa'i bag chags kyi snes bon skyed pa sad pa las so/ /dpal ldan las dang ye shes mchog gi chu skyes la son rdo rje'i zhabs ni sgom byed pa/ /de rnams kyis zhes pa la/ las zhes pa las kyi phyag rgya'o/ /
<p>65b.3</p>mchog ces pa phyag rgya chen mo'o/ /'di rnams kyi chu skyes pad+ma la son pa'o zhes pa'o/ /de yang de yin la rdo rje'i zhabs dpal 'jig rten pa dang 'jig rten las 'das pa'i phun sum tshogs pas nye bar mtshon pa yang ngo / /de yang rdo rje ltung ba'o/ /rab tu zhi ba ste nang du rengs pa nyid
<p>65b.4</p>thob pa'o/ /de nyid kyi phyir rdo rje rengs pa dang khu ba steng du son pas/ slar yang skye ba ste phyir yang 'khor ba'i bag chags dang bral ba'i phyir mtha' nyid 'chi ba dang brgyal ba dang chags bral du yang 'gro ba min zhes pa'o/ /don thams cad nyams pa ni lus kyi dga' ba'i thig le'o/ /
<p>65b.5</p>gang rnams kyis te bag med par spyod pa rnams kyi nor kun nyams pa ni nor dang 'bru ma lus pa zad pa'o zhes pa'i phyi rol la ltos pas so/ /bud med 'grogs la chags pa bral las te chags pa'i bde ba nyams pa las slar yang ste phyir zhing skye ba gzhan rnams kyi zhes pa bdun
<p>65b.6</p>pa'i don la gsum pa ste/ skye ba gzhan rnams su'o/ /de ste nor nyams pa tshe 'pho ba'i mtshan nyid can dang gser gyi rgyan la sogs pa rnams so/ /mang po ste rnam pa mang por rab tu gyur pas 'byung bas te bag chags bsgoms pa'i sems las te skye ba snga ma 'gyur ba'i bde ba'i rdzas
<p>65b.7</p>nyams pa la zhen pa dang ldan pa'i yid las so/ /gang de dag gis rtag tu 'brel par sgom par byed pa de rnams kyi'o/ /mi mnyam mnyam pa'i zhabs te 'jig rten las 'das pa nyid kyi phyir dang bcu pa 'jig rten gsum dang thun mong ma yin pas sems kyi zla ba de bzhin gshegs pas/ 
<p>66a</p>
<p>66a.1</p>ji ltar rtogs pa de ltar rtogs pa zhes pa'i bye brag tu bshad pa nye bar blangs nas mnyam pa ste mtshungs pa dang ldan pa yin la zhabs kyang ste gsang ba'i 'khor lor gnas pa rdul gyi chos can bgrod bya rten zhes pa'o/ /yang na gang mnyam pa dang mi mnyam pa dag gis te zla ba dang
<p>66a.2</p>nyi ma dag gi zhabs te gnas nor bu dang pad+ma'o zhes gsal lo/ /sna tshogs gzugs can ni mtha' yas pa dang mthun pa'i rang gi ngo bo'o/ /ci rnams kyi zhe na/ shes rab rnams kyi ste a wa d+hU tI la sogs pa rnal 'byor ma rnams kyi'o/ /gang mchod pa ste ye shes kyi sku thob pa las gtsug tor
<p>66a.3</p>gyi pad+ma'i lte bar bzung ba'o/ /bstod pa ste 'gyur ba med pa'i bde ba las dri ma med pa nyid du drangs pa'o/ /su rnams kyis she na/ rgyal ba mchog rnams kyis te sgrib pa med pa'i phung po rnams kyis so/ /zhabs te sgom pa rnams kyi nor kun de ni mi nyams pa'o zhes pa ste 'khor ba'i bag chags
<p>66a.4</p>dang bral ba las so/ /kun te thig le'i dbye ba tha dad pa yang 'di yin la don du gnyer bar bya zhing 'dod par bya ba'o zhes pas na nor 'ong ba dang 'ong ba ma yin pas yang ngo / /mchog tu mi 'gyur ba'i ngo bos brtan par 'gyur ro zhes pa'o/ /'o na rim pa gang gis lus kyi dga' ba la sogs pa'i
<p>66a.5</p>thig le rnams bcu drug bzhi'i rab tu dbye bas 'char ba de kho na'i rim pas 'gog pa yang rig par bya ba ma yin nam/ des na sprul pa'i sku la sogs pa rnams sngon du bstan par rigs te/ gang ye shes kyi le'ur gsung par 'gyur ba/ lus kyi dga' ba 'gag pa rnams las sangs
<p>66a.6</p>rgyas kyi sprul pa'i sku'o zhes pa la sogs pa'o zhe na bden mod/ ye shes kyi lhan cig skyes pa'i dga' ba'i thig le zhu ba nor bu dang pad+ma'i lte ba la 'gog pa las sku gsum gyi thig le rnams 'gog ste/ gsang ba las rdo rje nor bu ji srid par lhan cig skyes pa'i dga' ba ma 'phos pa'o zhes
<p>66a.7</p>pa'i gsung las so/ /gnas bzung dag gi rim pa'i don du sngar lhan cig skyes pa'i sku nyid kyis rgyas par bstan pa'o zhes pa'o/ /de nyid kyi phyir chos dang longs spyod rdzogs pa dang / sprul pa 'di rnams ni dag pa'i sku las spro bar bya'o zhes pa'o/ /'o na rnal 'byor ma rnams kyis rang gi
<p>66b</p>
<p>66b.1</p>ngo bo rgyas par ma bstan pa'i phyir dang / de'i zhabs kyi mtshan nyid ma bshad pa'i phyir rnal 'byor ma de rnams ci yin pa dang / zhabs gang dran pa 'jigs pa 'phrog pa'i zhabs de ci yin mi shes so zhe na gsungs pa/ rnal 'byor ma rnams zhes pa la sogs pa'o/ /rnal 'byor ma rnams ni
<p>66b.2</p>dmar ser dang i Da dang a wa d+hU tI rnams shes pa 'dir rnal 'byor te/ shes rab dang thabs kyi bdag nyid las srog dang thur sel bsdams pa las ngang tshul te mi 'gyur ba'i srog rtsol yod do zhes pa rnal 'byor ma rnams so/ /dmar ser ni ro ma'o/ /i Da ni brkyang ma'o/ /a wa d+hU tI ni yid
<p>66b.3</p>bzang ma'o/ /'di rnams dang de rnams ni nyi ma dang zla ba dang sgra gcan gyi lam rnam pa gsum rnams zhes pa'o/ /nyi ma ni me'i khams kyi rang bzhin gyi phyir mgrin pa'i 'khor lo shes rab kyi gsung rdo rje'o/ /de'i lam ni phyed dang bcas pa'i drug cu rtsa gnyis dang brgya phrag bzhi lhag pa'i khri phrag
<p>66b.4</p>gi dbugs 'bab pa'o/ /zla ba ni chu'i khams kyi rang bzhin gyi phyir dpral ba'i 'khor lo thabs kyi sku rdo rje'o/ /de'i lam rnams ni phyed dang bcas pa'i drug cu rtsa gnyis dang brgya phrag bzhi lhag pa'i khri phrag gi dbugs 'bab pa'o/ /sgra gcan ni stong pa'i khams kyi rang bzhin gyi phyir gtsug
<p>66b.5</p>tor gyi 'khor lo thabs kyi thugs rdo rje'o/ /de'i lam ni bdun cu rtsa lnga lhag pa'i brgya phrag drug gi dbugs 'bab pa'o/ /rim pas g.yas pa dang g.yon pa dang dbu ma'i rtsa de rnams song ba ste steng du 'gag par gyur pa rnams rnal 'byor rnams so zhes pa'o/ /'o na rtsa gzhan pa rnams kyang
<p>66b.6</p>lus dang ngag sems nyid kyi gtso bo rnams yod de de rnams kyang bshad par rigs pa ma yin nam de ltar ni sa'i khams kyi rang bzhin las lte ba'i 'khor lo shes rab kyi sku rdo rje bshang ba'i rtsa zhes brjod par bya'o/ /rlung gi khams kyi rang bzhin gyi phyir snying ga'i 'khor lo thabs kyi gsung rdo
<p>66b.7</p>rje gci ba'i rtsa zhes brjod par bya'o/ /ye shes kyi khams kyi rang bzhin las gsang ba'i 'khor lo shes rab kyi thugs rdo rje khu ba'i rtsa zhes brjod par bya'o zhe na bden mod/ 'di rnams lam gcig la mngon par sbyor ba'i phyir shes rab dang thabs gcig gi ngo bo nyid kyis lus dang
<p>67a</p>
<p>67a.1</p>ngag dang sems la mi 'khrul pa'i phyir dang / skye ba dang 'gog pa rnams su gcig gi sbyor bas 'bab pa nyid kyi phyir ma bshad do zhes pa dgongs pa'o/ /de gsungs pa/ zla ba'i lam gyi bshang ba'i rtsa/ /nyi mas gci ba 'bab pa ste/ /skye 'chi mnyam pa chags pa la/ /sgra
<p>67a.2</p>gcan gyis ni khu ba 'bab/ /ces pa'o/ /de bzhin du/ gang zhig zla nyi mun can dang / /bshang gci khu ba 'bab pa rnams/ /srog dang thur sel rim pa yis/ /de rnams lus ngag sems kyi rtsa/ /zhes so/ /de bzhin du/ zla ba nyi ma'i rtsa 'gags na/ /bshang dang gci ba'i rtsa 'gag go/ /sgra
<p>67a.3</p>gcan rtsa ni 'gags pa na/ /'og tu khu ba 'bab 'gag 'gyur/ /skyed dang sdud pa'i byed pa can/ /'di rnams grol bas grol bar 'gyur/ /srog dang thur sel lam gsum las/ /'di ni rtsa yi kun spyod do/ /zhes so/ /rnal 'byor ma 'di rnams kyi gang sngar bshad pa mnyam par
<p>67a.4</p>bgrod pa'i zhabs te g.yon pa dang g.yas par 'bab pa dag dbu mar rab tu zhugs pa las rlung dag mnyam pa ste mtshungs par bgrod pa'o zhes phyogs gnyis ka rdzogs par bshad do/ /dngos dang dngos med rab nyams de dag ces pa/ dngos po ni spro ba'i rim pas rnam par shes pa la
<p>67a.5</p>sogs pa dkyil 'khor lnga 'bab pa'i bdag nyid g.yon par ro/ /dngos po med pa ni sdud pa'i rim pas sa la sogs pa dkyil 'khor lnga 'bab pa g.yas par ro/ /de dag gi rab nyams te rab tu zhig pa'am de dag rab tu nyams pa dag gang dag gi yin pa zhes pa yang na'o/ /rgya cher 'grel du
<p>67a.6</p>kha cig tu zhes gsungs pa las dang / sangs rgyas mang po la nye bar brten pa rnams zhes pa la sogs pa sbyor ba mthong ba'i phyir skyon med do/ /de dag gi ste mnyam par bgrod pa'i zhabs dag gi 'gyur med de g.yo ba med pa'o/ /zhabs de 'di gcig ni ye shes kyi sku gtsug tor gyi 'khor lo'o/ /
<p>67a.7</p>gnyis pa ni bde ba'i gzhi rten gnas rdo rje nor bu dang pad+ma'o/ /zhabs de dag dran par byed pa ste/ yan lag drug gi rnal 'byor gyis brtan par byed pa'i rnal 'byor pa de'i 'gyur ba med pa'i ye shes bsgom pa khams kyi rnam par 'gyur ba spangs pa ni rgyud kyi rgyal por 'jigs pa mtha' dag
<p>67b</p>
<p>67b.1</p>'phrog par gsungs so/ /'jigs pa ni de ma thag par brjod pa'o/ /skye ba 'di la ni mi'i skye ba la yin gyi lha dang lha min la sogs pa la ma yin no/ /de ltar mthong ba sngon ma can gang zhig dran pa mngon du phyogs pa zhes bya ba de nyid kyi bsngags pa gsungs pa gnas zhes pa la sogs pa
<p>67b.2</p>gsungs pa'o/ /'dir rnal 'byor ma rnams kyi ste a wa d+hU tI la sogs pa rnams kyi gnas te bzhi ni rdo rje nor bu'i khang pa'o/ /der 'jug ched du rgyal bas gsungs pa'i lam du ba la sogs pa'i mtshan nyid can brjod de gsal bar byas so/ /bdag gis te sa bcu'i dbang phyug 'jig
<p>67b.3</p>rten dbang phyug gi sprul pa'i sku pad+ma dkar pos so/ /'dir zhes pa ni rgyud la 'jug par ro/ /de 'di yang bstod pa sngon ma can te/ bstod pa ni dpal ldan dus kyi 'khor lo la phyag 'tshal zhes pa la sogs pa yin la de sngon ma can te gang gi thog ma yin pa zhes pa'o/ /nyon mongs pa med
<p>67b.4</p>ces pa gong du sngar bshad pa bzhi po rnams dang bral ba ste mi mnyam pa'i bgrod pa rab tu 'jigs pa gsal bar byed pa'i phyir ro/ /bdud nyams zhes pa gong du sngar bshad pa'i bdud bzhi rnams nyams pa ste mnyam pa'i bgrod pa rab tu zhi ba ston pa'i man ngag yin pa'i phyir ro/ /gzhan
<p>67b.5</p>yang skyes bu gang rnams bdud kyi grogs kyis te 'dod pa'i chung ma la sogs pa dang kun nas 'grogs pas song ba ste/ rnam par g.yos pa rnams kyi lam nyams par gyur pa de rnams lam thob par 'gyur ba 'di yis te bdag gis brjod pas so/ /rdo rje nor bu khyim dang ste rdo rje ni bdud dang
<p>67b.6</p>nyon mongs pa rnams kyis mi phyed pa ste/ rlung rgyu ba dang mi ldan pa'i phyir ro/ /de'i nor bu ni rin po che ste bla na med pa'i dga' ba rgyas par byed do zhes pas so/ /de kho na khyim ste sangs rgyas thams cad kyi za ma tog ces pa'o/ /de rnams zhes pa ni byang chub sems dpas mdzad pa'i rgya cher 'grel pa
<p>67b.7</p>la lhag mar mos pa bla ma dam pa'i zhabs kyi pad+ma yang dag par brten pa rnams so/ /ring min te nye bar 'ong gyur cig ces pa'o/ /'o na de ma thag tu bshad pa'i lam gyi rdo rje nor bu'i khang par 'jug par gyur pa la'ang lam sgom pa po la 'bras bu de 'gyur ram ci zhe na/ gsungs pa/ sum cu rtsa
<p>68a</p>
<p>68a.1</p>gnyis zhes pa la sogs pa'o/ /'dir nam mkha' kun nas 'grogs pa'i sems dang ldan pa gang yin pa'i rnal 'byor ba de ni du ba la sogs lam gyi lhan skyes bde ba'i go 'phang bsgoms nas dus kyi 'khor lor 'gyur zhes pa ste/ sogs pa'i sgras smig rgyu la sogs pa mtshan
<p>68a.2</p>ma dgu po rnams dang so sor sdud pa la sogs pa yan lag drug rnams so zhes pa ste cha bcu drug rnam par dag pa las so/ /mtshan mo'i rnal 'byor gyi nang du 'dus pa las dang / 'di rnams kho na nyi ma'i yan lag bcu gnyis rnam par dag pa las so/ /'dir zhes pa phyi rol du ste rdo rje'i nor bu'i khyim du
<p>68a.3</p>yang ngo / /rim gyis bcom ldan 'das 'di ni sum cu rtsa gnyis mtshan gyi yan lag can zhes pa nye bar mtshon pa ste dpe byad brgyad cus brgyan pa'i sku can yang ngo zhes pa'o/ /de la mtshan rnams ni zhabs shin tu gnas pa la sogs pa rnams te ye shes kyi le'ur mchog tu mi 'gyur ba'i ye shes
<p>68a.4</p>grub par bshad par bya'o/ /dpe byad rnams ni sen mo zangs ltar dmar ba nyid la sogs pa rnams te bsod nams dang tshul khrims dang ye shes kyi tshogs las byung ba rnams so zhes pa phyi rol du'o/ /nang du bcom ldan 'das dpal dus kyi 'khor lo ni ye shes kyi sku ste spyi gtsug
<p>68a.5</p>tu shar ba'i dbyangs sum cu rtsa gnyis kyi bdag nyid zla ba'i gzugs kyis brgyan par byas pa'i gtsug tor gyi 'khor lo dang 'og tu drangs pa'i gsal byed brgyad cu'i bdag nyid nyi ma'i dpe byad las rdo rje nor bu'i pad+ma ste rim pas so/ /'gro ba'i ste 'dod pa dang gzugs
<p>68a.6</p>dang gzugs med pa zhes pa dang lus dang ngag dang yid kyi mtshan nyid can gyi bla ma ste ston pa po dang mchog tu mi 'gyur ba'i ye shes rdo rje'o/ /chos kyi 'khor lor zhes pa la chos kyi phyi rol du gsung rab yan lag bcu gnyis te ji skad du/ mdo sde dbyangs bsnyad lung bstan dang / /tshigs
<p>68a.7</p>bcad ched brjod rtogs par brjod/ /de lta byung dang gleng gzhi dang / /shin tu rgyas pa skyes rabs bcas/ /gtan la phab dang rmad byung chos/ /zhes te phyi rol du sor bcu gnyis pa'i rdo rje'o/ /nang du ni 'gyur ba'i ma rig pa la sogs pa 'gags pa las bden don bcu gnyis kyi bdag nyid la
<p>68b</p>
<p>68b.1</p>yang dag par gnas par gyur pa'o zhes pa'o/ /lha rnams kyi ste khyab 'jug dang gshin rje la sogs pa rnams kyi mgo bo'i gtsug gi nor bu'i 'od kyi tshogs kyis zhes pa la phyi rol du ni 'di shin tu grags par zad de/ 'od ni 'dir 'od zer ro/ /lus la ni lha rnams ni tshigs bcu gnyis rnams
<p>68b.2</p>so/ /de rnams kyi mgo bo'i gtsug gi nor bu ni rlung bsdam pa'o/ /de'i 'od zer gyi tshogs ni rtsa stong phrag bdun cu rtsa gnyis rlung rnams kyis yongs su gang ba nye bar blangs nas te/ de rnams kyis gcig tu 'dus par gyur pa nyid kyi phyir gtugs pa'i zhabs kyi pad+ma zhes pa ste/ zhabs dag gi zla ba
<p>68b.3</p>dang nyi ma'i mtshan nyid can dag gi pad+ma dag ste gtsug tor dang nor bu'i pad+ma dag gtugs te sbyar la gang gi yin pa zhes tshig sdud byas nas yi ge bsnan par bya'o/ /yang dag lam zhes pa la lam ni phyi rol du srog gcod pa las ldog pa dang / sbyin pa la sogs pa la rab tu 'jug pa'i mtshan
<p>68b.4</p>nyid can no/ /lus la ni rnam pa gzhan du ste srog gcod pa la sogs pa la rab tu 'jug pa dang sbyin pa la sogs pa ldog pa'i mtshan nyid can de rnal 'byor srog gcod pa ni zhes pa la sogs pa dang / nor ni gtong ba sbyin pa zhes pa la sogs pa gsungs pa'i phyir ro zhes pa'o/ /yang dag
<p>68b.5</p>pa'i sgra nye bar blangs pa ni lam ma yin pa la lam gyi blo gsal ba'i don du'o/ /yang dag pa'i lam ma yin pa 'tshe ba la sogs pa'i bdag nyid can dang dkyil 'khor gyi 'khor lo bsgom pa la sogs pa'i mtshan nyid can gyis ni rim pa bzhin du 'jig rten pa dang 'jig rten las 'das
<p>68b.6</p>pa'i 'bras bu rab tu sgrub par byed pa ma yin te/ lam rab mchog ni dam pa rnams kyi 'byung bar bya'o zhes pa'o/ /ston byed ces pa 'dir yang yaM yig yi ge nyams par rig par bya'o/ /nyin mor byed pa ni nyi ma ste nor bu'i pad+mar rdo rje kho na'o/ /mun pa thams cad bcom pa ni gang gis
<p>68b.7</p>ma rig pa la sogs nag po'i tshes gcig 'ong ba'i mtshan nyid can bcom pa'o zhes pa'o/ /rdzogs pa'i rim pa lam gcig pu 'di ni rgyud kyi snying por shin tu gsal ba kho nar bshad de/ ji skad du/ so sor sdud sogs drug po rnams kyis stong nyid bsgom pa stobs bcu'i stobs dang
<p>69a</p>
<p>69a.1</p>ldan pas gsungs/ /mtshan mo du ba la sogs rnal 'byor slar yang nyin par nam mkhar sgron ma la sogs kyang / /so sor sdud pas rnal 'byor ba yis nam mkha'i mthil du son pa'i dus gsum gzugs rnams mthong / /de la bsam gtan gyis ni phyi rol dngos
<p>69a.2</p>rnams spangs nas dri med sems brtan par yang byed/ /srog rtsol rnams kyis srog rlung ri bong can dang nyi ma dang bral mun can mar 'bab byed/ /slar yang 'dzin pa'i yan lag gis ni thig ler dbugs dbyung dbugs rngub dag gis dman par byed/ /mkha' la rjes su dran pas rang gi
<p>69a.3</p>gzugs las ri bong can las bzhin du 'od chen spro/ /'khor lo nas ni 'khor lor ting nge 'dzin gyis 'gro ste spyi bo bde bas rdzogs par ro/ /nam mkha' lta bas gti mug mtha' ru 'gyur te stong pa nyid ni mthong bas so/ /bdag nyid lta bas 'dod chags mtha' ru 'gyur te srog
<p>69a.4</p>gi rlung ni 'gags pa na'o/ /yan lag med pa'i lta bas zhe sdang mthar 'gyur 'khor lor dri med rnal 'byor las/ /srog gi lta bas nga rgyal mtha' ru 'gyur te gzhom med tshangs pa'i rnal 'byor las/ /srog dang thur sel nges par 'gags na sangs rgyas gzugs la dri
<p>69a.5</p>med dam pa'i dkyil 'khor 'gyur/ /gsang gnas lte ba snying gi chu skyes mgrin pa mgo bo spyi bor sa bzung rim pas so/ /khu ba steng dang rdul yang 'og tu son pas gzhom du med pa'i tshangs pa'i dbyangs las ni/ /sku dang gsung dang thugs kyi rdo rje dri ma gsum spangs sangs rgyas dag
<p>69a.6</p>gis sngon byed pa'o/ zhes pa'o/ /'o na du ba la sogs pa'i lam bsgoms nas bcom ldan 'das dus kyi 'khor lo'i ting nge 'dzin la snyoms par zhugs pa yang dag par rdzogs pa'i sangs rgyas lha la sogs pa rnams kyi ston pa por yang dag par gyur pa/ gang gis bka'
<p>69a.7</p>yis khyod rgya cher 'grel byed pa'i phyir du 'bad pa 'di su zhig yin zhe na/ gsungs pa/ gang zhig ces pa la sogs te/ gang bcom ldan 'das dpal shAkya seng ge zhes pa la shAkya'i rigs su 'byung bas na shAkya ste/ de yang 'di yin la seng ge dang 'dra bas na seng ge ste mi 'jigs pa nyid rgyas
<p>69b</p>
<p>69b.1</p>pa'i phyir dang gzhom du med pa'i nus pa can yang ngo zhes pa ste/ ji skad du gsungs pa/ 'dir bcom ldan 'das de bzhin gshegs pa dgra bcom pa yang dag par rdzogs pa'i sangs rgyas so zhes bdag nyid kyis dam bca' ba mdzad pa la 'dir 'di la chos 'di rnams khyod kyis mngon par
<p>69b.2</p>rdzogs par byang chub bo zhes lha dang bcas pa bdud dang bcas pa tshangs pa dang bcas pa dge sbyong dang bram zer bcas pa'i lha dang mi dang lha ma yin gyi skye dgu ru su zhig gis chos dang mthun par rgol bar bskyed pa'i rgyu mtshan yang dag par rjes su ma mthong ste/ rgyu mtshan yang dag par rjes
<p>69b.3</p>su ma mthong bas/ de bzhin gshegs pas bde ba thob cing mi 'jigs pa thob par gnas te/ khyu mchog rlabs po che'i gnas su dam 'cha'o/ /'khor gyi nang du seng ge'i sgra sgrogs so/ /chos kyi 'khor lo dge sbyong ngam bram ze'am gzhan sus kyang 'jig rten du chos dang
<p>69b.4</p>mthun par ma bskor ba rab tu bskor ro zhes rgyas par ro/ /de nyid las seng ge nyid kyi phyir bdud dang nyon mongs ri dgas gsod byed rab gtum zhes pa/ bdud dang nyon mongs kyang de rnams yin la ri dgas dang 'dra bas na ri dgas rnams kyang ngo zhes pa'o/ /de rnams gsod pa po yang 'di yin la
<p>69b.5</p>rab gtum ste gzhom du med pa'i nus pa can yang ngo zhes pa'o/ /rtag tu dus thams cad du'o/ /lha dang lha ma yin dang mi'i dbang pos yongs su bskor nas dpal ldan 'bras phung gi mchod rten gyi nang 'og dang steng du rgyang grags lhag pa'i dpag tshad drug la gnas pa'i dpal dus kyi 'khor lo'i
<p>69b.6</p>dkyil 'khor gyi shar sgo'i mthar rin po che'i seng ge'i khri la bzhugs pa'i bcom ldan 'das kyis/ ma 'ongs pa'i dus su sems can mang po rnams yongs su smin par gzigs nas nyung ngu'i rgyud kyi rgya cher 'grel bya ba'i ched du bdag la gnang ba mdzad do/ /de'i phyir de'i snying rjes rgya cher
<p>69b.7</p>'grel bri'o zhes pa bcom ldan 'das de'i 'gro ba ste sems can thams cad la brtse ba gang yin pa des zhes pa 'dis ni rgya cher 'grel byed pa la khyad par gyi rgyu bshad do/ /'o na bcom ldan 'das sa bcu'i dbang phyug nyid kyi phyir shes rab chung ba yin pas bcom ldan 'das sa bcu gnyis kyi dbang
<p>70a</p>
<p>70a.1</p>phyug gi dgongs pa ma shes pa kho nar de'i brtse ba tsam gyi dbang gis rgya cher 'grel byed pa la zhugs pa yin na rgya cher 'grel byas kyang ji ltar 'gro ba'i don byed par 'gyur te de ltar ni dper na shes rab yongs su dman pa 'ga' zhig gis sman pa dam pa'i gdams ngag ma
<p>70a.2</p>shes par rims la 'o ma'i btung ba rab tu bsngags so zhes pa thos nas brtse ba dang ldan pas rims bzhin gzhon nus mnar ba'i rang gi bu la 'o mas rims gso bar bya bar brtson pa lta bu ste 'o ma de yang rims rgan pa bad kan zad pa la bdud rtsi lta bur bshad la rims gzhon nu la dug
<p>70a.3</p>dang 'dra ba'o/ /de'i phyir snying brtse ba tsam gyis phan pa dang bde ba'i ched du phun sum tshogs pa ma yin no zhe na gsungs pa/ de'i shes rab kyis bskul zhes pa la/ de'i shes rab ni zab pa dang rgya che ba'i mtshan nyid can/ de des bskul ba'o/ /'gro ba mtha' dag gi don dngos su ston pa'i
<p>70a.4</p>phyir na spro ba'i blo gros so/ /ji ltar kho bo yang dag par rdzogs pa'i sangs rgyas kyi stong pa dang snying rje dag dang bral bas rgya cher 'grel ma byas par gnas par spro ba yin/ ji ltar ma 'ongs pa'i dus su sems can thams cad kyi snang ba byas par 'gyur ba yin zhes pa'o/ /dpal ldan
<p>70a.5</p>dri ma dang bral ba'i 'od kyi rgyud la 'jug pa'i bshad sbyar brgya phrag bcu gsum pa mi g.yo ba'i snying po snang bar 'jigs pa chen po bcu drug gis nye bar 'tshe ba zhi bar byed pa'i nges pa ste drug pa'o// //da ni bcom ldan 'das dpal dus kyi 'khor lo'i mtshan gyi don yi ge re res gsungs pa/ 
<p>70a.6</p>kA yig las ni zhes pa la sogs pa'o/ /rgyu ni byang chub kyi sems te lus zhes bshad pa'o/ /zhi ba ni sad pa'i gnas skabs zad pas rnam par rtog pa dang bral ba ste dpral bar lus kyi thig le 'gog pa las sprul pa'i sku'o/ /de ltar gyur pa na rmi lam gyi gnas skabs zad pa'i bdag
<p>70a.7</p>nyid ni srog thim pa ste ngag gi thig le 'gog pa las mgrin par longs spyod rdzogs pa'i sku'o/ /sad pa dang rmi lam gyi gnas skabs su sgra la sogs pa'i yul rnams rnam par spyod pa ni g.yo ba ste 'pho ba'i chos can mun pas zil gyis gnon pa'i sems khams bco brgyad kyi rnam
<p>70b</p>
<p>70b.1</p>par 'gyur ba dang ldan pa'o/ /de bcings pa ni mun pa dang bral ba shin tu gnyid log pa sad pa ste sems kyi thig le 'gog pa las snying gar chos kyi sku'o/ /'di ci las she na gsungs pa/ kra yig las zhes pa ste rim pa ni lus la sogs pa'i thig le rnams 'pho ba yin la de bcings pa ni
<p>70b.2</p>lhan cig skyes pa'i bde bas te bzhi pa'i gnas skabs zad pa g.yo ba'i bgrod pa can ye shes kyi thig le 'gog pa ste lte bar lhan cig skyes pa'i sku'o zhes sku bzhi'i bdag nyid do/ /bcom ldan 'das dus kyi 'khor lo shes rab dang thabs kyi bdag nyid de kho na shes pa dang shes bya'i
<p>70b.3</p>'brel pas brjod de/ ji skad du 'gyur med bde ba ye shes sgrib pa thams cad zad pa'i rgyur gyur pa ni dus zhes brjod de/ thabs dang snying rje'i bdag nyid mngon par shes pa drug gi bdag nyid do/ /shes bya'i rnam par 'gro ba 'khor lo/ shes bya khams gsum pa mtha' yas pa'i mtshan
<p>70b.4</p>nyid ni 'khor lo ste/ de nyid shes rab stong nyid rnam pa thams cad pa'i bdag nyid do/ /'di dag gcig pa nyid ni dus kyi 'khor lo zhes bshad do/ /rgyud kyi rgyal por yang / mtha' yas sangs rgyas zhing rnams dang ni dpag med yon tan rnams dang nam mkha' la sogs khams rnams
<p>70b.5</p>dang / /gnas dang skye dang nyams dang rnam gsum zhes pa'i srid pa dang ni 'gro ba drug tu sems can kun/ /sangs rgyas khro bo lha tshogs rnams dang snying rje'i thugs ldan byang chub sems dpa' btsun mor bcas rnams te/ /'di rnams srid pa gsum po rnams kyis phyag byas rgyal
<p>70b.6</p>ba bde 'byung gcig po'i 'khor lo gcig yin no/ /zhes so/ /snying po'i don 'di rjod par byed pa dang brjod par bya ba'i 'brel ba med par gsal bar 'gyur ba ma yin no zhes gsungs pa 'di zhes pa la sogs pa'o/ /'di'i zhes pa yi ge so sos bshad pa'i dus kyi 'khor lo 'di dang
<p>70b.7</p>slar yang 'di'i zhes pa bshad ma thag pa'i rdo rje'i rnal 'byor gyi'o/ /bden pa gnyis la gnas pa'i zhes pa/ kun rdzob kyi bden pa la gtsug tor la sogs pa'i 'khor lo drug po khams drug gi rdo rje btsun mo'i b+ha ga'i ngo bo rnams su bde ba chen po'i ngo bo nyid kyis gnas pa
<p>71a</p>
<p>71a.1</p>nyid kyi phyir ro/ /don dam pa'i bden pa la ni slar yang gnyis su med pa'i chos kyi khams kyi rnam par 'gyur ba dang bral bas so/ /thams cad du zhes pa thams cad du bcom ldan 'das gnas pa nyid kyi phyir ro/ /ji skad du/ ye shes kyi le'ur gsungs pa/ dus dang sna tshogs
<p>71a.2</p>la sogs rdo rje skyes bu dpe zla med pa thams cad du 'gro spros pa med/ /gzugs gcig tu gnas rna ba dang ni sna dang kha dang mig ste thams cad nas ni phyag dang zhabs/ /'byung ba'i mtha' ste 'byung po'i mgon po srid pa gsum po mchog 'dzin rgyud rnams kyi ni rgyur gyur pa/ /rig
<p>71a.3</p>pa la sogs rnal 'byor gyis ni rtogs bya mchog bde'i go 'phang dus kyi 'khor lo la phyag 'tshal/ /zhes so/ /kye'i rdo rjer yang / /nga las 'gro ba thams cad 'byung / /nga las srid pa gsum yang 'byung / /nga yis 'di dag thams cad khyab/ /'gro ba'i rang bzhin ngas ma mthong / /
<p>71a.4</p>zhes so/ /bde mchog la sogs par yang / kun nas phyag dang zhabs kyi mtha'/ /kun nas mig dang dbu dang zhal/ /kun nas thos ldan 'jig rten du/ /thams cad khyab par byas te gnas/ /zhes so/ /rnam pa de lta bu'i brjod par bya ba tshig gis rtogs par bya ba'i mngon par
<p>71a.5</p>rjod par byed pa nyung ngu'i rgyud kyi rgyal por ni rjod byed du 'gyur ro zhes pa mngon par rjod par byed pa dang mngon par brjod par bya ba dag gi brjod bya dang rjod byed kyi mtshan nyid kyi 'brel ba bshad par 'gyur ro zhes pa'o/ /brjod bya dang rjod byed kyi 'brel pa 'di kho na bde blag tu
<p>71a.6</p>rtogs pa'i ched du rgya cher 'grel gyi dgongs pa sangs rgyas kyis lung bstan pa sngon ma can gsungs pa/ 'dir zhes pa la sogs pa'o/ /'dir te dus kyi 'khor lo mngon par brjod par ro/ /rgyud ces pa kun rdzob dang don dam pa'i bden pa la brten pa'i bcom ldan 'das
<p>71a.7</p>dus kyi 'khor lo 'dis rgyud du bya zhing bye brag tu rtogs par byed pas ni rgyud de gzhung bsgrigs par brjod par bya'o/ /de bzhin gshegs pas lung bstan pa/ /'jig rten mgon po bdag gis ni/ /zhes pa/ rgyas 'grel byed pa pad dkar 'dzin/ /zhes pa'i gsung las sangs
<p>71b</p>
<p>71b.1</p>rgyas kyi bka' ste nges so/ /we gsal bar ro/ /'jam dpal gyis bskul ba nyid kyis te 'jam dpal gyis sprul pa'i sku mi'i dbang po grags pas so/ /ji skad du gsungs pa/ sangs rgyas kyi ni gsung las dus kyi 'khor lo bdag gis kyang ni phreng 'dzin sdeb sbyor bcings pas brjod/ /
<p>71b.2</p>pad+ma dkar po rdo rje 'dzin pa khyod kyis 'di ni sngags pa rnams la bstan pa nyid du mdzod/ /ces pa 'di'i phyir bdag gis rgyas 'grel bri bar bya/ /gsang ba gsal byed pa gsang ba sba bar bya ba'i don rab tu gsal bar byed do zhes pa'o/ /gang du zhe na rgyud du ste/ nyung ngu'i dus kyi 'khor lor
<p>71b.3</p>ro/ /'o na rgyud kyi rgyal por 'di ni rdo rje'i gnas rab tu gsal ba ma yin nam/ ji ltar sbas pa srid ce na/ bden mod yul mang po nyid kyi phyir rgyud kyi rgyal po 'di gsal por brjod pa yin yang / 'jig rten las 'das pa'i don ni byis pa'i mkhas pa bden pa ma mthong ba rnams dang / 
<p>71b.4</p>rmongs pa bstan bcos la goms pa med pa rnams kyis rtogs par nus pa ma yin no zhes gsungs pa/ byis pa'i mkhas dang rmongs rnams la/ /zhes so/ /'khor ba'i bde ba la kun nas chags pa'i phyir byis pa'ang de rnams yin la/ phyi rol gyi bstan bcos tsam yongs su shes
<p>71b.5</p>pa'i phyir/ mkhas pa rnams kyang ngo zhes pa'o/ /bden pa mthong ba'i byang chub sems dpa' rnams kho na mkhas pa'o zhes pa'o/ /ma yis bu la phan pa bzhin/ /zhes pa/ dper na ma yis phan pa ste/ gsang zhing sbas pa'i nor gdug pa'i bu'i 'jigs pa las phas sbas nas bsrungs pa/ 
<p>71b.6</p>dus la ma bab par yang bu rnams bde ba'i don du rab tu gsal bar byas nas ston par byed pa de bzhin du gdug pa'i slob dpon gyi 'jigs pa las bcom ldan 'das kyis dgongs pa dang dgongs pa ma yin pa dang sgra dang sgra min dang drang ba dang nges pa'i don rnams kyis
<p>71b.7</p>sbas pa'i don gang yin pa gsang ba de yang / dbang po la rab tu gsal bar byed pas byis pa'i mkhas pa dang rmongs pa rnams la khyad par med par phan pa ste/ 'gro ba'i don byed pa'i bde ba chen po'i don du rab tu gsal bar byed do zhes pa'o/ /de lta bu'i rgya cher 'grel gyi don dang mthun
<p>72a</p>
<p>72a.1</p>pa'i mtshan nges par bstan pa/ rgyud la 'jug par nye bar bsdu ba sngon du 'gro bas gsungs pa/ yang dag lam zhes pa la sogs pa'o/ /gang gi phyir rdo rje sems dpa'i zhes pa bcom ldan 'das dus kyi 'khor lo'i yang dag lam/ rgya cher 'grel pa gang gis rnal 'byor pa
<p>72a.2</p>rnams kyis thob byed de rab tu thob par byed pa de'i phyir ro/ /'dir zhes pa rgyud la 'jug par ro/ /rgyud la 'jug pa'i ngag nye bar bsdus nas dri ma med pa'i 'od ces bya ba'i rgya cher 'grel 'di ni myur du ste ma 'gor bar ji ltar 'gyur ba de ltar yang dag par bri bar bya'o zhes sbrel lo/ /log pa'i shes
<p>72a.3</p>pa la sogs pa mun pa'i tshogs rab tu 'joms par byed pa'i phyir na/ dri ma blo ngan pa'i skyon rnams gang gi 'od las bral ba'o zhes pa ste/ rgya cher 'grel gang las bzhi pa'i don gang la sogs pa'i gnas rab tu gsal bar byed pa'i phyir rab tu gyur pa yang 'di yin la/ 'on te 'od zer zla
<p>72a.4</p>ba'i cha bcu drug gi sgrib pa dang bral ba las gsal bar byed pa yang ngo zhes pas rgya cher 'grel gang gis 'od dri ma dang bral ba yin pa de ni de skad ces brjod do/ /rgya cher 'grel gyi don dang mthun pa brjod par bya ba la zla ba'i cha bcu drug gi sgrib pa dang / chos mi mthun pa nyid gsal bar byed
<p>72a.5</p>pa'i sngags pa sbyor ba de rgyu ci'i phyir zhe na bden te/ gang 'di phyag na rdo rje'i sprul pa'i sku rgyal po zla ba bzang pos rtsa ba'i rgyud kyi rgya cher 'grel stong phrag drug cu pa dri ma dang bral ba'i 'od ces bya ba mdzad pa de nyid/ spyan ras gzigs kyi dbang phyug gi sprul pa'i sku rgyal po pad+ma dkar pos mtshan
<p>72a.6</p>de kho nas stong phrag bcu gnyis rnams kyis yang dag par bsdus so zhes pa de'i phyir zla ba'i sbyor ba rigs te/ phyi dang nang gi bag chags kyi sgrib pa spongs pa nyid kyi phyir ro zhes pa'o/ /gang gsung bar 'gyur ba bzang po yang 'di yin la zla ba yang 'di yin pas zla ba bzang po ste/ de bzhin gshegs
<p>72a.7</p>pa thams cad kyi nyan pa por gyur pa rdo rje zla ba dri bral 'dod do zhes pa'i phyir rgya cher 'grel yang dri ma dang bral ba'i 'od ces bya ba'o zhes gnas so zhes rtsa ba'i rgyud kyi rjes su 'jug pa stong phrag bcu gnyis pa nyung ngu'i rgyud kyi rgyal po dus kyi 'khor lo'i rgya cher 'grel dri ma dang bral ba'i 'od du bdud
<p>72b</p>
<p>72b.1</p>dang bgegs mtha' dag nyams par byed pa mchog tu 'dod pa'i lha dang dam pa'i lam nges pa'i mdor bsdus chen po dang po'o zhes pa'i sgra ni ngag rdzogs pa la blta bar bya'o/ /rtsa ba'i rgyud kyi rjes su 'jug pa 'dis snying po'i don la mi 'khrul ba'i nges pa bshad do/ /bdud dang bgegs
<p>72b.2</p>thams cad nyams par byed pa mchog gi 'dod pa'i lha dang dam pa'i lam zhes pas brjod bya dang dgos pa'i nges pa gsungs so/ /stong phrag bcu gnyis pa zhes pa 'dis tshad kyi nges pa gsungs so/ /dus kyi 'khor lo'i rgyud nyung ngu'i rgya cher 'grel du zhes pa 'dis ni 'grel pa bshad pa'i nges
<p>72b.3</p>pa mngon par gsungs so/ /dri ma dang bral ba'i 'od ces pa 'dis ni mtshan gyi nges pa bstan to/ /nges pa zhes pa 'dis ni rnam pa gzhan du bya ba ma yin pa bstan to/ /mdor bsdus chen po'o zhes pa 'dis ni nyung ngu'i rgyud kyi rgyal po'i rgya cher 'grel du ming nges pa gsungs so zhes pa'o/ /
<p>72b.4</p>dpal ldan dri ma dang bral ba'i 'od kyi rgyud la 'jug pa'i bshad sbyar brgya phrag bcu gsum pa mi g.yo ba'i snying po snang bar phyi dus kyi 'khor lor nges pa ste bdun pa rdzogs so// //'di ni chos kyi rje shong lo tsA ba rdo rje rgyal mtshan gyi bka' drin la brten nas legs par sbyar ba brda sprod
<p>72b.5</p>pa'i tshul la blo'i snang ba cung zad skyes pa dpang lo tsA ba dge slong dpal ldan blo gros brtan pas bsgyur cing zhus te gtan la phab pa'o/ /[]@##/ /rgya gar skad du/ pad+ma ni nA ma pany+dzi ka /bod skad du/ pad+ma can zhes bya ba'i dka' 'grel/ dpal dus kyi 'khor lo la phyag
<p>72b.6</p>'tshal lo/ /rnam pa kun du yon tan skyon kun dang / /ldan par gyur dang rnam par bral ba dang / /kun nas srid pa skyong bar mdzad pa yi/ /gang zhig de la rtag tu phyag 'tshal lo/ /nyon mongs pa dang bdud kyi rang bzhin ni/ /dbang phyug dag dang 'dod pa'i lha yin la/ /gang gis zhabs
<p>72b.7</p>gnyis kyis ni mnan par mdzad/ /dpal ldan dus 'khor de la spyi bos 'dud/ /'jig rten tha snyad bral zhing rtag tu 'byung ba dang / /dbang po bral ba'i bde ba 'gyur ba med pa dang / /dmigs bcas stong nyid dang ldan dmigs med snying rje'i bdag /mchog tu mi 'gyur bde ba de la
<p>73a</p>
<p>73a.1</p>phyag 'tshal lo/ /rnam pa dang bcas rnam med pa/ /dngos po kun gyi rang bzhin can/ /ming bral bde ba skyed mdzad ma/ /sna tshogs yum la bdag phyag 'tshal/ /thos pa'i shes rab mtsho las skyes par gyur pa dang / /dpal ldan bla ma'i 'od zer rnams kyis blo yi kha
<p>73a.2</p>phyer gyur/ /ma rig pa yis gdungs pa bsil bar byed pa yi/ /dka' 'grel pad+ma can zhes bdag gis bri bar bya/ /de yang rang nyid dran pa'i don du yin gyur gyi/ /gzhan ma rnams la phan 'dogs phyir ni ma yin no/ /ci'i phyir zhe na de bzhin gshegs pa rnams kyis ni/ /gzhan
<p>73a.3</p>don mdzad kyi gzhan ma rnams kyis nam yang min/ /thos pa chung dang bden pa ma mthong dang / /nyon mongs ma spangs blo ni ma dag pas/ /gal te skyon dang bcas par gyur na yang / /skyes bu dam pas bzod par bzhes su gsol/ /gang zhig sa bcu'i dbang phyug rnams kyis spyad gyur
<p>73a.4</p>pa/ /de la phal ba dag gis spyod par byed pa yin/ /dper na rgya mtsho'i chu ni chu srin rnams kyis 'thung / /sbal ba la sogs rnams kyis de nyid mi 'thung ngam/ /de la dang por re zhig bcom ldan 'das shAkya thub pas sems can thams cad la phan 'dogs pa'i rang bzhin du gyur
<p>73a.5</p>pa'i bsod nams kyi tshogs dang / gnyis su med pa'i ye shes kyi tshogs kyis/ nyid kyi don phun sum tshogs par mdzad la/ las kyi sa gzhi 'dzam bu gling la gnas par gyur pa'i sems can rnams la phan 'dogs pa'i don du ma ga ng+hA'i yul du rgyal po zas gtsang ma'i rigs
<p>73a.6</p>las sprul pa'i sku bzhes te/ de nas gzhon nu rtse ba la sogs pa dang / chu bo ni rany+dza na'i rtsar dka' thub kyi spyod pa mdzad la/ sems can rnams yongs su smin par bya ba'i phyir/ dpyid zla tha chungs kyi nya la bdud bcom par mdzad nas/ bla na med pa yang dag par rdzogs pa'i
<p>73a.7</p>byang chub mngon sum du mdzad do/ /de nas yul bA rA Na sIr gshegs la dbang po rtul por gyur pa dang / bla na med pa'i byang chub la skal ba dang mi ldan pa'i sems can rnams la theg pa 'og ma bka' stsal to/ /de nas dbang po 'bring por gyur pa dang / bla na med pa'i byang chub la myur bar snod du
<p>73b</p>
<p>73b.1</p>mi 'gyur ba'i sems can rnams la rgyu'i rang bzhin du gyur pa theg pa chen po shes rab kyi pha rol tu phyin pa bya rgod kyi phung po'i ri la bka' stsal to/ /de nas de bzhin gshegs pa la thugs dgongs ji ltar 'gyur zhe na/ theg pa chen po la bka' gsang sngags ma bstan pa'i bar du chos kyi phung po
<p>73b.2</p>brgyad khri bzhi stong gi ston pa dang / thams cad mkhyen par mi 'gyur te/ gzhan yang dbang po rnon por gyur pa'i sems can rnams kyis 'dod pa'i yon tan lnga la longs spyod pas myur bar byang chub thob par 'gyur bar thugs la dgongs nas 'jam dpal dang / phyag na rdo rje dang / 
<p>73b.3</p>byang chub sems dpa' 'jig rten mgon po la sogs pa dang lhan cig tu lho phyogs su gshegs par thugs dgongs mdzad do/ /'phags pa'i yul nas/ lho phyogs su yul shrI d+ha na ka Ta ka ra gshegs la/ der lha stong drug brgya nyi shu'i rang bzhin du gyur pa/ dpal ldan rgyu skar
<p>73b.4</p>gyi dkyil 'khor bzhengs su gsol lo/ /de nas chu bo si ta'i byang dang gangs ri'i lho phyogs yul shi b+ha la la gnas par gyur pa'i sems can rnams phyag rgya chen po'i dngos grub la snod du rung ba dang / dbang po rnon por gyur pa dang / theg pa chen po bka' gsang sngags la skal ba dang ldan par
<p>73b.5</p>gyur pa dang / rigs dang gzugs dang thos pa dang lang tsho dang skal ba dang ldan pa'i nga rgyal yongs su dor ba dang / 'khor ba'i bde ba la re ba chad pa dang / rab tu mi gnas pa'i mya ngan las 'das pa'i bde ba 'dod pa dang / bya ba thams cad por nas bdag nyid gcig pu bsgom par nus pa dang / skye
<p>73b.6</p>ba 'di nyid la bla na med pa'i byang chub 'grub bar nus par gzigs nas yul shaM b+ha lar gshegs so/ /de la dang por bgegs mthar byed kyi sprul pa'i sku rgyal po nyi ma 'od ces bya ba'i rigs las byang chub sems dpa' phyag na rdo rjes rgyal po zla ba bzang po zhes bya ba'i sprul pa'i sku bzhes
<p>73b.7</p>nas/ yul shaM b+ha la la sogs pa'i grong khyer bye ba phrag dgu bcu rtsa drug la gnas pa'i sems can rnams kyis phyag rgya chen po'i dngos grub thob par bya ba'i phyir/ de bzhin gshegs pa la theg pa chen po'i bka' gsang sngags bstan par gsol ba btab par mdzad do/ /bcom
<p>74a</p>
<p>74a.1</p>ldan 'das shAkya thub pas kyang mchog gi dang po'i sangs rgyas kyi ting nge 'dzin la snyoms par zhugs nas/ nges pa dang bral bar gyur pa'i gdul bya'i sems can rnams la rang gi sems kyi bsam pa dang mthun par rgyud kyi rgyal po dpal mchog gi dang po'i sangs
<p>74a.2</p>rgyas rjes su bsngags pa'i tshigs su bcad pa stong phrag bcu gnyis pa gnyis su med pa/ rdo rje 'dzin pa'i ye shes kyi sku mngon du gyur pa'i mtshan yang dag par brjod pas 'khyud pa/ rgyud kyi rgyal po thams cad kyi rdo rje'i tshig mngon du gyur pa/ sangs rgyas kyi rin chen za ma tog kha 'byed
<p>74a.3</p>pa/ 'jig rten dang 'jig rten las 'das pa'i bden pa la rten du gyur pa/ skad cig gcig la mngon par byang chub pa la sogs pa bzhi dang / sku'i rdo rje la sogs pa rdo rje bzhi dang / ngo bo nyid kyi sku la sogs pa sku bzhi dang / rdo rje sems dpa' la sogs pa rigs drug dang / 
<p>74a.4</p>ma rig pa la sogs pa bden pa bcu gnyis dang / lus kyi dga' ba la sogs pa de kho na nyid bcu drug dang / phyi stong pa nyid la sogs pa bcu drug dang / sems can la dmigs pa'i snying rje bcu drug gi bdag nyid kyi rten rjod par byed pa/ chu'i dbang la sogs pa bcu dang / 
<p>74a.5</p>bzhi pa slar yang de bzhin te/ /zhes bya ba ni/ dbang bcu gcig gsal bar mdzad pa las kyi phyag rgya la sogs pa phyag rgya gsum gyi dngos grub gsal bar mdzad pa/ 'jig rten gyi khams dang / nang dang mngon par dbang bskur ba dang sgrub pa dang / ye shes kyi le'u lnga'i rang
<p>74a.6</p>bzhin du gyur pa/ mi la sogs pa sems can thams cad la skye ba 'di nyid du yang dag par rdzogs pa'i sangs rgyas nyid thob par bya ba'i phyir gsal bar bka' stsal to/ /de nas sdud pa po nyid mdzad par bya ba'i phyir dang / rgyud kyi rgyal po la TI ka mdzad pa'i phyir dang / yul shaM
<p>74a.7</p>b+ha la la sogs pa'i grong khyer bye ba phrag dgu bcu rtsa drug la gnas par gyur pa'i sems can rnams la phyag rgya chen po'i dngos grub thob par bya ba'i phyir/ byang chub sems dpa' phyag na rdo rje la de bzhin gshegs pas lung bstan to/ /phyi nas ma 'ongs pa'i dus su tshangs pa'i drang srong
<p>74b</p>
<p>74b.1</p>nyi ma'i shing rta la sogs pa'i bram ze bye ba phrag phyed dang bzhi ni/ rig byed dang sgra dang bstan bcos la sogs pa'i 'jig rten gyi chos thams cad la mkhas par gyur pa/ bcom ldan 'das 'jam dpal gyi spyan sngar 'dul bar gzigs nas/ sdud pa po nyid kyis bsdus pa'i rgyud mdzad
<p>74b.2</p>pa'i phyir/ 'jam dpal la lung bstan te/ nga mya ngan las 'das nas lo drug brgya lon nas/ tshangs pa'i drang srong nyi ma'i shing rta la sogs pa'i bram ze bye ba phrag phyed dang bzhi la bla na med pa'i byang chub thob par bya ba'i phyir/ rtsa ba'i rgyud las phyung nas/ me tog phreng 'dzin gyi
<p>74b.3</p>tshigs su bcad pa sum cus lhag pa'i stong phrag gcig gi rang bzhin du gyur pa/ bsdus pa'i rgyud kyi rgyal po dpal dus kyi 'khor lo gyis shig ces bya bar lung bstan to/ /gzhan yang bsdus pa'i rgyud la 'grel bshad mdzad pa'i phyir/ byang chub sems dpa' 'jig
<p>74b.4</p>rten mgon po la lung bstan to/ /phyi nas byang chub sems dpa' rnams dang / khro bo'i rgyal po la sogs pa rnams la/ yul shaM b+ha la la sogs pa la gnas par gyur pa'i sems can rnams la phan gdags pa'i phyir rtsa ba'i rgyud dang bsdus pa'i rgyud ston pa nyid kyis lung bstan
<p>74b.5</p>to/ /de ltar de bzhin gshegs pas gzhan gyi don phun sum tshogs par mdzad nas/ sprul pa'i skus gang nas byon pa de nyid longs spyod rdzogs pa'i skus gshegs so/ /de nas bgegs mthar byed kyi sprul pa'i sku rgyal po nyi ma'i 'od dang / lha mo rnam par rgyal ma'i rigs las/ 
<p>74b.6</p>byang chub sems dpa' phyag na rdo rje rgyal po zla ba bzang po zhes bya ba'i sprul pa'i sku bzhes nas/ de bzhin gshegs pas lung bstan pa'i stobs kyis rtsa ba'i rgyud sdud pa po nyid kyis yul shaM b+ha la'i skad kyis glegs bam du bris te/ stong phrag drug cu ba rgya cher 'grel pa
<p>74b.7</p>mdzad nas/ phyag rgya chen po'i dngos grub la snod du rung ba'i sems can rnams la de nyid bstan to/ /de nas skal ba dang ldan pa'i sems can rnams la rdzu 'phrul dang / bcom ldan 'das dus kyi 'khor lo'i dkyil 'khor gyi 'khor lo bstan par mdzad nas/ sprul pa'i
<p>75a</p>
<p>75a.1</p>skus gang nas byon pa de nyid du/ longs spyod rdzogs pa'i skus gshegs so/ /de nas byang chub sems dpa' sa'i snying po dang / khro bo'i rgyal po gshin rje mthar byed dang / sgrib pa thams cad rnam par sel ba dang / shes rab mthar byed dang / pad+ma mthar byed
<p>75a.2</p>dang / byang chub sems dpa' nam mkha'i snying pos lo brgya'i bar du/ yul shaM b+ha la la gnas par gyur pa'i sems can rnams la rtsa ba'i rgyud bstan par mdzad do/ /de nas byang chub sems dpa' nam mkha'i snying po'i sprul pa'i sku/ lha'i dbang po'i rigs dang / lha mo sna tshogs
<p>75a.3</p>yum gyi mngal nas bcom ldan 'das 'jam dpal gyi sprul pa'i sku rgyal po grags par bzhes te/ rin po che chen po'i seng ge'i khri la bzhugs nas/ rtsa ba'i rgyud bstan par mdzad do/ /de nas nyi ma'i shing rta la sogs pa bram ze bye ba phrag phyed dang bzhi yongs su smin pa'i dus
<p>75a.4</p>mkhyen nas/ bcom ldan 'das 'jam dpal gyis de rnams bsdus par mdzad de/ de nas dpyid zla 'bring po'i nya la/ phyag na rdo rjes bzhengs pa'i bcom ldan 'das dus kyi 'khor lo'i khang pa'i nang du/ nyi ma'i shing rta la sogs pa rnams la/ 'jig rten dang 'jig rten
<p>75a.5</p>las 'das pa'i dbang bskur nas/ rtsa ba'i rgyud las phyung nas sdud pa po nyid kyis/ le'u lnga'i rang bzhin du gyur pas me tog phreng 'dzin gyi tshigs su bcad pa sum cus lhag pa'i stong phrag gcig gi rang bzhin bsdus pa'i rgyud kyi rgyal po bka' stsal to/ /byang chub sems
<p>75a.6</p>dpa' 'jig rten mgon pos kyang / bcom ldan 'das 'jam dpal gyi sprul pa'i sku rgyal po grags pa dang / lha mo sgrol ma'i rigs las sprul pa'i sku pad+ma dkar po zhes bya bar bzhes so/ /de nas bcom ldan 'das 'jam dpal gyis bsdus pa'i rgyud glegs bam du bri ba dang / 'grel
<p>75a.7</p>pa mdzad par bka' stsal nas/ 'jig rten gyi khams gzhan du gshegs so/ /byang chub sems dpa' 'jig rten mgon pos kyang de bzhin gshegs pas lung bstan pa'i stobs dang / 'jam dpal gyis bskul ba'i stobs kyis/ rtsa ba'i rgyud la rjes su 'brangs pa stong phrag bcu
<p>75b</p>
<p>75b.1</p>gnyis pa dri ma med pa'i 'od ces bya ba'i 'grel bshad/ mtshan yang dag par brjod pa dpang por mdzad nas bka' stsal to/ /de la nyid kyi don phun sum tshogs pa dang / gzhan gyi don phun sum tshogs pa bsgrub pa'i phyir 'jig rten mgon pos nyid kyi thugs dam la phyag 'tshal bar mdzad do/ /
<p>75b.2</p>gzhan yang bcom ldan 'das kyis bka' lung thog mar dge ba/ bar du dge ba tha mar dge ba ji lta ba de bzhin du chos de dang mthun pa'i phyir/ phyag 'tshal bar mdzad de/ stong nyid dang ni snying rje'i bdag /srid gsum skye 'jig mi mnga' zhing / /shes dang shes bya gcig ba'i sku/ /
<p>75b.3</p>dpal ldan dus 'khor la phyag 'tshal/ /zhes bya'o/ /gang la phyag 'tshal zhe na/ dpal dus kyi 'khor lo la phyag 'tshal zhes bya ba la/ dpal zhes bya ba ni gnyis su med pa'i ye shes yin la/ de gang la yod pa de dpal dang ldan pa'o/ /dus zhes bya ba ni 'das pa dang ma 'ongs pa
<p>75b.4</p>dang da ltar byung ba'i zla ba dang nyi ma'i bdag nyid du gyur pa'o/ /'khor lo zhes bya ba ni lo dang zla ba dang phyogs dang nyin mtshan dang chu tshod dang chu srang dang dbugs rnams so/ /nang du dus ni g.yas dang g.yon par chu srin la sogs pa dang / khyu mchog la sogs pa'i 'pho ba bcu
<p>75b.5</p>gnyis te/ 'khor lo ni dbugs nyi khri chig stong drug brgya'o/ /dus de gang gis sgrib pa med pa'i rang bzhin du mdzad pa de dpal dus kyi 'khor lo zhes bya'o/ /gzhan yang dus ni sgrib pa thams cad zad par byed pa'i rgyur gyur pa mchog tu mi 'gyur ba'i ye shes yin la thabs so/ /
<p>75b.6</p>'khor lo ni yid kyi nang du gnas par 'gyur ba'i khams gsum po shes bya yin la shes rab ste/ 'di dag gcig pa nyid ni dus kyi 'khor lo'o/ /gzhan yang rgyu dang bral ba dang / thim par gyur pa dang / g.yo bar sems gang gis rim pas bcings pa de dus kyi 'khor lo zhes bya
<p>75b.7</p>ba'o/ /de ji lta bu yin zhe na/ stong pa nyid dang snying rje'i bdag nyid ces bya ba la nyams su myong ba'i bdag nyid du gyur pa'i stong pa nyid kyi bdag nyid yin gyi/ bems po'i rang bzhin du gyur pa ni ma yin no/ /nyams su myong ba la yang rnam pa gsum ste/ thog mar nyams su myong ba dang / bar
<p>76a</p>
<p>76a.1</p>du nyams su myong ba dang / tha mar nyams su myong ba'o/ /du ba la sogs pa'i lam gyi gzugs sna tshogs rdzogs la/ mi 'gyur ba'i skad cig thob pa ni thog mar nyams su myong ba'o/ /mchog tu mi 'gyur ba'i skad cig stong brgyad brgyas sa dang po thob pa dang / mngon par/ 
<p>76a.2</p>shes pa lnga dang / 'jig rten gyi dngos grub thams cad thob pa ni bar du nyams su myong ba'o/ /mchog tu mi 'gyur ba'i skad cig nyi khri chig stong drug brgyas sa bcu gnyis thob pa dang / phyag rgya chen po'i dngos grub rdo rje sems dpa' nyid ni tha mar nyams su myong ba'o/ /snying rje zhes bya ba
<p>76a.3</p>la dmigs pa med pa'i snying rje ste/ rang rig pa yin yang rtog pa las 'das par gyur pa yin gyi/ rtog pa'i rang bzhin ni ma yin no/ /de dag gi rang bzhin ni stong pa nyid dang snying rje'i bdag nyid ces bya ba'o/ /de lta bu gang yin pa de la 'khor ba'i rang bzhin ma yin nam zhe na/ srid
<p>76a.4</p>gsum skye 'jig mi mnga' ba/ /zhes bya ba la/ skye ba dang rga ba dang 'chi ba la sogs pa gang du srid pa yod par gyur pa de 'dod pa dang / gzugs dang gzugs med pas srid pa gsum ste/ de la skye ba dang 'jig pa yod pa ji lta ba de bzhin du/ gang la med par gyur pa de srid gsum skye
<p>76a.5</p>'jig mi mnga' ba zhes bya ba ste/ 'khor ba'i pha rol mthar son pa/ /zhes bya ba'i don to/ /gzhan yang / shes dang shes bya gcig pa'i sku/ /zhes bya ba la/ shes dang zhes bya ba ni rang rig pa'i rang bzhin du gyur pa'i 'dzin pa'i sems te/ shes bya zhes bya ba ni chos nyid kyi rang
<p>76a.6</p>bzhin du gyur pa gzung ba'i sems te de dag ro mnyam pa nyid kyi rang bzhin du gyur pas na/ shes dang shes bya gcig pa'i sku/ /zhes bya'o/ /de ltar don dam pa'i bden pas bcom ldan 'das dus kyi 'khor lo la phyag 'tshal bar mdzad nas/ bcom ldan 'das mchog gi dang po'i
<p>76a.7</p>sangs rgyas la phyag 'tshal bar mdzad de/ rnam bcas dang ni rnam med bcom ldan 'das ma shes rab ma des 'khyud/ /skye 'jig spangs shing mi 'gyur bde ba bzhad sogs bde ba spangs mdzad cing / /sangs rgyas rnams kyi skyed mdzad sku gsum bcas shing dus gsum yang dag
<p>76b</p>
<p>76b.1</p>rig /kun mkhyen mchog gi dang po'i sangs rgyas bcom ldan gnyis med de la 'dud/ /ces bya ba la/ tshangs pa la sogs pa dang / nyan thos la sogs pa dang / sa bcu'i byang chub sems dpa' rnams las khyad par du gyur pas na mchog ces bya ba'o/ /thog ma med pa'i 'khor
<p>76b.2</p>ba nas sngon du skyes pas na dang po zhes bya ba'o/ /dngos po thams cad kyi rang bzhin mkhyen pas na sangs rgyas zhes bya ba'o/ /nyon mongs pa la sogs pa'i bdud bzhi bcom pas na bcom ldan 'das yin la/ yang na dbang phyug la sogs pa'i yon tan drug dang ldan pas na bcom ldan
<p>76b.3</p>'das so/ /gzung ba dang 'dzin pa dang / 'khor ba dang mya ngan las 'das pa dang / thabs dang shes rab dang / yod pa dang med pa gnyis ka'i rang bzhin du gyur pas na gnyis su med pa'o/ /gzhan yang rnam bcas dang ne rnam med bcom ldan 'das ma shes rab ma des 'khyud/ /ces bya ba
<p>76b.4</p>la/ gdul bya'i sems can rnams la don mdzad pa dang / yon tan thams cad dang ldan par gyur pas na rnam pa dang bcas pa'o/ /chos nyid kyi ngo bos gnas par gyur pas na rnam pa med pa'o/ /dngos po thams cad kyi rang bzhin yongs su shes par mdzad pas ni/ bcom ldan
<p>76b.5</p>'das ma shes rab ma nges 'khyud pa'o zhes bya ba ni zla ba dang zla ba'i 'od zer bzhin du zhes pa'i don to/ /de gang yin zhe na/ mi 'gyur bde ba zhes bya ba la/ 'khor ba pa rnams kyi bde ba 'gyur bar gyur pa ji lta ba de bzhin du gang la 'gyur ba med par gyur pa de mi 'gyur ba'i bde ba
<p>76b.6</p>ste/ rgyun mi 'chad par 'jug par gyur pa dang / dngos po thams cad khyab par mdzad pa nam mkha' dang 'dra bar gyur pa zhes bya ba'i don to/ /'khor ba'i bde ba rgyu las skyes pa ji lta ba de bzhin du de yang yin nam zhe na/ bzhad sogs bde ba spangs mdzad cing / /zhes bya
<p>76b.7</p>ba ni/ bzhad pa dang lta ba dang lag pa bcangs pa dang gnyis gnyis 'khyud pa las 'das par gyur pa'o/ /des ci mdzad ce na/ sangs rgyas rnams kyi skyed mdzad ces bya ba la/ sangs rgyas rnams zhes bya ba ni/ mi bskyod pa la sogs pa de bzhin gshegs pa rnams dang / /sgrib pa
<p>77a</p>
<p>77a.1</p>med pas gzugs kyi phung po la sogs pa rnams yin la/ de rnams skyed par mdzad pas na sangs rgyas rnams kyi skyed mdzad pa'o/ /de yang ji lta bu yin zhe na/ sku gsum dang bcas zhes bya ba la/ chos kyi sku dang / longs spyod rdzogs pa'i sku dang / sprul pa'i sku
<p>77a.2</p>dang ldan pa ste/ lhan cig skyes pa'i sku zhes bya ba'i don to/ /de shes pa'i rang bzhin yin nam mi shes pa'i rang bzhin yin zhe na/ dus gsum yang dag rig ces bya ba la/ 'das pa dang / ma 'ongs pa dang / da ltar byung ba'i dus gsum po ni rang bzhin med par mkhyen pas dus
<p>77a.3</p>gsum yang dag rig ces bya ba ste/ shes pa po'i rang bzhin gyis/ shin tu gnyid log pa'i rang bzhin lta bu ni ma yin no/ /nyi tshe ba yin nam zhe na/ kun mkhyen zhes bya ba gsungs te/ kun mkhyen zhes bya ba ni/ brtan pa dang g.yo ba'i dngos po rnams te/ de rnams ji lta ba skyes
<p>77a.4</p>pa dang 'jig par gyur pa mkhyen pas na kun mkhyen zhes bya'o/ /de ltar brjod par gyur pa'i yon tan rnams dang ldan pa'i bcom ldan 'das mchog gi dang po'i sangs rgyas la phyag 'tshal bar mdzad nas/ bden don rnam pa bcu gnyis ldan/ /de nyid rnam pa bcu drug rig /ces
<p>77a.5</p>bya ba'i sgo nas/ bcom ldan 'das dus kyi 'khor lo la phyag 'tshal bar mdzad de/ sangs rgyas seng ge'i khrir bzhugs srid gsum gyis mchod rdo rje rnal 'byor rnam dag pa/ /de nyid sku yi dbye bas rnam pa bcu drug gcig yin srid med srid par gshegs/ /shes dang shes bya
<p>77a.6</p>gcig gyur rgyal ba mchog gi dam tshig rnam bcu gnyis lus kyis/ /bden don byang chub sems la rgyal ba'i rdo rje'i tshig ste dus kyi 'khor lor 'dud/ /ces bya ba la/ dus kyi 'khor lo zhes bya ba ni/ mchog tu mi 'gyur ba'i bde ba ste/ de la phyag 'tshal bar mdzad de/ de ji
<p>77a.7</p>lta bu yin zhe na/ sangs rgyas zhes bya ba la/ 'pho ba'i bdag nyid du gyur pa'i gnyid las sangs par gyur pa dang / mi 'pho ba'i rang bzhin du gyur pa thob pas na sangs rgyas zhes bya'o/ /de gang du bzhugs she na/ seng ge'i khrir bzhugs zhes bya ba la/ seng ges ri dgas la sogs
<p>77b</p>
<p>77b.1</p>pa gsod par byed pa ji lta ba de bzhin du/ stong pa nyid kyis 'jig rten gyi phung po la sogs pa sgrib pa med pa'i rang bzhin du mdzad de/ de bas na seng ge'i sgras stong pa nyid du brjod do/ khri zhes bya ba ni gzugs sna tshogs yin la/ dus thams cad du de la brten par mdzad pas na seng ge'i
<p>77b.2</p>khrir bzhugs zhes bya'o/ /'khor ba pa dang 'dra ba ma yin nam zhe na/ srid pa gsum gyis mchod ces bya bar gsungs so/ /gang la mchod ce na/ rdo rje rnal 'byor zhes bya ba la/ rdo rje zhes bya ba ni sgrib pa med pa'i sku dang gsung dang / thugs dang ye shes kyi rdo rje ste/ rnal 'byor zhes
<p>77b.3</p>bya ba ni mchog tu mi 'gyur ba'i bde bas ro mnyam pa nyid du gyur pa'o/ /de yang ji lta bu zhe na/ rnam dag pa zhes bya ba la/ 'khor ba pa rnams kyis 'pho ba'i mthu yis lus dang ngag dang sems dang ye shes ma dag par gyur pa ji lta ba bzhin du ma yin te/ 'pho ba'i bag chags las
<p>77b.4</p>'das par gyur pa zhes bya ba'i don to/ /gzhan yang ji lta bu yin zha na/ de kho na nyid ces bya ba ni 'khor ba'i bag chags kyis g.yogs pa'i dus su ji lta bu yin pa/ 'khor ba'i bag chags dang bral ba'i dus su de rang yin pas na de kho na nyid yin zhes bya'o/ /de yang gcig
<p>77b.5</p>pu gcig yin na yang / sems can rnams la lus kyi dga' ba la sogs pa'i dbye bas rnam pa bcu drug gi rang bzhin du gyur pa ste/ de bzhin gshegs pa rnams la ni sprul pa'i sku dang / sprul pa'i gsung la sogs pa'i dbye bas rnam pa bcu drug tu gyur pa'o/ /de gar bzhugs she na/ srid
<p>77b.6</p>med srid par gshegs zhes bya ba la/ 'khor ba rnams kyi de kho na nyid ni thig le bzhi 'pho ba'i bag chags kyi dbang gis 'khor ba la gnas pa ste/ de bzhin gshegs pa rnams kyi de kho na nyid ni/ bcu drug phye phyed thig le 'chang / /zhes bya ba ni/ mi 'pho ba'i dbang gis
<p>77b.7</p>'pho ba mi srid pas srid par gshegs so/ /de bas na sems can gyi de kho na nyid rgyu yin la/ de bzhin gshegs pa'i de kho na nyid ni 'bras bu yin no/ /rgyu gang gi phyir zhe na/ stong pa nyid bsgoms pa'i stobs kyis rnal 'byor pa rnams la bzhi pa'i gnas skabs skyed par byed
<p>78a</p>
<p>78a.1</p>pa'i ye shes kyi thig le 'gags na lhan cig skyes pa'i sku thob ste/ shin tu gnyid log pa'i gnas skabs byed par byed pa'i sems kyi thig le dang / rmi lam gyi gnas skabs skyed par byed pa'i ngag gi thig le dang / sad pa'i gnas skabs byed par byed pa'i
<p>78a.2</p>lus kyi thig le 'gags na rim pa ji lta bas/ chos kyi sku dang longs spyod rdzogs pa'i sku dang / sprul pa'i sku thob par 'gyur ba'o/ /de bas na sems can rnams la 'pho ba'i de kho na nyid ni 'khor ba yin gyi mi 'pho ba'i rang bzhin ni ma yin no/ /de bzhin gshegs pa rnams la
<p>78a.3</p>mi 'pho ba'i de kho na nyid ni rab tu mi gnas pa'i mya ngan las 'das pa yin gyi/ 'khor ba'i rang bzhin ni ma yin no/ /de bzhin du mtshan yang dag par brjod pa las kyang / rnam pa kun ldan rnam pa med/ /bcu drug phyed phyed thig le 'chang / /zhes bya bar gsungs te/ 'khor ba
<p>78a.4</p>pa rnams thig le bzhi 'pho ba'i phyir 'khor ba'i bag chags kyis zos pa ji lta ba bzhin du sangs rgyas rnams ni ma yin no/ /rgyu gang gi phyir zhe na/ bcu drug gi phyed ni brgyad yin la/ brgyad kyi phyed ni thig le bzhi 'dzin pa'i phyir ro/ /de bas na mtshan yang dag par brjod pa las/ de
<p>78a.5</p>nyid rnam pa bcu drug rig /ces bya ba gsungs so/ /de 'khor ba'i rang bzhin yin nam/ mya ngan las 'das pa'i rang bzhin yin zhe na/ shes dang shes bya gcig gyur zhes bya ba la/ mya ngan las 'das pa gang gis shes par byed pa de ye shes yin la srid pa ste/ shes bya nyid kyi don du phun
<p>78a.6</p>sum tshogs pa'i rang bzhin du gyur pa mya ngan las 'das pa'o/ /'di dag gcig tu gyur pa ni/ /shes dang shes bya gcig tu gyur/ /zhes bya ba ste/ rab tu gyur pa'i mya ngan las 'das pa'i mtshan nyid pa zhes bya ba'i don to/ /de gang gi spyod yul du gyur zhe na/ rgyal ba mchog gis dam
<p>78a.7</p>tshig ces bya ba la/ bdud dang nyon mongs pa las rgyal bas na rgyal ba yin la/ mi bskyod pa la sogs pa'o/ /de rnams la skyed pa po nyid kyis gtso bor gyur pas na mchog ces bya ba ste/ rdo rje sems dpa'o/ /de la spyod yul du gyur pas na rgyal ba mchog gi dam tshig ces bya ba
<p>78b</p>
<p>78b.1</p>yin gyi/ 'khor ba pa rnams la spyod yul du gyur pa ni ma yin no/ /gzhan yang rnam pa bcu gnyis lus kyis/ bden don zhes bya ba la rnam pa bcu gnyis zhes bya ba ni chu srin la sogs pa dang / ma rig pa la sogs pa'i rang bzhin du gyur pa/ g.yas g.yon du mnyam pa dang mi mnyam
<p>78b.2</p>pa'i 'pho ba bcu gnyis so/ /lus zhes bya ba ni dkyil 'khor drug cu'i rang bzhin du gyur pa nyid khri chig stong drug brgya'o/ /'khor ba pa rnams la 'pho ba bcu gnyis kyi dbye bas srog gi rlung 'bab pa'i phyir/ bden pa'i don rnam pa bcu gnyis sgrib pa dang ldan pa'o/ /de bzhin
<p>78b.3</p>gshegs pa la 'pho ba bcu gnyis 'gog par gyur pa'i phyir/ sgrib pa med pa'i yan lag bcu gnyis so/ /de bzhin du mtshan yang dag par brjod pa las/ bden don rnam pa bcu gnyis ldan/ /zhes bya bar gsungs so/ /de gang yin zhe na/ byang chub sems
<p>78b.4</p>zhes bya ba la/ kun rdzob tu steng nas gang 'ongs pa de nyid don dam par yang gshegs pas na/ bden don rnam pa bcu gnyis ldan/ /de nyid rnam pa bcu drug rig /ces bya ba ste/ log pa'i byang chub kyi sems zhes bya ba'i don to/ /de ji lta bu yin zhe na/ rgyal ba'i rdo rje'i
<p>78b.5</p>tshig ces bya ba la/ rgyal ba zhes bya ba ni bcom ldan 'das rdo rje sems dpa' ste/ de'i rdo rje'i tshig ces bya ba ni bstan bcos kyi sgo dang / rnam par rtog pa'i stobs kyis mi phyed pa dang / phal pa'i skye bo rnams kyis brjod par mi nus na/ rgyal ba'i rdo rje'i tshig ces
<p>78b.6</p>bya ba'o/ /de ltar bcom ldan 'das dus kyi 'khor lo la phyag 'tshal bar mdzad nas/ rtsa ba'i rgyud dang bsdus pa'i rgyud kyi don dang mthun par gyur pa'i sku bzhi'i sgo yis dang po'i sangs rgyas la phyag 'tshal bar mdzad de/ kun mkhyen ye shes sku la rgyal ba'i bdag po lhan
<p>78b.7</p>cig skyes pa'i chos kyi sku/ /de bzhin longs spyod sprul pa'i sku ni nyin byed sku ste pad+ma 'dab ma'i spyan/ /rnam par thar dang srid med srid gyur sku gsung thugs dang chags pas rnal 'byor dag pa'o/ /gnyis min shes rab thabs gang lha mi lha min gyis bstod dang po'i sangs rgyas de
<p>79a</p>
<p>79a.1</p>la 'dud/ /ces bya ba la kun zhes bya ba ni dbugs nyi khri chig stong drug brgya ste/ mchog tu mi 'gyur ba'i bde ba'i ngo bos mkhyen pas na kun mkhyen zhes bya ba yin la/ de nyid bcom ldan 'das rdo rje sems dpa'i lhan cig skyes pa'i sku zhes bya'o/ /ye
<p>79a.2</p>shes kyi sku zhes bya ba ni chos nyid kyi rang bzhin du gyur pa gzung ba'i sems te/ de yang chos kyi sku zhes bya ba'o/ /de bzhin du 'pho ba'i longs spyod las 'das par gyur pa dang / mchog tu mi 'gyur ba'i bde bas skyes par gyur pas na longs spyod rdzogs pa'i sku zhes bya ste/ de yang
<p>79a.3</p>ji lta bu yin zhe na/ nyin phyed sku zhes bya ba ni mtshan mo'i mun pa ni nyi ma'i 'od zer rnams kyis 'dzoms par byed pa ji lta ba de bzhin du/ thog ma med pa'i 'khor ba na gnas par gyur pa'i sems can rnams la/ ma rig pa'i mun pas chos kyi phung po brgyad khri bzhi stong gis bcom par
<p>79a.4</p>mdzad pas na nyin byed dang 'dra bar gyur pas na longs spyod rdzogs pa'i sku'o/ /sems can rnams yongs su smin pa'i phyir rdzu 'phrul la sogs pa sna tshogs pa sprul par mdzad pas na sprul pa'i sku ste/ skyes bu chen po'i mtshan sum cu rtsa gnyis la sogs pa dang ldan par gyur pa'i pad+ma
<p>79a.5</p>rgyas pa'i 'dab 'dra bar gyur pa'i spyan dang ldan pa'o/ /de la don ci yin zhe na/ 'dam las skyes par gyur pa'i pad+ma 'dam gyi skyon gyis gos par mi 'gyur ba ji lta ba de bzhin du/ rnam pa thams cad dang ldan par gyur pa'i 'khor ba'i nang du zhugs par gyur na yang / 'khor ba'i
<p>79a.6</p>bag chags kyis gos par mi 'gyur zhes bya ba'i dpe bstan to/ /ci'i phyir 'khor ba'i bag chags kyis gos par mi 'gyur zhe na/ rnam par thar pa zhes bya ba 'khor ba'i rgya mtsho las rnam pa thams cad du thar par gyur cing / pha rol tu phyin pas na rnam par thar pa yin la stong pa
<p>79a.7</p>nyid la sogs pa bzhi ste/ de rnams kyis dag par 'gyur gyi phyir gos par mi 'gyur ro/ /gzhan yang srid med srid gyur sku gsung thugs dang chags pas zhes bya ba la/ srid pa zhes bya ba ni skye ba la sogs pa'i gnas skabs de gang las byung ba de srid pa yin la/ srid
<p>79b</p>
<p>79b.1</p>med ces bya ba ni skye ba la sogs pa'i gnas skabs de rnams gang du mi 'byung ba de rab tu mi gnas pa'i mya ngan las 'das pa ste/ de'i rang bzhin du gyur pa'i sku dang gsung dang thugs dang chags pa zhes bya ba ni ye shes yin la/ de rnams kyis dag par gyur pas na 'khor ba'i bag
<p>79b.2</p>chags kyis gos par mi 'gyur ro/ /de gang yin zhe na/ stong pa nyid dang snying rje dbyer med pa'i rang bzhin du gyur pa rnal 'byor ro/ /gnyi ga gang du sbyar bar gyur pa dang / ro mnyam pa nyid du gyur pas na rnal 'byor zhes bya ba yin gyis/ stong pa nyid dam snying rje 'ba' zhig pa ni ma yin
<p>79b.3</p>no/ /de nyid tshig gis gsal por mdzad de/ shes rab thabs gang gnyis min zhes bya bar gsungs so/ /lha mi lha min gyis mchod ces bya ba la/ lha dang mi dang lha ma yin la sogs pa rnams kyis mchod par 'os pa dang / bstod par 'os pa dang / bla mar gyur pas na/ lha mi lha min
<p>79b.4</p>gyis bstod ces bya ba'o/ /gzhan yang phung po dang khams dang skye mched las gtso bor gyur pas na lha mi lha min gyis bstod ces bya ba'i don to/ /de lta bur gyur pa'i mchog gi dang po'i sangs rgyas la phyag 'tshal bar mdzad nas/ rnam par thar pa gang gis dag par gyur pa dang / dag par
<p>79b.5</p>gyur pa de rnams kyi mtshan nyid ji lta bu yin zhe na brjod par mdzad de/ stong nyid ye shes kyis dag pa'i/ /rnam dag ye shes mi 'gyur ba'o/ /zhes bya ba la/ stong nyid ces bya ba ni dmigs pa dang bcas pa'i stong pa nyid de/ dngos po thams cad kyi rang bzhin shes par mdzad pas na de nyid ye
<p>79b.6</p>shes zhes bya bar brjod do/ /stong pa nyid kyi rang bzhin du gyur pa'i ye shes des 'khor ba pa'i shes pa rnam par dag par gyur na mi rtog pa'i rang bzhin gang yin pa de 'pho ba med pa dang / nyams pa med pa dang / dus thams cad du rang rig pa'i ngo bos gnas pas na mi 'gyur ba zhes bya ba ste/ 
<p>79b.7</p>lhan cig skyes pa'i sku zhes bya ba'i don to/ /sems gang gis dag par gyur zhe na/ mtshan med ye shes kyis dag pa/ /chos bdag sems ni gnyis min pa'o/ /zhes bya ba la mtshan ma zhes bya ba ni/ bum pa dang ka ba dang thig le dang / nA da la sogs pa yin te/ de las 'das par gyur pa na mtshan
<p>80a</p>
<p>80a.1</p>ma med pa yin la/ chos nyid shes par byed pa'i phyir ye shes zhes bya'o/ /des rnam par rtog pa'i rang bzhin du gyur pa'i sems dag par gyur na chos kyi bdag nyid du 'gyur ro/ /de ji lta bu yin zhe na/ gnyis min pa'o zhes bya ba la/ gnyis zhes bya ba ni gzung ba dang
<p>80a.2</p>'dzin pa dang thabs dang shes rab dang / 'khor ba dang mya ngan las 'das par brjod pa yin la/ gnyi ga gang du med par gyur pa de gnyis min pa'o zhes bya'o/ /ngag gang gis dag ce na/ smon med ye shes kyis dag pa/ /ngag rnams mi zad pa yi sgra/ /zhes bya ba la 'khor ba pa rnams la
<p>80a.3</p>sad pa'i gnas skabs su gzung ba dang 'dzin pa la sogs pa'i dbang gis sems kyis kun du spyod par byed de/ bag chags de'i dbang gis rmi lam gyi gnas skabs su yang bya ba de dang 'dra bar byed par 'gyur ro/ /chos de nyid mi mthun pas bsam pa las 'das par gyur pas na smon
<p>80a.4</p>pa med pa ste/ de nyid yul dang yul can las ma gtogs par don thams cad gsal por mdzad pas na ye shes zhes bya ba'o/ /des A li dang kA li dang rmi lam gyi gnas skabs skyes par byed pa'i ngag dag par gyur na zad pa med pa'i gsung ni sngags kyi rang bzhin du gyur te/ longs spyod
<p>80a.5</p>rdzogs pa'i sku'i rang bzhin du gyur pa zhes bya ba'i don to/ /lus gang gis dag par 'gyur zhe na/ de bzhin mngon par 'dus ma byas/ /ye shes kyis dag rnyog med pa'i/ /shes rab thabs bdag rnal 'byor te/ /dbyibs sku'i rdzu 'phrul ster mdzad pa'o/ /zhes bya ba la/ mngon par 'dus
<p>80a.6</p>ma byas zhes bya ba ni/ 'khor ba pa rnams kyi lus po kun gzhi rnam par shes pa dang / khrag dang khu ba la sogs pas 'dus par byas pa skyes par byas pa ji lta ba de bzhin du rgyu dang byed pa po gang gis kyang mngon par 'dus ma byas zhes bya ba ste/ mtshan yang dag par brjod pa las kyang / nam
<p>80a.7</p>mkha' las byung rang byung ba/ /zhes bya bar gsungs pa'i phyir ro/ /de nyid skyes bu chen po'i mtshan sum cu rtsa gnyis la sogs pa dang ldan par gyur pa'i sku gsal bor mdzad pas na ye shes zhes bya ba'o/ /des lus po phal pa dag par gyur pas na rnyog pa med pa'i rang bzhin du 'gyur
<p>80b</p>
<p>80b.1</p>te/ 'gyur ba med pa dang nyams pa med pa'i zhes bya ba'i don to/ /de gang yin zhe na/ shes rab dang thabs kyi bdag nyid du gyur pa rnal 'byor zhes bya bar gsungs so/ /de ji lta bu yin zhe na/ dbyibs zhes pa ni/ zhal dang phyag la sogs pa dang ldan pa'o/ /don ci mdzad ce na/ sku'i rdzu
<p>80b.2</p>'phrul ster mdzad pa'o/ /zhes bya ba ni/ gdul bya'i sems can rnams la nam mkha' las byon pa dang / nam mkhar gshegs pa dang / sku las me 'bar ba dang / char 'bab pa la sogs pa bstan par mdzad ces bya ba'o/ /de ltar brjod pa'i rim pas stong pa nyid kyis bzhi pa'i
<p>80b.3</p>gnas skabs kyi rang bzhin du gyur pa'i ye shes dag pa dang / mtshan med pas shin tu gnyid log pa'i rang bzhin du gyur pa'i sems dag pa dang / smon pa med pas rmi lam gyi rang bzhin du gyur pa'i ngag dag pa dang / mngon par 'dus ma byas pas sad pa'i rang bzhin du gyur pa'i lus
<p>80b.4</p>dag par gyur na/ mchog tu mi 'gyur ba'i rang bzhin du gyur pa'i lhan cig skyes pa'i sku dang / chos kyi rang bzhin du gyur pa'i chos kyi sku dang / sngags kyi bdag nyid du gyur pa'i longs spyod rdzogs pa'i sku dang / dbyibs kyi rang bzhin du gyur pa'i sprul pa'i sku rnal 'byor pas thob
<p>80b.5</p>par 'gyur gyi gzhan du rnam par rtog pa'i sgom pas ni ma yin no/ /de ltar rdo rje bzhi dang / sku bzhi'i rnal 'byor bshad nas/ de rnams brda'i skad kyis bshad par mdzad de/ /rdo rje sems dpa' sems dpa' che/ /de bzhin gshegs pas byang chub sems/ /dam tshig sems
<p>80b.6</p>dpar gang gsungs pa/ /dngos dang dngos min zad pa'i gtso/ /zhes bya ba la rdo rje sems dpa' zhes bya ba ni ngo bo nyid kyi sku'o/ /byang chub sems dpa' zhes bya ba ni chos kyi sku'o/ /sems dpa' chen po zhes bya ba ni longs spyod rdzogs pa'i sku'o/ /byang chub sems dpa' sems dpa' chen po ni
<p>80b.7</p>tshig sgyur bar mdzad pa de'i tshig bshad mi bde ba'i phyir ro/ /dam tshig sems dpa' ni sprul pa'i sku'o/ /de gang la yod pa de ji lta bu yin zhe na/ dngos dang dngos min zad pa'i gtso/ /zhes bya ba'o/ /dngos po zhes bya ba ni dkar po dang ser po dang / bum pa dang ka ba la sogs pa yin la/ dngos
<p>81a</p>
<p>81a.1</p>po ma yin zhes bya ba ni nam mkha'i me tog la sogs pa ste/ yod pa dang med pa 'di dag gang la nyams par 'gyur ba de ni dngos dang dngos min zad pa'o/ /gzhan yang dngos po zhes bya ba ni chags pa yin la/ dngos po min pa zhes bya ba ni chags pa dang bral ba ste/ gang du med
<p>81a.2</p>par gyur pas na dngos dang dngos min zad pa'i gtso gnyis ka las khyad par du gyur pa ni gtso bo'o/ /don 'di nyid 'bum phrag lnga pa dgyes pa'i rdo rje las/ 'di lta ste/ lte ba zab pa'i spyod yul gyi/ /lte ba'i dkyil du dpa' bo gnas/ /rang 'od shes rab dang ldan pa/ /rdo rje sems dpa' rab
<p>81a.3</p>tu brjod/ /phyag gnyis he ru kar bshad de/ /de nyid 'jig rten gsum 'khrug byed/ /sangs rgyas kun gyi bde chen po/ /de nyid ngo bo nyid du brjod/ /de ni ye shes rdo rje yin/ /de ni lhan cig skyes dga'o/ /rgyu mthun pa yang de nyid brjod/ /rtse gcig rdo rje bshad pa'o/ /de yang bzhi pa zad pa
<p>81a.4</p>yin/ /mchog tu mi 'gyur rnam dag pa'o/ /gang zhig byang chub la gnas pa/ /snying ga'i pad+mar yang dag gnas/ /sems dpa' hUM yig nyid brjod de/ /mi bskyod pa ni de nyid do/ /de nyid thugs kyi rdo rjer bshad/ /phyag bzhi pa ni khyab 'jug nyid/ /'bar dang 'bar ba de nyid brjod/ /
<p>81a.5</p>de nyid chos kyi sku yin no/ /sna tshogs dga' ba'i sku 'chang ba/ /chos kyi 'khor lor dpa' bo gnas/ /shin tu gnyid log zad byed pa/ /rnam par smin pa de nyid brjod/ /ye shes chen po'i ros gang ba'i/ /de ni sems dpa' chen por brjod/ /mgrin pa longs spyod 'khor lo la/ /snang ba mtha' yas
<p>81a.6</p>zhes brjod de/ /phyag na pad+ma de bzhin gshegs/ /gsung gi rdo rje de nyid bshad/ /de nyid mchog tu dga' bar bshad/ /skyes bu byed par rab tu bshad/ /kun rdzob dang ni don dam par/ /rmi lam zad pa de nyid do/ /sangs rgyas rnams kyi longs rdzogs sku/ /da nyid chos ni ston par byed/ /zhal
<p>81a.7</p>gsum pa dang phyag drug pa/ /bde byed de nyid rab tu brjod/ /ke ni rdo rje de nyid ni/ /gsum pa he ru kar 'gyur ro/ /rtag tu dam tshig la gnas phyir/ /gang gnas de ni brjod par 'gyur/ /dam tshig ri bong 'dzin shu kra/ /dpral bar gnas pa'i bde chen po/ /yi ge oM du yongs su brjod/ /rnam
<p>81b</p>
<p>81b.1</p>par snang mdzad de nyid de/ /de ni sku yi rdo rje'o/ /sku rdor 'dzin pa tshangs pa ni/ /de ni yongs su brjod pa'o/ /tshangs pa'i ngo bo dga' ba ste/ /de ni sku yi rdo rjer brjod/ /phyag na 'khor lo de nyid bshad/ /sprul ba'i sku yi mtshan nyid do/ /dri med de ni don dam par/ /sangs par zad pa de nyid do/ /zhabs bzhi
<p>81b.2</p>pa dang dpa' bo ste/ /phyag bcu drug gis mdzes par 'gyur/ /de wa pi tsu rdo rje yin/ /zhal brgyad he ru kar brjod do/ /de ltar sku yi rab dbye bas/ /bzhi pa he ru kar bshad do/ /zhes bya bar bcom ldan 'das kyis bka' stsal ba/ don de nyid byang chub sems dpa' 'jig rten mgon pos mdor
<p>81b.3</p>bsdus pa tshigs bcad 'di rnams kyis gsungs so/ /de dag la sogs pa ni rgyu gang las byung zhe na/ thog ma tha ma med zhi ba/ /byang chub kyi sems de la 'dud/ /ces bya ba la de las gzhan sngon du gyur pa med pas na/ thog ma med pa zhes bya'o/ /mthar thug pa med pas na tha ma med pa ste/ /de ci'i
<p>81b.4</p>phyir zhe na/ gal te rtag pa'i ngo bos dri ma dang bral ba yin pas de lta na ni 'khor ba par mi 'gyur te/ de bas dus thams cad du ma dag pa'i rang bzhin du gyur pa de lta na ni/ mya ngan las 'das pa mi srid do/ /de bas na thog ma med pa dang tha ma med pa zhes bya'o/ /'o na ji lta bu yin zhe na/ zhi ba
<p>81b.5</p>zhes bya ba ni 'khor ba'i bag chags las 'das pa dang / glo bur gyi dri mas ma gos pas na zhi ba zhes bya ba ste/ snga ma dang 'dra zhes bya ba'i don to/ /gang yin zhe na/ byang chub sems zhes bya ba la/ bla na med pa'i byang chub tu gyur pa'i sems ni mi 'pho ba'i rang bzhin du gyur pa'i sems
<p>81b.6</p>yin gyi/ 'pho ba'i rang bzhin du gyur pa ni ma yin no/ /de bas na gang gi drin gyis sku bzhi dang 'bras bu bzhi la sogs pa thob par 'gyur ba'i byang chub kyi sems de la 'dud ces bya ba ni/ dus thams cad du de nyid la 'dud ces bya ba'i phyag 'tshal ba'i 'brel pa'o/ /de bas na rgyu de'i
<p>81b.7</p>phyir bla na med pa'i byang chub kyi rgyu byang chub kyi sems ni thig le yin gyi/ dri chen dang dri chu la sogs pa ni ma yin no/ /de bas na dus thams cad du/ sbyor ba'i yan lag drug gis phyag rgya chen po'i dngos grub 'dod pa'i rnal 'byor pas byang chub kyi sems bsgom par bya'o zhes bya ba ni
<p>82a</p>
<p>82a.1</p>bcom ldan 'das kyis nges pa'o// //de ltar sku bzhi bshad par mdzad nas/ de nyid dbye ba bcu drug gis rang bzhin du gyur pa'i byang chub kyi sems yin gyi/ sprul pa'i sku dang gsung dang thugs/ /ye shes rnal 'byor sdom pa gcig /ces bya ba la/ lus kyi
<p>82a.2</p>dga' ba dang ngag gi dga' ba dang sems kyi dga' ba dang / ye shes kyi dga' ba 'gags nas/ sprul pa'i sku dang / sprul ba'i gsung dang / sprul ba'i thugs dang / sprul ba'i ye shes thob par 'gyur ro/ /ro mnyam pa nyid kyi rang bzhin du 'gyur pas na/ rnal 'byor te/ 
<p>82a.3</p>mchog tu mi 'gyur ba'i bde ba las skyes par gyur pas na sdom pa gcig pa yin te/ sprul pa gcig pu'i dbye ba zhes bya ba'i don to/ /gzhan yang / longs spyod sku dang gsung dang thugs/ /ye shes rnal 'byor sdom pa gcig /ces bya ba ni lus kyi mchog dga' dang / ngag gi
<p>82a.4</p>mchog dga' dang / sems kyi mchog dga' dang / ye shes kyi mchog dga' 'gags na/ longs spyod rdzogs pa'i sku dang / longs spyod rdzogs pa'i gsung dang / longs spyod rdzogs pa'i thugs dang / longs spyod rdzogs pa'i ye shes thob par 'gyur ro/ /ye shes rnal 'byor
<p>82a.5</p>sdom pa gcig /ces bya ba ni/ sngon bzhin shes par bya'o/ /dpal ldan chos sku gsung dang thugs/ /ye shes rnal 'byor sdom pa gcig /ces bya ba ni lus kyi dga' bral dang / ngag gi dga' bral dang / sems kyi dga' bral dang / ye shes kyi dga' bral gyi thig le 'gags
<p>82a.6</p>na/ chos kyi sku dang / chos kyi gsung dang / chos kyi thugs dang / chos kyi ye shes thob par 'gyur ba'o/ /de bzhin du/ lhan cig skyes sku gsung dang thugs/ /ye shes rnal 'byor sdom pa gcig /ces bya ba ni lus kyi lhan cig skyes dga' dang / ngag gi lhan cig skyes dga'
<p>82a.7</p>dang / sems kyi lhan cig skyes dga' dang / ye shes kyi lhan cig skyes dga' thig le 'gags na/ lhan cig skyes pa'i sku dang / lhan cig skyes pa'i gsung dang / lhan cig skyes pa'i thugs dang / lhan cig skyes pa'i ye shes thob par 'gyur ba'o/ /de ltar 'pho bar gyur pa'i dga' ba
<p>82b</p>
<p>82b.1</p>bcu drug 'gags na/ rnam pa bcu drug gi rang bzhin du gyur pa'i de kho na nyid rnal 'byor pas thob par 'gyur gyi/ 'pho bar mi 'gyur ba'i bar du ni ma yin no/ /'di rnams kyi gtso bo lhan cig skyes pa yin la/ de nyid ji lta bu yin zhe na/ rmi lam shin tu gnyid log sad/ /dbang po
<p>82b.2</p>gnyis skyes de bzhin min/ /zhes bya ba la gzung ba dang 'dzin pa'i rang bzhin du gyur pa sad pa'i gnas skabs dang / yod pa dang med pa'i dngos po las ma gtogs par/ sems kyi bag chags kyi rang bzhin du gyur pa'i rmi lam gyi gnas skabs dang / gzung ba dang 'dzin pa'i
<p>82b.3</p>gnas skabs las 'das par gyur pa dang / brgyal ba nyid du gyur pa shin tu gnyid log pa'i gnas skabs dang / pho rtags dang mo rtags kyi sbyor ba las thig le 'pho ba'i rang bzhin du gyur pa'i bzhi pa'i gnas skabs ni lhan cig skyes par mi 'gyur te/ de ci'i phyir zhe na/ 'di dag
<p>82b.4</p>la sogs pa ni 'gyur ba'i rang bzhin du gyur pa dang / 'khor ba'i bag chags kyi rang bzhin du gyur pa ste/ lhan cig skyes pa'i dga' ba ni 'khor ba'i bag chags las 'das pa dang / mchog tu mi 'gyur ba'i rang bzhin du gyur pa'o/ /de bas na gnas skabs bzhi las 'das par gyur pa gang
<p>82b.5</p>yin pa de don dam par lhan cig skyes pa bla na med pa byang chub kyi rgyur gyur pa zhes bya bar brjod de/ rten cing 'brel pa las skyes par gyur pa gang yin pa de gdon mi za bar 'khor bar 'khyam pa'i rang bzhin du gyur pa zhes bya ba'o/ /de ltar rgyu dang bral ba nyid bshad par mdzad nas/ gnas
<p>82b.6</p>dang bral ba bshad par mdzad de/ ye shes sems dang ngag dang lus/ /gnas bzhir yang dag mi gnas so/ /zhes bya ba la 'pho ba'i rang bzhin du gyur pa'i bde ba shes par byed pas na ye shes zhes bya'o/ /blang bya dang dor bya'i ngo bor gyur pa dang / 'khor ba'i bag chags la sogs par
<p>82b.7</p>byed pas na sems zhes bya'o/ /bum pa dang ka ba rjod par byed pas na ngag ces bya'o/ /lus zhes bya ba ni sha dang rus pa dang / pags pa dang spu la sogs pa bsags pas na lus so/ /'di dag la sogs pa rnams la don dam pa'i rang rig pa'i ye shes mi gnas pa'i ye shes zhes bya ba'o/ /
<p>83a</p>
<p>83a.1</p>de la don 'di yin te/ 'khor ba pa rnams kyis lus dang ngag dang sems dang ye shes la rten dang brten pa'i tshul gyis gnas par byed pa yin gyi/ bskyed bya skyed byed kyi tshul gyis ni ma yin te/ de ci'i phyir zhe na/ lus mi rtag par gyur na yang rang rig pa'i ye shes mi rtag
<p>83a.2</p>par mi 'gyur pa'i phyir ro/ /de bzhin du/ dpal dgyes pa'i rdo rje'i rgyud las/ ye shes chen po lus la gnas/ /rtog pa thams cad yang dag spangs/ /dngos po kun la khyab pa po/ /lus gnas lus las ma skyes pa'o/ /zhes bya bar bcom ldan 'das kyis gsungs pa'o/ /de ltar
<p>83a.3</p>mi rtag pa'i gnas dgag par mdzad nas/ lhan cig skyes pa'i bde ba skye ba'i gnas brjod par mdzad de/ las kyi phyag rgya yongs dor zhing / /ye shes phyag rgya rnam par spangs/ /phyag rgya che las yang dag skyes/ /gzhan dang 'grogs min lhan cig skyes/ /zhes bya ba ni dag pa'i las
<p>83a.4</p>dang mi dge ba'i las la gang gis rgyas btab ste/ skra dang nu ma 'dzin pa la sogs pa dang ldan par gyur pa/ las kyi phyag rgya zhes su brjod do/ /rang gi sems kyis yongs su brtags par gyur pa dang / zag pa'i bde ba shes par byed pas na/ ye shes kyi phyag rgya yin la yi dam gyi lha
<p>83a.5</p>la sogs pa'i sku gzugs zhes bya ba'i don to/ /de las skyes bar gyur pa gang yin pa de lhan cig skyes pa ma yin te/ de ci'i phyir zhe na/ rten cing 'brel ba las skyes pa dang / mi rtag par gyur pa dang / 'khor ba'i bag chags las 'das par ma gyur pa dang / bla na med pa'i byang chub mi ster
<p>83a.6</p>ba'i phyir ro/ /'o na de gang las skye zhe na/ phyag rgya che las yang dag skyes/ /zhes bya ba la/ phyag rgya che zhes bya ba ni/ 'das pa dang / ma byon pa dang / da ltar byung ba'i de bzhin gshegs pa thams cad skyes par mdzad pa shes rab kyi pha rol tu phyin pa yin la rab tu mi gnas pa'i mya ngan las 'das
<p>83a.7</p>pa'am/ mi 'pho ba'i bde ba la rgyas btab pas na phyag rgya ste/ las kyi phyag rgya dang ye shes kyi phyag rgya las khyad par du gyur pa dang / 'khor ba'i bag chags dang bral bar gyur pas na/ chen mo zhes bya ba'o/ /de gang las skyes pa de don dam par lhan cig skyes pa'i bde ba yin gyi/ rtog pa
<p>83b</p>
<p>83b.1</p>las gang skyes bde ba lhan cig skyes ba ni ma yin no/ /de nyid kyi tshig gis bshad par mdzad de/ rnam rtog bsgom pa dag las 'das/ /phyag rgya chen po'i mi 'gyur bde/ /zhes bya ba ni las kyi phyag rgya bde bar 'gyur ba'i rang bzhin dang / ye shes kyi phyag rgya bde ba'i rang bzhin ni/ 'dzag pa'i rang
<p>83b.2</p>bzhin du 'gyur ba ste/ phyag rgya chen po'i bde ba ni mi 'gyur ba'i rang bzhin du gyur pa ste/ ci'i phyir zhe na/ rtog pa las ma skyes pa'i phyir ro/ /de bas na rnam par mi rtog pa bsgom pa'i bla na med pa'i byang chub kyi rgyu yin gyi rnam par rtog pa'i rang bzhin du gyur pa ni ma yin no/ /de bzhin du/ 
<p>83b.3</p>gang du sgom pa po med dang / /bsgom pa gang zhig kyang med de/ /bsgom par bya ba med pa ni/ /de nyid bsgom par de brjod do/ /zhes bya ba gsungs so/ /don dam par lhan cig skyes pa'i sku'i bde ba de ji lta bu yin zhe na/ brjod par mdzad de/ gzung dang 'dzin pa'i dbyibs dag dang / 
<p>83b.4</p>rtogs dang brjod dang rnam spangs nyid/ /ces bya ba ni mig gi rnam par shes pas/ yul gzugs 'dzin pa ji lta ba de bzhin du/ gzung ba dang 'dzin pa'i tshul gyis mi 'dzin te yul dang yul can gyi 'brel ba las 'das pa'i phyir ro/ /de bzhin du gru bzhi dang gru gsum la sogs pa dang / 
<p>83b.5</p>yod pa dang med pa'i rtog pa dang / A li dang kA li la sogs pa las 'das par 'gyur ba'o/ /de ltar rang rig pa'i ye shes la mi rtog pa'i rang bzhin nyid bstan par mdzad nas/ dpe bstan par mdzad de/ dri za'i grong khyer rnam pa dang / /pra ti se na'i rang bzhin pa/ /zhes bya ba ni/ dri za'i
<p>83b.6</p>grong khyer dngos po med pa'i rang bzhin du gyur na yang / dbang po'i spyod yul du gyur pa ji lta ba bzhin du rang rig pa'i ye shes sems kyis nyams su myong bar 'gyur na yang dngos po thams cad las 'das par 'gyur ba'o/ /gzhan yang me long la sogs pa'i nang du gzhon nu mas yul las
<p>83b.7</p>ma gtogs par ma mthong ba'i dngos po mthong ba ji lta ba de bzhin du/ lhan cig skyes pa'i bde ba'i rten du gyur pa sna tshogs gzugs ni rnal 'byor pas ma brtags kyang mthong bar gyur pa'o/ /de ltar dpe bstan nas/ gnyis su med pa'i rang bzhin bstan par mdzad de/ rnal 'byor thabs
<p>84a</p>
<p>84a.1</p>dang shes rab bdag /ces bya ba ni/ nyon mongs pa las ma gtogs par phyag rgya chen po'i dngos grub ster bar byed pas na thabs zhes bya'o/ /sangs rgyas kyi yon tan thams cad shes par byed pas na shes rab ces bya'o/ /gzhan yang thabs zhes bya ba ni gzhan gyi don phun
<p>84a.2</p>sum tshogs pa ste/ shes rab ces bya ba ni rang gi don phun sum tshogs pa'o/ /gzhan yang thabs zhes bya ba ni chags pa yin la/ shes rab ces bya ba ni chags pa dang bral ba'o/ /de dag gang du sbyar bar gyur pa de thabs dang shes rab kyi bdag nyid rnal 'byor te/ mi 'pho ba'i rang
<p>84a.3</p>bzhin du gyur pa'i lhan cig skyes pa'i bde ba zhes bya ba'i don to/ /de ltar gnyis su med pa'i rang bzhin bshad par mdzad nas/ sgra'i tshul gyis de'i dbyibs bshad par mdzad de/ e waM yi ge zhes bya ba la/ yi ge e zhes bya ba ni/ nges pa'i don gyis rnam pa thams cad dang ldan
<p>84a.4</p>pa'i stong pa nyid yin te/ waM zhes bya ba ni rang gi rig pa'i bde ba dmigs pa med pa'i snying rje'o/ /de dag gi rang bzhin du gyur pa gang yin pa de la 'dud ces bya'o/ /gzhan yang rgyud kyi rgyal po 'di'i bshad pa ji lta bu yin zhe na/ ji ltar phyi rol de bzhin nang / /ji ltar nang du de bzhin
<p>84a.5</p>gzhan/ /zhes bya bar gsungs pa'i phyir 'jig rten gyi khams dang / lus po dang dkyil 'khor la mthun par gyur pa'i bshad pa gsungs so/ /de bas na yi ge waM zhes bya ba ni a dang tsheg drag dang gzhan a dang thig le yin la/ nam mkha' dang nyi ma dang sgra gcan zla ba ste/ phyi
<p>84a.6</p>rol du bstan to/ /de'i nang du pad+ma dang rdul dang rnam par shes pa dang sa bon du brjod do/ /dkyil 'khor gyi gnas skabs su sna tshogs pad+ma dang / A li dang kA li dang yi ge hUM zhes gsungs so/ /de ltar lus dang ngag dang sems dang ye shes kyi rang bzhin du gyur pa'i lhan cig skyes
<p>84a.7</p>pa'i bde ba ni/ phyi dang nang dang dkyil 'khor du rnal 'byor pas shes par bya'o/ /de'i rten ni nam mkha'i khams kyi rang bzhin du gyur pa'i yi ge a yin la/ yi ge i dang lhan cig tu sbyar na/ yi ge e zhes bya bar brjod do/ /de la don ci yin zhe na/ yi ge e ni stong pa nyid kyi gzugs
<p>84b</p>
<p>84b.1</p>kyi rten yin la/ yi ge waM ni mchog tu mi 'gyur ba'i bde ba rten pa'o/ /de bzhin du rtsa ba'i rgyud las/ yi ge e dbus yi ge waM/ /sangs rgyas kun gyi bde ba'i gnas/ /sku gsung thugs kyi sbyor ba 'di/ /nam mkha'i khams su rdo rje sems/ /zla ba sa bon thig le lus/ /nyi ma rdul dang
<p>84b.2</p>tsheg drag dang / /sems kyi rnam pa mun can brjod/ /e yin nam mkha'i khams la gnas/ /sku gsung thugs dang sbyor ba yis/ /sku gsung thugs kyi dkyil 'khor ro/ /lus ngag sems dang chags pa yis/ /srid gsum bdag nyid la gnas pa/ /zhes bya bar bcom ldan 'das kyis gsungs so/ /de ltar rten
<p>84b.3</p>dang brten pa'i rang bzhin du gyur pa'i yi ge e waM la phyag 'tshal bar mdzad nas/ de dag gi rten du gyur pa'i phyag rgya chen mo la phyag 'tshal bar mdzad de/ phra rab rdul gyi chos nyid 'das/ /pra ti se na'i rang bzhin pa/ /rnam pa kun gyi mchog dang ldan/ /phyag rgya chen mo de la 'dud/ /
<p>84b.4</p>ces bya ba la/ rdul phra rab ces bya ba ni/ sra ba dang gsher ba dang dro ba dang / g.yo ba'i rang bzhin du gyur pa'i sa dang chu dang me dang rlung gi rdul phra rab ba ste/ de rnams kyi mtshan nyid dang bral bas na rdul phra rab kyi chos nyid las 'das pa zhes bya'o/ /rdul phra rab las 'das par gyur
<p>84b.5</p>pa gang yin pa de/ nam mkha'i me tog dang 'dra bar gtan med pa ma yin nam zhe na/ pra ti se na'i rang bzhin ma/ /zhes bya ba ni/ yod pa dang med pa'i rang bzhin las 'das par gyur pa'i pra ti se na'am gzugs brnyan snang bar gyur pa ji lta ba de bzhin du/ sa chu me rlung la sogs
<p>84b.6</p>pa'i rang bzhin dang bral bar gyur na yang rnal 'byor pa rnams la spyod yul du gyur pa'o/ /de 'khor ba'i rang bzhin du gyur pa ma yin nam zhe na/ rnam pa kun gyi mchog dang ldan/ /zhes bya ba la rnam pa zhes bya ba ni mig la sogs pa ste/ mig la sogs pa las khyad par du gyur
<p>84b.7</p>pas na mchog ces bya'o/ /lha'i mig la sogs pa mngon par shes pa drug dang gnas dang gnas ma yin pa mkhyen pa'i stobs bcu dang / sangs rgyas kyi chos ma 'dres pa bco brgyad dang / mi 'jigs pa la sogs pa'i khyad par du gyur pa'i yon tan thams cad gang la yod pa
<p>85a</p>
<p>85a.1</p>de/ rnam pa kun gyi mchog dang ldan/ /zhes bya ba'o/ /de bzhin du/ kun nas lag dang rkang la sogs/ /kun nas spyi bo mig dang gdong / /'jig rten kun nas thos pa can/ /kun nas khyab par bzhugs pa'o/ /zhes bya bar gsungs so/ /yon tan de dang ldan pa gang yin zhe na/ phyag rgya
<p>85a.2</p>chen po de la 'dud/ /ces bya bar gsungs so/ /de ltar dbyibs dang kha dog la sogs pa dang bral ba dang / stong pa nyid kyi rang bzhin du gyur pa phyag rgya chen po la phyag 'tshal bar mdzad nas/ spyi'i don gyis sna tshogs yum la phyag 'tshal bar mdzad de/ sangs rgyas kun gyi skyed mdzad ma/ /
<p>85a.3</p>skye dang 'jig pa rnam spangs nyid/ /kun du bzang po'i spyod pa ste/ /sna tshogs yum ni de la 'dud/ /ces bya ba la/ sangs rgyas kun zhes bya ba ni/ /mi bskyod pa la sogs pa'o/ /nges pa'i don du ni sgrib pa dang bral bar gyur pa'i gzugs kyi phung po la sogs pa ste/ de rnams gang gis skyed par mdzad
<p>85a.4</p>pa de/ sangs rgyas kun gyi skyed mdzad ma/ /zhes bya ba'o/ /de nyid ji lta bu yin zhe na/ skye dang 'jig pa rnam spangs nyid/ /ces bya ba ni 'khor ba pa rnams la skye ba dang 'jig pa yod pa ji lta ba de bzhin du gang la med pas na/ de/ skye dang 'jig pa rnam spangs nyid/ /ces bya ba ste/ nam mkha' dang
<p>85a.5</p>mnyam pa nyid du gyur pa zhes bya ba'i don to/ /de la sus 'khyud ce na/ kun du bzang po'i spyod pa ste/ zhes bya ba la/ kun du bzang po zhes bya ba ni/ bcom ldan 'das rdo rje sems dpa' ste/ bag chags dang ldan pa'i nyon mongs pa thams cad spangs pa'i phyir ro/ /des nyams su myong bas
<p>85a.6</p>na kun du bzang po'i spyod pa zhes bya'o/ /de gang yin zhe na/ sna tshogs yum shes bya ba ni rgyu ba dang mi rgyu ba'i dngos po rnams te/ de rnams kyi rang bzhin gsal bar mdzad pas na/ sna tshogs yum zhes bya ba yin la de la phyag 'tshal lo/ /de ltar bcom ldan 'das ma sna tshogs yum
<p>85a.7</p>la phyag 'tshal bar mdzad nas/ de'i gtso bor gyur pa bcom ldan 'das dus kyi 'khor lo la/ rdzogs pa'i rim pa'i sgo nas phyag 'tshal bar mdzad de/ A li kA li snyoms 'jug dang / /hUM phaT yi ge sogs spangs nyid/ /mi 'gyur ba las skyes pa'i sku/ /dus kyi 'khor lo de la
<p>85b</p>
<p>85b.1</p>'dud/ /ces bya ba la/ A li zhes bya ba ni yi ge a la sogs pa'i dbyangs kyi tshogs so/ /kA li zhes bya ba ni ka la sogs pa'i gsal byed rnams te/ 'di dag yongs su gyur pa las zla ba dang nyi ma'i dkyil 'khor te/ de dag gi dbus su yi ge hUM yongs su gyur pa las rdo rje rtse lnga pa'o/ /
<p>85b.2</p>de yongs su gyur pa las bcom ldan 'das dus kyi 'khor lo dbyibs dang kha dog la sogs pa dang ldan par gyur pa/ 'jig rten gyi dngos grub bsgrub pa'i don du rnam par rtog pa'i sgom pa la gnas pa'i rnal 'byor pa rnams kyis sgom par byed pa ji lta ba bzhin du/ phyag rgya chen po'i dngos
<p>85b.3</p>grub bsgrub pa'i phyir/ mchog tu mi 'gyur ba'i rang bzhin du gyur pa bcom ldan 'das dus kyi 'khor lo la de dag la sogs pa skyed par byed pa'i rgyu mi dgos te/ de ci'i phyir zhe na/ rnam par rtog pa'i dra bar gyur pa'i phyir dang / mngon par zhen pa'i phyir dang / mi rtag pa'i phyir ro/ /
<p>85b.4</p>de gang la mi dgos she na/ mi 'gyur ba las skyes pa'i sku/ /zhes bya ba ni/ gang la 'gyur ba med pa dang / nyams pa med pa de mi 'gyur ba yin la nam mkha' dang 'dra bar gyur pa'i stong pa nyid ces bya'o/ /de las gang gi sku zhes bya ba ni rang rig pa'i dngos po'i mtshan nyid du gyur
<p>85b.5</p>pa'i 'khrungs pa de mi 'gyur ba las skyes pa'i sku zhes bya ba'o/ /de bas na/ nam mkha' las byung rang byung ba/ /zhes bcom ldan 'das dus kyi 'khor lo la phyag 'tshal bar mdzad ces bya ba'o/ /de ltar brjod pa'i rim pas mchog gi dang po'i sangs rgyas bcom ldan 'das dus kyi
<p>85b.6</p>'khor lo gang yin pa de nyid rtsa ba'i rgyud kyi rang bzhin bstan par mdzad de/ kun mkhyen ye shes sku zhes pa/ /gtso bo bdud las rgyal ba'i sku/ /pad+ma 'dab ma rgyas spyan te/ /bcu drug dbye bas de nyid do/ /sangs rgyas sku bzhi'i bdag nyid de/ /rdo rje seng ge'i khri la bzhugs/ /lha dang
<p>85b.7</p>lha min gyis bstod sngon/ /zla bzang gis btud gsol ba btab/ /ces bya ba ni sngon du bshad zin to/ /de ltar rtsa ba'i rgyud kyi tshigs su bcad pa'i don dang mthun par mdzad nas/ sku bzhi dang rdo rje bzhi'i rnal 'byor bshad par mdzad de/ dag pa ye shes gcig pa'i rnal 'byor rgyal
<p>86a</p>
<p>86a.1</p>ba mchog gi dam tshig thugs chos rnal 'byor gcig /gsung dang longs spyod rnal 'byor gcig yin srid gsum gyis mchod sku sprul rnal 'byor ro/ /shes dang shes bya gnyis med 'di ni srid med srid gshegs rdor sems rnam bzhi dang / /thabs dang shes rab bdag
<p>86a.2</p>nyid lha mi lha min gyis bstod rdo rje rnal 'byor de la 'dud/ /ces bya ba la/ dag pa zhes bya ba ni lhan cig skyes pa'i sku'o/ /ye shes zhes bya ba ni ye shes rdo rje yin la/ de dang ro mnyam pa nyid kyi rang bzhin du gyur pas na rnal 'byor te/ gnyi ga'i mchog tu mi 'gyur ba'i bde ba'i rang bzhin
<p>86a.3</p>du gyur pa'i phyir ro/ /de gang yin zhe na/ rgyal ba mchog gi dam tshig ces bya ba ni phung po la sogs pa mchog tu mi 'gyur ba'i bde bas 'dus par byed pa'i gcig pa nyid du byed pas na dam tshig go/ /de bas na lhan cig skyes pa'i sku dang / ye shes rdo rje'i rnal 'byor ni rdo rje sems dpa'
<p>86a.4</p>la yin gyi/ sems can rnams la ni ma yin no/ /de rgyu gang gi phyir zhe na/ sems can rnams la bzhi pa'i gnas skabs dang lus po yang dag par sbyor ba'i phyir ro/ /de bzhin du dpal dgyes pa rdo rje'i rgyud las/ ji ltar me tog gnas pa'i dri/ /me tog med pas thob mi 'gyur/ /de
<p>86a.5</p>bzhin lus gnas ye shes ni/ /lus po med pas mi thob bo/ /zhes bya ba ni/ kun rdzob tu bcom ldan 'das kyis gsungs so/ /de bzhin du thugs kyi rdo rje dang chos kyi sku gcig yin te/ rtog pa las 'das par gyur pa'i phyir dang / chos nyid kyi rang bzhin du gyur pa'i phyir ro/ /gsung gi rdo rje dang longs spyod rdzogs pa'i sku gcig
<p>86a.6</p>yin te/ chos ston par mdzad pa'i phyir ro/ /rdzu 'phrul bstan par mdzad pa'i phyir ro/ /sku'i rdo rje dang sprul pa'i sku'i rnal 'byor pa gcig ces bya ba'o/ /de la don 'di yin te lhan cig skyes pa'i sku'i gnas skabs su gtso bo nyid kyi ye shes rdo rje gnas pa ste/ btags pa'i ngo bos thugs kyi rdo rje la
<p>86a.7</p>sogs pa gnas pa'o/ /de bzhin du chos kyi sku dang longs spyod rdzogs pa dang / sprul pa'i gnas skabs su thugs dang / gsung dang sku'i rdo rje gtso bo yin la/ ye shes la sogs pa ni btags pa'i ngo bor gyur pa'o/ /de ltar brjod pa'i rim pas bcom ldan 'das rdo rje sems dpa' gcig
<p>86b</p>
<p>86b.1</p>yin na yang / sku bzhi dang rdo rje bzhi dbye bas rnam pa bzhir 'gyur ro/ /rnam pa bzhi'i rang bzhin du gyur pa'i rdo rje rnal 'byor la phyag 'tshal lo zhes bya ba'o/ /de ltar bsgrub bya la phyag 'tshal bar mdzad nas/ de bzhin gshegs pa rnams kyis thugs su gyur pa'i yang dag pa'i ye shes la phyag
<p>86b.2</p>'tshal bar mdzad de/ zhabs gcig rdo rje nor bu rdul dang nyi ma dang / /gtsug tor khu ba'i ri bong dag la gnyis pa'o/ /rtag tu mi chod dbyer med 'dod pa dgod pa ste/ /srid gsum gyis mchod gtso bo la ni spyi bos 'dud/ /ces bya ba ni phung po dang khams la sogs pa 'dzin par mdzad pa dang / 
<p>86b.3</p>'tsho bar mdzad pas na gtso bo zhes bya'o/ /de lta bu yin zhe na/ zhabs gcig rdo rje nor bu rdul dang nyi ma dang / /zhes bya ba ni/ gang gi zhabs gcig ni phyi rol du nyi ma'i dkyil 'khor gyi steng du dgod pa dang / nang du rdo rje nor bu'i rdul gyi steng du'o/ /gzhan yang phyi rol du zla ba'i dkyil 'khor dang / 
<p>86b.4</p>nang du gtsug tor gyi khu ba la gnyis pa'o/ /ji ltar dgod ce na/ rtag tu zhes bya ba ni/ sems can rnams la mi rtag pa'i ngo bos gnas par gyur pa ji lta ba de bzhin du ma yin no/ /rgyun mi 'chad pa'i ngo bos gnas pa ni mi chod pa zhes bya ba'o/ /rtog pa rnams kyis 'joms mi nus pas na dbyer
<p>86b.5</p>med pa zhes bya ba'o/ /bla na med pa'i byang chub kyi rang bzhin du gyur pas na 'dod pa zhes bya ba'o/ /de ltar don dam pa'i bden pas rang rig pa'i ye shes la phyag 'tshal bar mdzad nas/ bskyed pa'i rim pa'i sgo nas dbyibs dang / kha dog la sogs pa dang ldan par gyur pa'i bcom
<p>86b.6</p>ldan 'das dus kyi 'khor lo la phyag 'tshal bar mdzad de/ rlung me chu dang sa yi dkyil 'khor lhun po pad+ma dang / /zla ba nyi ma'i gzi brjid steng du bdud dbang ste/ /srid pa'i yum gyi zhabs dang bcas pa zhabs dgod pa/ /gtso bo lha dbang gis btud spyi bos phyag 'tshal lo/ /
<p>86b.7</p>zhes bya ba ni go sla'o/ /de ltar bskyed pa'i rim pa dang rdzogs pa'i rim pa'i sgo nas 'jig rten gyi dngos grub dang / 'jig rten las 'das pa'i dngos grub ster bar mdzad pa'i thugs dam gyi lha la/ byang chub sems dpa' 'jig rten mgon pos phyag 'tshal bar mdzad nas/ nga rgyal
<p>87a</p>
<p>87a.1</p>spong ba bshad par mdzad de/ de ltar rdo rje rnal 'byor gang la bde gshegs dpag tu med pas brten cing bstan pa dang / /byang chub sems dpa' rdo rje mchog 'dzin gsang sngags rig pa ma lus pa yis sdud/ /mchog tu mi 'gyur bde ba'i rnal 'byor dus 'khor de
<p>87a.2</p>ni bdag rmongs brjod par 'dod/ /mkha' la myur 'gro mkha' 'gro'i bdag po 'gro bya gzhan mi 'gro ba'am/ /zhes bya ba ni/ de ltar brjod pa'i rim pas sku bzhi la sogs pa'i rang bzhin du gyur pa rdo rje rnal 'byor gang de bzhin gshegs pa rnams kyis mngon sum du mdzad pa dang / 
<p>87a.3</p>skal ba dang ldan pa'i sems can rnams la phyag rgya chen po'i dngos grub kyi don du bstan par mdzad do/ /byang chub sems dpa' rnams kyis kyang sdud pa po nyid kyis bsdus par mdzad de/ byang chub sems dpa' rnams kyang ji lta bu yin zhe na/ rdo rje mchog 'dzin gsang sngags rig pa ma lus
<p>87a.4</p>pa/ zhes bya ba la/ rdo rje mchog ces bya ba ni/ ye shes rdo rje byang chub kyi sems yin la/ de gang rnams kyis 'dzin pa 'pho bar mdzad pa ste/ rdo rje mchog 'dzin pa zhes bya ba'o/ /yid skyob par byed pa'i phyir sngags zhes bya ba ni/ gnyis su med pa'i rdo rje ye shes te/ de rnams kyis rig pa
<p>87a.5</p>nyams su myong ba de sngags ni rig pa yin la/ de lta bur gyur pa'i byang chub sems dpa' thams cad kyis rdo rje rnal 'byor de sdud par mdzad de/ gcig dang gnyis kyis ni ma yin no/ /de ji lta bu yin zhe na/ mchog tu mi 'gyur bde ba'i rnal
<p>87a.6</p>'byor zhes bya ba ni/ goms par byed pas na rnal 'byor zhes bya ste/ lhan cig skyes pa'i sku'o/ /rgyud gang las gsungs she na/ dus kyi 'khor lo las zhes bya ba ni/ thabs dang shes rab kyi rang bzhin du gyur pa'i gnyis su med pa'i rgyud kyi rgyal po dpal dus kyi 'khor lo las te de bzhin gshegs pas bka' stsal pa yin gyi/ rgyud
<p>87a.7</p>gzhan rnams las ma yin no/ /de la dpal dus kyi 'khor lo las gsungs pa'i rdo rje rnal 'byor gang yin pa de/ bdag rmongs pas brjod par 'dod do/ /'on kyang de la skyon med de/ dper na nam mkha' la mkha' lding myur bar 'gro ba de bzhin du/ bya gzhan mi 'gro ba yin gyi rnam pa thams cad
<p>87b</p>
<p>87b.1</p>du mi 'gro ba ni ma yin te/ de bzhin gshegs pas bka' stsal ba ji lta ba de bzhin du/ bdag gis brjod par mi nus te/ 'on kyang rang gi blo dang mthun par bshad par bya/ /zhes bya ba ni skyon med do/ /rgyud kyi rgyal po la zab pa dang rgya che ba bshad par mdzad de/ ma lus srid pa bdag lus gang du
<p>87b.2</p>gsal bar ni/ /zhes bya ba la/ gang du zhes bya ba ni bcom ldan 'das dus kyi 'khor lo ste/ ma lus srid pa zhes bya ba ni 'dod pa dang / gzugs dang gzugs med pa'i phyi rol du ji lta bar bka' stsal ba de bzhin du/ rang gi lus po la brjod do/ /gang gis brjod ce na/ A li thig
<p>87b.3</p>le 'dzin pa'i rgyal ba'i dbang pos zhes bya ba la/ A li thig le zhes bya ba ni/ byang chub sems kyi thig le rnams te/ de gang gis 'dzin pa de U li'i thig le 'dzin pa rgyal ba'i dbang po zhes bya ba ni/ rdo rje sems dpa' yin la des bka' stsal to/ /de bas na rgyud kyi rgyal po 'di chu gter
<p>87b.4</p>zhes bya ba ni/ rgya mtsho zab pa dang rgyas par gyur pa dang rin po che la sogs pa dang / gdug pa'i srog chags rnams kyi gnas su gyur pa ji lta ba de bzhin du dpal dus kyi 'khor lo'i rgyud kyi rgyal po don dang gzhung gis zab pa dang rgya che ba dang / sangs rgyas kyi yon tan rin po che rnams dam
<p>87b.5</p>tshig nyams pa'i sems can rnams la sdug bsngal gyi gnas su gyur pas na rgya mtsho dang 'dra ba'o/ /de bas na rgya mtsho de las bdag gis sgrol bar 'dod de/ de la gal te pha rol tu phyin par gyur na bcom ldan 'das shAkya thub pas byin gyis brlabs pa'i mthu yin gyi/ bdag gi yon
<p>87b.6</p>tan gyi stobs kyis ni ma yin no/ /de ltar rgyud kyi yon tan bstan par mdzad nas/ rtsa ba'i rgyud dang bsdus pa'i rgyud kyi yon tan bstan par mdzad de/ gsang bdag la ni dang po'i mchog gi sangs rgyas bshad/ /stobs bcu pa yis sngon du lung bstan bsdus rgyud gang / /zhes bya ba la/ 
<p>87b.7</p>gsang ba zhes bya ba ni 'jig rten gyi tha snyad kyis gnod sbyin rnams te/ de rnams kyi gtso bor gyur pas na gsang ba'i bdag po zhes bya'o/ /nges pa'i don du gsang ba zhes bya ba ni/ sems kyi nang du mthong ba'i ngo bos gnas par gyur pa nyon mongs pa la sogs pa rnams te/ de rnams gang gis
<p>88a</p>
<p>88a.1</p>zad par mdzad pa de ni gsang ba pa'i bdag po zhes bya ba'o/ /gsang ba pa'i bdag po byang chub sems dpa' phyag na rdo rje la stobs bcu dang ldan pa'i bcom ldan 'das shAkya thub pas sngon du rtsa ba'i rgyud mchog gi dang po'i sangs rgyas dang / rgyud de nyid la TI ka mdzad pa'i phyir lung
<p>88a.2</p>bstan cing / bsdus pa'i rgyud mdzad pa'i phyir 'jam dpal la lung bstan to/ /bcom ldan 'das 'jam dpal gyis kyang yul shaM b+ha la'i ka lA pa'i grong khyer du bsdus pa'i rgyud ni de bzhin gshegs pas lung bstan pa'i stobs kyis gsungs so/ /gang la gsungs she na/ thub pa rnams
<p>88a.3</p>la zhes bya ba la/ tshangs pa'i drang srong nyi ma'i shing rta la sogs pa bram ze bye ba phrag phyed dang bzhi la bka' stsal to/ /da ni rtsa ba'i rgyud kyi 'grel yon tan dang / gzhung gi tshad bshad par mdzad de/ theg pa thams cad don bsdus pa/ /'grel bshad zla ba bzang pos bris/ /gang
<p>88a.4</p>zhig stong phrag drug cur 'gyur/ /zhes bya ba ni/ 'dis sgrol bar byed pas na theg pa ste/ nyan thos la sogs pa'i theg pa'o/ /de rnams kyi don zhes bya ba ni/ bye brag tu smra ba la sogs pa ste/ de gang gis sdud par byed pa gsal bar byed pa theg pa thams cad don bsdus pa zhes bya ba ni
<p>88a.5</p>'grel pa'i yon tan brjod do/ /de gang gis mdzad ce na/ zla ba bzang pos bris zhes bya ba ni/ phyag na rdo rje'i sprul pa'i sku zla ba bzang pos mdzad ces bya ba'o/ /gzhung gi tshad ni ci tsam yin zhe na/ gang gis stong phrag drug cur 'gyur/ /zhes bya ba ni/ yi ge sum cu rtsa gnyis kyi rang bzhin du gyur
<p>88a.6</p>pa'i rjes su bsngags pa'i tshigs su bcad pa stong phrag drug cu pa'o/ /de ltar rtsa ba'i rgyud kyi 'grel ba'i mtshan nyid bstan nas/ bsdus pa'i rgyud kyi 'grel bshad kyi mtshan nyid ston par mdzad de/ de ni pad dkar bdag gis su/ /rtsa ba'i rgyud kyi rjes 'brangs pa'i/ /bsdus pa'i rgyud la
<p>88a.7</p>bri bar bya/ /gzhung ni stong phrag bcu gnyis te/ /rdo rje dang bcas tshig 'byed pa'o/ /zhes bya ba ni rtsa ba'i rgyud la phyag na rdo rjes 'grel pa mdzad pa ji lta ba de bzhin du rtsa ba'i rgyud kyi don dang mthun par gyur pa gzhung gi tshad stong phrag bcu gnyis pa rdo rje'i tshig gsal bar byed pa/ bdag 'jig
<p>88b</p>
<p>88b.1</p>rten mgon po'i sprul par gyur pa/ pad+ma dkar pos bri bar bya zhes pa'o/ /de lta bur gyur pa'i 'grel pa gang yin pa de la gang nyan du rung zhe na/ rgyud 'di thos sam rgyal bas gsungs pa'i cho gas bla med dbang gis blangs nas su/ /zhes bya ba la/ rgyud 'di zhes bya ba ni rtsa ba'i rgyud de/ sngon du thos
<p>88b.2</p>pa'am yang na bsdus pa'i rgyud thos nas dbang gi le'u las/ de bzhin gshegs pas gsungs pa'i cho ga dbang bzhi pa man chad gang gis thos pa'o/ /phyi nas rtog pa thams cad kyi rang bzhin du gyur pa'i lam dor nas/ yang dag ye shes lam la gnas/ /zhes bya ba la yang dag pa'i ye
<p>88b.3</p>shes zhes bya ba ni/ bcom ldan 'das rdo rje sems dpa'i ye shes te/ de'i lam zhes bya ba ni du ba la sogs pa'i rtags dang ldan par 'gyur ba'i lam mo/ /de la gang gnas pa rnal 'byor pa des 'grel bshad 'di nyan pa yin gyi gzhan rnams kyis ni ma yin no/ /de ji ltar nyan zhe na/ nga
<p>88b.4</p>rgyal longs spyod phun tshogs du ma btang nas zhes bya ba la/ nga rgyal zhes bya ba na rigs kyi nga rgyal la sogs pa'o/ /longs spyod ces bya ba ni/ 'dod pa'i yon tan lnga la sogs pa'o/ /phun sum tshogs pa zhes bya ba ni/ nor dang 'bras so ba dang 'khor la sogs pa ste/ de rnams kyi re ba dor
<p>88b.5</p>nas 'grel bshad 'di nyan par bya'i/ /de rnams kyi re ba ma dor bas ni ma yin no/ /gzhan yang sems ni bla mar phul bar bya ba ni/ g.yo sgyu la sogs pa dang bral ba'i sems bla ma la dbul bar bya ste/ bla mas bka' stsal pa ji lta ba de bzhin du nyan par bya zhes bya ba'i don to/ /ci'i phyir
<p>88b.6</p>nyan zhe na/ sangs rgyas nyid phyir zhes bya ba ni/ phyag rgya chen po'i dngos grub kyi phyir zhes bya'o/ /'grel bshad ji lta bu yin zhe na/ gzhan la phan 'dogs spyod yul zhes bya ba ni/ sems can thams cad la bla na med pa'i byang chub kyi rang bzhin du gyur pa phan 'dogs par gyur bas na/ 
<p>88b.7</p>gzhan la phan 'dogs spyod par 'gyur/ /zhes bya ba'o/ /gang yin zhe na/ mchog tu mi 'gyur ba'i rang bzhin du gyur pa'i bcom ldan 'das dus kyi 'khor lo'i 'grel bshad nyan par gyis zhes bya ba'o/ /de ltar nyan du rung ba'i gang zag bstan nas/ bden pa ma mthong ba'i sgra la sogs
<p>89a</p>
<p>89a.1</p>pa'i bstan bcos kyis mkhas pa rnams kyi skyon brjod par mdzad de/ mkhas pa'i nga rgyal dang ldan zhes bya ba ni/ gang gis mngon par shes pa ma thob par bstan bcos la sogs pa'i rnam par rtog pa'i chos dang ldan par gyur pa'i sems dang / sgra la sogs pa mkhas
<p>89a.2</p>pa'i nga rgyal gyi dbang gis rgya cher 'grel pa byed pa de glang po che smyon long dang 'dra'o/ /dper na glang po che smyon pa dang long bas/ rang gi sde nyams par byed pa dang / dgra'i sde rgyal bar byed pa ji lta ba de bzhin du/ mngon par shes pa ma thob par gang gis 'grel chen byed pa de rang gi rgyud
<p>89a.3</p>nyams par byed pa dang / bdud la sogs pa'i bsam pa grub par byed de/ de bas na dus thams cad du de bdud thams cad kyi grogs po yin gyi/ sangs rgyas pa ni ma yin no/ /gzhan yang bden pa ma mthong ba'i bar du/ bka' gsang sngags kyi theg pa la gang gis 'grel pa byed pa de la/ 
<p>89a.4</p>rang gi don dang gzhan gyi don nyams par gyur par bshad par mdzad de/ mkhas pa mngon pa'i nga rgyal can de rgyal ba'i bdag po'i gsung tshul ma shes rtag tu long / /theg mchog 'grel bshad byas te long ba gzhan rnams bkur nas dmyal bar 'jug /ces bya ba'o/ /de ci'i phyir dmyal bar
<p>89a.5</p>'jug ce na/ 'gyod dang srog gcod la sogs mi dge ba yi lam la bud med bde bas sems drangs pas/ /dpal ldan shes rab bde ba nyams shing zhes bya ba la/ dpal ldan shes rab ces bya ba ni/ phyag rgya chen mo ste/ de'i bde ba zhes bya ba ni mchog tu mi 'gyur ba'i bde ba yin la/ de gang la
<p>89a.6</p>nyams par gyur pa dang / med par gyur pa de/ dpal ldan shes rab bde ba nyams pa'o/ /gzhan yang rdo rje'i tshig nyams zhes bya ba la/ rdo rje'i tshig ces bya ba ni/ bzhi pa slar yang de bzhin te/ /zhes bya ba'o/ /de gang gis ma shes pa rdo rje'i tshig nyams pa'o/ /yang na rdo rje'i tshig ces bya ba ni/ 
<p>89a.7</p>mchog tu mi 'gyur ba'i bde ba'i gnas yin te/ de gang gis ma thob pa de rdo rje'i tshig nyams pa zhes bya ba'o/ /de ji lta bu yin zhe na/ phyi yi longs spyod mngon gyur pa/ /zhes bya ba la/ phyi yi longs spyod ces bya ba ni/ bza' ba dang btung ba mang po zhes bya ba la sogs pa ste/ de rnams kyi dbang du byas pas
<p>89b</p>
<p>89b.1</p>na/ phyi'i longs spyod rnams kyi mngon par gyur pa zhes bya ba'o/ /'o na mkhas pa rnams kyis 'grel pa mi bgyid na gang gis byed ce na/ ston pa nyid kyis rgyal ba'i bdag po'i bde ster rdo rje theg par ma lus gang la lung bstan pa/ /zhes bya ba ni/ mchog tu mi 'gyur ba'i bde ba ster ba'i theg pa chen
<p>89b.2</p>po bka' gsang sngags las/ de bzhin gshegs pa nyid kyis gang rnams la lung bstan pa de rnams kyis zhes bya ba'o/ /de rnams ji lta bu yin zhe na/ rdo rje mchog 'dzin bdag 'dra yis/ /byang chub sems dpa' 'grel bshad sdud byed pa/ /zhes bya ba la/ rdo rje mchog ces bya ba ni gnyis su med pa'i ye shes
<p>89b.3</p>te/ de gang la yod pa de rdo rje mchog 'dzin pa yin la/ bdag ces bya ba ni/ byang chub sems dpa' 'jig rten mgon po rang 'dra bar gyur pa/ byang chub sems dpa' rnams 'grel pa byed pa po dang / sdud pa po yin gyi/ phal pa gzhan rnams ni ma yin no/ /de gang gi phyir zhe na/ lha dang klu dang lha ma yin la sogs pa rnams la
<p>89b.4</p>sangs rgyas rnams kyis thugs kyi dgongs pa bstan par nus pa'i phyir ro zhes bya ba de nyid bshad par mdzad de/ de rnams kyis 'dir lha klu mi rnams smin bya'i don du sangs rgyas kyi thugs bshad par byed/ /ces bya ba'o/ /gzhan yang ma 'ongs pa'i dus su theg pa chen po la gnas
<p>89b.5</p>pa'i sems can rnams kyis skyon brjod par mdzad de/ gang zhig mngon shes lnga med bdag cag rgyal ba'i dbang po'i yin zhes mi bden de rnams smra/ /zhes bya ba ni/ gang rnams kyis mngon par shes pa lnga ma thob pa dang / nges pa'i don ma shes par bcom ldan 'das rdo rje 
<p>89b.6</p>sems dpa' bdag yin zhes de rnams brdzun du smra bar byed do/ /gzhan yang ma 'ongs pa'i dus su rtag par du ma'i blo ni rtog ge la sogs bstan bcos la gtad pa/ /zhes bya ba ni/ theg pa chen po bka' gsang sngags kyi tshul ma shes par rtog ge dang bstan bcos la sogs
<p>89b.7</p>pa la sems gtad nas/ bla na med pa'i byang chub la ra ba byed de/ de bzhin du sangs rgyas pa rnams/ rtog ge gzhan dang phrag pa'i dbang gis brdzun dag 'byung bar 'gyur/ /zhes bya ba ni/ rtog ge la sogs pa'i blo dang ldan par gyur pa'i sangs rgyas rnams mu stegs pa rnams kyi lta
<p>90a</p>
<p>90a.1</p>ba dang phrad par gyur na rang gi dam bca' ba gang yin pa de brdzun du 'gyur te/ rang gi khyim du byis pa dang / bud med la sogs pa rnams la smra bar byed pa ji lta ba de bzhin du mkhas pa gzhan rnams kyi mdun du smra bar mi nus zhes bya ba'i don to/ /de rnams kyis gzhan
<p>90a.2</p>ci byed ce na/ rtog ge la gtad de yis gang zhig 'dod pa'i yul gyi lam ni ston par byed/ /ces bya ba la/ 'dod pa'i yul zhes bya ba ni/ bla na med pa'i byang chub ste/ de'i lam ni rtog ge la sogs pa'i sgos gang rnams kyis ston par byed pa/ de rnams kho na'i blo ngan gyi skyon 'joms byed 'grel
<p>90a.3</p>bshad bdag gis bri bar bya/ /zhes so/ /'grel pa de ji lta bu yin zhe na/ chags bral med pa 'dod chags mtha' yas chu ni zhe sdang sbrul dang chu srin tshogs/ /gti mug rlabs tshogs yin la 'das dang ma 'ongs pa yi nor dpal zhes ni dus kyi dong / /'gyod sogs gsod la sogs pa'i
<p>90a.4</p>las ni rgod pa chu 'khor drag pa'i sgra/ /srid pa'i chu yi gter yin dpal ldan rdo rje theg pa'i 'grel bshad rtag tu mnyan pa'o/ /zhes bya ba la/ rdo rje theg pa gru yin la/ 'grel bshad ni mnyan pa'o/ /gang la yin zhe na/ srid pa chu yi gter zhes bya ba ni/ 'khor ba'i rgya mtsho la'o/ /'khor
<p>90a.5</p>ba dang rgya mtsho la chos mthun pa ji lta bu yin zhe na/ chags bral med pa'i 'dod chags mtha' yas chu yin zhes bya ba ni/ rig pa dang rig pa ma yin pa'i rnam pa dpyad pa dang bral ba'i mtha' yas pa'i 'dod chags gang yin pa de nyid chu zhes bya ba'o/ /gzhan yang rgya mtsho la sbrul dang chu srin
<p>90a.6</p>la sogs pa'i tshogs yod de/ 'khor ba'i rgya mtsho la de gang yin zhe na/ zhe sdang zhes bya ba'o/ /gzhan yang rgya mtsho la rlabs yod de 'khor ba'i rgya mtsho de la gti mug ces bya ba'o/ /de bzhin du rgya mtsho ni dkar po'i phyogs su 'phel bar 'gyur ba dang / nag po'i phyogs su 'grib par byed pa'i dus
<p>90a.7</p>kyi don dang ldan par gyur pa ste/ 'khor ba'i rgya mtsho la de 'das pa dang ma 'ongs pa'i nor zhes bya ba'o/ /de bzhin du rgya mtsho la chu 'khor drag po dang ldan par gyur pa'i rgod ma'i kha yod la/ gang du rgya mtsho'i chu thams cad med par gyur pa ste/ de ni 'khor ba'i rgya mtsho la 'gyod pa la sogs pa dang / 
<p>90b</p>
<p>90b.1</p>srog gcod pa la sogs pa'i las yin la gang du dge ba'i rtsa ba med par gyur pa'o/ /de ltar rgya mtsho dang 'dra bar gyur pa'i 'khor ba'i rgya mtsho las sgrol bar byed pa'i 'grel bshad bya ba'i don to/ /gzhan yang ji lta bu yin zhe na/ dam pa'i bde bas myur du rgal ba'i phyir/ /chen po
<p>90b.2</p>rnams kyi lam gyi btsun mo de/ /zhes bya ba ni/ mchog tu mi 'gyur ba'i bde bas skyes pa 'di nyid du 'khor ba'i rgya mtsho rgal bar 'dod pa'i rnal 'byor pa rnams kyi lam gyi btsun mo ni 'grel bshad de zhes bya ba'o/ /'gron po rnams kyi lam gyi sdug bsngal thams cad bud med kyis 'phrog
<p>90b.3</p>par byed pa dang bde ba ster bar byed pa ji lta ba bzhin du 'grel bshad 'di mdzad ces bya ba'i don to/ /gang la mdzad ce na/ myur 'gro shes rab rlung gi dar gyis mya ngan las 'das pa yi pha rol 'dod pa rnams la'o/ /zhes bya ba ni/ rlung gi dar gyis rgya mtsho'i pha rol du 'gro ba ji lta ba de
<p>90b.4</p>bzhin du thos pa dang / bsams pa dang bsgoms pa'i shes rab kyis rab tu mi gnas pa'i mya ngan las 'das pa'i pha rol du rgal bar 'dod pa rnams la yin gyi/ 'khor ba'i rgya mtsho'i nang du 'khyam par 'dod pa rnams la ni ma yin no/ /gzhan yang ji lta bu yin zhe na/ nyon mongs bdud
<p>90b.5</p>tshogs 'joms pa mkhas pa'i yang dag ye shes yid bzhin nor bu ste/ /zhes bya ba ni/ yid bzhin nor bu rin po ches/ ltogs pa dang skom pa 'joms par byed pa ji lta ba de bzhin du/ nyon mongs pa dang bdud kyi tshogs 'joms par byed pa'i skyes bu rnams la yang dag pa'i ye shes kyi rang
<p>90b.6</p>bzhin du gyur pa de yid bzhin gyi nor bu rin po che'o/ /tha mal pa bzhin du mdzad dam zhe na/ 'jig rten gsum gyi bdag nyid ster ba'i don du 'di ni thams cad ston par byed/ /ces bya ba la/ 'jig rten gsum gyi bdag nyid ces bya ba ni/ phyag rgya chen po'i dngos grub ste/ de ster ba'i don
<p>90b.7</p>du 'grel bshad 'dis 'jig rten gyi don dang / 'jig rten las 'das pa'i don thams cad ston par mdzad ces bya ba'o/ /de ltar 'grel bshad kyi yon tan bshad par mdzad nas/ bla na med pa'i byang chub kyi lam ni phyag rgya chen po'i dngos grub las ma gtogs par lam gzhan
<p>91a</p>
<p>91a.1</p>ma yin par bshad par mdzad de/ rdo rje 'dzin pa'i phyag rgya kun mkhyen bde ba rab ster de nyid chen mo gcig /ces bya ba la de nyid chen mo zhes bya ba ni phyag rgya chen mo ste/ de nyid bcom ldan 'das rdo rje sems dpa'i phyag rgya gcig po yin gyi gzhan rnams kyi ni ma yin no/ /
<p>91a.2</p>de nyid ji lta bu yin zhe na/ kun mkhyen bde ba rab ster ba/ /zhes bya ba la/ kun mkhyen bde ba zhes bya ba ni mchog tu mi 'gyur ba'i bde ba ste/ de rgyun mi 'chad pa nyid kyis 'khor ba ma zad pa nyid kyi bar du ster bar mdzad pas na/ kun mkhyen bde ba rab ster ba/ /zhes bya ba yin la/ gzhan
<p>91a.3</p>rnams kyis 'gyur ba dang 'dzag pa'i bde ba ster bar ji lta ba de bzhin du ni ma yin no/ /don de lta bur mdzad na yang / de nyid kyi mtshan nyid ji lta bu yin zhe na/ phung po la sogs sgrib pa rab bral yul/ /zhes bya ba ni/ rab tu mi gnas pa'i mya ngan las 'das pa'i mtshan nyid du gyur pa'i
<p>91a.4</p>phung po la sogs pa gang gis bkab par byas ba dang / 'khor ba'i bag chags kyis khyab par byas pa de phung po la sogs pa sgrib pa zhes bya ba ste/ 'jig rten gyi phung po la sogs pa zhes bya ba'i don to/ /'khor ba'i rgyur gyur pa phung po rnams gang gis dor bar mdzad pa ste/ phung po la
<p>91a.5</p>sogs sgrib pa rab bral yul/ /zhes bya ba'o/ /phung po la sogs pa dang bral bar 'gyur ba gang yin pa de med pa'i rang bzhin ma yin nam zhe na/ gang zhig pra ni rnam brgyad tshul/ /zhes bya ba la rnam pa brgyad kyi rang bzhin du gyur pa pra ti se na zhes bya ba ni/ me long gi nang gzugs
<p>91a.6</p>brnyan dang rmi lam dang dri za'i grong khyer dang / smig rgyu la sogs pa rnam pa brgyad de/ de dang 'dra bar gyur pas na/ pra ti se na'i rnam pa brgyad kyi rang bzhin du gyur pa zhes bya ba ste/ yod pa dang med pa las 'das pa zhes bya ba'i don to/ /de ltar phyag rgya chen mo'i rang bzhin du gyur pa'i
<p>91a.7</p>lam bstan par mdzad nas/ bla na med pa'i byang chub kyi lam gzhan ma yin par bstan par mdzad de/ de bor nas ni nor la brkam pa'i 'khyog sems brtags pa gang zhig sten byed pa/ /sangs rgyas nyid phyir zhes bya ba la/ de ltar brjod par gyur pa'i phyag rgya chen mo bor nas/ nor la
<p>91b</p>
<p>91b.1</p>brkam par gyur pa dang / sems ma dag par gyur pa'i las kyi phyag rgya'am/ brtags pa'i rang bzhin du gyur pa ye shes kyi phyag rgya la bla na med pa'i byang chub nyid thob par bya ba'i phyir/ gang gis sten par byed pa lam de la skyon ci yod ce na/ de yang rnam rtog blo yis de ni 'pho ba khrid par
<p>91b.2</p>byed/ /ces bya ba la/ de zhes bya ba ni las kyi phyag rgya ste/ yang na rnam par rtog pa'i sems kyi rang bzhin du gyur pa'i ye shes kyi phyag rgyas 'khor ba'i nang du 'khyam pa'i rang bzhin du gyur pa'i 'pho ba ster ba yin gyi/ bla na med pa'i byang chub ster ba ni ma yin no/ /'pho ba la skyon ci yod ce
<p>91b.3</p>na/ 'dod chags bral las sdig ste shin tu sdug ma la ni zhe sdang gang phyir skyes/ /zhes bya ba ni/ gang la rang rig pa'i bde ba 'pho bar gyur pa de la sdig par gyur te/ de ci'i phyir zhe na/ shin tu yid du 'ong ba'i phyag rgya mo la zhe sdang skyes pa'i phyir ro/ /zhe sdang la skyon ci yod ce na/ zhe sdang 'di
<p>91b.4</p>las gti mug skyes/ /zhes bya ba la gti mug gi rtsa ba ni zhe sdang yin zhes bya ba'o/ /gang gti mug dang ldan pa de la/ de la gnyis su med pa'i ye shes med de gang la gnyis su med pa'i ye shes med pa de la/ mchog tu mi 'gyur ba'i bde ba'i rten du gyur pa'i rang gi rdo rje lhung bar 'gyur
<p>91b.5</p>te/ rdo rje lhung bar gyur pas na sems brgyal ba nyid du 'gyur te/ dran pa dang bral bar 'gyur zhes bya ba'i don to/ /brgyal ba la skyon ci yod ce na/ dam min bza' dang btung sogs yul gzhan dag la ma lus rab tu 'jug pa'o/ /zhes bya ba la/ dam pa min pa'i bza' ba dang btung ba
<p>91b.6</p>la sogs pa zhes bya ba ni/ 'jig rten pa'i kha na ma tho ba dang bcas pa dang / sbyang ba dang / spel ba dang 'bar ba dang / bdud rtsir ma byas pa'i rdzas rnam ste/ yul de dag la sogs pa la/ ngal bar gyur pa'i sems 'jug par 'gyur ba'o/ /co 'dri dag dang bde nyams sems ni skye ba drug
<p>91b.7</p>tu 'khor bar 'gyur ba yin gyi/ gzhan du ni ma yin no/ /de bzhin du dbang mdor bstan pa las/ chags bral las ni sdig gzhan med/ /bde las bsod nams mchog med do/ /de bas mi 'gyur bde sems ni/ /rtag tu bsgom bya rgyal po kye/ /zhes bcom ldan 'das kyis gsungs so/ /
<p>92a</p>
<p>92a.1</p>gzhan yang sgra la sogs pa dang bstan bcos kyi sgo yis bla na med pa'i byang chub thob par mi 'gyur bar bshad par mdzad de/ kun mkhyen pa yi lam 'dod rnams la sgra dang sgra min rnam dpyad chen po med/ /ces bya ba la kun mkhyen pa'i lam zhes bya ba ni/ gnyis su med
<p>92a.2</p>pa'i ye shes te de gang rnams kyis 'dod pa de rnams la/ sgra dang sgra ma yin pa'i rnam par dpyad pas dgos pa med de/ de ci'i phyir zhe na/ du ma yul gyi skad ngan gyis kyang chen po rnams ni lam la rtag tu 'jug /ces bya ba ni phyag rgya chen po'i dngos grub bsgrub par 'dod pa'i rnal 'byor pa
<p>92a.3</p>rnams la yul sna tshogs pa'i kla klo la sogs pa'i skad kyis gnyis su med pa'i lam la rten par byed do/ /sgra la sogs pa'i rtsod par 'dod pa dang / 'khor ba'i nang du gnas par 'dod pa rnams la/ lha dang klu la sogs pa rnams kyis nyi tshe bar gyur pa'i legs par sbyar ba'i skad byas
<p>92a.4</p>pa ji lta ba bzhin du de bzhin gshegs pa'i skad ni ma yin te/ ci'i phyir zhe na/ phyogs bcu'i 'jig rten gyi khams la gnas par gyur pa'i sems can thams cad kyi rang rang gi skad dang / rang rang gi bsam pa'i dbang gis de bzhin gshegs pa'i gsung du gyur pa'i phyir ro/ /de nyid tshigs su
<p>92a.5</p>bcad pa phyed kyis bshad par mdzad de/ sems can rnams kyi mos pas sems kyi dbang gis thams cad mkhyen pa'i gsung ni gzhan/ /lha klu rnams kyis sgra sbyar las ni sgra sogs rtsod 'dod rnams la gzhan byas pa'o/ /zhes bya ba'o/ /de bas na don la rton par bya'i/ tshig la rton par mi bya'o
<p>92a.6</p>zhes bcom ldan 'das kyis gang la gsungs pa'i don de nyid tshigs su bcad pas gsal por mdzad de/ zur chag sgra las don yang ni/ /rnal 'byor yul gyi skad kyis len/ /zhes bya ba ni/ legs par sbyar ba'i skad dang bral ba gang yin pa de zur chag pa zhes bya ba'o/ /zur chag
<p>92a.7</p>gi sgra de las rnal 'byor pa yul gyi skad kyis don 'dzin par byed do/ /dper na/ chu la 'o ma 'dres pa ni/ /de ni ngang pas bton te 'thung / /zhes bya ba ni/ ngang pa'i rgyal pos chu dang 'o ma 'dres pa las/ chu dor nas 'o ma 'dzin par byed pa ji lta ba de bzhin du/ 'jig rten gyi tha snyad kyi rang
<p>92b</p>
<p>92b.1</p>bzhin du gyur pa'i sgra dang sgra ma yin pa'i rnam par sbyar ba dor nas/ stong pa nyid dang snying rje dbyer med pa gang gis 'dod pa'i rnal 'byor ba des don 'dzin pa yin gyi/ gzhan ma rnams kyis ni ma yin no/ /'o na de ltar yin na/ sgra la sogs pa'i bstan bcos don med par mi 'gyur
<p>92b.2</p>ram zhe na/ bshad par mdzad de/ don dam pa yi de nyid yul la ni/ /tshig la rton pa cha rnams rtag tu min/ /zhes bya ba la/ don dam pa'i de kho na nyid ces bya ba ni/ mchog tu mi 'gyur ba'i bde ba ste/ de goms pa'i dus su skyes bu chen po rnams la tshig la rton par dgos pa med do/ /
<p>92b.3</p>'jig rten gyi tha snyad bsgrub pa'i don du legs par sbyar ba'i skad la dgos pa ji lta ba de bzhin du don dam pa'i de kho na nyid la ma yin zhes bya ba'i don to/ /gzhan yang yul gyi mi rnams kyis ni don rnams la/ /shes nas sgra yi bstan bcos kyis ni ci zhig bya/ /zhes bya ba'o/ /gzhan yang / 
<p>92b.4</p>gang la sgra dang zur chag sgra 'byung 'gyur/ /de nyid ye shes su ni mi 'gyur te/ /zhes bya ba ni/ gang du sgra dang sgra ma yin pa dang / rgyu dang gtan tshigs la sogs pa bshad par gyur pa de gnyis su med pa'i ye shes su mi 'gyur te/ ci'i phyir zhe na/ 'jig rten gyi tha snyad las 'das
<p>92b.5</p>par gyur pa'i phyir dang / nyams su myong ba'i rang bzhin du gyur pa'i phyir ro/ /gal te sems can thams cad la thun mong gi rang bzhin du ma gyur pa dang / nyi tshe ba'i skad de bzhin gshegs pa la mnga' ba de lta na ni/ sems can dang thams cad mkhyen pa la khyad med de/ de bas na/ 
<p>92b.6</p>gang zhig skye 'gro la ni nyi tshe ba/ /de ni thams cad mkhyen pa'i gsung ma yin/ /zhes bya ba'o/ /de ltar don dam pa'i de kho na nyid la sgra la sogs pa dgos pa med par bstan nas don dam pa'i de kho na nyid de rang bshad par mdzad de/ don dam pa yi mi 'gyur bzhi pa ni/ /zhes bya ba la/ don
<p>92b.7</p>dam pa'i mi 'gyur ba zhes bya ba ni/ mi 'pho ba'i rang bzhin du gyur pa'i lhan cig skyes pa'i dga' ba bzhi pa zhes bya ba'o/ de'i mtshan nyid ji lta bu yin zhe na/ sangs rgyas rnams kyi shes rab ye shes te/ /zhes bya ba'o/ /shes rab kyi ye shes shes rab ye shes yin nam/ yang na shes rab
<p>93a</p>
<p>93a.1</p>las skyes pa'i ye shes shes rab ye shes yin zhe na/ brjod par bya ste/ de gnyi gar ma yin no/ /ci'i phyir zhe na/ gal te shes rab kyi ye shes shes rab ye shes yin pa de lta na ni/ thabs kyi ye shes ni thabs bla na med pa'i byang chub 'grub par byed de/ gal te de bzhin du yin
<p>93a.2</p>pa de lta na ni/ ye shes gnyis su 'gyur te/ ye shes gnyis su 'gyur ba'i phyir/ sangs rgyas nyid med par 'gyur ro/ /yang na phan tshun du ltos pa ni shes rab las skyes pa'i ye shes ni thabs la/ phyag rgya chen po'i dngos grub kyi rgyur gyur pa de lta na ni/ thabs kyi rgyu las skyes pa'i ye shes ni/ 
<p>93a.3</p>shes rab bla na med pa'i byang chub kyi rgyur 'gyur te/ gal te gyur pa de lta na ni/ sngon bzhin du skyon du 'gyur ro/ /de bas na shes rab dang ye shes ni shes rab ye shes yin gyi/ shes rab kyi ye shes dang / shes rab las skyes pa'i ye shes ni ma yin no/ /shes rab gang yin pa dang / ye
<p>93a.4</p>shes de gang yin zhe na/ brjod par bya ste/ grangs ji lta bar 'dzin pa'i sems dang / gzung ba'i sems so/ /de la 'dzin pa'i sems ni gang gis du ba la sogs pa'i rtags 'dzin pa ste/ gzung ba'i sems ni gang du ba la sogs pa'i so sor snang ba'o/ /dper na me long gi nang du rang gi
<p>93a.5</p>mig gis mig gi gzugs brnyan mthong ba ji lta ba bzhin du rang gi sems kyis rang gi sems kyis snang ba mthong ba gang yin pa de ni don dam par shes rab ye shes yin gyi/ b+ha ga dang ling ga yang dag par sbyar ba ni ma yin no/ /de lta bu shes rab ye shes gang yin pa de/ sangs rgyas rnams kyi
<p>93a.6</p>yin gyi/ las kyi phyag rgya'am/ ye shes kyi phyag rgya la brten par gyur pa'i gzhan rnams kyi ma yin no/ /gal te shes rab ye shes de lta bu yin pa de lta na ni/ slar yang de bzhin te zhes bya ba gang yin zhe na/ gang zhig slar yang de bzhin te/ 'di ni rgyal ba nyid kyis phyag rgya chen mor gsungs/ /
<p>93a.7</p>zhes bya ba ni/ las kyi phyag rgya las skyes pa'i bde ba ji lta ba de bzhin du gang las skyes pa de slar yang de bzhin no zhes bya ba ste/ de dang 'dra ba yin gyi/ de nyid ni ma yin no/ /ci'i phyir zhe na/ las kyi phyag rgya'i bde ba gang yin pa de 'gyur ba'i rang bzhin yin la gang phyag rgya chen mo las skyes pa'i bde ba de mi
<p>93b</p>
<p>93b.1</p>'gyur ba'i rang bzhin zhes bya'o/ /de bas na gsum pa shes rab ye shes gang yin pa de 'jig rten pa yin la/ 'jig rten las 'das pa'i bde ba la dpe de tsam du yin gyi bsgrub bya dang / sgrub byed ni ma yin te zhes bya ba ni bcom ldan 'das kyi nges pa'o/ /de ltar bsgrub bya bshad par mdzad nas/ /de
<p>93b.2</p>sgrub par byed pa'i lam bshad par mdzad de/ shes rab sbyor bas gang gis dkar po 'dzag /de la gang gis bde ba 'phel bar 'gyur/ /zhes bya ba la/ shes rab ces bya ba ni/ las kyi phyag rgya ste/ de'i dbang po'i sbyor bas gang la byang chub kyi sems 'pho bar gyur ba de la/ gzhan ma gang gis bde
<p>93b.3</p>ba 'phel bar byed de/ 'phel ba lta re zhig phar zhog gi/ snga ma gang yin pa de nyid zad par 'gyur zhes bya ba'o/ /dper na/ dpyid kyi sbyor bas me tog zum lhung na/ /tsu ta las ni 'bras bu gang gis so/ /zhes bya ba ni/ shing tsu ta'i kha ma phye ba'i ma tog dpyid kyi dus su gal te lhung bar gyur pa de lta na ni/ 
<p>93b.4</p>tsu ta'i 'bras bu gzhan ma gang gis skyed par byed de/ 'on kyang gang gis kyang skyed par mi byed ces bya ba'i don to/ /de bas na kun rdzob kyi byang chub kyi sems las ma gtogs par mchog tu mi 'gyur ba'i bde ba'i rgyu gzhan ma gang yang med ces bya bar bstan to/ /de yang dbang mdor bstan pa las/ 
<p>93b.5</p>sa bon mi 'gyur rang bzhin gyis/ /mchog tu mi 'gyur bsgrub par bya/ /rten ni 'pho bar 'gyur bas na/ /brten pa 'pho ba nyid du 'gyur/ /zhes bcom ldan 'das kyis gsungs so/ /de ltar mchog tu mi 'gyur ba'i bde ba'i rgyu bstan nas/ sems can rnams kyi bsam pa ngan pa bshad par mdzad de/ gang zhig
<p>93b.6</p>gis ni mi 'gyur ma thob pa/ /sdug bsngal can des 'gyur ba'i bde ba tshol/ /zhes bya ba ni/ mchog tu mi 'gyur ba'i bde ba gang gis ma thob pa de/ dus thams cad du sdug bsngal dang ldan pa ste/ bde ba med pa'i phyir ro/ /des ci byed ce na/ sngon du gang gis don med pa dang sdug bsngal ster bar byas pa'i
<p>93b.7</p>'khor ba'i rgyur gyur pa'i 'pho ba'i bde ba de nyid tshol bar byed ces bya ba'o/ /de ltar gang zag phal pa rnams kyi bsam pa bshad par mdzad nas/ skyes bu dam pa rnams kyi rang bzhin bshad par mdzad de/ thams cad chu ni tshol bar byed pa la/ /khu byug skom yang sa la gnas pa min/ /zhes bya ba ni/ 
<p>94a</p>
<p>94a.1</p>dper na srog chags thams cad skom par gyur na yang thams cad du chu tshol bar byed de/ khyu byug ni shin tu skom par gyur na yang mdun du sa la gnas pa'i chu thams cad mi 'thung ba ji lta ba de bzhin du/ skyes bu dam pa rnams kyis mchog tu mi 'gyur ba'i bde ba ma thob kyi bar du
<p>94a.2</p>'khor ba'i rang bzhin du gyur pa'i 'pho ba'i bsam pa tsam du yang mi byed ces bya ba'i don to/ /de bzhin du rtsa ba'i rgyud las/ mi 'gyur las skyes bde ba the tshom med/ /thams cad mkhyen pas ma rig pa yis kyang / /yid la bden min chags bral bar/ /de lta na yang mi bya'o/ /zhes bya bar bcom ldan
<p>94a.3</p>'das kyis gsungs so/ /da ni sems can gyi bye brag bshad par mdzad de/ 'khor ba yi ni bde ba mi rtag pa/ /ma thob pa yang rmongs chen tshol bar byed/ /ces bya ba ni/ bzang ba dang ngan pa'i khyad par mi phyed pa'i rmongs pas/ mi rtag pa dang / thob par mi 'gyur ba'i bde ba tshol bar byed de/ bde ba de
<p>94a.4</p>nyid las khyad par du gyur pa dang / rang bzhin gyis thob par gyur na yang 'khor ba las sgrol ba'i phyir ro/ /skyes bu dam pa rnams kyis dor bar byed do/ /de nyid gsal bor mdzad de/ rgyal srid kyi ni bde ba thob nas kyang / /thar pa'i don du mkhas pas dor bar byed/ /ces bya ba'o/ /don de nyid dpe
<p>94a.5</p>dang don gyis gsal por mdzad de/ lo yi mtha' rnams su ni brgya lam na/ /bde ba'i bde ba ri dgas za byed tshol/ /zhes bya ba la/ ri dgas za byed ces bya ba ni seng ge ste/ des lo gcig gam gnyis kyi mtha' ru/ brgya lam na 'dod chags kyi bde ba tshol bar byed do/ /de nyid dus thams cad du gang
<p>94a.6</p>gis tshol zhe na/ rngo ba'i phye ma za bar byed pa yi/ /phug ron gyis ni rtag tu byed pa ste/ /zhes bya ba ni/ dus thams cad du rdo ba'i phye ma zos nas/ 'dod chags kyi bde ba tshol ba gcig pur byed do/ /de la bde ba'i khyad par gang las byung zhe na/ gnyi ga la yang mchog gi bde ba med/ /ces bya ba ni/ ri
<p>94a.7</p>dgas zos nas lo yi mthar/ /gang gis bde ba byas pa dang / /rdo ba'i phye ma zos nas dus thams cad du gang gis byas pa de gnyi ga la yang mchog tu mi 'gyur ba'i bde ba'i bde ba med de/ de ci'i phyir zhe na/ lan cig rtag tu dkar po lhung phyir bzhin/ /zhes bya ba ni/ shu kra lan cig tu 'pho ba dus thams
<p>94b</p>
<p>94b.1</p>cad du 'pho ba'i phyir ro/ /dpe bshad pa mdzad nas/ don bshad par mdzad de/ de bzhin dka' thub can dang 'dod can la/ /rmi lam dang ni sad las 'dzag pa'i phyir/ /zhes bya ba la/ dka' thub ces bya ba ni/ 'dod pa'i yon tan lnga'i longs spyod las ldog pa ste/ de gang la yod pa de dka' thub can zhes bya ba
<p>94b.2</p>bste/ nyan thos kyi sdom pa dang ldan par gyur pa zhes bya ba'i don to/ /'dod chags can zhes bya ba ni/ dus thams cad du 'dod chags la chags par gyur pa ste/ sems can thun mong ba'o/ /de gnyi ga la don dam pa'i bde ba med do/ /'o na dka' thub can la chags pa'i bde ba yod dam zhe na/ 
<p>94b.3</p>sad pa'i gnas skabs su med pa yin gyi/ bag chags kyi dbang gis rmi lam gyi gnas skabs su med par ni ma yin te/ sad pa'i gnas skabs su 'dod chags can gyis dbang po gnyis kyis bde ba myong ba ji lta ba de bzhin du/ rmi lam gyi gnas skabs su nyams su myong ba yod ces bya ba'i
<p>94b.4</p>don to/ /de bas na dka' thub can dang 'dod chags can gnyi ga la rmi lam dang sad pa'i gnas skabs su shu kra 'dzag pa'i phyir mchog tu mi 'gyur ba'i bde ba med do/ /da ni sad pa dang rmi lam gyi gnas skabs la bye brag med par bshad par mdzad de/ gnyid log la yang sbrul gyi sos
<p>94b.5</p>btab pa/ /dkar po bsdus pa med pas mi 'tsho bzhin/ /zhes bya ba ni/ dper na ji ltar sad pa'i gnas skabs su sbrul gas zos pa dang / rmi lam gyi gnas skabs su sbrul gyis zos pa'i gnyi ga 'chi ba yin gyi/ gcig ni ma yin te/ shu kra med pa'i phyir ro/ /dpe bstan nas/ don bshad par
<p>94b.6</p>mdzad de/ de bzhin stobs med ma yi skye gnas kyis/ /dka' thub nyams can la ni de yis so/ /zhes bya ba la stobs med ma zhes bya ba ni/ bud med yin la/ de'i skye gnas kyis nyams par gyur pa'i dka' thub ni 'dod chags can nyams par gyur pa ji lta ba de bzhin du/ dka' thub can
<p>94b.7</p>yang nyams par 'gyur zhes bya ba'i don to/ /de bzhin du don dam pa'i bsnyen pa las/ gnyid log pa dang sad pa'i dug ni mi shes pa'i/ /dper na skyes bu'i lus la sbrul gyi mche bas btab/ /de bzhin du ni yid bzhin nor bu'i byang chub sems/ /de nyid med la bud med b+ha ga'i sbrul gyis btab/ /
<p>95a</p>
<p>95a.1</p>ces bya bar gsungs so/ /de ltar sems kyi skyon brjod par mdzad nas/ yon tan bshad par mdzad de/ rdo dreg skud pa'i gos ni me nyid kyis/ /bsregs na dag par gyur pa ji bzhin du/ /zhes bya ba ni/ dper na rdo dreg gi skud pas byas pa'i gos ni me yi nang du bcug na me
<p>95a.2</p>yis dag par byed kyi tshig par mi byed pa ji lta ba de bzhin du thabs dang ldan par gyur pa'i skyes bu chen po'i sems ni/ las kyi phyag rgya'i sbyor bas dag par 'gyur gyi/ 'pho bar ni mi 'gyur ro/ /de nyid bshad par mdzad de/ de bzhin du ni skyes bu rnams la ni/ /shes rab ye shes kyis ni dam pa'i sems/ /
<p>95a.3</p>zhes bya ba'o/ /don de nyid don dam pa'i bsnyen pa las/ ji ltar rdo yi dreg pa me yis gdungs pa ni/ /zhu bar 'gyur gyi thal ba ru ni mi 'gyur ro/ /de bzhin chu skyes sbyor bas mchog gi byang chub sems/ /rtsol ldan rnams la 'di ni rang bzhin gyis dag 'gyur/ /zhes bya ba ste/ byang chub sems dpa'
<p>95a.4</p>'jig rten mgon pos gsungs pas/ de bas na gang gis don med par byas pa de nyid kyis khyad par du 'gyur bar bshad par mdzad de/ me yis reg pa'i dngul chu rab 'bros kyi/ mi g.yo bar ni mi 'gyur ji bzhin du/ /zhes bya ba ni/ dpe bstan nas don bshad par mdzad de/ de bzhin du ni
<p>95a.5</p>skye gnas reg pa las/ /dkar po yang ni rtag tu thabs med 'gyur/ /zhes bya ba ni/ bud med kyi skye gnas kyi sbyor bas/ yid bzhin gyi nor bu rin po che'i rang bzhin du gyur pa'i byang chub kyi sems ni 'pho bar 'gyur na/ 'khor ba'i rang bzhin yin gyi/ mchog tu mi 'gyur ba'i bde ba'i thabs su
<p>95a.6</p>mi 'gyur ro/ /gal te las kyi phyag rgyas byang chub kyi sems don med par gyur pa de lta na ni/ rgyu de dang de las phan thogs pa'i rang bzhin du gyur par ci'i phyir bcom ldan 'das kyis gsungs she na/ brjod par mdzad de/ sman la sogs pa rnams kyi stobs kyis ni/ /g.yo yang me yi reg pas de
<p>95a.7</p>bcings bzhin/ /de bzhin shes rab yang dag sbyor ba yi/ /dkar po dag ni shin tu rnal 'byor gyi/ /zhes bya ba ni/ me gang gis dngul chu 'bros par byed pa/ sman gyi sbyor bas g.yo ba'i rang bzhin du gyur pa'i/ dngul chu de nyid kyis bcings par byed pa ji lta ba de bzhin du/ las kyi phyag rgya gang
<p>95b</p>
<p>95b.1</p>gis byang chub kyi sems 'pho bar byas pas/ sbyor ba'i yan lag drug dang ldan par gyur pa'i rnal 'byor pa rnams kyis 'pho ba'i rang bzhin du gyur pa'i sems ni/ las kyi phyag rgya de nyid kyis mchog tu mi 'gyur ba'i ye shes kyi rang bzhin du byed do/ /de bas na thabs dang ldan par gyur pa rnams
<p>95b.2</p>la/ las kyi phyag rgya yon tan du gyur pa de bzhin gshegs pas gsungs pa yin gyi/ las dang po pa rnams la ni ma yin no/ /de bzhin du don dam pa'i bsnyen pa las/ bud med sbyor ba dman pas thar pa'i bde ba med/ /bud med sbyor ba dman pas srid pa'i sdug bsngal med/ /de bas rang gi blo
<p>95b.3</p>yis legs par dpyad nas ni/ /sngags pas gang la mos pa de nyid blang bar gyis/ /zhes gsungs so/ /slar yang de nyid las/ 'dod chags gang nyid kyis ni sems can ltung byed pa/ /de nyid kyis ni rnal 'byor srid pa'i pha rol 'gro/ /dug gang zhig gis sems can rnams ni 'chi byed de/ /dug
<p>95b.4</p>sngags shes pas de nyid kyis ni nad 'joms byed/ /ces bya bar gsungs so/ /mchog tu mi 'gyur ba'i ye shes de gar gnas she na/ bshad par mdzad de/ me dag shing la rtag tu gnas kyang ni/ /bcad dang dbye ba'i thabs kyis mi mthong ste/ /zhes bya ba ni/ dper na shing la gnas pa'i me khyad par
<p>95b.5</p>du gyur pa'i thabs ma shes par/ brdungs pa dang / btags pa dang / bcad pa la sogs pa yis mi mthong ngo / /'o na de la rnam pa thams cad du med dam zhe na/ mda' dang gtsub stan lag pas bsrubs pa yis/ /de la gnas pa de ni mthong ba bzhin/ /zhes bya ba ni/ bcad pa la sogs
<p>95b.6</p>pa'i thabs kyis/ shing la gnas pa'i me ni byis pa rnams kyis mi mthong ste/ me nyid ni shing de nyid la gnas pa'i mda' dang / gtsub stan la sogs pa khyad par du gyur pa'i thabs kyis mkhas pa rnams kyis mthong ba'o/ /de don ci la dgongs she na/ de bzhin du ni sems kyi snang ba ni/ /
<p>95b.7</p>rtog pa bsgom pa'i thabs kyis mi mthong ste/ /zhes bya ba ni sems can gyis rang gi sems kyi 'od gsal ba gang yin pa de mi mthong ste/ gang gis mi mthong zhe na/ thig le dang nA da la sogs pa'i bsgom pa'i thabs kyis mthong bar mi 'gyur ro/ /rnam pa thams cad du mi mthong ngam zhe na/ 
<p>96a</p>
<p>96a.1</p>bshad par mdzad de/ de nyid kho nar de nyid mthong ba yin/ /brkyang ma ro ma gcig tu sbyor bas so/ /zhes bya ba las/ g.yas pa dang g.yon pa gcig tu sbyor ba yin la/ a wa d+hU tI'i nang du srog gi rlung zhugs pa ste/ des mchog tu mi 'gyur ba'i bde ba thob par 'gyur gyi/ thabs
<p>96a.2</p>gzhan gyis ni ma yin no/ /de bas na phyag rgya chen mo'i dngos grub bsgrub par 'dod pa'i rnal 'byor pas bla ma dam pa'i zhal nas ma nor ba'i lam shes par bya'o/ /de ci'i phyir zhe na/ lam ma shes pa'i rnal 'byor pas mchog tu mi 'gyur ba'i ye shes thob par mi 'gyur te/ mchog tu mi 'gyur ba'i
<p>96a.3</p>ye shes ma thob par bla na med pa yang dag par rdzogs pa'i byang chub thob par mi 'gyur ro/ /de nyid bshad par mdzad de/ lam dang bral ba yis ni de nyid thob mi 'gyur/ /de bzhin gshegs pa yis ni gang gsungs pa/ /zhes bya ba ni/ bsgom bya dang sgom pa po dang bral ba'i rdzogs pa'i rim
<p>96a.4</p>pa'i rang bzhin du gyur pa'i lam ma thob pa rnams kyis/ de bzhin gshegs pas gsungs pa'i de kho na nyid thob par mi 'gyur ro/ /de kho na nyid gang zhe na/ bcu drug dang ni bzhi yi rab dbye ba/ /zhes bya ba ni/ lhan cig skyes pa'i sku la sogs pa'i dbye bas/ rnam pa bzhi'i rang bzhin du
<p>96a.5</p>gyur pa ste/ de nyid sngon du brjod pa'i rim pas bzhi po bzhis phye nas bcu drug gi rang bzhin du 'gyur ba'o/ /de lta bur gyur pa'i don dam pa'i de kho na nyid yin gyi/ 'jig rten gyi dngos grub brgyad dang / 'dar ba dang ba spu ldang ba la sogs pa ni ma yin no/ /don dam pa'i de kho na nyid rgyu gang
<p>96a.6</p>gis ma mthong zhe na/ sna tshogs rnam rtog lam zhes bya ba ni thig le dang nA da la sogs pa dang / 'khor lo dang zad par sa la sogs pa ste/ rnam par rtog pa'i lam des rnam par mi rtog pa'i mchog tu mi 'gyur ba'i ye shes thob par mi 'gyur ro/ /de ci'i phyir zhe na/ rgyu ji lta bu yin pa
<p>96a.7</p>dang / 'bras bu de dang 'dra bar gyur pa'i phyir ro/ /de bzhin du dpal dgyes pa'i rdo rje'i rtsa ba'i rgyud las/ ci 'dra ci bzhin rgyu bzhin pa/ /de 'dra de bzhin 'bras bur 'gyur/ /khre tshe rnams las sA lu ni/ /nam yang skye bar mi 'gyur ro/ /zhes bya ba ni/ bcom ldan 'das kyis gsungs so/ /'o na
<p>96b</p>
<p>96b.1</p>rgyud kyi rgyal po de dang de las thig le nA da bsgom pa ni de bzhin gshegs pas ma gsungs sam zhe na/ bskyed pa'i rim pa dag tu gsungs pa ste/ /zhes bya ba ni/ 'dod pa'i khams la sogs pa skyed par byed pas na/ bskyed pa yin la yang na mi rnams kyi skye ba dang mthun pas na skyed pa'o/ /
<p>96b.2</p>ji ltar bsgoms pa de bzhin du 'bras bu ster bas na bskyed pa'i rim pa de rgyud kyi rgyal po las/ de bzhin gshegs pas gang gsungs pa de'i don 'chad par 'gyur bas bshad par bya'o/ /'o na bskyed pa'i rim pa rtog pa dang bcas pa yin na/ rdzogs pa'i rim pa ji lta bu yin zhe na
<p>96b.3</p>bshad par mdzad de/ hUM phaT yi ge la sogs rtog spangs pa'i/ /rdzogs pa'i rim pa'i rnal 'byor de nyid de/ /zhes bya ba ni/ yi ge hUM dang phaT la sogs pa'i sgras/ /A li las zla ba dang kA li las nyi ma rnam par rtog pa dang bral ba ste/ rang bzhin nyid kyis rdzogs par bskyed pas na rdzogs pa yin la/ 
<p>96b.4</p>yang na rtog pa thams cad rdzogs par 'gyur bar nyams pas 'gyur bas na rdzogs pa ste/ rim pa ji lta bar lhan cig skyes pa'i sku la sogs pa dang ldan pas na rim pa ste/ 'jig rten gyi spyod pa dang / 'jig rten las 'das pa'i spyod pa ro mnyam pa nyid du gyur pas na rnal 'byor pa zhes bya ba'o/ /
<p>96b.5</p>de ltar rdzogs pa'i rim pa'i rnal 'byor gang yin pa de de kho na nyid do zhes bya bar bcom ldan 'das kyis gsungs so/ /ci'i phyir gsungs she na/ de nyid la ni sgrub pa gzhan dag min/ /zhes bya ba ni/ mchog tu mi 'gyur ba'i ye shes kyi de kho na nyid bsgrub pa'i don du rdzogs pa'i rim pa'i rnal 'byor
<p>96b.6</p>gyis sgrub par byed pa de bzhin gshegs pas gsungs pa yin gyi/ gzhan dag min zhes bya ba ni thig le nA da la sogs pa ma yin no/ /de bas na don dam pa'i de kho na nyid ni rnam par mi rtog pa'i de kho na nyid kyis sgrub par byed la/ rnam par mi rtog pa'i de kho na nyid ni thig le dang nA da la sogs pa'i
<p>96b.7</p>rnam par rtog pa'i lam gyis 'grub par mi 'gyur zhes bya ba ste/ de bzhin gshegs pa'i thugs dgongs so/ /'o na rdzogs pa'i rim pa'i lam de ji lta bu yin zhe na/ bshad par mdzad de/ du ba la sogs mtshan ma dag dang ni/ /zhes bya ba la/ du ba la sogs mtshan ma zhes bya ba ni/ du ba dang / smig
<p>97a</p>
<p>97a.1</p>rgyu dang / mkha' gsal dang / mar me dang / 'bar ba dang / zla ba dang / nyi ma dang / sgra gcan dang / glog dang sna tshogs gzugs zhes bya ba ste/ rtags yin la thog mar dge ba'o/ /des ci 'grub ce na/ dbus ma srog dang rtsol ba 'bab pa dang / /zhes bya ba ni/ mtshan ma bcu
<p>97a.2</p>mthong nas srog gi rlung gis lam g.yas pa dang g.yon pa bor nas/ thams cad du dbus ma 'bab par byed de/ bar du dge ba'o/ /gzhan yang / rig pa'i brtul zhugs rdo rje lhung min dang / /zhes bya ba ni rig pa zhes bya ba ni las kyi phyag rgya'o/ /brtul zhugs zhes bya ba ni de la snyoms par zhugs pa
<p>97a.3</p>ste/ las kyi phyag rgya'i yang dag sbyor bas kyang / rdo rje lhung bar mi 'gyur ba gang yin pa de tha mar dge ba'o/ gzhan yang / de bzhin steng du dkar po dag dang ni/ /zhes bya ba la/ dga' ba la sogs pas steng nas 'ongs pa ji lta bu de bzhin du rgyu
<p>97a.4</p>mthun pa la sogs pas steng du song bar gyur pa'o/ /de ltar thog mar dge ba dang / bar du dge ba dang / tha mar dge ba'i lam gyi don dam pa'i de kho na nyid thob par 'gyur gyi/ thog mar mi dge ba dang / tha mar mi dge bas ni ma yin no/ /de bzhin du don dam pa'i bsnyen pa las/ rdo rje blang ba dag ni dang
<p>97a.5</p>por gsungs pa ste/ /rdo rje me la srog zhugs pa ni gnyis pa'o/ /dpal ldan byang chub sems ni mi 'gyur gsum pa yin/ /'di dag nyid ni dge ba'i brtul zhugs chen po'o/ /zhes bya ba gsungs so/ /lam de lta bu ston pas ci 'grub ce na/ lam de dag gi rnal 'byor pa yis ni/ /sangs rgyas rnams kyi
<p>97a.6</p>bde ba thob par 'gyur/ /zhes bya ba la/ lam 'di dag ni zhes bya ba ni/ du ba la sogs pa'i rtags dang ldan pa dang / dus thams cad dbus mar srog gi rlung 'bab pa dang / las kyi phyag rgya'i sbyor bas rdo rje mi ltung ba dang / byang chub kyi sems steng du gang gis 'gro bar byed pa'i don dam par lam
<p>97a.7</p>de yin la/ lam de'i mthus rnal 'byor pas sangs rgyas rnams kyi thugs su gyur pa thob par gyur pa'o/ /de gang yin zhe na/ mchog tu mi 'gyur mngon par brjod pa'am/ /pho nya mo kun lhan cig skyes pa'o/ /zhes bya ba ni de'i mtshan nyid du gsungs pa'o/ /'o na rdzogs pa'i rim pas 'di
<p>97b</p>
<p>97b.1</p>dag la sogs pa de kho na nyid thob par gyur pa de lta na ni/ bskyed pa'i rim pa ni ci'i phyir bcom ldan 'das kyis gsungs she na/ gzugs la sogs pa'i rtog pa rnams dang ni/ /dkyil 'khor 'khor lo la sogs bsgoms goms pa/ /'jig rten pa yi dngos grub 'grub 'gyur gyi/ /'dod
<p>97b.2</p>pa'i dngos grub chen po ma yin no/ /zhes bya ba ni/ gzugs dang kha dog dang ldan pa'i yi dam gyi lha'i dkyil 'khor gyi 'khor lo dang / thig le dang nA da la sogs pa'i goms pa'i stobs kyis/ ri lu dang mig sman la sogs pa'i 'jig rten gyi dngos grub 'grub par 'gyur te/ 
<p>97b.3</p>'dod pa'i dngos grub ces bya ba ni/ phyag rgya chen po'i dngos grub yin la/ de bskyed pa'i rim pa'i stobs kyis 'grub par mi 'gyur zhes bya ba ste nges pa'o/ /de bas na 'jig rten gyi dngos grub 'grub pa'i phyir rgyud de dang de las bcom ldan 'das kyis bskyed pa'i rim pa gsungs pa
<p>97b.4</p>yin gyi/ 'jig rten las 'das pa'i phyag rgya chen po'i dngos grub bsgrub pa'i phyir ni ma yin no/ /lam 'di lta bu gang nas 'gyur zhe na/ bla ma dam pa'i drin gyis lam dag ni/ /slob ma dag pa rnams la 'gyur ba yin/ /zhes bya ba ni/ yon tan gyis lci bar gyur pas na bla ma ste/ dus thams cad
<p>97b.5</p>du rtag pa'i ngo bos yod pas na dam pa yin la/ 'jig rten las 'das pa'i yon tan dang ldan pa zhes bya ba'i don to/ /slob ma zhes bya ba ni dul bar gyur pa dang / bslab pa bsrung bar nus pas na slob ma ste/ bu dang chung ma dang lus po la sogs pa la ltos pa med pa dang / rtsa ba'i ltung
<p>97b.6</p>ba la sogs pa dang bral bar gyur pas na dag pa ste/ de lta bur gyur pa'i slob ma la/ bla ma dam pa'i drin gyis don dam pa'i lam thob par 'gyur ba'o/ /slob ma de bsam pa ji lta bu dang ldan zhe na/ gang zhig sems can rnams la snying brtse dang / /gzhan gyi bya ba bzang la rtag tu
<p>97b.7</p>'grus/ /zhes bya ba ni/ gang gis dus thams cad du sems can thams cad la bu gcig pa lta bur lta bar byed pa dang / rang gi bya ba bor nas 'jig rten 'di dang 'jig rten pha rol du phan 'dogs pa'i rang bzhin du gyur pa'i gzhan gyi bya ba bsgrub par brtson 'grus dang ldan pa de don dam
<p>98a</p>
<p>98a.1</p>pa'i de kho na nyid bstan par snod du rung ba yin gyi/ gzhan rnams la ni ma yin no/ /gal te slob ma de lta bu med na/ gzhan ma la man ngag bstan pa la skyon ci yod ce na/ lam bzang rin chen 'di ni gzhan byin na/ /bag med pa yi sems can dag la ni/ /zhes bya ba
<p>98a.2</p>la/ bag med pa zhes bya ba ni/ bza' ba dang bsrung ba'i dam tshig dang bral ba ste/ de la lam rin po che byin na don med par 'gyur ro/ /ci'i phyir zhe na/ rang gi khyim gyi 'brog dgon la gnas pa/ /yul ngan chom rkun gyis ni 'phrog par byed/ /ces bya ba'o/ /gzhan yang gang gis 'phrog ce
<p>98a.3</p>na/ the tshom dag dang 'gyod pa gnyid dang ni/ /le lo dag dang khengs pa'i rkun ma yis/ /zhes bya ba la/ the tshom zhes bya ba ni/ don dam pa'i de kho na nyid yin nam ma yin snyam pa'i sems te/ yang na 'jig rten gyi dngos grub bsgrub par bya ba'am/ 'jig rten las 'das pa'i dngos grub
<p>98a.4</p>bsgrub par bya zhes bya ba ni/ the tshom za bar byed de sems la nges pa med do zhes bya ba'i don to/ /'gyod pa zhes bya ba ni/ bdag lta bus bla na med pa'i byang chub thob pa mi srid snyam pa'i sems te zhes bya ba'o/ /gnyid ces bya ba ni/ nyin mtshan du de nyid mi sgom zhes bya ba'o/ /le lo
<p>98a.5</p>zhes bya ba ni thob ma thag tu mi sgom ste/ phyi nas bsgom par bya zhes bya ba'i sems so/ /khengs pa zhes bya ba ni/ bstan bcos la sogs pa dang / 'jig rten gyi de kho na nyid kyis nga rgyal byed pa'o/ /de dag la sogs pa'i skyon rnams kyis lam gyi rin po che 'phrog par byed do zhes bya ba'i don
<p>98a.6</p>de nyid bshad par mdzad de/ rang khyim bza' yi nang na bzhugs pa la/ /lam bzangs rin chen dag ni 'phrog par byed/ /ces bya ba'o/ /gzhan yang sus 'phrog ce na/ srog gcod pa dang brdzun dang ma byin len/ /gzhan gyi bud med dag dang tshig rtsub dang / /phra ma tshig 'khyal dang ni mnar
<p>98a.7</p>sems dang / /gnod sems lta ba ngan pa'i rkun ma dang / /yod pa'i sdig dang nye ba'i sdig dag dang / /zhes bya ba la/ yod pa'i sdig ces bya ba ni srog gcod pa la sogs pa bzhi ste/ nye ba'i sdig ces bya ba ni chang 'thung ba dang / cho lo dang kha na ma tho ba'i zas dang / tshig ngan brjod pa dang / 'byung
<p>98b</p>
<p>98b.1</p>po'i chos dang / kla klo'i chos so/ /gsod dang 'khu ba dbang po mngon zhen dang / /zhes bya ba la/ bud med gsod pa dang / skyes bu gsod pa dang / byis pa gsod pa dang / ba lang gsod pa dang / gzugs brnyan la sogs pa 'jig pa'o/ /'khu ba zhes bya ba ni/ gtso bo la 'khu ba dang / grogs
<p>98b.2</p>po la 'khu ba dang / dge 'dun la 'khu ba dang / sangs rgyas la 'khu ba dang / dbugs 'byin pa la 'khu ba'o/ /dbang po mngon zhen zhes bya ba ni/ gzugs la zhen pa dang / sgra la zhen pa dang / dri la zhen pa dang / ro la zhen pa dang / reg bya la zhen pa dang / lnga po 'di dag ces bya ba ni/ nyi shu rtsa lnga ste/ 
<p>98b.3</p>rkun ma de yis rin po che ni rtag tu 'phrog par byed/ /ces bya ba'o/ /gzhan yang / shin tu bza' ba dang ni btung ba yi/ /sna tshogs longs spyod du ma'i rkun ma nges/ /zhes bya ba des/ ma zhu ba'i nang byed pa dang / smyon par byed pa'i bza' ba dang btung ba ste/ byug pa dang rgyan la sogs pa'i
<p>98b.4</p>chom rkun de rnams kyis/ su la 'phrog par byed ce na/ brtson 'grus ldan yang 'phrog par byed pa ni/ /zhes bya ba ni/ gnyis su med pa'i ye shes bsgom par nus na yang 'dod pa'i yon tan lngas 'grub par mi ster ro/ /de bas na gnyis su med pa'i ye shes nyams su myong ba'i bar
<p>98b.5</p>du las dang po pas de rnams la dug bzhin du blta bar bya'o/ /sna tshogs longs spyod de rnams kyis ji ltar 'phrog par byed ce na/ bag med brgyal bar gyur pa ji bzhin no/ /zhes bya ba ni/ dpe bstan par mdzad de/ dper na bag med pa'i spyod pa byed pa dang / dug la sogs pa brgyal
<p>98b.6</p>ba dran pa med par gyur pa ji lta ba de bzhin du/ 'dod pa'i yon tan lnga la longs spyod pas sems ni gnyis su med pa'i ye shes mi dran te/ 'dod pa'i yon tan lnga de nyid bsam par byed ces bya ba'i don to/ /de bas na 'khor ba'i bde ba la ltos pa med pa'i rnal 'byor pa rnams la phyag rgya
<p>98b.7</p>chen po'i dngos grub 'grub par 'gyur gyi 'khor ba la zhen pa'i sems kyis ni ma yin no/ /de ltar phyi'i longs spyod la skyon brjod par mdzad nas nang gi skyon brjod par mdzad de/ bdag nyid kyis ni yongs su ma brtags pa/ /g.yo can gzhan dag la ni shes phyir bstan/ /zhes bya ba ni/ gang gis
<p>99a</p>
<p>99a.1</p>rnam pa gsum du rang bzhin du gyur pa'i rang gi shes rab kyis gnyis su med pa'i ye shes brtag par ma byas pa des/ 'dod chags la sogs pa'i skyon dang ldan par gyur pa'i g.yo sgyu can gzhan la/ the tshom mi za ba'i phyir ston par byed do/ /de la skyon ci yod ce na/ rin thang
<p>99a.2</p>med pa ma yin zhes/ /de yi tshig gis rin chen dor bar byed/ /ces bya ba ni/ dper na rin thang med pa'i nor bu rin po che'i mtshan nyid gang gis mi shes pa des bzang ngan shes par bya ba'i phyir/ g.yo sgyu can gzhan ma la bstan te/ des kyang rang 'dod pa'i phyir ram/ yang na kho la don mi
<p>99a.3</p>'grub par bya ba'i phyir/ rin po che la smod par byed pa de mi bzang zhes bya ba'i don to/ /pha rol pos de'i tshig gis kyang yid bzhin gyi nor bu rin po che dor bang byed pa ji lta ba de bzhin du mi mkhas pa'i slob ma la bla ma dam pas gnang ba'i lam gyi yid bzhin gyi nor bu rin po ni don med par
<p>99a.4</p>'gyur ro/ /de bas bla ma dam pa snod du rung bar gyur pa'i slob ma la lam gyi rin po che ster ba yin gyi/ byis pa dang bud med la sogs pa'i sems dang 'dra bar gyur pa rnams la ni ma yin no/ /'o na lam gyi rin po che de rig pa'i dpyad pa dang bral ba yin nam zhe na/ rin chen rtog mkhas gang
<p>99a.5</p>zhig gis/ /rin chen bzang po yongs rtogs byed/ /de yi rnam dag tshig gis ni/ /rang gi rin chen shes par bya/ /zhes bya ba ni/ dper na skyes bu dam pa gang zhig gis rin po che bzang ngan shes pa dang / sngon du rin po che brtags par byas pa de'i tshig gis rin po che'i mtshan nyid shes
<p>99a.6</p>par bya'o/ /de bas na gang gis gnyis su med pa'i ye shes nyams su myong ba dang / sems can thams cad snying rje byed pa de'i tshig gis gnyis su med pa'i ye shes kyi mtshan nyid shes par bya'i/ rang gis mi shes pa dang / sems can thams cad la slu bar byed pa po'i tshig gis ma yin
<p>99a.7</p>no/ /gzhan yang shes rab kyi pha rol tu phyin pa'i bdud kyi le'u las/ bdud kyi mtshan nyid de bzhin gshegs pas gang gsungs pa/ de yang rnal 'byor pas shes par bya zhes bya ba bshad par mdzad de/ rdzogs sangs rgyas dang byang chub sems rnams dang / /pha dang ma ni bu mo
<p>99b</p>
<p>99b.1</p>sring mo dang / /bu dang spun dang chung ma 'dod rnams kyis/ /gzugs kyi bdud kyis bgegs ni byed par gyur/ /zhes bya ba ni/ pha dang ma la sogs pa'i re ba 'khor ba la phan thogs par gyur pa ji lta ba de bzhin du phyag rgya chen po'i dngos grub de nyid skyon du 'gyur ba'o/ /de bas na 'khor
<p>99b.2</p>ba'i rgyur 'gyur ba'i de dag la sogs pa'i re ba dor nas/ phyag rgya chen po'i dngos grub 'grub par 'gyur gyi/ de dag la sogs pa'i bsam pas ni ma yin no/ /de'i don bshad par mdzad de/ de bas bla ma dam pas byin pa yi/ /lam bzangs rin chen slob mas nan tan gyis/ /rkun ma rtsa
<p>99b.3</p>lag yongs su spangs byas la/ /shin tu legs par sba bar bya ba'o/ /zhes bya ba ni/ de ltar brjod pa'i rim pas bla ma dam pas gnyis su med pa'i ye shes kyi thabs gang la gnang bar gyur ba de/ rtsa lag la sogs pa'i chom rkun rnams las bros nas mngon sum du ma gyur gyi bar du gsang
<p>99b.4</p>bar bya'i/ gzhan rnams la ni bstan par mi bya'o/ /de bzhin du phyi rol du 'khor ba la sogs pas ni bla na med pa'i byang chub kyi rgyu ru gzhan rnams kyis/ gang 'dod pa de la sun dbyung bar brjod par mdzad de/ thar pa'i don du dpa' bo'i rim pa dang / bdag byin gyis brlab pa'i rim pa
<p>99b.5</p>lam ma yin/ zhes bya ba la/ dpa' bo'i rim pa zhes bya ba ni/ ro langs la sogs pa dang / dur khrod la sogs par gnas pa'o/ /bdag byin gyis brlab pa'i rim pa zhes bya ba na sangs rgyas dang byang chub sems dpa' la sogs pas byin gyis brlabs pa'i gnas la 'khod pa'o/ /phung po
<p>99b.6</p>la sogs pa nyon mongs par byed pa 'di dag gi lam ni rab tu mi gnas pa'i mya ngan las 'das pa'i lam du mi 'gyur ro/ /'o na don dam pa'i lam gang yin zhe na/ shin tu rnam par dag pa'i rim gcig pa/ thar pa'i ched du zhes bya ba la/ shin tu rnam par dag pa'i rim pa zhes bya ba ni/ 
<p>99b.7</p>rtog pa thams cad las 'das pa'i nyams su myong ba'i rang bzhin stong pa nyid yin te/ bla na med pa'i byang chub kyi lam de nyid gcig pur gsungs so/ /gang gis gsungs she na/ sangs rgyas rnams kyis bstan zhes bya ba ni/ de bzhin gshegs pa nyid kyis mngon sum du mdzad nas/ phyag rgya chen
<p>100a</p>
<p>100a.1</p>po'i dngos grub thob par bya ba'i phyir sems can thams cad la de nyid bstan to/ /shin tu rnam par dag pa'i lam de nyid ji lta bu yin zhe na/ mtshams med lnga po dag ni byas pa rnams/ /bde bar gang zhig dbang gi don gyis ni/ /thabs dang shes rab bdag nyid rgyud rnams las/ /
<p>100a.2</p>rgyal ba'i dbang po rnams kyis yang dag gzung / /zhes bya ba ni mtshams med pa lnga'i las gang rnams kyis byas pa'i mi de thabs dang shes rab kyi rang bzhin du gyur pa'i rgyud las/ bcom ldan 'das rdo rje 'dzin pas gzung ste/ phyag rgya chen po'i dngos grub de rnams las ma bkag ces bya ba'i
<p>100a.3</p>don to/ /ji ltar gzung zhe na/ bde ba gang zhig dbang gi don gyis ni/ /zhes bya ba la/ dbang zhes bya ba ni/ bzhi pa slar yang de bzhin te/ /zhes bya ba'o/ /de'i don zhes bya ba ni/ mchog tu mi 'gyur ba'i ye shes so/ /de rnams la phyag rgya chen po'i dngos grub gsungs so/ /de la don ni 'di yin te/ 
<p>100a.4</p>gang gis sngon du mtshams med pa lnga'i las byas pa de theg pa chen po bka' gsang sngags la zhugs nas mchog tu mi 'gyur ba'i bde bas med par byas nas/ phyag rgya chen po'i dngos grub la snod du rung bar de bzhin gshegs pas gsungs kyi/ theg pa chen po bka' gsang sngags la
<p>100a.5</p>zhugs nas mtshams med pa lnga'i las byed pa ni ma yin no/ /da ni dpa' bo'i rim pa la sogs pa'i nges pa'i don du bshad par mdzad de/ phyi rol du ni dpa' bo'i rim min gyi/ /'di ni lus dang srog ni zad par gsungs/ /zhes bya ba ni/ drang ba'i don gyis phyi rol du dpa' bo'i rim pas gang
<p>100a.6</p>yin pa de nges pa'i don du ni ma yin te/ nges pa'i don du dpa' bo'i rim pa ni lus po la dbugs nyi khri chig stong drug brgya 'gags pa zhes bya ba'o/ /de bzhin du rgyud kyi rgyal po ye shes kyi le'u las/ dpa' bo gang yin mnyam dang mi mnyam lam du srog dang thur sel gang gis gsod
<p>100a.7</p>par byed/ /nyams pa gang yin rtsa gsum la gnas rlung gi mtha' med dbus su gang gis nyams par byed/ /sbyin bdag gang yin bla mar rang lus bu dang khyim thab la sogs gang gis kun sbyin pa'o/ /ngan pa gang yin slu bar byed dang rang gi snying gar snyigs mar sems bzung gang zhig g.yo
<p>100b</p>
<p>100b.1</p>sgyu can/ /zhes bya ba ste/ bcom ldan 'das kyis gsungs so/ /de ltar dpa' bo'i rim pas nges pa'i don bshad pa mdzad nas/ bdag gis byin gyis brlabs pa'i rim pa'i nges pa'i don bshad par mdzad de/ bdag gis byin gyis brlabs te stong pa ru/ /khams gsum po ni bstan pa
<p>100b.2</p>zhes bya'o/ /nam mkha' khams gsum po gzugs sna tshogs kyi rang bzhin du gyur pa gang mthong ba de bdag gis byin gyis rlob pa ste/ rang gi khams gsum gyi rang bzhin du gyur pa'i rang bzhin du mthong ba zhes bya ba'i don to/ /de ltar gnyis su med pa'i ye shes kyi lam bstan par
<p>100b.3</p>mdzad nas/ 'khor ba dang mya ngan las 'das pa'i 'brel pa bshad par mdzad de/ 'khor ba snying po med pa de zad las/ /de nas sangs rgyas nyid 'bras mi rnams la/ /zhes bya ba ni/ bde 'gro dang ngan 'gro las 'khor bar byed pas na 'khor ba zhes bya'o/ /'khor ba de rtag par gyur pa'i
<p>100b.4</p>dngos po med pa ste/ mi rtag pa zhes bya ba'i don to/ /'khor ba de mi rtag pa nyid kyis zad par gyur na/ mi rnams kyis bla na med pa'i byang chub thob par 'gyur ba'o/ /de bas na 'khor ba las mya ngan las 'das pa gzhan min pa dang 'khor ba de nyid kyang mya ngan las 'das pa ni ma yin no/ /
<p>100b.5</p>de bzhin du/ srid pa gsum po yongs shes pa/ /mya ngan 'das par yongs su brjod/ /ces bya bar gsungs so/ /gal te gang 'khor ba de nyid mya ngan las 'das pa yin pa de lta na ni skyon ci yod ce na/ brjod par bya ste/ gal te 'khor ba de nyid mya ngan las 'das pa yin pa de lta na ni/ 
<p>100b.6</p>'khor ba la gnas pa'i sems can rnams kyis skye ba dang 'chi ba'i sdug bsngal bor nas sngon 'di nyid du sangs rgyas su gyur pa ste/ gal te de bzhin du yin pa de lta na ni/ de bzhin gshegs pas sems can rnams la bla na med pa'i byang chub thob pa'i phyir chos kyi phung po brgyad
<p>100b.7</p>khri bzhi stong gang bka' stsal par gyur pa de don med par 'gyur ba'o/ /de bas 'khor ba las ma gtogs par mya ngan las 'das pa gzhan gang zhig yod pa de lta na ni sems can rnams kyi rgyu las sangs rgyas rnams 'bras bur mi 'gyur te/ gang sems can de rnams yin la/ 
<p>101a</p>
<p>101a.1</p>gang de nyid sangs rgyas rnams shes bya ba'o/ /dper na sa bon nyams pa las myu gu mi skye ba dang / sa bon ma nyams pa las kyang myu gu mi skye ba de bzhin du/ 'khor ba pa rnams kyi phung po rnams dang / sangs rgyas pa rnams kyi mtshan rnams kyi mtshan nyid shes
<p>101a.2</p>par bya'o/ /de nyid bshad par mdzad de/ chu shing gi ni 'bras bu smin pa bzhin/ /chu shing nyams pas yang dag 'byung bar 'gyur/ /zhes bya ba ni chu shing nyams pa'i dus su chu shing gi 'bras bu skye ba ji lta ba de bzhin du 'khor ba nyams pa'i dus su mya ngan las 'das pa shar bar gyur pa'o/ /de ltar
<p>101a.3</p>'khor ba dang mya ngan las 'das pa'i mtshan nyid bshad par mdzad nas/ de dag gi bag chags kyi mtshan nyid bshad par mdzad de/ sdig pa dang ni shing srin sems can rnams/ /gang las byung ba de rnams de nyams byed/ /de ltar rnal 'byor gyi ni sems de yis/ /sgyu ma dag ni rnam par nyams
<p>101a.4</p>par byed/ /ces bya ba la/ dper na sdig pa dang shing srin la sogs pa'i sems can rnams dngos po gang las skyes pa'i phyi nas de rnams kyis dngos po de nyid zad par byed pa ji lta ba de bzhin du/ gnyis su med pa'i ye shes kyi rang bzhin du gyur pa'i sems can 'khor ba'i bag chags las
<p>101a.5</p>skyes nas/ 'khor ba'i bag chags de nyid kyis nyams par byed pa'o/ /'o na 'khor ba'i bag chags kyi rgyu las gal te mya ngan las 'das pa'i sems skyes par gyur pa de lta na ni/ rgyu 'bras bu tha dad par mi 'gyur ram zhe na/ brjod par bya ste/ 'khor ba'i rang bzhin du gyur pa'i bag
<p>101a.6</p>chags kyi rang bzhin du gyur ba'i sems dang / mya ngan las 'das pa'i sems 'di dag la rten dang brten pa'i 'brel ba yin gyi/rgyu dang 'bras bu'i 'brel ba ni ma yin no/ /dper na shing gi rten las shing srin gyi ngo bos shing srin skye ba yin gyi/ shing gi ngo bo bems po'i rang bzhin gyis ni ma yin no
<p>101a.7</p>zhes bya ba'o/ /mya ngan las 'das pa'i sems ji lta bu yin zhe na/ gnyis med dang ni mi g.yo rigs med dang / /'dod dang mchog tu mi 'gyur 'dod chags che/ /dngos po dang ni dngos min dngos med pa/ /ye shes dang ni sems dpa' kun du bzang / /zhes bya ba la/ gnyis med ces bya ba
<p>101b</p>
<p>101b.1</p>ni gzung ba dang 'dzin pa la sogs pa ste/ de so so'i ngo bos gang gis dor bar de gnyis su med pa zhes bya'o/ /gnas gzhan du mi 'gro bas na mi g.yo bas te/ dus thams cad du rang gi gnas mi 'dor ba zhes bya ba'i don to/ /rigs zhes bya ba ni thabs dang shes rab kyi phyogs te/ zhen pa'i
<p>101b.2</p>phyogs de dang bral bas na rigs med pa zhes bya ba'o/ /phyag rgya chen po'i dngos grub ster bas na 'dod pa zhes bya ba'o/ /'jig rten gyi spyod pa dang bral bas na mchog yin la/ 'gyur ba med pa zad pa med pas na mchog tu mi 'gyur ba zhes bya ba'o/ /'jig rten gyi 'dod chags las khyad par
<p>101b.3</p>du gyur pas na 'dod chags chen po'o/ /dngos po zhes bya ba ni yod pa yin la/ dngos po med pa zhes bya ba ni med pa ste/ yod pa'i dngos po yang ma yin zhing med pa'i dngos po yang ma yin pas na/ dngos po dang ni dngos min dngos med pa/ /zhes bya ba ste/ yod pa dang med pa las 'das pa zhes
<p>101b.4</p>bya ba'i don to/ /dngos po thams cad kyi rang bzhin shes par byed pas na ye shes zhes bya ba'o/ /sems can thams cad la snying rje'i rang bzhin du gyur pa dang / rang gis nyams su myong bar gyur pas na sems dpa' zhes bya ba'o/ /skyon thams cad spangs pa dang / nyid kyi don phun sum
<p>101b.5</p>tshogs pa dang / gzhan gyi don phun sum tshogs pa sgrub par mdzad pas na kun du bzang po zhes bya ba'o/ /gzhan yang / nyon mongs min dang nyon mongs chen po ste/ /lhan cig skyes dpal byang chub sems thig 'dzin/ /zhes bya ba'o/ /nyon mongs min zhes bya ba ni sdug bsngal
<p>101b.6</p>dang bral ba'o/ /dus thams cad du sems can thams cad la de nyid 'phrog par byed pas nyon mongs pa chen po'o zhes bya ba'o/ /sems dang lhan cig skyes pas na lhan cig skyes pa ste/ dper na sbrul dang sbrul gyi mgo bo'i rin po che lta bu'o/ /skyes pas na 'jig rten gyi lhan
<p>101b.7</p>cig skyes pa'i ji lta ba de bzhin du yin nam zhe na/ byang chub sems kyi thig le bzhi 'dzin pa/ /zhes bya ba ni/ byang chub kyi sems kyi thig le bzhi 'dzin pa ste/ 'khor ba'i 'pho ba'i lhan cig skyes pa'i ji lta bu ni ma yin no/ /de ci'i phyir zhe na/ don dam par 'pho ba'i rang bzhin du gyur pa lhan
<p>102a</p>
<p>102a.1</p>cig skyes pa gal te yin pa de lta ni/ 'pho ba'i drin gyis dang po nas sems can thams cad sangs rgyas su 'gyur ba'o/ /de bas na 'khor ba'i lhan cig skyes pa 'pho ba yin gyi/ mi 'pho ba'i rang bzhin ni ma yin te/ sangs rgyas kyi lhan cig skyes pa mi 'pho
<p>102a.2</p>ba'i rang bzhin yin gyi/ 'pho ba'i rang bzhin ni ma yin zhes bya ba ste/ bcom ldan 'das kyi thugs dgongs so/ /don de dag dang ldan par gyur pa de gang yin zhe na/ dpal dus kyi 'khor lo'i rdo rje zhes bya ba'o/ /dbyibs dang kha dog la sogs pa dang ldan par gyur pa'i bcom ldan
<p>102a.3</p>'das dus kyi 'khor lo yin nam zhe na/ thabs dang shes rab bdag nyid rnal 'byor ro/ /zhes bya ba ni rtog pa thams cad las 'das par gyur pa mchog tu mi 'gyur ba'i ye shes kyi rang bzhin du gyur pa phyag rgya chen po'i dngos grub kyi dngos po yin gyi/ 'jig rten gyi dngos grub
<p>102a.4</p>ster bar byed pa'i zhal dang phyag la sogs pa dang ldan pa ni ma yin no/ /de ltar don dam pa de kho na nyid bshad par mdzad nas/ bcom ldan 'das dus kyi 'khor lo'i nges pa'i don bshad par mdzad de/ stong nyid rnam pa'i snying rje ni/ dus te zhes bya ba la/ snying rje zhes bya ba ni/ 
<p>102a.5</p>rang rig pa'i ye shes so/ /de ci lta bu yin zhe na stong nyid rnam pa zhes bya ni/ 'jig rten gyi rtog pa thams cad las 'das par gyur pa'i stong pa nyid kyi rang bzhin du gyur pa yin gyi/ 'jig rten pa'i rang rig pa'i ye shes rig bya dang rig byed kyi rang bzhin du gyur pa ji lta ba de lta bu ni
<p>102a.6</p>ma yin no/ /kun rdzob gzugs can ma/ stong nyid 'khor lo zhes su brjod/ /gnyis med dus 'khor 'dod pa'o/ /zhes bya ba la/ 'khor lo zhes bya ba ni stong pa nyid de/ /'o na gang stong pa nyid de dngos po med pa yin la/ gang 'khor lo de dbyibs dang kha dog la sogs pa'i rang
<p>102a.7</p>bzhin te dngos po yin no/ /de bas na 'khor lo de stong pa nyid du mi 'gyur ba ma yin nam/ zhe na/ kun rdzob gzugs can ma zhes bya ba ni/ kun rdzob kyi rang bzhin du gyur pa stong pa nyid yin gyi/ rnam pa kun du med pa'i rang bzhin du ma yin no/ /de la don gang yin zhe na/ brjod par bya ste/ 
<p>102b</p>
<p>102b.1</p>las dang po pas mig gang zhig gis bum pa dang ka ba la sogs pa mthong ba'i mig de nyid kyis/ nam mkhar rnam pa thams cad dang ldan pa'i sna tshogs gzugs mthong ngo / /de don dam par yod pa ma yin te/ rdul phra rab las 'das par gyur pa'i phyir dang / bskyed bya skyed byed kyi tshul gyis ma
<p>102b.2</p>bskyed pa'i phyir ro/ /de bzhin du med pa ni ma yin te/ mchog tu mi 'gyur ba'i bde ba'i rang bzhin du gyur pa'i phyir dang / nam mkha' la rnal 'byor pas mthong ba'i phyir ro/ /de bas na rtog pa las 'das pa'i rang rig pa'i rang bzhin du gyur pa'i bde ba ni snying rje yin gyi/ rtog pa'i rang bzhin ni ma
<p>102b.3</p>yin no/ /de bzhin du rnam pa thams cad dang ldan par gyur pa'i gzugs sna tshogs mthong ba ni/ stong pa nyid yin gyi/ rnam pa thams cad du med pa'i ngo bo ni ma yin no/ /de bas na don dam par kun rdzob kyi rang bzhin du gyur pa stong pa nyid yin la/ stong pa nyid kyi rang bzhin du gyur pa'i kun
<p>102b.4</p>rdzob yin zhes bya bar 'grub po/ /de bzhin du/ stong pa nyid ni kun rdzob yin/ kun rdzob stong pa nyid du brjod/ /med na mi 'byung nges ba'i phyir/ /dper na byas pa mi rtag bzhin/ zhes bya ba gsungs so/ /kun rdzob tu gang kun rdzob de kun rdzob yin la/ gang stong pa nyid de stong pa nyid yin zhes bya ba'i
<p>102b.5</p>don to/ /de ltar brjod pa'i rim pas yod pa dang med pa'i dngos po las gyur pa'i stong pa nyid dang / snying rje dbyer med pa'i rang bzhin du gyur pa bcom ldan 'das dus kyi 'khor lo zhes bya ba'o/ /de lta bu bcom ldan 'das dus kyi 'khor lo gang gis bsgrub par 'dod pa des ci zhig bya zhe na/ dpal
<p>102b.6</p>ldan 'di ni myur thob phyir/ /rnal 'byor ma zhabs rtag tu ni/ /rnal 'byor gang zhig bsgoms pa ni/ /de la bgegs ni zad par 'gyur/ /zhes bya ba la/ rnal 'byor ma zhes bya ba ni/ drang ba'i don du 'jig rten las 'das pa'i mkha' 'gro ma rnams te/ /nges pa'i don du rnal 'byor ma zhes bya ba
<p>102b.7</p>ni srog dang thur sel yin la/ de dag gang du yod pa de rnal 'byor ma rnams te/ rtsa g.yas pa dang g.yon pa dang dbus ma'o/ /mkha' 'gro ma de rnams kyi zhabs zhes bya ba ni/ yod pa dang med pa nyams par gyur pa'i dngos po ste/ dpal dus kyi 'khor lo thob par bya ba'i phyir ro/ /gang gis de
<p>103a</p>
<p>103a.1</p>sgom par byed pa phyag rgya chen po la bar chad du byed pa bgegs rnams de la med par 'gyur ro/ /bgegs rnams gang yin zhe na/ dgra dang seng ge glang chen dbang po me dang ltos 'gro'i bdag po chom rkun zhags pas 'ching / /rgya mtsho 'khrugs dang yi dgas 'ching ba'i
<p>103a.2</p>'jigs byed nad dang dbang po'i gnod pa dang / /bkres dang bud med bral dang rgyal po 'khrugs pa'i 'jigs pa rdo rje lhung dang nor nyams pa/ /zhes bya ba ni/ dgra dang seng ge dang / glang po che'i bdag po dang / me dang sbrul dang / chom rkun dang / zhags pas 'ching ba dang / rgya mtsho dang / yi dgas
<p>103a.3</p>dang / nad dang lha'i bu'i bdud dang / /bkres pa dang / bud med kyis dor ba dang / rgyal po khros pa dang / rdo rje lhung ba dang / nor nyams pa'i 'jigs pa ste bcu drug go/ /'jigs pa rnams ni ji ltar nyams par 'gyur zhe na/ rnal 'byor ma rnams zhabs ni gang gis gsal bar dran pa de la
<p>103a.4</p>de rnams nyams par 'gyur zhes bya ba la/ gang gis rnal 'byor ma rnams kyi zhabs ni dus thams cad du dran par byed pa de la/ 'jigs pa de rnams zad par 'gyur zhes bya ba'o/ /'jigs pa de rnams ji lta bu yin zhe na/ glang chen shing rta thams cad mi mchog tshogs/ /zhes bya ba la
<p>103a.5</p>sogs pa nas/ rgyal ba mchog gis gang zhig mchod dang bstod pa de ni don rnams nyams par mi 'gyur ro/ /zhes bya ba'i bar du tshigs bcad bcu drug gis 'jigs pa de rnams kyi bshad pa ni go sla'o/ /da ni mkha' 'gro ma rnams kyi bshad pa mdzad de/ rnal 'byor ma rnams nyi zla
<p>103a.6</p>sgra gcan lam gsum la gnas ser skya lugs dang kun 'dar ma'o/ /zhes bya ba ni nyi ma dang zla ba sgra gcan gyi rang bzhin du gyur pa/ ra sa nA dang / la la nA dang a ba d+hU tI'o/ /de rnams kyi zhabs nges pa'i don du gang yin zhe na/ dngos dang dngos min rab nyams mnyam 'gro'i zhabs/ 
<p>103a.7</p>zhes bya ba ni/ phyir mi 'byung ba dang / nang du mi 'jug pa gang yin pa de dngos dang dngos min rab nyams zhes bya ba'o/ /'o na ji lta bu yin zhe na/ mnyam 'gro zhes bya ba ni/ dus thams cad du a ba d+hU tI'i nang du gnas pa zhes bya ba'o/ /de lta bu'i zhabs gang yin pa de mkha' 'gro ma de
<p>103b</p>
<p>103b.1</p>rnams kyi ye shes kyi sku zhes bya ba'o/ /mchog tu mi 'gyur ba'i bde ba'i gnas de dus thams cad du gang gis sgom par byed pa de la don ci 'grub ce na/ 'di dag mi 'gyur lhan cig skyes pa de yi go 'phang de nyid de dag gang gis dran/ /'di las ma lus 'jigs 'joms brjod pa skye ba
<p>103b.2</p>'di ni 'bras bur 'gyur/ /zhes bya ba'o/ /'o na phyi rol gyi rnal 'byor ma rnams kyi gnas ni nam mkha' dang sa la sogs pa yin te/ nang du rnal 'byor ma rnams kyi gnas gang yin zhe na/ dpal ldan rnal 'byor ma rnams gnas ni rdo rje nor bu'i khyim la zhes bya ba ni/ mchog tu
<p>103b.3</p>mi 'gyur ba'i bde ba'i gnas gang yin pa de rnal 'byor ma rnams kyi gnas zhes bya ba'o/ /de ltar drang ba'i don dang nges pa'i don gyi rnal 'byor ma rnams la bstod pa mdzad nas/ bsod nams bsngo ba mdzad de/ der 'jug phyir lam nyon mongs bral zhing bdud nyams rgyal bas
<p>103b.4</p>brjod pa 'dir ni bstod dgos bdag gis glengs/ /zhes bya ba ni/ rdo rje nor bu'i khyim du zhugs par bya ba'i phyir/ nyon mongs pa la sogs pa dang bral bar gyur pa rtsa ba'i rgyud la sogs pa las de bzhin gshegs pas bka' stsal pa'i lam de nyid bdag gis bstod pa'i dgos
<p>103b.5</p>pa mdzad do/ /de brjod pas bdag gi bsod nams kyi tshogs gang sogs pa des ji lta bur gyur cig ce na/ gang zhig bde min mun par rtag tu bdud kyi 'brel pas gnas shing lam nyams pa/ /mi de rnams kyis rdo rje nor bu'i khyim du lam 'di thos nas ring bar ma gyur cig/ /ces
<p>103b.6</p>bya ba ni/ gang rnams la 'pho ba'i rang bzhin du gyur pa'i mun pas dus thams cad du lam nyams par byas pa dang / bdud dang nyon mongs pa'i lam la gnas par gyur pa'i mi de rnams kyis/ gnyis su med pa ye shes kyi lam thob nas/ rdo rje nor bu'i khyim du myur bar ring
<p>103b.7</p>bar ma gyur cig /ces bya ba'o/ /rdo rje nor bu'i khyim thob nas don ci 'grub ce na/ sum cu rtsa gnyis mtshan gyi yang dag 'gro 'di bla mas mchog gi 'khor lor yang dag gnas/ /lha rnams spyi gtsug nor bu'i 'od zer tshogs kyis zhabs kyi pad+mar gtugs/ dam pa'i lam ston
<p>104a</p>
<p>104a.1</p>mdzad cing nyin byed lta bur mun pa thams cad 'joms mdzad pa/ /du ba la sogs lam gyi lhan cig skyes pa de yi go 'phang bsgoms na dus kyi 'khor lor 'gyur/ /zhes bya ba ni du ba la sogs pa'i rtags dang ldan par gyur pa'i lam gyis mchog tu mi 'gyur ba'i bde ba'i ngo
<p>104a.2</p>bo gang gis sgom par byed pa'i rnal 'byor ba de ma 'ongs pa'i dus su bcom ldan 'das dus kyi 'khor lo'i rang bzhin du 'gyur ba'o/ /bskyed pa'i rim pa'i ting nge 'dzin gyis grub pa'i bcom ldan 'das dus kyi 'khor lo ji lta ba de bzhin du yin nam zhe na/ sum cu rtsa gnyis mchog gi yan lag
<p>104a.3</p>ces bya ba la sogs pas sku bzhi dang ldan par gyur pa chos kyi phung po brgyad khri bzhi stong ston pa/ sems can thams cad la ma rig pa'i mun pa 'joms par mdzad pa/ 'khor ba dang mya ngan las 'das pa'i bar du mi gnas pa'i rang bzhin du gyur pa yin gyi/ bskyed pa'i ting nge 'dzin gyis
<p>104a.4</p>bsgrub pa'i nyi tshe ba ma yin no/ /de lta bu bcom ldan 'das dus kyi 'khor lo brjod bya'i rang bzhin du gyur pa gang gis rjod par byed pa'i rgyud de la de bzhin gshegs pa shAkya thub pa'i shes rab kyi stobs kyis sems can la phan gdags pa'i phyir bdag gis 'grel par bshad bya
<p>104a.5</p>zhes bya ba ni bshad par mdzad de/ gang zhig lha klu mi dang lha min dbang po cod pan gyis ni zhabs kyi chu skyes gtugs/ /yang dag ye shes nyin byed 'gro gsum dag tu dpal ldan chos kyi 'khor lor bzhugs/ /bdud dang nyon mongs rab gtum rtag tu gsod mdzad dpal ldan shAkya
<p>104a.6</p>seng ge ste/ /'gro la de yi thugs rje dag dang shes rab kyis bskul bas ni 'grel bshad bri bar bya/ /zhes bya ba'o/ /de ltar brjod par bya ba'i rang bzhin du gyur pa'i bcom ldan 'das dus kyi 'khor lo'i mtshan nyid bshad par mdzad nas/ brjod bya dang rjod byed thams cad bcom ldan 'das
<p>104a.7</p>dus kyi 'khor lo'i mtshan nyid yi ge re re'i don bshad par mdzad de/ kA yig gis ni rgyu zhi zhing / /la yig gis ni 'dir thim nges/ /tsa yig gis ni g.yo ba'i sems/ /kra yig gis ni rim pas bcings/ /zhes bya ba la/ rgyu zhes bya ba ni 'khor ba'i rgyur gyur pa phung po dang dbang po la sogs
<p>104b</p>
<p>104b.1</p>pa yin la/ de rnams gang du med par gyur pa de zhi ba zhes bya ba'o/ /'o na rnam pa thams cad du ye med par gyur tam zhe na/ la yig gis ni 'dir thim nges zhes bya ba la/ gzung ba dang 'dzin pa'i rang bzhin du gyur pa'i 'brel pa dor nas nang du 'jug par 'gyur ba ste/ sems ni
<p>104b.2</p>mchog tu mi 'gyur ba'i bde ba myong zhes bya ba'i don to/ /sems de lta bu yin zhe na/ tsa yig gis ni g.yo ba'i sems/ zhes bya ba ni/ rlung gi rang bzhin du gyur pa'i mi brtan pa'i sems brtan par gyur nas/ 'khor ba'i sdug bsngal dor nas/ mchog tu mi 'gyur ba'i bde ba'i rang
<p>104b.3</p>bzhin du 'gyur ba zhes bya ba'o/ /ji ltar brtan par 'gyur zhe na/ kra yig gis ni rim pas bcings/ /zhes bya ba ni/ rim pa ji lta bas/ lus kyi thig le dang ngag gi thig le dang sems kyi thig le dang / ye shes kyi thig le ni dpral ba dang / mgrin pa dang / snying ga dang / lte ba
<p>104b.4</p>la bcings par gyur nas sems brtan par 'gyur te/ mi g.yo ba'i rang bzhin du 'gyur zhes bya ba'i don to/ /de bas na so sor sdud pa dang / bsam gtan dang / srog rtsol dang / 'dzin pas sems brtan por gyur na mchog tu mi 'gyur ba'i rang bzhin du 'gyur ro/ /yang na rgyu zhes bya
<p>104b.5</p>ba ni/ 'dod chags kyi bde ba la lta ba la sogs pa ste/ de gang la med par gyur pa de rgyu med pa'o/ /stong pa nyid kyi gzugs las skyes pa'i mi 'pho ba'i bde ba ste/ lhan cig skyes pa'i sku'o/ /thim pa zhes bya ba ni de nyid chos nyid dang lhan cig tu ro mnyam pa nyid du gyur pa ste/ chos
<p>104b.6</p>kyi sku'o/ /g.yo ba zhes bya ba ni srog gi rlung yin la/ de 'gags par 'gyur ba na brag ca bzhin du 'gyur ba'i longs spyod rdzogs pa'i sku'o/ /rim pa zhes bya ba ni lte ba la sogs pa'i gnas bzhi la rgyu mthun pa la sogs pa'i 'bras bu bzhis sems dag par gyur pa de sprul pa'i
<p>104b.7</p>sku'o/ /de ltar sku bzhi'i bdag nyid du gyur pa'i bcom ldan 'das dus kyi 'khor lo bsgrub par 'gyur ba'o/ /de ltar yi ge re re'i don bshad par mdzad nas/ /de nyid ye shes dang shes bya gcig tu gyur pas bshad par mdzad de/ dus ni mi 'gyur ye shes bde/ /snying rje'i bdag nyid
<p>105a</p>
<p>105a.1</p>thabs yin no/ /zhes bya ba ni mchog tu mi 'gyur ba'i bde ba'i rang bzhin du gyur pa'i ye shes dang / dmigs pa med pa snying rje'i rang bzhin du gyur pa'i thabs gang yin pa de dus zhes bya ba'o/ /'o na 'khor lo gang yin zhe na/ shes bya'i rnam pa 'gro 'khor lo/ /dpal ldan shes rab stong nyid
<p>105a.2</p>bdag /ces bya ba ni/ shes bya'i rang bzhin du gyur pa/ khams gsum po stong pa nyid kyi rang bzhin du gyur pa'i shes rab gang yin pa 'khor lo zhes bya ba'o/ /de ltar ye shes dang / shes bya dang / snying rje dang / stong pa nyid dang / thabs dang shes rab kyi rang bzhin du gyur pa don dam par bcom ldan 'das
<p>105a.3</p>dus kyi 'khor lo zhes bya ba'o/ /gzhan yang ji lta bu yin zhe na/ dpal ldan dus kyi 'khor lo 'di/ /kun nas rdo rje'i rnal 'byor ro/ /bden pa gnyis la gnas pa 'di/ /mngon par brjod pa rjod byed 'gyur/ /zhes bya ba ni de ltar brjod pa'i rim pas/ bcom ldan 'das dus kyi 'khor lo
<p>105a.4</p>rdo rje rnal 'byor kun rdzob kyi bden pa la gnas pa brjod bya'i rang bzhin du gyur pa yin la/ le'u lnga pa'i bdag nyid du gyur pa'i rgyud kyi rgyal po ni brjod par bya'o/ /rgyud 'di la 'grel bshad gang gis mdzad ce na/ bshad par mdzad de/ bdag gis rgyud 'di'i 'grel pa ni/ /bde
<p>105a.5</p>gshegs des lung bstan nas dang / /'jam dpal gyis ni bskul nyid pas/ /'jig rten mgon pos bri bar bya/ /zhes bya ba ni bsdus pa'i rgyud kyi rgyal po 'di la de bzhin gshegs pas lung bstan pa dang / 'jam dpal gyis bskul ba ni/ bdag byang chub sems dpa' 'jig rten mgon
<p>105a.6</p>pos 'grel bshad bri bar bya zhes bya ba'o/ /'grel bshad de ji lta bu yin zhe na/ byis dang mkhas pa rmongs rnams la/ /rgyud kyi gsang ba gsal bar byed/ /bu la ma yis phan byed ltar/ /lus can rnams la bde ba'i phyir/ /zhes bya ba ni/ byis pa la sogs pa'i sems can rnams la
<p>105a.7</p>rgyud kyi gsang ba zhes bya ba ni/ rdo rje tshig ces pa la sogs pa ste/ de gsal bar byed pa'o/ /gzhan yang bu rnams la mas phan thogs par byed pa de bzhin du sems can thams cad sdug bsngal sel ba'i phyir dang / thun mong bde ba thob pa'i phyir 'brel pa bri bar bya zhes bya ba ste 'brel pa'o/ /de bas
<p>105b</p>
<p>105b.1</p>na sa bcu'i dbang phyug byang chub sems dpa'/ 'jig rten mgon pos sems can rnams la phan gdags pa'i phyir mdzad pa yin gyi/ nyid kyi don bsgrub pa'i phyir ni ma yin no/ /'o na 'jig rten gyi bde ba ster na/ 'jig rten las 'das pa'i bde ba mi ster ram zhe na/ rdo rje sems dpa' dam pa'i
<p>105b.2</p>lam/ /rnal 'byor pa rnams gang gis rig /ces bya ba la/ rdo rje sems dpa'i dam pa'i lam zhes bya ba ni/ du ba la sogs pa'i rtags dang ldan par gyur pa sbyor ba'i yan lag drug ste/ rnal 'byor pa rnams kyis mchog tu mi 'gyur ba'i rang bzhin du gyur pa'i lam de 'grel bshad gang gis shes
<p>105b.3</p>par byed pa de bri bar bya ba'o/ /'grel bshad gyi mtshan ci yin zhe na/ 'grel bshad dri ma med pa'i 'od/ /de bas de ni myur du bri/ /zhes bya ba ni/ dri ma zhes bya ba ni/ 'dod chags la sogs pa'i bag chags te/ de gang gis med par byed pa dang / sems de nyid 'od gsal bar byed pas na/ 
<p>105b.4</p>dri ma med pa'i 'od ces bya ba ste/de nyid myur du bri bar bya ba'i don to/ /bsdus pa'i rgyud kyi rgyal po dpal dus kyi 'khor lo'i 'grel bshad rtsa ba'i rgyud las rjes su 'brangs pa stong phrag bcu gnyis pa dri ma med pa'i 'od ces bya ba las/ bdud dang bgegs thams cad nyams
<p>105b.5</p>par byed pa dang / mchog tu 'dod pa'i lha dang / yam gyi nges pa'i mdor bsdus chen po'i bshad pa'o// //de la dang po re zhig bcom ldan 'das thams cad mkhyen pas brjod par bya ba dang rjod par byed pa la sogs pa gzigs nas/ rgyud kyi rgyal po bka' stsal pa yin gyi ji lta ba
<p>105b.6</p>bzhin du ma yin no/ /de la thabs dang shes rab kyi rang bzhin du gyur pa bcom ldan 'das dus kyi 'khor lo ni brjod par bya ba yin la/ le'u lnga pa'i rang bzhin du gyur pa yi ge'i tshogs rgyud kyi rgyal po ni rjod par byed pa'o/ /'di dag gi 'brel pa ni brjod par bya ba dang / rjod par
<p>105b.7</p>byed pa'i mtshan nyid do/ /dgos pa ni bsod nams kyi stobs dang rnam par rtog pa'i bsgom pa'i stobs kyis 'jig rten gyi dngos grub bsgrub pa dang / sems can gyi don byed pa'o/ /dgos pa'i dgos pa ni sbyor ba'i yan lag drug gis sa bcu gnyis kyi dbang phyug nyid phyag rgya
<p>106a</p>
<p>106a.1</p>chen po'i dngos grub bsgrub pa'o/ /don 'di dag la sogs pa la gzigs nas 'jig rten gyi khams kyi le'u dang / nang gi le'u dang / mngon par dbang bskur ba'i le'u dang / bsgrub pa'i le'u dang / ye shes kyi le'u dang / lnga'i rang bzhin du gyur pa'i rgyud kyi
<p>106a.2</p>rgyal po bcom ldan 'das dus kyi 'khor lo ni 'jig rten gyi dngos grub dang / 'jig rten las 'das pa'i dngos grub thob par bya ba'i phyir/ mi la sogs pa'i sems can thams cad la bka' stsal to/ /de la 'jig rten gyi khams kyi le'u la sogs pa'i rim pas de bzhin gshegs pa'i
<p>106a.3</p>rgyud kyi rgyal po bka' stsal pa de dgongs pa gang yin zhe na brjod par bya ste/ sa chu me rlung la sogs pa'i rdul phra rab kyi rang bzhin du gyur pa'i 'jig rten gyi khams ni skye ba'i rten dang / 'chi ba'i rten yin la/ brten pa ni sems can rnams so/ /sems can rnams phyag rgya chen po'i
<p>106a.4</p>dngos grub la snod du rung bar bya ba'i phyir/ 'jig rten dang 'jig rten las 'das pa'i dbang bskur ba dgos pa'o/ /dbang bskur nas 'jig rten pa'i dngos grub bsgrub pa'i phyir bsgrub pa'o/ /'jig rten pa'i dngos grub kyis skye ba dang 'chi ba zad par mi 'gyur te/ de bas skye
<p>106a.5</p>ba dang 'chi ba bral bar bya ba'i phyir/ phyag rgya chen po'i dngos grub ni/ gnyis su med pa'i ye shes kyis sgrub par byed ces bya ba la de bzhin gshegs pas thugs la dgongs nas dang po sa chu me rlung la sogs pa'i rdul phra rab kyi tshogs kyi rang bzhin du gyur ba'i 'jig rten gyi
<p>106a.6</p>khams kyi le'u bstan te/ de nas sems can gyi skye ba dang / 'gag pa la sogs pa'i rang bzhin du gyur pa nang gi le'u bstan to/ /de nas 'jig rten dang 'jig rten las 'das pa'i mngon par dbang bskur ba'i rang bzhin du gyur ba'i dbang gi le'u'o/ /de nas dkyil 'khor gyi
<p>106a.7</p>'khor lo la sogs pa spros pa'i rang bzhin du gyur pa'i bsgrub pa'i le'u'o/ /de nas dmigs pa dang bcas pa'i stong pa nyid dang / dmigs pa med pa'i snying rje'i bdag nyid du gyur pa'i gnyis su med pa'i ye shes bsgrub par mdzad pa/ ye shes kyi le'u bka' stsal to/ /de la dang
<p>106b</p>
<p>106b.1</p>por 'jig rten gyi khams kyi le'u las don ci bstan zhe na/ tshigs su bcad pa dang po'i kun mkhyen zhes bya ba nas brtsams nas sangs rgyas zhes bya ba'i mthar ston pa phun sum tshogs pa bstan to/ /seng ge'i khrir bzhugs zhes bya bas gnas phun sum tshogs pa bstan to/ /lha'i
<p>106b.2</p>gtso bos phyag byas pas 'khor phun sum tshogs pa bstan to/ /spyis btud de zhes bya ba nas/ rgyal po zla bzangs lag pa'i pad+ma sbyar ba yan lag mchog gi steng bzhag nas/ /zhes bya bas zhu ba po phun sum tshogs pa'o/ /dpal ldan dus 'khor rnal 'byor rtsod ldan dus su
<p>106b.3</p>zhes bya bas chos phun sum tshogs pa'o/ /mi rnams dgrol ba'i don du'o zhes bya bas dgongs pa'i dgos pa phun sum tshogs pa bstan to/ /gsol ba btab pa'i tshigs su bcad pa gnyis pa las/ stong dang ye shes rdo rje thig le mchog 'dzin zhes bya ba nas brtsams nas/ bshad du
<p>106b.4</p>gsol zhes bya ba'i mthar stong pa chen po'i yi ge lnga dang / thig le stong pa yi ge drug dang / rigs dang / rigs can dang / rang bzhin dang / skyes bu dang / lus la sna tshogs kyi tshad dang / phyi rol du srid pa gsum gyi dbyibs dang / lha rnams kyi longs spyod pa dang / dkyil 'khor dang / 
<p>106b.5</p>dbang bstan pa'i phyir gsol ba btab po/ /de nas zla bzangs khyod la bdag dga' zhes bya ba nas brtsams nas/ dbang dang dkyil 'khor nyan par gyis zhes bya ba'i mthar de bzhin gshegs pa'i lan bstan to/ /de nas dus la zhes bya ba nas brtsams nas/ rgya mtsho dang zhes bya ba'i
<p>106b.6</p>mthar 'jig rten gyi khams bsdus pa'o/ /rgyu skar zhes bya ba nas brtsams nas sgo nga'i dbus zhes bya ba'i mthar rgyu skar dang / nyi ma dang zla ba la sogs pa dang / bkra shis la sogs pa'i gza' rnams dang / drang srong dang / 'byung po dang / klu dang rnam pa bzhi'i bdag nyid du gyur pa'i sems
<p>106b.7</p>can rnams kyi skye ba'i mtshan nyid dang / lus zhes bya ba nas brtsams nas kun rtog bral zhes bya ba'i mthar rnam pa bcu'i rang bzhin du gyur pa'i rdo rje'i sku dang / lus g.yon zhes bya ba nas brtsams nas/ dngos po kun gyis grol zhes bya ba'i mthar sgra gcan la sogs pa dang / srog gi rlung
<p>107a</p>
<p>107a.1</p>la sogs pa bskyed pa dang / a sogs zhes bya ba nas brtsams nas/ khams gsum skyes 'gyur rgyal po kye/ zhes bya ba'i mthar/ zla ba dang nyi ma'i 'phel ba dang 'grib pa dang sngags sna tshogs pa dang / skye ba'i gnas zhes bya ba nas brtsams nas/ phung po khams te lhag
<p>107a.2</p>pa'i lha zhes bya ba'i mthar dbyangs rnams kyi skye ba'i gnas dang / bsgom pa'i gnas dang / rlung nas lhun po'i mthar zhes bya ba nas brtsams nas/ yon tan bral zhing de nyid dman zhes bya ba'i mthar/ 'jig rten gyi mtho ba'i tshad dang / rlung dang rlung gi mthar zhes bya ba nas brtsams nas/ dus kyi
<p>107a.3</p>sbyor ba nas skyes zhes bya ba'i mthar zheng gi tshad dang / zheng gi tshad ces bya ba nas brtsams nas/ rang rang gi tshad kyi khru gang yang dag go zhes bya ba'i mthar rgya'i tshad dang / phra rab tshad ces bya ba nas brtsams nas/ de yi dpag tshad tshad yin no zhes bya ba'i mthar/ rdul phra rab la sogs pa'i
<p>107a.4</p>tshad kyis khru la sogs pa'i tshad dang / dang po de ni zhes bya ba nas brtsams nas/ A dang kA sogs dbye bas so/ /zhes bya ba'i mthar/ srid pa sum cu rtsa gcig gi mtshan nyid dang / rin chen 'od nas zhes bya ba nas brtsams nas/ bdun pa las kyi mthar zhes bya ba'i mthar/ klu'i gnas
<p>107a.5</p>la sogs pa'i ming dang / shar du rlung ste zhes bya ba nas brtsams nas/ tha ma'i tshad yin no zhes bya ba'i mthar gling bzhi la sogs pa'i dbyibs dang tshad dang / tshangs pa'i yul sar zhes bya ba nas brtsams nas/ me dang rlung mthar ni zhes bya ba'i mthar/ bcom ldan 'das dus
<p>107a.6</p>kyi 'khor lo la sogs pa'i gnas la sogs pa dang / shar nas brgya byin zhes bya ba nas brtsams nas/ gzhom du med pa'i rdo rje'i sku zhes bya ba'i mthar phyogs skyong ba rnams kyi gnas dang / lhun po'i rgyab ces bya ba nas brtsams nas/ mi rnams kyi ni lo brgya gang yin pa zhes
<p>107a.7</p>bya ba'i mthar bcom ldan 'das kyis dum bu bcu gnyis la bskor ba dang / dus rdzogs ldan la sogs pa'i mtshan nyid lo'i grangs dang / phra mo dbugs 'byung / zhes bya ba nas brtsams nas/ nyin mtshan gcig la nyi ma bcu gnyis zhes bya ba'i mthar/ srin bu la sogs pa la rang
<p>107b</p>
<p>107b.1</p>rang gi tshe'i tshad dang / phyogs zhes bya ba nas brtsams nas/ lus kyi dbus su de bzhin no zhes bya ba'i mthar/ phyi dang nang du dus kyi dbye ba dang / lo 'di nas zhes bya ba nas brtsams nas/ dus kyi dbang gis 'gyur zhes bya ba'i mthar/ bcom ldan 'das 'jam dpal gyi sprul pa'i
<p>107b.2</p>sku bzhengs pa dang / kla klo'i chos dar ba dang / skar rtsis nyams pa la sogs pa dang / me dang rgya mtsho zhes bya ba nas brtsams nas/ zla ba'i bsdus pa rnam par dag pa zhes bya ba'i mthar zla ba'i tshogs dang / zla ba gnas gsum du 'gyur zhes bya ba nas brtsams nas/ thub pa mchog
<p>107b.3</p>gi bcad pa lhag ma gza'/ /zhes bya ba'i mthar/ gza' gang yin pa dang / gnas gnyis ni nyi zlas sreg pa zhes bya ba nas brtsams nas/ gza' dang zla ba rab tu sbyin zhes bya ba'i mthar/ gza' rnams kyi rgyu ba dang / sbyin dang 'phrog dang sbyin pa zhes bya ba nas brtsams nas/ 
<p>107b.4</p>sbyin dang 'phrog par 'gyur zhes bya ba'i mthar/ /tshes la sogs pa'i grangs dang rig byed kyis/ /tshes bcom zhes bya ba nas brtsams nas/ zla ba'i 'pho ba dbye bas so zhes bya ba'i mthar nyin mtshan re re'i nyi ma'i longs spyod dang / nyi ma la tshes byin nas zhes bya ba nas
<p>107b.5</p>brtsams nas/ bdun pa'i cha'i lhag ma'i zhes bya ba'i mthar zla ba'i longs spyod la sogs pa dang / yang dag pa'i lo ni klus bsres zhes bya ba nas brtsams nas/ nya'i dus la nyin mo'i mthar zhes bya ba'i mthar/ nya la sogs pa'i 'pho ba bcu gnyis kyi tshad dang / zla ba drug tu nyin
<p>107b.6</p>mtshan nyams pa dang / 'phel zhes bya ba nas brtsams nas/ byang du nyin mtshan 'ong zhes bya ba'i mthar/ nyin mo dang mtshan mo nyams pa dang / 'phel ba dang zla ba dang mig nyi bsres zhes bya ba nas brtsams nas/ snga ma rgyu skar phyed po zhes bya ba'i mthar/ sgra gcan gyi longs spyod dang / 
<p>107b.7</p>zla ba sum cus bcom pa zhes pa nas brtsams nas/ mtho dman nyin mtshan mi gsal lo zhes bya ba'i mthar/ bkra shis la sogs pa'i gza' rnams kyi nyin mtshan gyi tshogs dang / ri dus gcig bsres nas zhes bya ba nas brtsams nas/ sbyin dang 'phrog pa'o zhes bya ba'i mthar
<p>108a</p>
<p>108a.1</p>bkra shis dang / bkra shis kyi dag pa dang / nyi mas sa skyes rnams dag byas te zhes bya ba nas brtsams nas/ zla ba dkar po longs spyod mthar/ /zhes bya ba'i mthar/ myur ba las kyi cho ga dang / /stong pa nam mkha' zla grags zhes bya ba nas brtsams nas/ myur bar bya ba'i
<p>108a.2</p>rgyal sogs so/ /zhes bya ba'i mthar/ gza' lag pa dag pa dang / nyin mtshan tshogs ni dman zhes bya ba nas brtsams nas/ phyogs gang la sogs de rnams so/ /zhes bya ba'i mthar/ phur bu dag pa dang / nyin mo gza' kha zlas bcom zhes bya ba nas brtsams nas/ dgra la sbyin
<p>108a.3</p>phrog ji bzhin no/ /zhes bya ba'i mthar/ pa ba sangs dag pa dang / mkha' mig brgyad dang rigs byed kyis dman zhes bya ba nas brtsams nas/ myur bar bya bar ro zhes bya ba'i mthar spen pa dag pa dang / myur dang dman pa'i rgyu ba zhes bya ba nas brtsams nas/ lo dang lo bsdu ba'o
<p>108a.4</p>zhes bya ba'i mthar rgyu ba'i mtshan nyid dang / nya chad pas ni sgra gcan zhes bya ba nas brtsams nas/ rgyab nas 'byung po'o zhes bya ba'i mthar/ sgra gcan 'jug pa dang / tha skar sogs nas nag pa phyed pa zhes bya ba nas brtsams nas/ lug sngon srang la sogs pa zhes bya ba'i mthar
<p>108a.5</p>rgyu skar rnams kyi go la dang / me las bsil dro mtha' ru zhes bya ba nas brtsams nas/ drug cu rtsa gnyis nyin mo zhes bya ba'i mthar gau la'i tshad dang / ri gang zhig nas mi rnams kyi zhes bya ba nas brtsams nas/ nya dang bu mo la gnas zhes bya ba'i mthar/ steng du nyi mas
<p>108a.6</p>'khor ba'i tshad/ 'dir ni byang 'gro yin zhes bya ba nas brtsams nas/ karka Ta sogs 'bru la'o/ /zhes bya ba'i mthar/ byang du bgrod pa dang / lho ru bgrod pa dang / steng du drug dang / klu'i grangs zhes bya ba nas brtsams nas/ lnga dang sa 'dzin stong phrag las/ zhes bya
<p>108a.7</p>ba'i mthar/ sa nas steng du nyi mas 'khor ba'i tshad dang / nyi ma 'bru gcig la gnas zhes bya ba nas brtsams nas/ nyi ma'i rgyab tu mtshan mo zhes bya ba'i mthar/ 'bru gcig la gnas pa'i nyi ma 'pho ba bcu gnyis dang / kun gyi byang nas zhes bya ba nas brtsams nas/ 
<p>108b</p>
<p>108b.1</p>dus sbyor dbye bas 'pho ba'o zhes bya ba'i mthar/ lhun po'i gnas dang / rtsa'i lam la rkang bcas drug ni zhes bya ba nas brtsams nas/ dbugs zung dag dang chu srang gsum/ /zhes bya ba'i mthar/ ri rab la nyi mas 'khor ba'i tshad dang / lug gi dus sbyor chu srang 'gyur/ /
<p>108b.2</p>zhes bya ba nas brtsams nas/ nyi ma rgyu skar dbye bas so/ /zhes bya ba'i mthar/ ke la sa'i dum bur dus sbyor bcu gnyis shar ba'i dus dang / nyi khri stong phrag gcig ces bya ba nas brtsams nas/ drug cu cha yis nyin mo'o/ /zhes bya ba'i mthar/ lus la rtsa dbus ma las dbugs
<p>108b.3</p>lhag pa dang / zla ba'i phyogs te nyi ma'o zhes bya ba nas brtsams nas/ dus kyi 'khor lo'i mi dbang zhes bya ba'i mthar/ gza' brgyad kyi 'khor lo'i tshad dang / dus kyi 'khor lo mtshang zhes bya ba nas brtsams nas/ dus kyi 'khor lo ma lus pa'o/ /zhes bya ba'i mthar/ a
<p>108b.4</p>ba d+hU tI la rgyu skar gyi chu tshod kyi tshogs dang / phyed bcas zla gsum rtsa drug ces bya ba nas brtsams nas/ longs spyod 'di ni gsung gi'o/ /zhes bya ba'i mthar/ dman pa'i bya ba la dman pa'i rkang pa rnams dang / zla bar bla ma'i zhes bya ba nas brtsams nas/ gza' drug longs
<p>108b.5</p>spyod do zhes bya ba'i mthar/ bkra shis la sogs pa gza' lnga la lo gsum gyi nyin mtshan gyi chu tshod mnyam pa dang / zla ba gcig dman pa'i lam la zhes bya ba nas brtsams nas/ mtha' med dus su zhes bya ba'i mthar/ sgra gcan gyi longs spyod las du ba'i longs spyod pa dang / 
<p>108b.6</p>lo'i nyin mor lngas bgrang zhes bya ba nas brtsams nas/ mthong ba'i nyi ma'i dbus su'o zhes bya ba'i mthar/ dus kyi 'khor lo'i nyin mtshan rnams ni gza' rnams kyi dkyil 'khor du gyur pa dang / zla ba drug gi zla spyod ces bya ba nas brtsams nas/ myur dang 'khyog pa 'byung
<p>108b.7</p>ba la/ zhes bya ba'i mthar/ gza' rnams kyis rgyu skar bsdus pa dang / zla ba sngags pa myur du byon/ /zhes bya ba nas brtsams nas/ 'byung ba byang phyogs pa zhes bya ba'i mthar/ gza' rnams kyi rgyu ba'i stobs dang / zla ba gang yin nyin mo sum cu zhes bya ba nas brtsams
<p>109a</p>
<p>109a.1</p>nas/ rig bar bya'o mi dbang kye/ /zhes bya ba'i mthar/ nyi ma dang zla ba'i rkang pa dang / nya chad sgra gcan zhes bya ba nas brtsams nas/ nag po dang dkar po'i phyogs la'o zhes bya ba'i mthar/ zla ba'i dkyil 'khor la sgra gcan 'jug pa dang / mi rnams lo brgya
<p>109a.2</p>zhes bya ba nas brtsams nas/ 'khrug pa dag ni grags par 'gyur/ /zhes bya ba'i mthar/ dus bzhi'i mthar stong pa la gza' thams cad kyi rgyu ba zhugs pa dang / de nas rgyu skar rnams kyis nyin gcig ces bya ba nas brtsams nas/ zla ba gcig gis dag par 'gyur/ /
<p>109a.3</p>zhes bya ba'i mthar/ slar yang skar rtsis 'byung ba dang / sde drug dbyangs can zhes bya ba nas brtsams nas/ tshangs drag la sogs lha rnams kyis/ zhes bya ba'i mthar dus kyi 'khor lo'i lo dang phyogs las zla ba'i tshogs dang / a sogs dbyangs yig lnga gang zhig /ces
<p>109a.4</p>bya ba nas brtsams nas/ dbyangs dang bcas pa grub par bya/ /zhes bya ba'i mthar/ dbyangs shar ba dang zhu ba'i yul gyi dus su zhes bya ba nas brtsams nas/ dgos pa 'grub par 'gyur zhes bya ba'i mthar/ la nye dang lo dang zla ba phyogs zhes bya ba nas brtsams nas/ 
<p>109a.5</p>dbugs drug mi dbang kye zhes pa'i mthar/ lo la sogs pa rnams kyi bye brag dang / dbugs dbyung 'jug pa'i dus su zhes bya ba nas brtsams nas/ glang chen seng ge'i tshogs kyis bskor/ /zhes bya ba'i mthar/ dbugs la sogs pa'i dge ba dang mi dge ba dang / lha mo'i rnal
<p>109a.6</p>'byor ma zhes bya ba nas brtsams nas/ dag pa'i gza' dang chos kyis so/ /zhes bya ba'i mthar/ dus sbyor gyi sbyor ba dang / rgyu skar gsum char byas nas zhes bya ba nas brtsams nas/ nad pa rnams ni nges par 'chi/ /zhes bya ba'i mthar/ rgyu skar la sogs pa'i stobs dang / 
<p>109a.7</p>tha skar la sogs pa drug gsum la/ /zhes bya ba nas brtsams nas/ rtsa gnyi ga nyams pa'o zhes bya ba'i mthar/ gdengs ka'i 'khor lo dang / drug tshes brgyad ri zla ba zhes bya ba nas brtsams nas/ stobs gnyis yod par byed ces bya ba'i mthar/ tshe'i gnas skabs kyi
<p>109b</p>
<p>109b.1</p>'bras bu dang / tshangs mo drag mo gzhon nu mo/ /zhes pa nas brtsams nas/ brgyad gnyis dbye ba'i rnam pa tha dad pa'o/ /zhes bya ba'i mthar tshangs ma la sogs pa rnal 'byor ma'i stobs dang / ke'u kang dkar po'i phyogs zhes bya ba nas brtsams nas/ dbang ldan rig pa dag
<p>109b.2</p>gis so/ /zhes bya ba'i mthar/ ke'u kang gi stobs dang / drag po shar nas nub ces bya ba nas brtsams nas/ nyi ma lho nas lho ru'o/ /zhes bya ba'i mthar drag po'i stobs dang / dang po'i thun mtshams phyed phyed ces bya ba nas brtsams nas/ bde dang mnyam pa gzhan ma med/ /
<p>109b.3</p>ces bya ba'i mthar/ sgra gcan gyi stobs dang / dbyangs dman 'thab mo ma zhes bya ba nas brtsams nas/ 'bras bu med pa'i bstan zhes bya ba'i mthar/ 'thab mo'i stobs dang / dus ni g.yas nas g.yon du zhes bya ba nas brtsams nas/ lho dang byang dag tu zhes bya
<p>109b.4</p>ba'i mthar/ rtsa ba'i sgra gcan gyi stobs dang / g.yul las dgra bcom zhes bya ba nas brtsams nas/ gang dang gang du 'khrid pa'o zhes bya ba'i mthar/ skyogs rnams dang gdugs rnams bsgrub pa'i don du zhes bya ba nas brtsams nas/ zhe sdang chags pas ma yin nyi ma
<p>109b.5</p>kye/ /zhes bya ba'i mthar/ nyi ma'i shing rta la bde ba la gnas pa dang / chang dang lan tshwa mtsho zhes bya ba nas brtsams nas/ 'thab mo drag po 'gyur zhes bya ba'i mthar/ sa'i dum bu bcu gnyis la 'khor los sgyur ba dang / g.yul du lha min rnams zhes bya ba nas
<p>109b.6</p>brtsams nas/ rigs ldan drag po skye bar 'gyur/ /zhes bya ba'i mthar kla klo'i chos bcom pa dang / sangs rgyas kyi chos rab tu gnas pa dang / g.yul du kla klo bcom nas zhes bya ba nas brtsams nas/ shing de rnams ni skye bar 'gyur zhes bya ba'i mthar sems can rnams
<p>109b.7</p>la 'jig rten dang / 'jig rten las 'das pa'i dngos grub gnang ba dang / kla klo'i tshogs ni bcad nas zhes bya ba nas brtsams nas/ du ma'i dbye bas 'gyur zhes bya ba'i mthar/ rgyab dang mdun du 'jam dpal dang ni 'jig rten mgon pos chos bka' stsal pa dang / tshangs pa
<p>110a</p>
<p>110a.1</p>la sogs pa shes bu'i'o zhes bya ba nas brtsams nas/ nus pa'i tshad kyis sa la'o/ /zhes bya ba'i mthar/ sems can rnams kyi tshe'i tshad dang / 'jig rten gyi khams skye ba zhes bya ba nas brtsams nas/ thar pa'i rgyu ru zhes bya ba'i mthar/ le'u bsdus pa'i don
<p>110a.2</p>rdzogs par bstan to/ /de nas nang gi le'u la don ci ston ce na/ sna tshogs tshad ni bdag 'tshal zhes bya ba nas brtsams nas/ lus kyi dbus su ji ltar yin/ /zhes bya ba'i mthar/ sdud pa pos zhus pa dang / zla bzang tshig 'di gsan nas zhes bya ba nas brtsams nas/ lus la sna tshogs tshad
<p>110a.3</p>ces bya ba'i mthar/ ston pa'i lan dang / sa dang chu me rlung zhes bya ba nas brtsams nas/ rnal 'byor pa yi stong pa'i dbye bas so/ /zhes bya ba'i mthar/ lus sna tshogs bsdus pa dang / lus 'dir khams sogs zhes bya ba nas brtsams nas/ rang gi lus las rig par bya ba'i mthar lus skye
<p>110a.4</p>ba la rgyu dang dgos pa dang / sa bon sa yis 'dzin zhes bya ba nas brtsams nas/ gnas skabs rnams byed de zhes bya ba'i mthar/ mngal gzung ba la sogs pa dang / sa bon la ni sa'i gsal byed ces bya ba nas brtsams nas/ nus ma rnams kyi spro byed ces bya ba'i mthar sa bon la khams kyi
<p>110a.5</p>bya ba dang / gsang ba'i chu skyes khrag gi dbus su zhes bya ba nas brtsams nas/ mngal nas skyes pa'i tha ma'o zhes bya ba'i mthar sems kyi gnas skabs bcu dang / nya'i dngos po nya zhes bya ba nas brtsams nas/ rigs ldan la ni 'chi 'gyur zhes bya ba'i mthar/ nya la sogs pa gnas
<p>110a.6</p>skabs bcu'i mtshan nyid dang / khu ba las ni rkang rus rtsa/ /zhes bya ba nas brtsams nas/ skyes gnas dag gis bsdams zhes bya ba'i mthar/ khu ba dang rdul 'gyur ba dang / mngal du mngal gnas sdug bsngal zhes bya ba nas brtsams nas/ sgyu mas rmongs par 'gyur zhes bya ba'i
<p>110a.7</p>mthar/ sdug bsngal gyi bden pa dang / 'khor ba'i ming nyid ces bya ba nas brtsams nas/ zhugs pa shin tu dka' ba e ma zhes bya ba'i mthar/ lam gyi bden pa dang / mngal du yang dag sku zhes bya ba nas brtsams nas/ phyi'i sprul sku 'gyur zhes bya ba'i mthar/ phyi dang nang sku bzhi
<p>110b</p>
<p>110b.1</p>dang mngal du dpal ldan rdo rje'i sku/ /zhes bya ba nas brtsams nas/ sku'i rdo rje la sogs kyi zhes bya ba'i mthar/ sku'i rdo rje skye ba dang / sa yi snying po me ru 'gyur/ /zhes bya ba nas brtsams nas/ rten dang brten pa'i tshul du 'gyur/ /zhes bya ba'i mthar/ rten dang brten pa dang / phung po'i rten ni
<p>110b.2</p>'byung ba yin te zhes bya ba nas brtsams nas/ kun nas gzhom du med ces bya ba'i mthar/ rten dang brten pa'i tshogs dang / dri ni 'dzin pa las 'byung zhes bya ba nas brtsams nas/ nam mkha' las ni chos kyi dbyings/ /zhes bya ba'i mthar/ khams rnams kyi bskyed bya dang skyed byed kyi
<p>110b.3</p>'brel ba dang / stong pa yis ni dgrar gzung zhes bya ba nas brtsams nas/ reg bya de bzhin sa yin no/ /zhes bya ba'i mthar/ gzung dang 'dzin pa'i 'brel pa dang / sa las gzugs grub ces bya ba nas brtsams nas/ byang chub sems sogs sbyor ba las/ zhes bya ba'i mthar/ 
<p>110b.4</p>gzugs la sogs pa skyes pa dang / snang ba rdo rje'i rang bzhin ma/ /zhes bya ba nas brtsams nas/ shes rab rnam shes sbyor bas so/ /zhes bya ba'i mthar/ phan tshun du ltos pa'i mtshan nyid dang / ser sna ye shes khams las 'gyur/ /zhes bya ba nas brtsams nas/ sa la gti mug rdo 
<p>110b.5</p>rje'o/ /zhes bya ba'i mthar/ sems kyi gyur pa dang / ngag ces bya ba nas brtsams nas/ thams cad 'gyur zhes bya ba'i mthar/ ngag gi dbang po la sogs pa'i rang bzhin dang / thur sel ye shes khams pa zhes bya ba nas brtsams nas/ rim pas rab tu 'gyur ba'o/ /zhes bya ba'i mthar/ 
<p>110b.6</p>thur sel la sogs pa'i rlung rnams dang / gtsug tor stong pa'i khams las 'gyur/ /zhes bya ba nas brtsams nas/ rlung la gsum gyi grangs gzung gis/ zhes bya ba'i mthar/ gtsug tor gyi 'khor lo la sogs pa'i mtshan nyid dang / sa sogs 'byung ba lnga po zhes bya ba nas brtsams
<p>110b.7</p>nas/ de rnams sen mo'i mtha' ru gzung bar bya/ zhes bya ba'i mthar/ sen mo rnams kyi mtshan nyid dang / slar yang so rnams zhes bya ba nas brtsams nas/ de dang de ni de bzhin khams/ zhes bya ba'i mthar/ so rnams dang ba spu la sogs pa'i mtshan nyid dang / gsang ba gtsug tor dang
<p>111a</p>
<p>111a.1</p>ni lte ba zhes bya ba nas brtsams nas/ chos dang longs spyod dag pa'o/ /zhes bya ba'i mthar/ 'khor lo rnams kyi rten dang brten pa'i mtshan nyid dang / lte ba dang ni mgrin gsang zhes bya ba nas brtsams nas/ rdo rje dang bcas ris drug go/ /zhes bya ba'i mthar/ rigs drug
<p>111a.2</p>gi mtshan nyid dang / de rnams zhes bya ba nas brtsams nas/ steng 'og rtsa gsum nyi zla'i me dbye bas/ gsum rnams la gnas pa'o zhes bya ba'i mthar/ rtsa'i dbye bas rigs gsum dang / lus la dngos po zhugs te zhes bya ba nas brtsams nas/ lus dang dngos po rab 'byed
<p>111a.3</p>pa'i/ /zhes bya ba'i mthar/ khams rnams kyi lus dang dngos po'i rang bzhin dang / shes rab thabs ni rus pa sha ste zhes bya ba nas brtsams nas/ dkyil 'khor du ni rig par bya/ /zhes bya ba'i mthar/ thabs dang shes rab kyi phan tshun du 'khyud pa'i cho ga dang / rtsa rnams
<p>111a.4</p>stong phrag drug ni zhes bya ba nas brtsams nas/ zung gi grangs ni rim pas so/ /zhes bya ba'i mthar/ rtsa rnams 'phel ba dang chad pa'i mtshan nyid dang / dpal ldan 'byung ba dbang po rnams/ /zhes bya ba nas brtsams nas/ bdag nyid las ni zags pa'o/ /zhes bya ba'i mthar/ 
<p>111a.5</p>rang bzhin skyes bu'i mtshan nyid dang / sa ni sa pa yin zhes bya ba nas brtsams nas/ bug pa'i dbye bas skar rtsis so/ /zhes bya ba'i mthar/ lus po langs pa la sogs pa'i mtshan nyid dang / rgyu skar so'i phreng ba nyid/ /ces bya ba nas brtsams nas/ khams rnams rang bzhin
<p>111a.6</p>gnyis zhes bya ba'i mthar/ so la sogs pa rnams dang / ba spu shig dang khu ba nas/ /zhes bya ba nas brtsams nas/ lte ba'i pad+ma nu ma'o/ /zhes pa'i mthar/ 'byung po'i skye gnas la sogs pa dang / tshangs yul mtho ris zhes bya ba nas brtsams nas/ du ma'i dbye bas
<p>111a.7</p>'grub pa'o/ /zhes bya ba'i mthar/ mtho ris la sogs pa dang / snying mgrin lte ba'i pad+ma zhes bya ba nas brtsams nas/ gza' dang rgyu skar la sogs min/ /zhes bya ba'i mthar/ me gsum mtshan nyid dang / gza' ni snying gi pad+ma 'dab mar zhes bya ba nas brtsams nas/ rkang lag la
<p>111b</p>
<p>111b.1</p>sogs tshigs rnams la'o/ /zhes bya ba'i mthar/ gza'i chu tshod rnams dang / lte ba'i chu skyes nyi ma'i 'dab mar zhes bya ba nas brtsams nas/ g.yas dang g.yon du bgrod pa'i zhes bya ba'i mthar/ srog gi rlung gis lte ba la sogs par rgyu ba dang / pad+ma'i 'dab ma re re zhes bya ba
<p>111b.2</p>nas brtsams nas/ dus sbyor dbye bas 'gyur zhes bya ba'i mthar/ rtsa re re la sa'i dkyil 'khor la sogs pa 'bab pa dang / stong pa la sogs pa de nyid lnga zhes bya ba nas brtsams nas/ byang dang lho ru ni nyi ma'o/ /zhes bya ba'i mthar/ dkyil 'khor lnga'i lhag pa'i lha dang / de
<p>111b.3</p>steng snying ga'i gnas ni zhes bya ba nas brtsams nas/ dbugs dbyung dman pa drug cu'o/ /zhes bya ba'i mthar/ srog la sogs pa rlung rnams kyi gnas dang / srog gis srog byed ces bya ba nas brtsams nas/ rlung rnams kyis ni dor bar mi byed do zhes bya ba'i mthar/ srog gi rlung la sogs pa'i bya ba
<p>111b.4</p>dang / ser skya phra ba lus sogs zhes bya ba nas brtsams nas/ tshig gi dbye ba du mas so/ /zhes bya ba'i mthar/ mu stegs pa'i ming gi rtsa rnams kyi ming dang / dbang po me dang gshin rje bden bral zhes bya ba brtsams nas/ de nyid
<p>111b.5</p>rang bzhin bsten pas so/ /zhes bya ba'i mthar/ rtsa rnams la dbang po la sogs pa rnams kyi byin gyis brlabs pa dang / de steng mgrin pa'i gnas su zhes bya ba nas brtsams nas/ thig le dkar po 'dzag ces bya ba'i mthar/ mgrin pa'i 'khor lo la sogs pa dang / 
<p>111b.6</p>rtsa bar sa dang g.yon du chu/ /zhes bya ba nas brtsams nas/ bcu gnyis dag dang mtha'i cha ru ni/ /zhes bya ba'i mthar/ sna bug dag las dkyil 'khor lnga rgyu ba dang / zhing sogs zhes bya ba nas brtsams nas/ ma lus pa'o zhes bya ba'i mthar/ zhing la sogs pa dang / 
<p>111b.7</p>'khor lo can ni rdo rje can yin rang gi lus la zhes bya ba nas brtsams nas/ kla klo'i 'khrugs pa 'khrugs pa min/ /zhes bya ba'i mthar/ rang gi lus la 'khor los sgyur ba dang / kla klo rnams kyi 'khrug pa dang / dus kyi lo ni mes bsgres zhes bya ba nas brtsams nas/ lha dang
<p>112a</p>
<p>112a.1</p>lha mo rnams so zhes bya ba'i mthar/ dbu ma a ba d+hU tI la sogs pa'i rnal 'byor ma'i rgyud dang / nyin mtshan yan lag las sgyu 'phrul dra ba zhes bya ba nas brtsams nas/ me dang rgya mtsho zhes bya ba'i mthar/ sgyu 'phrul dra ba'i rgyud kyi lha rnams dang / dpal ldan 'dus pa
<p>112a.2</p>'dus dbye ba'o/ /zhes bya ba nas brtsams nas/ bug pa dang bcas te de nyid rnams kyis so zhes bya ba'i mthar/ gsang ba 'dus pa'i dbye ba dang / zla ba nyin drug pa gang zhig /ces bya ba nas brtsams nas/ rnal 'byor ma dang rnal 'byor rgyud la sogs pa'i shes pa'i mthar/ phyi dang
<p>112a.3</p>nang du phyag rgya rnams dang / nus ma khro bo'i rim pa zhes bya ba nas brtsams nas/ skye ba 'di nyid sangs rgyas so/ /zhes bya ba'i mthar/ dus kyi 'khor los bsdus pa'i rgyud dang / rtsa ba'i rgyud kyi lha mo rnams skye ba dang / de la sum cu rtsa yis zhes bya ba nas brtsams nas/ gzhan yang
<p>112a.4</p>de las zhes bya ba'i mthar/ rtsa ba'i rgyud las bsdus pa phyung ba dang / 'khor lo'i sna rnams de bzhin no/ /zhes bya ba nas brtsams nas/ gsang ba'i dbus su rab tu grags/ zhes bya ba'i mthar/ dus kyi 'khor lo'i rtsa rnams dang / rtsa drug 'khor lo 'gog cing zhes pa nas brtsams
<p>112a.5</p>nas/ 'bigs pa gang zhig yin zhes bya ba'i mthar/ 'khor lo drug gi rtsa rnams bsrung ba dang / gal te rlung gi rtsa gcig la 'bab ces bya ba nas brtsams nas/ dus kyi 'khor lo las 'gyur zhes bya ba'i mthar/ zla ba'i 'chi ltas dang / lnga nas nyi shu rtsa lnga ni/ zhes bya ba
<p>112a.6</p>nas brtsams nas/ nyin byed mi 'dor sbyor bas 'chi ba'o/ /zhes bya ba'i mthar nyi ma'i 'chi ltas dang / shar du mda' me 'jig rten zhes bya ba nas brtsams nas/ ji srid lte ba nyid du'o/ /zhes bya ba'i mthar/ rtsa rnams 'dor ba dang / ji srid dus kyi 'khor lo zhes bya ba nas brtsams
<p>112a.7</p>nas/ 'tsho ba nyin mtshan gsum zhes bya ba'i mthar/ lo brgyas 'chi ba'i mtshan nyid dang / dbugs dang chu srang rtsa zhes bya ba nas brtsams nas/ dus kyi 'khor lo 'phel bar 'gyur/ zhes bya ba'i mthar/ 'chi ba'i dbugs la sogs pa 'phel ba dang / phyogs dang phyogs
<p>112b</p>
<p>112b.1</p>kyi rtsa zhes bya ba nas brtsams nas/ snying la gnas pa'i gza' yi rtsa/ zhes bya ba'i mthar/ rtsa rnams chad pa dang / sde rnams dbyangs zhes bya ba nas brtsams nas/ 'tsho ba'i mtshan nyid mtshan zhes bya ba'i mthar gza' rnams kyi sa bon du gyur pa'i yi ge rnams dang / lte mgrin dpral ba
<p>112b.2</p>zhes bya ba nas brtsams nas/ snying gi pad+ma spang zhes bya ba'i mthar/ rlung bcu 'bab par byed pa'i rtsa rnams chad pa dang / stong phrag sum cu rtsa drug ces bya ba nas brtsams nas/ stong pa'i zla bar 'chi ba'o/ /zhes bya ba'i mthar dus 'phel ba dang / lus la srog lhag ces bya ba nas brtsams
<p>112b.3</p>nas/ tshe rang rang tshad kyis so zhes bya ba'i mthar/ nyin mtshan re re 'chi ba 'phel ba dang / zos dang na ba dma' ba nas brtsams nas/ srog chags rnams kyi srog ni 'phrog /ces bya ba'i mthar/ dus kyi rtsa'i rang bzhin dang / dpal ldan snying ga'i pad+ma yi/ /zhes bya ba nas brtsams
<p>112b.4</p>nas/ dmar dang ser po lte bar ro/ /zhes bya ba'i mthar/ snying ga'i 'khor lo la sogs pa la/ zla ba'i rkang pa dang / brgyad gnyis lte mgrin la zhes bya ba nas brtsams nas/ de rnams ge sar rtse mo la'o/ /zhes bya ba'i mthar/ rdzogs pa'i gnas bzhi dang / thig le'i rnam pa tsheg
<p>112b.5</p>drag gis/ zhes bya ba nas brtsams nas/ nyi ma 'phel ba dang 'grib pa zhes bya ba'i mthar nyi ma'i longs spyod dang / phyogs la zla bas zla ba dang / zhes bya ba nas brtsams nas/ lo'i dbye bas 'phel bar 'gyur/ zhes bya ba'i mthar/ zla ba dang nyi mas rgyu ba dang mi rgyu ba dang dbugs
<p>112b.6</p>drug gis ni chu srad gcig 'gyur zhes bya ba nas brtsams nas/ dus kyi mtha'i dbang gis so/ /zhes bya ba'i mthar/ lo'i grangs dang / rnal 'byor 'jig rten gsum na med/ ces bya ba nas brtsams nas/ dus kyi 'khor lo'i dpa' bo gcig pus so/ /zhes bya ba'i mthar/ sems
<p>112b.7</p>can rnams kyi le lo nyid dang / gal te rtsa gcig chad ces bya ba nas brtsams nas/ 'chi ltas kyis ni 'chi ba'i mtshan nyid do/ /zhes bya ba'i mthar/ dri chu la sogs pa'i khams 'gyur ba'i mtshan nyid dang / gang gis skye ba byed dang zhes bya ba nas brtsams nas/ bskyed pa'i don du rim
<p>113a</p>
<p>113a.1</p>gyis so/ /zhes bya ba'i mthar skye ba dang 'chi ba'i mtshan nyid du 'gyur ba'i byed pa dang / sgra la sogs pa nas drug ces bya ba nas brtsams nas/ yon tan bral zhing dngos po med/ ces bya ba'i mthar/ las dang bya ba la sogs pa dang / dri dang kha dog ro zhes bya ba nas brtsams
<p>113a.2</p>nas/ yid dang chos kyi dbyings zhes bya ba'i mthar/ kun 'byung ba'i mtshan nyid dang / rtog pas bdag nyid bcings zhes bya ba nas brtsams nas/ mi shes 'jig rten rmongs zhes bya ba'i mthar/ las kyis 'chi ba'i mtshan nyid dang / sa chu me rlung zhes bya ba nas brtsams nas/ srog gi rang
<p>113a.3</p>bzhin yin gyi 'byung ba min zhes bya ba'i mthar/ sa sogs pa'i rnam pa brgyad kyi rang bzhin dang / a sogs lnga po zhes bya ba nas brtsams nas/ khyab byed ngo bo nyid med pa'o/ /zhes bya ba'i mthar rnam pa bzhi'i rang bzhin dang / 'khor bar bde dang sdug bsngal zhes bya ba nas brtsams
<p>113a.4</p>nas/ shes pa la min pa'o zhes bya ba'i mthar/ las kyi 'bras bu'i 'brel pa dang / de'i phyir gang zhig byed pa po min zhes bya ba nas brtsams nas/ 'phrog pa rang mig gis mi mthong / /zhes bya ba'i mthar/ las kyi 'bras bus dgos pa grub pa dang / 'dod pa nus ba zhes bya ba nas brtsams
<p>113a.5</p>nas/ rdo rje can gyi mi gtor ro/ /zhes bya ba'i mthar/ 'dod pa la sogs pa'i mtshan nyid dang / de ru bdag nyid byed pa po'i min zhes bya ba nas brtsams nas/ lus dbus de ltar ro zhes bya ba'i mthar/ 'khor ba dang mya ngan las 'das pa'i mtshan nyid dang / de ltar las
<p>113a.6</p>yod ces bya ba nas brtsams nas/ mi rtog med ces bya ba'i mthar las su smra ba dang / zhi ba'i dngos po lha nyid min/ zhes bya ba nas brtsams nas/ skyes bu de ru skye bar 'gyur/ zhes bya ba'i mthar/ bag chags kyi stobs dang lha nyid dbye ba brgyad ces bya ba nas brtsams nas/ skye
<p>113a.7</p>ba 'bum phrag du ma zhes bya ba'i mthar/ lha la sogs pa'i dbye ba dang / bdag nyid rig pa'i mtshan nyid dang / phung po 'byung ba dbang po zhes bya ba nas brtsams nas/ gang du slar mi skye zhes bya ba'i mthar/ ma rig pa'i mtshan nyid dang / yan lag dang bcas rig byed ces bya ba nas brtsams
<p>113b</p>
<p>113b.1</p>nas/ slar yang thim par 'gyur ro zhes bya ba'i mthar/ bdag nyid rig pa'i mtshan nyid dang / rnal 'byor dbang pos rnal 'byor ma thob ces bya ba nas brtsams nas/ gang du slar yang mi skye'o/ /zhes bya ba'i mthar/ rnal 'byor gyi bag chags kyi stobs dang / rgyal ba rnams kyi ye shes kyi
<p>113b.2</p>skye ba zhes bya ba nas brtsams nas/ lam ni 'dren pa pha rol du'o zhes bya ba'i mthar/ sangs rgyas pa dang kla klo la sogs pa'i bye brag dang / 'od zer nyi ma 'bar ba'i lam/ zhes bya ba nas brtsams nas/ dud 'gro yi dgas mi rnams kyi/ /zhes bya ba'i mthar/ lam gyi bye brag dang / gang
<p>113b.3</p>zhig gang gis dbus rnams su/ /zhes bya ba nas brtsams nas/ mtho ris mi dang sa 'og ces bya ba'i mthar/ bag chags 'dzin pa'i skyon dang / ka sogs sde ni dbyangs bcas zhes bya ba nas brtsams nas/ rlung dang nam mkha'i khams zhes bya ba'i mthar/ skye ba dang 'chi ba'i mtshan
<p>113b.4</p>nyid dang / dang po yang dag bsrung bar bya zhing zhes bya ba nas brtsams nas/ 'khor du nyid 'gyur ro zhes bya ba'i mthar lus bsrungs pa dang / stong par du ba la sogs zhes bya ba nas brtsams nas/ skye ba 'di ru thob ces bya ba'i mthar/ 'jig rten las 'das pa'i lam dang / nyi zla 'gog
<p>113b.5</p>ba zhes bya ba nas brtsams nas/ rnal 'byor pas bsgom par bya zhes bya ba'i mthar/ 'chi ba slu ba dang / mthur bsgrub pa zhes bya ba nas brtsams nas/ de yi rtsa bar gzhan ma'o/ /zhes bya ba'i mthar/ rlung nad 'joms pa dang / thur sel rlung ni bskum nas zhes bya ba nas brtsams nas/ mig
<p>113b.6</p>nad la sogs pa zhes bya ba'i mthar/ long nad la sogs pa 'joms pa dang / mchan khung g.yas dang g.yon zhes bya ba nas brtsams nas/ rnal 'byor ldan pa'i rnal 'byor la/ zhes bya ba'i mthar/ rtsa bcing ba dang rkang pa'i rdo rje skyil krung gis gnas zhes bya ba nas brtsams nas/ srin
<p>113b.7</p>la sogs pa 'joms zhes bya ba'i mthar/ phyi'i nad 'joms pa'i thabs dang / lo yi phyed kyi dkar po mdze/ /zhes bya ba nas brtsams nas/ lam sems rab sbyar phyir zhes bya ba'i mdze gzhom pa dang / srog 'jug par bya zhes bya ba nas brtsams nas/ mi rnams skye ba 'di nyid du/ /zhes bya ba'i
<p>114a</p>
<p>114a.1</p>mthar/ srog 'jug pa'i nges pa dang phyag rgya bsgom phyir brjod kyi zhes bya ba nas brtsams nas/ mtshan mor 'tshe ba'i phyir ma yin/ /zhes bya ba'i mthar/ spyod pa'i nges pa dang / mi bskyod cung zad dro ba zhes bya ba nas brtsams nas/ mche bas btab la bde ster ro/ /zhes bya ba'i
<p>114a.2</p>mthar/ kha nad la sogs pa dang / dri chen dri chu sa bon khrag /ces bya ba nas brtsams nas/ yan lag min skyes rgas pa zhes bya ba'i mthar/ bdud rtsi lnga la sogs pas tshe bsgrub pa dang / lan tshwa skyur por rlung 'joms zhes bya ba nas brtsams nas/ khams gsum la gnas zhes bya ba'i
<p>114a.3</p>mthar/ rlung la sogs pa'i nad 'joms pa'i thabs dang / gser dang nyi ma zla ba lcags zangs zhes bya ba nas brtsams nas/ 'on kyang gong bus dman zhes bya ba'i mthar/ tshe grub par byed pa'i bcud len dang / sngar brjod sa bon rgyal po zhes bya ba nas brtsams nas/ dag pa'i gser du
<p>114a.4</p>'gyur zhes bya ba'i mthar/ gser bsgrub pa'i cho ga dang / sug smel ga bur phreng ba zhes bya ba nas brtsams nas/ me tog til mar ma brtsis zhes bya ba'i mthar/ spos la sogs pa'i cho ga dang / sa 'dzin zhes bya ba nas brtsams nas/ sbrum can rnams la bstan par bya/ /zhes bya ba'i
<p>114a.5</p>mthar mngal nas dgrol ba'i cho ga dang / rnal 'byor ma rnams brgyad po gang / /zhes bya ba nas brtsams nas/ dus kun mchod pa yin zhes bya ba'i mthar/ mkha' 'gro ma drug cu rtsa bzhi'i mtshan nyid dang / mchod pa la sogs pa'i cho ga dang / bdag med las kyi min zhes bya ba nas brtsams
<p>114a.6</p>nas/ de ni rdo rje can gyis bstan 'gyur zhes bya ba'i mthar/ sangs rgyas kyi gzhung dang / gang du rig byed rang byung zhes bya ba nas brtsams nas/ da ni tshangs par 'gyur zhes bya ba'i mthar/ tshangs pa'i gzhung dang / byed pa po gzhan dang las ni du ste zhes bya ba nas brtsams nas/ da ni khyab
<p>114a.7</p>'jug gi bstan par 'gyur zhes bya ba'i mthar/ khyab 'jug gi gzhung dang / lam drug de nyid lnga zhes bya ba nas brtsams nas/ zhi bas de ni bstan pa yin/ zhes bya ba'i mthar/ dbang phyug gi gzhung dang / dbang phyug med cing las kyi rnam par smin/ zhes bya ba nas brtsams nas/ ra h+ma
<p>114b</p>
<p>114b.1</p>na yis bstan pa'o/ /zhes bya ba'i mthar/ kla klo'i gzhung dang dus gsum rdzas drug ces bya ba nas brtsams nas/ rgyal ba rnams kyis bstan pa yin/ zhes bya ba'i mthar zad par byed pa'i gzhung dang / rig byed 'di ni rang byung min/ zhes bya ba nas brtsams nas/ 'dod pa'i las tshul ma
<p>114b.2</p>yin no/ /zhes bya ba'i mthar/ tshangs pa la sogs pa'i gzhung las sun phyung ba dang / yang sbyor ba chu shel zhes bya ba nas brtsams nas/ gang zhig gis kyang sprul ma yin/ zhes bya ba'i mthar/ rten cing 'brel pa dang / gal te bdag ni kun nas gnas/ zhes bya ba nas brtsams nas/ bya
<p>114b.3</p>ba dang bcas bdag ma yin/ zhes bya ba'i mthar/ bdag la sun phyung ba dang / bdag med skye ba yod kyi zhes bya ba nas brtsams nas/ 'dzin pa dang / bcas pa yod ma yin zhes bya ba'i mthar sangs rgyas kyi bka' dang / gang zhig de nyid gang zag ces bya ba brjod de zhes pa nas brtsams nas/ 
<p>114b.4</p>snying rje stong nyid dbyer med smra/ zhes bya ba'i mthar/ bye brag tu smra ba la sogs pa sun phyung ba dang / skye bo'i sngon las nyams su myong zhing zhes bya ba nas brtsams nas/ skye ba gzhan ni rab tu spangs pa'o zhes bya ba'i mthar/ kla klo'i gzhung la sun phyung ba dang / gal te 'byung ba gcig
<p>114b.5</p>'gyur zhes bya ba nas brtsams nas/ las nyams mi rnams la'o zhes pa'i mthar/ rgyang phan gyi gzhung la sun phyung ba dang / gal te srog ni lus kyi tshad/ ces bya ba nas brtsams nas/ rtag min dus kyi phyir zhes bya ba'i mthar/ zad byed pa'i gzhung la sun phyung ba dang / de dag
<p>114b.6</p>la sogs pa'i don shes don du zhes bya ba nas brtsams nas/ rang bzhin du med par bsgom rgyal po kye zhes bya ba'i mthar/ nges pa snang ba dang / da ni mtho ris dbang po zhes bya ba nas brtsams nas/ skyabs su song ngo rgyal po kye/ zhes bya ba'i mthar/ skyabs su song ba'i nges pa
<p>114b.7</p>dang / khyod ni yum dang yab ste zhes bya ba nas brtsams nas/ rgyal dbang khyed la bdag song ngo / /zhes bya ba'i mthar/ nyi ma'i shing rtas bstod pa dang / skyabs su song ba bstan to// //de nas mngon par dbang bskur ba'i le'u las/ don ci bshad ce na/ dang go re zhig
<p>115a</p>
<p>115a.1</p>lus la sna tshogs tshad/ ces bya ba nas brtsams nas/ dkyil 'khor dag ni bshad du gsol/ zhes bya ba'i mthar/ zla ba bzang po'i zhu ba dang / zla ba bzang tshig ni gsan nas zhes bya ba nas brtsams nas/ dbang gi le'u rdzogs pa'i bar du bcom ldan 'das kyis bka'
<p>115a.2</p>stsal pa'i don yin no/ /de la dang po ru ni brten par bya/ /zhes bya ba nas brtsams nas/ rdo rje sems dpa' rab tu grags/ /zhes bya ba'i mthar/ bla ma dam pa'i mtshan nyid dang / nga rgyal can dang khro bar 'gyur/ zhes bya ba nas brtsams nas/ mkhas pas spang bar bya zhes bya ba'i mthar/ 
<p>115a.3</p>gdug pa'i slob dpon dang / zab cing rgya che sems dang zhes bya ba nas brtsams nas/ 'bring po'i rgyu ru'o zhes bya ba'i mthar/ snod du rung ba'i slob ma dang / dpyid zla 'bring po'i dkar po'i nya la zhes bya ba nas brtsams nas/ rgyud rgyal bstan par mi 'gyur ro/ /zhes bya ba'i mthar/ 
<p>115a.4</p>dbang bskur ba la sogs pa'i nges pa dang / dbang gi don du sa yongs bsnyams pa zhes bya ba nas brtsams nas/ dkyil 'khor bzhengs pa dang zhes bya ba'i mthar/ slob dpon rnams kyi spyi'i nges pa dang / sa'i rigs bzhi zhes bya ba nas brtsams nas/ rgyal rigs bram ze gzhan
<p>115a.5</p>zhes bya ba'i mthar/ sa'i rigs la sogs pa dang / dkar po zhi dang rgyas pa zhes bya ba nas brtsams nas/ rnal 'byor pa yis rig par bya/ zhes bya ba'i mthar sa yongs su brtag pa dang / dbang ldan byang du zhes bya ba nas brtsams nas/ rang dang rmongs pa'o zhes bya ba'i mthar/ 
<p>115a.6</p>phyogs kyi nges pa dang / thab khung grong gi phyogs brgyad ces bya ba nas brtsams nas/ rdo rje yang ni thams cad la/ zhes bya ba'i mthar/ thab khung gi cho ga dang / phur bu'i bya ba brgyad de zhes bya ba nas brtsams nas/ tsu ta byil pa nyi mar skyes/ zhes bya ba'i mthar/ phur bu
<p>115a.7</p>rnams dang / de ltar shel gyi bum pa zhes bya ba nas brtsams nas/ zhi dang rgyas pa gzhan la min/ zhes bya ba'i mthar/ bum pa rnams kyi mtshan nyid dang / snga dro nas ni thun tshod brgyad/ /ces bya ba nas brtsams nas/ las brgyad rnams ni rab tu bya/ /zhes bya ba'i mthar/ dus kyi
<p>115b</p>
<p>115b.1</p>nges pa dang / nyin phyed mtshan mo phyed ni zhes bya ba nas brtsams nas/ de bzhin du rab tu grags zhes bya ba'i mthar/ dus drag po la sogs pa 'gags pa dang / 'o ma can dang bcas/ zhi dang rgyas la sogs zhes bya ba nas brtsams nas/ rengs pa dang rmongs par byed pa la zhes bya
<p>115b.2</p>ba'i mthar/ yam shing nges pa dang / 'o ma mar dang khrag ces bya ba nas brtsams nas/ zhi ba la sogs pa'o zhes bya ba'i mthar/ sreg rdzas kyi nges pa dang / gshin rje'i bden bral mtshams zhes bya ba nas brtsams nas/ zhi sogs las la'o zhes bya ba'i mthar/ sbyin
<p>115b.3</p>sreg gi dus su gdan gyi nges pa dang / las gnyis las ni tshon zhes bya ba nas brtsams nas/ phyogs su tshon dgyer 'gyur zhes bya ba'i mthar/ rdul tshon dgye ba'i nges pa dang / dgod sogs zhes bya ba nas brtsams nas/ lha rnams la zhes bya ba'i mthar/ 
<p>115b.4</p>slob dpon la zhes bya ba'i nges pa dang / shel sogs zhes bya ba nas brtsams nas/ sor ni bcu gnyis so zhes bya ba'i mthar/ mchod yon gyi snod kyi nges pa dang / rnam lnga rgyal dbang zhes bya ba nas brtsams nas/ sbyin sreg don no zhes bya ba'i mthar/ dgang gzar dang blugs gzar gyi nges pa
<p>115b.5</p>dang / zhi ba dang khro bos zhes bya ba nas brtsams nas/ dkyil 'khor du ni lhag pa'i lha/ /zhes bya ba'i mthar/ lha rnams kyi ni nges pa dang / rnam lnga rgyal dbang zhes bya ba nas brtsams nas/ rnam pa lnga ru gyur pa nyid/ /ces bya ba'i mthar/ rdul tshon gyi rnam par dag pa dang / thig
<p>115b.6</p>skud khru brgyad ces ba nas brtsams nas/ thig skud gcig ste gzhan ma yin/ /zhes bya ba'i mthar/ thig skud kyi mtshan nyid dang / skyil mo krung ni zhes bya ba nas brtsams nas/ las dbye bas gnas la sogs pa'i zhes bya ba'i mthar/ 'dug stangs kyi nges pa dang / shel
<p>115b.7</p>dang mu tig ces bya ba nas brtsams nas/ sngags bzlas pa yi phreng ba yis/ zhes bya ba'i mthar/ phreng ba'i nges pa dang / dri zhim me tog dkar zhes bya ba nas brtsams nas/ bska ba drag po'i spos zhes bya ba'i mthar/ mchod pa'i nges pa dang / dkyil 'khor zhes bya ba nas brtsams
<p>116a</p>
<p>116a.1</p>nas/ lus la rim pas so zhes bya ba'i mthar/ 'khrul 'khor bri ba'i cho ga dang / dpal gyi rdo rje zhes bya ba nas brtsams nas/ rnal 'byor pas ni bsgom par bya/ /zhes bya ba'i mthar/ bsrung ba'i cho ga dang sa'i phyogs su rdo rje gsum gyis zhes bya ba nas brtsams nas/ bsrung
<p>116a.2</p>ba'i don du dgod par bya/ /zhes bya ba'i mthar zhing skyong ba la sogs pa'i chab gtor gyi cho ga dang / sa spyan 'dren pa la sogs pa'i cho ga dang / zug rngu zhes bya ba la sogs pa nas brtsams nas/ mchod sbyin don du'o zhes bya ba'i mthar/ sbyong ba dang sbyangs zhes bya ba nas brtsams nas/ de rnams
<p>116a.3</p>ma lus so zhes bya ba'i mthar/ sa gzung ba la sogs pa dus kyi nges pa dang / bsrung bar bya zhes bya ba nas brtsams nas/ bri bar bya zhes pa'i mthar/ slob ma la bsrung ba'i nges pa dang / dag ba'i gnas zhes bya ba nas brtsams nas/ dkyil 'khor du thig gdab bya zhes bya ba'i mthar/ thig skud
<p>116a.4</p>la sogs pa'i nges pa ste/ sta gon gyi cho ga dang / thig skud chad na zhes bya ba nas brtsams nas/ rig par bya zhes bya ba'i mthar/ mtshan ma ngan pa la sogs pa'i mtshan nyid dang / A dang kA la sogs zhes bya ba nas brtsams nas/ thig skud la bstim bsgom par bya/ /zhes bya ba'i mthar
<p>116a.5</p>yi dam gyi lha dmigs pa dang / thig des tshangs skud nas ni zhes bya ba nas brtsams nas/ shar gyi cha dang gzhan la'o/ /zhes bya ba'i mthar/ thig gdab pa'i nges pa dang / rdo rje la sogs pa zhes bya ba nas brtsams nas/ rim pas so zhes bya ba'i mthar rdul tshon dgye ba'i nges pa dang / shar
<p>116a.6</p>gyis zhes bya ba nas brtsams nas/ phyi'i rdo rje phreng ba'o zhes pa'i mthar/ rdul tshon gyis la kha dog la sogs pa'i nges pa dang / bsgoms pa zhes bya ba nas brtsams nas/ phun tshogs mdzes par zhes bya ba'i mthar/ re khA dang mtshan ma ngan pa'i skyon dang / nag po la sogs pa zhes bya
<p>116a.7</p>ba nas brtsams nas/ rdo rje phreng ba rnams la'o/ /zhes bya ba'i mthar/ rdul tshon gyi dpangs kyi tshad kyi nges pa dang / dbus nas zhes bya ba nas brtsams nas/ lus sbyar bar bya zhes bya ba'i mthar/ rdul tshon gyi dkyil 'khor la rnam par dag pa dang / gnyis dang rgya mtsho zhes bya ba nas
<p>116b</p>
<p>116b.1</p>brtsams nas/ dkyil 'khor rnams zhes bya ba'i mthar/ sngon du brjod pa'i thig skud kyi cho ga dang / oM yig ces bya ba nas brtsams nas/ ye shes rdo rje bzhi pa'o/ /zhes bya ba'i mthar/ sngags kyi mtshan nyid dang / hUM yig ces bya ba nas brtsams nas/ bdud rnam par bskrad
<p>116b.2</p>par ro zhes bya ba'i mthar/ sa bon la sogs pa dgod pa dang / sgo rnams zhes bya ba nas brtsams nas/ la sogs zhes bya ba'i mthar/ sgo srung ba la sogs pa'i nges pa dang / zlum ma zhes bya ba nas brtsams nas/ dge ba'i rgyu ru zhes bya ba'i mthar/ sbyin sreg gi cho ga dang / 
<p>116b.3</p>sbyin sreg grub nas zhes bya ba nas brtsams nas/ dbang gi don du byed ces bya ba'i mthar/ dkyil 'khor la rab gnas kyi cho ga dang / kun gyi zhes bya ba nas brtsams nas/ bdag gi mchod yon zhes bya ba'i mthar/ mchod pa'i sngags kyi nges pa dang / rgyal ba zhes bya ba nas
<p>116b.4</p>brtsams nas/ sngags kyi las kyi dbye bas so/ /zhes bya ba'i mthar/ rgyas pa la sogs pa la nges pa dang / shar du zhes bya ba nas brtsams nas/ skye gnas so zhes bya ba'i mthar/ dkyil 'khor gyi sa'i rnam par dag pa dang / 'byung ba rnams kyi skye gnas dang / oM AHhUM
<p>116b.5</p>zhes bya ba nas brtsams nas/ lha mo rnams kyi'o zhes bya ba'i mthar/ rgyas gdab la sogs pa'i cho ga dang / rin chen gser gyi me tog ces bya ba nas brtsams nas/ byang chub sems ni bskyed par bgyi/ /zhes bya ba'i mthar/ slob ma la mchod pa la sogs pa nges pa dang / 
<p>116b.6</p>khrus dang dri zhes bya ba nas brtsams nas/ khro bo gtso bos bskul ba'o/ /zhes bya ba'i mthar/ slob ma la lta gon gyi cho ga dang / khro bo'i rgyal po dbab pa zhes bya ba nas brtsams nas/ dngos grub yod pa yin zhes bya ba'i mthar/ dbab pa'i nges pa dang / dbab pa spangs pa
<p>116b.7</p>zhes bya ba nas brtsams nas/ brtul zhugs nyi shu lnga zhes bya ba'i mthar/ slob ma la sta gon la sogs pa dang / brtul zhugs sbyin pa'i nges pa dang / dpal ldan sngags kyi zhes bya ba nas brtsams nas/ bka' ni mar bcas sbyin zhes bya ba'i mthar/ dbang bdun gyi cho ga
<p>117a</p>
<p>117a.1</p>dang rdo rje dril bu zhes bya ba nas brtsams nas/ rgyal bas gsungs so zhes bya ba'i mthar/ rnam par dag pa'i chos bstan pa'i nges pa dang / chu ni sgrol ma la sogs pa lha mo zhes bya ba nas brtsams nas/ yang dag sbyin zhes bya ba'i mthar/ dbang bdun gyi rnam par
<p>117a.2</p>dag pa dang / mngon par dbang bskur zhes bya ba nas brtsams nas/ 'jam dbyangs nyid du 'gyur zhes bya ba'i mthar/ dbang bdun gyi 'bras bu dang / rtsa ba'i ltung ba zhes bya ba nas brtsams nas/ yang dag par 'gyur ro zhes bya ba'i mthar/ rtsa ba'i ltung ba'i rnam par dag pa dang / 
<p>117a.3</p>rtsa ba'i ltung ba zhes bya ba nas brtsams nas/ rdo rje theg pa'o zhes bya ba'i mthar/ rtsa ba'i ltung ba'i gnas dang / klu zhes bya ba nas brtsams nas/ phyag rgya rnam par dag pa nyid/ /ces bya ba'i mthar/ rdo rje slob dpon gyi rab gnas kyi cho ga dang / steng du bla re bre zhes bya ba nas brtsams nas/ bla
<p>117a.4</p>med byang chub 'grub par shog /ces bya ba'i mthar/ gzugs brnyan la sogs pa'i rab gnas kyi cho ga dang / phyogs kyi lo zhes bya ba nas brtsams nas/ du ba'i lam sogs dang ldan pa/ /zhes bya ba'i mthar/ bla na med pa'i dbang gi cho ga dang / skrag ces bya ba nas brtsams nas/ 
<p>117a.5</p>mchod par bya zhes bya ba'i mthar/ las kyi phyag rgya dor ba dang blang pa'i nges pa dang / 'dod chags zhes bya ba nas brtsams nas/ 'di ltar bzhi pa'o zhes bya ba'i mthar/ dga' ba bcu drug la sogs pa mtshan nyid kyi nges pa dang / sems kyi bsam pas ma zhes bya ba nas brtsams nas/ chad pa'i
<p>117a.6</p>dngos po zhes bya ba'i mthar/ las kyi phyag rgya rnam par dag pa dang / pad+mar zhes bya ba nas brtsams nas/ dpal ldan bla ma'i zhal 'di'o/ /zhes bya ba'i mthar/ sku'i phyag rgyal sogs pa'i mtshan nyid dang / shes rab yum ni zhes bya ba nas brtsams nas/ nam yang dor mi bya zhes bya ba'i
<p>117a.7</p>mthar/ rnal 'byor pa dang rnal 'byor ma rnams kyi sems rnam par dag par bya ba'i phyir/ nges pa dang / gang zhig ces bya ba nas brtsams nas/ nyi zla gnas kyi bar zhes bya ba'i mthar/ 'dod chags sbyin pa'i bsod nams dang / sgrol ma zhes bya ba nas brtsams nas/ dgyes pa
<p>117b</p>
<p>117b.1</p>yis ni skyo bar byed/ /ces bya ba'i mthar/ lha mo rnams kyi rigs kyi dbye ba dang / sangs rgyas rnams kyi dbye ba dang / byis pa rgan zhes bya ba nas brtsams nas/ byang chub spyod pa la gnas pa'o zhes bya ba'i mthar/ rnal 'byor pa rnams la rdo rje mchog gi nges pa dang / dang por zhes bya ba nas
<p>117b.2</p>brtsams nas/ chos kyi phyag rgya'o zhes bya ba'i mthar/ rdo rje mchod pa la dam tshig gi skad kyis nges pa dang / pho nya rnams zhes bya ba nas brtsams nas/ spyan ma'o zhes bya ba'i mthar/ pho nya mo rnams kyi dri dang / rigs kyi mtshan nyid dang / rnal 'byor zhes bya ba nas brtsams nas/ 
<p>117b.3</p>'khor lo can yin no zhes bya ba'i mthar/ rnal 'byor ba'i rigs dang / yan lag phra mo zhes bya ba nas brtsams nas/ rigs gsum 'dres 'gyur zhes bya ba'i mthar/ pho nya mo rnams kyi lus kyi mtshan nyid dang / seng ge yul bral zhes bya ba nas brtsams nas/ dri'i rang
<p>117b.4</p>bzhin no zhes bya ba'i mthar/ rnal 'byor pa rnams kyi mtshan nyid dang / brjod pa'i don du zhes bya ba nas brtsams nas/ rnal 'byor pa la'o zhes bya ba'i mthar/ pho nya mo rnams kyi thugs 'dzin pa'i nges pa dang / mdzes zhes bya ba nas brtsams nas spyod do zhes bya ba'i
<p>117b.5</p>mthar/ pho nya mo rnams kyi chos kyi dbyings la sogs pa dang / chang ni zhes bya ba nas brtsams nas/ btung ba'i don du zhes bya ba'i mthar/ chang btung ba'i nges pa dang / rtsig ces bya ba nas brtsams nas/ shin tu gtum zhes bya ba'i mthar/ bdud rtsi lnga la sogs pa'i dam
<p>117b.6</p>tshig gi nges pa dang / khyi dang rta zhes bya ba nas brtsams nas/ myur du nyams par 'gyur zhes bya ba'i mthar/ sa spyod la sogs pa'i dam tshig sum cu rtsa drug dang / so dang skra zhes bya ba nas brtsams nas/ mchod par bya zhes bya ba'i mthar/ lus kyi dam tshig gi nges pa dang / 
<p>117b.7</p>yi ge sum cu drug ces bya ba nas brtsams nas/ rnal 'byor ma la nges par ro/ /zhes bya ba'i mthar/ byang chub kyi phyogs kyi chos sum cu rtsa bdun la sogs pa dang / chu zhes bya ba nas brtsams nas/ 'khor lo 'dus pa yin zhes bya ba'i mthar/ tshogs kyi 'khor lo la mchod pa'i
<p>118a</p>
<p>118a.1</p>rdzas dang / rdo rje ral gri zhes bya ba nas brtsams nas/ phreng ba nyid ces bya ba'i mthar/ pho nya mo rnams kyi mtshan ma'i nges pa dang / dri chen zhes bya ba nas brtsams nas/ yan lag bcu gnyis thod par ro/ /zhes bya ba'i mthar/ sgrol ma la sogs pa'i dam tshig gi nges
<p>118a.2</p>pa dang / dri chen zhes bya ba nas brtsams nas/ dur khrod dbye ba brgyad yin no/ /zhes bya ba'i mthar/ gnas la sogs pa'i dam tshig rnam par dag pa dang / gnas zhes bya ba nas brtsams nas/ mtha' skye bas so zhes bya ba'i mthar/ sgrol ma la sogs pa'i gnas kyi nges pa dang / 
<p>118a.3</p>gnas zhes bya ba nas brtsams nas/ sen mo rnams kyi bar du'o/ /zhes bya ba'i mthar/ yan lag rnams kyi gnas la sogs pa'i nges pa dang / lha mo zhes bya ba nas brtsams nas/ phyi dang lus la de bzhin no/ /ces bya ba'i mthar/ byang chub kyi phyogs kyi chos sum cu rtsa bdun gyi lha
<p>118a.4</p>mo'i rnam par dag pa dang / sangs rgyas zhes bya ba nas brtsams nas/ de nyid thob pa'i mi dbang skye/ /zhes bya ba'i mthar/ rnal 'byor pa la spyod pa'i mtshan nyid dang / mthe bong zhes bya ba nas brtsams nas/ de bzhin no zhes bya ba'i mthar/ sor mo rnams kyi ming dang / khu
<p>118a.5</p>tshur zhes bya ba nas brtsams nas/ gung mo la sogs brkyang pa'o/ /zhes bya ba'i mthar/ rdo rje sems dpa' la sogs pa de bzhin gshegs pa drug gi phyag rgya dang / lag pa g.yon zhes bya ba nas brtsams nas/ rnal 'byor pas ni brdung bar bya/ /zhes bya ba'i mthar/ mdzes
<p>118a.6</p>pa'i phyag rgya dang / lag gnyis zhes bya ba nas brtsams nas/ gdengs ka rnams kyi 'gyur zhes bya ba'i mthar/ khro bo mgon po la sogs pa dang / gdengs ka rnams kyi phyag rgya dang / sbyor ba zhes bya ba nas brtsams nas/ bstan par bya zhes bya ba'i mthar/ mdzes
<p>118a.7</p>pa'i phyag rgya'i mtshan nyid dang / rtsibs zhes bya ba la sogs pas/ shes rab ma la 'khyud pa'i phyag rgya dang / lag gnyis zhes bya ba nas brtsams nas/ dgra sta la'o zhes bya ba'i mthar/ g.yas phyogs kyi mtshan ma'i phyag rgya dang / steng du zhes bya ba nas brtsams nas/ mthe'u chung ngo zhes
<p>118b</p>
<p>118b.1</p>bya ba'i mthar/ glang po che'i mche ba'i phyag rgya dang / dpung g.yon zhes bya ba nas brtsams nas/ sbyor ba'i zhes bya ba'i mthar/ g.yon phyogs kyi mtshan ma rnams kyi phyag rgya dang / rna cha la sogs pa'i phyag rgya dang / mthe bo zhes bya ba nas brtsams nas/ rigs kyi phyag rgya khyad par 'phags
<p>118b.2</p>so zhes bya ba'i mthar/ mkha' 'gro ma la sogs pa'i rigs kyi phyag rgya dang / mdzub mo mtha' zhes bya ba nas brtsams nas/ gzhan ma'o zhes bya ba'i mthar/ 'bar ba'i phyag rgya dang mdzub mo nges par ston 'gyur zhes bya ba nas brtsams nas/ mthe bong brkyang pas so zhes bya ba'i
<p>118b.3</p>mthar/ phebs par smra ba'i phyag rgya dang / chos zhes bya ba nas brtsams nas/ khyod kyi rgyu ma za bar bya/ /zhes bya ba'i mthar khro bo'i phyag rgya dang / sgeg mo zhes bya ba nas brtsams nas/ de'i rang bzhin phyag rgya'o zhes bya ba'i mthar/ phyag rgya'i lan la sogs pa dang / zur mig
<p>118b.4</p>ces bya ba nas brtsams nas/ rnal 'byor pas ni rig par bya/ /zhes bya ba'i mthar/ lta stangs kyi mtshan nyid dang / cha drug cha zhes bya ba nas brtsams nas/ phyag rgya bzang mos 'bigs zhes bya ba'i mthar/ slob ma rnams la sbyin pa'i nges pa dang / sems can gang zhig
<p>118b.5</p>ces bya ba nas brtsams nas/ byang chub spyod pa la gnas zhes bya ba'i mthar/ snying rjes dbang bskur ba dang / rdzas ni mi 'byor zhes bya ba nas brtsams nas/ nges pa kun las rnam par grol/ /zhes bya ba'i mthar/ kun spangs pa'i slob ma la dbang bskur ba'i cho ga
<p>118b.6</p>dang / gzhan rnams zhes bya ba'i rkang pa gcig gis gzhan rnams la dag pa dang / dbang gi mthar zhes bya ba nas brtsams nas/ rang rang gnas su gshegs su gsol/ /zhes bya ba'i mthar/ dkyil 'khor gshegs su gsol ba dang / tshogs kyi 'khor lo'i cho ga dang / 
<p>118b.7</p>dgra zhes bya ba nas brtsams nas/ de la 'joms par 'gyur zhes bya ba'i mthar/ bar chod du gyur pa'i 'jigs pa bcu drug 'joms par bstan to// //de nas bsgrub pa'i le'u las don ci gsungs she na/ thob ces bya ba nas brtsams nas/ gtso bo'i sgrub thabs yang dag zhu/ /
<p>119a</p>
<p>119a.1</p>zhes bya ba'i mthar/ bsgrub pa'i le'u bstan par bya ba'i phyir/ zhu ba dang / zla bzang tshig gsan zhes bya ba la sogs pa'i 'chad par 'gyur ba'i rim pas de bzhin gshegs pas lan bka' stsal ba dang / sku zla zhes bya ba nas brtsams nas/ dus kyi 'khor lo
<p>119a.2</p>bsgrub par bya/ /zhes bya ba'i mthar/ lus rnam par dag pas bcom ldan 'das kyi sku'i mtshan nyid dang / skyed mos tshal zhes bya ba nas brtsams nas/ der ni bsgrub par bya'o zhes bya ba'i mthar/ bsgrub pa'i gnas kyi nges pa dang / sngar brjod ces bya ba nas brtsams nas/ 
<p>119a.3</p>sems can don gyi phyir zhes bya ba'i mthar/ gnas bsrung ba la sogs pa dang / stong pa zhes bya ba nas brtsams nas/ dkyil 'khor dbang phyug go zhes bya ba'i mthar/ stong pa nyid kyi mtshan nyid dang / chu yis zhes bya ba nas brtsams nas/ sa yi dbus su dgod par bya/ /zhes
<p>119a.4</p>bya ba'i mthar/ 'jig rten dang 'jig rten las 'das pa'i phung po blang ba dang dor ba'i mtshan nyid dang / stong pa zhes bya ba nas brtsams nas/ rgyal ba'i longs spyod 'khor lo bzang / /zhes bya ba'i mthar/ phyi dang nang du skye gnas sbyang ba'i cho ga dang / a sogs zhes bya ba nas
<p>119a.5</p>brtsams nas/ dus kyi 'khor lo bsgom par bya/ /zhes pa'i mthar/ bcom ldan 'das kyi sku rdzogs pa dang / rdo rje zhes bya ba nas brtsams nas/ lha mo zhes bya ba'i mthar/ bcom ldan 'das kyi sku'i dbyibs la sogs pa dang / gser 'dra rig byed zhal zhes bya ba nas brtsams
<p>119a.6</p>nas/ rgyas btab po zhes bya ba'i mthar/ bcom ldan 'das ma sna tshogs yum gyi sku'i mtshan nyid dang / 'dab brgyad lha mo brgyad ni zhes bya ba nas brtsams nas/ dkar mo'i zhes bya ba'i mthar/ du ba la sogs pa'i lha mo rnams kyi mtshan nyid dang / phyogs kyi pad+ma zhes
<p>119a.7</p>bya ba nas brtsams nas/ lha mo rnams zhes bya ba'i mthar/ don yod grub pa la sogs pa dang / sgrol ma la sogs pa'i gnas dang / sku'i mtshan nyid dang / nam mkha'i snying zhes bya ba nas brtsams nas/ gdan rgyas pa zhes bya ba'i mthar/ dbang po dang yul dang / las
<p>119b</p>
<p>119b.1</p>kyi dbang po rnams kyi mtshan nyid dang / nag po rnams zhes bya ba nas brtsams nas/ shar gyi lha la sogs pa'i lha/ /zhes bya ba'i mthar/ don yod grub pa la sogs pa'i phyag mtshan rnams dang / du ba la sogs zhes bya ba nas brtsams nas/ rab dmar 'gyur zhes bya ba'i mthar/ dkyil
<p>119b.2</p>'khor gyi nges pa dang / phyi ru zhes bya ba nas brtsams nas/ mtshan bcas so zhes bya ba'i mthar gsung gi dkyil 'khor la gnas pa'i tsar tsi ka la sogs pa'i lha mo bdun cu rtsa gnyis kyi mtshan nyid dang / de'i phyir rol zhes pa nas brtsams nas/ lo'i sbyor bas so zhes bya ba'i
<p>119b.3</p>mthar/ sku'i dkyil 'khor la gnas pa'i gnod sbyin la sogs pa'i lha bcu gnyis dang / de rnams kyi 'khor du gyur pa'i lha mo sum brgya bzhi bcu rtsa brgyad kyi mtshan nyid dang / sgo lha zhes bya ba nas brtsams nas/ rig pas rig par bya'o/ /zhes bya ba'i mthar/ sku'i dkyil
<p>119b.4</p>'khor gyi sgo la gnas pa'i lha mo 'od zer can ma la sogs pa rnams kyi mtshan nyid dang / ka ba'i 'og tu zhes bya ba nas brtsams nas/ stobs kyi rgyu la sogs pa'o zhes bya ba'i mthar/ klu rnams kyi mtshan nyid dang / khyi gdong zhes bya ba nas brtsams nas/ g.yo ba'i mthar zhes
<p>119b.5</p>bya ba'i mthar/ dur khrod la sogs pa'i khyi gdong ma'i mtshan nyid dang / yi dgas dmar mo zhes bya ba nas brtsams nas/ ra ba rim pas so zhes bya ba'i mthar/ tsar tsi ka la sogs pa'i dang / bden bral la sogs pa'i gdan gyi nges pa dang / bi run ta zhes bya ba nas brtsams
<p>119b.6</p>nas/ mig gsum pa zhes bya ba'i mthar/ khyi gdong ma la sogs pa'i gdan gyi nges pa dang / 'od zer can las zhes bya ba nas brtsams nas/ khro gnyer ri zhes bya ba'i mthar/ khro bo'i lha mo rnams kyi nges pa dang / dri dang phreng ba zhes bya ba nas brtsams nas/ 
<p>119b.7</p>rnal 'byor ma'i bya ba'o zhes bya ba'i mthar mchod pa'i lha mo rnams dang / 'dod ma rnams dang ldog ma rnams kyi mtshan nyid dang / de ltar rdo rje can zhes bya ba nas brtsams nas/ dkyil 'khor bdag po rab bya zhes bya ba'i mthar/ rtag pa dang ni mi rtag pa'i mtshan nyid dang / dpal ldan rdo rje can
<p>120a</p>
<p>120a.1</p>zhes bya ba nas brtsams nas/ nyi zla ma zhig go zhes bya ba'i mthar/ rten dang brten pa dang / pad+ma'i sdong bu la sogs pa'i sa bon dang / bo yig ces bya ba nas brtsams nas/ dkyil 'khor ma lus spro ba'o/ /zhes bya ba'i mthar/ bcom ldan 'das stong par bzhugs pa
<p>120a.2</p>dang / stong pa las bzhengs pa dang / sngon po'i 'od ces bya ba nas brtsams nas/ ro mnyam byed pa'o zhes bya ba'i mthar/ ye shes sems dpa' spyan drangs pa la sogs pa dang / sems rdzogs sbyor ba la zhes bya ba nas brtsams nas/ nyi zla bsgom zhes bya ba'i mthar/ ye shes sems
<p>120a.3</p>dpa' dang dam tshig sems dpa' ro mnyam pa nyid dang / lha rnams kyi nges pa dang / g.yon brkyang zhes bya ba nas brtsams nas/ de bzhin no zhes bya ba'i mthar lha mo rnams kyi 'dug stangs kyi nges pa dang / g.yas pa bskum pa de zhes bya ba nas brtsams nas/ rdo rje'i gar gyi rgyu
<p>120a.4</p>zhes bya ba'i mthar/ 'dug stangs kyi mtshan nyid dang / rdo rje zhes bya ba nas brtsams nas/ gzhan ma'o zhes bya ba'i mthar/ rgyas gdab pa'i nges pa dang / sa la 'khor lo zhes bya ba nas brtsams nas/ gzhom med ces bya ba'i mthar/ 'khor lo la sogs pa'i mtshan ma rnams kyi
<p>120a.5</p>skye gnas kyi nges pa dang / nA da zhes bya ba nas brtsams nas/ gang zhig gang gi mngon par phyogs pa zhes bya ba'i mthar/ bcom ldan 'das rdo rje sems dpa' la sogs pa'i rigs kyi sa bon gyi nges pa dang / dpal ldan rdo rje can zhes bya ba nas brtsams nas/ sna tshogs yum gyi lhag
<p>120a.6</p>ma'o zhes bya ba'i mthar/ bskyed bya skyed byed kyi nges pa dang / lha dang sangs rgyas zhes bya ba nas brtsams nas/ sems can kun gyi don gyi phyir/ /zhes bya ba'i mthar/ sku'i dkyil 'khor lha rnams kyi sku bzhi rnam par dag pa dang / gzung 'dzin zhes bya ba nas brtsams nas/ rnam shes dbye
<p>120a.7</p>bas so zhes bya ba'i mthar/ sku bzhi dang rdo rje bzhi'i sbyor ba dang / rdo rje rnams ni swA hA'i mthar ldan zhes bya ba nas brtsams nas/ khrus gsol zhes bya ba'i mthar/ sku la sogs pa byin gyis brlab pa dang / stong pa zhes bya ba nas brtsams nas/ de yi rang bzhin bdag yin no/ /zhes bya ba'i
<p>120b</p>
<p>120b.1</p>mthar/ stong pa la sogs pa'i nga rgyal bya ba dang / bum pa zhes bya ba nas brtsams nas/ sor mo'i tshigs rnams la'o zhes bya ba'i mthar/ lha rnams kyi ste 'khor lo'i rnam par dag pa dang / dpal ldan rdo rje can zhes bya ba nas brtsams nas/ sna tshogs yum ni rnam par dag /ces bya ba'i
<p>120b.2</p>mthar/ bcom ldan 'das dus kyi 'khor lo dang / sna tshogs yum gyi rnam par dag pa dang / du ba la sogs zhes bya ba nas brtsams nas/ byang chub sems tshogs so zhes bya ba'i mthar/ du ba la sogs pa'i rnam par dag pa dang / 'du byed ces bya ba nas brtsams nas/ ye shes
<p>120b.3</p>sbyor bas so zhes pa'i mthar/ don yod grub pa la sogs pa'i rnam par dag pa dang / dpal ldan dag gis ni zhes bya ba nas brtsams nas/ rnam bzhis so zhes bya ba'i mthar/ lhan cig skyes pa'i sku las chos kyi sku la sogs pa 'byung ba dang / sprul pa zhes bya ba nas brtsams
<p>120b.4</p>nas/ mi 'gyur don du'o zhes bya ba'i mthar/ sku bzhi'i bya ba dang / g.yon du zhes bya ba nas brtsams nas/ srog rlung rnam pa lnga zhes bya ba'i mthar/ 'dug stangs kyi rnam par dag pa dang / gtum mo zhes bya ba nas brtsams nas/ 'gugs par bya zhes bya ba'i mthar/ thig le'i rnal
<p>120b.5</p>'byor dang / nyi zla zhes bya ba nas brtsams nas/ gzhom med yin zhes bya ba'i mthar/ sngags bzlas pa'i cho ga dang / bsnyen pa zhes bya ba la sogs pa'i rkang pa gcig gis bsnyen pa'i mtshan nyid dang / so sor zhes bya ba la sogs pa'i rkang pa gcig gis nye bar bsgrub pa dang / 
<p>120b.6</p>dga' ba zhes bya ba la sogs pa'i rkang pa gcig gis sgrub pa dang / shes rab sbyor las zhes bya ba la sogs pa'i rkang pa gcig gis sgrub pa chen po dang / dang po zhes bya ba nas brtsams nas/ de bzhin no zhes bya ba'i mthar/ bsnyen pa la sogs pa'i 'bring po dang / so sor
<p>120b.7</p>sdud pa zhes bya ba nas brtsams nas/ a dang ka la sogs pas 'byed/ /ces bya ba'i mthar/ sbyor ba'i yan lag drug gi don dang / so sor zhes bya ba nas brtsams nas/ kun rtog lha zhes bya ba'i mthar/ so sor spong ba la sogs pa'i mtshan nyid dang / so sor sdud pa zhes bya ba
<p>121a</p>
<p>121a.1</p>nas brtsams nas/ ye shes sku ni sgrub par 'gyur/ /zhes bya ba'i mthar/ so sor spong ba la sogs pa'i 'bras bu dang / so sor sdud pa la sogs pa'i zhes bya ba nas brtsams nas/ thig le 'gags nas so zhes bya ba'i mthar/ drag shul gyi rnal 'byor dang / bsnyen
<p>121a.2</p>pa zhes bya ba nas brtsams nas/ ye shes sbyor bas so zhes bya ba'i mthar/ stong pa nyid kyi lta ba dang / srog rtsol zhes bya ba nas brtsams nas/ 'jig rten pa rnams 'phya ba'o/ /zhes bya ba'i mthar/ srog 'jug pa'i nges pa dang / dbus su zhes bya ba nas brtsams nas/ gsang chen no
<p>121a.3</p>zhes bya ba'i mthar/ lam khyad par du gyur pa dang / gtsug tor zhes bya ba nas brtsams nas/ dkyil na gnas zhes bya ba'i mthar/ lha rnams gshegs su gsol ba dang / rnal 'byor pas zhes bya ba nas brtsams nas/ 'dod pa'i dngos grub gang gis rab ster zhes bya ba'i mthar/ 
<p>121a.4</p>rnal 'byor pa rnams la spyod pa'i nges pa dang / bsam pa zhes bya ba nas brtsams nas/ 'dod pa de dag gang yin zhes bya ba'i mthar/ gnas skabs bcu'i mtshan nyid dang / gang zhig thig le zhes bya ba nas brtsams nas/ gzhan yang rnam pa bzhi zhes bya ba'i mthar/ nang gi
<p>121a.5</p>spyod pa dang yan lag gcig ces bya ba nas brtsams nas/ 'di ni bsgoms na 'grub par 'gyur/ /zhes bya ba'i mthar/ 'jig rten gyi dngos grub mtshan nyid dang / dkar po zhes bya ba nas brtsams nas/ las kyi dbye bas 'grub ces bya ba'i mthar/ lha bsgom pa'i tshig dang / 
<p>121a.6</p>phyogs zhes bya ba nas brtsams nas/ gzhan gyi don du bsgom zhes bya ba'i mthar/ bcom ldan 'das rdo rje shugs kyi mtshan nyid dang / de ru yum chen zhes bya ba nas brtsams nas/ rab tu rgyu zhes bya ba'i mthar/ rdo rje shugs kyi phyag rgya'i mtshan nyid dang / tshig ces bya ba nas brtsams
<p>121a.7</p>nas/ dus kyi 'khor lo zhes bya ba'i mthar/ sna tshogs gzugs kyi bsgom pa dang / khro dbang zhes bya ba nas brtsams nas/ sgrub par byed ces bya ba'i mthar/ 'byung po la sogs pa'i sgrub pa dang / klu zhes bya ba nas brtsams nas/ sprin gyi tshogs ni grub par byed/ /ces bya
<p>121b</p>
<p>121b.1</p>ba'i mthar/ char dbab pa'i cho ga dang / de la sogs pa zhes bya ba nas brtsams nas/ sa bon 'gyur ba zhes bya ba'i mthar/ las kyi dbye bas lha'i bsgrub pa dang zhi bar zhes bya ba nas brtsams nas/ khengs pa'i gzugs zhes bya ba'i mthar/ zhi ba la sogs pa'i bsam gtan gyi nges pa dang / 
<p>121b.2</p>zhi ba zhes bya ba nas brtsams nas/ 'tsho ba zhes bya ba'i mthar/ sangs rgyas la sogs pa'i rigs kyi zhi ba la sogs pa'i bsgrub pa dang / dang po zhes bya ba nas brtsams nas/ gzhan du las kyi grub pa med/ /ces bya ba'i mthar/ las thams cad kyi bsgrub pa'i rgyu dang / gtso bo zhes bya ba nas
<p>121b.3</p>brtsams nas/ lha mo zhes bya ba'i mthar/ bsgom pa'i nges pa dang / dzaHhUM baM hoHzhes bya ba nas brtsams nas/ gri gug go zhes bya ba'i mthar/ mtshan ma rnams skye ba'i sa bon dang / bsgom zhing zhes bya ba nas brtsams nas/ mngal nas skyes par smos ci dgos/ zhes bya ba'i mthar/ 
<p>121b.4</p>zhi ba la sogs par sngags bsgrub pa'i don du lha'i ting nge 'dzin dang / zhi dang rgyas la sogs pa zhes bya ba nas brtsams nas/ gsad dang gso la'o zhes bya ba'i mthar zhi ba la sogs pa'i bsam gtan gzhan dang / zad par sa ni zhes bya ba nas brtsams nas/ mi mthong ba'o zhes bya
<p>121b.5</p>ba'i mthar/ zad par sa la sogs pa'i bsgom pa dang / bsam gtan zhes bya ba nas brtsams nas/ lha min gzhom zhes bya ba'i mthar/ dud 'gro'i gzhom pa'i bsam gtan dang / dpal gyi sngags zhes bya ba nas brtsams nas/ bsgrub par bya zhes bya ba'i mthar/ las bsgrub pa
<p>121b.6</p>la dang po'i nges pa dang / dpa' bo zhes bya ba nas brtsams nas/ lha min dbang po bsgrub par bya/ /zhes bya ba'i mthar/ lha min gyi dbang po bsgrub pa'i cho ga dang / ming gi dbang po zhes bya ba nas brtsams nas/ thugs kyi dbye bas so zhes bya ba'i mthar/ sngags kyi mtshan nyid dang / so so zhes
<p>121b.7</p>bya ba nas brtsams nas/ sngags kyi skye gnas bsgrub ces bya ba'i mthar/ sngags bzlas pa'i grangs dang / sgrub byed ces bya ba nas brtsams nas/ de nas phyung ste blang bar bya/ /zhes bya ba'i mthar/ ri lu dang mig sman la sogs pa'i bsgrub pa'i cho ga dang / srog ldan zhes bya ba nas brtsams nas/ 
<p>122a</p>
<p>122a.1</p>mkha' lding dbang po bsgrub par bya/ /zhes bya ba'i mthar/ mkha' lding gi bsam gtan la sogs pa dang / rig byed ces bya ba nas brtsams nas/ rdo rje rnon sogs yi ge rnams/ /zhes bya ba'i mthar/ 'khor lo drug gi 'khrul 'khor dang / rtsibs brgyad ces bya ba nas brtsams nas/ 
<p>122a.2</p>phyi rol thams cad sngon dang mtshungs/ /zhes bya ba'i mthar/ gshin rje'i gshed kyi 'khrul 'khor dang / yi ge rnams zhes bya ba nas brtsams nas/ nga yi drin gyis grub ces bya ba'i mthar/ 'jam dpal gyi 'khrul 'khor dang / gang zhig dgra zhes bya ba nas brtsams nas/ mchod dang
<p>122a.3</p>'khrig pa la'o zhes bya ba'i mthar/ spyi dang khyad par du gyur pa'i don gyi nges pa dang mngon sum du zhes bya ba nas brtsams nas/ ri mo la sogs pa bstan par bya zhes bya ba'i mthar/ bskyed pa dang rdzogs pa'i rim pas lha'i dmigs pa dang / gzugs sam zhes bya ba nas brtsams nas/ 'gyur
<p>122a.4</p>med nyid du 'gro zhes bya ba'i mthar/ rnam par rtog pa bsgom pa'i thabs dang / rnam par mi rtog pa bsgom pa'i cho ga dang / rgyud rgyal kun du zhes bya ba nas brtsams nas/ dus kyi 'khor lo gzhom du med/ /ces bya ba'i mthar/ rdo rje tshig gi nges pa bstan pa'o// //de nas ye shes kyi le'u
<p>122a.5</p>las don ci bstan ce na/ dang po re zhig cung zhig ces bya ba nas brtsams nas/ rnal 'byor ma drug go zhes bya ba'i mthar/ ye shes kyi le'u bstan par bya ba dang / zla ba bzang pos gsol ba btab pa dang / zla bzang tshig gsan zhes bya ba nas brtsams nas/ dkyil 'khor la sogs zhes bya ba'i mthar/ 
<p>122a.6</p>de bzhin gshegs pas bka' stsal ba'i lan dang / ka ba zhes bya ba nas brtsams nas/ dkyil 'khor rnam pa gsum zhes bya ba'i mthar/ khams rnam par dag pas dkyil 'khor gyi mtshan nyid dang / rdo rje gsung zhes bya ba nas brtsams nas/ sna tshogs yum gyi rang bzhin zhes bya ba'i mthar/ 
<p>122a.7</p>lha'i tshogs kyi rnam par dag pa dang / sde drug ces bya ba nas brtsams nas/ ka sogs sde ni phye zhes bya ba'i mthar/ rigs drug gi sngags dang / gtsug tor zhes bya ba nas brtsams nas/ sde brgyad do zhes pa'i mthar/ gtsug tor gyi rigs la sogs pa dang / sum cu zhes bya ba nas brtsams nas/ 
<p>122b</p>
<p>122b.1</p>dkyil 'khor dbang phyug go zhes bya ba'i mthar/ yi ge re re las rgyud byung ba dang / phung po zhes bya ba nas brtsams nas/ 'khor lo'i dbus su gdan zhes bya ba'i mthar/ lha rnams kyi nang du rnam par dag pa dang / rdo rje rnams kyis zhes bya ba nas brtsams nas/ lha dang lha mo'am zhes bya ba'i
<p>122b.2</p>mthar/ zhal la sogs pa'i dbye ba dang / sa bon gcig ces bya ba nas brtsams nas/ dpag med 'khor lo can zhes bya ba'i mthar/ sngags kyi lha rnams skyes rabs kyi rnam par dag pa dang / dag cing zhes bya ba nas brtsams nas/ thar pa'i rgyud ces bya ba'i mthar/ rigs drug gi lha
<p>122b.3</p>rnams spro ba dang / phyogs 'dab la zhes bya ba nas brtsams nas/ mdun gyi zhal nas spro ba'o/ /zhes bya ba'i mthar/ shes rab kyi rgyud spro ba dang / snying po zhes bya ba nas brtsams nas/ nub kyi zhal nas spros zhes bya ba'i mthar/ gsang ba 'dus pa la sogs pa spro ba dang / thig le zhes bya ba
<p>122b.4</p>nas brtsams nas/ rdo rje phreng ba'o zhes bya ba'i mthar/ sdom pa chen po'i dkyil 'khor la thig gdab pa la sogs pa dang / ring thung zhes bya ba nas brtsams nas/ sa'i sde tshan no zhes bya ba'i mthar/ 'khor lo drug la sogs pa'i lha mo rnams kyi sa bon dang / mkha' 'gro zhes bya ba
<p>122b.5</p>nas brtsams nas/ lha mo rnam par sbyangs zhes bya ba'i mthar/ mkha' 'gro ma la sogs pa'i sku'i dbyibs la sogs pa dang / lhun po zhes bya ba nas brtsams nas/ gzhan du'o zhes bya ba'i mthar/ mkha' 'gro ma rnams kyi phyi nang du gnas pa la sogs pa dang / gtsug tor zhes bya ba
<p>122b.6</p>nas brtsams nas/ mtshams zhes bya ba'i mthar/ chu srin la sogs pa'i rten du gyur pa'i rtsa rnams dang / gtso bo zhes bya ba nas brtsams nas/ 'khor lo 'di nyid do zhes bya ba'i mthar/ gtso bo'i gdan gyi rnam par dag pa dang / thabs dang shes rab kyi zhes bya ba nas brtsams nas/ 
<p>122b.7</p>mkha' 'gro zhes bya ba'i mthar/ sngags bzlas pa'i cho ga dang / gang zhig dbus ni dbus mar zhes bya ba nas brtsams nas/ dus kyi 'khor lor 'khyud ces bya ba'i mthar/ dbus ma'i dbugs rnams gyis/ sangs rgyas thams cad kyi sdom pa dang / lnga gsum zhes bya ba nas
<p>123a</p>
<p>123a.1</p>brtsams nas/ nyi zla'i gdan zhes bya ba'i mthar/ gsang ba 'dus pa'i lha rnams kyi gdan gyi rnam par dag pa dang / rtsibs zhes bya ba nas brtsams nas/ kha sbyor ro zhes bya ba'i mthar/ 'khor lo gsum gyi sdom pa dang / sgyu 'phrul dra ba'i gdan gyi rnam par dag pa dang / rlung zhes bya ba nas brtsams nas/ rnam
<p>123a.2</p>bzhi'o zhes bya ba'i mthar/ rlung la sogs pa'i lha rnams kyi zhal gyi rnam par dag pa dang / thun mtshams zhes bya ba nas brtsams nas/ dbugs mi 'chad ces bya ba'i mthar/ zhal la sogs pa'i rnam par dag pa dang / shes sbyar zhing zhes bya ba nas brtsams nas/ rkang pa gcig gis zhes bya ba la sogs pa'i rgyud kyi
<p>123a.3</p>mtshan nyid dang / shes rab yan lag ces bya ba nas brtsams nas/ lha rnams rig par bya zhes bya ba'i mthar/ lha dang lha mo rnams kyis phan tshun du ltos pa'i mtshan nyid dang / shes rab rgyud ces bya ba nas brtsams nas/ 'khor lo gcig pu'o zhes bya ba'i mthar/ thabs dang
<p>123a.4</p>shes rab kyi rgyud la sogs pa spro ba dang / spu dang pags pa zhes bya ba nas brtsams nas/ gzhom med do zhes bya ba'i mthar/ lus la rnam pa bcu'i rnam par dag pa dang / spu sogs zhes bya ba nas brtsams nas/ gang zhig go zhes bya ba'i mthar/ sa bcu'i sku la sogs pa'i khams
<p>123a.5</p>rnam par dag pa dang / sangs rgyas sems can yin te zhes bya ba nas brtsams nas/ longs spyod dag gis so zhes bya ba'i mthar/ mu stegs pa dang sangs rgyas pa'i chos kyi bye brag la sogs pa dang / rlung rnams phrad pas zhes bya ba nas brtsams nas/ rigs gzhan la'o zhes bya ba'i
<p>123a.6</p>mthar/ sna tshogs gzugs kyi rnal 'byor pas skad cig thob pa dang / gang zhig yon tan bral zhes bya ba nas brtsams nas/ byang chub sems kyi bsnyen pa'o zhes bya ba'i mthar byang chub kyi bsnyen pa dang / gang gis khrag ces bya ba nas brtsams nas/ rgyud rnams kun du bstan zhes bya ba'i
<p>123a.7</p>mthar/ bdud rtsi btung ba dang / shes rab chos 'byung zhes bya ba nas brtsams nas/ de nas rdo rje can gyis gsod/ /ces bya ba'i mthar/ bza' btung bsrung ba'i dam tshig gi nges pa dang / gang zhig ces bya ba nas brtsams nas/ e ma las ngan rab tu 'jug /ces bya ba'i mthar/ sems
<p>123b</p>
<p>123b.1</p>can gyi bsam pa ngan pa dang / shes rab thabs ni ma yin no/ /zhes bya ba nas brtsams nas/ sprul pa'i sku ru 'gyur zhes bya ba'i mthar/ sku bzhi'i mtshan nyid dang / rdo rje sems dpa' 'di gcig ces bya ba nas brtsams nas/ gzhan rnams thams cad 'gyur ba'o/ /zhes bya ba'i mthar/ rigs
<p>123b.2</p>drug gi mtshan nyid dang / phung po zhes bya ba nas brtsams nas/ dgod phyir ro zhes bya ba'i mthar/ de bzhin gshegs pas 'jig rten gyi khams la bzhugs pa dang / sems can zhes bya ba nas brtsams nas/ dbang po'i sgo yi spyod ces bya ba'i mthar/ bcom ldan 'das kyi sku la sogs pa'i
<p>123b.3</p>mtshan nyid dang / ye shes spyan drangs zhes bya ba nas brtsams nas/ 'jig rten 'das zhes bya ba'i mthar/ ye shes 'khor lo dgug pa la sogs pa'i nges pa'i dam tshig dang / shes rab ces bya ba nas brtsams nas/ phyag rgya bzang la sbyor ba'o/ /zhes bya ba'i mthar/ 'jig rten dang 'jig rten
<p>123b.4</p>las 'das pa'i dbang gi don dang / sems kyi snang ba de zhes bya ba nas brtsams nas/ dpal ldan bla ma de zhes bya ba'i mthar/ dbang bzhi pa'i don dang nam mkha' zhes bya ba nas brtsams nas/ rnal 'byor bzang pos so zhes bya ba'i mthar/ 'od gsal ba la sems 'jug pa dang / sa'i rnam
<p>123b.5</p>pa zhes bya ba nas brtsams nas/ bdud kyi stobs kyi mthus zhes bya ba'i mthar/ sna tshogs gzugs kyi mtshan nyid dang / thig le zhes bya ba nas brtsams nas/ gsang ba po zhes bya ba'i mthar/ rtsa rnams la sogs pa'i ngo bo dang / dbus su zhes bya ba nas brtsams nas/ dpal ldan bla
<p>123b.6</p>ma'i zhal nyid do/ /zhes bya ba'i mthar/ rnal 'byor goms pa rdzogs pa dang / sa ni chur 'jug ces bya ba nas brtsams nas/ mi rnams skye ba 'di la'o/ /zhes bya ba'i mthar/ dkyil 'khor lnga 'gog pa dang 'dod pa zhes bya ba nas brtsams nas/ bde 'byung 'di yin no zhes bya ba'i mthar/ de kho na
<p>123b.7</p>nyid bcu drug dang / sad dang rmi lam zhes bya ba nas brtsams nas/ spang bar bya zhes bya ba'i mthar/ sad pa la sogs pa 'gags pa dang / gcig pu nyid ces bya ba nas brtsams nas/ sgyu ma'i sna tshogs 'dzin pa'o/ /zhes bya ba'i mthar/ mchog tu mi 'gyur ba'i ye shes kyi mtshan nyid dang / gang
<p>124a</p>
<p>124a.1</p>zhig la sogs zhes bya ba nas brtsams nas/ dbus ma'i dbugs rtse zhes bya ba'i mthar/ a ba d+hU tI'i dbugs rnams kyi sa bon dang / ka sogs yi ge sum cu zhes bya ba nas brtsams nas/ dbus ma la ni sbyar bar bya/ zhes bya ba'i mthar/ nyin mtshan gyi sa bon rnams dang / phyir ni
<p>124a.2</p>gang zhig ces bya ba nas brtsams nas/ dus 'khor rnal 'byor gcig pu'o/ /zhes bya ba'i mthar/ byed pa po khyad par du gyur pa dang / zla ba dman zhes bya ba nas brtsams nas/ dus kyi pho nya sum cu rtsa drug ste zhes bya ba'i mthar/ skyes pa'i byis pa la cha mnyam pa la sogs dang / rgyal po
<p>124a.3</p>nyis 'gyur zhes bya ba la sogs pa'i rkang pa gcig gis gsang ba'i 'khor lo'i rtsa sum cu rtsa gnyis dang / rig byed dus zhes bya ba nas brtsams nas/ ma lus phyi dang lus pa'o/ /zhes bya ba'i mthar/ bcom ldan 'das kyi phyag rgya dang / dman pa zhes bya ba nas brtsams nas/ rang gi
<p>124a.4</p>lam ni 'gags nas so/ /zhes bya ba'i mthar/ gza'i rgyu ba'i longs spyod la mkha' 'gro ma rnams kyi skye ba dang / ji srid ces bya ba nas brtsams nas/ 'dod chags sems kyis ma yin no/ /zhes bya ba'i mthar/ dbus ma'i mtshan nyid dang / nyi zla zhes bya ba nas brtsams nas/ sga
<p>124a.5</p>gcan gyis ni gang zhig mthong ba'o zhes bya ba'i mthar/ zla ba'i rgyu ba la sgra gcan 'jug pa dang / sa skyes zhes bya ba nas brtsams nas/ gal te 'dir ni shing can no/ /zhes bya ba'i mthar/ bkra shis la sogs pa'i gnas rnams dang / zhi la dang por zhes bya ba nas brtsams nas/ 
<p>124a.6</p>mtshan mo'i mda' zhes bya ba'i mthar/ zhal gyi dkyil 'khor la sogs pa 'grub pa dang / sa chu zhes bya ba nas brtsams nas/ de ni 'chi bar mi 'gyur ro/ /zhes bya ba'i mthar/ sems kyi mtshan nyid dang / dang po zhes bya ba nas brtsams nas/ phyag na rdo rje bsnams par 'gyur/ /zhes
<p>124a.7</p>bya ba'i mthar/ dang po'i dbugs kyi mtshan nyid dang / 'khor lo zhes bya ba nas brtsams nas/ phyag byar 'os zhes bya ba'i mthar/ ka'i sde la sogs pa'i 'khor lo rnams dang / gang zhig gtso bo'i zhes bya ba nas brtsams nas/ rnal 'byor ma rnams sgeg pa'o/ /zhes bya ba'i mthar/ 
<p>124b</p>
<p>124b.1</p>dus kyi 'khor lo'i phyag rgya la sogs pa'i mtshan nyid dang / gtso bo zhes bya ba nas brtsams nas/ dbugs kyi nang du gnas so zhes bya ba'i mthar/ rdo rje'i dbugs la gza'i rgyu ba 'jug pa dang / stong par dman zhugs zhes bya ba nas brtsams nas/ dus kun 'khyud pa'o zhes bya ba'i mthar/ 
<p>124b.2</p>stong par gza' rnams 'jug pa la sogs pa dang / sa zhes bya ba nas brtsams nas/ gang zhig 'joms pa'o zhes bya ba'i mthar/ 'jig rten gyi khams zhig pa dang / ma lus sangs rgyas zhing zhes bya ba nas brtsams nas/ chags pa'i dus kyi bar du'o/ /zhes bya ba'i mthar/ las kyi rlung
<p>124b.3</p>las grol bar gyur pa'i bzhugs pa'i mtshan nyid dang / 'dzin zhes bya ba nas brtsams nas/ rab tu gang zhes bya ba'i mthar/ 'jig rten gyi khams skye ba dang / shar zhes bya ba nas brtsams nas/ skye gnas gzugs la bkod ces bya ba'i mthar/ lhun po la sogs pa'i mtshan
<p>124b.4</p>nyid dang / gtsug tor zhes bya ba nas brtsams nas/ thugs kyi rdo rje'o zhes bya ba'i mthar/ bcom ldan 'das kyi sku'i tshad kyi dkyil 'khor la sogs pa'i mtshan nyid dang / phyed bcas nyi ma zhes bya ba nas brtsams nas/ rdo rje'i phreng ba'o zhes bya ba'i mthar/ bcom ldan 'das
<p>124b.5</p>kyi sku la dkyil 'khor gyi rnam par dag pa dang / steng 'og ces bya ba nas brtsams nas/ tshangs pa'i dbyangs ni de bzhin no/ /zhes bya ba'i mthar/ bcom ldan 'das ma'i sku dag pas dkyil 'khor gyi mtshan nyid dang / nor bu zhes bya ba nas brtsams nas/ gdong sogs de bzhin no
<p>124b.6</p>zhes bya ba'i mthar/ rdo rje dang dril bu'i mtshan nyid dang / gsang ba chu skyes zhes bya ba nas brtsams nas/ sku gdung tshul zhes bya ba'i mthar/ sku gdung gi mtshan nyid dang / sa las gser gyi khams yin zhes bya ba nas brtsams nas/ chu'i khams zhes bya ba'i mthar/ gser la sogs
<p>124b.7</p>pa'i rang bzhin dang / sa yis zhes bya ba nas brtsams nas/ sman rnams zhes bya ba'i mthar/ nor bu rin po che rnams kyi yon tan dang / sangs rgyas zhing zhes bya ba nas brtsams nas/ rgya mtsho'i gdong zhes bya ba'i mthar/ de bzhin gshegs pa sangs rgyas kyi zhing du byon pa'i yon tan
<p>125a</p>
<p>125a.1</p>dang / rnam shes zhes bya ba nas brtsams nas/ lhag pa'i lha zhes bya ba'i mthar/ chu srin la sogs pa'i rang bzhin dang / lugs zhes bya ba nas brtsams nas/ rdzogs par 'gyur zhes bya ba'i mthar/ gza' rnams kyi skye gnas dang / gang zhig sa la zhes bya ba nas brtsams nas/ 
<p>125a.2</p>kun nas mchod dang 'bigs zhes bya ba'i mthar/ sems can rnams kyi las kyi mthu dang / 'di rnams zhes bya ba nas brtsams nas/ dag pa'i sku ni de nyid do/ /zhes bya ba'i mthar/ sangs rgyas kyi sprul pa dang / de'i phyir skye med ces bya ba nas brtsams nas/ rigs khengs nga rgyal can zhes
<p>125a.3</p>bya ba'i mthar nyi ma'i shing rta la 'khor ba'i bag chags dor ba'i nges pa dang / gser dang sa chu zhes bya ba nas brtsams nas/ dbul gyi sdug bsngal thams cad do/ /zhes bya ba'i mthar/ bcud len gyi nges pa dang / gser gyi pad+ma khru phyed ces bya ba nas brtsams nas/ klu'i mgon pos
<p>125a.4</p>zhes bya ba'i mthar/ dzam+b+ha la'i bsgrub pa dang / so phag shar zhes bya ba nas brtsams nas/ skye ba gcig ni 'gog pas min/ /zhes bya ba'i mthar/ bcud len la sogs pa'i mtshan nyid dang / ral gri zhes bya ba nas brtsams nas/ rdzas kyi dngos grub 'gyur zhes bya ba'i mthar/ 
<p>125a.5</p>gter 'byung ba'i cho ga dang / dang po zhes bya ba nas brtsams nas/ dus rnams kun du'o zhes bya ba'i mthar/ rnal 'byor goms pa'i cho ga dang / sgra gcan zhes bya ba nas brtsams nas/ rigs 'di la ni rig par bya/ zhes bya ba'i mthar rigs kyi dbye ba dang / sa 'dzin zhes bya ba
<p>125a.6</p>nas brtsams nas/ rnal 'byor ma spyod gcod ces bya ba'i mthar/ gdan la sogs pa'i dbye ba dang / ye shes zhes bya ba nas brtsams nas/ sngags pa rnams kyis bsgom par bya/ zhes bya ba'i mthar/ chos yang dag par sdud pa dang / zla ba zhes bya ba nas brtsams nas/ sum
<p>125a.7</p>cu nyid du 'gyur zhes bya ba'i mthar/ grangs kyi brda dang / rgyud rgyal kun du zhes bya ba nas brtsams nas/ zla bzang gi zhes bya ba'i mthar/ rgyud kyi yon tan dang / gang la thog ma mtha' zhes bya ba nas brtsams nas/ phyag rgya 'dud ces bya ba'i mthar/ bcom ldan 'das la rnam pa
<p>125b</p>
<p>125b.1</p>lnga'i bstod pa dang / gang zhig seng ge zhes bya ba nas brtsams nas/ ston pa'i yon tan la sogs pa bstan to// //de ltar brjod par 'gyur ba'i rim pas/ le'u lnga la don gyi ngo bo gnas par 'gyur ba'i dus kyi 'khor lo ni brjod par bya ba yin la/ rgyud kyi rgyal po le'u lnga'i yi
<p>125b.2</p>ge'i tshogs ni rjod par byed pa'o/ /de la dang po re zhig bcom ldan 'das 'jam dpal sdud pa po nyid kyis tshigs su bcad pa'i dang po don ci gsungs she na/ kun mkhyen ye shes sku dang nyin byed sku ste spyan ni pad+ma'i 'dab ltar rgyas/ /sangs rgyas zhes bya ba la kun mkhyen zhes bya ba la sogs pa'i
<p>125b.3</p>yi ge nyi shu rtsa gsum gyis sku bzhi la sogs pa dang ldan par gyur par bcom ldan 'das kyi bye brag bstan to/ /de la kun mkhyen zhes bya ba ni/ mchog tu mi 'gyur ba'i bde ba'i skad cig la mngon par byang chub pa rnal 'byor pas thob na/ nyi khri chig stong drug brgya mtha' ru sgom par byed de/ 
<p>125b.4</p>mchog tu mi 'gyur ba'i bde bas skad cig thams cad rdzogs par 'gyur ba nas yang dag par rdzogs pa'i sangs rgyas zhes bya bar brjod de/ de bas na mchog tu mi 'gyur ba'i bde ba'i skad cig thob pa'i dus su skad cig thams cad kyi rang bzhin shes pas na kun mkhyen zhes bya bar brjod
<p>125b.5</p>do/ /de lhan cig skyes pa'i sku thob ces bya ba'i don to/ /skad cig de nyid rnam par smin pa'i 'bras bu'i rang bzhin du gyur na chos nyid kyi rang bzhin du gyur pa ye shes kyi sku yin te/ chos kyi sku zhes bya ba'o/ /de nyid mgrin par skyes bu byed pa'i rang bzhin du gyur pa dang / rmi lam gyi gnas
<p>125b.6</p>skabs 'gags pas na/ nyin byed kyi sku yin pa la longs spyod rdzogs pa'i sku zhes bya ba'o/ /de nyid sad pa'i gnas skabs 'gags na dri ma med pa'i 'bras bu thob par gyur nas/ spyan ni pad ma'i 'dab ma rgyas pa lta bu sangs rgyas yin la/ sprul pa'i sku zhes bya ba'o/ /'dir stong pa nyid
<p>125b.7</p>la sogs pa'i rnam par thar pa bzhis bzhi pa la sogs pa'i gnas skabs bzhi 'gags na/ lhan cig skyes pa la sogs pa'i sku bzhi thob par 'gyur ba'o/ /bcom ldan 'das de lta bu gang yin pa des chos gnas gang du bka' stsal zhe na/ seng ge'i khrir bzhugs zhes bya ba ni/ rnam
<p>126a</p>
<p>126a.1</p>pa dang bcas pa'i rnam par stong pa nyid la bzhugs nas zhes bya ba'o/ /'khor gang la gsungs she na/ lha'i gtso bos phyag byas pa la zhes bya ba ni/ skal ba dang ldan par 'gyur ba'i sems can rnams la zhes bya ba'o/ /zhu ba po gang yin zhe na/ spyi bo btud de zhus pa/ 
<p>126a.2</p>rgyal po zla bzang pad+ma'i lag pa sbyar ba yan lag mchog gi steng bzhag nas/ /zhes bya ba ni/ mchog tu mi 'gyur ba'i bde bas dbugs khri dang / stong phrag brgya 'bigs pa'i sa bcu'i dbang phyug byang chub sems dpa' phyag na rdo rjes zhus pa yin gyi/ sems can phal pas ni ma yin
<p>126a.3</p>no/ /chos ni ci zhu zhe na/ dpal ldan dus 'khor rnal 'byor zhes bya ba ni/ thabs dang shes rab kyi rang bzhin du gyur pa dpal dus kyi 'khor lo'i rnal 'byor yin la/ gnyis su med pa'i rnal 'byor zhes bya ba'o/ /de gang gi phyir zhe na/ thabs dang shes rab kyi rang bzhin du gyur ba'i
<p>126a.4</p>rnal 'byor las ma gtogs par gnyis su med pa'i ye shes su mi 'gyur te/ gnyis su med pa'i ye shes ma grub kyi bar du phyag rgya chen po'i dngos grub 'grub par mi 'gyur ro/ /phyag rgya chen po'i dngos grub ma 'grub kyi bar du skye ba dang 'chi ba'i rang bzhin du gyur pa'i 'khor ba las
<p>126a.5</p>grol ba mi srid do/ /de nas gnyis su med pa'i ye shes kyi phyag rgya chen po'i dngos grub thob par 'gyur gyi/ rnam par rtog pa dang 'ba' zhig pa'i ye shes kyis ni ma yin no/ /gang gi dus su zhus she na/ rtsod ldan dus tshe la zhes bya ba ni/ snyigs ma lnga'i dus so/ /nges pa'i don du ni A li
<p>126a.6</p>zhes bya ba ni dbyangs thung ngu dang ring por gyur pa'i yi ge sum cu rtsa gnyis dang / ka la sogs pa'i gsal byed sum cu rtsa lnga phreng ba ste/ zla ba dang nyi ma'i thabs dang shes rab kyi rang bzhin du gyur pa'i shu kra dang / rdul lo/ /de dag tu ro mnyam pa nyid kyi rang bzhin du gyur pa'i gnas su zhus
<p>126a.7</p>pa zhes bya ba'o/ /ci'i phyir zhus she na/ mi rnams dgrol ba'i don du'o zhes bya ba ni/ mi'i skye bas 'jig rten dang 'jig rten las 'das pa'i dngos grub thob par bya ba'i phyir yin gyi/ lha'i skye ba la sogs pas ni ma yin no/ /de ltar ston pa po la sogs pa'i phun sum tshogs pa bstan par
<p>126b</p>
<p>126b.1</p>mdzad nas/ mdor bsdus pa bsgrub par bya ba'i mtshan nyid bshad par mdzad de/ stong dang ye shes thig le rdo rje mchog 'dzin sangs rgyas lha dang lha min dang / /zhes bya ba la sogs pa la stong pa zhes bya ba la sogs pa'i yi ge bcu bzhi pos sgrib pa med pa'i khams drug gi bdag nyid du gyur
<p>126b.2</p>pa'i gang zag skyes bu chen por brjod do/ /de yang ji lta bu yin zhe na/ sangs rgyas zhes bya ba la sogs pas rigs dang rigs can gyi 'brel par gsungs so/ /mu stegs pa'i lta bas de ji lta bu yin zhe na/ phyi dang lus dang gzhan du rang bzhin skyes bu nyi shu rtsa lnga'i bdag nyid dang / zhes
<p>126b.3</p>bya ba la/ phyi rol du sa la sogs pa lnga dang / sgra gcan la sogs pa gsum dang / bkra shis la sogs pa gza' lnga dang / gzugs la sogs pa'i yul lnga dang / skyur ba la sogs pa'i ro drug ste/ dngos po nyi shu rtsa bzhi'i rang bzhin yin la de rnams skyed par byed pa'i dus ni
<p>126b.4</p>skyes bu ste nyi shu rtsa lnga'o/ /de bzhin du lus zhes bya ba ni nang du sa la sogs pa'i dngos po bdun dang / nam mkha'i rang bzhin du gyur pa bzhi'i gnas skabs dang / dbang po lnga dang / yul lnga dang / las kyi dbang po lnga dang / rang rig pa'i bde ba'i gnas skabs ni nyi shu rtsa bzhi'i bdag
<p>126b.5</p>nyid du gyur pa'i rang bzhin yin la/ de rnams khyab pa po ni kun gzhi rnam par shes pa'i rang bzhin du gyur pa'i skyes bu ste/ nyi shu rtsa lnga'o/ /de bzhin du gzhan zhes bya ba ni dkyil 'khor du thabs dang shes rab kyi rang bzhin du gyur pa'i dkyil 'khor gyi bdag po dang / 'khor nyi shu rtsa bzhi ni rtsa lnga'i
<p>126b.6</p>bdag nyid du gyur pa'i rang bzhin dang / skyes bu ni gnas gsum du 'grub ces bya'o/ /de bzhin du rtog pa rags pa spangs pa'i phyir/ lus la sna tshogs tshad ces bya bar gsungs so/ /de bzhin du lus la sogs pa dang / 'dod pa'i khams la sogs pa'i srid pa gsum pa'i skye ba dang / 
<p>126b.7</p>dbyibs la sogs pa ji lta bu yin zhe na/ srid gsum dbyibs zhes bya bar zhus pa'o/ /de bzhin du lha rnams longs nyid spyod pa dang / dkyil 'khor dang ni dbang ste/ lha mi'i bla mas 'di dag ma lus legs par bshad du gsol/ /zhes bya ba ni/ rim pa ji lta ba bzhin sems can thams cad la phan
<p>127a</p>
<p>127a.1</p>'dogs pa'i don du gsal por gyur pa'i don gyis bcom ldan 'das la phyag na rdo rjes zhus pa'o/ /de bzhin gshegs pas phyag na rdo rje'i zhu ba gsan nas lan 'di skad ces bka' stsal to/ /rab mchog lha mi srin po zhes bya ba la sogs pa'i tshigs su bcad pa gsungs so/ /de ltar
<p>127a.2</p>bcom ldan 'das kyis legs par gnang nas rgyu ba dang mi rgyu ba'i rang bzhin du gyur pa'i 'jig rten gyi khams ji ltar skyes pa'i tshigs su bcad pa gsungs pa/ dus kyis stong pa las ni zhes bya ba la sogs pa la/ dus zhes bya ba ni skyed par byed pa'i dus kyi dbang gis so/ /stong pa zhes bya ba ni sems
<p>127a.3</p>can phal pa'i mig gi dbang po'i spyod yul du ma gyur pa'i sa la sogs pa'i rdul phra rab de rnams kyi dbang gis rlung la sogs pa 'byung ba bzhi'i rang bzhin du gyur pa 'jig rten gyi khams skyed pa'o/ /'jig rten gyi khams de la brten pa'i rang bzhin du gyur pa'i rgyu skar nyi shu rtsa bdun dang / nyi ma
<p>127a.4</p>dang zla ba dang bkra shis la sogs pa'i gza' rnams dang / skar ma bdun/ rgyal po chen po bzhi la sogs pa dang / gzhan gyis mi thub pa la sogs pa dang / rgyal po la sogs pa'i klu rnams dang / rnam pa bzhi'i rang bzhin du gyur pa'i dud 'gro rnams dang / mi dang dmyal ba ni stong pa las
<p>127a.5</p>skye bar 'gyur ba'o/ /gang nas skye zhe na/ stong dbus yang dag byung zhes pa'o/ /ji ltar skye zhe na/ chu las lan tshwa bzhin dang / sgo nga las skyes sgo nga'i dbus zhes pa'i dpes bstan par mdzad de/ gsher ba'i dngos po las sra ba'i rang bzhin du gyur pa lan tshwa skye ba ji lta ba de bzhin du/ ri dang
<p>127a.6</p>gling la sogs pa'o/ /sgo nga'i nang du khu ba'i rdul phra rab ni gdong pa la sogs pa'i yan lag gi rang bzhin du gyur pa ji lta ba de bzhin du sems can rnams shes par bya'o/ /de ltar 'jig rten gyi khams kyi mtshan nyid bshad par mdzad nas/ sgrib pa dang ldan pa dang / sgrib pa med pa'i sku'i mtshan
<p>127a.7</p>nyid bshad par mdzad de/ lus dang ye shes zhes bya ba ni/ sgrib pa med pa'i zla ba la sogs pa rnam pa bcu'i rang bzhin du gyur pa rdo rje'i sku bstan to/ /de rnams kyi sa bon gang yin zhe na/ sngags kyi skye bar 'gyur zhes bya ba ni/ thig le la sogs pa'i yi ge bcu po ni de rnams kyis skyed par byed pa'i
<p>127b</p>
<p>127b.1</p>rgyu'o/ de la don ci yod ce na/ de ltar gang gis yang dag rig pa de ni phyugs ma yin zhing sems kyi kun rtog bral/ /zhes bya ba de ni yon tan gsungs pa'o/ /de ltar sgrib pa med pa'i sku'i mtshan nyid bshad par mdzad nas/ phyi rol du sgra gcan la sogs pa gang yin pa de rnams nang du sbyar ba mdzad
<p>127b.2</p>de/ lus g.yon zhes bya ba la sogs pa la/ ye shes kyi phung po la sogs pa'i mtshan ma'i rang bzhin du gyur pa gzhom du med pa'i yi ge a gang yin pa de'i g.yon phyogs su gnas pa'i 'du shes kyi phung po la sogs pa'i mtshan mar gyur pa dang / yi ge o'i rang bzhin du thig le'i nang du
<p>127b.3</p>dkar po 'bar ba yin la/ skye 'gro'i bdud rtsi tsha zhes bya ba ste/ rtsa g.yon pa zhes bya ba'i don to/ /de bzhin du gzhom du med pa'i g.yas su gnas pa'i tshor ba'i phung po la sogs pa'i mtshan mar gyur pa'i yi ge re re'i bdag nyid tsheg drag ni/ dmar po'i mdog yin la/ rdul
<p>127b.4</p>gyi rang bzhin du gyur pa rtsa g.yas pa zhes bya ba'i don to/ /de nas phyi rol du sgra gcan dang / dus kyi me gang yin pa de steng 'og gi dbus ma'i rtsa gnyis zhes bya'o/ /de bzhin du zla ba dang nyi ma la sogs pa'i zung drug gang yin pa de rnams nang du g.yon du sbyar bar bya'o/ /thig le dang tsheg drag gi
<p>127b.5</p>rang bzhin du gyur pa'i gzugs gang yin pa de/ gzhom du med pa'i rang bzhin yin gyi gzhan gyi don ni ma yin no/ /de bzhin du gsungs pa/ /'bar ba dag la gnas te mun bral zung gcig po ni mun pa dag gi mthar/ /zhes bya ba'o/ /de bzhin du gzhom du med pa'i steng 'og tu rim
<p>127b.6</p>pa ji lta bas gzugs kyi phung po la sogs pa dang / 'du byed kyi phung po la sogs pa'i mtshan mar gyur pa'i yi ge l-i dang / yi ge o'i thong gshol gyi rnam pa dang / dbyug pa'i rnam pa gang yin pa de rnam pa gnyis kyi rang bzhin du gyur pa gang yin par shes par bya'o/ /de bzhin du
<p>127b.7</p>rnam pa bcu'i rang bzhin du gyur pa srog gi rlung gang yin pa de rim pa ji lta bas steng 'og tu zung lnga yin te/ sa dang lhan cig tu zung bdun zhes bya'o/ /de dag la sogs pa'i sa bon ji lta bu yin zhe na/ dbus su rdo rje'i steng gi sa bon yon tan tshogs bcas rang nus 'og na yang dag gnas/ /
<p>128a</p>
<p>128a.1</p>ye shes kun tu stong la zhi ba'i rang bzhin go 'phang dang bcas dngos po kun gyis rnam par grol/ /zhes bya bar gsungs so/ de ltar sgra gcan la sogs pa'i mtshan nyid bshad par mdzad nas/ zla ba dang nyi ma'i 'phel ba dang 'grib pa bshad par mdzad de/ a sogs
<p>128a.2</p>sum cu dbyangs gang ha ya ra wa lar ldan de ni zla ba'i nyin mtshan cha/ /zhes bya ba ni/ dkar po'i phyogs dang nag po'i phyogs kyi tshes sum cu'i sa bon du gyur pa zhes bya ba'o/ /de bzhin du ka sogs sde dbyangs bcas pa nyin byed rgyu ba stong phrag me yi tshad kyis so/ /zhes bya ba ni/ yi ge ka
<p>128a.3</p>la sogs pa sum cu gang yin pa de rnams dbyangs thung ngu dang ring po bcu gnyis kyis phye bar 'gyur na sum brgya drug cur 'gyur te/ de rnams kyi lo'i tshes sum brgya drug cu'i sa bon du gyur pa'o/ /de bzhin du nyin mtshan re re chu tshod drug cu'i sa bon gang yin zhe na/ ha sogs dbyangs ni/ 
<p>128a.4</p>rtsa rnams yin te zhes bya ba ni/ yi ge ha la sogs pa lnga po gang yin pa de yi ge a la sogs pa thung ngu lnga dang / thig le dang ring po lnga dang / tsheg drag [(]kyi [,]gi [)]bar gyur na yi ge drug cur 'gyur te/ de rnams ni chu tshod drug cu'i sa bon du shes par bya'o/ /de ltar mdor bsdus par sa bon gyi mtshan
<p>128a.5</p>nyid bshad par mdzad nas/ rgyu ba dang mi rgyu ba'i dngos po thams cad sngags kyi rang bzhin yin par bshad pa mdzad de/ lha mi'i gdengs ka 'byung bo'i gnas ni sngags zhes bya ba ni/ lha dang mi la sogs pa rnams kyi yi ge dang po gang yin pa de ni don sna tshogs grub pa'i phyir de rnams
<p>128a.6</p>kyi sa bon du gyur pa'i phyir ro/ /de bas na A li dang kA li la sogs pa'i yi ge rnams kyis 'dod pa la sogs pa'i khams gsum po'i don 'grub par 'gyur te/ 'di dag a sogs ka sogs dang ldan srid gsum nges par de ltar skye 'gyur rgyal po kye/ /zhes bya ba ni/ rgyu ba dang mi rgyu ba
<p>128a.7</p>'di dag la sogs pa'i srid pa gsum po ni A li dang kA lis phyi rol du rjod par byed pa ji lta ba de bzhin du rnal 'byor pas nang du yi ge rnams las skye bar shes par bya'o/ /'o na dngos po thams cad A li dang kA li las gal te skyes par gyur pa de lta na ni/ de rnams gang nas skye bar 'gyur zhe na/ 
<p>128b</p>
<p>128b.1</p>dbyangs rnams ka tsa pa Ta tar ldan/ ka sogs kyis sbyar skye ba'i gnas dag ni/ mgrin rkan steng gi cha dang mtshungs so zhes bya ba ni/ yi ge de rnams kyi skye ba'i gnas ni yin no/ /gnas de rnams ji lta bu yin zhe na/ mkha' rlung me skye yin la chu dang sa dag go zhes bya ba ni/ rim pa ji lta bas mgrin pa la
<p>128b.2</p>sogs pa'i gnas rnams ni nam mkha' la sogs pa'i rang bzhin du gyur pa zhes bya ba'o/ /de ltar sngags bzlas pa'i phyir yi ge rnams kyi skye ba'i gnas brjod par mdzad nas/ bsgom pa'i gnas bshad par mdzad de/ a sogs gtsug tor 'khor lo snying mgrin spyi gtsug lte ba'i 'khor lo
<p>128b.3</p>rim pa ste/ /zhes bya ba ni yi ge a dang yi ge ha dang tsheg drag dang / yi ge ka'i sde tshan rnam pa ni nam mkha'i khams kyi rang bzhin du gyur pa'i gtsug tor gyi 'khor lo la bsgom par bya'o/ /de bzhin du yi ge e dang ya dang sha dang tsa'i sde ni rlung gi rang bzhin du gyur pa'i snying ga'i 'khor lo'o/ /yi ge
<p>128b.4</p>re dang Sha dang Da'i sde ni me'i rang bzhin du gyur pa'i mgrin pa la'o/ /yi ge u dang wa dang h+ya dang pa'i sde ni chu'i rang bzhin du gyur pa'i dpral ba la'o/ /yi ge li dang ta'i sde ni sa'i rang bzhin du gyur pa ste/ lte ba la'o/ /de rnams kyi kha dog ji lta bu yin zhe na/ sna tshogs nag dang dmar po ri bong ser
<p>128b.5</p>'dra zhes bya ba'o/ /'khor lo de rnams la byin gyis brlab pa gang gis mdzad ce na/ phung po khams te lhag pa'i lha zhes bya ba ni/ rnam par shes pa'i phung po la sogs pa dang / nam mkha'i khams la sogs pa'i lha dang / lha mo ni gtsug tor 'khor lo la sogs par shes par bya'o/ /da ni
<p>128b.6</p>'jig rten gyi khams la sogs pa bshad par mdzad de/ rlung nas lhun po'i mtha' ru dmyal ba gdengs ka'i grong khyer dpag tshad 'bum phrag gnyis/ /zhes bya ba ni/ 'og tu gnas pa'i rlung gi dkyil 'khor nas brtsams nas/ ri rab kyi rtsa ba'i bar du 'bum phrag gnyis zhes bya ba'o/ /de nas
<p>128b.7</p>rtsa ba nas brtsams nas/ ri rab ni mgrin pa'i bar du 'bum phrag gcig ste/ de nyid nyi ma la sogs pa'i gnas zhes bya'o/ /gnas de nas mgrin pa ni stong phrag nyi shu rtsa lnga'o/ /gdong pa ni stong phrag lnga bcu'o/ /de nas gtsug phud kyi bar du stong phrag nyi shu rtsa lnga'o/ /de ltar dpag tshad
<p>129a</p>
<p>129a.1</p>'bum phrag bzhi ni phyi rol du dpag tshad gang yin pa de/ lus la rkang pa nas brtsams nas/ gtsug phud kyi bar du sbyar ba'i phyir bcom ldan 'das kyis so/ /de ltar steng 'og gi tshad brjod nas/ zheng gi tshad brjod par mdzad de/ rlung nas rlung gi mthar ni gnas pas yi steng ni gling
<p>129a.2</p>dang ri bo rgya mtsho rnams/ /bzhi phyed 'bum gnyis me dang g.yo ba'i dkyil 'khor dpag tshad rnams ni 'bum phrag gnyis/ /zhes bya ba ni rlung gi dkyil ni lho phyogs nas byang dang shar nas nub kyi bar du 'bum phrag bzhi yin la/ de'i dbus su 'bum phrag gsum ni me'i dkyil 'khor ro/ /de'i
<p>129a.3</p>dbus su 'bum phrag gnyis ni chu'i dkyil 'khor ro/ /chu'i dkyil 'khor gyi dbus su sa'i dkyil 'khor 'bum phrag gcig tu gyur pa yin la/ de la ri dang rgya mtsho dang gling la sogs pas te/ dbus su ni ri rab bo/ de yang ji lta bu yin zhe na/ dbus nas lhun po gang zhig steng nas nyin mtshan 'bru yi 'khor lo bskor
<p>129a.4</p>bcas 'khor/ /zhes bya ba'o/ /g.yas g.yon gyi tshad ji lta bu yin zhe na/ 'bum phrag gnyis gnyis kyis ni drug gi cha ste zhes bya ba ni ri rab kyi g.yas g.yon dang shar nub dang steng 'og gi cha drug ste/ dpag tshad 'bum phrag gnyis gnyis ni zhes bya'o/ /de ltar zheng gi tshad bshad par mdzad
<p>129a.5</p>nas/ rgya'i tshad brjod par mdzad de/ ma lus 'jig rten khams kyi zheng gi tshad kyis rgya ru sum 'gyur kun nas so/ /sa la rgyar ni 'bum phrag gsum ste chu dang me rlung rnams ni drug dgu nyi ma'i rim pas so/ /zhes bya ba ni rim pa ji lta bas 'bum phrag gsum dang drug dang dgu dang bcu gnyis
<p>129a.6</p>ni sa'i dkyil 'khor la sogs pa'o/ /de ltar phyi'i 'jig rten gyi tshad bshad par mdzad nas/ de nyid nang du sbyar bar mdzad de/ gang gi phyir srid gsum gnas na 'bum phrag gcig gi dpag tshad rnams ni mi dbang kye/ de ni sa yi steng gnas lus la rang rang gi tshad kyis khru gang dag tu yang
<p>129a.7</p>dag go/ /zhes bya ba'o/ /dpag tshad ji lta bu yin zhe na/ phra rab rdul brgyad kyis ni zhes bya ba la sogs pa'i tshigs su bcad pas gsungs so/ /srid pa gsum gyi mtshan nyid ji lta bu yin zhe na/ dang po de ni chos kyi bskal pa zhes bya ba la sogs pa ni/ gzugs med pa'i lha'i gnas yin
<p>129b</p>
<p>129b.1</p>la/ gang du lha rnams tshe bskal pa gcig ste mtho ris zhes bya ba'o/ /de rnams kyi dbye ba du yin zhe na/ zung zung zung ldan zhes bya ba ni gtsug tor gyi gnas su zad par stong pa la sogs pa bsgoms pa'i stobs kyis nam mkha' mtha' yas skye mched la sogs pa'i lha rnams bskal ba chen po
<p>129b.2</p>gcig la sogs pa'i tshad dang ldan pa zhes bya'o/ /rim pa de bzhin du dpral ba la sogs pa'i gnas bzhi la zad par rlung la sogs pa'i ting nge 'dzin gyi stobs kyis/ bskal pa 'bring po bcu drug dang bco lnga la sogs pa'i tshe dang ldan pa gzugs na spyod pa lha rnams te/ tshangs pa'i 'jig rten
<p>129b.3</p>gyi bar gyi bskal pa'i bskal pa zhes bya'o/ /de bzhin du 'dod pa na spyod par gyur pa'i lha rnams ni sbyin pa dang sngags bzlas pa'i stobs kyis bskal pa tha ma drug la sogs pa'i tshe'i tshad dang ldan pa drug ste/ dge ba dang mi dge ba'i stobs kyis lha min la sogs pa lnga yin la/ legs gnas
<p>129b.4</p>sred las 'dod pa bcu gcig pa zhes bya ba'o/ /rnal 'byor pas de rnams kyi skye ba ji ltar bsgom zhe na/ bzhi ni a sogs zung ste zhes bya ba la sogs pa'i rkang pa gnyis kyis de rnams skyed pa'i sa bon rnams su brjod do/ /srid pa sum cu gcig gis zhes bya ba ni/ skye ba dang 'chi ba la sogs
<p>129b.5</p>par 'gyur bas na srid pa yin la/ sum cu rtsa gcig gis zhes bya ba ni/ skye ba dang 'chi ba la sogs par 'gyur bas na/ srid pa yin la sum cu rtsa gcig go/ /de rnams mdor bsdus pas 'di ru srid pa gsum 'gyur la khams kyi dbye bas khams gsum mo zhes bya ba'o/ /de nyid sku'i rdo rje la sogs
<p>129b.6</p>pa'i dbye bas 'di dag rdo rje gsum yin khams gsum ma lus pa dang / a dang ka sogs dbye bas so/ /da ni sa 'og na gnas pa'i dmyal ba la sogs pa'i ming brjod par mdzad de/ rin chen 'od ces bya ba ni rin po che rnams kyis gang du gsal por byed pa de rin chen 'od yin la/ stong phrag nyi
<p>129b.7</p>shu rtsa lnga pa klu dang lha ma yin gyi gnas zhes bya ba'o/ /de'i 'og tu chu dang gseg ma dang ldan pa'i dmyal ba stong phrag nyi shu rtsa lnga pa'o/ /de bzhin du chu'i dmyal ba gnyis ni stong phrag lnga bcu ste/ bye ma chu dang ldan pa dang 'dam rdzab lta bu'o/ /me'i dmyal ba gnyis ni du ba dang drag po dang ldan pa
<p>130a</p>
<p>130a.1</p>dang / mun pa chen po ste stong phrag lnga bcu'o/ /de bzhin du rlung gi dmyal ba gnyis ni ngu 'bod dang mnar med pa ni stong phrag nyi shu rtsa lnga pa'o/ /de bzhin du rgya mtsho la sogs pa'i ming ni/ lan tshwa chang zhes bya ba la sogs pa'i tshigs su bcad pa gcig gis gsungs so/ /gling
<p>130a.2</p>bzhi'i mtshan nyid ji lta bu yin zhe na/ shar du rlung ste zhes bya ba la sogs pas brjod do/ /ri rab ji lta bu yin zhe na/ stong pa'i rnam pa zhes bya ba ni nam mkha'i rang bzhin du gyur pa yin la/ lhun po rdo rje mchog gi rang bzhin dkyil 'khor rnams kyi dbus su'o/ /gling bzhi pa'i tshad ni ji lta bu yin
<p>130a.3</p>zhe na/ ri dang klung zhes bya ba ni rim pa ji lta bus dpag tshad stong phrag bdun dang / brgyad dang dgu dang bcu ni shar gyi gling la sogs pa'i tshad shes par bya'o/ /ri rab kyi rgya'i tshad ji lta bu yin zhe na/ lhun po'i steng gi rgyar ni sa steng gnas su dpag tshad rnams ni stong phrag lnga bcu la/ zhes bya ba ni
<p>130a.4</p>steng du stong phrag lnga bcu yin la/ 'og tu stong phrag bcu drug zhes bya'o/ /phyi rol du stong phrag gcig ni khor yug go/ /de bzhin du steng rwa lnga zhes bya ba la sogs pas ri rab kyi mtshan nyid dang / gling la sogs pa gsungs so/ /gling de dag la sogs pa'i tshad ji lta bu yin zhe na/ thams
<p>130a.5</p>cad rgya mtsho drug ces bya ba'i rgya mtsho drug dang / ri drug dang gling drug gi tshad ni/ dpag tshad brgya phrag brgyad brgya brgyad cu rtsa brgyad dang / rgyang grags gsum dang gzhu brgyad cu rtsa gcig gis lhag pa'i stong phrag gcig dang / sor bcu dang nas lnga dang shig gnyis dang ske tshe lnga dang skra'i rtse mo
<p>130a.6</p>gnyis dang / rdul phra rab drug tsam mo/ /'dzam bu gling gi tshad ji lta bu yin zhe na/ 'dzam bu gling gi rgyar ni lan tshwa'i chu gter 'bum phyed kyi tshad yin zhing zhes bya ba ni stong phrag nyi shu rtsa lnga'o/ /rim pa de bzhin du nyis ldab kyi tshad ni lan tshwa'i rgya mtsho las shes par bya'o/ /de bzhin du tshangs
<p>130a.7</p>pa'i yul las zhes bya ba la sogs pa'i rkang pa gcig gis ma tshang ba'i tshigs su bcad pa gsum gyis bcom ldan 'das dus kyi 'khor lo la sogs pa'i bzhugs sa la sogs pa bstan to/ /rdzogs dang gsum pa cha gnyis nges par gzhan yang rtsod ldan dus kyi dbang gis 'byung / /
<p>130b</p>
<p>130b.1</p>zhes bya ba ni cha bzhis dge ba rdzogs pa na/ rdzogs ldan zhes bya'o/ /dge ba'i cha gsum gyis byas pa na/ sum ldan gyi cha zhes bya ba ste dge ba'i cha nas gcig med par gyur pa zhes bya ba'i don to/ /dge ba'i cha shas gnyis dang ldan pas na nyis ldan zhes bya ba'o/ /rnam pa thams cad ni sdig
<p>130b.2</p>par 'byung bas na rtsod ldan zhes bya ba'o/ /de ji ltar shes pa zhe na/ dum bu gang la stobs ldan 'khor lo can zhugs de ni rdzogs gyur la/ /sum ldan rgyal po'i rgyab ste rtsod ldan bdun la gnyis ldan gnyis dbus su/ /zhes bya ba ni/ bcom ldan 'das kyis gang du chos kyi 'khor lo
<p>130b.3</p>bskor bar mdzad pa de rdzogs ldan yin la/ gang nas byon pa de sum ldan te/ gang du gshegs pa de rtsod ldan no/ /rtsod ldan dang sum ldan gyi bar du nyis ldan zhes bya ba'o/ /dus bzhi'i tshad du yin zhe na/ nyi shu stong phrag gcig dang ro brgya dang bcas lo yi grangs ni dus rnams kyi/ /
<p>130b.4</p>zhes bya ba ni/ dus bzhi'i tshad ni lo drug brgya dang / stong phrag nyi shu rtsa gcig go/ /re re dus ji tsam gyi bar du dar zhe na/ re re'i tshad ni zung dang mdas bgrangs mi rnams lo brgya gang yin pa'o zhes bya ba ni/ mi rnams kyi lo bzhi brgya lnga stong ni re re'i tshad dang zhes bya ba'o/ /lo la bye brag
<p>130b.5</p>yod dam zhe na/ phra mo dbugs 'byung d+h+ru rtsa gnyis d+h+ru dus dang stong phrag nyi shu gcig dang drug brgyas tshad de rim gyis ni/ /zhes bya ba la/ mi rnams kyi 'byung ba dang / 'jug pa'i dbugs gcig gi cha shas nyi khri chig stong drug brgya pa ni/ srin bu la sogs pa'i dbugs gcig yin la/ de lta bu'i
<p>130b.6</p>dbugs drug gi chu srang gcig yin te/ chu srang drug cus chu tshod gcig go/ /chu tshod drug chus nyin mtshan du gyur pa'o/ /nyin mtshan sum cus zla ba gcig go/ /zla ba bcu gnyis kyis lo zhes bya'o/ /rang rang gi tshad kyis de lta bur gyur pa'i lo brgya tham pa ni lus las skyes pa'i srin bu la
<p>130b.7</p>sogs pa rnams kyi tshe'i tshad yin la/ de yang sdig pa dang bsod nams kyi dbang gis lhag pa dang nyung bar gyur pa'o/ /rim pa ji lta bas mi rnams kyi dbugs nyi khri chig stong drug brgya'i rang bzhin du gyur pa'i nyin mtshan la sogs pa shes par bya'o/ /mi rnams kyi chu tshod sum cu ni 'byung po la sogs
<p>131a</p>
<p>131a.1</p>pa'i dbugs gcig yin la/ de lta bu dbugs rnams kyis chu srang la sogs pa'i dbye ba shes par bya'o/ /mi rnams kyi chu tshod gcig gis 'dod pa na spyod pa'i lha rnams kyi dbugs gcig go/ /mi rnams kyi nyin mtshan gcig ni lha ma yin rnams kyi dbugs gcig go /mi rnams
<p>131a.2</p>kyi lo ni 'og min rnams kyi dbugs gcig go/ /mi rnams kyi lo nyi khri chig stong drug brgya ni 'du shes med 'du shes med min gyi dbugs gcig ces bya'o/ /de nyid gsungs pa/ lus skyes phra mo mi dang 'byung po lha dang lha min rnams dang ni/ /lus dang gtso bo'i nyin gcig sa steng dag tu 'gyur te
<p>131a.3</p>nus ma'i tshad kyis dus rnams te/ /zhes bya ba ste/ dus bzhi'i tshad 'og min gyi lha rnams kyi tshad kyis shes par bya'o/ /dum bu dum bu zhi ba'i go 'phang 'khor lo can gshegs nyin mtshan gcig la nyi ma bcu gnyis so/ /zhes bya ba ni/ phyi rol du zla ba bcu gnyis kyi 'pho ba rnams kyis nyi ma
<p>131a.4</p>bcu gnyis 'khor bar byed pa ji lta ba de bzhin du/ nyin mtshan gcig dum bu bcu gnyis la bcom ldan 'das kyis chos kyi rang bzhin du gyur pa'i nyin mtshan du mdzad pa'o/ /de ltar dbugs kyi tshad bshad par mdzad nas/ lo'i dbye ba bshad par mdzad de/ phyogs dang zla ba zhes bya ba la
<p>131a.5</p>sogs pa la/ phyogs ni nyi shu rtsa bzhi'o/ /dpyid zla 'bring po la sogs pa zla ba bcu gnyis so/ /zla ba gnyis gnyis kyi rang bzhin du gyur pa'i dpyid ka la sogs pa'i dus drug go/ /zla ba gsum gsum gyi rang bzhin du gyur pa dus bzhi'o/ /zla ba bzhi bzhi'i rang bzhin du gyur pa dus gsum
<p>131a.6</p>mo/ /zla ba drug drug gi rang bzhin du gyur pa byang dang lhor ni bgrod pa gnyis so/ /'di dag la sogs pa dang ldan par gyur pa'i lo ni phyi nang du sems can thams cad la gyur pa'o/ /de la phyi rol du lo gang yin pa de ni nang du nyin mtshan yin la/ phyi rol du nyin mtshan ni nang du chu tshod yin la/ phyi
<p>131a.7</p>rol du chu tshod ni nang du chu srang yin la/ phyi rol du chu srang ni nang du dbugs yin la/ phyi rol tu dbugs ni nang du dbugs gcig gi nyi khri chig stong drug brgya'i cha gcig go/ /de ci'i phyir zhe na/ phyi rol du lo gcig ni chu tshod nyi khri chig stong drug brgyar 'gyur te/ nang du nyin mtshan gcig ni dbugs
<p>131b</p>
<p>131b.1</p>nyi khri chig stong drug brgyas so/ /phyi rol du nyin mtshan gcig ni chu tshod sum brgya drug cus yin la/ nang du dbugs sum brgya drug cus chu tshod gcig go/ /phyi rol du chu tshod drug cus nyin mtshan gcig yin la/ chu srang drug cus chu tshod gcig go/ /phyi rol du dbugs drug gi chu srang gcig yin la/ 
<p>131b.2</p>de'i nang du dbugs gcig go/ /phyi rol du dbugs gcig gi dus tshod gang yin pa de nang du dbugs gcig gi nyi khri chig stong drug rgya'i cha gcig shes par bya'o/ /chos mthun pa de'i phyir/ phyi rol du lo gcig la dus sbyor bcu gnyis su 'gyur te/ nang du nyin mtshan gcig la srog gi rlung
<p>131b.3</p>gis 'pho ba bcu gnyis so/ /phyi rol du chu tshod lnga lnga'i rang bzhin du gyur pa dus sbyor bzhi stong sum brgya nyi shu lo gcig yin la nang du dbugs lnga lnga'i rang bzhin du gyur pa'i dus sbyor de rnams kyis shes par bya'o/ /phyi rol du chu tshod nyi khri chig stong drug brgyas lo gcig yin la/ nang du
<p>131b.4</p>dbugs de rnams kyis nyin mtshan gcig go/ /rim pa de lta bas na chu srang la sogs pa'i grangs ni phyi dang nang du shes par bya'o/ /phyi dang nang du de lta bur gyur pa'i dus kyi tshad gang yin pa de rang rang gi tshad kyis srin bu la sogs pa rnams la rig par bya'o/ /de nyid bshad par mdzad de/ 'di
<p>131b.5</p>rnams 'di ltar 'gyur te/ lus skyes phra rab mi dang 'byung po lha dang lha min dang / /nus dang gtso bo nyin gcig srid gsum gnas dang lus kyi dbus su de bzhin no/ /zhes bya ba ni/ phyi rol du lo'i bye brag ji lta ba de bzhin du srog gi rlung gis kun tu spyod pas nang du rnal 'byor pas rig par bya'o/ /
<p>131b.6</p>da ni bcom ldan 'das 'jam dpal gyis sham b+ha la'i yul du sprul pa'i sku bzhengs pa dang / kla klo'i chos dar ba dang / skar rtsis la sogs pa'i mdor bsdus ni gsal po yin te/ lo ni 'di nas zhes bya ba la sogs pa nas brtsams nas/ drag po la sogs lha rnams kyis so zhes bya ba'i
<p>131b.7</p>mthar/ tshigs su bcad pa bdun cu rtsa brgyad kyi don ni legs par bstan to/ /da ni 'jig rten pa'i don bsgrub pa'i phyir dbyangs 'byung bar gsungs pa/ a sogs dbyangs lnga gang zhig ces bya ba la sogs pa ni/ yi ge a la sogs pa'i dbyangs lnga gang yin pa de sa chu me rlung nam mkha'i rang
<p>132a</p>
<p>132a.1</p>bzhin du gyur pa yin yang / de rnams kyis kyang tshes dga' mo la sogs pa lnga la byin gyis rlob par byed de/ de bzhin du yon tan dang yang na a ti sha'i rang bzhin du gyur pa'i bcu ni yang tshes dga' mo la sogs pa rnams la shar bar gyur pa'o/ tshes de rnams la bkra shis la
<p>132a.2</p>sogs pa'i gza' rnams su ma gyur pa de lta na ni/ dbyangs dang tshes de'i mthus don 'grub par 'gyur gyi gzhan du na ni ma yin no/ /de bzhin du mi mthun pa'i rgyu skar dang ldan par gyur pa de lta na ni/ don mi 'grub par shes par bya'o/ /don de nyid gsungs pa/ a sogs dbyangs lnga gang yin dang
<p>132a.3</p>po'i tshes kyi dbang gis dga' ma la sogs sbyor ba lnga/ /zhes bya ba la sogs pa'i tshigs bcad dgus dbyangs de rnams kyi skye ba'i gnas dang mtshan nyid la sogs pa gsungs so/ /de bzhin du 'jig rten pa'i tha snyad kyi dge ba dang mi dge ba'i don 'grub pa'i zhu ba ni rnal 'byor bas shes par bya
<p>132a.4</p>ste/ der rtsa g.yas pa dang g.yon par srog gi rlung gi kun tu rgyu ba'i spyod par rig par bya zhing / de la gal te rtsa g.yas pa'i stong pa'i dkyil 'khor las dus kyi me shar bar gyur pa de lta na ni/ 'khrugs pa'i gnas su zhugs par byas pa'i mi de 'chi bar 'gyur ba'o/ /de bzhin du rlung gi
<p>132a.5</p>dkyil 'khor las nyi ma shar bar gyur pa de lta na ni/ bcom par gyur pa'o/ /me'i dkyil 'khor la bkra shis shar bar gyur pa de lta na ni rmas par gyur pa'o/ /chu'i dkyil 'khor las phur bu dang gza' lhag shar bar gyur pa de lta na ni mthun par 'gyur ba'o/ /sa'i dkyil 'khor las dman par
<p>132a.6</p>gyur pa ni spen par gyur pa de lta na ni yul du 'khrug par 'gyur ro/ /de bzhin du nad pa la ni stong pa'i dkyil 'khor la ni sogs pa la grangs ji lta bas 'chi ba dang / nyon mongs pa dang rma dang bde ba dang ma nyams pa nyid ces bya ba ni zhu ba pos zhus na nad rnams la 'gyur ba'o/ /de bzhin du rtsa g.yon
<p>132a.7</p>pa'i stong pa'i dkyil 'khor las gal te sgra gcan shar bar gyur pa de lta na ni zhu ba po'i dgra g.yul du nyams par gyur pa'o/ /rtsa g.yon pa'i dkyil 'khor las zla ba la sogs pa shar ba de lta na ni bcom pa la sogs pa g.yul gyi gnas su shes par bya'o/ 'di ltar mgron dang bag ma len par
<p>132b</p>
<p>132b.1</p>dge ba'i 'bras bur 'gyur te g.yon lam gza' rnams kyis zhes bya ba ni zhu ba'i dus so/ /de bzhin du zhu ba pos yi ge rnams gang brjod pa de bcus bsgres nas bcu gnyis bsre bar bya'o/ /phyi nas lngas bsgres nas zhu ba po dor nas nye bar gnas pa'i mi bsre bar bya'o/ /bdun gyis bcad nas mi
<p>132b.2</p>mnyam pa'i rang bzhin du gyur pa'i nyi ma la sogs pa lhag mar gyur pa de lta na ni don grub par mi 'gyur ro/ /de nas mnyam pa'i rang bzhin du gyur pa zla ba la sogs pa de lta na ni don grub par 'gyur zhes bya'o/ /de bzhin dbugs 'byung ba dang 'jug pa'i dus su gal te zhu bar gyur pa de lta na
<p>132b.3</p>ni grangs ji lta bas don mi 'grub pa dang 'grub par shes par bya'o/ /de gang gis shes she na rnal 'byor ldan pas shes par bya'o/ /de bzhin du/ las shes dus rtsar gnas pa'i nyin mo'i dbang gis zla ba nyi ma grub byas la/ /gzhan ma rnams kyi dge ba dang mi dge ba'i don gang bshad par byed pa
<p>132b.4</p>de la skyon ci yod ce na/ da ltar byung ba ma shes pas ni dge ba dang / mi dge ba'i 'bras bu 'jig rten 'dir ni gang gis brjod/ /long ba des ni long ba khrid las glang chen seng ges gang ba'i nags tshal 'jug par byed/ ces bya'o/ /gal te srog gi rlung gi mtshan nyid mi shes pa de lta na ni/ 
<p>132b.5</p>skar rtsis kyi sgo yis dge ba dang mi dge ba bstan par bya'o/ /de la yang skye ba'i dus sbyor dang / bdun pa la gal te dus kyi me la sogs par de lta na ni zhu ba po la 'chi ba la sogs pa'i sdug bsngal 'gyur ba'o/ /de nas sgra gcan la sogs par gyur pa de lta na ni dgra 'chi ba la sogs par gyur
<p>132b.6</p>pa'o/ /gzhan yang zhu ba'i dus su gza' skar bzang ba dang / g.yon gyi rtsa 'bab pa de lta na ni/ nges par don ni thams cad 'grub/ ces bya'o/ /de bzhin du tha skar la sogs pa'i rgyu skar nyi shu rtsa bdun sum char byas nas/ cha dang po'am cha gnyis par mi mnyam pa'i skar ma la gal te
<p>132b.7</p>gza' mi mnyam par gyur pa de lta na ni 'thab mo'am nad pa 'chi bar 'gyur te/ de nas gza' mnyam pa'i rang bzhin du gyur pa de lta na ni/ rgyal ba dang nad sod par gyur pa'o/ /de bzhin du mi rnams kyi tshe ni mdor bsdus pa kho nar brgya rtsa brgyad yin la/ de rnams la nyi ma la sogs pas
<p>133a</p>
<p>133a.1</p>longs spyod par byed do/ /de la rags pa'i gnas skabs su nyi ma la drug dang zla ba la bco lnga dang / bkra shis la brgyad dang gza' lhag la bcu bdun dang / spen pa la bcu dang / phur bu la bcu dgu dang / sgra gcan la bcu gnyis dang pa sangs la nyi shu rtsa gcig go/ /de
<p>133a.2</p>rnams las nyi ma la sogs pa'i mi mnyam pa'i gza' rnams kyi lo ji tsam du gyur pa dus de tsam bar du nyon mongs par gyur pa'o/ /zhi ba'i rang bzhin du gyur pa zla ba la sogs pa mnyam pa ni zhi bar byed pa'o/ /de la phra ba'i rang bzhin du gyur pa'i gnas skabs su nyi ma'i lo drug la zla ba la sogs
<p>133a.3</p>pas longs spyod par byed cing / zla ba la sogs pa'i lo rnams nyi ma la sogs pas longs spyod par byed pa'o/ /de rnams kyi sa bon du gyur pa'i yi ge rnams ni/ dbyangs dang gsal byed du shes par bya'o/ /don de ni de lta bu gang yin pa de nyid ma rig pa la sogs pa'i rten cing 'brel par 'byung
<p>133a.4</p>ba'i yon tan bcu gnyis kyis shes par bya'o/ /de bzhin du phyogs brgyad kyi rang bzhin du gyur pa'i sa la 'bru'i 'khor lo dang / gza'i 'khor lo shes par byas la gal te/ nyi ma la sogs pa'i mi mnyam pa'i gza' rnams rang la rgyab dang g.yas su gyur pa dang / dgra la mdun dang
<p>133a.5</p>g.yon du gyur pa dang / de lta na ni dgra rnams gsod par byed do/ /de bzhin du zla ba la sogs pa mnyam pa'i rang bzhin du gyur pa/ rang la mdun dang g.yon du gyur pa dang / dgra la rgyab dang g.yas su gyur pa de lta na ni don snga ma bzhin du byed do/ /rim pa de bzhin du rnal 'byor ma la sogs pa ni
<p>133a.6</p>gal te g.yas dang / rgyab tu gyur pa de lta na ni dgra la sogs pa gsod par byed ces bya ba'o/ /de nas gal te gdug pa dang zhi ba'i gza' la sogs pa ni dus gcig tu g.yas dang rgyab tu mdun dang g.yon du rang dang dgra la gnas par gyur pa de lta na ni stobs gnyis bcom par byed ces bya ba'o/ /
<p>133a.7</p>gzhan yang tshangs mo la sogs pa'i rnal 'byor ma brgyad char shar la sogs pa la tshes gcig la sogs pa'i dbye bas shar ba la sogs par shes par bya'o/ /de bzhin du dkar po'i phyogs kyi tshes bzhi dang tshes brgyad dang / bcu gcig dang nya la shar la sogs pa'i phyogs dang / nag po'i
<p>133b</p>
<p>133b.1</p>phyogs kyi tshes gsum dang tshes bdun dang tshes bcu dang tshes bcu bzhi la me'i mtshams la sogs pa las ke'u kang 'char bar 'gyur te/ shar ba'i phyogs de rnams shes nas bya ba 'grub pa dang mi 'grub par shes par bya'o/ /de bzhin du lo'i drag po dang / bgrod pa'i drag po
<p>133b.2</p>dang / zla ba'i drag po dang / phyogs kyi drag po dang / nyin mtshan gyi drag po dang / dus kyi drag po ste/ rnam pa drug tu de yang rnal 'byor pas shes par bya'o/ /de bzhin du thun mtshams phyed kyi sgra gcan gyi stobs ni phyogs dang phyogs mtshams la 'khor bar shes par bya ste/ de shes nas 'khrug pa'i dus su rgyal ba dang
<p>133b.3</p>pham par rig par bya'o/ /de bzhin du gnyis 'thab pa'i dus su yi ge gsum dang ldan pa'i ming gis yi ge gnyis dang ldan par gyur pa'i ming can ni/ pham pa dang bcom par 'gyur ro/ /de bzhin du dbugs 'byung ba'i dus su gang gis zhus par byas pa dang / dbugs 'jug pa'i
<p>133b.4</p>dus su zhu ba po ni grangs ji lta bus pham pa dang rgyal bar gyur ba'o/ /'di dag la sogs pa'i nang nas nan tan gyi sgra gcan gyi mtshan nyid shes par bya ste/ dus ni 'thab mo'i sa yang rung rgyal po rnams kyi g.yas dang g.yon du gal te mun pa can gyur na/ g.yul du lha'i mgon po seng ge
<p>133b.5</p>dbang dang bcas pa mi rnams kyis ni bcom/ /zhes bya ba ni 'dir 'khor ba'i dbang gis gal te g.yas su mjug ma'i sgra gcan dang / g.yon du gdong ba'i sgra gcan g.yul du gyur pa de lta na ni sgra gcan gyi stobs des khyab 'jug dang drag po ni lhan cig tu mi rnams kyis kyang bcom
<p>133b.6</p>par byed do/ /de bas na 'di ltar dpal ldan rtsa ba'i sgra gcan bla ma'i tshig la gnas par dus kyi 'khor lor shes par bya'o/ /rnal 'byor ma rnams ke'u kang drag po gza' tshogs dang bcas dbyangs bcas shar/ /de rnams dor nas srid gsum rgyal bas rgyal po rnams kyis gcig pu
<p>133b.7</p>gzung bar bya/ /gang gis nyi zla zos pa lha rnams 'jigs byed drag po'i rnam pa mig sman dang 'dra ba/ /sa yi shar dang nub tu 'khor zhing nyin mo'i dus su lho dang byang rnams dag tu'o/ /zhes bya ba ni/ khyad par du gyur par gsungs zhes bya ba'o/ /de nas g.yul nas dgra bcom zhes bya ba la
<p>134a</p>
<p>134a.1</p>sogs pa nas brtsams nas/ gang dang gang du khrid pa zhes bya ba'i tshigs su bcad pa bco lngas sgyogs la sogs pa'i mtshan nyid de bzhin gshegs pas gang gsungs pa des bdag cag la dgos pa med de/ de ci'i phyir zhe na/ nyon mongs pa la sogs pa dang bral ba dang / 
<p>134a.2</p>gzhan gyi don phun sum tshogs par mdzad pa'i byang chub sems dpa' rnams kyi mdzad pa yin gyi/ rang gi don 'ba' zhig grub par 'dod pa dang / zhe sdang la sogs pa dang ldan pa ni ma yin no/ /de nyid gsungs pa/ gdug rnams bsgrub pa'i don dang / mchog gis steng du ni chos byed
<p>134a.3</p>rgyal bar byed pa'i phyir/ sngon brjod dang po'i sangs rgyas las ni srid gsum bla mas zla ba bzang po la ni thams cad gang / /de dbus cung zad yul 'dir gsal bar bdag gis da ltar bstan pa'o/ /rang gnas bsrung ba'i don du 'di dag ma lus gyis shig zhe sdang chags pas ma yin mi
<p>134a.4</p>dbang kye/ /zhes bya ba la/ gdug pa rnams zhes bya ba ni sems can rnams la gnod par byed pa dang / 'dul dka' bar gyur pa'i mu stegs pa rnams yin la/ de rnams gdul ba'i phyir dang sdig pa dang bral ba'i phyir skyes bu dam pa rnams rgyal ba'i phyir/ bcom ldan 'das shAkya thub
<p>134a.5</p>pas sngon du rgyud kyi rgyal po mchog gi dang po'i sangs rgyas las dpal phyag na rdo rje'i sprul pa'i sku zla ba bzang po la don gang bka' stsal la/ de nyid bdag 'jam dpal gyis yul sham+b+ha la sogs pa bsrung ba'i phyir rgyud kyi rgyal po bsdus pa'i rgyud 'dir bstan pa yin la/ 
<p>134a.6</p>don de nyid ni nyi ma'i shing rta khyod kyis zhe sdang la sogs pa dor nas sems can rnams la phan gdags pa'i phyir byed par gnang bar 'gyur gyi zhe sdang la sogs pa'i sems dang rang gi don 'grub pa'i phyir ma yin no/ /de ltar bcom ldan 'das 'jam dpal gyis 'jig rten gyi bden
<p>134a.7</p>pas 'jig rten gyi khams kyi mtshan nyid dang / skar rtsis la sogs pa bstan par mdzad nas/ yul sham+b+ha la'i yon tan dang kla klo dang lhan cig tu 'khrug pa dang sangs rgyas kyi chos dar ba la sogs pa bstan par mdzad de/ chang dang lan tshwa'i mtsho dbus thub pa'i sa yi gnas su las kyi
<p>134b</p>
<p>134b.1</p>sar ni yang dag gnas pa'o/ /dpag tshad 'bum phrag gsum la mi yi bdag po nyi ma'i dum bur rim par 'khor/ /zhes bya ba la/ chang gi rgya mtsho dang lan tshwa ba'i rgya mtsho'i bar du 'dzam bu gling gang yin pa de las kyi sar shes par bya'o/ /de yang rgya'i tshad gyis 'bum phrag gsum gyi rang
<p>134b.2</p>bzhin du gyur pa yin la/ de nyid gling dang nye ba'i gling gi dbye bas dum bu bcu gnyis rang bzhin du gyur pa'o/ /dum bu bcu gnyis po de la dus sbyor gyi dbye bas nyi ma 'khor ba ji lta ba de bzhin du mi'i bdag po bcom ldan 'das dus kyi 'khor los 'khor bar mdzad ces bya ba'o/ /dum bu re re'i
<p>134b.3</p>tshad ji lta bu yin zhe na/ dum bu gcig ni nor bdag dang bcas dpag tshad stong phrag nyi shu lnga dag go/ /de dbus mchog gi gangs ris phyogs rnams bskor ba'i ke la sha ri'o/ /zhes bya ba ni dpag tshad 'bum phrag gsum las cha bcu gnyis kyis thob pa'i dpag tshad stong phrag nyi shu rtsa lnga ni
<p>134b.4</p>dum bu re re'i phyogs brgyad kyi tshad shes par bya'o/ /de rnams kyi nang nas 'dzam bu gling chung ngu'i dbus su ri ke la sha gnas te ji lta bu yin zhe na/ gangs ris phyogs rnams kyis bskor zhes bya ba ni shar phyogs nas brtsams nas nub phyogs kyi bar du gangs kyi ris bskor ba'o/ /de'i tshad
<p>134b.5</p>gang yin zhe na/ sa la gangs ri dang bcas ke la sha yi dum bu de yi sum cha kun nas so/ /zhes bya ba ni/ khor yug gi dpag tshad de las sum cha ni gangs ri dang ke la sha'i tshad do/ /phyi rol 'dab ma re rer nyin byed yul dang gling dang yul rnams kyis ni brgyan pa'o/ /zhes bya ba ni gling dang nye
<p>134b.6</p>ba'i gling dang bcu gnyis kyis brgyan pa'o zhes bya'o/ /g.yas phyed la ni thub mchog gnas yin bye ba grong khyer gnas la sham+b+hal/ /zhes bya ba ni/ gangs ri dang ke la sha'i g.yas phyogs su grong khyer bye ba phrag gi rang bzhin du gyur pa sham b+ha la zhes bya ste/ phyag rgya chen po'i snod du
<p>134b.7</p>rung ba'i skyes bu dam pa rnams kyi gnas zhes bya ba'o/ /yul ji lta bu brjod ce na/ bye ba grong gis bskor ba'i yul du 'gyur zhing grong khyer 'bum gyis dkyil 'khor lo'o/ /zhes bya ba ni/ grong rdal bye ba phrag gcig ni yul du brjod do/ /'bum phrag gcig ni dkyil 'khor zhes bya ba'o/ /de dag
<p>135a</p>
<p>135a.1</p>la sogs pa'i rang bzhin du gyur pa'i dum bu bcu gnyis la bcom ldan 'das kyis chos kyi 'khor lo ji ltar bskor bar mdzad ce na/ gcig gnyis gsum dang rgya mtsho mda' dang skye bo'i byed pa lnga dang 'jig rten la sogs pa'i dbye bas/ zhes bya ba ni gnyis su med
<p>135a.2</p>pa'i ye shes kyi rang bzhin du gyur pa gcig go/ /thabs dang shes rab kyi dbye bas rnam pa gnyis su 'gyur ro/ /rdo rje gsum gyi dbye bas rnam pa gsum mo/ /ye shes dang lhan cig tu rnam pa bzhi'o/ /phung po lnga rnam par dag pa'i phyir rnam pa lngar 'gyur ro/ /ye shes kyi phung po dang lhan cig
<p>135a.3</p>tu rnam pa drug go/ /phung po lnga dang khams bzhi'i dbye bas rnam pa dgu'i rang bzhin du gyur pa'o/ /dbye ba 'di dag la sogs pas tha dad par gyur pa'i mi dbang 'khor lo can ni sa rnams 'khor te/ de ni mkhas pas btsal bar bya zhes bya ba la/ mi dbang 'khor lo can zhes bya
<p>135a.4</p>ba ni/ bcom ldan 'das dus kyi 'khor lo yin la/ sems can gyi bsam pa'i dbang gis gcig la sogs pa'i dbye ba tha dad par gyur pas na/ sems can la phan gdags pa'i don du sa'i dum bu bcu gnyis la nyin mtshan du 'khor bar mdzad de/ bcom ldan 'das de nyid phyag rgya
<p>135a.5</p>chen po'i dngos grub thob par bya ba'i phyir/ mkhas pa rnams kyis btsal bar bya'o/ /da ni mu stegs pa'i skad kyis bcom ldan 'das de nyid kyi mtshan brjod par mdzad de/ 'khor lo can dang gnyis min dum bu yul gyi mi bdag lag pa'i rgya ldan de dang de las gzhan/ /zhes bya ba ni khyab 'jug
<p>135a.6</p>gi ming gang yin pa de nyid bcom ldan 'das kyis 'khor lo can dang gnyis min dang dum bu can dang rgyal po phyag rgya dang ldan pa zhes bya ba'i mtshan bzung nas sems can gyi don mdzad do zhes bya ba'o/ /phyi rol dus kyi dbye ba ji ltar nges par 'gyur te 'jig rten mgon gyi de bzhin no/ /zhes
<p>135a.7</p>bya ba ni/ phyi rol du dus kyi dbye bas lo dang bgrod pa la sogs pa ji lta ba de bzhin du bcom ldan 'das kyis dbye ba gcig dang gnyis la sogs pas shes par bya'o/ /gzhan yang 'od zer bdun dang gza' ni ri ste de bzhin thub pa snying stobs lha yi skye gnas so/ /zhes bya ba ni/ mu stegs
<p>135b</p>
<p>135b.1</p>pa'i skad dang mthun par mdzad de de ci'i phyir zhe na/ dang po de rnams kyi bsam pa ma zin gyi bar du de rnams 'dul bar mi 'gyur ro zhes bya ba'o/ /de'i phyir drang srong bdun dang gang zag bdun dang thub pa rnams ni dge ba'i rang bzhin du gyur pa lha'i rigs zhes bya ba'o/ /de bzhin du/ nya dang
<p>135b.2</p>rus sbal lag pa mi yi seng ge dang bcas mi'u thung gshin rje me yi bu/ /ra ma de bzhin nag po brgyad de lha min rigs la 'jig rten rdul ni 'byung po'i skye gnas so/ /zhes bya ba ni nya la sogs pa'i sprul pa brgyad ni dge ba dang mi dge ba'i las kyi rang bzhin du gyur pa'i lha ma yin gyi rigs
<p>135b.3</p>zhes bya'o/ /nyi shu rtsa gnyis ldan gyi mtha' ru lha min dgra ni phyag na 'khor lo tshe lo brgya par 'gyur/ /zhes bya ba ni byang chub sems dpa' dang / khro bo'i rgyal po nyi shu rtsa gsum gyi mthar kla klo'i chos bcom par mdzad pa'i bcom ldan 'das 'jam dpal gyi sprul pa'i skur bzhengs nas
<p>135b.4</p>sangs rgyas kyi chos dar bar mdzad ces bya ba'o/ /kla klo'i chos sus dar bar byed ce na/ phyed dang rlabs min phag pa lha min dang ni lo yi rigs ni gzhan rnams mun pa lnga/ /byi ba 'di dang dkar po'i gos can sprang bdag sprul pa gang zhig brgyad pa de ni long ba yin/ /gsal bar ma
<p>135b.5</p>ga'i yul gyi ngag sbyin la sogs grong khyer du ni bdun pa yang dag 'gyur/ /zhes bya ba ni/ mu stegs pa'i ming 'di dag la sogs pa rnams kyis lha ma yin gyi chos 'di dar bar byed do/ /'di rnams kyi nang du dkar po'i gos can zhes bya ba ni ma ha ma ya na yin te/ des ma ga'i yul la
<p>135b.6</p>sogs pa'i grong khyer du lha ma yin la sogs pa'i chos dar bar byed ces bya ba'o/ /yul de ji lta bu yin zhe na/ gang du 'jig rten lha min rigs dang stobs ldan snying rje dang bral kla klo'i rnam pa yin/ /zhes bya ba'o/ /yul de la gnas pa'i mi rnams kyi spyod pa ji lta bu yin zhe na/ rnga mo rta dang ba
<p>135b.7</p>lang bsad nas khrag dang bcas pa dag ni btsos pa cung zad do/ /ba lang sha dang dngul chu mar dang tsha ba dang mnyam lo ma 'bras dang bsres/ gcig tu mes btsos nags kyi 'bras bu dang bcas gang du mi rnams kyis ni zas/ /btung ba mkha' 'gro'i sgo ngar gyur te lha ma yin gyi de gnas mi
<p>136a</p>
<p>136a.1</p>dbang kye/ /zhes bya ba ni 'di dag la sogs pa'i spyod pa gang rnams kyis byed pa mi rnams dge ba dang bral ba'i kla klo yin gyi/ 'phags pa'i skye bo rnams ni ma yin no/ /'o na bcom ldan 'das kyi sprul pa ji lta bu yin zhe na/ thig le nus ma mig sman mkha' lding lha yi
<p>136a.2</p>chu bo mis sbyin 'dod 'jo dang / zhes bya ba la/ thig le zhes bya ba ni bcom ldan 'das kyi sku'o/ /nus ma zhes bya ba ni shes rab ma'i rang bzhin du gyur pa'o/ /de bzhin mig sman dang mkha' lding dang / lha'i chu bo zhes bya ba ni chu bo gang gA dang / mi sbyin zhes bya ba ni drang srong rnams kyi nang
<p>136a.3</p>nas khyad par du gyur pa'i mi sbyin thub pa dang / 'dod 'jo dang gdug par gyur pa'i mi rnams kyis bshig par mi nus pa'i rdzong dang / gnyis su med pa'i ye shes kyi rang bzhin du gyur pa'i klog dang / rig pa bzang po zhes bya ba ni nang gi rig pa dang / mchog tu mi 'gyur ba'i bde ba dang / chu
<p>136a.4</p>zla bzhin du sprul pa'i sku dang / mgrin pa la sogs las skyes par gyur pa'i A li dang kA li'i yi ge rnams dang bral ba'i thams cad mkhyen pa'i skad kyis de bzhin gshegs pas sems can la phan gdags par mdzad ces bya ba'o/ /de nyid bshad par mdzad de/ kun spyod 'di
<p>136a.5</p>rnams gzugs kyis rgyal ba'i ye shes sku ni sa la mngon par 'jug /ces bya ba ni lhan cig skyes pa'i sku'i rang bzhin du gyur pa'i thabs dka' 'di la sogs pa rnams kyis las kyi sar gshegs so/ /der byon nas ci mdzad ce na/ 'das dang ma 'ongs da ltar byung dang rig byed rtog ge
<p>136a.6</p>la sogs bstan bcos ma lus ston/ /zhes bya ba ni 'das pa dang ma 'ongs pa la sogs pa'i don ni sems can rnams sangs rgyas par mdzad nas/ skal ba dang mi ldan pa'i sems can rnams la mu stegs pa'i blos rig byed la sogs pa bstan par mdzad de/ de bzhin du 'jig
<p>136a.7</p>rten pa'i blo ni rnon por gyur pa'i mi rnams la rtog ge dang bstan bcos la sogs pa bstan par mdzad de/ bla na med pa'i byang chub la snod du rung bar gyur pa'i sems can rnams la thabs dang shes rab kyi rang bzhin du gyur pa'i don bstan par mdzad ces bya ba'o/ /de ltar bcom ldan
<p>136b</p>
<p>136b.1</p>'das kyis nyid kyi mtshan nyid bshad par mdzad nas/ byang chub sems dpa' sems dpa' chen po phyag na rdo rje la sogs pa rnams la nges par gnas par mdzad de/ dpal ldan ka lA par ni nyin mtshan cung zad rnams kyis sham b+ha la zhes grags pa'i mi dbang kye/ /phyogs bzhir ris bskor ro
<p>136b.2</p>yis brgya phrag dag ni bgrangs pa dpag tshad tsam/ rang gi gnas su mi mchog bdag po lha dbang bkod nas khyod ni 'gro bar gyis/ /zhes bya ba ni/ bcom ldan 'das kyis phyag na rdo rje la nges pa ji lta ba bzhin du gnang zhe na/ dpag tshad lnga brgya'i rang bzhin du gyur pa'i phyogs thams
<p>136b.3</p>cad du ris bskor ba yul sham b+ha la zhes bya ba gang yin pa de/ phyag na rdo rje khyod kyis sems can la phan thogs la byang chub sems dpa' sa'i snying po'i sprul pa lha'i dbang po ni sangs rgyas kyi chos dar bar bya ba'i phyir bzhag nas sprul pa nyid kyis gang nas 'ongs pa de nyid du sangs shig
<p>136b.4</p>ces bya ba'o/ /de bzhin du byang chub sems dpa' phyag na rdo rje nas brtsams nas/ khro bo'i rgyal po pad+ma mthar byed kyi bar du byang chub sems dpa' dang khro bo bdun gyis yul sham b+ha la la gnas pa'i sems can rnams la rtsa ba'i rgyud bstan par mdzad do/ /brgyad pa ni bcom ldan 'das
<p>136b.5</p>'jam dpal te/ de nyid gsungs pa/ dpal ldan shAkya'i rigs la gsal bar mi dbang bdun te dpal ldan grags pa brgyad/ /ces bya ba'o/ /de yang ji lta bu yin zhe na/ de 'di dpal ldan 'jam pa'i rdo rje lha mchog gis btud rdo rje rigs kyis rigs ldan no/ /zhes bya ba'o/ /des
<p>136b.6</p>ci mdzad ce na/ rdo rje'i dbang ni bskur nas ma lus thub pa'i rigs rnams rigs gcig dag tu byed/ /ces bya ba ni/ bum pa la sogs pa'i dbang ni nyi ma'i shing rta la sogs pa'i bram ze drang srong bye ba phrag phyed dang bzhi la gnang nas/ bram ze'i rigs la sogs pa rigs bzhi po ni
<p>136b.7</p>rigs gcig tu mdzad ces bya ba'o/ /gzhan yang ci mdzad ce na/ yang dag ye shes mngon gnas lha min rigs la 'jigs tsher dpal ldan grags pa lag na mdung / /sems can thar ba'i rgyu ru dus kyi 'khor lo sa la gsal por byed par 'gyur/ /zhes bya ba ni/ sems can rnams
<p>137a</p>
<p>137a.1</p>la phyag rgya chen po'i dngos grub thob par bya ba'i phyir/ /bsdus pa'i rgyud kyi rgyal po dpal ldan dus kyi 'khor lo mdzad par 'gyur/ /zhes bya bar bcom ldan 'das kyis lung bstan to/ /gzhan yang de dbus nyi shu rtsa lnga rim pas yongs su bgrangs pa'i gdan rnams dus
<p>137a.2</p>kyi mtha' ru'o/ /rigs ldan rigs la lha dbang lha yi mchog gis phyag byas rigs ldan drag por 'gyur/ /zhes bya ba ni/ bcom ldan 'das 'jam dpal gyi rigs las dus kyi dbang gis rigs ldan drag po lha'i dbang po'i mtshan bzung nas/ sprul pa'i skur bzhengs par mdzad ces
<p>137a.3</p>bya ba'o/ /de yang ji lta bu yin zhe na/ mkhas rnams la ni zhi ba'i gzugs te de bzhin kla klo'i rigs ni mtha' ru byed/ /ces bya ba'o/ /des ci mdzad ce na/ ri yi rtar zhon lag na mdung ste nyi ma'i 'od la 'khor lo can gyi stobs ldan dgra bcom mo/ /zhes bya ba ni 'khor dang bcas pa'i
<p>137a.4</p>kla klo rnams bcom par mdzad ces bya ba'o/ /'khrug pa'i dus de rnams nam gyi dus 'gyur zhe na/ rigs ldan rigs kyi nang du lag pas dus bgrangs bu dang tsha bo'i 'dus pa las/ /de dus nges par ma ga'i yul du kla klo'i chos ni rab tu 'jug par 'gyur/ /zhes bya ba la/ rigs
<p>137a.5</p>ldan zhes bya ba ni bcom ldan 'das 'jam dpal yin la/ de mya ngan las 'das par lo brgyad brgya nas ma ga d+ha'i yul du kla klo'i chos dar bar gyur te/ kla klo'i chos dar bar gyur pa'i phyir/ yul du 'khrug pa 'byung zhes bya ba'o/ /gang dang 'khrug par 'gyur zhe na/ ji srid lha min
<p>137a.6</p>dbang po gdugs dang lha yi phyag rgyas drag po'i rigs ldan ji srid do/ /de dus nges par sa steng gnas su gnyis pa drag po'i 'thab mor 'gyur ba yin/ /zhes bya ba ni lha ma yin gyi gtso bo dang rigs ldan dang 'thab par 'gyur zhes bya ba'o/ /rigs ldan gyis kla klo rnams ji ltar bcom
<p>137a.7</p>zhe na/ g.yul du lha min rnams ni ma lus sa gnas yan lag bzhi yi rang gi sdes bcom mo/ /zhes bya ba la/ yan lag bzhi zhes bya ba ni/ rta dang glang po che dang shing rta dang rkang thang ste/ sde de rnams kyis bcom par mdzad ces bya ba'o/ /de gang nas byon zhe na/ dus kyi mtha'
<p>137b</p>
<p>137b.1</p>ru ke la sha rir lha mdzes gnas nas 'khor los sgyur bar 'byung / /zhes bya ba ni/ ke la sha ri nas 'khor los sgyur ba'i sprul pa las byon par gyur pa'o/ /de'i 'khor ji lta bu yin zhe na/ drag po zhes bya ba la sogs pa'i rkang pa gnyis kyis khyad par du gyur pa'i 'khor gsungs so/ /spyi'i
<p>137b.2</p>'khor du zhe na/ rlung shugs shing rta yon tan gyis bgrangs yon tan bye ba kha dog sna tshogs pa/ /zhes bya ba ni/ rta rnams kha dog sna tshogs pa dang ldan pa'i bye ba phrag dgu zhes bya ba'o/ /de bzhin du myos par gyur pa'i glang po che 'bum phrag bzhi dang / shing rta 'bum phrag lnga dang / rkang thang
<p>137b.3</p>sa ya phrag drug dang / cod pan bcings pa'i rgyal po dgu bcu rtsa drug ces bya ba ste/ 'khor gyi bye brag brjod do/ /'khor des ci bya zhe na/ sde 'di nyid kyis seng ge drag po dang bcas rigs dang ldan pas kla klo nyams par byed/ /ces bya ba'o/ /ji ltar nyams par byed ce na/ mchog
<p>137b.4</p>tu nyam nga'i 'thab mo yis ni kla klo'i tshogs bcom glang chen dbang pos glang chen no/ /zhes bya ba ni/ rigs ldan pa'i rkang thang rnams 'joms pa dang / rta rnams kyis rta dang / glang po che rnams kyis glang po che dang / rgyal po rnams kyis rgyal po rnams zhes bya ba'o/ /de bzhin du drag
<p>137b.5</p>pos rta bstan la sogs pa'i kla klo'i rgyal po rnams bcom par byed de/ rigs ldan gyis kla klo'i dbang phyug bcom par mdzad ces bya ba'o/ /phyi nas rigs ldan gyis ci mdzad ce na/ g.yul du kla klo bcom nas seng ge dang ni khyab 'jug dang bcas thams cad sde dang rigs ldan
<p>137b.6</p>pa/ ke la sha rir 'gro ste lha mdzes gnas ni gang du 'khor lo can ni yang dag bzhugs/ zhes bya ba ni/ 'khor dang lhan cig tu bcom ldan 'das dus kyi 'khor lo'i spyan sngar gshegs zhes bya ba'o/ /kla klo'i chos bcom pa dang sangs rgyas kyi drin gyis sems can rnams ji
<p>137b.7</p>lta bur 'gyur zhe na/ de dus sa la ma lus skye bo'i rigs ni chos dang 'dod pa nor gyis gang / /zhes bya ba ni/ mi dge ba'i las dor nas sems can thams cad bsod nams dang ye shes kyi tshogs dang ldan par gyur pa'o/ /gzhan yang 'brog tu 'bru rnams skyes la brtan pa'i 'bras bus
<p>138a</p>
<p>138a.1</p>drangs pa'i shing de rnams su 'gyur/ /zhes bya ba'o/ /kla klo'i chos bcom nas rigs ldan dus ji tsam du bzhugs she na/ kla klo'i tshogs ni 'khor bcas bcad nas shed bu lo brgya ba yi phyed la ni/ lha mdzes gnas ni mtho ba ke la sha rgyab rigs ldan 'grub par 'gyur/ 
<p>138a.2</p>zhes bya ba ni/ lo lnga bcu tham pa'i bar du bzhugs par mdzad la/ de nas phyag rgya chen po'i dngos grub mdzad ces bya ba'o/ /phyi nas kla klo'i chos dar ba'i phyir tshangs pa dang lha dbang ni rgyab dang mdun du dgod par mdzad ces bya ba'o/ /de nas lo brgya phrag brgyad kyi bar du dam pa'i chos
<p>138a.3</p>dar bar mdzad nas/ phyi nas dus kyi dbang gis kyang kla klo'i chos dar bar 'gyur zhes bya ba'o/ /tshangs pa la sogs pa'i dus su mi rnams kyi tshe lo du yin zhe na/ tshangs pa la sogs shed bu lo ni brgya phrag bco brgyad dang ldan mi rnams tshe ni 'di nyid do/ /zhes bya ba ni/ tshangs pa'i dus
<p>138a.4</p>su mi rnams kyi tshe lo stong brgyad brgya'o/ /'od srungs kyi dus su de nyid phyed ni dgu brgya zhes bya ba'o/ /mi'i seng ge'i dus su bzhi brgya lnga bcu'o/ /de nas rim pa ji lta bas rtsod ldan gyi dus kyi bar du mi thung la sogs pa'i bar du lo drug cu drug cus dman pa'i mi rnams kyi tshe'i tshad yin
<p>138a.5</p>la tha mar lo brgya zhes bya ba'o/ /de lta bur gyur pa kla klo'i chos dar ba la sogs pa'i gang yin pa de ma ga'i yul gcig pur ni dar ba ma yin gyi/ dum bu thams cad la de bzhin du 'gyur zhes bya ba'o/ /de nas lo brgya rtsa brgyad gyi bar du kla klo'i chos dar nas nub par gyur pa'o/ /phyi nas
<p>138a.6</p>sangs rgyas bcom ldan 'das kyi dam pa'i chos stong phrag bco brgyad kyi bar du dar bar gyur te/ de'i dbang gis rdzogs ldan la sogs pa'i dus su 'jug par 'gyur zhes bya ba'o/ /da ni sngon du gsungs pa'i le'u'i don gang yin pa de nyid mdor bsdus pa bshad par bya ste/ 'jig rten
<p>138a.7</p>khams 'byung zhes bya ba la/ sngon du brjod pa'i gza' rnams kyi rgyu ba dang lhan cig tu 'jig rten gyi khams 'byung ba dang 'jam dpal gyi sprul pa'i sku bzhes pa la sogs pa gang yin pa de don ji lta ba bzhin dus gsum du mi 'gyur bar phyag na rdo rje khyod la ngas bstan to/ /de bas
<p>138b</p>
<p>138b.1</p>na don de las ma gtogs par sems can rnams kyi 'jig rten gyi phan pa dang / 'jig rten las 'das pa'i phan gdags pa'i phyir bdag la ci zhig zhu zhes bya ba ni de bzhin gshegs pas bka' stsal pa zhes bya ba'o/ /rgyud kyi rgyal po'i mchog gi dang po sangs rgyas las drangs pa'i
<p>138b.2</p>dpal dus kyi 'khor lo'i 'jig rten gyi khams kyi le'u las/ mdor bsdus pa'i bshad pa zhes bya'o// //da ni phyi rol du 'jig rten gyi mtshan nyid la sogs pa gang yin pa de nyid lus po la sbyar ba'i phyir bcom ldan 'das kyi nang gi le'u la bstan par mdzad de/ 'chad pa po
<p>138b.3</p>la sbyar ba'i phyir bcom ldan 'das kyis nang gi le'u bstan par mdzad de/ 'chad par 'gyur ba'i rim pas nang gi le'u'i don gang yin pa de/ byang chub sems dpa' 'jig rten mgon pos thugs la bzhag nas dang por bcom ldan 'das la phyag 'tshal bar mdzad pa ni 'di
<p>138b.4</p>lta ste/ mi rnams smin bya'i don du mngal du 'jug pa gang / /srid pa'i bcings las grol te slar yang srid pa'i 'dod chags rnams kyi lam gyi don du ste/ /yon tan dang ldan sna tshogs skyes rabs phreng ba'i sems can don mdzad rnams kyis mthong / /rdzu 'phrul chen po'i dang po'i
<p>138b.5</p>sangs rgyas kyis ni spyod pa skyob pa de la phyag 'tshal lo/ /zhes bya ba la sems can thams cad kyi rgyun skyong bar mdzad pas na skyob pa yin la/ rang gi snying ga la gnas pa'i rang rig pa'i ye shes zhes bya ba'i don to/ /de gang yin zhe na/ dang po sangs rgyas zhes bya ba la thog ma med
<p>138b.6</p>pa'i 'khor ba sngon du skyes pas na dang po yin la ma rig pa'i gnyid las sangs par gyur pas na sangs rgyas zhes bya ba'o/ /de'i mtshan nyid ji lta bu yin zhe na/ mi mthun pa'i rgyan gyis de'i mtshan nyid bshad par mdzad de/ /mngal zhes bya ba la sogs pa la dang por phal pa'i gnas skabs su skye
<p>138b.7</p>ba dang / 'chi ba'i 'khor ba'i sdug bsngal gzigs nas bcom ldan 'das kyis bsod nams kyi tshogs dang ye shes kyi tshogs rdzogs par mdzad do/ /tshogs gnyis po de'i dbang gis skye ba dang 'chi ba la sogs pa dang bral ba'i rab tu mi gnas pa'i mya ngan las 'das pa mngon sum du
<p>139a</p>
<p>139a.1</p>mdzad ces bya ba'o/ /phyi nas 'khor ba na gnas pa'i sems can rnams sdug bsngal gsum gyis bsregs pa gzigs nas/ skal ba dang ldan par gyur pa'i sems can rnams la sdug bsngal de nyid bsil bar mdzad pa'i phyir rab tu mi gnas pa'i mya ngan las 'das
<p>139a.2</p>pa dor nas mngal 'dzin par mdzad do/ /gzhan 'dod chags la sogs pa'i zhags pa rnams las grol bar gyur nas yang srog chags rnams la dam pa'i lam bstan par bya ba'i phyir slar yang nyon mongs pa'i rang bzhin du gyur pa'i srid pa 'dzin par mdzad de/ de bas na lha dang lha
<p>139a.3</p>ma yin la sogs pa'i rigs las bcom ldan 'das kyis sprul pa'i sku yang dang yang du bzhes par mdzad de/ sprul pa'i sku des sems can thams cad kyi don mdzad pas na yon tan dang ldan zhes bya ba'o/ /rkang pa gnyis la sogs pa'i rigs las sprul pa'i sku 'khrungs par mdzad nas/ 
<p>139a.4</p>sna tshogs skyes rabs phreng ba zhes bya ba'o/ /de bzhin du/ ri bong stag dang seng ge dang / /glang chen rnams las lan mang du/ /snying rjes phan thogs thugs ldan pa'i/ /phyag rgya grub rnams skye bar 'gyur/ /zhes bya ba'o/ /gzhan yang gang zhig srid pa'i bcings las grol yang
<p>139a.5</p>sems can don mdzad rnams ni srid pa len mdzad cing / /stong pa'i don ni yang dag ston kyang dus kyi dbang gis las 'bras de mi spong / /yang dag ye shes me yis sems kyi dri ma bsregs shing yang dag snying rjes rtag par brlan/ /sems can don la brtson zhing spyod yul brtag dka'
<p>139a.6</p>sangs rgyas de la bdag phyag 'tshal/ /zhes bya bar gsungs so/ /de bas na rdzu 'phrul chen po dang ldan par gyur pa'i sangs rgyas kyi spyod pa de lta bu'i bcom ldan 'das gang yin pa de la bdag 'jig rten mgon pos phyag 'tshal bar bgyi zhes bya ba'i 'brel pa'o/ /de ltar spyir phyag
<p>139a.7</p>'tshal bar mdzad nas bcom ldan 'das rdo rje sems dpa' dang shAkya thub pa tha mi dad pa'i sgo nas phyag 'tshal bar mdzad de/ de bzhin gshegs pa shAkya seng ges rdo rje sems dpa' la 'dud do/ /zhes bya ba'o/ /phyag 'tshal nas ni ci mdzad ce na/ nang gi le'u zhes bya ba la sogs pas
<p>139b</p>
<p>139b.1</p>dgos pa bstan to/ /de la nang gi le'u bstan par bya ba'i phyir bcom ldan 'das la phyag na rdo rje'i sprul pa'i sku zla ba bzang pos gsol ba btab pa ni/ bdag ma 'tshal zhes bya ba la sogs pa'i rkang pa gnyis kyis bstan pa zhes bya ba'o/ /de nas zla bzang tshig ni gsan zhes bya ba la sogs pa
<p>139b.2</p>nas brtsams nas/ le'u yongs su rdzogs pa'i bar du bcom ldan 'das kyis lan bka' stsal pa'o/ /de la dang po phyi rol du rgyu ba dang / mi rgyu ba'i rang bzhin du gyur pa'i dngos po gang yin pa de rtog pa rags pa spang ba'i phyir rang rang gi sa bon gyi yi ge rnams kyis rnal 'byor pas nang du
<p>139b.3</p>shes par bya ba'i don du ni sa dang chu zhes bya ba la sogs pa'i tshigs su bcad pa gsungs so/ /lus po de la rgyu gang dang 'bras bu gang yin zhe na/ lus 'dir zhes bya ba la sogs pa'i tshigs su bcad pa gsungs so/ /lus po de lta bu gang yin pa de ji ltar skyes she na/ sa bon zhes bya ba
<p>139b.4</p>la sogs pas bstan to/ /sa dang chu la sogs pa'i 'byung ba de rnams kyis bya ba ji lta bu byed ce na/ sa bon la sogs zhes bya ba la sogs pas 'byung ba rnams kyi bya ba'o/ /lus po de lta bu gang yin pa de rim pa ji lta bas skye bar 'gyur zhe na gsang ba'i chu skyes zhes bya ba la sogs
<p>139b.5</p>pas de'i gnas skabs rnams bstan to/ /nya la sogs pa rang yin nam yang na chos dang mthun pa gang zhig yin zhe na/ nya'i dngos pos nya zhes bya ba la sogs pas/ de rnams kyi chos dang mthun pa yin gyi dngos po de rnams kyi ma yin no/ /'o na mdor bsdus pas lus po skyed par
<p>139b.6</p>byed pa'i rgyu shu kra dang rak+ta yin la/ de dag las lag pa la sogs pa ji ltar skyed ce na/ zhu ba las zhes bya ba la sogs pas khams rnams kyi skyed par byed pa'i rgyu dang dngos po tha dad par bstan to/ /lus kyi khams de rnams rim pa bzhin du skye ba'am yang na cig car du skye zhe na/ sa bon
<p>139b.7</p>zhes bya ba la sogs pas rim pa bzhin du skye zhes bya ba'o/ /rim pa de lta bus skye ba'i lus po gang yin pa de rten cing 'brel ba las skyes pa yin la/ dper na sa bon las myu gu dang / myu gu las lo ma bzhin du zhes bya ba'o/ /lus po de'i mtshan nyid ji lta bu yin zhe na/ mngal du zhes bya ba
<p>140a</p>
<p>140a.1</p>la sogs pas de bden pa ma mthong ba'i phyir/ sdug bsngal gyi rang bzhin yin gyi/ bde ba'i rang bzhin ni ma yin no/ /'o na gal te dus thams cad du sdug bsngal gyi rang bzhin yin pa de lta na ni sdug bsngal dang bral ba'i sangs rgyas nyid sems can rnams kyis
<p>140a.2</p>thob par mi 'gyur ro zhe na/ 'khor bar zhes bya ba la sogs pas lam gyi bden pa bstan te/ thog ma med pa'i 'khor ba nas 'khor ba'i bag chags sems kyis gang bsags pa de dor bar dka' ba yin gyi rnam pa thams cad du dag par mi 'gyur ba ni ma yin no/ /de bas na
<p>140a.3</p>'khor ba'i bag chags dang ldan par gyur pa'i bar du sdug bsngal ba dang ldan pa yin la/ bag chags de dang bral bar gyur pas na/ bde ba'i rang bzhin du gyur zhes bya ba ni/ dus thams cad du sdug bsngal gyi rang bzhin du mi 'gyur ba zhes bya ba'o/ /de bas na sems can
<p>140a.4</p>rgyu dang sangs rgyas nyid 'bras bu yin par bstan te/ mngal nas zhes bya ba la sogs pa la 'khor ba'i rang bzhin du gyur pa'i mngal 'dzin pa la sogs pa'i gnas skabs bzhi ni rnam par mi rtog pa'i ye shes kyi mthus sems can rnams la dag par gyur na lhan cig skyes
<p>140a.5</p>pa'i sku la sogs pa bzhi skye bar 'gyur te/ sku bzhi thob par gyur na sangs rgyas nyid thob par gyur pa'o/ /de bas na 'khor ba'i sems kyi drin gyis sangs rgyas nyid thob par 'gyur gyi/ de las ma gtogs par ni ma yin no/ /de bzhin du/ mtha' med rnam rtog mun pas
<p>140a.6</p>g.yogs par gyur pa dang / /gzhon byed smyon pa dag dang klog bzhin g.yo ba dang / /dor dka' 'dod chags la sogs dri mas rjes byugs pa'i/ /sems ni 'khor bar rdo rje can gyis gsungs pa'o/ /zhes bya ba ni 'khor ba'i rang bzhin du bstan to/ /de nyid las tshigs
<p>140a.7</p>bcad gnyis pas mya ngan las 'das pa'i rang bzhin du bstan pa 'di lta ste/ 'od gsal ba dang brtags par rnam par grol ba dang / 'dod chags la sogs dri mas byugs pa rab dman dang / /gzung ba dang ni 'dzin med sems pa mchog rnams kyis/ /de nyid mya ngan 'das
<p>140b</p>
<p>140b.1</p>pa'i grong khyer du bstan te/ /zhes bya ba'o/ /de ltar sems can rnams kyi gnas skabs dang sangs rgyas kyi sku bzhi chos mthun par spyir bstan nas/ de nyid mngal dang phyi rol du bstan par mdzad de/ rnam shes zhes bya ba la sogs pa la mngal du rang rig pa'i ye shes dang phyi rol du rnam
<p>140b.2</p>par shes pa drug gi dbye bas sems kyi bye brag bzhir gsungs so/ /de ltar sku bzhi'i mtshan nyid bshad par mdzad nas/ sems can rnams kyis rdo rje bzhi ji ltar skye bar 'gyur zhe na/ mngal du zhes bya ba la sogs pas de bzhin gshegs pa dang chos mi mthun par bstan to/ /de ci'i
<p>140b.3</p>phyir zhe na/ bcom ldan 'das kyi ye shes kyi rdo rje la sogs pa las skyes pa'i phyir ro/ /de dag la sogs pa'i sku bzhi'i mtshan nyid gang yin pa de lus po de las ma gtogs par las dang po pas shes par mi 'gyur te/ sems can rnams kyi phung po ni sa la sogs pa 'byung ba rnams kyi
<p>140b.4</p>rang bzhin can no/ /de bas na de rnams kyi mtshan nyid ji lta bu yin zhe na/ rten dang brten pa'i 'brel pa'i mtshan nyid bshad par mdzad de/ sa'i snying po zhes bya ba la sogs pa la sa'i snying po ni me yin gyi/ sa'i rigs can ni ma yin te/ sa'i yon tan dri la sogs pa med pa'i
<p>140b.5</p>phyir ro/ /rim pa de bzhin du chu la sogs pa'i rten dang brten pa'i 'brel pa shes par bya'o/ /'o na phyi'i 'brel pa gang yin pa de lus po la ji lta bu yin zhe na/ phung po'i rten zhes bya ba la sogs pa la/ sa la sogs pa'i 'byung ba'i tshogs ni lus po'i rten yin la/ de rnams
<p>140b.6</p>kyi rten ni rtsa rnams so/ /rtsa rnams kyi rten ni srog gi rlung la sogs pa rlung bcu'o/ /de'i rten ni sems so/ /de yang ji lta bu yin zhe na/ rang bzhin dang bcas pa dang rang bzhin med pa ste/ de rgyu gang gi phyir zhe na/ snying stobs dang rdul gyi dbang gis sad pa dang rmi lam gyi mtshan nyid
<p>140b.7</p>du gyur pa'o/ /mun pa'i yon tan gyi dbang gis gzung ba dang 'dzin pa'i mtshan nyid dang bral ba de lta bu sems gang yin pa de'i rten ni thams cad khyab par byed pa bde ba dang sdug bsngal dang bral ba 'khor ba rnams la bde ba dang sdug bsngal ster bar gyur pa'i kun gzhi rnam par shes
<p>141a</p>
<p>141a.1</p>pa zhes bya ba'o/ /da ni bskyed bya skyed byed kyi tshul bshad par mdzad de/ dri zhes bya ba la sogs pas so/ /de rnams kyi gzung ba dang 'dzin pa'i 'brel pa ji lta bu yin zhe na/ stong pa zhes bya ba la sogs pa'o/ /phung po lnga ni sa la sogs pa'i 'byung ba lnga las/ rim pa ji ltar skye
<p>141a.2</p>bar 'gyur zhe na/ gzugs ni sa las grub ces bya ba la sogs pa'o/ /'o na 'byung ba rnams las phung po rnams gal te skye bar gyur pa de lta na ni/ 'byung ba rnams gang nas skye zhe na/ byang chub sems rdul la sogs sbyor las 'gyur/ /zhes bya ba'o/ /lus po yang gzung ba dang 'dzin pa'i rang
<p>141a.3</p>bzhin no/ /'dzin pa'i rang bzhin du gyur pa dbang po rnams kyi mtshan nyid du gyur pa ji lta bu yin zhe na/ rna ba zhes bya ba la sogs pa'o/ /'o na sems can gyi lus po gang yin pa de nyon mongs pa'i rang bzhin te/ kun rdzob tu de rnams kyi rang bzhin skye ba'i gnas gang yin zhe na/ ser sna
<p>141a.4</p>zhes bya ba la sogs pa'o/ /lus po der srog gi rlung las ma gtogs par bya ba byed par mi 'gyur te/ de bas na rnam pa bcu'i rang bzhin du gyur pa'i srog gi rlung gang nas skye zhe na/ thur sel zhes bya ba la sogs pa'o srog gi rlung la sogs pa'i gnas ni lte ba la sogs pa yin te/ de rnams
<p>141a.5</p>kyi mtshan nyid ji lta bu yin zhe na/ gtsug tor zhes bya ba la sogs pa'o/ /rim pa ji lta ba bzhin du lus po la yan lag thams cad ni sa la sogs pa'i 'byung ba bzhi las shes par bya'o/ /da ni sems can gyi lus po la sku bzhis byin gyis brlab pa'i rim pa ji lta bu yin pa bshad par
<p>141a.6</p>mdzad de/ gsang ba zhes bya ba la sogs pa la/ gsang ba dang gtsug tor dang lte ba lhan cig skyes pa'i skur gnas pa ste/ de ci'i phyir zhe na/ gtsug tor la skye ba dang / lte ba dang gsang ba'i bde ba nyams su myong ba'i phyir ro/ /de bzhin du mi rtog pa'i rang bzhin du gyur pa'i chos nyid ni
<p>141a.7</p>chos kyi sku yin la/ de nyid snying gar shes par bya'o/ /gzung ba dang 'dzin pa'i rang bzhin du gyur pa'i sprul pa'i sku ni dpral bar ro/ /sgyu ma dang rmi lam gyi rang bzhin du gyur pa'i longs spyod rdzogs pa'i sku ni mgrin pa la'o/ /de ltar spyir sku bzhi'i gnas bshad par mdzad nas 'khor
<p>141b</p>
<p>141b.1</p>lo de nyid la thabs dang shes rab kyi dbye bas rigs drug bshad par mdzad de/ bde ba zhes bya ba la sogs pa'i rigs de rnams rtsa'i dbye bas ji ltar shes she na/ de rnams zhes bya ba la sogs pa'o/ /de bzhin du dbang mdor bstan las/ /thabs kyi sku ni zla ba ste/ /shes rab gsung ni
<p>141b.2</p>nyin mor byed/ /shes rab sku ni dri chen rtsa/ /dri chu 'bab ma gtso mo'i gsung / /steng 'og thugs kyi rtsa gnyis ni/ /sa bon 'bab dang mun can ma'o/ /thabs kyi thugs ni mun pa can/ /sa bon 'bab ma shes rab can/ /sku gsung thugs kyi rnal 'byor gyis/ /steng 'og rigs drug 'di
<p>141b.3</p>nyid de/ thabs dang shes rab sku dngos kyis/ /lus can kun la yang dag gnas/ /zhes bya bar gsungs so/ /da ni thabs dang shes rab kyi dngos po'i mtshan nyid brjod par mdzad de/ lus zhes bya ba la sogs pa'o/ /thabs dang shes rab kyis 'khyud pa'i mtshan nyid ji lta bu
<p>141b.4</p>yin zhe na/ shes rab ces bya ba la sogs pa la/ sa'i rang bzhin du gyur pa rus pa dang / rlung gi rang bzhin du gyur pa'i sha ni phan tshun thabs dang shes rab tu shes par bya'o/ /rim pa de bzhin du chu dang me la sogs pa zhes bya ba'o/ /da ni lus kyi rten du gyur pa'i rtsa rnams kyi skye ba'i
<p>141b.5</p>rim pa bshad par mdzad de/ rtsa zhes bya ba la sogs pa la/ 'dir mngal 'dzin pa'i zla ba gcig gi gting nas nyin mtshan re re rtsa nyis brgya nyis brgya skye bar 'gyur te/ rim pa de lta bus zla ba gcig la rtsa stong phrag drug skye bar 'gyur la/ zla ba bcu gnyis kyis rtsa stong phrag bdun
<p>141b.6</p>cu rtsa gnyis rdzogs par 'gyur te/ de nas byang chub kyi sems kyi khams 'phel ba rdzogs par 'gyur ro/ /phyi nas lo bcu gnyis dang lo bcu drug gi bar du rim pa ji lta bar shes rab dang thabs la ye shes kyi 'phel ba ni rdul dang sa bon gyi dbye bas so/ /de bas rtsa rnams kyi 'phel
<p>141b.7</p>ba rdzogs nas 'grib par 'gyur te/ nyin mtshan re re la rtsa gnyis gnyis 'chad par 'gyur la/ nyin mtshan sum cus ni rtsa drug cu ste/ lo gcig gis bdun brgya nyi shu yin la/ lo brgya tham pas nyin mtshan khri phrag gsum dang stong phrag drug gis rtsa stong phrag bdun cu rtsa gnyis
<p>142a</p>
<p>142a.1</p>'chad par 'gyur te/ de bas na lo brgya tham pa'i bar du mi rnams kyi tshe spyir bcom ldan 'das kyis gsungs so/ /de ltar rtsa rnams kyi skye ba'i mtshan nyid bshad par mdzad nas mu stegs pa dang mthun par gyur pa'i phyir rang bzhin dang skyes bu'i mtshan nyid
<p>142a.2</p>bshad par mdzad pa la zhes bya ba la sogs pa 'dir phyi dang lus po rnam pa nyi shu lnga'i bdag nyid du gyur pa'i rang bzhin dang / skyes bu ni gzung ba dang 'dzin pa'i 'brel pas gnas pa ste/ de la gzung bya ni rang bzhin yin la/ skyes bu ni 'dzin pa po zhes bya ba'o/ /rang bzhin
<p>142a.3</p>dang skyes bu'i rten ni lus po yin la/ de yang 'byung ba rnams kyi bdag nyid yin te/ 'byung ba rnams kyi mtshan nyid ji lta bu yin zhe na/ sa zhes bya ba la sogs pa'i tshigs bcad drug gis 'byung ba rnams kyi mtshan nyid dang / phyi rol gyi dngos po rnams ni lus po la rtog
<p>142a.4</p>pa rags pa dor ba'i phyir gsungs so/ /da ni sems can rnams kyi srog gi rlung 'bab pa'i mtshan nyid bshad par mdzad de/ lte ba zhes bya ba la sogs pa la 'dir phyi rol du 'pho ba bcu gnyis la nyi mas 'khor bar byed pa ji lta ba bzhin du/ nang du lte ba'i 'khor lo ni rtsa
<p>142a.5</p>bcu gnyis la srog gi rlung gis 'khor bar byed de/ phyi rol du chu tshod stong brgyad brgyas 'pho ba gcig yin la/ nang du dbugs stong brgyad brgya ste/ de la phyi rol du nyi ma 'phel bas rdzogs pa'i dus sbyor ni karka Ta yin la/ nang du rtsa gang nas srog gi rlung shar bar
<p>142a.6</p>gyur pa de rigs ldan gyi dus sbyor du shes par bya'o/ /de ltar byang dang lhor bgrod pa'i dbye bas nyi ma 'khor ba ji lta ba de bzhin du srog gi rlung zhes bya ba'o/ /phyi rol du 'pho ba re re la dbye ba lnga lnga ji lta ba de bzhin du nang du yang rtsa re re las chu la sogs pa'i dbye ba ni pad+ma'i 'dab
<p>142a.7</p>ma re res so zhes bya bar gsungs so/ /'o na srog gi rlung gis gal te lte ba la 'khor bar byed pa de lta na ni srog gi rlung la sogs pa'i gnas gang yin zhe na/ de steng zhes bya ba la sogs pas de rnams kyi gnas gsungs so/ /srog gi rlung la sogs pa'i mtshan nyid ji lta bu yin zhe na/ 
<p>142b</p>
<p>142b.1</p>srog ces bya ba la sogs pa'o/ /rtsa'i 'khor lo las ma gtogs par srog la sogs pa'i bya ba byed par mi 'gyur bas te/ de bas na de rnams kyi rten du gyur pa'i rtsa rnams gang yin zhe na/ ser skya zhes bya ba la sogs pas rtsa rnams kyi ming ni mu stegs dang mthun par
<p>142b.2</p>gsungs so/ /rtsa de rnams srog gi rlung gi ngo bo ji lta bur 'bab ce na/ dbang po zhes bya ba la sogs pa la/ shar la sogs pa'i phyogs dang / phyogs mtshams kyi bdag po'i mtshan nyid ji lta bu yin pa dngos po de bzhin du srog gi rlung gis 'byung ba lnga 'bab pa'o/ /lte bar rtsa'i 'khor lo
<p>142b.3</p>las srog gi rlung gis 'byung ba lnga 'bab pa ni rnal 'byor pas ji ltar shes she na/ rtsa ba zhes bya ba la sogs pa la/ lte ba'i 'khor lo'i rtsa las gal te srog gi rlung gis sa 'bab par 'gyur ba de lta na ni/ sna bug g.yas pa'am g.yon pa'i 'og tu reg nas phyir 'byung ba'o/ /
<p>142b.4</p>rim pa de bzhin du g.yon dang g.yas dang steng dang dbus nas chu la sogs pa shes par bya'o/ /de la phyi rol du ji srid 'byung bar 'gyur zhe na/ rten 'brel mtha' dang cha'i mthar zhes bya ba la/ gal te g.yas las sa'i dkyil 'khor 'bab par 'gyur ba de lta na ni srog gi rlung sor
<p>142b.5</p>bcu gnyis kyi phyir byung nas ldog par gyur pa'o/ /g.yon pa nas nam mkha'i dkyil 'khor 'bab par gyur pa de lta na ni phyi rol du sor bcu drug 'byung ba'o/ /rgyu gang gi phyir zhe na/ g.yas pa la 'pho ba bcu gnyis kyi rang bzhin du gyur pa'i nyi ma'i bdag po yin pa dang / g.yon pa la
<p>142b.6</p>cha bcu drug gi bdag nyid zla ba bdag por gyur pa'i phyir ro/ /da ni byang phyogs ma ga'i yul du sangs rgyas bcom ldan 'das dang kla klo rnams kyi 'khrug pa gang yin pa de/ nges pa'i don du sems can thams cad kyi lus po la nyon mongs pa dang gnyis su med pa'i ye shes kyi rang bzhin du gyur
<p>142b.7</p>par rnal 'byor pas shes par bya ba'i phyir bcom ldan 'das kyis gsungs pa/ 'khor lo can zhes bya ba la sogs pa'o/ /sngon du brjod pa'i rigs gsum dang / rigs drug la sogs pa gang yin pa de rnams gang nas byung zhe na/ brjod par mdzad de/ dus kyi 'khor lo zhes bya ba
<p>143a</p>
<p>143a.1</p>la sogs pa la 'dir sems can rnams kyi nyin mtshan re rer dbugs nyi khri chig stong drug brgya'i nang nas dbus mar dbugs drug brgya bdun cu rtsa lnga 'bab ste/ rim pa de lta bas na lo brgya'i nang nas lo gsum dang zla ba byed dang gnyis su 'gyur ro/ /de nyid rigs gsum
<p>143a.2</p>dang rigs drug la sogs pa'i 'byung ba'i gnas su shes par bya'o/ /de la lo gsum ni snying stobs la sogs pa'i yon tan gsum gyi dbye bas gsang ba 'dus pa'i rigs gsum du 'gyur ro/ /de nyid nyin mtshan brgya brgyad cus phye nas bcom ldan 'das dus kyi 'khor lo la sogs pa'i rigs
<p>143a.3</p>drug tu 'gyur ba'o/ /slar yang zla ba'i nyin mtshan rnams kyis phye na rgyud kyi rgyal po 'khor lo sdom pa'i rnal 'byor ma dang / rnal 'byor ma'i rigs sum cu rtsa drug go/ /lo gsum gyi nyin mtshan gyi tshogs de nyid cha bdun gyis phye bar gyur na/ bcom ldan 'das dus kyi 'khor lo'i thabs
<p>143a.4</p>dang shes rab kyi rang bzhin du gyur pa'i dkyil 'khor gyi bdag po dang / 'khor ni brgya lnga bcu rtsa drug tu gyur pa'o/ /de nyid cha bco lngas phye bar gyur nas shes rab dang bcas pa'i dkyil 'khor gyi bdag po dang / lha dang lha mo rnams ni bdun cu rtsa gnyis kyi rang bzhin du gyur pa'i phyir rgyud
<p>143a.5</p>kyi rgyal po'i mngon par brjod pa'o/ /de ltar lo gsum gyi mtshan nyid bshad par mdzad nas/ phyogs gsum ji lta bu yin zhe na/ sgyu 'phrul zhes bya ba la sogs pa la/ 'dir phyogs gsum gyi mtshan nyid bzhi bcu rtsa lnga gang yin pa de rnams ni/ nyin mtshan re res dus sbyor bcu gnyis
<p>143a.6</p>kyi rang bzhin du gyur pa'i phyir bcu gnyis kyis bgrangs nas lnga brgya bzhi bcur 'gyur ro/ /tshogs de nyid rnam pa gsum gyi rang bzhin du gyur pa'i rgyud kyi rgyal po sgyu 'phrul dra ba'i lha rnams dang / dpal 'dus pa'i rgyud kyi lha rnams kyi 'byung gnas zhes bya ba'o/ /de la sgyu 'phrul dra ba
<p>143a.7</p>phyogs gcig gis lha rnams bzhi bcu rtsa dgu'o/ /gnyis pa ni bzhi bcu rtsa lnga'i bdag nyid do/ /gsum pa ni bzhi bcu rtsa gsum pa'o/ /gsum ka'i lha dang lha mo rnams bsdus na nyis brgya bdun cu rtsa bzhir 'gyur ro/ /lhag ma nyis brgya drug cu rtsa drug po gang yin pa de/ dpal 'dus
<p>143b</p>
<p>143b.1</p>pa'i rgyud kyi phyogs zhes par bya'o/ /de la yang rnam pa drug ste/ dgu pa dang bcu gsum pa dang bcu dgu pa dang / nyi shu rtsa lnga pa dang / sum cu rtsa gnyis pa dang / sum cu rtsa bzhi ba'o/ /drug po thabs dang shes rab kyi rang bzhin du gyur pa'i dkyil 'khor gyi zung brgya sum cu rtsa gnyis
<p>143b.2</p>su 'gyur te/ de nyid so sor byas nas nyis brgya drug cu rtsa bzhir ro/ /thabs dang shes rab kyi rang bzhin du gyur pa'i dkyil 'khor gyi bdag po dang lhan cig tu nyis brgya drug cu rtsa drug por dag pa'o/ /gzhan yang nyin mtshan gyi tshogs bzhi bcu rtsa lnga po de las cha bdun gyis thob pa ni/ 
<p>143b.3</p>'khor lo la sogs pa'i phyag rgya drug tu shes par bya ste/ lhag ma gsum ni nang du sku la sogs pa'i phyag rgyar shes par bya'o/ /de ci'i phyir zhe na/ 'jig rten gyi kun rdzob tu rgyus 'bras bu la rgyas btab pa dang / 'bras bus rgyu la rgyas btab pa ji lta ba de bzhin du/ las dang po
<p>143b.4</p>pas shes par bya ba'i phyir thabs dang shes rab kyi phyag rgya rnams gsungs so/ /de nyid phan tshun du ltos pa'i phyir gnyi ga la dngos po dang brtags pa'i dbye bas shes par bya'o/ /de bzhin du dbang mdor bstan pa las/ stong pa las byung gzugs ni rgyu/ /'bras bu mi 'gyur las skyes
<p>143b.5</p>bde/ /'bras bus rgyu la rgyas btab dang / /'bras bu la rgyus rgyas btab pa'o/ /zhes bya ba ni/ rdzogs pa'i gnas skabs su kun la ltos nas bcom ldan 'das kyis gsungs pa'o/ /de nyid las don dam pa'i bden pas/ rgyu las shes rab ma skye ste/ /shes rab rgyu las 'bras bu
<p>143b.6</p>'byung / /rgyu las shes rab ma skyes phyir/ /shes rab las skyes rgyu skyes min/ /zhes bya bas/ rgyu dang 'bras bu'i 'brel pa med par gsungs so/ /de bas na phyi'i phyag rgya dang / nang gi phyag rgya rnams gang yin pa de rnams thabs dang shes rab kyi rang bzhin du gyur pa'i gnyis su med pa'i ye
<p>143b.7</p>shes shes par bya ba'i phyir/ drang ba'i don dang nges pa'i don du bcom ldan 'das kyis gsungs so/ /da ni dus kyi 'khor lo'i lha dang lha mo rnams kyi grangs brjod par mdzad de/ nus ma zhes bya ba la sogs pa la/ 'dir du ba la sogs pa'i mtshan ma'i rang bzhin du gyur pa'i lha mo bcu dang / 
<p>144a</p>
<p>144a.1</p>khro bo'i rgyal po gtsug tor la sogs pa bcu dang / mi bskyod pa la sogs pa'i sangs rgyas lnga dang / rdo rje dbyings kyi dbang phyug ma la sogs pa'i lha mo lnga dang / phyag na rdo rje la sogs pa byang chub sems dpa' drug dang / chos kyi dbyings kyi dbang phyug ma la sogs pa
<p>144a.2</p>yul gyi lha mo drug dang / brgya byin la sogs pa lha chen po bcu gnyis dang / tsar tsi kA la sogs pa lha mo brgyad dang / klu'i rgyal po mtha' yas la sogs pa brgyad dang / dur khrod kyi lha mo khyi gdong ma la sogs pa brgyad po gang yin pa de rnams rang gi 'khor dang bral ba'i dkyil 'khor gyi
<p>144a.3</p>bdag po dang lhan cig tu brgya lnga bcu rtsa drug tu shes par bya'o/ /phyi nas de rnams kyi 'khor dang lhan cig tu 'dres par gyur na stong brgyad cu'i rang bzhin du gyur pa'i rgyud kyi rgyal po bsdus pa'i rgyud kyi lha dang lha mo rnams so/ /de nyid zla ba dang nyi ma'i dbye bas phye bar gyur na stong drug brgya
<p>144a.4</p>nyi shu'i rang bzhin du gyur pa'i mchog gi dang po'i sangs rgyas su gyur pa'o/ /'di dag la sogs pa'i lha rnams kyi bye brag shes pa la dgos pa ci yod ce na/ gang gis zhes bya ba la sogs pas phan yon du gsungs so/ /rtsa ba'i rgyud las bsdus pa'i rgyud kyi lha dang lha mo rnams ji
<p>144a.5</p>ltar bsdus she na/ sum cu cha zhes bya ba la sogs pa la/ 'dir lha dang lha mo stong drug brgya nyi shu gang yin pa de las cha sum cus bcad nas lnga bcu rtsa bzhi thob par 'gyur ro/ /de nyid sku gsung thugs kyi dbye bas sum ldan du byas nas brgya drug cu rtsa gnyis su 'gyur ro/ /de las
<p>144a.6</p>bcom ldan 'das kyi phyag rgya drug dang / dkyil 'khor gyi bdag po thabs dang shes rab gnyis te/ lhag ma dkyil 'khor gyi 'khor du gyur pa'o/ /de rnams kyi nang gi rnam par dag pa ji lta bu yin zhe na/ gtsug tor rgyal po zhes bya ba la sogs pa la/ 'khor lo drug gi rtsa rnams
<p>144a.7</p>kyi rang bzhin du gyur pa'o/ /rtsa de rnams kyi mtshan nyid ji lta bu yin zhe na/ rtsa drug ces bya ba la sogs pas de rnams kyi mtshan nyid gsungs so/ /rtsa de rnams kyis gal te nad 'phel bar byed pa de lta na ni/ rnam pa thams cad du yon tan med par mi 'gyur ram zhe na/ 'di rnams zhes
<p>144b</p>
<p>144b.1</p>bya ba la sogs pa la/ byis pa'i skye bo rnams la nang 'ba' zhig 'phel bar bya ba min gyi/ 'chi ba yang ster bar byed do/ /de rnams kyi sbyor ba'i yan lag drug gis 'grub par 'gyur na/ rnal 'byor pa rnams la nad med pa dang tshe ster bar 'gyur ro/ /de bas na yon tan de ltar rnal
<p>144b.2</p>'byor pas 'grub par 'dod na nan tan gyis bsrung bar bya'o/ /gal te ma bsrung na skyon cir 'gyur zhe na/ phra bar zhes bya ba ni/ gal te thams cad bsrung bar ma nus pa de lta na ni/ a ba d+hU tI gcig pu bsrung bar bya'o/ /de la srog gi rlung ma zhugs na skye ba 'di nyid du tshe thung ba'i
<p>144b.3</p>dbang gis khyad par gyi don 'grub par mi 'gyur ro/ /de ci'i phyir zhe na/ rtsod ldan gyi dus kyi dbang gis mi rnams kyi tshe lo brgya pa yin te/ de nyid las phyed gnyid kyis 'phrog pa'o/ /lo bcu drug ni byis pa'i gnas skabs yin la/ lo nyi shu ni shin tu rgan par gyur pa'o/ /lhag ma rnams kyi
<p>144b.4</p>bar du gal te glo bur gyis 'chi ba ma byung ba/ de lta na ni 'jig rten gyi don dang 'jig rten las 'das pa'i don ji lta bur 'gyur zhes bya ba'o/ /rgyu de'i phyir dbus ma ma bsrungs kyi bar du 'chi ba'i 'jigs pa med par mi 'gyur ro/ /glo bur gyi 'chi ltas kyi mtshan nyid ji lta bu yin zhe na/ 
<p>144b.5</p>srog ces bya ba la sogs pa la/ 'di ni phyi rol du dus sbyor bcu gnyis gang yin pa de rnams mnyam pa dang mi mnyam pa'i dbye bas sna bug g.yas dang g.yon pa las 'bab par 'gyur te/ de la gang mi mnyam pa'i dus sbyor las skyes par gyur pas de la sna bug g.yon pa las 'chi
<p>144b.6</p>ltas su 'gyur ro/ /de la 'chi ltas kya mtshan nyid 'di yin te spyir mi rnams kyi sna bug g.yon pa dang g.yas pa las dbugs drug brgya bdun cu rtsa lngas dman pa'i nyi khri chig stong drug brgya ni 'pho ba bcu gnyis kyis 'bab ste/ de nyid nyin mtshan du 'gyur ba zhes bya ba'o/ /dbugs nyi
<p>144b.7</p>khri chig stong drug brgya'i tshogs de nyid gal te rtsa g.yon pa 'ba' zhig las 'bab par gyur pa de lta na ni/ rtags des lo gsum gyis 'chi ba ston par byed do/ /nyin mtshan gcig 'bab nas de nas snga ma bzhin du 'pho ba bcu gnyis dang dkyil 'khor drug cu g.yas pa dang g.yon pa las
<p>145a</p>
<p>145a.1</p>thun mong du 'bab po/ /de nas nyin mtshan gcig 'bab pa'i zla ba de dang zla ba gnyis pa'i mthar sngon du nyin mtshan gcig 'bab pa'i rim pa de bzhin du nyin mtshan gsum gal te 'bab par gyur pa de lta na ni 'chi ltas 'phel bar shes par bya'o/ /de la zla ba gsum zla ba
<p>145a.2</p>bzhi pa'i gting nas nyin mtshan gsum 'bab par 'gyur te/ de nas zla ba lnga dang drug par g.yas pa dang g.yon pa las thun mong du 'bab par 'gyur ro/ /rim pa de lta bus lo gsum na zla ba drug nyung bar 'gyur te/ lte ba'i 'khor lor 'pho ba bcu gnyis kyi rang bzhin du gyur pa'i
<p>145a.3</p>rtsa bcu gnyis gang yin pa de la rtsa gcig chad par gyur pa la rtsa bcu gcig la dbugs nyi khri chig stong drug brgya'i dbye bas srog gi rlung gis kun tu spyod par byed de/ gnas skabs de la ji tsam chad par gyur na yang dbugs kyi tshogs nyung bar mi 'gyur ro/ /de nas rim pa sngon
<p>145a.4</p>bzhin du srog gi rlung gis dor ba'i rtsa de las gnyis pa zla ba gsum gyi bar du zhag bzhi dang zhag lnga dang zhag drug par rtsa g.yon pa las 'bab ste/ lhag ma ni snga ma bzhin du gnyi ga la thun mong du rgyu'o/ /de lta bu'i rim pas gal te gyur pa de lta na ni zla ba nyi shu rtsa bdun gyis 'chi
<p>145a.5</p>bar 'gyur te/ lte ba las rtsa gnyis chad par shes par bya'o/ /de nas zhag bdun zhag brgyad/ zhag dgu yang zla ba gsum gyi bar du gal te 'bab par 'gyur pa de lta na ni lo gnyis kyis 'chi ste/ lte ba'i 'khor lo la rtsa gsum chad par 'gyur ro/ /rim pa de lta bas nyin
<p>145a.6</p>mtshan gsum gsum gyi bar du rgyun mi 'chad par gal te 'bab par gyur pa de lta na ni/ rtsa gcig gis dkyil 'khor lnga la srog rgyu zhing / nyin mtshan gsum gyis 'chi bar 'gyur te/ rtsa g.yon pa las phyi nas srog gi rlung gis kun tu spyod par mi byed do/ /de nas rtsa g.yas par
<p>145a.7</p>nyin mtshan gnyis 'bab cing / lte ba'i 'khor lo'i rtsa bcu gnyis pa dor bar byed do/ /nyin mtshan gcig gis 'chi bar 'gyur ro/ /de nas zhag gcig ni dbugs kyi tshogs zad par 'gyur gyi bar du dbus mar bab nas/ srog gi rlung dang lhan cig tu rnam par shes pas dge
<p>145b</p>
<p>145b.1</p>ba dang mi dge ba'i las kyi 'bras bu la nye bar longs spyod pa'i phyir 'khyam par byed do/ /de bzhin du mnyam pa'i dus sbyor las mi gang rnams skye bar 'gyur ba de rnams kyi sna bug g.yas pa las 'chi ltas 'byung bar 'gyur te/ de la gal te rtsa g.yas pa las rgyun mi 'chad par nyin
<p>145b.2</p>mtshan lnga srog gi rlung 'bab par gyur pa de lta na ni/ snga ma bzhin du lo gsum gyis 'chi bar 'gyur te lte ba'i 'khor lo las rtsa gcig chad par 'gyur ro/ /de nas gal te rgyun mi 'chad par nyin mtshan bcus bab par gyur pa de lta na ni lo gnyis dang 'chi ltas kyi mtshan nyid dang lhan
<p>145b.3</p>cig tu nyin mtshan nyi shu rtsa lngas 'chi bar 'gyur te/ rtsa dor ba sngon bzhin du shes par bya'o/ /de nas nyin mtshan bco lnga gal te 'bab par gyur pa de lta na ni/ lo gcig dang nyin mtshan bzhi bcus 'chi bar 'gyur ro/ /nyin mtshan nyi shu 'bab par gyur pa de lta na ni zla ba bdun dang zhag
<p>145b.4</p>nyi shus 'chi bar 'gyur ro/ /nyin mtshan nyi shu rtsa lnga 'bab par gyur pa de lta na ni/ zla ba bzhi dang nyin mtshan nyi shu rtsa brgyad kyis 'chi bar 'gyur ro/ /rgyun mi 'chad par nyin mtshan nyi shu rtsa drug 'bab par gyur pa de lta na ni/ zla ba gsum dang nyin mtshan gcig gis 'chi ste/ de la gal
<p>145b.5</p>te 'chi ba slu ba'i thabs yod pa de lta na ni/ 'chi ba slu ba yin gyi/ de'i steng du ni ma yin no/ /nyin mtshan nyi shu rtsa bdun 'bab par 'gyur ba de lta na ni zla ba gcig dang nyin mtshan drug gis 'chi'o/ /de nas zla ba gcig dang nyin mtshan drug po des rim pa ji lta ba bzhin du nyin mtshan
<p>145b.6</p>bco lnga dang bcu dang lnga dang gsum dang gnyis dang gcig gi rtsa brgyad pa dang dgu pa dang / bcu pa dang bcu gcig pa dang bcu gnyis pa dang dbus ma ni srog gi rlung gis dor nas lus po 'di dor te/ de nas bag chags de'i dbang gis rnam par shes pas lus po gzhan len par
<p>145b.7</p>byed ces bya ba'o/ /de la rim pa ji lta ba bzhin du gsum dang lngas 'phel ba gang yin pa de thur sel dang srog gi dbye ba'i phyir gsungs so/ /de la srog gi rlung gis yul lnga 'dzin pa'i phyir lngas 'phel ba'i rim pa'i rigs pa yin te/ thur sel gyi rtsa gsum gyi bya ba byed pa'i
<p>146a</p>
<p>146a.1</p>phyir gsum gyis 'phel bar gsungs zhes bya ba'i nges pa'o/ /'o na lo brgya tham pas tshe rdzogs pa'i mtshan nyid ji lta bu yin zhe na/ dus kyi 'khor lo zhes bya ba la sogs pa la/ 'dir mi rnams kyi rtsa g.yon pa dang g.yas pa dang dbus ma snying stobs la sogs
<p>146a.2</p>pa'i yon tan gyi dbye bas srog gi rlung rgyu ste/ de la mun pa'i rang bzhin du gyur pa'i dbugs rnams gang yin pa de rnams lo brgya na 'chi ba'i rang bzhin du gyur pa'o/ /lo brgya na 'chi ba'i rim pa ji lta bu yin zhe na/ dbugs zhes bya ba la sogs pa gsungs so/ /lo brgyas 'chi bar
<p>146a.3</p>'gyur ba'i mi la/ lte ba'i 'khor lo la sogs pa'i rtsa rnams ji ltar 'chad par 'gyur zhe na/ phyogs zhes bya ba la sogs pa la/ lte ba'i 'khor lo la sa la sogs pa'i dkyil 'khor gyi rang bzhin du gyur pa'i rtsa drug cu dang / chu srin la sogs pa'i bcu gnyis ni
<p>146a.4</p>bsres na bdun cu rtsa gnyis su 'gyur ro/ /rtsa de rnams lo gsum gyis 'chad par 'gyur te/ de bzhin du las kyi 'khor lo dang bya ba'i 'khor lo rtsa sum brgya drug cu gang yin pa de rnams las rtsa re re ni nyin mtshan gsum gsum gyis dor te/ lo gsum gyis thams cad
<p>146a.5</p>srog gi rlung gis dor bar 'gyur ro/ /de bzhin du mgrin pa la sogs pa'i 'khor lo'i rtsa rnams ni nyin mtshan sum cu la sogs pas 'chad par 'gyur ro/ /de bzhin du nyi mas phyi rol du 'pho ba rnams bzung ba dang / dor bar byed pa ji lta ba de bzhin du nang du srog gi rlung gis rtsa
<p>146a.6</p>rnams dor bar shes par bya ba'i phyir/ sde rnams zhes bya ba la sogs pa gsungs so/ /gzhan yang nyin mtshan drug gis 'chi bar gyur pa'i mi rnams kyi rtsa ji ltar 'chad par 'gyur zhe na/ lte ba zhes bya ba la sogs pa'o/ /mi rnams kyi tshe lo brgya tham pa'i nges pa gang yin pa/ de ci'i
<p>146a.7</p>phyir zhe na/ srog ces bya ba la sogs pa la/ 'di phyi rol du nyi ma dang zla bas grangs ji lta bar nyin mtshan sum cu'i dus sbyor gcig dang / nyin mtshan gcig gis chu tshod drug cur mi rgyu ba ci lta ba de bzhin du/ nang du yang srog gi rlung gis dbugs nyi khri chig stong drug brgyas g.yas g.yon
<p>146b</p>
<p>146b.1</p>du mi rgyu'o/ /rgyu de'i phyir lus kyi rten du gyur pa'i rtsa stong phrag bdun cu rtsa gnyis kyi nang nas/ nyin mtshan re re rtsa gnyis gnyis 'chad par 'gyur te/ rim pa de lta bas lo brgya'i mthar srog gi rlung gis thams cad dor bar byed do/ /srog gi rlung gis lus po dor na 'chi ba zhes
<p>146b.2</p>bya ba'i nges pa'o/ /rgyu de'i phyir mi rnams kyi tshe lo brgyar bcom ldan 'das kyis gsungs so/ /gzhan yang dbus ma 'bab pa'i dus su gal te rma la sogs pa byung ba de lta na ni/ nyes pa de yis 'chi bar gyur pa bshad par mdzad de/ zos zhes bya ba la sogs pa'o/ /phyi rol du zla bas
<p>146b.3</p>rkang pa rnams bzung ba dang / dor bar byed pa ji lta ba de bzhin du nang du rtsa rnams la srog gi kun tu spyod pa shes par bya ba'i phyir/ snying ga'i pad+ma'i zhes bya ba la sogs pa gsungs so/ /zla ba dang nyi mas tshes dang dus sbyor las ji tsam mi rgyu ba zhe na/ phyogs zhes bya ba la sogs pa
<p>146b.4</p>la/ 'dir zla ba re re chu tshod nyi shu rtsa dgu dang chu srang bdun dang dbugs gsum ni zla ba mi rgyu'o/ /rim pa de lta bas na nyin mtshan drug cu rtsa bzhis nyin mtshan gcig dor bar byed do/ /lo brgya la lo gcig dang zla ba drug dang / nyin mtshan nyi shu rtsa gnyis dang / chu tshod sum cu ni zla
<p>146b.5</p>bas mi rgyu ba'o/ /de nyid nyis ldab tu byas na lo gsum dang / zla ba phyed dang gnyis po ni nyi mas dag par byed de/ de nyid dbus ma'i bdag nyid du gyur par shes par bya'o/ /de bas na dbus ma'i dbang gis lo brgya'i mthar mi rnams 'chi ba yin gyi/ rgyu gzhan mas ni ma yin no
<p>146b.6</p>zhes bya ba ni shes par bya ba'i phyir/ 'jig rten gsum zhes bya ba la sogs pa gsungs so/ /da ni 'chi ltas kyi dbang gis khams rnams kyi gyur pa'i mtshan nyid shes par bya ba'i phyir 'chad pa zhes bya ba la sogs pa gsungs so/ /rtags de lta bur shes nas sbyin pa dang / 
<p>146b.7</p>bsgoms pa'i stobs kyis gal te zlog par gyur na shin tu legs so/ /yang na 'chi bar gyur pa de lta na ni sbyin pa dang bsgoms pa'i stobs kyis dmyal ba la sogs par skye bar mi 'gyur zhes bya ba'o/ /da ni kun rdzob kyi bden pas skye ba la sogs pa'i mtshan nyid bshad par bya ba'i phyir/ 
<p>147a</p>
<p>147a.1</p>skye ba zhes bya ba la sogs pa'i tshigs su bcad pa nyi shu rtsa gcig gis don gsal por gsungs zhes bya ba'o/ /da ni skye ba dang 'chi ba'i dus su khams rnams skye ba dang nyams par bshad par mdzad de/ de la mngal 'dzin pa'i dus su shu kra dang rak+ta zhag sum cu'i bar du
<p>147a.2</p>so sor 'gyur te/ mtshan nyid de shes par bya ba'i phyir dbyangs dang gsal byed kyi bdag nyid du gsungs so/ /de nas kun gzhi rnam par shes pa dang lhan cig tu ro mnyam pa nyid du gyur nas khams skye bar byed pa ji lta ba de bzhin du 'chi ba'i mtha' ru nyams par shes par bya'o/ /de la lo brgya
<p>147a.3</p>tham pa'i nang nas lo dgu bcu rtsa drug dang zla ba phyed dang bcu gcig ni snying stobs dang rdul gyi yon tan gyi rang bzhin du gyur la/ lhag ma lo gsum dang zla ba phyed dang gnyis po ni mun pa'i rang bzhin du shes par bya'o/ /don de dag la sogs pa gang yin pa ka la sogs pa'i tshigs
<p>147a.4</p>bcad bzhis gsungs so/ /de bas na phyi rol du 'jig rten gyi khams kyi mtshan nyid dang / sems kyi mtshan nyid gang yin pa de lus po las ma gtogs par shes par mi 'gyur te/ de bas na 'bad pa thams cad kyis rnal 'byor pas dang po lus po bsrung ba'i phyir dang po zhes bya
<p>147a.5</p>ba la sogs pa gsungs so/ /de ji ltar bsrung zhe na/ de'i phyir zhes bya ba la sogs pa la/ rtsa g.yas pa dang g.yon par 'gags nas dbus mar srog gi rlung zhugs par bya'o/ /dbus ma las srog gi rlung 'bab par gyur na/ lus po 'grub par 'gyur te/ lus po 'grub par gyur
<p>147a.6</p>na rnam pa brgyad kyi rang bzhin du gyur pa'i 'jig rten gyi dngos grub 'grub par 'gyur ro/ /'o na 'jig rten las 'das pa'i dngos grub kyi lam gang yin zhe na/ stong pa zhes bya ba la sogs pa la/ 'dir rdzogs pa'i rim pa'i ting nge 'dzin la dmigs nas du ba la sogs pa'i rang bzhin
<p>147a.7</p>du gyur pa'i sna tshogs gzugs bsgom par bya ste/ de nas srog dang rtsol ba'i stobs kyis srog dang thur sel mi g.yo bar bya'o/ /phyi nas 'dzin pa'i stobs kyis byang chub kyi sems kyi thig le rnams mi 'pho ba'i rang bzhin du 'gyur ro/ /thig le mi 'pho bar gyur pas don ci 'grub ce
<p>147b</p>
<p>147b.1</p>na/ de nas zhes bya ba ni rtog pa'i ting nge 'dzin la gnas pa'i rnal 'byor pa rnams kyis ma shes pa dang bde ba ma thob kyi bar du gang du brjod du med pa'i rang bzhin du gyur pa de thob par 'gyur te/ phyag rgya chen po'i dngos grub ces bya ba'i don to/ /de ltar 'jig rten dang 'jig rten las
<p>147b.2</p>'das pa'i lam gyi mtshan nyid bshad par mdzad nas/ rnal 'byor pa de rnams la 'chi ba slu ba'i thabs ka bstan par mdzad de/ bdud brdungs zhes bya ba la sogs pa'o/ /da ni rnal 'byor pa rnams kyi khams gal te 'gyur ba de lta na ni thabs ci lta bur bgyi zhe na/ thur sel
<p>147b.3</p>zhes bya ba la sogs pas nang gi thabs ka gsungs so/ /de yang srog rtsol ba'i mtshan nyid shes nas srog la sogs pa bsdam par bya ste/ gzhan du na skyon byed pa'i rang bzhin du 'gyur zhes bya ba'o/ /de nyid bstan par mdzad de srog ces bya ba la sogs pa'o/ /de bzhin du
<p>147b.4</p>rnal 'byor pas bya ba gang yin pa de la dgos pa dang mi dgos pa'i mtshan nyid shes nas bya ba yin gyi gzhan du ni ma yin no zhes bya ba de nyid bstan par mdzad de/ phyag rgya zhes bya ba la sogs pa la 'dir bcom ldan 'das kyis nyin mtshan gzhan du las kyi phyag rgya'i bsnyen
<p>147b.5</p>pa gang gsungs pa de mchog tu mi 'gyur ba'i bde ba 'grub pa'i phyir yin gyi bde ba nyams pa'i phyir ni ma yin no/ /de bzhin du yi dam gyi lha dang phung po rnams tshim pa'i phyir gsung gi rdo rje btung ba yin gyi smyon par bya ba'i phyir ni ma yin no/ /de bzhin du gtsang ba dang mi gtsang ba la
<p>147b.6</p>sogs pa'i zas za ba ni/ /phung po rnams 'tsho ba'i phyir yin gyi/ ma zhu ba'i nad kyi phyir ni ma yin no/ /gzhan yang mtshan mo'i dus su dur khrod du 'khor ba gang yin pa de dngos grub thob pa'i phyir yin gyi brtse ba la sogs pa'i phyir ni ma yin no/ /de bas na bcom ldan 'das kyis
<p>147b.7</p>sngags kyi spyod pa gang gsungs pa de thams cad 'jig rten dang 'jig rten las 'das pa'i dngos grub thob pa'i phyir yin gyi/ 'khor bar 'khyam pa'i phyir ni ma yin no/ /de ltar za ba'i dam tshig dang bsrung ba'i dam tshig gi nges par bstan par mdzad nas/ 'jig rten las 'das pa'i
<p>148a</p>
<p>148a.1</p>dngos grub bsgrub par ma nus pa rnams la nad med pa dang tshe bsgrub pa'i thabs ka bstan par mdzad de/ mi bskyod ces bya ba la sogs pa'o/ /gzhan yang bsod nams kyi tshogs bsags pa'i phyir/ sangs rgyas dang byang chub sems dpa' la sogs pa la mchod
<p>148a.2</p>pa'i phyir spos la sogs pa'i mtshan nyid ni/ sug smel zhes bya ba la sogs pas gsungs so/ /gzhan yang rnal 'byor pas sems can rnams la phan gdags pa'i phyir dang bsod nams kyi tshogs bsags pa'i phyir 'jig rten gyi bya ba ni sa 'dzin zhes bya ba la sogs pa gsungs
<p>148a.3</p>so/ /de ltar brjod pa'i rim pas 'jig rten dang 'jig rten las 'das pa'i dgos pa bsgrub pa bstan par mdzad nas/ lta ba drug gi mtshan nyid bshad par mdzad de/ bdag med ces bya ba la sogs pa la/ de la byang chub sems dpa' 'jig rten mgon pos lta ba drug las khyad par gyur
<p>148a.4</p>pa'i bcom ldan 'das dus kyi 'khor lo la phyag 'tshal bar mdzad de/ dus kyi 'khor lo bde chen po/ /'gro ba'i mgon la phyag 'tshal te/ /zhes bya ba la/ 'jig rten gyi bde ba las 'ongs par gyur pas na/ bde ba chen po'o/ /de gang yin zhe na/ dus kyi 'khor lo zhes bya
<p>148a.5</p>ba la/ dus zhes bya ba mi 'gyur ba'i ngo bo las 'das pa dang ma 'ongs pa dang da ltar byung ba'i dus bzhin du gnas pa'i dmigs pa med pa'i snying rje ste/ mchog tu mi 'gyur ba'i bde ba zhes bya ba'i don to/ /de gang nas byung zhe na/ 'khor lo zhes bya ba du ba la sogs pa rtags dang
<p>148a.6</p>ldan pa'i dmigs pa dang bcas pa'i stong pa nyid 'khor lo ste/ de bas na stong pa dang snying rje dbyer med pa'i rang bzhin du gyur pa'i bcom ldan 'das dus kyi 'khor lo ni bde ba chen por gsungs so/ /de yang ji lta bu yin zhe na/ 'gro ba'i mgon po zhes bya ba la/ 'gro ba zhes bya ba ni rgyu ba
<p>148a.7</p>dang mi rgyu ba'i dngos po thams cad do/ /de rnams la khyab pa nyid kyis gnas pas na mgon po zhes bya'o/ /de bas na sems can thams cad la bde ba'i ngo bos gnas par gyur pa'i bcom ldan 'das dus kyi 'khor lo la phyag 'tshal bar mdzad nas/ dgos pa bstan par mdzad de/ 
<p>148b</p>
<p>148b.1</p>rang gzhan lta bas brjod pa yi/ /gzhung ni cung zad rgyas par bya/ /zhes bya ba la/ rang zhes bya ba ni bye brag tu smra ba dang mdo sde pa dang rnam par shes pa smra ba dang / dbu ma'i lta ba ste/ sems can gyi bsam pa'i dbang gis sangs rgyas kyi lta ba'o/ /gzhan zhes bya ba ni tshangs pa dang khyab
<p>148b.2</p>'jug dang / bde 'byung dang / zad byed pa dang kla klo'i bsam pa ste/ lta ba'am gzhung zhes bya ba'o/ /de rnams kyi don ni rtsa ba'i rgyud las bcom ldan 'das 'jam dpal gyi rgyud kyi rgyal po bsdus pa'i rgyud las gang bstan pa de/ bdag med ces bya ba la sogs pas gsal bar
<p>148b.3</p>bya'o/ /de la dang po bcom ldan 'das shAkya thub pa'i thugs dgongs ji lta bu yin pa de/ bdag med ces bya ba la sogs pas gsungs so/ /de la 'jig rten las 'das pa'i dngos grub kyi mtshan nyid ni lta ba ste/ rab tu mi gnas pa'i mya ngan las 'das pa bstan par mdzad pas na
<p>148b.4</p>lta ba zhes bya'o/ /de nyid mtho ris dang thar pa dang grol ba la sogs pa'i ming gis mu stegs pa rnams kyis brjod do/ /mdor bsdus pa de'i rang bzhin bsgrub pa'i phyir gang zag re res gzhung re re la brten par byed do/ /de bas na 'jig rten las 'das pa'i lam dang / lta ba'i khyad par ni
<p>148b.5</p>sangs rgyas dang mu stegs rnams la yod pa yin gyi 'jig rten pa la ma yin no/ /de bzhin du dpal dgyes pa'i rdo rje rtsa ba'i rgyud las/ dbang phyug la sogs pas byas phyir/ /rig byed drug mtha'i rnal 'byor dang / /sangs rgyas pa yi rgyud sngags kyi/ /khyad ni stong pa nyid la'o/ /zhes bya
<p>148b.6</p>bar bcom ldan 'das kyis gsungs so/ /de bas na 'jig rten gyi dngos grub kyi mtshan nyid ni ji lta ba de bzhin du gzhog cing / 'jig rten las 'das pa'i dngos grub gang yin pa de dus thams cad du ma bcos pa'i mtshan nyid du gyur pa yin la/ dper na nam mkha' bzhin du
<p>148b.7</p>ste/ skye ba dang 'gag pa med pa'i zhes bya ba'i don to/ /de bas na bdag med pa la sogs pa'i don ni mu stegs pa rnams kyis brjod na yang / sangs rgyas kyi yin par shes par bya ba'o/ /de nas bdag dang byed pa po la sogs pa ni sangs rgyas pa rnams kyis smras na yang mu stegs pa'i lta ba
<p>149a</p>
<p>149a.1</p>nges pa yin zhes bya ba'o/ /de nas bcom ldan 'das kyis gzhung bstan par mdzad nas/ tshangs pa la sogs pa'i lta ba bstan par mdzad de/ gang du zhes bya ba la sogs pa'o/ /'o na sangs rgyas pa dang mu stegs pa'i lta ba ming mthun pa tsam yin nam/ yang na don
<p>149a.2</p>gyi bye brag yod ce na/ de la gal te don gyi bye brag med pa de lta na ni/ sangs rgyas pa dang mu stegs pa la khyad med de/ de ltar yang ma yin no/ /de nyid bshad par mdzad de/ rig byed ces bya ba la sogs pas de rnams kyi lta ba la rigs pa dang lung gis sun dbyung bar bstan to/ /'o
<p>149a.3</p>na gal te byed pa po la sogs pa dang bya ba byed pa de lta na ni thams cad med par gyur te thams cad med par gyur pas na 'jig rten dang 'jig rten las 'das pa med de/ de dag med pas na blang bya dang dor bya med de/ blang bya dang dor bya med pas na/ dka' thub la sogs pa'i bya ba ni don
<p>149a.4</p>med par mi 'gyur ram zhe na/ bdag med ces bya ba la sogs pa gsungs te/ 'dir nyams pa'i chos rnams la rtag pa'i rang bzhin du gyur pa'i bdag med de/ gal te yod pa de lta na ni gnas skabs gzhan du mi 'gyur ro/ /gal te bdag med par gyur pa de lta na ni/ dge ba dang
<p>149a.5</p>mi dge ba'i 'bras bu la nye bar longs spyod pa med par mi 'gyur ram zhe na/ skye ba yod ces bya ba la sngon gyi bag chags kyi dbang gis skye ba'i rang bzhin du gyur pa'i chos rnams yod kyi rnam pa thams cad du med pa ni ma yin no/ /dper na slob dpon gyi zhal nas don shes pa dang / mar me
<p>149a.6</p>las mar me gzhan ma dang me tog la sogs pas gos la sogs pa la dri'i sbyor ba dang / skyur ba las lce zag pa dang / zla ba las chu zla dang / sgra las brag ca dang / me long las gzugs brnyan dang / me shel las me 'byung ba dang / chu shel las chu 'byung ba dang / sa bon las myu gu
<p>149a.7</p>'byung ba ji lta ba de bzhin du/ skye ba'i chos rnams dang nyams pa'i chos rnams kyi 'brel pa shes par bya'o/ /de bzhin du dpal dgyes pa rdo rje'i rtsa ba'i rgyud las/ ji ltar mkhan po rig par 'gyur/ /mar me las ni mar me bzhin/ /phyag rgya las ni phyag rgya gzhan/ /gdong
<p>149b</p>
<p>149b.1</p>las gdong pa me long la'o/ /sgra las sgra brnyan 'byung ba dang / /me shel las ni me ci bzhin/ /nyi mar ma gtogs gnyis kyis min/ /ma zos pa la lce zag dang / /skyur la ma gtogs skye ba min/ /sa bon sogs las myu gu bzhin/ /rgyu dang 'bras bu'i rang bzhin phyir/ /de
<p>149b.2</p>las ma gtogs mi skye'o/ /zhes bya bar bcom ldan 'das kyis gsungs so/ /de lta bas na da ltar gyi phung po rnams gang yin pa de nyid skye ba gzhan ma las skye ba mi 'gyur te/ de las ma gtogs pa ni ma yin no/ /'o na gal te dge ba dang mi dge ba'i las ni byed pa po las ma gtogs
<p>149b.3</p>par 'grub par mi 'gyur te/ de bas na byed pa po dngos grub ce na/ dge ba dang mi dge ba'i 'bras bu yod de/ byed pa po ni spang zhes bya ba la/ byed pa po las ma gtogs par dge ba dang mi dge ba'i 'bras bu yod ces bya'o/ /de bzhin du rten cing 'brel ba las skyes pa dang / 
<p>149b.4</p>'gags pa'i chos rnams la thar pa 'gro ba med de/ ma skyes pa dang mi 'gag pa'i chos rnams la rab tu mi gnas pa'i mya ngan las 'das par grol ba yod de/ de ci'i phyir zhe na/ gal te phung po 'di rnams nyid mya ngan las 'das par grol ba de lta na ni sems can dang sangs
<p>149b.5</p>rgyas la khyad med de/ des na gal te 'di las ma gtogs par gzhan rnams 'gro ba de lta na ni sems can dang sangs rgyas la 'brel pa med par 'gyur ro/ /de bas na 'jig rten gyi phung po rnams 'di nyid stong pa nyid kyis dag par gyur na mya ngan las 'das par shes par
<p>149b.6</p>bya'o/ /'jig rten las 'das pa'i phung po rnams yod pa'i rang bzhin yin nam/ med pa'i rang bzhin yin zhe na/ dngos po dang dngos min yod ces bya ba la/ phung po de rnams yod pa dang med pa'i gnyi ga'i rang bzhin yin gyi 'ba' zhig ni ma yin no/ /de ci'i phyir zhe na/ 
<p>149b.7</p>sems can gyi don mdzad pa'i phyir/ bcom ldan 'das kyi gzugs sku yod pa yin gyi med pa ni ma yin no/ /stong pa nyid dang snying rje'i rang bzhin du gyur pa'i phyir yan lag dang bral ba yin gyi/ yod pa ni ma yin no dper na me long dang pra ti se na'i gzugs brnyan gang yin pa de
<p>150a</p>
<p>150a.1</p>so sor snang ba'i phyir yod de/ rdul phra rab las 'das par gyur pa'i phyir/ med pa ji lta ba de bzhin du 'jig rten las 'das pa'i sku'i mtshan nyid sangs rgyas bcom ldan 'das la shes par bya'o/ /de ltar sangs rgyas bcom ldan 'das kyi thugs dgongs bshad par mdzad nas/ 
<p>150a.2</p>dbang po rtul por gyur pa dang bla na med pa'i byang chub la/ skal ba nye bar mi ldan pa'i bye brag tu smra ba la sogs pa'i gzhung la sun dbyung bar mdzad de gang zhig ces bya ba la sogs pa la/ 'dir thog ma med pa'i 'khor bar 'khor la/ sems can rnams kyi thams cad mkhyen pa'i lam dang bral
<p>150a.3</p>ba'i phyir 'byung ba lnga la sogs pa'i chos la mos par byed de/ de la mtho ris kyi 'bras bu dang / thar pa'i 'bras bu 'grub pa'i phyir bdag tu smra ba dang / rigs su smra ba la sogs pa'i lta ba la brten par gyur pa'o/ /de la lha ma yin gyi chos la mos par byed pa'i kla klo rnams kyi bsam
<p>150a.4</p>pa ni/ gal te sa chu me rlung la sogs pa'i rdul phra rab kyi rang bzhin du gyur pa'i lus po'i nang du gang zag med pa de lta na ni lus po 'di dor nas skye ba phyi ma'i lus po gang gis 'dzin par byed de/ de lta bas na rdul phra rab kyi rang bzhin du gyur pa'i gang zag yod la de grub par gyur na thar pa'i
<p>150a.5</p>'bras bu thob par 'gyur ro/ /de ltar sems kyis brtags nas sa chu me rlung la sogs pa'i dngos po bye brag tu smra ba las yod par 'dod do/ /de ltar yang ma yin te/ de ci'i phyir zhe na/ sa chu me rlung la sogs pa'i lus la gnas pa'i gang zag gang yin pa de gal te rtag pa yin pa de lta na
<p>150a.6</p>ni bde ba dang sdug bsngal gyis gos par mi 'gyur te/ gzhan yang gal te shes pa'i rang bzhin yin pa de lta na ni/ snga ma bzhin du mi rtag par 'gyur te/ dper na bum pa'i shes pa 'gag nas snam bu'i shes pa skye ba bzhin du'o/ /gal te cig car du dngos po thams cad shes pa de
<p>150a.7</p>lta na ni sangs rgyas yin te/ de ltar yang ma yin no/ /de nas gal te mi shes pa'i rang bzhin yin pa de lta na ni de la bde ba dang / sdug bsngal med par 'gyur te/ de dag med pas thar pa'i rang bzhin du 'gyur ro/ /gal te thar pa'i rang bzhin yin pa de lta na ni 'grub pa'i phyir/ thos pa la
<p>150b</p>
<p>150b.1</p>sogs pa dka' bas don med par 'gyur zhes bya ba ni bye brag tu smra ba'i gzhung las sun dbyung ba'i nges pa'o/ /mdo sde ba'i bsam pa ji lta bu yin zhe na/ gal te nam mkha'i dkyil gyi nang du bskor bar gyur pa'i rgyu ba dang mi rgyu ba'i dngos po med pa de lta na ni/ 'jig rten gsum po med pa'i phyir
<p>150b.2</p>bde 'gro med par gyur pa'o/ /de bzhin du sangs rgyas dang byang chub sems dpa' yang med cing / bcom ldan 'das kyis gdung sha rI ram bstan par mi 'gyur te/ rdzas kyi nang du gnas pa'i don med pa'i phyir ro/ /de bas na nam mkha'i dkyil du sngon po la sogs pa'i dngos po rnams ni
<p>150b.3</p>rnam pa dang bcas pa'i ye shes skye bar byed pa dang dngos po'i spyod yul du ma gyur pa yod de/ de grub par gyur na thar pa'i don du 'gyur ro/ /de yang de lta ma yin te/ de ci'i phyir zhe na/ gal te rdul phra rab kyi rang bzhin du gyur pa'i thogs pa'i lus ni bcom ldan 'das kyi sku yin pa de
<p>150b.4</p>lta na ni/ thams cad mkhyen par mi 'gyur te/ sems can dang khyad par med pa'i phyir dang sku bzhi med pa'i phyir ro/ /de bas na mdo sde ba'i gzhung la de dag la sogs pa skyon sun dbyung ba ni kun rdzob ces bya ba la sogs pa gsungs so/ /de bzhin du rnam par shes pa smra ba rnams
<p>150b.5</p>kyi bsam pa ji lta bu yin zhe na/ de rnams kyi rnam par shes pa gzung ba yod de ci'i phyir zhe na/ cha drug gi rnam par dbye ba'i phyir rdul phra rab ces bya ba ni med de/ dper na rmi lam gyi gnas skabs su sems kyi so sor snang ba tsam gyi rdul phra rab kyi rdzas las ma gtogs par don gyi bya ba
<p>150b.6</p>'jug par 'gyur ba ji lta ba de bzhin du sad pa'i gnas skabs su yang don med par don gyis so sor snang bar 'gyur te/ rab rib dang mig ser gyi nad kyis bcom pa'i mig gis skra shad dang dung ser bzhin du'o/ /de bas na rnam par shes pa las ma gtogs par 'jig rten gyi khams
<p>150b.7</p>gsum por mi 'gyur te/ rgyu de'i phyir grub par gyur na bla na med pa'i byang chub thob pa zhes bya ba'i rnam par shes pa smra ba rnams kyi gzhung gi tshul lo/ /de yang de ltar ma yin te/ rgyu gang gi phyir zhe na/ gal te rnam par shes pa las ma gtogs par phyi dang nang du dngos po gzhan med
<p>151a</p>
<p>151a.1</p>pa de lta na ni/ gzung ba dang 'dzin pa'i 'brel ba med de khams gsum po rnam par shes pa tsam yin pa'i phyir ro/ /de la pha rol pos brjod de/ gzung ba dang 'dzin pa'i 'brel pa gang yin pa de ma rig pa'i dbang gis yin gyi/ don dam par ni ma yin no zhe na/ de yang de
<p>151a.2</p>ltar ma yin te/ gal te ma rig pa'i dbang gis dngos po rnams tha dad par gyur pa de lta na ni/ khams gsum po de ni rnam par shes pa tsam du ni dam bca' bar mi 'grub ste/ ma rig pa dbang che ba'i phyir ro/ /de nas khams gsum po'i rang bzhin du gyur pa'i ma
<p>151a.3</p>rig pa ma yin pa de lta na ni/ 'jig rten las 'das pa'i rang bzhin du 'gyur te/ gal te de kho na yin pa de lta na ni 'khor ba las grol bar byed pa nang gi rigs pa med par 'gyur zhes bya ba'o/ /de bas na gcig dang du ma'i dbye bas rnam par dpyad na/ rnam par shes ba smra ba de rnams la sogs pas
<p>151a.4</p>sun phyung ba yod do/ /'o na gal te de dag la sogs pa'i gzhung thams cad sun phyung bar gyur pa de lta na ni/ don dam par lta ba gang yin zhe na/ gang zhig ces bya ba la sogs pa la/ gang la gang zag dang sngon po la sogs pa'i dngos po rnams dang / rnam par shes pa tsam gyi phyogs gang yang mi
<p>151a.5</p>'dzin pa don dam pa'i lta ba yin pa la phyogs thams cad mnyam pa nyid kyi rang bzhin du gyur pa zhes bya ba'i don to/ /dngos po thams cad dang bral ba gang yin pa ri bong gi rwa dang 'dra bar gyur pa de gang yang grub pa ma yin nam zhe na/ stong nyid snying rje gnyis med smra ba po/ /zhes bya ba la/ 
<p>151a.6</p>dmigs pa med pa'i snying rje dang dus gsum du skor ba byed pa'i dmigs pa dang bcas pa'i stong pa nyid kyi bdag nyid du gyur pa gang yin pa de bla na med pa yang dag par rdzogs pa'i byang chub kyi mtshan nyid yin gyi/ ye med pa ni ma yin no/ /de ltar nyid kyi lta ba'i mtshan nyid bshad
<p>151a.7</p>par mdzad nas/ kla klo la sogs pa'i gzhung la sun dbyung ba mdzad de/ skye bo zhes bya ba la sogs pa'o/ /de ltar lta ba drug gi mtshan nyid bshad par mdzad nas/ las dang po pa rnams la nges pa bstan par mdzad de/ de dag ces bya ba la sogs pa la/ de ltar sngon du brjod pa'i don thams cad sems can
<p>151b</p>
<p>151b.1</p>gyi bsam pa'i dbang gi sems can rnams kyi 'jig rten dang 'jig rten las 'das pa'i ye shes thob par bya ba'i phyir bcom ldan 'das kyis gsungs pa yin gyi/ de nyid kyi phyogs bsgrub pa'i phyir ni ma yin no/ /'o na gnyis su med pa'i rang bzhin du gyur pa bla na med pa'i byang chub yin pa de lta na
<p>151b.2</p>ni gnyis su med pa'i ye shes gcig pu ci'i phyir bcom ldan 'das kyis ma bstan zhe na/ mi rnams zhes bya ba la sogs pa la/ thog ma med pa'i 'khor ba nas 'khor bar sngon gyi bag chags kyi dbang gis dbang po rtul po dang 'bring po dang mchog tu gyur pa rnams la de dag gi bsam pa dang mthun par lta ba de
<p>151b.3</p>dag la sogs par mthun par gsungs so/ /de nas bcom ldan 'das kyis gsungs pa'i don thos nas snga ma'i phyogs de dor nas de la brten par byed de/ de bas na don dam pa'i rigs pas dpyad na sems ni shel bzhin du yin te/ dper na shel gyis mi rtogs pa'i ngo bos dngos po thams cad kyi
<p>151b.4</p>kha dog 'dzin pa ji lta ba de bzhin du sems kyis kyang bag chags thams cad 'dzin par byed do/ /de la bag chags de rnams gal te rtag pa'i ngo bor dus thams cad du rtag par gyur pa de lta na ni/ rab tu mi gnas pa'i mya ngan las 'das pa'i rang bzhin du mi 'gyur ro/ /
<p>151b.5</p>rgyu de'i phyir glo bur gyi bag chags de dang bral bar gyur na yang snga ma bzhin du 'od gsal ba'i rang bzhin du 'gyur zhes bya'o/ /de lta bas na rang gi lta ba dang gzhan gyi lta ba ni gal te kun rdzob bam don dam par mthun par gyur pa de lta na ni/ de la sun dbyung bar mi bgyi'o/ /de rgyu ci'i phyir zhe
<p>151b.6</p>na/ rang gi grub pa'i mtha' dang / gzhan gyi grub pa'i mtha' la sun dbyung ba'i phyir rtsa ba'i ltung ba drug par 'gyur zhes bya ba'o/ /de bzhin du pha rol smra ba gang yin rnams/ /rtag sogs dbye bas gnas pa la/ /'di ru de rnams mi smad de/ /rdo rje sems dpa'i sprul pa yin/ /zhes bya bar
<p>151b.7</p>gsungs so/ /de ltar don dam par sun mi dbyung ba'i nges pa bstan par mdzad nas/ mdor bsdus par tshogs gnyis kyi mtshan nyid bstan par mdzad de/ chos zhes bya ba la sogs pa la sems can thams cad la skye ba 'di dang skye ba phyi mar gang gis don 'grub par byed pa chos zhes bya ba yin
<p>152a</p>
<p>152a.1</p>gyi/ skye ba 'di la phan thogs par mi 'gyur ba dang / skye ba phyi ma la dmyal ba la sogs pa'i sdug bsngal ster bar byed pa ni ma yin no/ /de bas na gdug pa'i drang srong rnams kyis rig byed dbang por byas nas mchod sbyin la sogs pa'i dus su srog gcod par gang smras pa de
<p>152a.2</p>skye ba 'di dang phyi ma la sdug bsngal gyi rang bzhin du shes par bya'o/ /de bas na sems can phal pa'i kha las sems can la phan thogs pa'i tshig 'byung ba de chos te/ sgra la sogs pa la mkhas par gyur pa'i kha las sems can la gnod pa byed pa'i tshig rnams sdig pa chen po'i rang bzhin du
<p>152a.3</p>gyur pa zhes bya ba'o/ /de bas na gang gis phyag rgya chen po'i dngos grub bsgrub par 'dod pa des sems can la phan 'dogs pa'i rang bzhin du gyur pa'i bsod nams kyi tshogs dang / chos thams cad kyi rang bzhin med pa'i bsgom pa gyis shig par ni nges par bka' stsal to/ /de ltar
<p>152a.4</p>bcom ldan 'das 'jam dpal gyis nyi ma'i shing rta la sogs pa 'dul bar mdzad nas/ khyad par du gyur pa'i chos la snod du rung bar mdzad pa'i phyir/ nyid kyi yon tan brjod pa'i sgo nas de rnams la shin tu dad pa skyed par mdzad de zhes bya ba la sogs pa'o/ /de ltar bcom ldan 'das
<p>152a.5</p>'jam dpal gyi yon tan phun sum tshogs pa/ tshangs pa'i drang srong bram ze bye ba phrag phyed dang bzhis thos nas de rnams kyi slob dpon du gyur pa'i nyi ma'i shing rtas bcom ldan 'das 'jam dpal la bstod pa dang / skyabs su song ba'i tshigs su bcad pa ni/ khyod ni yum zhes bya ba la sogs
<p>152a.6</p>pa'o/ /rgyud kyi rgyal po dpal dus kyi 'khor lo las le'u gnyis pa'i 'grel bshad pad+ma can las mdor bsdus pa'i bshad pa'o// //de ltar phyi rol gyi don thams cad nang du sbyar bar mdzad nas/ dbang ma thob kyi bar du de dag la sogs pa mngon sum du mi 'grub ste/ de ci'i phyir
<p>152a.7</p>zhe na/ dbang bskur nas ni de nyid bshad/ /ces bya bar bcom ldan 'das kyis gsungs pa'i phyir ro/ /rgyu de'i phyir dbang thob nas de kho na nyid bshad pa dang / theg pa chen po'i bka' gsang sngags kyi tshul gyis bsgom pa la lhag par byed par 'gyur gyi gzhan du ni ma yin no/ /de bas na
<p>152b</p>
<p>152b.1</p>dbang gal che bar thugs la dgongs nas mngon par dbang bskur ba'i le'u bstan par bya ba'i phyir byang chub sems dpa' phyag na rdo rjes bcom ldan 'das la gsol ba 'debs par mdzad de/ lus zhes bya ba la sogs pa'o/ /de la 'jig rten mgon pos mdor bsdus par dbang gi don gyi sgo
<p>152b.2</p>nas phyag 'tshal bar mdzad de/ rta la sogs zhes bya ba la bsod nams kyi tshogs dang ye shes kyi tshogs kyi rang bzhin du gyur pa'i sangs rgyas bcom ldan 'das la phyag 'tshal lo zhes bya ba'i 'brel pa'o/ /sangs rgyas bcom ldan 'das kyis bsod nams kyi tshogs ji lta bu
<p>152b.3</p>bsags she na/ rta la sogs zhes bya ba ni rta dang glang po che dang bu mo dang sa dang khyim thab dang rang gi sha dang lcags dang rin po che dang zangs dang ba lang ngo / /de ltar rnam pa bcu'i rang bzhin du gyur pa'i sbyin pa ni/ sems can rnams la 'dod pa ji lta ba de bzhin du gnang nas bsod nams kyi tshogs
<p>152b.4</p>bsags par mdzad do/ /bsod nams kyi tshogs de dang chos thams cad rang bzhin med pa'i ye shes kyi tshogs de dag gi ji ltar mdzad ce na/ bdud la sogs pa bcom zhes bya ba ni/ 'pho ba'i rang bzhin du gyur pa'i bdud de/ mchog tu mi 'gyur ba'i bde ba la bar chad byed pa zhes bya ba'o/ /
<p>152b.5</p>de'i dbang gis skye ba dang 'chi ba la sogs pa'i sdug bsngal ni nyon mongs pa yin la/ de bcom pa ni bdud la sogs pa bcom pa zhes bya ba'o/ /de ltar bsod nams kyi tshogs dang ye shes kyi tshogs kyi stobs kyis don phun sum tshogs par mdzad pas/ ci mdzad ce na/ dpal
<p>152b.6</p>ldan chos dbyings dri med gsung gi dbang phyug dkyil 'khor dbang bskur zhes bya ba la/ 'dir bcom ldan 'das shAkya thub pas 'phags pa'i yul du lo gcig gi bar du chos kyi 'khor lo bskor bar mdzad nas/ lho phyogs su gshegs te/ der lha stong drug brgya nyi shu'i rang bzhin du gyur
<p>152b.7</p>pa'i chos kyi dbyings kyi dkyil 'khor bzhengs su gsol nas/ lha dang lha ma yin la sogs pa'i sems can thams cad la dbang bskur bar mdzad do/ /dbang de la dgos pa ci yod ce na/ bstan bcos gcig gi yul la sna tshogs lung ston zhes bya ba ni/ khams gsum na gnas
<p>153a</p>
<p>153a.1</p>pa'i sems can mngon par dbang bskur bas dag par mdzad nas/ de rnams bla na med pa'i byang chub tu lung bstan to/ /de bzhin sems can thams cad sangs rgyas nyid du 'gyur te/ skal ba mi ldan pa la med/ /yang dag rdzogs pa'i byang chub la/ /de bas
<p>153a.2</p>sgyid lug mi bya'o/ /zhes bya bar gsungs so/ /de ltar gzhan gyi don phun sum tshogs pa dang / nyid kyi don phun sum tshogs pa gang gis mdzad pa'i sangs rgyas de la 'dud ces bya ba'o/ /mngon par dbang bskur ba ni dkyil 'khor sngon du 'gro ba yin la/ de bas na dkyil
<p>153a.3</p>'khor 'khor lo'i sgo nas bcom ldan 'das dus kyi 'khor lo la phyag 'tshal bar mdzad de/ dkyil 'khor gsum zhes bya ba la sku dang gsung dang thugs kyi dkyil 'khor ro/ /de bzhin du sku'i rdo rje la sogs pa'i rdo rje gsum gyi mchog tu gyur pa'o/ /gzhan yang ji lta bu
<p>153a.4</p>yin zhe na/ rdo rje dbyings ni mi 'gyur ba/ /zhes bya ba ni/ gzhom du med pa'i skad kyis bshad par gyur pas na/ rdo rje dbyings yin la 'gyur ba med pa'i rdo rje ji lta ba de bzhin du dus thams cad du gang gis gnas pa de mchog tu mi 'gyur ba zhes bya'o/ /de gang yin zhe na/ dus kyi 'khor
<p>153a.5</p>lo bde ba chen po zhes bya ba ni mchog tu mi 'gyur pa'i bde ba yin la/ thabs dang shes rab kyi rang bzhin du gyur pa'i lhan cig skyes pa'i sku zhes bya ba'i don to/ /de nyid gsal por mdzad de/ de ltar sku gsum mchog la 'dud/ /ces bya ba ni/ chos kyi sku la sogs pa'i sku gsum ni skyed
<p>153a.6</p>par mdzad pas na mchog yin te de la phyag 'tshal zhes bya ba'o/ /de ltar phyag 'tshal bar mdzad nas/ dgos pa bstan par mdzad de/ rtsa ba'i rgyud ces bya ba la sogs pa'o// //da ni dbang gi le'u las zhu ba po dang ston pa'i 'brel pa bstan par mdzad de/ lus la sna tshogs tshad ces bya ba
<p>153a.7</p>la sogs pa'i tshigs su bcad pa'i rkang pa gsum gyis mngon par dbang bskur ba'i le'u bstan par bya ba'i phyir bcom ldan 'das la phyag na rdo rjes gsol ba btab pa'o/ /bcom ldan 'das kyis kyang phyag na rdo rje'i zhu ba phul ba gsan nas/ 'chad par 'gyur ba'i rim pas dkyil 'khor
<p>153b</p>
<p>153b.1</p>dang dbang bskur ba dang / de'i dgos pa la sogs pa bka' stsal to/ /'dir theg pa chen po'i gsang sngags kyi tshul la bla ma khyad par can du gyur pa dgos te/ de ci'i phyir zhe na/ bla ma las ma gtogs par glegs bam las drang ba'i don dang / des pa'i don shes par mi 'gyur te/ de ma
<p>153b.2</p>shes pas lam dang lam gyi dgos pa shes par ni 'gyur ro/ /de bas na bcom ldan 'das kyis gsungs pa'i slob dpon yongs su brtags pa'i bla ma slob mas yongs su gzung bar bya'i ji lta ba de lta bu ni ma yin no/ /de bzhin du dpal don dam pa'i bsnyen pa las/ 'dod pa'i
<p>153b.3</p>dngos grub slob dpon zhal las rjes 'brang bar/ /ma lus rdo rje theg par thams cad mkhyen pas gsungs/ /de'i phyir slob ma rnams kyis bla ma gser bzhin du/ yongs su brtags na sdig pa cung zad yod ma yin/ /zhes bya bar byang chub sems dpa' 'jig rten mgon
<p>153b.4</p>pos gsungs so/ /rgyu de'i phyir khyad par du gyur pa'i bla ma'i mtshan nyid bshad par mdzad de/ dang po zhes bya ba la sogs pa la/ 'dir 'jig rten dang 'jig rten las 'das pa'i dngos grub thob par bya ba'i phyir bla ma 'di lta bu la brten par bya'o/ /gang gis dus thams cad
<p>153b.5</p>du za ba'i dam tshig dang bsrung pa'i dam tshig la drang ba'i don dang / nges pa'i don gyis spyod par mdzad pa de dam tshig dang ldan pa'o/ /bza' ba'i dam tshig ni nyin re bzhin du gsung gi rdo rje dang rigs sum cu rtsa drug las skyes pa'i bdud rtsi lnga dang stobs lnga dang / las kyi phyag
<p>153b.6</p>rgya la brten pa yin la/ bza' ba'i dam tshig yin te/ drang ba'i don gyis phyi'i dam tshig ces bya'o/ /de la bsrung ba'i dam tshig gang yin pa de nges pa'i don du nang gi dam tshig rtsa ba'i ltung ba bcu bzhi dang / brtul zhugs nyi shu rtsa lnga dang / byang chub sems kyi thig le bzhi po srog
<p>153b.7</p>dor nas kyang bsrung ba ni bsrung ba'i dam tshig ces bya'o/ /dam tshig de dag dang ldan pa ni dam tshig can yin gyi/ ting nge 'dzin dang bral bas dri chen la sogs pa za ba po ni dam tshig can ma yin no/ /de bzhin du yang dag par rdzogs pa'i sangs rgyas kyi lam la gnas pa dang / 'jig
<p>154a</p>
<p>154a.1</p>rten las 'das pa'i de kho na nyid ma thob kyi bar du/ 'jig rten pa'i de kho na nyid sgom par byed pa dang / de nas 'jig rten las 'das pa'i de kho na nyid sgom par byed pa dang / bdag dang gzhan gyi dngos po thams cad la ltos pa med pa dang chags pa la sogs pa'i dri ma dor ba dang / 
<p>154a.2</p>gnod pa byed pa'i sems can rnams la bzod par byed pa dang / slob ma dam pa rnams la phyag rgya chen po'i dngos grub kyi lam ster bar byed pa dang / mchog tu mi 'gyur ba'i bde ba'i skad cig thob pa dang / bdud bzhi 'dul bar nus pa gang yin pa de bcom ldan 'das rdo rje sems dpa' bzhin
<p>154a.3</p>du shes par bya'o/ /de ltar shin tu khyad par du gyur pa'i bla ma'i mtshan nyid bshad par mdzad nas/ gdug pa'i slob dpon gyi mtshan nyid bshad par bya ste/ nga rgyal can zhes bya ba la sogs pa la/ 'dir nga rgyal gyi rnam pa mang ste/ rigs kyi nga rgyal dang / gzugs kyi nga rgyal dang / thos
<p>154a.4</p>pa'i nga rgyal la sogs pa ste/ de gang la yod pa de nga rgyal can zhes bya ba'o/ /de bzhin du nyes pa cung zad kyis shin tu khro ba dang / dam tshig sba bar mi shes pa dang / rdzas la sogs pa la shin tu zhen par byed pa dang / thos pa med pa dang / lam dam pa'i man ngag dang bral ba dang / brdzun
<p>154a.5</p>du smra bar byed pa dang / mchog tu mi 'gyur ba'i bde ba nyams pa dang / dbang ma bskur bar rgyud ston par byed pa dang / 'khor ba'i longs spyod la zhen par byed pa dang / chang gis myos par gyur pa dang / rigs 'phel ba'i phyir dang / 'khor ba'i bde ba la longs spyod pa'i phyir/ chags pa
<p>154a.6</p>can gyi gdug pa'i slob dpon gyi mtshan nyid yin la/ de lta bu gang yin pa de dmyal ba bzhin rnam pa thams cad du dor bar bya'o/ /de nas gal te yon tan thams cad dang ldan pa'i bla ma rnyed par mi 'gyur ba de lta na ni/ gang la skyon nyung ba dang / khyad par du gyur pa'i yon tan lhag pa
<p>154a.7</p>dang ldan pa'i bla ma la brten par bya zhes bya ba ni nges pa'o/ /de bzhin du dpal don dam pa'i bsnyen pa las/ rtsod ldan dus kyi dbang gis yon tan skyon 'dres pa'i/ /bla ma sdig med rnam pa kun tu yod ma yin/ /yon tan rnams kyis lhag dang shin tu yongs brtags pa/ bu rnams kyis ni
<p>154b</p>
<p>154b.1</p>de la bsnyen par gyur pa'o/ /zhes bya bar gsungs so/ /de bzhin du rnam pa thams cad du skyon dang ldan pa dor ba'i nges pa ni/ snying rje med cing khro la gdug /khengs shing chags la ma bsdams dang / /blo ldan slob mas bla mar ni/ /spyoms dang bcas par mi bya'o/ /zhes bya bar gsungs so/ /
<p>154b.2</p>gzhan yang / snying rje med gang zhing las byed/ /khro ba tshig gis 'joms par byed/ /gdug ni dge slong la sdang ba/ /khengs shing shes pa ngan pas dregs/ /chags pa longs spyod min par 'dod/ /shin tu chang gis ma bsdams pa/ /yon tan can la skyon ster ba'o/ /
<p>154b.3</p>spyoms pas 'di ru brjod par 'gyur/ /zhes bya ba ni de nyid rgyas par gsungs so/ /de ltar slob dpon gyi mtshan nyid bshad par mdzad nas/ khyad par du gyur pa'i slob ma'i mtshan nyid bstan par mdzad de/ zab ces bya ba la sogs pa la/ 'dir phyag rgya chen po'i dngos grub la snod du rung
<p>154b.4</p>ba'i slob ma ji lta bu yin zhe na/ zab pa dang rgya che ba'i chos la sems skrag par mi 'gyur ba dang / mi dge ba'i las srung bar byed pa dang / rang gi lus po la yang ltos pa med pa dang / yon tan dang skyon gyi mtshan nyid shes pa dang / dkon mchog gsum 'ba' zhig la dad pa byed pa
<p>154b.5</p>dang / 'jig rten gyi dngos grub la ltos pa med pa dang / dus thams cad du phyag rgya chen po'i dngos grub bsgrub par 'dod pa dang / rgyud las gsungs pa'i sdom pa srung bar byed pa dang / thig le dang nA da la sogs pa'i 'jig rten pa'i lam gyis sems g.yo bar mi 'gyur ba dang / rang
<p>154b.6</p>gis nyams su myong ba'i bar du de kho na nyid sbed par byed pa dang / gdug pa'i sems can rnams kyi 'brel ba gang gis 'dor ba'i slob ma de phyag rgya chen po'i snod du rung ba yin gyi yon tan de rnams las bzlog par gyur pa gzhan ma yin no/ /de nas gal te de dag la sogs pa'i
<p>154b.7</p>yon tan thams cad dang ldan par ma gyur pa de lta na ni/ de la chu'i dbang la sogs pa dbang bdun bskur bar bya'o/ /bum pa la sogs pa dang / 'jig rten las 'das pa ni ma yin no/ /de bas na yon tan 'bring po dang ldan pa'i slob mas ni bsod nams kyi tshogs sogs par bya
<p>155a</p>
<p>155a.1</p>ba'i phyir dbang bdun gyi snod du rung bar bya'o/ /de las tha ma ni gal te bla ma la bsnyen par byed par nus pa de lta na ni bslab pa lnga'i dge bsnyen du bya'i gzhan du ma yin no/ /de ltar brjod pa'i rim pas bla ma dang slob ma'i yongs su brtag pa bstan par mdzad nas/ dbang
<p>155a.2</p>bskur ba'i dus dang mchod pa'i dus kyi nges pa bstan par mdzad de/ dpyid zla 'bring mthar zhes bya ba la sogs pa la/ 'dir rgyud kyi rgyal po dpal dus kyi 'khor lo'i gzhung gis slob dpon gang gis slob ma rnams la dbang bskur ba dang / rgyud kyi rgyal bo de nyid bstan par 'dod pa
<p>155a.3</p>des/ dpyid zla 'bring po'i nya la dbang bskur ba dang / rnal 'byor ma rnams la mchod par bya'o/ /de rgyud gang gi phyir zhe na/ 'dir bcom ldan 'das shAkya thub pas lho phyogs shrI d+ha na ka ta kar chos kyi dbyings kyi gsung gi dbang phyug gi dkyil 'khor dpal mchog gi dang po'i
<p>155a.4</p>sangs rgyas kyi lha dang lha mo'i rang bzhin du gyur pa bzhengs su gsol nas dpyid zla 'bring po'i nya la dkyil 'khor de nyid du lha dang lha ma yin la sogs pa'i sems can thams cad la sangs rgyas kyi dbang gnang bar mdzad nas/ ma 'ongs pa'i dus su de rnams sangs rgyas nyid du lung
<p>155a.5</p>bstan to/ /rgyu de'i phyir dpyid zla 'bring po'i nya ni dbang bskur ba'i dus dang / rgyud kyi rgyal po bstan pa'i phyir dang mchod pa'i dus yin par bcom ldan 'das kyis gsungs so/ /de nas gal te dus de la yo byad kyi tshogs ma bsags par gyur pa de lta na ni/ dus khyad par can du gyur pa dang
<p>155a.6</p>slob ma khyad par can du gyur par shes nas dus gzhan mar yang dbang bskur ba la sogs pa bya'o/ /bcom ldan 'das kyis gsungs pa'i nges pa de'i phyir gtso bo nyid kyis dpyid zla 'bring po'i nya la mchod pa dang dbang bskur ba ni 'chad par 'gyur ba'i rim pas rdo rje slob dpon rnams
<p>155a.7</p>kyi bya ba'i nges pa'o/ /de la mdor bsdus pa'i cho ga 'di yin te/ dang po re zhig dbang bskur ba'i phyir tshes lnga'am bcu la sogs pa la yid du 'ong ba'i gnas su slob ma dang lhan cig tu rdo rje slob dpon gyis 'jam pa'i gdan la rdo rje skyil krung gis shar du mngon par phyogs nas
<p>155b</p>
<p>155b.1</p>'dug ste/ skad cig gcig gam yang na bskyed pa'i rim pas yan lag drug gi cho gas yi dam gyi lha'i bdag nyid du bsgom par byas la/ zhing skyong la 'chad par 'gyur ba'i rim pas gtor ma sbyang ba la sogs pa'i cho gas bsgrubs nas sngags kyi rkang pa 'di rnams kyis sbyin par bya'o/ /
<p>155b.2</p>de la gal te grong khyer gyi ming yi ge dang mnyam po yin pa de lta na ni/ yi ge rnams kyis thog ma dang tha mas de'i ming ngo / /yang na mi mnyam par gyur pa'i yi ger gyur pa de lta na ni thog ma dang bar ma dang tha ma'i yi ge rnams kyis zhing skyong gi ming shes par bya'o/ /de la sngags kyi rkang pa rnams ni/ 
<p>155b.3</p>oM AHhuM hoH// a mu kA ya sa pa ri wA ra i daM ba liM/ gan+d+haM/ puSh+paM/ d+hU paM/ pra dI paM/ a k+Sha taM/ da dA ma he sa pa ri wA ra shI g+h+raM A gats+tsha/ dzaHhUM baM hoHi daM ba liM/ gr-ih+Na n+tu/ kha dan+tu/ pi wan+tu/ sa pa ri wA ra sarba satwA nAM/ shAM tiM/ puSh+TiM/ rak+ShA wa ra Na gu p+tiM ku rba d+hu/ i daM s+thA naM t+ya ga twa/ ma he
<p>155b.4</p>maN+Dal b+hu myAM tiSh+Tha/ hUM hUM phaT/ badzar d+hA ra A d+nyA pa ya ti swA hA/ zhes bya ba'o/ /de nas gnas bsrung ba la sogs pa bya'o/ /de la dpral ba dang mgrin pa dang snying ga dang lte ba dang gsang gnas dang gtsug tor gyi 'khor lo la rim pa ji lta bas dkar po dang dmar po dang nag po dang / ser po
<p>155b.5</p>dang / ljang gu dang kha dog sngon po'i bdag nyid du gyur pa'i oM AHhuM hoHhaM k+ShaH/ rigs drug gi sa bon gyi yi ger bsgom par bya'o/ /de nas yi ge rnams yongs su gyur pa las de rnams kyi kha dog dang mthun pa'i zla ba'i dkyil 'khor dang nyi ma dang / sgra gcan dang dus kyi me dang ye shes dang
<p>155b.6</p>nam mkha'i dkyil 'khor bsams la/ de rnams kyi steng du yang snga ma bzhin du sa bon de rnams bsgom par bya ste/ phyi nas de rnams yongs su gyur pa las dpral ba la sogs pa'i rtsa'i dkyil 'khor rnams ni rdo rje'i rang bzhin du gyur par bsam par bya'o/ /de la 'khor lo re re'i rtsa ji
<p>155b.7</p>tsam yod pa rtse mo de rnams kyi bdag nyid du gyur pa'i rdo rje rnams zhes bya bar shes par bya'o/ /de bzhin du phrag pa g.yas pa dang g.yon pa la ka'i sde ring po dang thung ngu dang / gru mo g.yas dang g.yon pa la tsa'i sde ring po dang thung ngu dang / de bzhin du lag ngar gyi tshigs gnyis la Ta'i
<p>156a</p>
<p>156a.1</p>sde ring po dang thung ngu dang / brla gnyis kyi tshigs la pa'i sde ring po dang thung ngu dang / pus mo'i tshigs gnyis la ta'i sde thung ngu dang ring po dang / de bzhin du mgul pa gnyis kyi tshigs la sa'i sde yi ge sum cu'i bdag nyid du gyur pa thung ngu dang ring po bsgom par bya'o/ /
<p>156a.2</p>de la ka'i sde yi ge thung ngu dang ring po sum cu ni bstan par bya ste/ de de nyid kyis tsa'i sde la sogs pa shes par bya'o/ /ka kha ga g+ha nga / ki khi gi g+hi ngi/ k+R-i kh+R-i g+R-i g+h+R-i ng+R-i/ ku khu gu g+hu ngu / kl-i kh+l-i gl-i g+h+l-i ng+l-i/ kaM khaM gaM g+haM daM/ zhes bya ba ni yi ge thung ngu sum cu/ kA khA gA g+hA ngA/ kI khI gI g+hI ngI/ 
<p>156a.3</p>kr-I kr-I gr-I g+h+r-I ng+r-I/ kU khU gU g+hU ngU / kl-I kh+l-I gl-I g+h+l-I ng+l-I/ kAM khAM gAM g+hAM ngAM/ zhes bya ba ni ring po sum cu'o/ /yi ge de rnams yongs su gyur pa las tshigs bcu gnyis la rtse mo sum cu'i bdag nyid du gyur pa'i rdo rje de rnams bsgom par bya'o/ /de bzhin du sor mo'i tshigs re re la yi ge ka la
<p>156a.4</p>sogs pa thung ngu dang ring po drug drug yongs su gyur pa las rdo rje rtse mo bdun pa tshigs bcu drug la bsgom par bya'o/ /de bzhin du rna ba g.yon pa dang g.yas pa la a A yongs su gyur pa las rdo rje rtse gsum pa bsgom par bya'o/ /rim pa de bzhin du e ai sna bug dag la'o/ /a Ar
<p>156a.5</p>mig ngag la'o/ /o au lce dang lce chung dag la'o/ /al Al rdo rje dang gsang ba la'o/ /aM aHyongs su gyur pa las yid kyi dbang po dang rtsa dung can ma la rtse mo gsum pa'i rdo rje bsgom par bya'o/ /de bzhin du gtsug tor dang spyi bo la ha hA yongs su gyur pa las rdo rje rtse lnga pa'o/ /
<p>156a.6</p>lce dang rkan la ya yA dang lag pa'i mthil gnyis la ra rA dang / rkang pa'i mthil gnyis la wa wA dang / bshang lam gyi g.yas g.yon du la lA yongs su gyur pa las/ rdo rje de rnams shes par bya'o/ /de ltar rdo rje sku'i bdag nyid bsgom par byas la/ de nas rdo rje de rnams las
<p>156a.7</p>rdo rje 'od zer sngon po dang ljang gu dang nag po dang dmar po dang ser po dang dkar po spros nas steng 'og la sogs pa'i phyogs bcu na gnas pa'i bdud kyi tshogs bsreg par bya'o/ /de nas bdud bsreg par bya ba'i phyir sngags 'di brjod par bya'o/ /oM AHhUM hoHhaM k+ShaHhraH 
<p>156b</p>
<p>156b.1</p>hraHhraHhraHra ra ra ra/ badzra na la/ sarba A ba ra Na d+ha rmA pra la ya swa b+hA wa/ sarba mA ra kA yi ka big+h+nA ya kA di ni/ da sha di ka ga tA nAM kA ya wA ka tsi t+tA ni/ da sha da ha/ pa tsa pa tsa/ b+ha smiM ku ru ku ru h+'aM hUM phaT phaT swA hA zhes bya'o/ /de nas de rnams phyir mi ldog pa'i
<p>156b.2</p>phyir srung ba'i 'khor lo bsgom par bya'o/ /dang por yi ge yaM las byung / /rlung gi dkyil 'khor gzhu bzhin du/ /steng 'og hUM yig rdo rje gnyis/ /rgyas btab nag por bsgom par bya'o/ /de bzhin raM las byung ba yi/ /me yi dkyil 'khor gru gsum pa/ /rang skyes rin chen
<p>156b.3</p>gnyis kyis ni/ /rgyas btab mdog dmar bsam par bya'o/ /yi ge baM las byung ba yi/ /chu yi dkyil 'khor zlum po ste/ /war skyes pad+ma gnyis kyis ni/ /steng 'og kha sbyar dkar po'o/ /yi ge laM las byung ba yi/ /sa yi dkyil 'khor gru bzhi pa/ /la skyes 'khor
<p>156b.4</p>lo gnyis kyis ni/ /sbyar ba kha dog ser po'o/ /de nas dkyil 'khor bzhi po de/ /yongs su gyur pas gzhal yas khang / /bsgom bya de yi phyi rol du/ /sa dang nam mkha' sbyar ba'i bar/ /ra ba lnga po bsgom par bya/ /'og tu rdo rje'i sa gzhi dang / /steng du mnga' yi dra
<p>156b.5</p>ba'o/ /gzhal yas khang dbus pad+ma'am/ /rtsibs brgyad 'khor lo bsam par bya/ /de yi lte bar nyi ma dang / /zla ba sgra gcan bsgom par bya/ /de steng bdud dang lha chen po'o/ /g.yas g.yon zhabs kyis mnan par bsam/ /zhal bzhi pa dang shin tu 'jigs/ /phyag ni
<p>156b.6</p>nyi shu drug pa'o/ /g.yas phyogs rdo rje ral gri dang / /rtse gsum pa dang gri gug dang / /mda' dang rdo rje lcags kyu dang / /cang te'u dang ni tho ba dang / /'khor lo mdung dang dbyug pa dang / /de bzhin du ni dgra sta'o/ /g.yon phyogs phyag na mtshon cha ni/ /rim pa ji bzhin shes par
<p>156b.7</p>bya/ /rdo rje dril bu phub dag dang / /kha T+wAM ga dang ban+b+ha dang / /gzhu dang de bzhin zhags pa dang / /rin chen pad+ma dkar po dang / /dung dang de bzhin me long dang / /lcags sgrog tshangs pa'i mgo bo'o/ /g.yas dang g.yon pa'i phyag gnyis kyis/ /glang chen pags pa 'dzin pa'o/ /
<p>157a</p>
<p>157a.1</p>'khor lo snyan cha nor bu dang / /ska rags phyag gdub la sogs pa'i/ /rgyan rnams kun gyis brgyan pa ni/ /bdag nyid rdo rje shugs su bsgom/ /de yi snying ga'i dkyil du ni/ /nyi ma'i dkyil 'khor bsam par bya/ /de steng ha dang ya dang ra/ /wa dang la ni brtsegs par bsam/ /de
<p>157a.2</p>rnams nang nas ha las byung / /gtsug tor rgyal po zhal gsum pa/ /phyag drug g.yas brkyang sku mdog sngo/ /rna ba g.yon nas spro bar bya/ /phyag na rdo rje gri gug dang / /de bzhin g.yas su dgra sta'o/ /g.yon pa'i phyag na dril bu dang / /thod pa tshangs pa'i mgo bo'o/ /steng phyogs nyi ma'i dkyil
<p>157a.3</p>'khor la/ /bsrung ba'i phyir ni dgod par bya/ /hA yig ring las byung ba yis/ /sum+b+ha sku mdog ljang gu'o/ /zhal gsum pa dang phyag drug pa/ /rna ba g.yas nas spro bar bya/ /g.yas pa'i phyag na gri gug dang / /de bzhin rdo rje dgra sta'o/ /g.yon pa'i phyag na thod pa dang / /dril bu tshangs pa'i
<p>157a.4</p>mgo bo'o/ /sa 'og gnas ni bsrung ba'i phyir/ /g.yas brkyang nyi mar dgod par bya/ /de bzhin ya las byung ba yi/ /bgegs mthar byed ni sku mdog nag /zhal gsum pa dang phyag drug pa/ /nag dang dkar po dmar po'i zhal/ /g.yas pa'i phyag na ral gri dang / /gri gug dang ni rtse gsum
<p>157a.5</p>pa'o/ /g.yon pa'i dang po'i phyag na phub/ /thod pa dang ni kha T+wAM ga'o/ /shar phyogs zla ba'i dkyil 'khor ram/ /yang na nyi ma'i dkyil 'khor la/ /sna yi bu ga g.yon pa las/ /spros nas g.yas brkyang dgod par bya/ /de bzhin yA las byung ba yi/ /dbyug pa sngon po zhal gsum pa/ /phyag
<p>157a.6</p>drug pa dang g.yas brkyang pa/ /sku mdog nag po bsam par bya/ /phyag mtshan la sogs thams cad ni/ /bgegs mthar byed bzhin shes par bya/ /sna bug g.yas pa nas spros nas/ /me mtshams nyi ma la ni dgod/ /r-i las shes rab mthar byed ni/ /zhal gsum pa dang phyag drug
<p>157a.7</p>pa/ /mda' dang rdo rje lcags kyu dang / /cang te'u g.yas pa'i phyag na'o/ /gzhu dang rdo rje zhags pa dang / /g.yon pa'i phyag na nor bu'o/ /sku mdog dmar po g.yas brkyang pa/ /lho phyogs nyi mar bsam par bya/ /de bzhin r-I las byung ba yi/ /g.yas pa'i mig las 'dod rgyal po/ /shes
<p>157b</p>
<p>157b.1</p>rab mthar byed phyag sogs bzhin/ /spros nas bden bral mtshams su dgod/ /yi ge wu las byung ba yi/ /pad+ma mthar byed sku mdog dkar/ /zhal gsum pa dang phyag drug pa/ /kha yi sgo las spro bar bya/ /g.yas kyi phyag na thod pa dang / /mdung dang de bzhin rtse gsum pa'o/ /g.yon
<p>157b.2</p>gyi phyag na pad+ma dang / /me long dang ni phreng ba'o/ /byang phyogs zla ba'i dkyil 'khor la/ /g.yas brkyang bas ni dgod par bya/ /yi ge wU las skyes pa yi/ /pad+ma mthar byed bzhin mi g.yo/ /dri chu'i sgo las spros nas ni/ /dbang ldan mtshams su dgod par bya/ /yi ge l-i las
<p>157b.3</p>skyes pa yis/ /gshin rje mthar byed sku mdog ser/ /zhal gsum pa dang phyag drug pa/ /bshang ba'i sgo nas spro bar bya/ /g.yas kyi phyag na 'khor lo dang / /dbyug pa dang ni rdo rje'o/ /g.yon par dung dang lcags sgrog dang / /de bzhin rdo rje dril bu'o/ /nub kyi phyogs su nyi
<p>157b.4</p>ma la/ /yang na zla ba'i dkyil 'khor la/ /g.yas brkyang ba yi bzhugs stabs kyis/ /bsrung ba'i phyir ni dgod par bya/ /yi ge l-I las skyes pa yi/ /stobs chen gshin rje mthar byed bzhin/ /rdo rje gtsug tor lam las ni/ /rlung gi mtshams su dgod par bya/ /gzhal yas khang gi
<p>157b.5</p>phyi rol du/ /bsrung phyir lha rnams spro bar bya/ /snying gar nyi ma de nyid la/ /nga nya Na na ma bsam mo/ /de rnams yongs su gyur pa las/ /tshangs pa la sogs spro bar bya'o/ /rang gi nus tshad shes nas ni/ /phyogs skyong la sogs spro bar bya/ /de nas sa yi cho ga ni/ /rnal 'byor pas ni bsam
<p>157b.6</p>par bya/ /rang snying zla ba'i dkyil 'khor la/ /la yig ser po bsgom par bya/ /de nas bskyed pa'i 'khor lo ni/ /kha dog ser po rtsibs brgyad pa'o/ /de yongs gyur las sa'i lha mo/ /zhal gsum pa dang phyag drug pa'o/ /kha dog ser po rgyan gyis brgyan/ /g.yas pa'i phyag na 'khor lo
<p>157b.7</p>dang / /dbyug pa rdo rje 'dzin pa ste/ /g.yon pa'i phyag na dung dang ni/ /lcags sgrog rdo rje dril bu'o/ /de ltar dam tshig sems rdzogs nas/ /ye shes sems dpa' dgug par bya/ /de dang lhan cig ro mnyam nyid/ /byas nas mchod pa brtsam par bya/ /dri dang me tog la sogs kyis/ /mchod
<p>158a</p>
<p>158a.1</p>pa'i rdzas kyis mchod par bya/ /oM lAM AHhUM hoHba sun+d+ha ri sarba bud+d+ha dza na ni/ sarba sa twA pa kA ri Ni/ badzra twA Ad+nyA pa ya ti/ shIM g+h+raM A gats+tsha/ A gats+tsha/ i daM gan+d+haM/ puSh+paM/ d+hU baM/ pra dI paM/ nai be t+yaM/ pha lA k+Sha taM/ da dA mi ta ba hwa me ba gr-i h+na gr-i h+na gr-ih+na swA hA zhes bya ba'i mchod pa'i sngags so/ /
<p>158a.2</p>de nas dkyil 'khor gyi gnas kyi phyir gsol ba 'debs par byas la/ gshegs su gsol bar bya'o/ /maN+Dal la ar+Tha/ ma mas+thA naM da dA/ sarba satwA nAM shAn+tiM/ puSh+TiM kr-i twA shu b+ha cit+ta na/ i daM s+thA nAM h+ya ka twa/ a pa ras+thA naM gats+tsha gats+tsha swA hA/ zhes bya ba ni gsol ba 'debs pa dang gshegs su
<p>158a.3</p>gsol ba'i sngags so/ /de ltar sa'i lha mo la mchod pa la sogs pa byas nas/ yi dam gyi lha la mchod par bya ste/ de nas khro bo'i rgyal po la sogs pa rnams la gtor ma sbyin par bya'o/ /de ltar gtor ma'i cho ga 'di yin te/ /rang gi mdun du ya yig ni/ /kha dog nag po
<p>158a.4</p>bsgom par bya/ /de las skyes pa'i khru phyed tsam/ /rlung gi dkyil 'khor gzhu lta bu/ /de steng yi ge raM las byung / /me yi dkyil 'khor gru gsum pa/ /de steng ka yi yi ge'am/ /yang na a yig bsam par bya/ /de las skyes pa'i b+han+b+ha ni/ /dum bu gcig pa bsam par bya/ /bdud rtsi
<p>158a.5</p>lnga dang stobs lnga yi/ /de yi nang du sa bon bsam/ /de las skyes pa'i bdud rtsi lnga/ /stobs lngar gtor rdzas bsam par bya/ /de nas lag pa g.yon pa dang / /yi ge oM gyis sbyang bar bya/ /lag pa g.yas dang AHyig gis/ /rdzas de nyid ni spel bar bya/ /lag pa gnyis kyis bkab nas
<p>158a.6</p>ni/ /yi ge hUM gis 'bar bar bsam/ /nam mkha' lding gi phyag rgya dang / /yi ge hoHyis bdud rtsir bya/ de ltar bsgrub par byas nas ni/ /khro bo la sogs rnams la sbyin/ /'jig rten gsum las rnam rgyal ba'i/ /phyag rgya haM yig gis dgug ste/ /gtsug tor la sogs khro bo bcu/ /gtor ma de
<p>158a.7</p>yis tshim par bya/ /sngon du rigs bzhi'i sa bon ni/ /rnal 'byor pa yis brjod par bya/ /de nas khro bo bcu yi ming / /'khor dang lhan cig brjod pa'o/ /gtor ma 'di dang dri me tog /spos dang mar me mi zad pa/ /sbyin te de rnams 'khor dang bcas/ /byon nas myur bar gtor ma 'di/ /zungs
<p>158b</p>
<p>158b.1</p>shig zo zhig 'thungs shig brjod/ /de nas dzaHhUM baM hoHrnams/ /rnal 'byor pas ni brjod par bya/ /tshim nas sems can thams cad la/ /zhi dang rgyas pa bsrung bar gyis/ /de nas ho dang hUM dang phaT/ /rdo rje sems dpa'i snang ba dang / /tha mar yi ge swA hA ni/ /rnal 'byor pas ni brjod par
<p>158b.2</p>bya/ /de la sngags ni 'di yin te/ /oM AHhUM hoH/ uSh+NI Sha sum+b+ha ni sum+b+ha/ big+h+nAn+ta ka /nI la daN+Da/ pradz+nyAn+ta ka/ Tak+ki rA dzA/ pad+ma'ata ka/ A tsa la/ ya mAn+ta ka /ma hA ba le b+h+yaHsa pa ri wAr re b+h+yaHsa pa ri wA re b+h+yaHi daM bi laM/ gan+d+haM/ puSh+paM/ d+hU paM/ dI paM/ a k+Sha taM/ da dA me hi/ te tsA ga t+ya sa pa ri wA rAHshI
<p>158b.3</p>g+h+raM i daM bi laM/ gr-ih+nan+tu/ khA dan+tu/ pi wan+tu dzaHhUM baM hoHsaM g+t+r-ip+tAHsarba satwA nAM/ shIn+taM/ puSh+tiM/ rak+Sha A ba ra Na gu p+tiM/ kurba n+tu h+'aM hUM phaT/ badzra d+ha ra Adz+nyA pa ya ti swA hA/ zhes bya ba'o/ /cho ga 'di yis lha rnams dang / /phyogs skyong gza' dang klu rnams dang / /'byung po rnams la gtor ma ni/ /gri gug
<p>158b.4</p>ral gri rin chen dang / /pad+ma'i 'khor lo'i phyag rgya yis/ /byin nas gshegs su gsol bar bya/ /lag pa'i rgyab dang se gol gsum/ /k+Sha yig gis ni gshegs su gsol/ /de ltar thams cad byas nas ni/ /de nas sa ni brko bar bya/ /chu'am rdo ba'i bar du ni/ /brkos
<p>158b.5</p>nas zug rngu shes par bya/ /gal te sol ba rwa byung na/ /slob dpon bdag nyid 'chi bar 'gyur/ /de nas rin chen dung byung na/ /dge ba'i las ni 'grub par byed/ /gal te sa rde dkar yin na/ /sa de nyid kyis dgang bar bya/ /yang na sa dkar gzhan ma dang / /tsan+dan shel dang
<p>158b.6</p>skyur ba dang / /lhan cig bsres nas dgang bar bya/ /sngon du sa gzung dus su ni/ /rtse lnga la sogs phyag rgya dang / /yi ge hUM hUM la sogs ni/ /rkang pa g.yon dang g.yas la bsam/ /de nas sa dbus la sogs bcag /dri dang me tog la sogs kyis/ /sa yi lha mo mchod par
<p>158b.7</p>bsam/ /de la ar+g+ha sbyin pa'i sngags ni/ oM AHhUM hoHzhes bya ba'o/ /sngags 'di yis shel gyi snod nas ar+g+ha bzung nas sa'i lha mo la dbul bar bya'o/ /sngon du spyan 'dren pa'i sngags ni/ /oM laM hUM badzra b+hUM mi tiSh+Tha ma tsa la huM hUM phaT badzra d+ha ra Adz+nyA pa ya ti swA hA/ zhes pa'i sngags
<p>159a</p>
<p>159a.1</p>kyis spyan drangs nas ar+g+ha la sogs pa dbul bar bya'o/ /de nas nya gro d+ha'i shing gis sor bcu gnyis tsam du phur bu bcur byas nas phyogs skyong bcu la gdab par bya/ /de nas phyogs bcu la gnas pa'i bgegs la sogs pa rnams bkug nas/ de rnams ni snying
<p>159a.2</p>ga la sogs par khro bo'i rgyal po rnams 'og nas rtse gsum du bsams nas mnan par bsgom mo/ /de la sngags 'di brjod par bya ste/ oM AHhUM hoHhaM k+ShaHhUM hUM hUM phaT phaT phaT/ badzra kI la ya kA ya wA ka tsit+ta dz+nyA na a d+hi pa ti Sha Ta mu kha/ ShaT b+hu dza ya Sha Ta tsa ra Ne/ sarba big+h+nAM bi nA ya kA
<p>159a.3</p>di du Sh+TA naM/ kA ya wA ka tsit+ta dz+nyA nA naM/ kI la ya kI la ya huM hUM phaT phaT/ ces bya ba ni phur bu 'debs pa'i sngags so/ /de nas brdung ba'i sngags ni/ oM l+l-IHbadzra mung+ga ra mA rA d+hI nAM shi rA si kaN+The hr-i da ye nA bau gu h+ye i na te/ badzra kI la kA na A ko Ta ya A ko Ta ya/ k+ShaM k+ShAM k+ShiM k+ShI k+Sh+R-i k+Sh+R-i
<p>159a.4</p>k+ShuM k+ShUM k+Sh+l-i k+Sh+l-I hUM hUM hUM phaT phaT phaT/ ces bya'o/ /de nas rnam par rgyal ba'i bum pa la sogs pa la mchod pa byas nas sngags 'dis byin gyis brlab pa byas nas dkyil 'khor gyi dbus su dgod par bya'o/ /oM haM h+'aM hiM hIM hriM hr-IM huM hUM h+lI/ badzra pad+ma a mr-i ta g+ha Te su bi shud+d+ha d+ha rma d+hA tu swa
<p>159a.5</p>b+hA wa sarba d+harmA na su bi shud+d+ha d+ha rma d+hA tu swa b+hA wAM ku ru ku ru swA hA zhes bya ba ni/ byin gyis brlab pa'i sngags so/ /slar yang dri la sogs pa byin nas/ dkyil 'khor gyi dbus su dgod par bya'o/ /de nas thig skud la lha mo rnams dgod par byas la/ dri la sogs pas mchod pa byas nas
<p>159a.6</p>byin gyis brlab pa'i sngags 'di brjod nas/ slar yang mchod pa la sogs ni/ /byin nas thig skud gdab par bya/ /sta gon cho ga brtsam par bya/ /de la sngon du slob mas ni/ /maN+Dal la sogs thams cad bya/ /khrus dang dkar po'i gos gyon nas/ /dkyil 'khor sa ru gzhug par
<p>159a.7</p>bya/ /de nas de la dag pa'i phyir/ /slob dpon gyis ni so shing sbyin/ /u du m+WA ra'am 'o ma'i shing / /skyes pa'i sor ni bcu gnyis la/ /mchod pa la sogs byas nas ni/ /shar du mngon phyogs la sbyin no/ /de la so shing byin gyis brlab pa'i sngags 'di yin te/ oM AHhUM
<p>159b</p>
<p>159b.1</p>hoHhaM k+ShaHbadzra dan+ta kASh+Tha/ tsa tu ra bi mok+Sha mu kha shud+d+hi swa b+hA ba kA ya pA ka tsit+ta dz+nyA na mu kha dan tA di ma laM bi sho d+ha ya bi sho d+ha ya swA hA/ zhes bya ba'o/ /slob mas so dag byas nas ni/ /dkyil 'khor la ni dor bar bya/ /mgo bo gang gis gang du lhung / de la gnas pa'i las grub pa'o/ /de nas
<p>159b.2</p>slob ma bsrung ba'i phyir/ /spyi bo mgrin pa snying ga dang / /lte ba gsang ba gtsug tor du/ /oM AHhUM hoHhaM k+ShaH ni/ rigs drug pa ni dgod par bya/ /phyi nas de la sngags 'di yis/ /rdo rje sems dpa' bskul bar bya/ /de las sngags kyi rkang pa rnams ni/ /oM a A aM
<p>159b.3</p>AHbadzra satwA/ ma hA su kha/ badzra kA la tsa kra/ shI Sh+ya s+ya/ a b+hi mu kho b+ha ba/ san du Sh+To b+ha wa/ ba ra do b+ha ba/ kA ya wA ka tsit+ta ad+hi Sh+ThA na ku ru ku ru swA hA/ zhes pa'o/ /de nas dkyil 'khor dbus su ni/ /bum pa rnam par rgyal ba dgod/ /shar dang nub dang lho dang byang / /rdo rje thig skud sa tshon snod/ /
<p>159b.4</p>rdo rje dril bu rim pas dgod/ /de nas bzang ngan shes pa'i phyir/ /lho yi phyogs su nyal sa ni/ /byas na sa byin gyis brlab par bya/ /byin gyis brlab pa'i sngags ni/ oM hoHbadzra ka ma la da la gar+b+he sha y+Ye badzra su kha ma hA ni drAM ka ro mi ya thA ta thA ga ta na kr-i tA haHhaHswA hA zhes bya'o/ /de nas nub phyogs
<p>159b.5</p>mgo bo dang / /shar du rkang pa bstan par bya/ /bsgom pa la sogs stobs kyis ni/ /rmi lam bzang ngan blta bar bya/ /gal te sangs rgyas byang chub sems/ /lha mo rnams ni phyag mtshan bsnams/ /gling bu Da ru la sogs ni/ /mthong ba dag par 'grub par 'gyur/ /yang na rdo rje mkha' 'gro dang / /
<p>159b.6</p>gri gug thod 'dzin mkha' 'gro ma/ /bgegs dang log 'dren la sogs bcom/ /mthong na de bzhin bzang po yin/ /de nas cung zad mi mthong na/ /de ni 'bring por shes par bya/ /de nas bdud kyi rigs rnams ni/ /ltogs dang bkres dang lus skam pa/ /lag na mthong ba gri gug 'dzin/ /
<p>159b.7</p>skyes bu mkhas pa rnams la ni/ /co 'dri byed pa mthong na ni/ /de ni shin tu mi dge ba'o/ /mthong ma thag tu nyal sa ni/ /dor nas mchod pa la sogs brtsam/ /de rnams la ni sngags 'di yis/ /gtor ma dag par byas nas sbyin/ /de la gtor ma sbyang ba'i sngags ni/ oM phreM badzra
<p>160a</p>
<p>160a.1</p>DA ki nI badzra d+hA t+thI shwa ri ga ga na swa b+hA ba sarba dra bya bi sho d+ha ni sarba dra bya Ni bi sho d+ha ya hUM phreM phaT/ ces bya ba ni bgegs la sogs pa nyams pa'i phyir gtor ma sbyang ba'i sngags so/ /de nas spyan 'dren pa'i sngags ni/ /oM ha hA hi hI badzra b+h+rai ra ba A kaR+Sha ya A kAR+Sha ya pra be sha ya pra be sha ya
<p>160a.2</p>ban+d+ha ya/ ban+d+ha ya/ to Sha ya to Sha ya/ dzaHhUM baM hoHsarba DA kI nI n+'aM hr-i da yaM huM hUM phreM phreM phaT ces bya ba'o/ /de nas rdo rje phyag rgya dang / /snga ma bzhin du sngags rnams kyis/ /rdo rje mkha' 'gro ma rnams la/ /sngon bzhin gtor ma la sogs sbyin/ /de rnams kyis kyang khyer nas ni/ /dur khrod sa ru za
<p>160a.3</p>bar bsam/ /de nas slar yang srung 'khor lo/ /rnal 'byor pas ni bsgom par bya/ /slar yang bcom ldan rdo rje shugs/ /bdag nyid du ni bsam par bya/ /slar yang 'khor lo drug la ni/ /rigs pa'i sa bon dgod par bya/ /de nas bdag la dbang bskur phyir/ /sngags kyi rkang
<p>160a.4</p>pa brjod par bya/ /oM haM hAM hiM hIM hr-iM hr-IM huM hUM h+l-iM h+l-iM A I r-i sU l-I badzra DA ki n+yo badzra a mr-i ta g+ha Tai rA b+hi Shiny+tsa tu mAM swA hA/ zhes bya ba ni chu'i dbang la sogs pa gsol ba 'debs pa'i sngags so/ /oM aM iM riM uM liM sarba bu d+h+ha badzra mu ku TaM ma ma pany+tsa bu d+d+ha t+ma kaM ban+d+ha yan+tu huM hUM phaT ces bya ba ni cod pan
<p>160a.5</p>gyi sngags so/ /oM a A aM aH ha hA haM haH phreM hoHsarba pA ra mi tA ma ma badzra baT+TaM ban+d+ha yan+tu huM hUM phaT/ ces bya ba ni dar dpyangs kyi sngags so/ /oM huM heHbidz+nyA nadz+nyA na swa b+hA we ka ru NA pradz+nyA a t+ma ke /badzra badzra g+haN+Te sa bye ta ra ka ra yorma ma badzra satwaHsa pra dz+nyi da dA tu huM hUM phaT/ ces bya ba ni rdo rje dril bu
<p>160a.6</p>la'o/ /oM a A e ai ar Ar o au a la A la aM aHsarba bo d+hi satwAHsatwaH sa b+hA R+YAHsarba dA sarba kA mo pa b+hi gaM badzra pra taM ma ma da dAn+tu sA hA/ rdo rje brtul zhugs la'o/ /oM ha hA ya yA ra rA wa wA la lA sarba kro d+ha rA dzAHsa b+ha R+YA mai trI ka ru NA mu di to pe k+ShA sarba sa ma tA swa b+hA waM badzra pU naM
<p>160a.7</p>ga maM nA ma me da da n+tu huM hUM phaT/ ces bya ba ni ming gi'o/ /oM e waM pad+ma badzra tsi h+nau pra dz+nyo pA yau maN+Dal la a d+hi pa ti badzra su la dz+nyA nAM gaM ma ma da da tAM haM haHhUM phaT/ ces bya ba ni rjes su gnang ba la'o/ /de ltar dbang bdun thob pa'i phyir/ /rnal 'byor pas ni gsol ba 'debs/ /
<p>160b</p>
<p>160b.1</p>sngags kyi rkang pa brjod nas ni/ /bdag nyid dbang bdun bskur bar bsam/ /de nas dbang bdun thob nas ni/ /rnal 'byor pas ni nga rgyal bzung / /de la dbang bdun gyi nga rgyal 'dzin pa'i sngags ni/ oM sarba ta thA ga ta sap+ta a b+hi She ka sap+ta b+hu mi prAb+to haM zhes bya'o/ /de
<p>160b.2</p>nas bum pa gsang ba dang / shes rab ye shes dbang gi phyir/ /sngags kyi rkang pa 'di rnams kyis/ /rnal 'byor pas ni gsol ba 'debs/ /oM oM pra dz+nyo pA yau ka la sha a b+hi She kaM me da da tAM huM hUM phaT/ ces bya ba ni bum pa'i dbang la gsol ba 'debs pa'i sngags so/ /oM AH 
<p>160b.3</p>pra dz+nyo pA yau gu h+ya a b+hi She kaM med da tAM huM hUM phaT/ ces bya ba ni gsang ba la'o/ /oM huM pra dz+nyo pA yau badzra sa twa bi shwa mA ta rau pra dz+nyA dz+nyA na a b+hi She kaM me da dA tAM huM hUM phaT/ ces bya ba ni shes rab ye shes la'o/ /de ltar gsol ba btab nas ni/ /bdag nyid dbang ni thob par bsam/ /sngags
<p>160b.4</p>kyi rkang pa 'di rnams kyis/ /de nas nga rgyal 'dzin par bya/ /oM oM badzra satwe na badzra ka la sha a b+hi She ke na a b+hi Shi k+to badzra satwa pu tro a tsa lA b+hU mi lab+d+ho haM/ zhes bya ba ni bum pa'i dbang gi nga rgyal lo/ /oM AHbadzra sa twe na gu h+ya a b+hi She ke na a b+hi Shi k+to/ badzra sa twa yu ba rA dzo na bab+hu mi
<p>160b.5</p>lab+d+ho haM/ zhes bya ba ni gsang ba'o/ /oM hUM badzra satwe na pradz+nyA dz+nyA na na a b+hi She k+to na a b+hi twa dwi tI ya badzra d+ha ro haM d+harma me g+hA b+hU mi la b+d+ho haM/ zhes bya ba ni shes rab ye shes la'o/ /de ltar nga rgyal 'dzin nas ni/ /bla na med pa 'thob pa'i phyir/ /sngags kyi rkang pa 'di rnams kyis/ /gsol
<p>160b.6</p>ba btab nas thob par bsam/ /oM ho prodz+nya pA ya At+ma kaM badzra satwa mahA mu drA dz+nyA na ab+hi She kaM ma pra yats+tsha/ oM AHhuM hoM phaT/ ces bya ba ni gsol ba 'debs pa'i sngags so/ /de nas dbang bzhi thob par bsam nas/ /rdo rje sems dpa'i nga rgyal 'dzin pa'i phyir sngags 'di brjod par
<p>160b.7</p>bya ste/ oM ho d+harma d+hA twa ak+Shar tsa tur+tha a b+hi She ke na a b+hi She karto badzra satwe na at+ma na a haM dwi tI yo dwA da sha b+hU mi lab+d+ho haM badzra sa two ma hAr+thAH pa ra ma ak+Sha raH trai lokya bi dza yaHkA la tsa kro b+ha ga wan e waM kA raH/ zhes bya ba ni/ dbang bzhi pa thob pa'i nga rgyal lo/ /cho ga de bzhin du phyag rgya drug
<p>161a</p>
<p>161a.1</p>la sogs pa'i sngags rnams ni/ dri ma med pa'i 'grel pa las shes nas rnal 'byor pas byin gyis brlab pa'i phyir brjod par bya'o/ /de nas slar yang mtshan ma ni/ /slob ma yang ni slob dpon gyis/ /dge ba mthong bar gyur nas ni/ /de nas thig gdab pa la sogs pa
<p>161a.2</p>brtsams nas shar du dgod par bya'o/ /oM A IM rI UM lIM badzra sU tra sar+b+ba d+ha rmai ka sar+b+ba d+ha rmai ka A kA ra swa b+hA wAn ku ruku ru swA hA/ zhes bya ba'o/ /de bzhin du rdul tshon gyi snod rnams la sangs rgyas thim par byas nas/ dri la sogs pas mchod par byas te/ de nas sngags 'di brjod par bya'o/ /oM oM
<p>161a.3</p>iM riM uM liM su bi shud+d+ha da ny+tsa skan+d+ha swa b+hA wa pany+tsa skan+d+ha na su bi shud+d+ha d+harmA na ku ru ku swA hA/ sngags 'di bzlas brjod byas nas slar yang dri la sogs pas mchod pa byas nas sngags 'di brjod par bya ste/ oM hUM kro d+ha badzra sar+b+ba satwa ka ru Na Am+ta ka sarba d+ha rma e ka su kha swa b+hA wa sarba d+harmA badzra su kha swa b+hA
<p>161a.4</p>wAn ku ru ku ru swA hA/ zhes bya'o/ /de nas dri la sogs pa byin nas lho phyogs su dgod par bya'o/ /de nas rdo rje dril bu la mchod pa byas nas/ sngags 'di brjod par bya ste/ oM ho badzra g+ha N+Te sarba d+ha rma e ka pradz+nyA d+ha ni swa b+hA be sarba ka re sarba d+harmA pra bo d+ha ni sarba d+harmAn ni swa b+hA pe na pra bo d+ha ya swA hA/ zhes
<p>161a.5</p>bya'o/ /de ltar byin gyis brlabs nas byang phyogs su dgod par bya'o/ /de nas mchod pa la sogs pa dang slar yang gtor ma sbyin par bya/ /de la rgyas pa'i cho ga ni/ 'grel ba dri ma med pa las shes par bya'o/ /de ltar srung ba la sogs ni/ /byang nas thig skud gdab par bya/ /slob dpon dang ni
<p>161a.6</p>slob ma yis/ /shar dang nub tu mngon phyogs su/ /lag pa g.yon dang g.yas pa yis/ /thig skud bzung nas sngags 'di brjod/ oM AHhUM kA ya wA ka tsit+ta tai ka b+hu taHsarba d+hArmA e kA ka re Na badzra sarba satwo haM badzra b+hu myaM sU tra A mi hUM AHphaT/ ces bya ba ni/ thig skud rgyas par byas nas sngags
<p>161a.7</p>'di brjod par bya'o/ /de nas badzra sU trA e kA kA ra sa rU pe na dzaHdzaHdzaHsarba d+ha rmA na sU tra ya oM AHhoHhaM kAHphaT/ ces bya ba ni thig skud gdab pa'i dus su brjod par bya'o/ /de nas slob dpon gyis g.yon phyogs su skyil mo krung phyed byas la/ rkang pa g.yas pas la bzhag pa'i 'dug stangs dang / 
<p>161b</p>
<p>161b.1</p>slob ma de las bzlog pa'i rim pa'i 'dug stangs kyis tshangs pa'i thig gdab par bya'o/ /de bzhin du slob dpon lho nas mngon par phyogs pa dang / slob ma byang nas lho ru mngon par phyogs pas thig gdab par bya'o/ /de bzhin du mtshams dag pa'i phyir mtshams bzhi la thig gdab par
<p>161b.2</p>bya'o/ /de nas shar dang nub dang lho dang byang du cho ga 'di yis thig gdab par bya'o/ /sor gsum bdag nyid gyur pa yis/ /le tshe bcu drug rnams su bya/ /de rnams le tshe bzhi yis ni/ /sor bcu gnyis pos pad+ma'o/ /de yi sum cha lte ba ni/ /bcom ldan 'das kyi gdan yin no/ /
<p>161b.3</p>de yi phyi rol le tshe gcig /re khA gsum dang rdo rje phreng / /de nas phyed dang sor gcig gis/ /ra ba'i sa dang ka ba'o/ /de bzhin du ni sor bzhi pos/ /sangs rgyas rnams dang lha mo'i gdan/ /de bzhin dri sogs lha mo dang / /sna la sogs pa'i lha rnams kyi/ /sor bzhi pos
<p>161b.4</p>ni gdan yin no/ /sor gsum gyis ni rtsig pa'i sa/ /de yi phyed kyis rin chen gnas/ /dra ba dra ba phyed kyis/ /rtsig pa bzhin du shes par bya/ /bA ku li kra shir Sha ni/ de yi phyed kyis shes par bya/ /le tshe gnyis kyi sor drug gis/ /sgo yi mtshan nyid shes par bya/ /sgo
<p>161b.5</p>las gsum ldab gyur pa ni/ /sor bco brgyad ni rta babs so/ /de ltar thugs kyi dkyil 'khor la/ /thig gdab pa yi cho ga'o/ /de nas rang gi nus tshad ni/ /shes nas gsung sku'i dkyil 'khor ni/ /gal te bri bar 'dod gyur na/ /dri med 'grel las shes par bya/ 
<p>161b.6</p>de la mngon par dbang gi phyir/ /thugs kyi dkyil 'khor gcig pus chog /de ltar thig gdab byas nas ni/ /slar yang gtor ma sbyin par bya/ /de nas yo byad tshogs shes nas/ /de dang mthun par rdul tshon bya/ /nor bu rin chen la sogs dang / /de bzhin btags pa'i sa tshon
<p>161b.7</p>rnams/ /sA li la sogs rnams kyis kyang / /sa tshon dgye ba brtsam par bya/ /bcom ldan 'das kyi zhal rnams kyi/ /rnam par dag phyir shar dang lho/ /de bzhin nub dang byang du ni/ /rdul tshon dgye ba shes par bya/ /sa tshon dgye ba rdzogs nas ni/ /de nas sa bon
<p>162a</p>
<p>162a.1</p>la sogs dgod/ /rdul tshon dkyil 'khor bri ba la/ /sku gzugs bri bar mi rung ngo / /de bas na/ sa bon la sogs mtshan ma'am/ rnal 'byor bas ni bri bar bya/ /yang na de las byung ba yi/ /lte ba'i dbus su sa bon no/ /yi
<p>162a.2</p>ge hUM ni bri bar bya/ /yang na de las byung ba yi/ /rdo rje rtse gsum sngon po'o/ /de nas shar lho nub dang byang / /i ri li u bri bar bya/ /yang na ral gri rin chen dang / /'khor lo de bzhin pad+ma'o/ /yang na nyi ma'i 'khor lo la/ /nag po la sogs bri bar bya/ /de bzhin
<p>162a.3</p>du ni mtshams bzhi la/ /I rI lI U bri bar bya/ /yang na ral gri la sogs ni/ /zla ba la ni mtshan ma'o/ /de bzhin dbang po yul rnams kyi/ /sa bon mtshan ma shes par bya/ /shar sgo g.yas dang me yi mtshams/ /de bzhin lho nub bden bral du/ /nub dang rlung gi mtshams
<p>162a.4</p>dang ni/ /byang phyogs dang ni dbang ldan du/ /shar sgo'i g.yas dang nub kyi lhor/ /de bzhin lho sgo'i shar dang ni/ /de bzhin byang sgo'i nub tu ste/ /e ai a ra Ar al Al dang / /de bzhin o au bri bar bya/ /a A aM aH i ge rnams/ /nyi zla'i steng du bri bar bya/ /thabs kyi gdan
<p>162a.5</p>ni nyi ma dang / /shes rab ma yi zla ba'o/ /yang na rigs dang mthun pa yi/ /de yi mtshan ma bri bar bya/ /de nas sgo bzhi nyi ma la/ /ya ra wa la bri bar bya/ /yang na ral gri dbyug pa dang / /pad+ma de bzhin tho ba'o/ /sa bon la sogs bkod nas ni/ /de nas mchod pa la sogs
<p>162a.6</p>brtsam/ /shel gyi bum pa smin dang ldan/ /bcu ste dung phor bcu gcig pa'o/ /dkyil 'khor mdun du gnas byas te/ /rnal 'byor pas ni mchod par bya/ /sangs rgyas lnga dang lha mo lnga'i/ /sa bon bum pa'i nang du bsam/ /de las skyes pa'i mtshan ma rnams/ /mtshan
<p>162a.7</p>ma las byung lha mo lnga/ /de ltar dam tshig sems rdzogs nas/ /ye shes sems dpa' dgug par bya/ /de dang lhan cig ro mnyam nyid/ /byas nas chu yi bdag nyid bsam/ /de ltar bsgom par byas nas ni/ /de nas rang rang mtshan gyis mchod/ /de bzhin rang gi snying ga las/ /
<p>162b</p>
<p>162b.1</p>lha dang lha mo spro bar bya/ /spros nas dkyil 'khor gnas su ni/ /rnal 'byor bas ni bzhugs par bsam/ /ye shes sems dpa' bkug nas ni/ /dkyil 'khor du ni thim par bsgom/ /de bzhin sku gzugs la sogs la/ /de nyid du ni rab gnas bya/ /dkyil 'khor phyi rol
<p>162b.2</p>sa mnyam du/ /re khA lnga yis maN+Dal bya/ /dbus su sku gzugs la sogs ni/ /bkod nas stong nyid bdag nyid bsam/ /byin nas sa bon la sogs kyis/ /lha yi bdag nyid bsam par bya/ /ye shes sems dpa' lhan cig tu/ /ro mnyam nyid du bsgom par bya/ /de nas
<p>162b.3</p>thun mtshan gcig gnyis sam/ /yang na nyin mtshan gcig gi bar/ /dmar po ras kyis bkab nas ni/ /sku gzugs la sogs sba bar bya/ /phyi nas gsal por byas nas ni/ /rigs drug la sogs dgod par bya/ /de nas khrus dang mchod pa ni/ /byas nas de la mchod
<p>162b.4</p>par bya/ /gzugs brnyan la sogs rab gnas ni/ /byas nas dbang bskur brtsam par bya/ /de nas dbang bskur bum pa rnams/ /bsrung ba'i phyir ni dam tshig ldan/ /slob ma rnams dang rnal 'byor ma/ /slob dpon gyis ni dgod par bya/ /de nas dkyil 'khor phyi rol du/ /bum
<p>162b.5</p>pa rnams ni yang dag dgod/ /rdo rje sems dpa' la sogs la/ /dri dang me tog mar me dang / /spos dang lha bshos mchod rdzas kyis/ /de rnams la ni mchod par bya/ /de nas khrus dang dris byugs pa'i/ /gos ser gyon nas slob ma yis/ /phyi rol du ni maN+Dal bya/ /de nas
<p>162b.6</p>slob dpon zhabs kyi rtsar/ /rdzas la sogs pa dbul bar bya/ /de nas mngon par dbang bskur phyir/ /bstod pa'i sgo yis gsol ba 'debs/ /dkon mchog gsum la skyabs su dang / /byang chub tu ni sems bskyud dang / /bslab pa rnams kyi sdom pa ni/ /bzung nas smon lam
<p>162b.7</p>'debs par bya/ /srid pa'i 'jigs pa 'phrog byed pa/ /srid pa'i skyon gyis gos mi 'gyur/ /phun sum tshogs pa kun gyi gnas/ /khyod kyi zhabs la skyabs su mche/ /zad med 'khor ba'i 'jigs pa las/ /bdag gi skyabs ni gzhan ma mchis/ /de bas snying rje che mdzad
<p>163a</p>
<p>163a.1</p>nas/ /de ring bdag la sku drin mdzod/ /ces bya ba ni gsol ba 'debs pa'o/ /rdo rje rigs la rdo rje dang / /phyag rgya dril bu bla ma ste/ /bya ba thams cad dor nas ni/ /dus kun tu ni gzung bar bya/ /de bzhin rin chen rigs la ni/ /yid bzhin nor bu bsgrubs
<p>163a.2</p>nas su/ /bsod nams tshogs ni 'phel ba'i phyir/ /rnam bcu'i sbyin pa sbyin par bya/ /'khor lo'i rigs la yang dag gnas/ /bdud rtsi stobs lnga'i dam tshig dang / /phung po dang ni dbang po'i tshogs/ /dus kun du ni bsrung bar bya/ /de bzhin bla ma sangs rgyas dang / /byang chub
<p>163a.3</p>sems dpa' mkha' 'gro ma/ /gus pa kun gyis dus kun du/ /ral gri'i rigs la mchod par bya/ /tshul khrims sdom pa bsrung ba'i phyir/ /rigs dang rigs min 'gro ba la/ /pad+ma'i rigs la gnas byas nas/ /tshangs par spyod pas bsrung bar bya/ /rang dang gzhan gyi don
<p>163a.4</p>grub phyir/ /stong nyid snying rje'i bdag nyid ni/ /rtse gcig rigs la gnas nas ni/ /phyag rgya chen po bsgrub par bya/ /de nas slob ma'i mig gnyis ni/ /ras dmar po'am ser po la/ /byin gyis brlab par byas nas ni/ /bcings nas dkyil 'khor nang gzhug bya/ /de nas
<p>163a.5</p>me tog dor ba'i phyir/ /lag pa gnyis kyi sbyor ba la/ /lan bdun yi ge gsum gyis ni/ /mngon par bsngags nas me tog sbyin/ /de nas mig dag pa'i dar la byin gyis brlab pa'i sngags ni/ /oM sarba da sha aM ga ni ro d+ha ka ri Ne hUM phaT/ ces bya ba'o/ /de nas
<p>163a.6</p>brtul zhugs nyi shu lnga/ /byin nas me tog dor bar bya/ /oM ta thA ga ta ku la bi sho d+ha ni swA hA/ zhes bya ba ni me tog dor ba'i sngags so/ /me tog dang ni mig gi dar/ /dus gcig tu ni dgrol bar bya/ /oM bye n+d+ri yaN+tsa ta ud g+ha Ta ya swA hA/ zhes bya ba ni mig dbye ba'i sngags so/ /de
<p>163a.7</p>nas sangs rgyas la sogs kyis/ /byin gyis brlab phyir bdud rtsi dang / /de bzhin sngon du bsgrubs byas pa'i/ /spos ni de la sbyin par bya/ /oM pany+tsa a mr-i ta ud ka ThaHzhes bya ba ni bdud rtsi sbyin pa'i sngags so/ /de bzhin du spos kyi sngags ni/ /oM a ra ra ra ra la la la la badzra A
<p>163b</p>
<p>163b.1</p>be sha ya hUM/ zhes bya ba'o/ /de nas phebs pa'i mtshan nyid ni/ /shes nas nye bar zhi bar bya/ /de nas rten dang brten pa yi/ /dkyil 'khor la sogs bstan par bya/ /de ltar shar phyogs de dag sogs/ /byang nas byang sgor khrid par bya/ /de yi lus po dag pa'i phyir/ /
<p>163b.2</p>chu yi dbang ni rab tu bskur/ /bum pa rnams kyi chu bsdus nas/ /rnam rgyal drung du blugs par bya/ /lha mo sgrol ma la sogs kyis/ /sngags kyis de yi gnas lngar bskur/ /spyi bo dang ni phrag pa gnyis/ /rked pa'i tshigs la g.yas g.yon du'o/ /de la chu'i dbang bskur ba'i
<p>163b.3</p>sngags ni/ oM A i rI u l-I pany+tsa d+hA tu bi sho d+ha ni swA hA/ zhes bya ba'o/ /khams gsum rnam par dag pa'i phyir/ /chu yi dbang ni bskur nas su/ /phung po lnga ni dag pa'i phyir/ /cod pan dbang ni bskur bar bya/ /rin chen gser gyi bdag nyid dam/ /yang na gos kyi
<p>163b.4</p>bdag nyid de/ /sangs rgyas lnga yi bdag nyid du/ /bsgoms nas de yi mgo bor sbyin/ /de la sngags ni/ oM a i r-i u l-i pa ny+tsa ta tha ga ta pa ri shud+d+ha swAhA/ zhes bya ba'o/ /de la g.yas sgor gyis khrid nas/ /lho sgor ngag ni dag pa'i phyir/ /pha rol phyin bcu'i
<p>163b.5</p>bdag nyid ni/ /dar dpyangs dbang ni bskur bar bya/ /de la sngags kyi rkang pa rnams ni/ /oM a A aM aHha hA haM haHho phreM da sha pA ra mi ti A ri pU ra Na swAhA/ zhes bya bas so/ /de nas rdo rje dril bu ni/ /mgo bo la ni gzhag par bya/ /thabs dang shes rab bdag nyid ni/ /
<p>163b.6</p>bsgoms nas sngags 'di brjod par bya/ /oM hUM ho sU R+YA tsan+d+ra bi sho d+ha ka swA hA/ zhes bya ba'o/ /rnam par rgyal ba'i dung chu ni/ /slob ma'i mgo bor blugs par bya/ /de ltar ngag ni dag byas nas/ /g.yas skor shar sgor khrid par bya/ /de ru sems ni dag pa'i phyir/ /brtul
<p>163b.7</p>zhugs dbang ni bskur bar bya/ /de la sngags ni/ /oM a A e ai ar Ar o au al Al aM aH bi Sha ya in+d+ri ya bi sho d+ha ni swA hA/ zhes bya ba'o/ /sngags kyi rkang pa 'di brjod nas/ /rna ba sogs la me tog sbyin/ /de bzhin du ni ming gi dbang / /gnas lngar snga ma bzhin du bskul/ /
<p>164a</p>
<p>164a.1</p>oM ha hA ya yA ra rA wa wA la lA tsa tu r+b+ra h+ma bi ha ri bi shu d+d+ha swA hA/ zhes bya ba'o/ /sngags 'di brjod par byas nas ni/ /lag pa dang ni rkang pa la/ /lag gdub rkang gdub la sogs sam/ /me tog phreng ba bcing bar bya/ /de nas rdo rje che ge mo/ /khyod ni de yi ming
<p>164a.2</p>brjod do/ /de ltar sems ni dag byas nas/ /ye shes zhal phyogs khrid par bya/ /snga ma bzhin du gnas lnga la/ /rjes su gnang ba'i dbang bskur ro/ /oM haM k+ShaHd+harma tsa kra pra wa rta ka swA hA/ zhes bya ba'o/ /sngags 'di brjod par byas nas ni/ /lag pa g.yas dang g.yon pa la/ /
<p>164a.3</p>rdo rje dril bu byin nas ni/ /de nas de la lung bstan to/ /sngon du lo dang zla ba dang / /phyogs dang tshes sogs brjod par bya/ /dkyil 'khor che ge mo dang ni/ /de bzhin slob dpon che ge mos/ /slob ma che ge mo la ni/ /'jig rten dngos grub thob bya'i phyir/ /bdag gis dbang bdun
<p>164a.4</p>pos lung bstan/ /de ltar dbang bdun bskur nas ni/ /de yi dag pa la sogs bya/ /de nas bum pa gsang ba dang / /shes rab ye shes sbyin par bya/ /slob ma mchog dang 'bring po la/ /rim pa ji bzhin tha ma ste/ /dge slong dge tshul khyim pa ni/ /shes nas dbang ni brtsam
<p>164a.5</p>par bya/ /de la sngon du phyag rgya bcu/ /rang gi rigs skyes btsal bar bya/ /lo ni bcu gnyis bcu drug dang / /yang na nyi shu lon pa'o/ /yon tan thams cad dang ldan pa'i/ /gzugs dang lang tshos brgyan pa'o/ /khyim thab lhan cig slob mas ni/ /bla na med pa'i dbang gi phyir/ 
<p>164a.6</p>gser la sogs pa'i me tog gis/ /maN+Dal byas nas gsol pa btab/ /sgrib pa thams cad 'joms mdzad pa/ /dus kyi 'khor lo khyod la 'dud/ /mchog tu mi 'gyur bdes gang ba/ /ye shes sku ni khyod la 'dud/ /stong nyid snying rje dbyer med pa'i/ /gang zhig mi 'gyur byang
<p>164a.7</p>chub sems/ /mgon po dbang des bdag la ni/ /de ring du ni sku drin mdzod/ /bu dang khyim thab la sogs bcas/ /kun nas khyod kyi bdag 'bangs so/ /byang chub snying po'i bar du ni/ /bdag la skyabs su gzhan ma mchis/ /de ltar zhu ba byas nas ni/ /phyag rgya de rnams dbul bar
<p>164b</p>
<p>164b.1</p>bya/ /de la sngon du bum pa dang / /phyag rgya bcu yis dge slong bkru/ /bum pa drug dang phyag rgya mo/ /drug gis dge tshul bkru bar bya/ /bum pa gcig dang phyag rgya gcig /khyim pa la ni bskur bar bya/ /de la sngags ni/ khams gsum pos ni phyag byas pa'i/ /mngon par dbang ni
<p>164b.2</p>rdo rje che/ /gsang gsum gnas las byung ba yi/ /sangs rgyas rnams la sbyar bar bya/ /zhes bya ba brjod nas/ sngags 'di brjod par bya ste/ a A I r-I U l-I pany+tsa d+hA tu bi sho d+ha ni swA hA zhes bya ba'o/ /de ltar bum pa'i dbang bskur nas/ /phyi nas gsang ba bskur bar bya/ /de la slob
<p>164b.3</p>ma'i phyag rgya ni/ /sna tshogs yum gyi bdag nyid bsgom/ /de yi 'khor lo drug la ni/ /oM yig la sogs dgod par bya/ /me tog la sogs byin nas ni/ /de nas snyoms par zhugs par bya/ /skal dang ldan pa'i slob ma la/ /rdo rje nyid kyi gsang ba sbyin/ /yang na 'bring por
<p>164b.4</p>gyur pa na/ /ming med mthe bong gis bskur ro/ /de la tshigs bcad 'di brjod par bya ste/ 'das pa'i rdo rje sems rnams kyis/ /sangs rgyas sras la dbang bskur zhing / /mchog tu byang chub sems kyis ni/ /bu khyod la ni de bzhin bskur/ /e ma ho ni bde ba che/ /slob mas
<p>164b.5</p>brjod nas gzung bar bya/ /de nas bde ba de nyid ni/ /myong ba'i phyir ni phyag rgya ste/ /slob dpon la dbul de nyid ni/ /yang na de la gzhan ma sbyin/ /nam phyed chu tshod gnyis kyi bar/ /ji tsam chags nus de tsam sbyin/ /de nas tshogs kyi 'khor lo ni/ /gshegs su gsol nas sdom pa
<p>164b.6</p>ni/ /drang ba'i don dang nges don gyis/ /rnam pa gnyis su bshad par bya/ /skal ldan slob ma shes bas ni/ /yang na dbang bdun dus su bshad/ /mi bskyod pa yi ting 'dzin gyis/ /sngon du sngags rnams bsgrub par bya/ /mtshams med las lnga byed pa yi/ /sdig las bsrung ba'i phyi
<p>164b.7</p>ru ni/ /srog gcod pa ru byas yin gyis/ /rang don phyi ru ma yin no/ /nges pa'i don du de nyid ni/ /rdo rje rigs kyi gtsug tor brjod/ /nyi khri chig stong drug brgya srog /de 'gags pa ni srog gcod brjod/ /de bzhin ral gri'i rigs la ni/ /lam min pa las lhung ba rnams/ /de
<p>165a</p>
<p>165a.1</p>rnams 'dren phyir brdzun gyi tshigs// smra bar bya yi rang phyir min/ /de nyid nges pa'i don du ni/ /gzhom med snying gar gang gnas pa/ /sems can kun snang bdag nyid kyis/ /dus gcig tu ni chos bstan byed/ /gang zhig mi ni ser sna can/ /yi dgas 'gro las
<p>165a.2</p>ldog pa'i phyir/ /rin chen rigs kyi ting 'dzin gyis/ /de yi nor ni 'phrog par byed/ /nges pa'i don du rin chen rigs/ /mgrin pas brgyad pa yi gnas/ /rdo rje sems dpa'i ye shes ni/ /der mdzod gzhan gyi nor 'phrog mdzod/ /gang zhig rnams kyi dbang thob nas/ /phyi nas
<p>165a.3</p>phrag dog byed pa ste/ /de rnams dud 'gror mi 'gro'i phyir/ /pad+ma'i rigs kyi ting 'dzin gyis/ /sngags ni bsgrub par byas nas su/ /gzhan gyi bud med phrog bya'o/ /rang gi don phyir ma yin no/ /nges pa'i don phyir pad+ma'i rigs/ /bde ba chen po'i 'khor lor brjod/ /gzhan zhes
<p>165a.4</p>bya ba rdo rje sems/ /de yi bud med gang yin la/ /phyag rgya chen mor de brjod do/ /bzlog pa'i byang chub sems kyis ni/ sa bcu'i gnas su khrid par bya/ /de bzhin 'khor lo'i rigs kyis ni/ /chang dang bdud rtsi la sogs la/ /rigs 'dzin rnam rtog 'joms pa'i
<p>165a.5</p>phyir/ /bsten bya'i smos sogs phyir ma yin/ /nges pa'i don du 'khor lo'i rigs/ /lte ba'i 'khor lo zhes su brjod/ /chang bzhin myos par byed pas na/ /chang ni lhan cig skyes dgar spyod/ /mar me lnga ni dbang po lnga/ /phyi yi dngos po gsal bar byed/ /bdud rtsi lnga ni
<p>165a.6</p>sangs rgyas lnga/ /dri chen dri chu la sogs brjod/ /de rnams la ni brten pa ni/ /phyi rol du ni mi 'jug pa'o/ /las kyi phyag rgya'i dngos grub ni/ /thob phyir rigs ngan la sogs pa'i/ /bud med rnams la gri gug dang / /nam mkha'i pad+mar gshung mi bya/ /nges pa'i don du gri
<p>165a.7</p>gug ni/ /gsang ba'i 'khor lo zhes su brjod/ /skye gnas bsrub pa'i dus su ni/ /phyi rol 'pho bar mi bya'o/ /de ltar sdom pa byin nas ni/ /de la gzhan ma bstan par bya/ /dga' dang mchog dga' bral ba dang / /kun rdzob tu ni lhan cig skyes/ /'pho ba'i bdag nyid
<p>165b</p>
<p>165b.1</p>gang yin pa/ /don dam par te ma yin no/ /gang zhig 'pho med bde ba ni/ /don dam lhan cig skyes der brjod/ /de bas [(]rnam [,]rnal [)]'byor pa yis ni/ /bde ba chen po bsrung bar bya/ /las kyi phyag rgya rab sbyor dang / /ye shes phyag rgya rjes chags pas/ /brtul zhugs brtan pas bde chen
<p>165b.2</p>po/ /byang chub sems ni bsrung bar bya/ /b+ha gar ling+ga bkod nas ni/ /byang chub sems ni spro mi bya/ /khams gsum po ni ma lus par/ /sangs rgyas gzugs su bsgom par bya/ /tshul khrims tshogs kyis rdzogs pa dang / /bsod nams ye shes dang ldan pa'i/ /skye ba
<p>165b.3</p>'di ru sangs rgyas nyid/ /'di bsrungs nas ni thob par 'gyur/ /pha rol phyin pa bcu thob pa/ /dus gsum bskor mdzad sangs rgyas rnams/ /'di yis sangs rgyas kun gyi ni/ /chos kyi 'khor lo bskor bar mdzad/ /khams gsum dbang phyug ye shes ni/ /stong nyid snying rje
<p>165b.4</p>dbyer med pa/ /rang dang gzhan du bsgrub pa'i phyir/ /de las gzhan ma yod ma yin/ /skyob pa kun gyi sdom pa ni/ /gal te bu khyod srung byed na/ /sangs rgyas kun gyis byin brlabs pa'i/ /de ltar byang chub thob par 'gyur/ /de nas bdag nyid chags gyur pas/ /gtso
<p>165b.5</p>bo'i mdun du bzung nas su/ /sdom pa srung bar mi byed na/ /de ltar khyod ni ngu 'bod 'gro/ /gal te sems ni 'jam pa'i phyir/ /skye gnas byang chub sems lhung na/ /de nas phyag rgya shes nas ni/ /pad+ma'i phyi rol rang lces bzung / /de ltar bla mas slob ma la/ /byang chub bsgrub phyir
<p>165b.6</p>sdom pa sbyin/ /de ltar slob mas snga ma bzhin/ /maN+Dal byas nas yon dbul bya/ /de nas dbang gi rab byed phyir/ /slar yang gsol ba gdab par bya/ /bla mas zhu ba gsan nas ni/ /bla med dbang gi mtshan nyid bshad/ /nyon cig bu khyod dbang gi don/ /dga' ba bcu
<p>165b.7</p>drug mtshan nyid can/ /sems can kun gyi bde ba ni/ /thun mong du ni gnas pa'o/ /'dod chags kyis ni yid dkugs pa/ /dga' ba dang po rjes su brjod/ /shes rab yan lag khyud pa yis/ /dpral bar dga' ba'i byang chub sems/ /zhu bar gyur pa'i gnas 
<p>166a</p>
<p>166a.1</p>skabs ni/ /mchog gi dga' ba gnyis pa'o/ /de nas 'khrig pa'i dbang gis ni/ /'dod chags me ni 'bar bar 'gyur/ /'bar bas thig le 'dzag pa ni/ /khyab par dga' ba gsum pa'o/ /lus ngag sems kyi thig le ni/ /tha mar bzhi pa 'byung ba'i
<p>166a.2</p>dus/ /rang rig skad cig gang yin la/ /lhan cig skyes pa bzhi pa'o/ /bzhi po de nyid lus dang ngag /sems dang ye shes thig le yis/ /phye bar gyur pa bcu drug pa'i/ /de kho na nyid shes par bya/ /phyi rol du yang de nyid ni/ /nam mkha' la sogs dbye ba yis/ /tshes gcig
<p>166a.3</p>la sogs bco lnga dang / /cha med cha ni bcu drug pa'o/ /chags bral dang po chags pa che/ /kha dog sna tshogs 'bar ba'i 'od/ /rdo rje skyil krung rdzogs sangs rgyas/ /sangs rgyas yang dag sdud pa 'dzin/ /rnam pa kun ldan rnam pa med/ /bcu drug phyed phyed thig le 'dzin/ /
<p>166a.4</p>cha shas med dang rtsis las 'das/ /bsam gtan bzhi po'i rtse mo 'chang / /stong nyid ye shes dbang gis na/ /gal te de ltar gyur pas na/ /de ltar sangs rgyas sku bzhi po/ /thob par 'gyur te the tshom med/ /de dag la sogs dbang gi don/ /bshad nas tshogs kyi 'khor lo'i
<p>166a.5</p>phyir/ /slob ma la ni slob dpon gyis/ /phyi nas nges par sbyin par bya/ /slob mas mngon par dbang thob nas/ /de nas lo gcig lo gsum mam/ /lo drug lo ni bcu gnyis par/ /rgyud la sogs pa mnyan par bya/ /rtsa ba dang ni bsdus pa'i rgyud/ /de bzhin du ni bshad pa'i
<p>166a.6</p>rgyud/ /'grel pa la sogs lhan cig tu/ /shes par gyur nas bla ma yis/ /rdo rje slob dpon dag byed phyir/ /slob dpon dbang ni bskur par bya/ /sngon du du ba la sogs ldan/ /bzhi pa'i dbang ni sbyin par bya/ /phyag rgya chen po'i dngos grub phyir/ /sbyor ba'i yan lag drug po
<p>166a.7</p>bshad/ /de nas dben pa'i gnas su ni/ /phyag rgya bcu dang lhan cig tu/ /slob dpon las ni brtsam par bya/ /de la sngon du slob mas ni/ /bla ma'i chu skyes zhabs kyi rtsar/ /bla na med pa'i byang chub bar/ /dam bcas pa ni 'di ltar bya/ /dus 'di nas ni bzung nas su/ /byang chub
<p>166b</p>
<p>166b.1</p>snying po mchis kyi bar/ /sangs rgyas dang ni byang chub sems/ /dpal ldan bla ma khyod spangs nas/ /bla ma gzhan la rmi lam du/ /srog dor nas kyang brten mi bya/ /gzhan yang de bzhin dus kun tu/ /g.yo sgyu med pa'i nus tshad kyis/ /lus ngag sems dang gsum po ni/ /gtso bo'i spyan sngar
<p>166b.2</p>dbul bar bya/ /de ltar slob ma'i dam bca' ba/ /thos nas de nas bla mas der/ /phyi rol re khA lnga yis ni/ /khru bzhi pa yi maN+Dal bya/ /de dbus sna tshogs pad+ma ni/ /'dab ma brgyad pa bri bar bya/ /de steng pad+ma dang ldan pa/ /zhing gi gdan ni dgod par bya/ /pad+ma'i steng du dge slong ni/ /
<p>166b.3</p>gzhag nas bum pa bcu po dang / /yon tan ldan pa'i phyag rgya brgyad/ /lo bcu lon pa'i bu mo gnyis/ /de dag lhan cig bkru bar bya/ /sangs rgyas lnga yi bdag nyid ni/ /cod pan dang ni dar dpyangs dang / /phyag rgya dang ni lhan cig tu/ /de yi mgo bor bcing bar bya/ /de ltar
<p>166b.4</p>slob dpon dbang gis ni/ /dge slong rdo rje 'dzin par bya/ /de bzhin dge tshul khyim pa la/ /slob dpon dbang gi dus su ni/ /re khA lnga ldan pad+mas dman/ /maN+Dal byas nas de steng du/ /shing stan la bzhag dbang bskur bya/ /phyag rgya bzhi dang bu mo gnyis/ /de bzhin bum pa drug
<p>166b.5</p>gis te/ /bkrus nas de yi mgo bo la/ /cod pan phyag rgya sbyin par bya/ /spyi yi re khA gsum gyis ni/ /maN+Dal byas la de dbus su/ /spyi yi gdan gyi steng du ni/ /slob dpon tha ma bkru bar bya/ /phyag rgya gcig dang bu mo gcig /de bzhin rnam rgyal bum pa yis/ /bkrus
<p>166b.6</p>nas mthe bong rdo rje 'dzin/ /slob dpon gyis ni sbyin par bya/ /de bzhin du ni de rnams la/ /mgrin pa tshangs pa'i skud pa sbyin/ /de nas phu bo nu bo yi/ /ming ni gsal por brjod par bya/ /lo ni bcu gnyis lon pa yi/ /slob dpon dang ni dam tshig 'dzin/ /gser ni zhu ba'i mdog
<p>166b.7</p>dang ldan/ /rigs sogs nga rgyal spangs pa dang / /de bzhin bu ni ma btsas pa/ /sgrub pa po yi sems srung byed/ /nor sogs chags pa spangs pa dang / /de bzhin yan lag ma tshang med/ /yon tan de dag sogs ldan pa'i/ /phyag rgya de la sbyin par bya/ /de ltar lus dang ngag
<p>167a</p>
<p>167a.1</p>dang sems/ /de bzhin bzhi pa'i ye shes te/ /bum pa dang ni gsang ba dang / /shes rab ye shes bzhi pa ni/ /byin nas slob ma de rnams ni/ /slob dpon gyis ni dag par bya/ /mngon par dbang ni de lta bu/ /thob nas las 'di mi bya ste/ /dge tshul lam ni
<p>167a.2</p>dge slong dang / /yang na slob dpon khyim pa yi/ /ral gri dang ni snag tsha dang / /skye bo kun la bsnyen pa dang / /zhing dang khyim gyi las dang ni/ /tshong la sogs pa mi bya'o/ /gal te de dag la sogs ni/ /byas na chos ni phyin ci log /'gyur te gnang ba 'joms pa'i phyir/ /
<p>167a.3</p>mnar med par ni 'gro bar 'gyur/ /de bas sngags kyi theg pa las/ /mngon par dbang sogs bde ster yin/ /rnam gnyis dam tshig nyams pa'i phyir/ /dmyal ba la sogs sdug bsngal ster/ /de nas de nyid la gnas nas/ /de dag la sogs srung byed na/ /nges par skye
<p>167a.4</p>ba 'di nyid du/ /phyag rgya chen mo 'grub par 'gyur/ /de bas rang gis rang la ni/ /yon tan dang ni skyon shes nas/ /bla med byang chub thob bya'i phyir/ /sngags kyi theg par zhugs par bya/ /dbang la sogs pa thob pa la/ /de tsam gyis ni bya ba kun/ /rdzogs pa min
<p>167a.5</p>zhing bsod nams tshogs/ /ye shes tshogs ni bsags par dgos/ /rgyu de bas na rnal 'byor pas/ /mngon par dbang ni thob ma thag /'jig rten bya ba bor nas ni/ /gnyis med ye shes bsgom par bya/ /rtags rnams skyes par ma gyur pas/ /dam tshig rnam pa thams
<p>167a.6</p>cad du/ /dug la sogs pa bzhin du ni/ /rnal 'byor bas ni blta bar bya/ /de nas ting 'dzin stobs kyis ni/ /de kun dag par nus gyur na/ /de nas rnal 'byor pa yis ni/ /de kun la ni bsnyen par bya/ /de nas gdug pa'i mi rnams kyi/ /tshig ni sngon du dam tshig rnams/ /
<p>167a.7</p>rnam par rtog pa bral ba'i phyir/ /dang po de kun bza' bar bya/ /ting 'dzin sngags las ma gtogs par/ /de kun thos pa tsam gyis ni/ /rnam rtog bral bar mi 'gyur te/ /de bas de la bsnyen mi bya/ /gal te don dam de yin na/ /khyi spyang la sogs sems can gyis/ /de rnams
<p>167b</p>
<p>167b.1</p>rtag tu za byed pa/ /ci phyir sangs rgyas nyid mi 'thob/ /de bas chos mi 'jug pa'i tshig /mkhas pa rnams kyis gzung mi bya/ /de bzhin rdo rje slob dpon gyis/ /las dang po pa yi slob ma la/ /dug dang me la sogs pa bzhin/ /dam tshig nges pa sbyin mi bya/ /stong pa nyid las
<p>167b.2</p>ma gtogs par/ /rtog med nyid du mi 'gyur te/ /de bas sngon du stong pa nyid/ /rnal 'byor bas ni rtag tu bsgom/ /de rnams sna tshogs gzugs mthong nas/ /mchog tu mi 'gyur bde 'grub phyir/ /las kyi phyag rgya lhan cig tu/ ye shes 'grub pa bsgrub par bya/ /phyi
<p>167b.3</p>nas rnal 'byor pa yis ni/ /yid du 'ong ba'i spyod pa bya/ /rigs ni sum cu drug po yi/ /dam tshig kun la bsnyen par bya/ /de bzhin sa chu me rlung dang / /nam mkha' ye shes bdag nyid ni/ /ma sogs phyag rgya drug po la/ /rnal 'byor pas ni bsnyen par bya/ /de bzhin du ni
<p>167b.4</p>dus kun du/ /tshes brgya dang ni bcu bzhi la/ /ye shes bsgrub par mi nus na/ /tshogs 'khor mchod pa la sogs bya/ /de dag la sogs dgos pa ni/ /slob dpon gyis ni slob ma la/ /bstan nas dkyil 'khor 'khor lo ni/ /gshegs su gsol ba brtsam par bya/ /de la
<p>167b.5</p>rdo rje slob dpon gyis/ /slob ma'i yo byad tshogs shes nas/ /thog ma tha ma bar du ni/ /zhi ba'i phyir ni sbyin sreg bya/ /de nas sngon du slob ma yis/ /slob dpon la ni tshogs 'khor lo/ /phul nas dkyil 'khor gshegs gsol ba'i/ /phyir du gsol ba 'debs par bya/ /dpa' bo dpa'
<p>167b.6</p>mo dbang phyug ma/ /rigs gsum drug las skyes pa yi/ /de dang lhan cig bud med khyim/ /slob dpon la ni dbul bar bya/ /de yang mtshan mo phyed kyi bar/ /bya ba yin gyi de steng min/ /mi shes bdag nyid byed 'gyur na/ /sdom pa nyams par gyur pa'o/ /tshogs 'khor gshegs
<p>167b.7</p>su gsol dus ni/ /slob mas dam bca' 'di ltar bya/ /lus po'i rkang lag btang nas ni/ /phyag 'tshal phyir du mgo bo dbul/ /las kyi dbang po rnams las ni/ /bstod dang bden phyir ngag dbul bya/ /de bzhin rdzas dang 'khor las ni/ /dus kun du ni drug cha dbul/ /de ltar dam
<p>168a</p>
<p>168a.1</p>bca' byas nas su/ /rdo rje spun sogs yon dbul bya/ /de nas tho rangs dus su ni/ /dge 'dun la ni ston mo bya/ /de bzhin lo ni bcu lon pa'i/ /byis pa pho mo tshim par bya/ /de nas rdo rje slob dpon gyis/ /lha dang lha mo'i tshogs kun ni/ /snying ga la sogs 'khor lo
<p>168a.2</p>drug /dbugs 'jug sgo yis gshegs su gsol/ /de nas dkyil 'khor rdul tshon gyi/ /phyogs bzhi nas ni bsdu bar bya/ /shel la sogs pa'i bum pa'i nang / /byas nas glang chen la sogs la/ /bkal nas rgya mtshor 'gro ba yi/ /chu bo la ni dor bar bya/ /de nas bum
<p>168a.3</p>pa de nyid ni/ /chu de nyid las dgang bar bya/ /ba lci dang ni chu de yis/ /dkyil 'khor de ni byug par bya/ /de steng maN+Dal zlum por ni/ /byas nas de yi steng du ni/ /byis pa pho mo bcu po ni/ /mngar ba'i rdzas kyis tshim par bya/ /de nas yon dang gos rnams ni/ /byin nas de rnams gshegs su gsol/ /
<p>168a.4</p>de ltar bcom ldan dus 'khor lo'i/ /dkyil 'khor lha la gang zhig gis/ /mngon par dbang ni thob 'gyur ba'i/ /de ni mu stegs dkyil 'khor gzhan/ /dbang ni thob par gyur pa'o/ /rgyud rnams kun gyi ston pa dang / /sngags rnams kun la gnang ster ba/ /dngos grub
<p>168a.5</p>kun gyis sgrub pa po/ /lha dang mi yi mchod gnas so/ /ji ltar bcom ldan dus 'khor lo/ /dang po'i sangs rgyas ji bzhin du/ /dbang thob slob ma rnams kyis ni/ /slob dpon de bzhin blta bar bya/ /zhes bya ba'o/ /rgyud kyi rgyal po dpal dus kyi 'khor lo las mngon par
<p>168a.6</p>dbang bskur ba'i le'u las 'grel bshad pad+ma can zhes bya ba las mngon par dbang bskur ba'i mdor bsdus pa'i bshad pa'o// //de ltar brjod pa'i rim pas gang gis 'jig rten dang 'jig rten las 'das pa'i dbang thob pa des sgrub pa las ma gtogs pa/ bsgrub bya'i rang
<p>168a.7</p>bzhin la phyag rgya chen po'i dngos grub thob par mi 'gyur te/ de bas na sgrub pa dgos zhes bya ba ni/ /byang chub sems dpa' phyag na rdo rjes thugs la dgongs nas bsgrub pa'i le'u bstan pa'i phyir/ bcom ldan 'das la gsol ba btab pa'o/ /thob ces bya ba la sogs pa'i rkang pa gsum gyis sdud
<p>168b</p>
<p>168b.1</p>pa pos zhu ba'i don bstan to/ /de gsan nas zhes bya ba la sogs pa le'u ma rdzogs kyi bar du 'chad par 'gyur ba'i rim pas 'khor dang bcas pa'i bcom ldan 'das dus kyi 'khor lo'i bsgrub pa ni bcom ldan 'das kyis bstan to/ /de nas bsgrub bya'i rang bzhin du gyur pa'i bcom ldan
<p>168b.2</p>'das dus kyi 'khor lo'i sku'i mtshan nyid ji lta bu yin zhe na/ byang chub sems dpa' 'jig rten mgon pos bstod pa'i sgo nas bstan par mdzad de/ bcom ldan sku ni bsod nams ye shes kyis sprul rtag par gdul dka'i sems can la/ /gzugs ni 'jigs byed 'jigs
<p>168b.3</p>su rung ba dregs pa dang bral skye bo mkhas pas mthong / /skad ni sems can bsam pa'i dbang gis thos pa mchog tu gyur pa yi/ /thams cad sgra yis dam pa'i lam ni ston mdzad gang zhig de la 'dud/ /ces bya ba ni/ de lta bu gang yin pa de la bdag gis phyag 'tshal
<p>168b.4</p>te/ tshig las 'das par gyur pa zhes bya ba'i don to/ /rgyu gang gi phyir zhe na/ rtag pa dang mi rtag pa'i dngos po gcig dang bral ba'i phyir ro/ /de nyid bstan par mdzad de/ bsod nams ye shes kyis sprul zhes bya ba ni/ sems can la phan 'dogs pa'i rang bzhin du gyur
<p>168b.5</p>pa'i bsod nams kyi tshogs dang gnyis su med pa'i ye shes kyi tshogs las 'khrungs pa'i sku gang yin pa de rang gi sems ma dag pa'i dbang gis shin tu gdul dka' ba'i sems can rnams kyi dur khrod du bzhugs pa dang / zhabs mang ba dang phyag mang bas mtshon cha sna tshogs
<p>168b.6</p>'dzin pa dang / thod pa'i phreng ba la sogs pa'i rgyan gyis brgyan pa dang / 'byung po la sogs pas bskor bar gyur pa dang / shin tu 'jigs pa'i bdag nyid du mthong ngo / /de nyid skal ba dang ldan pa'i sems can rnams kyi dregs pa dang bral ba zhes bya ba ni/ lhan cig skyes pa'i
<p>168b.7</p>sku la sogs pa'i sku bzhi'i rang bzhin du gyur pa dang zhi ba'i bdag nyid du mthong ngo / /dper na shin tu dang ba'i chu ni nya kun gyis gnas su mthong ba dang / /mi rnams kyis chu'i ngo bor mthong ba dang / yi dgas rnams kyis rnag la sogs pa'i rang bzhin du mthong ba/ ji lta ba de bzhin
<p>169a</p>
<p>169a.1</p>du sems can phal pa rnams kyis nges pa'i ngo bos zhal la sogs pa dang ldan pa'i bcom ldan 'das kyi sku mthong ba'o/ /don dam pa'i rigs pas dpyad na/ bcom ldan 'das kyi sku la zhal la sogs pa med de/ rgyu gang gi phyir zhe na/ sems can rnams kyi
<p>169a.2</p>bsam pa'i dbang gis tha dad par 'gyur ba'i phyir ro/ /de bzhin du/ kun nas phyag dang zhabs su ldan/ /kun nas spyan dang dbu dang zhal/ /'jig rten kun nas thos pa can/ /thams cad khyab nas bzhugs pa'o/ /zhes bya ba ni/ rgyu de dang de las gsungs pa'o/ /rgyu de'i phyir stong
<p>169a.3</p>pa nyid dang snying rje dbyer med pa'i rang bzhin dang / dngos po kun gyi rang bzhin mkhyen pa yin gyi/ nyi tshe ba dang bem po'i rang bzhin ni ma yin no/ /de bzhin du de'i gsung ji lta bu yin zhe na/ gsung ni sems can mos pa'i dbang gis thos pa mchog tu gyur pa'o zhes bya ba ni/ /'dir thog ma
<p>169a.4</p>med pa'i 'khor ba nas 'khor nas sems can gyi bsam pa ni byed pa po dang bdag gir 'dzin pa la sogs pa'i grangs med pa'o/ /bcom ldan 'das kyis kyang de dang mthun par gang zag khur rdza khur ba bzhin du yod de gang rtag pa yang mi smra mi rtag pa yang mi smra zhes bya ba gsungs so/ /
<p>169a.5</p>des kyang bla na med pa'i byang chub kyi mtshan nyid shes par byed pas na thos pa mchog tu gyur pa zhes bya'o/ /de rgyu gang gi phyir zhe na/ rmi lam gyi gnas skabs su dngos po gang mthong ba de rnams yod pa yang ma yin med pa yang ma yin pa ji lta ba de bzhin du bla na med pa'i byang chub kyi mtshan
<p>169a.6</p>nyid shes par bya'o/ /gzhan yang gsung de ji lta bu yin zhe na/ thams cad skad kyis zhes bya ba la/ sems can thams cad kyi rang rang gi skad kyis bstan par mdzad ces bya ba'o/ /ci bstan zhe na/ dam pa'i lam zhes bya ba la/ dus thams cad du 'gyur ba med pa'i ngo bos gnas pa
<p>169a.7</p>dang / khyad par du gyur pas na dam pa yin la/ 'dod pa'i dngos por phyin par byed pas na lam ste/ stong pa nyid dang snying rje dbyer med pa'i dngos po ni dam pa'i lam zhes bya'o/ /dus kun du de nyid bla na med pa'i byang chub thob pa'i phyir yang dag par bstan par mdzad kyi gzhan ni ma yin no/ /
<p>169b</p>
<p>169b.1</p>mtshan nyid de lta bu dang ldan pa gang yin pa de la 'dud ces bya ba'o/ /sku bzhi las ma gtogs par yang dag par rdzogs pa'i sangs rgyas gang yang med de/ de bas na sku bzhi'i mtshan nyid ji lta bu yin zhe na/ rnam pa kun gyi mchog ldan pa'i/ sprul pa'i sku yi mtshan nyid de/ zhes bya ba la/ 
<p>169b.2</p>rnam pa kun zhes bya ba ni/ mgo bo la sogs pa'i yan lag rnams te/ 'jig rten pa'i rang bzhin las 'das pa dang / sgrib pa med pa'i rang bzhin du gyur pas na mchog yin la/ yang na rnam pa kun mchog ces bya ba ni skyes bu chen po'i mtshan sum cu rtsa gnyis la sogs pa ste/ de rnams
<p>169b.3</p>gang la yod pa de rnam pa kun gyi mchog dang ldan pa'o/ /de gang yin zhe na/ sprul pa'i sku'i mtshan nyid de zhes bya ba ni sems can gyi bsam pa'i dbang gis rmi lam bzhin du dngos po sna tshogs pa spro bar mdzad pas na/ sprul pa'i sku yin la de'i ngo bo de lta bu yin zhes bya ba'i don to/ /de yang nyi
<p>169b.4</p>tsheb dang dngos po thams cad kyi rang bzhin can ma yin nam zhe na/ sems can mos pa sna tshogs pas zhes bya ba ni/ sems can gyi mos pa ni chags pa dang chags pa dang bral ba la sogs pa ste/ bag chags de dang ldan pa'i sems kyis de bzhin du mthong ste/ chags pa dang ldan pa'i
<p>169b.5</p>sems can rnams kyis sna tshogs yum la sogs pa'i sku la 'khyud pa mdzad pa dang / dus thams cad du 'dod chags dang ldan pa dang / 'dod pa'i yon tan lnga la spyod par mdzad pa mthong ngo / /'dod chags dang bral ba rnams kyis 'dod pa'i yon tan lnga las ldog par gyur pa dang / shin tu
<p>169b.6</p>dka' thub mdzad par mthong ste/ de bas na 'dus ma byas pa'i rang bzhin du gyur pa'i sprul pa'i sku ni mig gi spyod yul du gyur pa ste/ sku rdo rje zhes bya ba'i don to/ /'o na gsung rdo rje'i bdag nyid du gyur pa gang yin zhe na/ longs spyod rdzogs pa'i sku'i mtshan nyid bshad par mdzad de/ sems
<p>169b.7</p>can thams cad sgra yis ni/ /sems can bsam pa'i dbang gis su/ /gang zhig rdzu 'phrul bdag nyid ston/ /longs spyod rdzogs sku'i mtshan nyid do/ /zhes bya ba ni/ 'gro ba drug la gnas par gyur pa'i sems can thams cad la rang rang gi skad kyis bsam pa dang mthun par chos
<p>170a</p>
<p>170a.1</p>kyi phung po brgyad khri bzhi stong ni/ gsung gi phun sum tshogs pa gang gis bstan par mdzad pa de longs spyod rdzogs pa'i sku'i mtshan nyid ces bya'o/ /sgrib pa med pa'i sems kyi rang bzhin du gyur pa chos kyi sku'i mtshan nyid ji lta bu yin zhe na/ mi rtag ma yin rtag pa'ang
<p>170a.2</p>min/ /zhes bya ba ni/ /bcos pa'i rang bzhin du gyur pa'i bum pa dang ka ba la sogs pa mi rtag pa'i bdag nyid ji lta ba de bzhin du gyur pas na/ mi rtag pa ma yin no/ /'o na gal te mi rtag pa med pa ma yin pa de lta na ni/ rtag par mi 'gyur ram zhe na/ rtag pa'ang min zhes bya ba ni/ dus
<p>170a.3</p>kun du nam mkha' bzhin du rtag pa'ang ma yin te/ gal te dus thams cad du rtag pa'i rang bzhin yin pa de lta na ni/ gzhan gyi don phun sum tshogs par mi 'gyur te/ chos kyi phung po brgyad khri bzhi stong dang nam mkhar byon pa la sogs pa'i rdzu 'phrul ma bstan pa'i phyir ro/ /gzhan yang / 
<p>170a.4</p>gcig min du ma'i mtshan nyid min/ /zhes bya ba ni/ gcig ma yin te/ rten tha dad par gyur pa'i dbang gis de yang tha dad par gyur pa'i phyir ro/ /de yang gang yin zhe na/ gzhan ni ngo bo sangs rgyas gcig gis chos kyi sku thob par gyur na/ phyi nas sangs rgyas gzhan gyis thob par mi 'gyur te/ de las ma gtogs pa dngos po gzhan
<p>170a.5</p>med pa'i phyir ro/ /'o na du ma yin nam zhe na/ du ma'i mtshan nyid ma yin zhes bya ba ni thung ngu dang ring po dang bde ba dang sdug bsngal la sogs pa'i mtshan nyid mang ba dang ldan pa ni ma yin no/ /dus thams cad du chos nyid 'ba' zhig pa'i bdag nyid du gyur pa'i phyir ro/ /gal te mtshan nyid mang ba
<p>170a.6</p>dang ldan par 'gyur ba de lta na ni/ mi rtag par 'gyur te bde ba dang sdug bsngal gnyis gcig tu mi 'gyur ba'i phyir ro/ /yang na chos kyi sku nyid ma yin pa de lta na ni/ sangs rgyas thams cad kyi bsdus pa dang sdom pa gcig tu mi 'gyur te/ dngos po so sor gyur pa'i phyir ro/ /gzhan yang / 
<p>170a.7</p>'di ni dngos min dngos po min/ zhes bya ba sa chu me rlung gi bdag nyid du gyur pa dngos po ma yin te/ ma bcos pa'i phyir nam mkha' las rang byung ba'i phyir ro/ /'o na med pa'i dngos po min nam zhe na/ dngos med min zhes bya ba ni/ rnam pa thams cad du nam mkha'i me tog la sogs pa bzhin du
<p>170b</p>
<p>170b.1</p>dngos po med pa ma yin te/ nyams su myong ba bdag nyid du gyur pa dang / rnam pa thams cad dang ldan par gyur pa'i sangs rgyas kyi yon tan kun skyed par byed pa'i phyir ro/ /gzhan yang rten dang bral ba zhes bya ba ni/ rten dang brten pa'i 'brel pa dang bral ba dang / bskyed bya skyed byed kyi tshul las 'das par
<p>170b.2</p>gyur pas te/ dngos po thams cad las 'das par gyur pa dang / rnam par mi rtog pa las skyes par gyur pa'i phyir ro/ /de gang yin zhe na/ chos kyi sku zhes bya ba ni chos nyid kyi bdag nyid du gyur pa'i dngos po ste/ 'khor ba'i bag chags dang bral bas na sems zhes bya ba'o/ /'o na sku
<p>170b.3</p>gsum po bskyed pa po lhan cig skyes pa'i sku yin la/ de bas na de yang ji lta bu yin zhe na/ stong nyid snying rje dbyer med pa/ /zhes bya ba la/ du ba la sogs pa'i mtshan ma'i bdag nyid du gyur pa'i stong pa nyid dang / rang rig pa'i ye shes kyi rang bzhin du gyur pa'i snying rje ni/ dbyer med pa'i
<p>170b.4</p>ngo bos gang la yod pa de stong pa nyid dang snying rje dbyer med pa'o/ /gzhan yang / chags dang chags bral rnam spangs nyid/ ces bya ba la/ chags pa zhes bya ba ni lus kyi dga' ba la sogs pa bco lnga yin la/ chags bral zhes bya ba ni/ lus kyi thig le la sogs pa nyams pa'i dus yin la/ 
<p>170b.5</p>gnyis pa de dus gcig tu gang gis dor ba de chags pa dang chags bral rnam spangs nyid de/ mchog tu mi 'gyur ba'i rang bzhin du gyur pa lhan cig skyes pa'i dga' ba zhes bya ba'i don to/ /thabs dang shes rab las ma gtogs par don dam par dngos po gzhan med de/ de bas na mchog tu
<p>170b.6</p>mi 'gyur ba'i bde ba gang yin pa de thabs kyi rang bzhin yin nam/ yang na shes rab 'ba' zhig pa'i rang bzhin yin zhe na/ gang zhig thabs min shes rab min/ /zhes bya ba ni/ rang rig pa'i ye shes kyi rang bzhin du gyur pa'i thabs 'ba' zhig la yang yin te/ stong pa nyid kyi bdag nyid
<p>170b.7</p>du gyur pa'i shes rab las skyes pa'i phyir ro/ /'o na shes rab las skyes pa'i phyir shes rab yin nam zhe na/ shes rab min zhes bya ba ni/ stong pa nyid 'ba' zhig pa ma yin te/ stong pa nyid kyi gzugs ni mchog tu mi 'gyur ba'i rang bzhin du gyur pa'i phyir ro/ /de yang gang yin zhe na/ gzhan ni ngo bo
<p>171a</p>
<p>171a.1</p>nyid kyi sku/ /zhes bya ba la ngo bo nyid ces bya ba ni rang gi sems kyi rang bzhin yin la/ de nam gyi dus su 'khor ba'i bag chags dang bral bar gyur na/ de'i dus su lhan cig skyes pa'i sku zhes bya'o/ /de bas na gzhan yin la snga ma bzhin ni ma yin te/ 'khor ba'i sdug bsngal
<p>171a.2</p>dang bral ba'i phyir ro/ /de las ma gtogs par gzhan ma ni ma yin te/ sems la rang bzhin nyid kyis gnas par gyur pa'i phyir ro/ /de bas na gzhan zhes bya ba ni gnyi ga'i bdag nyid yin gyi/ gnyi ga dang bral ba ni ma yin no/ /de ltar brjod pa'i rim pas sku bzhi'i mtshan nyid
<p>171a.3</p>so sor brjod par mdzad nas/ sku bzhi po de rnams dang ldan par gyur pa gang yin pa de bstan par mdzad de/ zhi ba sku bzhi'i bdag nyid ni/ /dus kyi 'khor lo zhes su brjod/ /ces bya ba ni/ 'khor ba'i rgya mtsho'i rlabs kyis 'khrugs par mi nus pas na zhi ba zhes bya ste/ yang
<p>171a.4</p>rnam par rtog pa thams cad nyams par gyur pas na zhi ba'o/ /sngon du brjod pa'i rim pas sku bzhi'i bdag nyid du gyur pa'i dngos po ni/ bcom ldan 'das dus kyi 'khor lo'i rgyud kyi rgyal po 'di la brjod do/ /bcom ldan 'das dus kyi 'khor lo'i yi ge bzhi pos kyang sngon du ji snyed
<p>171a.5</p>brjod de/ kA yig gis ni rgyu zhi zhing / /zhes bya ba la sogs pas so/ /de ltar bsgrub bya'i rang bzhin du gyur pa'i bcom ldan 'das dus kyi 'khor lo la phyag 'tshal ba mdzad nas/ sgrub pa po'i rang bzhin du gyur pa dgos pa bstan par mdzad de/ sgrub thabs le'u TI ka ni zhes bya
<p>171a.6</p>ba la sogs pa'o/ /de la re zhig bcom ldan 'das shAkya thub pas zla ba'i sku zhes bya ba la sogs pa'i tshigs su bcad pas bcom ldan 'das dus kyi 'khor lo'i rnam par dag pa bstan par mdzad nas/ de nyid bsgrub pa'i phyir gnas pa la sogs pa'i nges pa gang bstan par mdzad pa de
<p>171a.7</p>mdor bsdus par rim pa ji lta ba de bzhin du bsdu bar bya'o/ /de bzhin du rnal 'byor pas/ las dang mthun pa'i gnas bzung ba/ /de nas sems kyi bsam pa ni/ /rim pa ji bzhin bsgrub par bya/ /zhi ba dang ni rgyas pa'i gnas/ /gnas bzang chu bo'i 'gram yin no/ /dbang dang
<p>171b</p>
<p>171b.1</p>dgug pa dag la ni/ /de bzhin du ni nags tshal brjod/ /rengs pa dang ni rmugs pa dang / /phur bus gdab par rir bsgrub bya/ /'jig rten dngos grub brgyad po ni/ /byin gyis brlabs pa'i sku gdung sar/ /bskrad pa dang ni sdang ba ni/ /lhas stong gnas su bsgrub par bya/ /las kyi
<p>171b.2</p>phyag rgya'i dngos grub ni/ /bsgrub pa'i gnas su brtsam par bya/ /phyag rgya chen po'i dngos grub ni/ /phug gam sa yi khyim du'o/ /lo gcig lo gnyis bar du ni/ /gnas de nyid du gnas par bya/ /ji srid rang gi 'dod pa yi/ /dgos pa ma lus bsgrub 'gyur ro/ /de la mngon
<p>171b.3</p>du bsrung ba gsum/ /rnal 'byor pas ni brtsam par bya/ /gnas dang de bzhin bdag nyid dang / /rnal 'byor bsrung ba gsum pa'o/ /de nas bsnyen pa la sogs pa'i/ /yan lag bzhi yi bcom ldan 'das/ /'khor dang bcas pa dus 'khor lo/ /rnal 'byor pas ni bsgrub
<p>171b.4</p>par bya/ /de la dang po re zhig ni/ /nyal nas langs pa'i dus su ste/ /nam mkhar dpa' bo rnal 'byor mas/ /gang ba'i bdag nyid bsam par bya/ /de rnams kyis ni cang te'u'i sgras/ /gnyid sad pa ni shes par bya/ /de nas nam mkhar bltas nas su/ /thal mo sbyar nas
<p>171b.5</p>sngags 'di brjod/ /oM sarba bIr yo gi nI nAM kA ya wA ka tsit+ta pra Na mi pan+tha naM ka ro mi zhes bya ba'o/ /sngags 'di brjod nas nyal sa ni/ /dor nas phyi rol khrus sogs bya/ /de nas bsgom pa'i gnas su ni/ /gdan steng rdo rje skyil krung bcing / /de nas lag pa g.yon pa yi/ 
<p>171b.6</p>mdzub mo snying gar bzhag nas su/ /lag pa g.yas pa'i se gol gyis/ /phyogs bzhir sngags 'di dgod par bya/ /oM sum b+ha ni sum b+ha huM hUM phaT/ oM gr-i s+N-iprad+Na huM hUM phaT/ oM gr-ih+r+NA pa ya gr-i h+Na pa ya huM hUM phaT/ oM A na ya hoHb+ha ga bA na badzra hUM phaT/ ces bya ba ste/ shar phyogs nas brtsams nas byang
<p>171b.7</p>phyogs kyi bar du brjod par bya'o/ /sngags kyi yi ge de rnams ni/ /'bar ba'i rang bzhin bsam par bya/ /phyogs bcur gnas pa'i bgegs sogs ni/ /de rnams kyis ni sreg par bsam/ /de nas sna chogs rdo rje yis/ /bdag nyid sa dang rtsig pa'i gzhi/ /steng du mda'
<p>172a</p>
<p>172a.1</p>yi dra ba ni/ /tho rangs grib ma'i bar du bsgom/ /yang na sa dang nam mkha' ni/ /sbyar bar gyur pa'i bar du'o/ /de nas rgyas par bsgom nus na/ /dbang gi cho ga las shes bya/ /de ltar gnas bsrung byas nas su/ /de nas bdag nyid bsrung bar bya/ /bdud rtsi lnga dang stobs
<p>172a.2</p>lnga yi/ /sran chung tshad tsam ri lu rnams/ /sbyang ba la sogs byas nas ni/ /dag pa'i phyi ru khar blugs bya/ /de la sngon du yaM las byung / /rang gi mdun du khru phyed tsam/ /rlung gi dkyil 'khor nag po ni/ /rnal 'byor pas ni bsgom par bya/ /de ltar yi ge raM las byung / /me yi dkyil 'khor
<p>172a.3</p>gru gsum gyi/ /dmar po 'bar ba rnams dang ldan/ /'og tu rlung gi 'bar bar bsam/ /de steng yi ge a las byung / /yang na ming yig dang po las/ /b+han+d+ha dum bu gcig pa ni/ /'bar ba'i steng du gnas par bsam/ /de nas ri lu de rnams ni/ /bsams nas sbyang ba la
<p>172a.4</p>sogs bya/ /yang na mngon su mthong pa'i nang / /ri lu de rnams gzhag par bya/ /lag pa g.yon pa a las byung / /zla ba'i dkyil 'khor bsam par bya/ /zla ba'i 'od dang sngags 'di yis/ /ri lu de rnams sbyang bar bya/ /de las sbyang ba'i sngags ni/ /oM oM badzra tsan+d+ra sarba d+harmA su bi shud+d+ha swa
<p>172a.5</p>b+hA was sar+b+ba d+harmAn bi sho d+ha ya swA hA/ zhes bya'o/ /lag pa g.yas par ra las byung / /de bzhin nyi ma'i dkyil 'khor bsam/ /de yi 'od dang sngags 'di yis/ /spel ba'i rang bzhin bsam par bya/ /oM AHbadzra suR+YA sarba d+harma pra bo d+ha ka sarba d+ha rmAn pra bo d+ha ya swA hA/ zhes bya ba'o/ /de
<p>172a.6</p>nas lag pa gnyis kyi bar/ /hUM byung sgra gcan dkyil 'khor te/ /snyim pas thod pa bkab nas su/ /sngags 'di brjod nas 'bar bar bya/ /oM hUM badzra a na la sarba d+ha rmAn pra d+hI pa ka sarba d+harmAn pra d+hI pa ya swA hA/ zhes bya ba'o/ /de nas mkha' lding phyag rgya la/ /yi ge hoHlas byung ba yis/ /dus kyi me
<p>172a.7</p>yi dkyil 'khor bsam/ /de dang sngags tshig 'di rnams kyis/ /rdzas de bdud rtsir gyur par bsam/ /oM hoHsarba d+harmA badzra a mr-i ta ka ra sarba d+harmAn badzra a mr-i taM ku ru ku ru swA hA/ /de ltar sgrub pa byas nas ni/ /de nas kha la blugs par bya/ /de'i sngags ni/ oM sarba bI ra yo gi ni pra Na mA mi
<p>172b</p>
<p>172b.1</p>swA hA/ zhes bya ba'o/ /de nas ri lu med gyur na/ /bi mu la sogs sa bon las/ /bdud rtsi lnga sogs bsam par bya/ /de nas sngon bzhin sbyang sogs ni/ /byas nas za bar bsam par bya/ /de la lce yi rtse mo la/ /hUM yig nas kyi tshad tsam mo/ /de las skyes pa'i rdo rje ni/ /rtse lnga pa ru
<p>172b.2</p>bsam par bya'o/ /de las 'od zer rnams kyis ni/ /bdud rtsi de ni bkug par bsam/ /de nas spyi bo'i steng du ni/ /khaM gi yi ge bsam par bya/ /de las skyes par gyur pa yi/ /rdzogs pa zla ba'i dkyil 'khor ro/ /de yi rkang pa'i sen mo'i bar/ /rang gi lus po khyab par bsam/ /
<p>172b.3</p>de nas lus po'i pags pa ni/ /dor nas de nyid zla bzhin blta/ /de ltar lan gsum byas nas su/ /sngon du sngags 'di brjod par bya/ /de nas mdzes pa'i phyag rgya yis/ /lus po rengs pa reg par bya/ /oM AHhUM hoHhaMHk+ShaHpradz+nyA u pA ya At+ma ka kA ya wA ka tsit+ta dz+nyA na a d+hi pa te mA
<p>172b.4</p>ma kA ya wAka tsit+ta dz+nyA na badzra badzra a mr-i taswa b+hA baM ku ru ku ru skan+d+ha d+hA tu A ya ta naM ni swa b+hA baM swA hA/ zhes bya ba'o/ /de ltar bdag bsrung byas nas su/ /rnal 'byor bsrung ba brtsam par bya/ /nyes pa ma lus bral ba yi/ /yid du 'ong ba phan thogs 'gyur/ /bu gcig bzhin du 'gro ba
<p>172b.5</p>la/ /rgyun mi 'chad par byams pa bsam/ /rjes su mthun dang sdug bsngal can/ /lus las skyes pa'i byis pa la/ /ma yis snying rje byed pa bzhin/ /sems can re re'i snying rje bsam/ /gzhan gyi bde ba phun sum tshogs/ /mthong nas rang la dga' bar bya/ /dper na rang bu bde ba
<p>172b.6</p>bzhin/ /bde ba mthong nas dga' bar bsam/ /dgra dang grogs po gnyis ka la/ /zhe sdang chags pa dor nas su/ /mnyam par gzhag pa'i lta ba yis/ /mthong nas 'gro ba btang snyoms bsgom/ /de nas skad cig gcig gis ni/ /bdag nyid dus kyi 'khor lor
<p>172b.7</p>bsam/ /rang snying paM las byung ba yi/ /dmar po pad+ma 'dab brgyad pa/ /de yi lte bar oM las byung / /zla ba'i dkyil 'khor bsgoms nas su/ /de dbus hUM yig nag po yis/ /de las skyes pa'i rdo rje ni/ /rtse lnga pa ru bsam par bya/ /de la kha dog lnga dang ldan/ /'od zer
<p>173a</p>
<p>173a.1</p>rnams ni spro bar bya/ /phyogs bcur gnas pa'i de bzhin gshegs/ /byang chub la sogs thams cad ni/ /de rnams kyis ni bkug nas su/ /bdag nyid mdun du bzhag par bsam/ /'od zer de rnams mchod pa'i phyir/ /rdo rje la ni thim par bsam/ /
<p>173a.2</p>phyi nas rdo rje de nyid ni/ /zla ba'i steng du thim par bya/ /de nas zla ba'i dkyil 'khor la/ /ka sogs sde tshan drug po la/ /thung dang ring po'i dbye ba yis/ /bcu gnyis brtsegs pa'i bdag nyid bsam/ /yi ge de rnams gyur pa las/ /glu mkhan rol mo dri ma dang / /phreng ba spos
<p>173a.3</p>dang mar me dang / /lha bshos ma dang mi zad ma/ / lA s+ye bzhad pa gar mkhan ma/ /de bzhin lha mo 'dod ma ni/ /rim pa ji bzhin spro bar bya/ /mchod pa'i lha mo re re yis/ /'dod pa'i lha sogs mchod par bya/ /de nas sngags 'di brjod nas su/ /sangs rgyas la sogs
<p>173a.4</p>mchod par bsam/ /de la mchod pa'i sngags kyi rkang pa rnams ni/ /oM badzra gan+d+he gan+d+ha ar+ts+tsa naM ku ru ku ru swA hA/ oM badzra mA le mA la ar+ts+tsa naM ku ru ku ru swA hA/ oM badzra d+hUpe d+hU pa a r+ts+tsa naM ku ru ku ru swA hA/ oM badzra pra dI pe pra d+hI pa a rtsa naM ku ru ku ru swA hA/ oM badzra a mr-i te nai bai T+ye a rtsa naM ku
<p>173a.5</p>ru ku ru swA hA/ oM badzra ak+Sha te ak+Sha ta pha la ar+ts+tsa naM ku ru ku ru swA hA/ oM badzra lA s+ye bas+t+ra a b+ha ra Na pU dzA ku ru ku ru swA hA/ oM badzra hA s+ye gaN+Te g+haN+Ta A daR+sha pU dzAM ku ru ku ru swA hA/ oM badzra wa' d+ye wA d+ya pU dzAM ku ru ku ru swA hA/ oM badzraM nr-i t+ye n+d-i t+ya pU dzAM ku ru ku ru swA hA/ oM badzra gI ti gI ta pU dzAM
<p>173a.6</p>ku ru ku ru swA hA/ oM badzra kA me sarba su d+d+ha bo d+he satwA nAM kro d+ha A di bAM badzra su ra ta pU dzAM ku ru ku ru swA hA/ de ltar mchod pa byas nas su/ /de nas sdig pa bshags par bya/ /thog ma med pa'i 'khor ba nas/ /bdag gis sdig pa gang byas pa/ /sangs rgyas kun gyi mdun du ni/ /da ni de ltar
<p>173a.7</p>bshags par bya/ /sangs rgyas dang ni byang chub sems/ /de bzhin 'phags pa'i dge 'dun dang / /skyes bu phal ba rnams kyis ni/ /dge ba byas la yi rang ngo / /nyid don mdzad pa'i sangs rgyas rnams/ /gang zhig byang chub shing drung rtsar/ /bzhugs pa chos 'khor bskor ba'i
<p>173b</p>
<p>173b.1</p>phyir/ /de la gsol ba gdab par bya/ /mya ngan 'das byed sangs rgyas rnams/ /thal mo sbyar nas zhu bar bya/ /'gro ba long ba mang 'gyur phyir/ /bskal pa'i bar du bzhugs su gsol/ /sangs rgyas chos dang dge 'dun te/ /srid pa'i 'jigs pa 'joms dag la/ /byang chub
<p>173b.2</p>bar du skyabs su mchi/ /de ltar mchod pa la sogs kyis/ /bdag gis bsod nams gang bsags pa/ /sems can kun gyi don byed cing / /yang dag sangs rgyas des thob shog /de ltar rnam bdun mchod pa ni/ /byas nas rtsa ba gsum sogs dran/ /phyi nas rnam par
<p>173b.3</p>thar pa bzhi/ /rnal 'byor bas ni bsgom par bya/ /'gro ba thams cad ma lus pa/ /gcig dang du mas rnam dpyad na/ /dngos po rnam par dman pa ste/ /rmi lam bzhin du snang ba'o/ /de yang yod dang med pa'i phyir/ /dngos po gang zhig 'dzin mi 'gyur/ /rang bzhin med pa'i
<p>173b.4</p>bdag nyid phyir/ /dngos po kun ni stong pa yin/ /rgyu las 'das par gyur pa'i phyir/ /de bzhin mtshan ma med pa yin/ /glo bur du ni 'byung ba'i phyir/ /smon pa med par shes par bya/ /byed pa po las ma gtogs par/ /snang 'gyur de bas 'dus ma byas/ /bdag kyang de lta bu
<p>173b.5</p>yin par/ /rnal 'byor pas ni shes par bya/ /de ltar steng 'og lus po ni/ /snying ga'i pad+mar thim par bsam/ /pad+ma zla ba'i dkyil 'khor la/ /zla pa hUM la thim par bsgom/ /u ni ha yi rang bzhin gyur/ /ha ni zla ba phyed bzhin la/ /zla phyed thig le'i dbus su thim/ /thig le
<p>173b.6</p>'ba' zhig skar ma bzhin/ /bdag nyid bar ma do ru bsgom/ /gzung 'dzin la sogs rtog pa ni/ /dor nas bdag nyid gcig yin bsam/ /yang na gsher ba'i khams rnams kyis/ /drod kyi khams rnams bsil bar bsam/ /me med pas ni sra ba'i
<p>173b.7</p>khams/ /zhu ba'i bdag nyid bsgom par bya/ /zhu ba dang ni chu yi khams/ /dngos po gcig tu gyur par bsam/ /chu de ma lus rlung gis ni/ /skams par byas nas nam mkha' la/ /so sor gyur nas yul dang bral/ /kun gzhi rnam shes gcig pu ste/ /bsgoms nas rnal 'byor pa yis
<p>174a</p>
<p>174a.1</p>ni/ /sngags tshig 'di rnams brjod par bya/ /oM shU n+ya tA dz+nyA na badzra swa b+hA wa At+mako\u0f85haM/ zhes bya ba ni/ stong pa nyid rnam par thar pa'i sngags so/ /oM a ni mit+ta dz+nyA na badzra swa b+hA ba At+mako\u0f85haM/ zhes bya ba ni/ mtshan ma med pa'i nga rgyal 'dzin pa'i sngags so/ /oM
<p>174a.2</p>a pra Ni hi ta dz+nyA na badzra srab+hA pa At+mako\u0f85haM/ zhes bya ba ni/ smon pa med pa'i sngags so/ /oM a na b+hi saM skA ra dz+nyA na badzra swa b+hA wa at+mako\u0f85haM/ zhes bya ba ni/ 'dus ma byas pa'i sngags 'du brjod par bya zhes bya ba'o/ /de ltar bdag dang khams gsum ni/ /pra rab rdul las 'das gyur
<p>174a.3</p>pa'i/ /stong pa'i bdag nyid bsgoms nas su/ /'jig rten 'das pa'i bdag nyid bsam/ /phal pa'i phung po rnams dor dang / /'jig rten las 'das 'dzin pa'i phyir/ /rnal 'byor pas ni sngon du ni/ /stong pa nyid ni bsgom par bya/ /de las smon lam rdzogs pa dang / /chos kyi
<p>174a.4</p>'khor lo bskor ba'i phyir/ /mngal nas skyes pa'i rim pa bzhin/ /bdag nyid dus kyi 'khor lor bsgom/ /de nas nam mkha'i khams la ni/ /chos kyi 'byung gnas gru gsum pa/ /ma yi lus po dag pa'i phyir/ /rnal 'byor pas ni bsgom par bya/ /de yi phyi rol yaM las byung / /
<p>174a.5</p>gzhu bzhin rlung gi dkyil 'khor te/ /dpag tshad 'bum phrag bzhi tsam du/ /kha dog nag po bsam par bya/ /steng 'og hUM las sna tshogs rdor/ /rgyal mtshan gnyis kyis brgyan pa'o/ /nang du ma yi lus po yi/ /dpral bar rlung gi dkyil 'khor ro/ /de steng re pha las byung ba'i/ /
<p>174a.6</p>me yi dkyil 'khor gru gsum pa/ /kha dog dmar po steng 'og tu/ /yi ge hUM las byung ba yi/ /sna tshogs rdo rje gnyis dang bcas/ /g.yung drung gnyis kyis mtshan pa'o/ /de nyid ma yi lus po la/ /mgrin pa'i 'khor lor brjod pa'o/ /de steng chu yi dkyil 'khor ni/ /dpag
<p>174a.7</p>tshad 'bum phrag gnyis kyi bdag /yi ge baM las byung ba yi/ /kha dog dkar po zlum po ni/ /hUM byung sna tshogs rdo rje yi/ /pad+ma steng 'og mtshon pa'o/ /de nyid ma yi lus po la/ /snying ga'i 'khor lor shes par bya/ /dpag tshad 'bum gcig bdag nyid ni/ /sa yi dkyil
<p>174b</p>
<p>174b.1</p>'khor las byung ba'i/ /kha dog ser po grub bzhi pa/ /rnal 'byor bas ni bsgom par bya/ /hUM byung sna tshogs rdo rje nyid/ /steng 'og 'khor lo brgyad pa'o/ /nang du ma yi lus po las/ /de nyid lte ba'i 'khor lo la'o/ /yon tan gnyis dang gsum dang bzhi/ /de bzhin lnga
<p>174b.2</p>po dag pa'i phyir/ /rlung me sa chu'i dkyil 'khor gyi/ /dbyibs ni rim bzhin shes par bya/ /sa yi dkyil 'khor steng du ni/ /rdo rje'i bdag nyid ma las byung / /ri rab steng 'og dpag tshad ni/ /stong phrag lnga bcu rtsa drug pa'o/ /lte ba nas ni gsang ba'i bar/ /ma
<p>174b.3</p>yi lus la de nyid yin/ /de steng k+ShaHlas byung ba yi/ /sna tshogs pad+ma 'dab brgyad pa/ /ri rab phyed kyi tshad yin pa/ /de yi sum cha lte ba'o/ /de nyid ma yi lus po la/ /gsang ba'i pad+ma lte bcas pa'o/ /de yi steng du yi ge k+ShaM/ /yang na ha yig las byung ba'i/ /zla ba'i
<p>174b.4</p>dkyil 'khor lte ba bzhin/ /rnal 'byor pas ni bsgom par bya/ /de steng tsheg drag las byung ba/ /nyi ma'i dkyil 'khor bsam par bya/ /de bzhin thig ler gyur pa la/ /sgra gcan dkyil 'khor sngon po'o/ /de nyid ma yi lus po la/ /dri chen dang ni dri chu dang / /sa bon
<p>174b.5</p>'bab pa'i rtsa gsum ni/ /gsang ba'i lte bar 'dus gyur pa'o/ /de steng hUM yig las byung ba'i/ /rdo rje'i gur ni bsgom par bya/ /yang ni b+h+rUM mam oM las byung / /brtsegs pa'i gzhal yas khang yin no/ /nang du ma yi skye gnas ni/ /pad+ma rdo rje bcas phyir ro/ /nor bu'i
<p>174b.6</p>bdag nyid gru bzhi pa/ /rin chen snam bu tshogs dang ldan/ /dra ba dra phyed me long dang / /dril bu dang ni rnga yab dang / /rgyal mtshan rnams kyis brgyan pa'o/ /de bzhin sgo dang rta babs ni/ /dkyil 'khor gsum la bcu gnyis pa'o/ /phyi rol dur khrod brgyad kyis ni/ /kun nas
<p>174b.7</p>yongs su bskor ba'o/ /mig dang rna ba sna bug dang / /de bzhin kha dang nu ma gnyis/ /dri chen dri chu sa bon gyis/ /bug pa lus la bcu gnyis te/ /de rnams rnam par dag pa'i phyir/ /sgo bcu gnyis kyi bdag nyid pa'o/ /de bzhin dkyil 'khor gsum po dang / /gru bzhi la sogs
<p>175a</p>
<p>175a.1</p>pa dag ni/ /dri ma med pa'i 'grel pa las/ /rnal 'byor pas ni shes par bya/ /gzhal yas khang gi dbus su ni/ /pad+ma 'dab ma brgyad pa yin/ /cha shas bcu drug dag pa'i phyir/ /ka ba bcu drug dang ldan pa'o/ /yi ge oM las byung ba yi/ /dus kyi
<p>175a.2</p>'khor lo'i gdan du bsgom/ /de ltar rten ni rdzogs byas nas/ /brten pa lha rnams bsgom par bya/ /phyi rol lha rnams spro ba ni/ /nang du lus po skye ba'o/ /pad+ma'i lte ba'i steng du ni/ /dbyangs yig thung dang ring po ste/ /sum cu rtsa gnyis g.yon skor du/ /rnal 'byor pas ni bkod par
<p>175a.3</p>bsam/ /de rnams yongs su gyur ba las/ /zla ba'i dkyil 'khor bsgom par bya/ /sngon du ka sogs yi ge ni/ /yang ba dang ni lci ba'i phyir/ /yi ge brgyad cu gang yin pa/ /nyi mar skyes pa'i sa bon bsam/ /de nas pad+ma'i lte ba'i steng / /sngon du nyi ma'i dkyil 'khor bsam/ /dpe
<p>175a.4</p>byad brgyad cu dag pa'i phyir/ /yi ge brgyad cu'i bdag nyid do/ /de steng zla ba'i dkyil 'khor ni/ /dbyangs yig sum cu gnyis las byung / /skyes bu chen po'i mtshan rnams ni/ /sum cu rtsa gnyis dag phyir ro/ /de steng hUM yig nag po ni/ /zla ba'i mtshan ma bzhin du'o/ /gsum po de
<p>175a.5</p>rnams gyur nas so/ /yi ge hiHne bsam par bya/ /de las skyes pa'i bcom ldan 'das/ /dus kyi 'khor lo'i bdag nyid bsam/ /ye shes lnga yi bdag nyid ni/ /phyi rol du ni brjod pa bzhin/ /de bzhin nang du lus po ni/ /phung po lnga yi bdag nyid brjod/ /shu kra dang ni de bzhin rdul/ /
<p>175a.6</p>dri za'i sems can srog ldan pa/ /yan lag rdzogs pa'i rnam par shes/ /gzugs kyi phung po la sogs pa'o/ /de ltar bcom ldan dus 'khor lo/ /zhal bzhi pa dang phyag rnams ni/ /nyi shu rtsa bzhi dang ldan pa'o/ /gnag dang dmar po ser po dang / /de bzhin dkar po g.yas skor
<p>175a.7</p>gyis/ /shar la sogs pa'i zhal rnams kyis/ /rim pas zhal mdog shes par bya/ /mgrin par brtsams nas zhabs kyi bar/ /sku mdog nag po zhal phye ba'o/ /g.yas pa chags pa'i bdag nyid dang / /g.yon pa zhi ba'i bdag nyid do/ /nub zhal ting 'dzin la gnas par/ /ral
<p>175b</p>
<p>175b.1</p>pa'i cod pan bcings pa'o/ /sna tshogs rdo rje zla ba phyed/ /rdo rje sems dpas dbu brgyan pa'o/ /'khor lo la sogs rgyan rnams kyis/ /brgyan pas stag lags gos 'dzin pa'o/ /nyi zla sgra gcan steng du ni/ /bdud dang drag po mnan par bzhugs/ /nang du snying ga'i pad+ma la/ /g.yas
<p>175b.2</p>g.yon dbus ma'i rtsa rnams te/ /g.yas dang g.yon pa 'bab pa ni/ /bdud dang nyon mongs gnyis su brjod/ /'dod pa'i lha ni gdong gcig la/ /kha dog dmar po lag bzhir ldan/ /g.yas pa mda' dang lcags kyu dang / /g.yon par gzhu dang zhags pa nyid/ /dga' mo dang
<p>175b.3</p>bcas g.yas kyi zhabs/ /dmar po'i 'og tu mnan pa'o/ /de bzhin drag po mig gsum pa/ /lag pa bzhi pa dkar po ste/ /g.yas par rtse gsum cang te'u dang / /lag pa g.yon pa thod pa dang / /kha T+wAm ga ni 'dzin pa'o/ /g.yon pa dkar po zhabs kyi 'og /u ma
<p>175b.4</p>lhan cig mnan pa'o/ /g.yas pa'i phyag ni bcu gnyis pa'i/ /bzhi bzhi'i rim pa ji bzhin du/ /nag po dang ni dmar po dang / /kha dog dkar po shes par bya/ /de bzhin g.yon pa'i phyag rnams ni/ /snga ma bzhin du mdog shes bya/ /de bzhin phyag gi sor mo rnams/ /
<p>175b.5</p>sor mo la sogs kha dog ldan/ /mthe bong la sogs lnga po de/ /sa la sogs pa'i dbye bas so/ /sor mo rnams kyi tshigs gsum po/ /kha dog sna tshogs dang ldan pa'o/ /rdo rje ral gri rtse gsum dang / /gri gug mda' dang lcags kyu dang / /cang te'u thod pa 'khor lo
<p>175b.6</p>mdung / /dbyug pa dgra sta g.yas pas 'dzin/ /de bzhin g.yon pa'i phyag rnams na/ /dril bu phub dang kha twAM ga/ /thod pa shag ti zhags pa dang / /rin chen pad+ma dkar po dang / /dung dang me long lcags sgrog dang / /tshangs pa'i mgo bo gdong bzhi pa/ /mtshon cha'i tshogs
<p>175b.7</p>ni shes par bya/ /de ltar bdag nyid bcom ldan 'das/ /dus kyi 'khor lor bsgoms nas su/ /de yi rang bzhin gyur pa yi/ /sna tshogs gzugs ni bsgom par bya/ /zla ba dkar nag kha dog phyir/ /bcom ldan 'das kyi sku mdog go/ /nyi ma dmar ser gyur pa'i phyir/ /
<p>176a</p>
<p>176a.1</p>sna tshogs yum ni ser mo'o/ /zhal bzhi pa dang phyag brgyad pa/ /bcom ldan 'das kyi rgyan bzhin brgyan/ /g.yon brkyang ba yi bzhugs stangs kyis/ /bcom ldan 'das kyi sku la 'khyud/ /gri gug lcags kyu cang te'u dang / /g.yas pas phreng ba 'dzin
<p>176a.2</p>pa'o/ /thod pa zhags pa pad+ma dang / /de bzhin g.yon par rin chen no/ /bdag nyid de ltar bsgoms nas su/ /snyoms par zhugs par bsam par bya/ /bde ba la sogs 'khor lo la/ /ye shes rdo rje la sogs dgod/ /'gro ba drug la gnas pa yi/ /sems can rnams
<p>176a.3</p>ni bkug par bsam/ /dkyil 'khor de la bkod nas su/ /rdo rje'i dbang ni bskur bar bya/ /rnam snang la sogs sangs rgyas rnams/ /nang du bkug nas zhu bar bsam/ /rang gi rdo rje'i byang chub sems/ /spros nas de la dbang bskur bya/ /de nas sems can de rnams ni/ /
<p>176a.4</p>lha dang lha mo'i bdag nyid bsam/ /thabs dang shes rab bdag nyid kyi/ /mchog dga'i bde bas gang bar bsam/ /de nas lus po de rnams kyi/ /dkyil 'khor 'khor lor skad cig gis/ /bsgoms nas rang rang gnas su ni/ /de kun gshegs su gsol bar bya/ /
<p>176a.5</p>de ltar lus po rdzogs pa ni/ /dkyil 'khor rgyal mchog ting nge 'dzin/ /rdzogs nas las kyi rgyal mchog ni/ /rnal 'byor pas ni bsgom par bya/ /de ni phyi rol skye ba dang / /g.yas g.yon srog rlung 'byung ba'o/ /phan tshun snyoms par zhugs pa yis/ /lte bar ye shes
<p>176a.6</p>me 'bar te/ /de yi 'od zer rnams kyis ni/ /gtso bo zhu ba'i rang bzhin gyur/ /shes rab ma yang de bzhin du/ /bde ba chen por zhugs pa'o/ /gnyi ga stong par zhugs pa ru/ /gzigs nas lha mo rnams kyis bskul/ /'gro ba kun la don mdzad phyir/ /byams pa la sogs
<p>176a.7</p>bzhi yis ni/ /de la stong pa la zhugs pa'i/ /dus su sngags 'di brjod par bya/ /oM su bi shud+d+ha d+harma d+hA tu sra b+hA wa At+ma ko\u0f85haM/ zhes bya ba'o/ /de la bskul bar gyur pa yi/ /glu yi tshigs su bcad pa bzhi po ni lha mo rnams kyis brjod de/ 'gro ba'i ma ni spyan ma dag / 
<p>176b</p>
<p>176b.1</p>rnal 'byor rnams kyi rgyu mthun gnas/ /bdag gi dkyil 'khor rang bzhin gyis/ /dus 'khor bzhengs la bdag chags mdzod/ /mA ma kI ni sring mo'i bdag /rnal 'byor rnams ni rnam smin gnas/ /bdag gi dkyil 'khor rang bzhin gyis/ /dus 'khor bzhengs la
<p>176b.2</p>bdag chags mdzod/ /gos dkar ma bdag bu mo yin/ /rnal 'byor rnams kyis skyes bur gnas/ /bdag gi dkyil 'khor rang bzhin gyis/ /dus 'khor bzhengs la bdag chags mdzod/ /sgrol ma tsha mo bdag yin pa/ /rnal 'byor rnams kyis dri med gnas/ /
<p>176b.3</p>bdag gi dkyil 'khor rang bzhin gyis/ /dus 'khor bzhengs la bdag chags mdzod/ /de ltar lha mo rnams kyi glu/ /bcom ldan 'das kyis gsan nas su/ /'gro ba ma lus sgyu ma bzhin/ /gzigs nas mtshan ma spro bar mdzad/ /de yang nang gi dag pa yis/ /rnal 'byor pas
<p>176b.4</p>ni shes par bya/ /mngal nas skyes pa rnams la ni/ /rmi lam gnas skabs zhugs pa yis/ /rnam par shes pa la sogs pa'i/ /khams rnams kyis ni skul bar byed/ /srog rdzogs pa dang bde ba ni/ /yongs su myong ba'i phyir du ste/ /kun spangs ma dang dung can mar/ /gnas pa'i sems
<p>176b.5</p>dang ye shes so/ /de rnams kyis ni bskul ba yi/ /sems ni sngon gyi bag chags kyis/ /rmi lam gnas skabs dor gnas su/ /sad pa las ni 'jug par 'gyur/ /rnam par dag pa de yi phyir/ /stong par zhugs sogs shes par bya/ /rnam pa lnga yi byang chub ni/ /bsnyen pa'i yan lag
<p>176b.6</p>rdzogs nas su/ /rnam pa nyi shu'i byang chub ni/ /nye ba'i sgrub pa brtsam par bya/ /de la bcom ldan 'das kyis ni/ /stong par bzhengs pa'i dus su ni/ /hUM las byung ba'i rtse lnga la/ /rdo rje spro bar brtsam par bya/ /de nyid yongs su gyur pa las/ /sngon bzhin bcom ldan
<p>176b.7</p>dus 'khor lo/ /stong pa'i dkyil 'khor 'bab pa yis/ /sna tshogs yum la 'khyud pa'o/ /dus bzhi rnam par dag pa'i phyir/ /thugs la sogs pa'i zhal bzhi pa'o/ /phyogs ni nyi shu bzhi dag phyir/ /phyag rnams nyi shu rtsa bzhi pa'o/ /dus sbyor drug drug dag pa'i
<p>177a</p>
<p>177a.1</p>phyir/ /de bzhin du ni zhabs gnyis pa/ /chu tshod lnga lnga dag pa'i phyir/ /phyag rnams kyi ni sor mo'o/ /chu srang re re dag pa'i phyir/ /phyag tshigs sum brgya drug cu'o/ /nyin mtshan rnam par dag pa'i phyir/ /bcom ldan 'das kyi sku yin no/ /de kho na nyid
<p>177a.2</p>nyi shu dang / /bzhi yi rnam par dag pa'i phyir/ /rdo rje la sogs mtshon cha yi/ /tshogs ni de bzhin shes par bya/ /dri sogs rnam par dag pa'i phyir/ /'khor lo la sogs phyag rgya yin/ /cha shas bcu drug dag pa'i phyir/ /zla ba phyed kyis brgyan pa'o/ /gsang ba'i rdo rje ldog pa'i
<p>177a.3</p>phyir/ /spyi bor sna tshogs rdo rje 'dzin/ /dga' ba la sogs dag pa'i phyir/ /dpral bar thod pa'i phreng ba'o/ /ka sogs rnam par dag pa'i phyir/ /phrag par mgo po'i phreng 'dzin no/ /'pho ba med pa dag pa'i phyir/ /stag lpags sham thabs mdzad pa'o/ /sa sogs
<p>177a.4</p>rnam par dag pa'i phyir/ /nang gi phyag rgya bzhi po yin/ /yang na mchog tu mi 'gyur ba'i/ /lhan cig skyes pa'i dga' ba ni/ /don dam pa yi bden pa yis/ /dpal ldan dus kyi 'khor lo la'o/ /dus gsum yongs su bskor ba yis/ /rnam pa thams cad dang ldan pa/ /
<p>177a.5</p>stong nyid 'pho ba sgrib zad yin/ /sna tshogs yum ni dag pa'o/ /yang na lus kyi dag pa yis/ /de dag dag par shes par bya/ /de ltar dkyil 'khor bdag po ni/ /bsgoms nas 'khor ni spro bar bya/ /thabs dang shes rab snyoms zhugs pas/ /nam mkha'i khams
<p>177a.6</p>la gnas pa'o/ /phung po khams sogs bdag nyid ni/ /sangs rgyas nang du dgug par bsam/ /phyi nas de rnams spros nas su/ /sna tshogs yum la thim par bsam/ /de nas spros nas sngon bzhin du/ /rang la thim nas zhu bar bsam/ /byang chub sems kyi thig le rnams/ /
<p>177a.7</p>gsang ba'i rdo rje'i lam nas spro/ /sna tshogs yum gyi pad+ma la/ /sa bon yi ge'i bdag nyid bsgom/ /yi ge a las byung ba yi/ /rdo rje rtse mo lnga pa ste/ /de nas skyes pa'i mi bskyod pa/ /zhal gsum pa dang phyag drug pa/ /gnag dang dmar po dkar po yi/ /zhal gyi kha dog shes par
<p>177b</p>
<p>177b.1</p>bya'o/ /rdo rje gri gug dgra sta dang / /g.yas pa'i phyag gis 'dzin pa'o/ /dril bu dang ni thod pa dang / /g.yon pa tshangs pa'i mgo bo'o/ /mi bskyod pa ni spros nas su/ /dus kyi 'khor lor thim par bsam/ /de nas i las byung ba yi/ /ral gri las skyes don yod grub/ /spros nas
<p>177b.2</p>shar gyi pad+ma la/ /nyi ma'i steng du bzhugs par bsam/ /zhal gsum pa dang phyag drug pa/ /sku mdog nag po rgyan gyis brgyan/ /gnag dang dmar po dkar po ni/ /g.yas skor du ni zhal rnams so/ /g.yas pa'i phyag na ral gri dang / /gri gug rtse gsum bsnams pa'o/ /
<p>177b.3</p>de bzhin phub dang thod pa dang / /g.yon pa na ni kha T+wAM ga'o/ /de bzhin r-i las byung ba yi/ /rin chen las skyes rin chen 'byung / /zhal gsum pa dang phyag drug pa'o/ /de bzhin sku mdog dmar po 'dzin/ /dmar dang dkar po nag po ni/ /g.yas skor du ni zhal rnams
<p>177b.4</p>so/ /mda' dang rdo rje lcags kyu dang / /cang te'u g.yas pa'i phyag la'o/ /gzhu dang rdo rje zhags pa dang / /g.yon pa rin chen rtse dgu 'bar/ /spros nas g.yas pa'i pad+ma yi/ /nyi ma'i steng du bzhugs par bsam/ /de bzhin l-i las byung ba yis/ /'khor lo las
<p>177b.5</p>skyes rnam snang mdzad/ /zhal gsum pa dang phyag drug pa/ /sku mdog ser po 'dzin pa'o/ /ser dang dkar po nag po ni/ /g.yas skor du ni zhal rnams so/ /'khor lo dang ni dbyug pa dang / /g.yas pa'i phyag na rdo rje'o/ /dung dang rdo rje lcags sgrog dang / /g.yon pa
<p>177b.6</p>rdo rje dril bu ste/ /spros nas nub phyogs pad+ma yi/ /nyi ma'i steng du dgod par bsam/ /de bzhin u las byung ba yi/ /snang ba mtha' yas pad+mar skyes/ /zhal gsum pa dang phyag drug pa/ /de bzhin sku mdog dkar po'o/ /dkar dang gnag dang dmar po ni/ /g.yas skor
<p>177b.7</p>du ni zhal rnams so/ /g.yas na thod pa mdung dang ni/ /de bzhin rtse gsum bsnams pa'o/ /g.yon pa pad+ma dkar po dang / /me long phreng ba 'dzin pa ste/ /spros nas g.yon gyi pad+ma yi/ /nyi ma'i steng du bzhugs par bsam/ /nyin mo bcom ldan rdo rje can/ /khyad par gyur
<p>178a</p>
<p>178a.1</p>pa'i tshig gi phyir/ /don yod grub pa la sogs bzhi/ /nyi ma'i steng du dgod par bya/ /'du byed la sogs phung po rnams/ /dag phyir don grub la sogs so/ /yang na sa bon la sogs kyi/ /rnam par dag phyir de rnams dag /yi ge i las byung ba yi/ /
<p>178a.2</p>lha mo sgrol ma don grub bzhin/ /spros nas me mtshams pad+ma yi/ /zla ba'i steng du bzhugs par bsam/ /de bzhin r-i las byung ba yi/ /rin chen 'byung bzhin gos dkar ma/ /spros nas bden bral pad+ma yi/ /zla ba'i steng du bzhugs par bsam/ /yi ge l-i las byung
<p>178a.3</p>ba yi/ /spyan ma rnam snang bzhin du ste/ /spros nas rlung mtshams pad+ma yi/ /zla ba'i steng du bzhugs par bsam/ /u las byung ba'i mA ma kI/ /snang ba mtha' yas bzhin du ste/ /spros nas dbang ldan pad+ma yi/ /zla ba'i steng du bzhugs par bsam/ /mtshan mo shes
<p>178a.4</p>rab rab tu brjod/ /shes par bya ba'i tshig gi phyir/ /sgrol ma la sogs bzhi po'i gdan/ /zla ba'i dkyil 'khor shes par bya/ /phal ba'i sa sogs dag pa'i phyir/ /lha mo rnams ni shes par bya/ /nyi ma'i steng du sangs rgyas rnams/ /rdo rje'i skyil krung gis
<p>178a.5</p>bzhugs te/ /zla ba'i steng du lha mo rnams/ /pad+ma'i bzhugs stangs kyis bzhugs pa/ /don yod grub dang spyan ma ni/ /phan tshun thabs dang shes rab po/ /rin chen 'byung ldan mA ma kI/ /rnam snang mdzad dang sgrol ma ste/ /snang ba mtha' yas gos dkar mo/ /phan
<p>178a.6</p>tshun thabs dang shes rab po/ /sgrol ma dang ni rnam snang mdzad/ /gos dkar snang ba mtha' yas dang / /spyan ma don yod grub pa ste/ /mA ma kI dang rin chen 'byung / /phan tshun thabs dang shes rab ni/ /rnal 'byor pas ni shes par bya/ /sangs rgyas rnams kyi pang du ni/ /
<p>178a.7</p>shes rab ma rnams zhugs pa'o/ /shes rab ma yi pang du ni/ /de bzhin thabs rnams shes par bya/ /bcom ldan mngon pa'i phyogs su ni/ /gzigs pa'i thabs rnams gtso bo yin/ /rgyab brten shes rab ma rnams ni/ /rjes su gtso mor shes par bya/ /de bzhin
<p>178b</p>
<p>178b.1</p>mtshams la bzhugs pa yi/ /gtso mo nyid du gyur pa ste/ /de rnams pang du bzhugs pa yi/ /thabs rnams gtso mo yin pa'o/ /de nas/ /yi ge yaM las byung ba yi/ /shar sgo'i pad+ma nyi ma'i steng / /bgegs mthar byed ni don grub bzhin/ /zhal sogs dang ldan spro
<p>178b.2</p>bar bya/ /shes rab mthar byed raM byung ba'i/ /zhal sogs rin chen 'byung ldan bzhin/ /lho sgo'i pad+ma nyi ma'i steng / /rnal 'byor bas ni spro bar bya/ /gshin rje mthar byed laM byung ba/ /zhal sogs rnam par snang mdzad bzhin/ /nub kyi pad+ma nyi ma'i steng / /spros nas
<p>178b.3</p>bzhugs par bsam par bya/ /pad+ma mthar byed waM byung ba/ /zhal sogs snang ba mtha' yas bzhin/ /byang sgo'i pad+ma'i nyi ma'i steng / /rnal 'byor pas ni spro bar bya/ /'on kyang khro rgyal g.yon brkyang ba'i/ /'dug stangs kyis ni bzhugs par bsam/ /khro bo 'di
<p>178b.4</p>rnams phyag rgya ni/ /rim pa ci bzhin shes par bya/ /rab gtum ma dang nga rgyal can/ /brtson 'grus mtha' yas dzaM b+hi dang / /shin tu sngon mo drag can ma/ /bgegs mthar byed sogs rnams kyi yin/ /phyag rgya de rnams g.yas brkyang bar/ /khro rgyal rnams la 'khyud
<p>178b.5</p>pa'o/ /de ltar zla ba bzhi pa la/ /ming dang gzugs ni skye ba'i phyir/ /sangs rgyas khro bo lha mo rnams/ /rnal 'byor bas ni spro bar bya/ /de nas zla ba lnga pa la/ /mngal nas skyes pa'i skye mched drug /de phyir dbang po'i lha rnams ni/ /rnal 'byor bas ni spro bar bya/ /e
<p>178b.6</p>byung nam mkha'i snying po ni/ /dbyibs sogs don yod grub pa bzhin/ /shar sgo g.yas phyogs rtsig pa yi/ /pad+ma nyi ma'i steng du spro/ /sa yi snying po ar byung ba/ /dbyibs sogs rin chen 'byung ldan bzhin/ /lho sgo'i g.yas kyi pad+ma yi/ /nyi ma'i steng du spro bar bya/ /
<p>178b.7</p>sgrib pa sel byed al byung ba/ /dbyibs sogs rnam par snang mdzad bzhin/ /nub sgo g.yas kyi pad+ma yi/ /nyi ma'i steng du spro bar bya/ /'jig rten dbang phyug o byung ba/ /dbyibs sogs snang ba mtha' yas bzhin/ /byang sgo'i g.yas su pad+ma yi/ /nyi ma'i steng du spro bar bya/ /
<p>179a</p>
<p>179a.1</p>kun du [(]bzad [,]bzang [)]po aM byung ba/ /dbyibs sogs rdo rje sems dpa' bzhin/ /shar sgo'i g.yon phyogs rtsig pa la/ /pad nyi'i steng du spro bar bya/ /phyag na rdo rje aH byung ba/ /dbyibs sogs mi bskyod bzhin du ste/ /lho sgo g.yon gyi pad+ma yi/ /nyi ma'i steng
<p>179a.2</p>du spro bar bya/ /sna la sogs pa'i dbang po ni/ /drug po rnam par dag pa'i phyir/ /nam mkha'i snying po la sogs ni/ /byang chub sems dpa' drug tu spro/ /de rnams kyi ni phyag rgya rnams/ /dri rdo rje dang gzugs rdo rje/ /reg bya dang ni ro rdo rje/ /rdo rje dbyings dang sgra rdo rje/ /rim bzhin phyag
<p>179a.3</p>rgya shes par bya'o/ /de nas yul drug bdag nyid ni/ /lha mo rnams ni spro bar bya/ /yi ge ai las byung ba yi/ /reg bya'i rdo rje sgrol ma bzhin/ /me mtshams pad+ma'i zla ba la/ /spros nas bzhugs par bsam par bya/ /yi ge Ar las byung ba yi/ /ro yi rdo rje gos dkar
<p>179a.4</p>bzhin/ /bden bral mtshams kyi pad+ma yi/ /zla ba'i steng du spro bar bya/ /yi ge Al las byung ba yi/ /dri yi rdo rje spyan ma bzhin/ /rlung gi mtshams su pad+ma yi/ /zla ba'i steng du spro bar bya/ /yi ge au las byung ba yi/ /gzugs rdor mA ma kI bzhin du/ /dbang ldan du ni pad+ma
<p>179a.5</p>yi/ /zla ba'i steng du spro bar bya/ /AH yig las byung sgra rdo rje/ /zhal sogs kun du bzang po bzhin/ /byang sgo'i g.yon gyi pad+ma yi/ /zla steng pad+ma'i bzhugs stangs kyis/ /spros nas bzhugs par bsam par bya/ /oM byung chos dbyings rdo rje ni/ /zhal sogs phyag na rdo rje
<p>179a.6</p>bzhin/ /nub sgo'i g.yon gyi pad+ma yi/ /zla steng pad+ma'i bzhugs stangs kyis/ /spros nas bzhugs par bsam par bya/ /lha mo de rnams kyi ni thabs/ /nam mkha'i snying po sa snying dang / /sgrib pa sel dang 'jig rten mgon/ /kun bzang phyag na rdo rje ni/ /dri yi rdo rje la sogs
<p>179a.7</p>pa'i/ /de ltar zla ba drug pa la/ /reg bya skye bar gyur pa'i phyir/ /yul gyi lha mo drug po ni/ /rnal 'byor pas ni spro bar bya/ /de ltar lus kyi gnas skabs ni/ /gnyis pa rnal 'byor pas shes bya/ /de phyir sangs rgyas la sogs ni/ /bde chen 'khor lo'i phyi rol spro/ /de
<p>179b</p>
<p>179b.1</p>ltar thugs kyi dkyil 'khor ni/ /lha rnams nyi shu rtsa lnga yi/ /bdag nyid gyur pa dpal 'dus bzhin/ /rnal 'byor pas ni shes par bya/ /de la bcom ldan dus 'khor lo/ /rdo rje skyil krung gis bzhugs pa/ /gnyis su med par gyur pa'i phyir/ /de ni skyon dang bral
<p>179b.2</p>ba'o/ /de nas rnal 'byor pa yis ni/ /rang gi nus pa shes nas su/ /gsung gi dkyil 'khor la sogs kyi/ /lha rnams bsgom par 'dod gyur na/ /dri ma med pa'i 'grel ba las/ /ji skad bshad pa bzhin du ni/ /shes nas tsar tsi kA sogs dang / /bden bral la
<p>179b.3</p>sogs bsgom par bya/ /de ru bde chen 'khor lo la/ /du ba la sogs lha mo brgyad/ /phyi rol mtshams la bzhi po ni/ /chos kyi gaN+DI la sogs te/ /sangs rgyas lha mo'i bar du ni/ /de bzhin bum pa brgyad yin no/ /de dag la sogs lhan cig tu/ /dkyil 'khor
<p>179b.4</p>gsum po'i lha rnams ni/ /bsdu na stong dang brgyad cu ste/ /rnal 'byor pas ni shes par bya'o/ /de bas shin tu mang ba'i phyir/ /nyi shu rtsa lnga'i bdag nyid ni/ /thugs kyi dkyil 'khor 'ba' zhig pa/ /rnal 'byor pas ni bsgom par bya/ /de bzhin dbang gi dkyil
<p>179b.5</p>'khor ni/ /phyi yi 'khor los dman pa ste/ /thugs kyi dkyil 'khor gcig pu ni/ /bris nas dbang ni bskur bar bya/ /de nas zla ba dgu mthar ram/ /yang na bcu'am bcu gnyis par/ /mngal du lus po skye ba bzhin/ /phyi rol lha rnams spro bar bya/ /de bas nang du lus
<p>179b.6</p>po dang / /phyi rol dam tshig sems rdzogs so/ /mngal nas phyi rol skye ba ni/ /skye ba gnyis pa brjod pa'o/ /de nas ye shes sems dpa' ni/ /dgug pa nye ba'i bsgrub pa'o/ /mngal nas skyes pa'i byis pa la/ /lnga bcu rtsa drug bzhi cha dang / /dbugs rnams ye shes rang bzhin
<p>179b.7</p>du/ /dbus ma la ni 'bab par 'gyur/ /de yi dbang gis dbang po rnams/ /sad par gyur yul de rnams ni/ /'jug pa'i rnam shes drug gis ni/ /bkug nas nang du 'jug par bya/ /de nas yul dang yul can rnams/ /skad cig ro mnyam nyid du 'gyur/ /rnam par
<p>180a</p>
<p>180a.1</p>dag pa de yi phyir/ /ye shes sems dpa' dgug par bya/ /de dang lhan cig dam tshig sems/ /ro mnyam nyid du gyur par bsam/ /rang snying zla ba'i dkyil 'khor la/ /yi ge haM las byung ba yi/ /rdo rje shugs ni zhal bzhi pa/ /phyag ni nyi shu rtsa drug dang / /
<p>180a.2</p>ldan par gyur pa sngon po ste/ /mtshon cha dus 'khor bzhin du 'dzin/ /glang chen pags pa phyag gnyis la/ /rkang pa brgyad pa'i shing rta la/ /bzhugs nas ye shes sems dgug mdzad/ /dbu mar srog rlung 'bab pa ni/ /ye shes rang bzhin sngon po ni/ /de phyir rdo rje
<p>180a.3</p>shugs la ni/ /sku mdog sngon po shes par bya/ /kun gzhi rnam par shes pa yis/ /'jug pa'i rnam shes bskul ba bzhin/ /de phyir rnal 'byor pa yis ni/ /rdo rje shugs ni spro bar bya/ /dri la sogs pa'i yul lnga dang / /snying stobs la sogs yon tan gsum/ /brgyad la
<p>180a.4</p>gnas nas sems kyis ni/ /bya ba ji bzhin byed pa'o/ /de nas rdo rje shugs kyis ni/ /nam mkhar bzhugs pa'i ye shes sems/ /lte bar rdo rje lcags kyu ni/ /brdungs nas mtshon chas 'dzin par mdzad/ /phyag rnams nyi shu rtsa bzhi ni/ /rdo rje zhabs pas bcings nas su/ /
<p>180a.5</p>ye shes sems dpa' dbang du mdzad/ /dgug par mdzad nas nyid kyi gnas/ /gshegs te rang gi snying gar thim/ /lta ba las ni phyi rol du/ /srog ni gyur nas phyi rol gyi/ /dngos po kun ni bkug nas su/ /slar yang de nyid thim bzhin no/ /de nas shes rab mthar
<p>180a.6</p>byed kyis/ /de nyid mdun du bzhugs par mdzad/ /mig gi dbang las skyes pa yi/ /kun gzhi rnam par shes pas so/ /gshin rje mthar byed kyis ni bcings/ /lus kyi dbang las skyes pa yi/ /lus kyi rnam par shes pas so/ /yi ge hoHlas byung ba yis/ /pad+ma mthar
<p>180a.7</p>byed mnyes par byed/ /lce yi dbang las skyes pa yi/ /lce yi rnam par shes pas so/ /yi ge hi las byung ba yi/ /bgegs mthar byed kyis ro mnyam byed/ /sna yi dbang las skyes pa yi/ /sna yi rnam par shes pas so/ /rang snying zla ba'i dkyil 'khor la/ /dzaHhUM baM hoHhiH 
<p>180b</p>
<p>180b.1</p>yig bsgom/ /de rnams yongs su gyur pa las/ /rdo rje lcags kyu rdo rje dang / /rdo rje zhags pa dril bu dang / /rdo rje dbyug pa de rnams las/ /khro bo'i rgyal po bskyed par bsam/ /phyag mtshan de nyid bzung nas su/ /dgug pa la sogs mdzad pa'o/ /de nas sngon bzhin lha
<p>180b.2</p>mo rnams/ /rang nyid zla ba nas spros nas/ /ye shes sems la mchod byas nas/ /dam tshig sems dang ro mnyam bya'o/ /phal ba'i phung po la sogs rnams/ /'jig rten las 'das gyur pa yi/ /ye shes sems dpa' ro mnyam nyid/ /rnal 'byor pas ni shes par bya/ /
<p>180b.3</p>de nas mngon par dbang bskur ni/ /rnal 'byor bas ni bsgom par bya/ /mngal nas skyes pa'i byis pa ni/ /dpral pa mgrin pa snying ga dang / /lte ba gsang ba gtsug tor la/ /ma yis khrus ni bye pa bzhin/ /rnal 'byor pas ni de bzhin bsgom/ /dpral bar
<p>180b.4</p>a las byung ba yi/ /zla ba'i dkyil 'khor bsgom par bya/ /de steng oM las byung ba yi/ /'khor lo rtsibs ni brgyad pa'o/ /de las skyes pa'i sku rdo rje/ /shes rba ma dang bcas pa ste/ /zhal gsum pa dang phyag drug pa/ /de bzhin sku mdog dkar po'o/ /rtsa ba g.yon
<p>180b.5</p>dang g.yas pa'i zhal/ /dkar dang nag po dmar po'o/ /'khor lo dang ni rdo rje dang / /g.yas pa'i phyag na pad+ma 'dzin/ /g.yon na ral gri dril bu dang / /de bzhin nor bu 'dzin pa'o/ /dpral bar spros nas nam mkha'i khams/ /de yis kun du gang bar bsam/ /sku yi rdo
<p>180b.6</p>rjes 'dul gyur pa'i/ /sems can rnams la chos ston mdzad/ /de nas bkug nas rang mdun du/ /bkod nas dbang ni zhu bar bsam/ /de la gsol ba 'debs pa ni/ /a b+hi Shiny+tsan+tu mAM kA ya badzra d+ha ra zhes bya ba'o/ /de nas sku rigs lha mo rnams/ /bdud rtsis gang bar
<p>180b.7</p>gyur pa yi/ /shel gyi bum pa rnams kyis ni/ /bdag nyid dbang ni bskur bar bsam/ /dbang ni thob nas dpral ba yi/ /sku rdor zla ba'i dkyil 'khor la/ /bzhugs nas byin gyis brlab pa'i phyir/ /tshigs bcad 'di dag brjod par bya/ /dpal ldan rdo rje sku 'chang ba/ /rdo rje mi
<p>181a</p>
<p>181a.1</p>phyed gsum gyi bdag /deng bdag byin gyis brlabs nas su/ /sku yi rdo rjer mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed gsum gyi bdag /deng bdag byin gyis brlabs nas su/ /sku yi rdo rjer mdzad du gsol/ /de ltar sku yi
<p>181a.2</p>byin gyis brlab/ /byas nas dpral ba'i zla ba la/ /yi ge oM ni dkar po ste/ /rnal 'byor pas ni bsgom par bya/ /de nas mgrin par ra las byung / /nyi ma'i dkyil 'khor de steng du/ /a las byung ba'i pad+ma ni/ /dmar po 'dab ma brgyad pa ste/ /de la gsung gi rdo rje ni/ /
<p>181a.3</p>shes rab dang bcas skye bar bsam/ /zhal gsum pa dang phyag drug pa/ /de bzhin sku mdog dmar po ste/ /dmar dang dkar po nag po ni/ /shar dang g.yon dang g.yas pa'i zhal/ /g.yas na pad+ma rdo rje dang / /de bzhin 'khor lo bsnams pa ste/ /g.yon na nor bu dril bu dang / /
<p>181a.4</p>ral gri 'dzin pa spro bar bya/ /de yis ma lus nam mkha'i khams/ /yongs su gang bar spro bar bya/ /gsung gi rdo rjes 'dul gyur pa'i/ /sems can rnams la chos bstan par/ /mdzad nas rang mdun bzhugs par bsam/ /de nas mngon par dbang bskur ba'i/ /zhu ba
<p>181a.5</p>rnal 'byor pa yis bya/ /de la gsol ba 'debs pa'i sngags ni/ oM a b+hi Shiny+tsan+tu mAM bA ka badzrI Na zhes bya ba'o/ /de nas gsung rigs lha mo rnams/ /bdud rtsis gang bar gyur pa yi/ /shel gyi bum pa rnams kyis ni/ /bdag nyid la ni dbang bskur bsam/ /de nas gsung
<p>181a.6</p>gi rdo rje ni/ /mgrin pa nyi ma'i dkyil 'khor la/ /zhugs nas rnal 'byor pa yis ni/ /'di skad ces ni brjod par bya/ /dpal ldan rdo rje gsung 'chang ba/ /rdo rje mi phyed gsum gyi bdag /deng bdag byin gyis brlabs nas su/ /gsung gi rdo rjer mdzad du gsol/ /phyogs
<p>181a.7</p>bcur bzhugs pa'i sangs rgyas rnams/ /rdo rje mi phyed gsung gi dngos/ /deng bdag byin gyis brlabs nas su/ /gsung gi rdo rjer mdzad du gsol/ /de nas mgrin par nyi ma la/ /AHyig dmar po dgod par bya/ /de nas snying gar thig ler byung / /sgra gcan dkyil
<p>181b</p>
<p>181b.1</p>'khor sngon po ste/ /de steng hUM las byung ba yi/ /rdo rje rtse mo lnga pa'o/ /de gyur thugs kyi rdo rje ni/ /shes rab dang bcas skye bar bsam/ /zhal gsum pa dang phyag drug pa/ /de bzhin sku mdog nag po ste/ /gnag dang dmar po dkar po ni/ /shar dang g.yas g.yon zhal
<p>181b.2</p>bzhin no/ /g.yas na rdo rje 'khor lo dang / /de bzhin pad+ma bsnams pa ste/ /g.yon na dril bu nor bu dang / /ral gri 'dzin par bsam par bya/ /de rnams spros nas nam mkha'i khams/ /de yis yongs su gang bar bsam/ /thugs kyi rdo rjes 'dul gyur pa'i/ /sems
<p>181b.3</p>can rnams la chos ston par/ /mdzad nas rang gi mdun du ni/ /bkod nas dbang ni zhu bar bya/ /de la sngags ni/ oM a b+hi Shiny+tsan+tu mAM sarba tsit+ta badzra na zhes bya ba'o/ /de nas thugs kyi rdo rje yi/ /rigs kyi lha mo rnams kyis ni/ /bdud rtsis gang bar gyur pa yi/ /bum pa
<p>181b.4</p>rnams kyis dbang bskur bsam/ /de nas thugs kyi rdo rje ni/ /sgra gcan dkyil 'khor bkod nas su/ /byin gyis rlob par byed pa'i phyir/ /rnal 'byor pas ni 'di skad brjod/ /dpal ldan rdo rje thugs 'chang ba/ /rdo rje mi phyed gsum gyi dngos/ /deng bdag byin gyis
<p>181b.5</p>brlabs nas su/ /thugs kyi rdo rjer mdzad du gsol/ /phyogs bcur bzhugs pa'i sangs rgyas rnams/ /rdo rje mi phyed thugs kyi dngos/ /deng bdag byin gyis brlabs nas su/ /thugs kyi rdo rjer mdzad du gsol/ /de ltar thugs kyi byin gyis brlab/ /byas nas rang nyid
<p>181b.6</p>sgra gcan la/ /hUM gi yi ge nag po ni/ /rnal 'byor pas ni dgod par bya/ /de nas nga rgyal 'dzin pa'i phyir/ /dus gcig tu ni sngags 'di brjod/ /oM sarba ta thA ga ta kA ya wA ka tsit+ta badzra swa b+hA ba At+ma ko\u0f85haM zhes bya ba'o/ /de ltar rang la rigs gsum ni/ /rnal 'byor
<p>181b.7</p>pas ni dgod par bya/ /shes rab ma la rigs gsum ste/ /lte ba gsang ba gtsug tor du/ /hoHswA hA ni dgod par bya/ /de nas mchod pa la sogs ni/ /byas nas yan lag gsum pa bsgom/ /gsang ba huM yig nag po las/ /skye 'gyur rang gi rdo rje ni/ /rtse
<p>182a</p>
<p>182a.1</p>lnga pa ste de dbus su/ /AHbyung pad+ma 'dab brgyad pa'o/ /de nas shes rab ma la ni/ /AHlas byung ba'i 'dab brgyad pa/ /pad+ma hUM las byung ba yi/ /rdo rje dang bcas bsam par bya/ /de nas pad+mar rdo rje ni/ /bkod nas rdo rje sems dpa' yi/ /nga rgyal
<p>182a.2</p>bzung nas hUM phaT brjod/ /phan tshun du ni bsrung bar bya/ /phan tshun snyoms par zhugs pa yis/ /bde ba 'pho ba'i gnas skabs ni/ /thig le'i rnal 'byor de yin te/ /bde ba bsgrub par gyur pa'o/ /de nas bde ba myong ba ni/ /rdzogs pa'i phra mo'i rnal 'byor ro/ /yang na
<p>182a.3</p>yi ge la sogs ni/ /dgod pa'i thig le'i rnal 'byor yin/ /de nas lha mo'i pad+ma yi/ /sna yi rtse mor yungs kar sogs/ /de la rgyu dang mi rgyu'i tshogs/ /sgom pa phra mo'i rnal 'byor ro/ /mngal nas skyes pa'i byis pa dang / /byis pa rab dang gzhon nu ma/ /dar ma lo ni bcu
<p>182a.4</p>drug ste/ /bu rnams skyed par byed pa'i phyir/ /de ltar gnas skabs bzhi yis ni/ /mi lus rdzogs pa ji lta bar/ /de bzhin rnam rtog bsgom pa la/ /bsnyen pa la sogs yan lag bzhis/ /lha rnams kun gyi sku rdzogs ni/ /rnal 'byor pas ni shes par bya/ /phyi nas
<p>182a.5</p>dam tshig bzlas pa dang / /de bzhin ye shes bzlas pa ni/ /byas nas khro rgyal la sogs la/ /rnal 'byor pas ni gtor ma sbyin/ /sngon du brjod pa'i cho ga yis/ /bdud rtsi myang bar byas nas su/ /'dod pa'i lha la mchod pa dang / /bstod pa byas nas gtor ma sbyin/ /de la
<p>182a.6</p>mtshan brjod tshigs bcad kyis/ /rnal 'byor pas ni bstod par bya/ /mchog sbyin rdo rje mchog khyod 'dud/ /yang dag mthar gyur khyod la 'dud/ /stong nyid snying po khyod la 'dud/ /sangs rgyas byang chub khyod la 'dud/ /sangs rgyas chags pa khyod la 'dud/ /sangs rgyas 'dod la phyag 'tshal 'dud/ /
<p>182a.7</p>sangs rgyas dgyes pa khyod la 'dud/ /sangs rgyas rol la phyag 'tshal 'dud/ /sangs rgyas 'dzum la phyag 'tshal 'dud/ /sangs rgyas bzhad la phyag 'tshal 'dud/ /sangs rgyas gsung nyid khyod la 'dud/ /sangs rgyas dngos la phyag 'tshal 'dud/ /med pa las byung khyod
<p>182b</p>
<p>182b.1</p>la 'dud/ /sangs rgyas 'byung ba khyod la 'dud/ /nam mkha' las byung khyod la 'dud/ /ye shes las byung khyod la 'dud/ /sgyu 'phrul dra ba khyod la 'dud/ /sangs rgyas rol ston khyod la 'dud/ /thams cad thams cad khyod la 'dud/ /ye shes sku nyid khyod la 'dud/ /
<p>182b.2</p>ces bya bya'o/ /de ltar lan gsum brjod nas su/ /'dod pa'i lha tshogs gshegs par bsam/ /de nas bdud rtsi myang ba yi/ /cho ga bzhin du gtor ma ni/ /bsgrub pa byas nas rtse lnga pa'i/ /phyag rgyas sngags 'di sbyin par bya/ /de nas gtor ma'i sngags ni/ /oM AHhUM ho
<p>182b.3</p>uSh+NI Sha/ suM b+ha ni sum+b+ha/ big+h+NAn+ta ka /nI ladaN+Da/ pradz+nyA t+na ta ka /Ta' ki rA dza/ pad+mAn+ta ka /a tsa la/ ya mAn+ta ka /ma hA bA le b+h+yaHsa pa ri wA re b+h+yaHi daM ba liM/ gan d+haM/ puSh+paM/ d+hU paM/ dI paM/ ak+Sha taM/ da dA ma he/ te dza A ga t+ye sa pa ri wA ra/ shI g+h+raM i daM ba liM/ gr-ih+nan+tu
<p>182b.4</p>kha dan+tu/ pi ban+tu/ dzaHhUM baM hoHsaM trip+tAHsarwa satwA nAM shAn+tiM/ puSh+TiM/ rak+Sha A wa ra Na/ gup+tiM/ kurban tu hUM hUM phaT badzra d+ha ra Adz+nyA pa ya ti swA hA/ zhes bya ba ni khro bo'i rgyal po rnams kyi gtor ma'i sngags so/ /sngags 'di brjod nas gtor ma ni/ /byin nas yid du 'ong ba
<p>182b.5</p>yi/ /dgos pa bsgrub par bya ba'i phyir/ /de la sngags 'dis gsol ba gdab ba/ /de nas lan gsum lag pa'i rgyab/ /bstan nas se gol gsum gyis ni/ /gshegs su gsol bar byas nas su/ /gtor ma de nyid gsol bar bsam/ /de nas klu la sogs rnams
<p>182b.6</p>ni/ /gal te gtor ma 'dod gyur na/ /dbang gi le'u las gsungs pa yi/ /cho ga shes nas sbyin par bya'o/ /de bzhin rtsa ba'i sngags sogs ni/ /bzhi pa la sogs shes nas su/ /de dang mthun pa'i phreng ba yis/ /rnal 'byor pas ni sngags bzlas bya/ /de la dgra dang grogs
<p>182b.7</p>po ni/ /de bzhin dman par gyur pa yi/ /yi ge dbyangs tshogs shes nas su/ /sngags kyi bsgrub pa bsam par bya/ /sgrub pa po dang bsgrub bya yi/ /dang po'i yi ge dgrar gyur na/ /de ni bzlas pas sgrub pa po/ /'chi 'gyur de bas dor bar bya/ /yang na gnyi ga'i dang po nyi/ /yi
<p>183a</p>
<p>183a.1</p>ge dbang ni che chung gyur/ /de bzhin de yis bzlas pa yi/ /sgrub pa po ni na bar 'gyur/ /de bas de nyid dor nas su/ /phan tshun grogs por gyur pa yi/ /ming gi dang po'i yi ge ni/ /shes nas sngags 'di bzlas par bya/ /de nas nam mkha'i yi ge ni/ /sde drug tha
<p>183a.2</p>ma'i yi ge ste/ /rlung sogs yi ge g+ha sogs kyi/ /dus kun du ni grogs po yin/ /de bzhin rlung sogs yi ge rnams/ /nam mkha'i yi ge'i grogs po'o/ /de bzhin sde drug bzhi pa yi/ /yi ge rnams ni rlung gi rigs/ /me yi yi ge gsum pa ni/ /g+ha la sogs pa'i grogs
<p>183a.3</p>po yin/ /chu dang sa yi rang bzhin pa/ /sde drug gnyis pa dang po ste/ /kha sogs rnams ni ka sogs la/ /rlung dang me yig mi mthun no/ /sa yig yi ge rnams kyi rtsar/ /rlung yig rnams ni stobs med 'gyur/ /rlung gi yi ge rnams kyi rtsar/ /de bzhin chu yi stobs med
<p>183a.4</p>pa'o/ /me yi yi ge rnams kyi rtsar/ /sa yig rnams ni stobs med 'gyur/ /de bzhin chu yig rnams kyi rtsar/ /me yi yi ge stobs med pa'o/ /de bas chu dang sa gnyis ni/ /phan tshun du ni grogs po yin/ /de nyid me dang rlung gi rtsar/ /gnyi ga stobs med gyur pa'o/ /rlung
<p>183a.5</p>dang me yang de bzhin du/ /sa chu'i rtsar ni shes par bya'o/ /de ltar dbyangs kyi yi ge rnams/ /gang zhig a sogs lnga yin pa/ /de rnams mkha' sogs dbye ba yis/ /rnal 'byor pas ni shes par bya'o/ /gal te yi ge brtsegs gyur na/ /de la dang po brjod 'gyur zung / /
<p>183a.6</p>sgrub pa po yi yi ge gnyis/ /skye ba dang ni ming yig go/ /de dag la sogs rgyas pa yi/ /yi ge'i mtshan nyid shes nas su/ /de nas las drug rnal 'byor pas/ sngags bsgrub phyir ni brtsam par bya/ /brdungs pa dang ni phebs pa dang / /srog dang 'tsho ba rgyas pa dang / /
<p>183a.7</p>de bzhin mnyes ni las drug tu/ /rnal 'byor pas ni shes par bya/ /de la 'dod pa'i lha mtshan gyi/ /dang po'i yi ge gzung bar bya/ /sngon du rnam snang byin nas su/ /tha mar phaT sogs sbyin par bya/ /mtshan gyi yi ge dang po ni/ /ha dang ya ra wa dang la/ /ha sogs de
<p>183b</p>
<p>183b.1</p>rnams tsheg drag ldan/ /tha ma thig le dang ldan no/ /phaT hUM de bzhin bau ShaT dang / /de bzhin na ma wa ShaT te/ /brdung ba la sogs tha mar ni/ /bkod nas sngags 'di bzlas par bya/ /'dod pa'i lha mtshan dang po yi/ /yi ge thugs su shes par bya/ /mtshan gyi yi ge
<p>183b.2</p>thams cad ni/ /de bzhin gsung du brjod pa'o/ /de las lhag par gyur pa ni/ /'dod pa'i lha yi sku yin no/ /de bas thugs kyi yi ge ni/ /dang po las drug gis bsgrub bya/ /de nas gsung gi rdo rje dang / /tha mar sku yi rdo rje'o/ /thugs kyi yi ge bsgom bya zhing / /gsung
<p>183b.3</p>yig las ni mchod par bya/ /sku yi yi ge bzlas pa ni/ /rim pa bzhin du shes par bya/ /lha mo sgrol ma'i sngags bzhin du/ /sngags kun rnams ni shes par bya/ /brdung ba'i sngags ni/ oM h+hAHphaT/ 'bebs pa la ni oM y+tAHhUM/ bsreg pa la ni oM R+tAHbau ShaT brjod/ 
<p>183b.4</p>oM w+tAHna ma 'tsho ba'o/ /oM ltAHswA hA rgyas pas te/ oM hAHwA ShaT mnyes pa'o/ /mnyes pa la sogs re re la/ /'bum phrag re re bzlas bya'o/ /de bzhin tha mar sbyin sreg ni/ /khri phrag re re byed par 'gyur/ /de nas gsung gi rdo rje la/ /'bum phrag bcu ni
<p>183b.5</p>bzlas par bya/ /de bzhin sku yi rdo rje la/ /bye ba phrag gcig bzlas pa'o/ /tha mar gnyis kyi sbyin sreg ni/ /'bum phrag gcig dang bcur 'gyur ro/ /de la gsung gi rdo rje'i sngags/ /oM tA re swA hA zhes pa'o/ /de bzhin du sku'i rdo rje'i sngags ni/ oM tA re tut+tA re tu re swA hA
<p>183b.6</p>zhes bya'o/ /de ltar brjod pa'i cho ga yis/ /dang por sngags 'dis bsgrub par bya/ /de nas zhi la sogs pa'i las/ /cho ga bzhin du shes par bya/ /de bzhin bza' ba la sogs ni/ /bdud rtsi bzhin du bza' bar bya/ /dang por 'dod pa'i lha la ni/ /sngags 'dis phud ni
<p>183b.7</p>dbul bar bya/ /oM dI pya an na pan na sa mA d+hi d+h+ya na pri na ni swA hA zhes bya ba'o/ /de nas yi dgas rnams la ni/ /sngags 'dis gtor ma sbyin par bya/ /oM b+ha ra b+ha ra saM b+ha ra saM b+ha ra hUM dza A gats+tshan+to pre ta we kha san+to mu khAHsuR+Ya n+to ko k+Sha yaHak+Sha yaM an naM ba lin+te swA hA/ zhes bya ba ni
<p>184a</p>
<p>184a.1</p>yi dgas rnams kyi gtor ma'i sngags so/ /sngon du khro bo rnams la ni/ /sngar brjod cho gas gtor ma sbyin/ /de nas yi dgas la sogs la/ /rnal 'byor pas ni sbyin par bya'o/ /de nas 'phrog ma'i gong bu gnyis/ /sngags 'dis sa la gzhag par
<p>184a.2</p>bya'o/ /oM hA rI tI piN+Da ke pra tIts+tsha swA hA/ zhes bya ba ni 'phrog ma'i sngags so/ /de nas oM AHhUM gis ni/ /sa la byin brlab byas nas su/ /pho nya mo rnams kham bu ni/ /sngags 'dis sa la gzhag par bya'o/ /oM dU tI kI a gra grA saM pra tIts+tsha swA hA/ zhes bya ba'o/ /de
<p>184a.3</p>nas/ /sems ni mnyam par gzhag pa yi/ /rnal 'byor pa rang bza' bar bya'o/ /de bzhin spyod lam bzhi po la/ /yi dam lha la dmigs par bya/ /de nas gnyid log dus su ni/ /lha rnams gshegs su gsol bar bya/ /de la gtsug tor 'khor lo ni/ /rtse lnga
<p>184a.4</p>pa yi rdo rje bsgom/ /de yi lte bar bde chen po/ /'khor lo gshegs su gsol bar bya/ /de bzhin dpral ba'i 'khor lo ni/ /dbus ma'i rtse mo dang bcas pa'i/ /rdo rje rtse mo bcu bdun pa/ /bsgoms nas de yi lte ba ru/ /phung po dang ni khams rnams kyi/ /lha dang lha mo
<p>184a.5</p>gshegs su gsol/ /de bzhin mgrin pa'i 'khor lo ni/ /dbus kyi rtse mo dang bcas pa'i/ /rtse mo sum cu rtsa gsum pa/ /rdo rje bsgoms nas lte bar ni/ /mkha' snying la sogs byang chub sems/ /reg pa'i rdo rje la sogs dang / /bgegs mthar byed sogs khro
<p>184a.6</p>bo rnams/ /de la gshegs su gsol bar bsam/ /de nas slar yang gtor ma ni/ /sngags pas sngon bzhin sbyin par bya/ /de bzhin gnyid log dus su ni/ /dpral ba la sogs 'khor lo yi/ /yi ge oM sogs 'khor lo la'o/ /rnal 'byor pas ni dgod par bya/ /
<p>184a.7</p>bcom ldan mya ngan 'da' ba bzhin/ /'dod pa'i phyogs la nyal bar bya/ /de ltar bskyed pa'i rim pa yis/ /'jig rten dngos grub bsgrub ba'i phyir/ /bcom ldan dus kyi 'khor lo yi/ /bsgrub pa bcom ldan 'das kyis gsungs/ /de nas phyag rgya chen po yi/ /dngos
<p>184b</p>
<p>184b.1</p>grub bsgrub phyir sgrub pa ni/ /sbyor ba'i yan lag drug po yis/ /rnal 'byor pas ni bsgrub par bya/ /de la dang po rnal 'byor pas/ /lus ngag sems ni 'pho ba yi/ /bde bar ltos pa med pa ni/ /byas nas sems ni bsgrub par bya/ /de la khyim du rnal 'byor pas/ /yang na phug gi
<p>184b.2</p>gnas su ni/ /so sor spong pa'i yan lag gis/ /du ba la sogs bsgrub par bya/ /sna tshogs gzugs kyi bar du ni/ /so sor spong ba bsgom par bya/ /nyi tshe ba yi phung po rnams/ /dang po 'gag par gyur pa ste/ /de la ye shes phung po ni/ /dang por re zhig dag par 'gyur/ /de
<p>184b.3</p>la dbang gi rnal 'byor pas/ /tshig gi mchog sogs ster bar 'gyur/ /de nas stong nyid gzugs de ni/ /khams gsum pa yi bdag nyid mthong / /dper na rmi lam sgyu ma bzhin/ /sems kyi dngos po snang ba'o/ /so sor spong ba'i sgom pa ni/ /dngos med nam mkha' la yin te/ /
<p>184b.4</p>rnam rtog bsgom pa bral ba'i phyir/ /bsgom pa de ni bsgom min pa'o/ /bsgom pa de yi dngos po ni/ /gang zhig mthong gyur dngos po min/ /'das dang ma 'ongs da ltar gyi/ /dngos po ma brtag mthong phyir ro/ /de la so sor spong ba yi/ /bsgom pa rnam rtog bsgom pa min/ /de
<p>184b.5</p>bzhin dbang mdor bstan pa las/ /med pa'i gzugs la bsgom pa ni/ /rnal 'byor rnams kyi bsgom de min/ /stong par ma brtags mthong ba'i phyir/ /sems la dngos dang dngos min med/ /ji ltar me long pra la ni/ /dngos med las skyes bu mos mthong / /mkha'
<p>184b.6</p>la de bzhin rnal 'byor pas/ /'das dang ma 'ongs chos de bzhin/ /dngos po de yis dngos yod min/ /dngos pos stong pa'i don yod phyir/ /dngos po med pas don yod pa/ /rmi lam sgyu ma mig 'phrul mtshungs/ /zhes bya ba la sogs pa gsungs so/ /de bzhin du 'dus pa
<p>184b.7</p>las/ dngos med bsgom pa'i dngos po ni/ /bsgom par bya ba bsgom pa min/ /de ltar dngos po dngos min pa/ /de bas sgom pa thob mi 'gyur/ /zhes bya bar gsungs so/ /de ltar stong gzugs mnyam nyid ni/ /rnal 'byor pa yis shes nas su/ /phyi nas de nyid rnam lnga pa'i/ /
<p>185a</p>
<p>185a.1</p>bsam gtan yan lag gnyis pa bsgom/ /bya ba thams cad dor nas su/ /gzugs de nyid ni blta bar bya/ /nam mkhar mthong ba'i chos rnams la/ /sems 'jug pa ni shes rab yin/ /de bzhin de yi dngos po ni/ /rnal 'byor pas ni gzung bar bya/ /de
<p>185a.2</p>nas rnam par dpyod pa ni/ /dngos po 'dzin par 'thad pa'o/ /de nas dngos po thams cad la/ /sems 'jug pa ni dga' ba'o/ /de nas g.yo med bde ba ni/ /dngos kun bde ba phun sum tshogs/ /de ltar bsam gtan rnam bcu ni/ /gzung dang 'dzin pa'i dbye bas 'gyur/ /
<p>185a.3</p>so sor spong dang bsam gtan gyis/ /de ltar bsnyen pa'i yan lag brjod/ /de nas yan lag gsum pa yis/ /rnal 'byor pas ni srog rtsol ba/ /g.yas dang g.yon pa'i rtsa gnyis kyi/ /lam dgag dbu mar dbab par bya/ /dbus mar srog ni zhugs nas su/ /
<p>185a.4</p>sa sogs dkyil 'khor bcu po ni/ /g.yas pa dang ni g.yon pa yi/ /rtsa las rtag tu dgag par bya/ /lam gnyis 'byung 'jug rdzogs nas su/ /sa sogs dkyil 'khor dgag pa'i phyir/ /srog rtsol rnam pa bcu pa'o/ /de yang bgrod dang 'ong ba'i phyir/ /rnam
<p>185a.5</p>pa bcu ru shes par bya'o/ /de ltar yan lag gnyis kyis ni/ /nye ba'i sgrub pa brjod pa'o/ /de nas yan lag lnga pa ni/ /rnal 'byor pas ni blta bar bya/ /dbus ma'i rtsa ba gtum mo ni/ /'bar bar rnal 'byor pa yis mthong / /de yang bsam sogs gnas skabs
<p>185a.6</p>kyi/ /dbye bas rnam pa bcur 'gyur ro/ /sems ni bsgrub par gyur pa'i phyir/ /sgrub pa'i yan lag gsum pa'o/ /de nas rnal 'byor pa yi sems/ /rtag tu mnyam par bzhag pa ste/ /de nas ting nge 'dzin gyis ni/ /mchog tu mi 'gyur bde thob pa'o/ /phyi nas rnal
<p>185a.7</p>'byor pa la ni/ /bya ba thams cad rdzogs nas ni/ /ting 'dzin yan lag drug pa ni/ /sgrub pa chen por brjod pa'o/ /de bzhin du dpal 'dus pa phyi ma las/ bsnyen dus gtsug tor chen po yi/ /gzugs su 'bad de rnam par bsgom/ /nye bar sgrub pa'i dus su
<p>185b</p>
<p>185b.1</p>ni/ /bdud rtsi 'khyil pa yi ni gzugs/ /sgrub pa la ni lha yi gzugs/ /rnal 'byor 'dod pas bsgom par bya/ /sgrub pa chen po'i dus su ni/ /sangs rgyas gtso bo'i bdag po'i gzugs/ /zhes bya ba ni bcom ldan 'das kyis gsungs pa'o/ /de la dgongs pa'i skad
<p>185b.2</p>kyis ni/ /gtsug tor gzugs ni sangs rgyas gzugs/ /ma lus khams gsum pa yin te/ /nam mkhar chos kyi 'byung gnas su/ /sems ni bkod nas bsgom par bya/ /bsam gtan yan lag gnyis pa yis/ /de nyid mi g.yo ba ru bya/ /de la bcom ldan
<p>185b.3</p>'das kyis ni/ /dam bca' ba ni mdzad pa ste/ /bsam pa thams cad dor nas su/ /nyin mtshan gcig ni brtag par bya/ /de la rkyen ni ma byung na/ /de ltar nga yis smra ba brdzun/ /de la du ba la sogs kyi/ /mtshan ma yid ches yin 'gyur gyi/ /sngags la sogs
<p>185b.4</p>pa'i mtshan ma ni/ /nyin mtshan gcig gis ma yin no/ /de la rnal 'byor pa yis ni/ /rang gi nyams su myong 'gyur phyir/ /sngon du du ba mthong 'gyur te/ /de nas smig rgyu la sogs mthong / /de ltar yan lag gnyis kyis ni/ /sna tshogs gzugs ni
<p>185b.5</p>brtan por 'gyur/ /de tshe rnal 'byor pa la ni/ /mngon shes lnga ni skye bar 'gyur/ /de nas srog dang rtsol ba yi/ /'byung ba dang ni dgang ba gnyis/ /dor nas bum pa byed pa ni/ /dbu mar rnal 'byor pa yis bya/ /srog rtsol ba yis dag gyur na/ /byang chub sems
<p>185b.6</p>dpa' rnams kyis bstod/ /gzung ba dang ni 'dzin pa'i sems/ /stong nyid gzugs las 'jug 'gyur ni/ /bdud dang nyon mongs rang bzhin ni/ /rnal 'byor pas ni nyams par byed/ /rtog pa thams cad bral ba nyid/ /sems kyi gzugs la 'khyud gyur na/ /de
<p>185b.7</p>tshe lus la rnal 'byor pas/ /'od zer kha dog lnga par spro/ /de nas gzung dang 'dzin pa yi/ /sems ni gcig pa nyid gyur na/ /mchog tu mi 'gyur bde ba ni/ /rnal 'byor pa la skye bar 'gyur/ /ting nge 'dzin gyis dag 'gyur na/ /lo gsum dang ni phyogs
<p>186a</p>
<p>186a.1</p>gsum gyis/ /dbang bcu la sogs dang ldan pa'i/ /rnal 'byor pas ni skye bar 'gyur/ /de ltar stong nyid ting 'dzin ni/ /mchog tu mi 'gyur bde yin gyi/ /'jig rten pa la grags pa ni/ /ye med pa ni ma yin no/ /de ltar rdzogs pa'i rim pa
<p>186a.2</p>yi/ /sbyor ba'i yan lag drug gis ni/ /phyag rgya chen po'i dngos grub ni/ /'grub 'gyur bskyed pa'i rim pas min/ /de bas rnal 'byor pa yis ni/ /rnam rtog dra ba dor nas su/ /sbyor ba'i yan lag drug gis ni/ /rtog med sems ni bsgrub par bya'o/ /de ltar rim pa
<p>186a.3</p>gnyis kyis bsgrub pa bdag gis ni/ /dngos grub rnam gnyis 'grub phyir bcom ldan dus 'khor gyi/ /byas nas bsod nams tshogs ni bdag la gang byung ba/ /de yis sems can thams cad dus 'khor bdag nyid shog /de ltar brjod pa'i rim pas bsgoms pa'i
<p>186a.4</p>stobs kyis nus pa dang ldan par gyur pa'i rnal 'byor pas ci byed ce na/ spyod pa bstan par mdzad de/ rnal 'byor pas zhes bya ba la sogs pa la/ 'dir mdor bsdus par 'khor ba nas 'khor bar byed pa'i 'jig rten pa'i bde ba dang sdug bsngal gyi zhen pa dor nas phyag rgya chen
<p>186a.5</p>po'i dngos grub sgrub par byed pa dang / sems can la phan thogs pa'i rang bzhin du gyur pa'i rnal 'byor pas spyod pa byed pa yin gyi/ de las phyin ci log tu gyur pa ni ma yin no/ /da ni du ba la sogs pa'i rtags bcu gang yin pa de sems can rnams kyi gnas skabs dang mthun par
<p>186a.6</p>mdzad de/ bsam pa zhes bya ba la sogs pa la/ 'dir sems can rnams la gal te 'dod chags kyi sems gdung bar gyur pa de lta na ni/ /dang por de nyid kyi bsam pa skye bar 'gyur te/ de nas de nyid la zhen pa dang zhen pa de'i dbang gis lus po'i tsha ba skye ba dang / tsha ba'i dbang
<p>186a.7</p>gis skom par gyur pa dang / de nas bza' ba dang btung ba mi 'dod par gyur te/ sems la yul 'dod chags su gyur pa'i phyir ro/ /de nas de'i dbang gis lus po 'dar bar gyur pa dang / smyo ba dang / dran pa med pa dang / yid 'khrul par gyur pa dang / shin tu brgyal bar
<p>186b</p>
<p>186b.1</p>gyur pa dang / /gnas skabs bcu ni 'dod chags kyi dbang gis sems can rnams la skye ba ji lta ba de bzhin du rnam par mi rtog pa bsgom pa'i dbang gis rnal 'byor pa rnams la du ba la sogs pa'i rtags skye bar 'gyur ro/ /de nas bsam pa la sogs pa'i dbang gis 'dod chags de
<p>186b.2</p>gsal por gyur pa ci lta ba de bzhin du du ba la sogs pa'i rtags rnams kyis rang gi sems kyi so sor snang ba'i rang bzhin du gyur pa'i bcom ldan 'das rdo rje can gyi sprul pa'i sku dang / longs spyod rdzogs pa'i sku rnal 'byor pas mthong ngo / /don dam par de la 'brel ba med
<p>186b.3</p>de/ de ci'i phyir zhe na/ 'dod pa'i lha dang bcom ldan 'das la 'brel ba med pa'i phyir ro/ /de nyid bstan par mdzad de/ bsam pa 'dod dang yan lag rim skyes kha mchog pad+ma skams te bza' ba ldog pa dang / /sdang dang smyo ba rmongs par gyur dang yid ni rnam par 'khrul dang
<p>186b.4</p>drag tu brgyal ba ni/ /rdo rje can gyi du ba la sogs bcu ste gsal yid srog chags rnams lus gnas skabs so/ /'jig rten dag tu yid gtsor byed kyi de rnams brjod de rgyal ba gang la 'dod pa de gang yin/ /zhes bya ba'o/ /da ni phyi rol du drang ba'i don gyis zas za ba
<p>186b.5</p>la sogs pa'i dam tshig gang yin pa de nges pa'i don gyis nang du bstan par mdzad de/ /gang zhig ces bya ba la sogs pa la/ rdzogs pa'i rim pa'i ting nge 'dzin la gnas pa'i rnal 'byor pa la gtum mo 'bar ba'i dbang gis dpral bar byang chub kyi sems kyi thig le las
<p>186b.6</p>shu kra'i rgyun 'dzag pa gang yin pa de bdag gi ma zhes bya ba ni lhan cig skyes pa'i dga' ba ster bar byed pa chang yin gyi/ /myos par byed pa'i phyi rol gyi chang ni ma yin no/ /de bzhin du drang ba'i don gyis go ku la sogs pa'i stobs lnga gang yin pa de nges pa'i don gyis lha'i mig
<p>186b.7</p>la sogs pas stong pa nyid kyi gzugs mthong ba la sogs pa yin gyi srog bcad pa las byung ba'i sha ni ma yin no/ /de bzhin du dri chen la sogs pa'i bdud rtsi lnga phyi rol du gang yin pa de nang du 'dzag pa med pa'i rang bzhin du gyur na rnam par snang mdzad la sogs pa'i lha'i rang
<p>187a</p>
<p>187a.1</p>bzhin du 'gyur te/ khyi la sogs pas za bar gyur pa'i mi gtsang ba ni ma yin no/ /de bzhin du drang ba'i don gyis las kyi phyag rgya la gang brten pa ste/ nges pa'i don gyis stong pa nyid kyi gzugs la sems 'jug pas/ ro mnyam pa nyid ni 'khrig
<p>187a.2</p>pa yin gyi/ dbang po gnyis yang dag par sbyor ba ni ma yin no/ /de bzhin du nor la sogs pa btang ba ni sbyin pa yin gyi sbyin pa'i bsam pa ni ma yin no/ /de bzhin du gang drang ba'i don gyis tshul khrims kyi sdom pa de/ nges pa'i don gyis yid kyis 'pho ba dor ba ste/ sems
<p>187a.3</p>ni mi 'pho ba'i rang bzhin du gyur pa zhes bya ba'i don to/ /de bzhin du bud med rnams la rnam pa thams cad du reg par mi byed pa ni tshul khrims ma yin te/ las kyi phyag rgya'i sbyor ba las kyang tshangs par spyod pa ni tshul khrims yin te/ byang chub kyi sems rnam pa thams cad
<p>187a.4</p>du mi 'pho ba zhes bya ba'i don to/ /de bzhin du snyan pa dang mi snyan pa'i sgra la chags pa la sogs pa mi skye ba ni bzod pa yin gyi/ rnyog pa med pa'i bzod pa ni bzod pa ma yin no/ /de bzhin du g.yas pa dang / g.yon pa'i srog ni lam gnyis nyams par byed pa'i phyir/ /
<p>187a.5</p>rtsol ba byed pa gang yin pa de brtson 'grus yin gyi/ /dus thams cad du 'gron por 'khyams pa ni ma yin no/ /de bzhin mchog tu mi 'gyur ba'i bde ba'i rang bzhin du 'gyur ba'i sems kyi bsgom pa ni bsam gtan yin gyi/ /sdug bsngal ster bar byed pa rtog pa'i rang
<p>187a.6</p>bzhin du gyur pa ni ma yin no/ /de bzhin du dngos po thams cad kyi rang bzhin shes pa dang / sems can thams cad kyi skad kyis chos kyi phung po brgyad khri bzhi stong ston par shes pa ni shes rab yin gyi/ 'jig rten pa'i bya ba shes pa ni ma yin no/ /de ltar drang ba'i don dang
<p>187a.7</p>nges pa'i don gyis don 'di lta bur gyur pa'i rnal 'byor pa gang gis shes pa de la rang gi don phun sum tshogs pa dang srid pa nyams pa dang mi skye ba nyid thob par 'gyur ba'o/ /de ltar kun rdzob dang don dam pa'i bden pas lam bstan par mdzad nas/ bskyed pa'i rim pa 'ba'
<p>187b</p>
<p>187b.1</p>zhig pa'i lam bstan par mdzad de/ yan lag gcig ces bya ba la sogs pa la/ 'dir rnal 'byor bas 'jig rten pa'i dngos grub bsgrub pa'i phyir/ sngon du brjod pa'i cho gas bcom ldan 'das dus kyi 'khor lo dpa' bo gcig pu'am shes rab dang ldan pa'am/ 
<p>187b.2</p>'khor dang bcas pa rnam pa dgu'i rang bzhin du gyur pa'am/ rnam pa nyi shu rtsa lnga'i bdag nyid du gyur pa dang / yang na bcom ldan 'das sna tshogs yum de bzhin du bsgoms la/ de nas rnal 'byor pas zhi ba la sogs pa'i las thams cad 'grub par 'gyur ro/ /da ni nam
<p>187b.3</p>mkha' lding gi tshigs su bcad pa rnams ni bshad par bya ste/ srog ldan zhes bya ba la sogs pa 'dir sbrul gyis zos sam/ yang na dug zos pas mi 'tsho ba'i phyir/ rnal 'byor pa'i rtsar lho phyogs nas gal te pho nya gnyis 'ongs par gyur pa de lta na ni nad pa 'chi bar
<p>187b.4</p>'gyur te/ de bas na rnal 'byor pas de la thabs bka' stsal bar mi bya'o/ /de bzhin du pho nyas zhus pa'i dus su mi mnyam pa'i yi ge brjod na nad pa 'tsho bar 'gyur te/ de nas mnyam pa'i yi ge brjod na nad pa 'chi bar 'gyur bar shes par bya'o/ /de bzhin du gal
<p>187b.5</p>te pho nyas sbrul la sogs pa'i ming sngon du brjod na 'chi bar byed pa de lta na ni sbrul gyis zos pa 'chi ba'o/ /de ltar phyi'i rtags shes nas nang gi rtags kyang shes par byas te zhu ba zhes bya ba la sogs pa la/ 'dir dbugs 'jug pa'i dus su gal te zhu bar gyur pa de lta na ni/ nad pa
<p>187b.6</p>la dge bar gyur par shes par bya'o/ /de nas phar dbyung ba'i dus su zhu bar byas na/ mi 'tsho ba'i rtags su shes par bya'o/ /de bzhin du pho nyas rkang pa g.yon pa mdun du bzhag nas zhu bar byed na/ rtags des bud med sbrul gyis zos pa rjod par byed de/ de nas g.yas mdun
<p>187b.7</p>du bzhag nas zhu bar byed na/ des ni skyes pa zos pa bstan par byed ces bya'o/ /de ltar rnal 'byor pas mtshan ma bzang por gyur par shes nas nad pa'i rtsar 'gro bar byas la/ nad pa'i mtshan nyid shes par bya'o/ /de la gal te nad pa'i mig dang gdong pa shin tu rgyas
<p>188a</p>
<p>188a.1</p>par gyur pa dang / rna ba'i rtsa nag por gyur pa de lta na ni sems can de 'chi bar 'gyur ba'o/ /de la yang snying gar gal te sgra cung zad yod pa de lta na ni rnal 'byor pas thabs bka' stsal bar bya'o/ /de nyid bstan par mdzad de/ dang po zhes bya ba la sogs pa la/ 
<p>188a.2</p>'dir rnal 'byor pas dang por bdag bsrung ba'i cho gas rang la bsrung bar bya la/ de nas bdag dang nad pa'i srung ba 'khor lo drug la de bzhin gshegs pa rigs drug gi sa bon dgod par bya ste/ de nas rang gi lag pa'i sor mo lnga ni mthe bong la sogs pa'i rim pas sa la
<p>188a.3</p>sogs pa'i rang bzhin du bsgoms la/ sor mo de rnams la sa la sogs pa'i sa bon rnams dgod par bya'o/ /de bzhin du nad pa'i brla'i tshigs dang gsus pa dang snying ga dang dpral bar ha ya ra wa la ni rim pa bzhin du dgod par bya'o/ /de bzhin du haM k+ShaM hA ya yA ra rA wa wA la
<p>188a.4</p>lA zhes bya ba ni mnyam pa dang mi mnyam pa'i sa bon rnams ni dgod par bya ste/ de la g.yon phyogs kyi brla la sogs pa'i yan lag rnams la h+ya la sogs pa'i yi ge lnga thung ngu dgod par bya zhing / g.yas pa'i yan lag rnams la ni ring po rnams so/ /de ltar nad pa la srung
<p>188a.5</p>ba byas nas rang gi lag pa'i mthil la yi ge hUM k+ShuM bkod nas nad pa'i snying ga'i gnas su bzhag pas nad pa'i dug ni g.yo bar gyur pa'o/ /yang na dpral bar yi ge la dang rkang pa la yi ge ha bsgoms na dug 'chad par 'gyur zhes bya ba'o/ /de ltar spyi bor yi ge wa dang gsus pa
<p>188a.6</p>la yi ge ra bsgoms na dug med par 'gyur ro/ /dpral bar yi ge ya dang rkang pa la yi ger bsgoms na dug 'jug par 'gyur ro/ /mgo bo la yi ge ha dang rkang pa la yi ge la bsgoms na dug 'chad par 'gyur ro/ /de bzhin du dpral bar thig le dkar po bsgoms na brtan pa dang
<p>188a.7</p>g.yo ba dang bcas pa'i dug ni med par 'gyur ba'o/ /de bzhin du me'i sa bon dmar pos dug g.yo bar byed pa dang / rlung gi sa bon nag pos dug 'jug par 'gyur ba dang / sa'i sa bon ser pos mi g.yo bar 'gyur zhes bya ba'o/ /de nas gal te rnal 'byor pas ting nge 'dzin
<p>188b</p>
<p>188b.1</p>gyi stobs kyis 'tsho bar mi nus pa de lta na ni/ sman gyi sbyor ba byas te/ de la li do ra dang pi pi ling dang / na le sham cha mnyam par byas te mi bskyod pas btags par bya/ de nas sdong bu'i dbyibs lta bu byas nas srog 'bab par gyur pa'i lam la bcug na dug med par 'gyur
<p>188b.2</p>ro/ /de bzhin du lce'u chung la sor mos cha la bzhag pa de bzhin du dug med par 'gyur ro/ /yang na rdo rje mda' dang dzA ti dang gzhon nu ma dang / tsha ba gsum dang lan tshwa dang lang ga li dang d+hi ba da'i tshangs pa mo dang / k+Sha dat+ta'i dri dang nyin phyed ma dang / ban d+ha kar ku dang ki dang / dri chen
<p>188b.3</p>dang dri chu dang / sha dang khrag ni mnyam por byas nas mi bskyod pas btags pa'i ri lu byas nas lam gang nas srog 'bab par gyur pa de la bcug na 'byung po dang 'byung po'i rims dang dug gzhom par ro zhes bya ba'o/ /de ni dug drag po'i mtshan nyid brjod par mdzad de/ nyi ma zhes
<p>188b.4</p>bya ba la sogs pa la/ 'dir nyi ma la sogs pa'i gza' bdun ni nyin mtshan re re la lhag pa'i lha yin te/ de rnams kyi mthar brgyad pa ni sgra gcan yin la de nyid stong par brjod de/ gza' bdun gyis dor bar gyur pa'i phyir ro/ /de gang yin zhe na/ rigs ldan ni gzugs
<p>188b.5</p>phyed kyi rtsa zhes bya ba la/ chu tshod phyed kyi bdag nyid du gyur pa'i rigs ldan ma yin te/ de yang 'chi ba ster bar byed par shes par bya'o/ /de bas na de'i dus su dug za ba la sogs pa ni mi bya ste/ gal te dug la sogs pa bza' bar byed pa de lta na ni/ dus de'i dbang gis nges
<p>188b.6</p>par 'chi bar 'gyur bar shes par bya'o/ /de nyid bstan par mdzad de/ klu la rtse bar mi bya rnam gsum dug kyang der ni bza' mi bya'o/ /de nyid la ni sbrul gyis sos bzung gshin rje'i gnas 'gro 'byung pos bzung ngam mtshon gyis phug na yang / /zhes bya ba'o/ /rigs ldan ma
<p>188b.7</p>de lta bu gang yin pa de nam gyi dus su shar bar 'gyur zhe na/ nyi ma phyed ces bya ba la sogs pa la/ 'dir nyin mtshan re re nyi ma phyed kyi mtshams dang / nyi ma nub pa'i mtshams dang / mtshan mo phyed kyi mtshams dang / nam langs pa dang nyi ma shar ba'i mtshams su nyi ma la
<p>189a</p>
<p>189a.1</p>sogs pa'i gza' rab tu dbye ba'i phyir/ stong pa'i rang bzhin du gyur pa'i dus kyis zos pa'i rtsa gcig ni rigs ldan ma yin te/ rigs ldan ma'i dug gang yin pa de rnams sgra gcan gyi gdong par shes par bya'o/ /de nyid bstan par mdzad de/ 
<p>189a.2</p>'di ni sgra gcan gdong pa yin te nyin dang nyin gyi dus su yang dag rig par bya/ /zhes bya ba'o/ /da ni klu mtha' yas la sogs pa'i nyin mtshan re re'i longs spyod rjod par byed de/ nyi ma zhes bya ba la sogs pa la/ 'dir nyin mtshan gang la gza' nyi mar gyur pa'i nyin
<p>189a.3</p>mtshan de la klu mtha' yas kyis byin gyis rlob par byed de/ phyi nas klu'i rgyal po gzhan rnams kyis byed par 'gyur te/ gza' bdun gyi dbye ba'i phyir/ gza' nyi ma'i dus su zla ba la sogs pa yang shar bar gyur pa ji lta ba de bzhin du/ klu gcig gis nyin mtshan 
<p>189a.4</p>la klu gzhan rnams 'byung bar shes par bya'o/ /spyir de rnams kyi chu tshod du tsam gyi bar du dus longs spyod yin zhe na/ mkha' dus zhes bya ba la sogs pa la/ 'dir klu mtha' yas la sogs pa rim pa ji lta ba bzhin du gza' nyi ma la sogs pa'i dus su chu tshod drug cu dang
<p>189a.5</p>dgu bcu dang lnga bcu dang / bzhi bcu dang / brgyad cu dang bdun cu dang chu tshod sum cu dang / chu tshod drug cu ni longs spyod du gyur pa'o/ /longs spyod de'i dbang gis dug gi mtshan nyid shes par bya'o/ /brgyad po de rnams kyi rigs dang kha dog ji lta bu yin zhe na/ bram
<p>189a.6</p>ze zhes bya ba la sogs pa la/ 'dir klu mtha' yas dang rigs ldan ni bram ze'i rigs yin te/ rigs de'i dbang gis de dag gi kha dog dkar por shes par bya'o/ /de bzhin du nor rgyas kyi bu dang dung skyong gi kha dog dmar po dang / rgyal rigs su 'gyur ba'o/ /pad+ma chen
<p>189a.7</p>po dang / 'jog po'i kha dog ser po dang rje'u rigs so/ /stobs kyi rgyu dang pad+ma ni dmangs rigs dang kha dog nag po'o/ /rgyal ba dang rnam par rgyal ba ni tha ma'i rigs dang kha dog sna tshogs pa'o/ /de rnams kyi skye gnas gang yin zhe na/ skye gnas zhes bya ba la sogs pa
<p>189b</p>
<p>189b.1</p>la 'dir bram ze'i rigs su gyur pa'i klu rnams kyi skye gnas ni chu'o/ /rgyal rigs kyi klu rnams kyi me'o/ /rje'u rigs klu rigs gnyis kyi sa'o/ /dmangs rigs kyi klu gnyis kyi rlung ngo / /rgyal ba'i skye gnas ni nam mkha'o/ /klu rnam par rgyal ba'i skye gnas ni ye shes
<p>189b.2</p>kyi khams su shes par bya'o/ /de bas na chu la sogs pa'i sa bon thung ngu dang ring po yongs su gyur pa las de rnams skye bar gyur pa ni nges pa'o/ /da ni nam mkha' lding gi mtshan nyid bshad de/ rkang pa nas zhes bya ba la sogs pa la/ 'dir nam mkha' lding bsgrub par
<p>189b.3</p>'dod pa'i rnal 'byor pas rang gi snying ga'i pad+ma'i nyi ma'i dkyil 'khor steng du yi ge k+ShaM bsgom par bya ste/ de yongs su gyur pa las nam mkha' lding skye bar bsam par bya'o/ /de yang ji lta bu yin zhe na/ rkang pa nas rked pa'i bar du kha dog ser po ste/ de nas lte ba'i bar du
<p>189b.4</p>dkar po'o/ /lte ba nas mgrin ba'i bar du dmar po'o/ /mgrin pa nas smin ma'i bar du nag po'o/ /de nas mgo bo ma lus pa ni sna tshogs pa dang klu'i rgyal po rnams kyis brgyan par gyur pa dang / lus po las kha dog lnga dang ldan par gyur pa'i 'od zer spro bar bsgom par bya'o/ /
<p>189b.5</p>de nas de'i lus po la gtsug tor la sogs pa'i 'khor lo lnga la nam mkha' la sogs pa'i yi ge lnga bkod nas de'i sngags bye ba phrag gcig bzlas par bya zhing / 'bum phrag bcu ni sbyin sreg tu bya'o/ /de'i sngags ni/ oM pak+She swA hA/ zhes bya ba'o/ /de nas sngags de dang
<p>189b.6</p>de'i phyag rgyas 'byung po la sogs pas bzung ba dang dug zos pa'i mi gang la rnal 'byor pas reg par byed pa de'i skad cig de nyid du sos par 'gyur zhes bya ba'o/ /de bzhin du nam mkha' lding gcig pur bsgrub par byas nas klu la sogs pa thams cad 'grub par 'gyur
<p>189b.7</p>pa'i phan yon bstan par mdzad de/ mkha' lding bsgrubs pas klu rgyal gdengs ka'i bdag po bu bcas g.yog 'khor nyid 'gyur ro/ /'byung po gnod sbyin gza' dang mkha' 'gro ma mo sa mchog gnas su ni/ gza' sogs thams cad sngags rnams bkug par
<p>190a</p>
<p>190a.1</p>rab gyur dug gis zin pa gtong ba'o/ /de phyir sems can don du dang por skyes bus mkha' lding dbang po bsgrub par bya/ /zhes bya ba'o/ /da ni dri ma med pa las bshad pa'i tshigs bcad bzhi bcu ni rgyas par bya ste/ gang zhig sgra zhes bya ba
<p>190a.2</p>la sogs pa la 'dir mi rnams kyi snying ga la gnas pa dang rna bas thos par gyur pa'i sgra de dang sems sbyar na sems ro mnyam pa nyid du gyur te/ sems dang srog gi rlung gcig tu gyur na mchog tu mi 'gyur ba'i bde ba thob par 'gyur zhes bya ba'i don to/ /gzhan yang de'i dbang gis lkog tu gyur pa'i
<p>190a.3</p>sems can thams cad kyi skad ni rnal 'byor pas thos par 'gyur ba'o/ /de bas na bcom ldan 'das kyi thugs dang snyan ji lta bar gyur pa de bzhin du rnal 'byor pas sgrub par byed ces bya ba'i don to/ /gal te rnal 'byor pas sgom par byed pa'i dus su bza' ba la sogs pa
<p>190a.4</p>ma rnyed par gyur pa de lta na ni/ sems ma zin pa'i bar du gang gis 'tsho bar bgyi zhe na/ byas zhes bya ba la sogs pa la/ 'dir rnal 'byor pas rdo rje'i skyil krung bcas nas kha cung zad phyi bar byas la/ so rnams phan tshun du reg par mi bya ste/ de nas phyi rol gyi rlung bkug
<p>190a.5</p>nas bdud rtsi cung zad 'dzag pa dang lhan cig tu lte bar zhugs la/ gdungs dang bkres skom lus mchog la ni yang dag 'gog pa'i dug ni 'phrog bar byed/ /ces bya ba'o/ /yang na dpral bar zla ba'i dkyil 'khor la g.yon skor du dbyangs bcu drug tu dgod par byas nas
<p>190a.6</p>bdud rtsi 'dzag par byed pa'i thig le dkar po dbus su bsgom par byas nas/ don de nyid du byed ces bya ba'o/ /phyi rol gyi rdzas las ma gtogs par/ rnal 'byor pas tshe bsgrub na ji ltar bgyi zhe na/ sna zhes bya ba la sogs pa la/ 'dir rnal 'byor pas tsog tsog po'i
<p>190a.7</p>'dug stangs kyis stan la 'dug nas kha bsdam par bya ste/ de nas sna bug gnyis kyis cig car du phyi rol gyi rlung bkug la thur sel gyi rlung 'og tu bsdam par bya'o/ /de ltar rgyun mi chad par byas na ma 'ongs pa'i dus su goms pa'i dbang gis g.yas pa dang g.yon pa dang
<p>190b</p>
<p>190b.1</p>dbus mar ro mnyam pa nyid du 'gyur te/ de'i dbang gis bza' sogs bkres nyes skom pa lus kyis 'joms shing 'chi ba med nyid ster bar byed/ /ces bya ba ni/ don de lta bur 'grub par 'gyur zhes bya ba'o/ /de bzhin du gal te rnal 'byor pas rdzas 'dod par gyur pa de lta na ni
<p>190b.2</p>de bsgrub pa'i thabs ji lta bu bgyi zhe na/ /rang gi grib ma zhes bya ba la sogs pa la 'dir rnal 'byor pas ni ma la rgyab bstan nas mdun du gnas pa'i rang gi grib ma la khengs pa'i lta bas dus kha cig gi bar du blta bar byas la nam mkha' la blta bar bya ste/ lta ba de'i
<p>190b.3</p>dbang gis nam mkha' la yan lag la sogs pa dang ldan par gyur pa dang / du ba'i kha dog tu gyur pa'i skyes bu mthong ngo / /de ltar zla ba drug gi bar du bsgoms na/ sa la gnas pa'i gter gyi bug pa ston par byed do/ /yang na shing gi grib ma'i rtsar 'dug nas thig
<p>190b.4</p>le'i tshogs ni nam mkha' la bltas na don de nyid du byed ces bya ba'o/ /da ni grong khyer gzhan la 'jug par mdzad de/ nus pa gang zhig ces bya ba la sogs pa la/ 'dir lte ba'i 'khor lo las srog gi rlung langs nas nyin mtshan du g.yas pa dang g.yon pa las
<p>190b.5</p>nyi khri chig stong drug brgya'i bar du 'gro ba dang 'ong bar byed de/ de nyid sngon du brjod pa'i rim pas g.yas pa la sor bcu gnyis kyi bar du phyi rol du byung nas ldog cing / g.yon pa la sor bcu drug gi bar du byung nas ldog par 'gyur ro/ /srog gi rlung de nyid srog rtsol bas
<p>190b.6</p>lte ba la bzung nas glog dang 'dra ba 'gyur ba'i dbyug pa'i tshul gyis lte ba las bslangs nas snying gar 'gro zhing / snying ga'i lte ba phug nas mgrin par 'gro zhing mgrin pa nas dpral ba dang dpral ba nas gtsug tor gyi bu ga'i bar du 'gro ste/ de byin nas pags pa de khab kyi
<p>190b.7</p>rtse mos pags pa phug pa bzhin du phug nas 'gro bar byed de/ de'i tshe rnal 'byor pas shin tu stobs kyi 'og tu gyur pa'i rlung steng du gtang bar bya ste/ de ltar byas na g.yas pa dang g.yon pa'i rlung 'gags nas srog gi rlung dang lhan cig tu sems gtsug tor gyi bug pa'i
<p>191a</p>
<p>191a.1</p>lam nas 'gro bar gyur to/ /de nas don gyis ci 'grub ce na/ de ltar rdo rje mthu yis yul dang ldan pa'i yid ni mkha' spyod nyid du 'gro/ gzhan yang mngon shes lnga yi rang bzhin rnal 'byor pas ni sna tshogs pa yi yul 'dir 'gyur/ /zhes bya ba ni/ 
<p>191a.2</p>srog gi nus pa des rnal 'byor pa rnams la mngon par shes pa lnga ster bar byed ces bya'o/ /bla na med pa'i byang chub kyi lam ster bar mdzad pa ji lta bu yin zhe na/ phyag rgya zhes bya ba la sogs pa la/ bla na med pa'i byang chub la rgyas btab par gyur pa'i phyag rgya ni yod pa
<p>191a.3</p>dang med pa las 'das par gyur pa'i phyir/ sgyu ma dang 'dra bar shes par bya'o/ /dper na gzugs gcig pu ni me long gi nang du mthong ba dang / sngon gyi gnas la gnas par snang ba'o/ /phyi rol gyi dngos po de nyid me long la snang ba ma yin te/ rang la gnas par gyur
<p>191a.4</p>pa'i phyir ro/ /de las ma gtogs par yang ma yin te de nyid de bzhin du snang bar gyur pa'i phyir ro/ /de bzhin du sbyor ba'i rnal 'byor pas yan lag drug rtag tu bsgom pa'i dbang gis rnam pa thams cad dang ldan par gyur pa'i stong pa nyid kyi gzugs ni phyi rol du nam mkha' la mthong zhing
<p>191a.5</p>nang du yid kyi dbang pos kyang de bzhin du mthong ngo / /de bas na phyi dang nang gi snang bar gyur pa'i dngos po ni yod pa ma yin te/ bskyed bya skyed byed kyi 'brel pa las 'das par gyur pa'i phyir ro/ /med pa yang ma yin te dbang po so so la spyod yul du gyur pa'i phyir ro/ /de bas na
<p>191a.6</p>khyad par du gyur pa'i phyir ro/ /'jig rten gsum snang byed cing dri med glog 'dra 'od zer du ma 'phro bar mdzad/ /ces bya ba ni/ rten dang brten pa'i rang bzhin du dngos po thams cad kyi rang bzhin ji lta ba bzhin du bstan par mdzad pas na/ 'jig rten gsum po snang bar
<p>191a.7</p>mdzad pa zhes bya ba'o/ /'khor ba'i bag chags dang bral bar gyur bas na dri ma med pa'o/ /'od gsal ba'i rang bzhin du gyur pas na glog 'dra ba'o/ /'jig rten las 'das pa'i ye shes lnga'i rang bzhin du gyur pas na 'od zer du ma 'phro bar byed ces bya ba'o/ /de gar
<p>191b</p>
<p>191b.1</p>bzhugs she na/ phyi dang lus la zhes bya bar gsungs so/ /'o na gal te phyi dang lus la gnas par gyur pa de lta na ni/ ci'i phyir sems can rnams kyis mi mthong zhe na/ yul bral zhes bya bar gsungs te/ nam gyi dus su mig gi dbang po la sogs pa'i stong pa nyid kyi
<p>191b.2</p>drin gyis yul gzugs la sogs pa dor bar byed pa'i dus de la nyi ma dang nyi ma'i 'od zer bzhin du phyi dang lus la dbyer med pa'i ngo bos rnal 'byor pas mthong ba yin gyi/ gzung ba dang 'dzin pa'i 'brel pa chad pa'i bar du ni ma yin no/ /dngos po ji ltar mthong zhe na/ snang
<p>191b.3</p>ba tsam zhes bya ba ni rdzas las 'das par gyur pa'i rmi lam gyi gzugs brnyan dang chu zla bzhin du mthong ba'o/ /gang du mthong zhe na/ nam mkha' la gnas zhes bya ba ni/ dper na dang pa'i me long la gzugs brnyan mthong ba ji lta ba de bzhin du/ sprin med pa'i nam mkha'
<p>191b.4</p>la gnas par mthong ba'o/ /ci mthong zhe na sems zhes bya ba ni/ bag chags kyi dri ma las 'das par gyur ba'i rang gi sems yin gyi/ gzhan ni ma yin no/ /sems kyi rang bzhin du gyur pa'i stong pa nyid kyi gzugs de gang nas byung zhe na/ sems 'byung ba zhes bya ba ni/ 
<p>191b.5</p>dper na rmi lam gyi gnas skabs su phal ba'i sems las byung ba'i khyad par du gyur pa'i dngos po rnams so sor snang ba ji lta ba de bzhin du 'khor ba'i sems las byung ba yin gyi gzhan ma las ni ma yin no/ /'o na gal te sems las byung ba de lta na ni/ phyi rol du ji ltar gnas par
<p>191b.6</p>'gyur zhe na/ 'gro ba du ma la ni 'khyud par byed pa de gcig go /zhes bya ba ni dper na chus gang bar gyur pa'i grangs med pa'i bum pa rnams kyi nang du nyi ma gcig pu snang bar gyur pa ji lta ba de bzhin du phyag rgya chen mo de sems can thams cad kyi snying gar zhugs pa'o/ /rten du
<p>191b.7</p>ma'i dbang gis de yang du mar mi 'gyur te/ dper na nyi ma gcig pu ni bum pa re re la gzugs brnyan du gyur pa bzhin du'o/ /'o na gal te rten dang brten pa'i 'brel pas gnas par gyur pa de lta na ni/ rten med pas brten pa med par mi 'gyur ram zhe na/ brjod par bya ste/ 
<p>192a</p>
<p>192a.1</p>de ltar ma yin te khyab bya khyab byed kyi tshul gyi sa gnas pa yin gyi/ rten dang brten pa'i 'brel pas ni ma yin no/ /dper na nyi ma gcig pus bum pa la sogs pa'i dngos po thams cad gsal ba nyid kyis khyab par byed pa ji lta ba de bzhin du de rang bzhin nyid
<p>192a.2</p>kyis khyad par mdzad ces bya ba'o/ /de nas gal te rten dang brten pa'i 'brel bas gnas pa de lta na yang skyon med de/ dper na bum pa nyams par gyur pas nyi ma nyams par mi 'gyur ba de bzhin du 'khor ba'i sems nyams par 'gyur bas/ mya ngan las 'das pa'i sems
<p>192a.3</p>ma nyams par shes par bya'o/ /de bas na rten dang brten pa'i 'brel pa ni sems dang ye shes la yin gyi/ lus po la sogs pa la ni ma yin no/ /de bas na rang gi sems snang bar gyur pa dang 'jig rten gsum po gsal bar mdzad pa'i phyag rgya chen mos ni bla na med pa'i
<p>192a.4</p>byang chub ster bar mdzad kyi/ nyi tshe ba dang rnam par rtog pa'i rang bzhin du gyur pa'i las kyi phyag rgya la sogs pas ni ma yin no/ /de nyid bstan par mdzad de/ sems ni dri ma dang bcas las kyi phyag rgya dag dang brtags pa'i ye shes phyag rgya spang / /zhes bya ba'o/ /'o na
<p>192a.5</p>gal te las kyi phyag rgya dang / ye shes kyi phyag rgya dgag pas de lta na ni ci'i phyir bcom ldan 'das kyis de dag dgos pa nyid gsungs she na/ brjod par bya ste/ 'dir las kyi phyag rgya dang ye shes kyi phyag rgya'i dngos po gang yin pa de 'dod pa na spyod pa'i dngos grub dang gzugs
<p>192a.6</p>na spyod pa'i dngos grub bsgrub pa'i phyir yin gyi/ bla na med pa yang dag par rdzogs pa'i byang chub bsgrub pa'i phyir ni ma yin no/ /de bzhin du rtsa ba'i rgyud las/ las kyi phyag rgya spang bya zhing / /brtags pa'i ye shes phyag rgya'o/ /mchog tu mi 'gyur rnal 'byor gyis/ /phyag
<p>192a.7</p>rgya chen mo bsgom par bya/ /zhes bya bar gsungs so/ /de bzhin du slar yang de nyid las/ /'dod par spyod pa'i dngos grub ni/ /las kyi phyag rgyas bsgrub par bya/ /'og min mthar thug bar du ni/ /ye shes phyag rgyas gzugs zhes bya'o/ /rnal 'byor chen po kun mkhyen nyid/ /
<p>192b</p>
<p>192b.1</p>mi 'gyur sangs rgyas bde ba nyid/ /phyag rgya chen mo'i yan lag ni/ /bsgom pas bsgrub bya skye 'di nyid/ /ces bya ba'o/ /'dir yang don de nyid bstan te/ /rdzogs pa'i byang chub rgyu ru mchog gi rgyal ba bskyed pa'i phyag rgya bzang mo bsgom/ /zhes bya ba'o/ /de ji lta bu
<p>192b.2</p>yin zhe na/ gos med ces bya ba ni/ rtog pa thams cad las 'das par gyur pas na gos pa med pa zhes bya ba'o/ /dus thams cad du nam mkha' bzhin du 'gyur ba med pa'i ngo bos gnas pas na mi 'gyur ba'o/ /ma rig pa'i mun pa dag par mdzad pas na mun 'joms
<p>192b.3</p>zhes bya ba'o/ /rgyu las 'das par gyur pas na nam mkha' mnyam pa'o/ /dngos po thams cad kyi rang bzhin nyid bstan par mdzad pas na khyab pa mo zhes bya ba'o/ /de yang ji ltar shes par 'gyur zhe na/ rnal 'byor gyis ni bgrod ces bya ba la/ rnal 'byor zhes bya ba
<p>192b.4</p>ni g.yas pa dang g.yon pa gnyis ka sbyar bar gyur pa'i dbus ma a ba d+hU tI ste/ de bzhin du srog dang thur sel gyi sbyor ba ni rnal 'byor du brjod do/ /gzhan yang chags pa dang chags pa dang bral ba ro mnyam pa nyid ni/ rnal 'byor ro/ /de bzhin du goms
<p>192b.5</p>par gyur pa'i so sor sdud pa la sogs pa'i yan lag drug ni rnal 'byor yin la/ de yis shes par 'gyur gyi/ gzhan ma gang gis kyang ni ma yin no/ /de gang na gnas she na/ lus la gnas zhes bya ba ni/ sems can thams cad kyi lus po la gnas zhes bya ba'o/ /
<p>192b.6</p>ngo bo ji lta bus gnas she na/ ye shes gzi brjid ces bya ba ni shes pa'i ngo bos gnas pa yin gyi/ be+ems po nyid kyis ni ma yin no/ /gal te rnal 'byor gyi stobs kyis shes par gyur pa de lta na ni/ don ci mdzad ce na srid pa'i dri 'phrog ces bya ba la srid pa'i dri ma ni
<p>192b.7</p>'khor ba'i bag chags yin la/ de 'phrog par mdzad pas na srid pa'i dri 'phrog ces bya ba'o/ /de'i dngos po ji lta bu yin zhe na/ dus kyi 'khor los rig ces bya ba ni stong pa nyid dang snying rje dbyer med pa'i rang bzhin du gyur pa mchog tu mi 'gyur ba'i bde ba'am rang bzhin
<p>193a</p>
<p>193a.1</p>yin gyi/ sdug bsngal gyi rang bzhin du gyur pa 'pho ba dang rdul phra rab kyi bdag nyid kyi ni ma yin no/ /de ltar bcom ldan 'das ma phyag rgya chen mo gang yin pa de bcom ldan 'das kyis theg pa chen po bka' gsang sngags ma gtogs par gang yang ma bstan
<p>193a.2</p>te/ de bas na sngags kyi theg pa ni khyad par du gyur pa'o/ /de ci'i phyir zhe na/ bstan par mdzad de/ rnam shes zhes bya ba la sogs pa la/ 'dir bye brag tu smra ba'i gzhung la sngon du brjod pa'i rim pas mdo sde pas sun phyung bar mdzad de/ sngon po la sogs pa'i dngos
<p>193a.3</p>po smra bar 'dod pa de rnams la rnam par shes par smra ba pos sun dbyung bar byas la srid pa gsum po ni rdul phra rab las 'das par gyur pa'i rnam par shes pa tsam du 'dod do/ /de rnams kyang sems las ma gtogs par gzhan ma dngos po gang yang mi 'dod do zhes bya ba'o/ /
<p>193a.4</p>de rnams la yang gcig dang du mas rnam par dpyad pa'i rigs pas dbu ma pas sun dbyung bar mdzad de/ dngos po thams cad stong pa nyid yin gyi/ gcig dang du ma'i rang bzhin gyis rnam par dpyad na/ mtshan nyid dang bral ba'i nam mkha'i me tog dang 'dra ba'i rnam par shes pa
<p>193a.5</p>tsam ni ma yin no/ /de bas na gzung 'dzin la sogs pa las 'das par gyur pa'i dngos po thams cad bems po'i rang bzhin du 'dod pa de rnams kyi bsam pa ni de ltar yang ma yin te/ mchog tu mi 'gyur ba'i bde ba dang bral ba'i phyir ro/ /de nyid bstan par mdzad de/ sangs
<p>193a.6</p>rgyas shes rab gang la'ang gnas min sangs rgyas pa rnams tshig ston 'gyur/ /zhes bya ba ni/ sangs rgyas rnams la rnam pa thams cad du shes pa'i ngo bo ni med de/ gal te sangs rgyas shes pa'i rang bzhin yin pa de lta na ni shes bya sngon du 'gro ba ni shes pa'o/ /shes pa
<p>193a.7</p>dang shes bya gnyis ni gzung 'dzin gyi rtog pa yin gyi/ stong pa nyid ni ma yin no/ /rgyu de'i phyir sangs rgyas kyi shes rab dngos po gang la yang mi gnas zhes bya bar phyogs bzung nas stong pa nyid bsgrub par 'dod de dngos po gang yang ma grub pa'i stong pa nyid kyi bsgom pa des mchog tu
<p>193b</p>
<p>193b.1</p>mi 'gyur ba'i bde ba dang bral ba'i bems po'i rang bzhin du gyur pa'i stong pa de rnams su 'gyur ba'o/ /rgyu de'i phyir bcom ldan 'das kyi bka' gsang sngags kyi theg pa las 'pho ba med pa'am lhan cig skyes pa'i bde ba'i skur bstan to/ /gtso bos de phyir gang zhig 'pho med
<p>193b.2</p>lhan cig skyes pa'i bde sku sngags kyi theg par bstan/ /zhes bya ba'o/ /bde ba de nyid kyang rig byed la sogs pa las tshangs pa la sogs pa rnams kyis nges pa'i don du bstan la/ sangs rgyas bcom ldan 'das kyis bka' stsal bar smos ci dgos she na bstan par mdzad de/ 
<p>193b.3</p>ba lang zhes bya ba la sogs pa la/ 'dir nges pa'i don du mchod sbyin gyi dus ni mchog tu mi 'gyur ba'i dus yin la/ dus der ba lang la sogs pa'i sgras mig gi dbang po la sogs pa dang de rnams kyi yul du gyur pa'i gzugs la sogs pa'i phan tshun du 'brel ba tshad ma ni
<p>193b.4</p>mchod sbyin yin la ye shes kyi sbyor ba la dmigs pa gsal zhes bya ba'i don to/ /de bzhin du mchod sbyin gyi dus su khrag dang ldan pa'i ko ba la phyi rol gyi sman so ma ni brdungs nas bram ze rnams kyi btung ba yang yin pa de spyi bo nas byung ba'i zla ba'i bdud rtsi ni rdul dang ldan pa'i b+ha
<p>193b.5</p>gar dga' ba'i gzugs kyis gnas par brjod do/ /de bzhin du tshangs pa la sogs pa'i lha gsum po dang / zla ba'i rig byed dang mchod sbyin gyi rig byed dang / rigs kyi rig byed gsum ni srog chags rnams kyi lus dang ngag dang sems su de rnams shes par
<p>193b.6</p>bya'o/ /oM b+huHb+ho baHyi ge gsum ni yon tan gsum gyi rang bzhin du gyur pa rtsa gsum mo/ /de bzhin du phyi rol du rigs kyi brtul zhugs ni nang du lus kyi lha dang lha mo'i rigs su brjod do/ /de bzhin du rig byed srid srung ni gzhom du med pa'i mchog tu mi 'gyur bar
<p>193b.7</p>brjod ces bya ba'o/ /de ltar brjod pa'i rim pas rig byed mtha' las gsang bas 'di nyid tshangs pas rnal 'byor pa la sngon du brjod/ /ces bya ba ni/ rig byed mtha' ni shin tu gsang bar gyur pa'i don 'di lta bu tshangs pas gang bstan pa/ /de yi dus kyi shes pa rang nyams
<p>194a</p>
<p>194a.1</p>thub pa rnams kyis srog chags rnams la gsod bstan pa/ /zhes bya ba'o/ /phyi nas de'i dbang gis mtho ris 'dod pa'i phyir/ sems can thams cad kyi srog bcad par byas nas/ mnar med par 'gro bar 'gyur ba'o/ /de bas na srog bcad pas
<p>194a.2</p>rnam pa thams cad du mtho ris su mi 'gro ba'i dpe bstan par mdzad de/ sol ba 'o ma'i rgyun gyis bkrus na zla ba'i mdog tu 'dir ni nam yang mi 'gyur ro/ /zhes bya ba'o/ /de bas na nges pa'i don dang bral bar gyur pa'i rig byed kyi tshig rnams kyis mi rnams kyi nyon mongs
<p>194a.3</p>pa 'ba' zhig bstan par mdzad de/ rnal 'byor bral zhing dam tshig bral ba'i rig byed tshig gis mi rnams gang bslus des/ /rang gi chung ma nyin mtshan dus su bdag gi bu ni bskyed phyir srung bar byed/ /sbyin pa bu yis byin na yi dgas 'jig rten la gnas pa yis thob 'gyur
<p>194a.4</p>ro/ /de'i phyir bde mnyam 'bras ster 'dod chags sbyin pa 'di ni bram ze sdang bas sbas/ /zhes bya ba'o/ /'dod chags kyi sbyin pa la yon tan ci bdog ce na/ dpes bstan par mdzad de/ skyes bu gzhan gyi rta mchog rgod ma las ni rta chen skyes nas ni/ /de yi mthu yis
<p>194a.5</p>slar yang dpa' mor gyur pa bdag pos phyir don ma thob bam/ /zhes bya ba ni/ dper na skyes bu gang zhig la rgod ma las khyad par du skyes pa'i rta'i dbang gis rdzas kyi dpal mo thob par gyur pa ji lta ba de bzhin du bud med phran tshegs kyi sbyin pas skye ba phyi ma la shin tu khyad par
<p>194a.6</p>gyi don 'grub par gyur pa de la skyon ci yod ce na bstan to/ /des na gal te dus thams cad du bza' bran gnyi ga rtag pa yin pa de lta na ni mi'i sbyin pa mchog ste de ltar yang ma yin no/ /de bas na 'chi bar gyur pa'i mi la khyim thab gang yin pa dang bdag po gang yin zhes bya
<p>194a.7</p>ba'o/ /de nyid bstan par mdzad de/ nyin mtshan dus su chags can gyis ni rang rang khyim thab srung byed pa/ /shi nas khyod ni gang dang khyod kyi khyim thab gang yin kye ma mi dge'i las kyis bcings/ /zhes bya ba ni bsam pa ngan pa bstan to/ /de bas sbyin pa thams
<p>194b</p>
<p>194b.1</p>cad kyi nang nas 'dod chags kyi sbyin pa khyad par du gyur par shes nas bstan par mdzad de/ ba lang sbyin dang sa sbyin gzhan yang de bzhin longs spyod mi yi 'jig rten la ster dang / /sman dang bza' ba'i sbyin pa nad rnams kun 'joms bkres dang skom pa 'joms pa dang / /thams
<p>194b.2</p>cad las ni bde mnyam 'bras ster 'dod pa'i sbyin pa'i 'khor lo'i dus su smos ci dgos/ /chung ma sdug dang sring mo skal bzang bu mo gsang ba ster phyir sbyin par bya/ /zhes bya ba ni/ sa la sogs pa'i sbyin pa thams cad las mchog tu mi 'gyur ba'i bde ba ster ba'i phyir/ 'dod chags kyi sbyin pa
<p>194b.3</p>khyad par du gyur par shes nas yid du 'ong ba'i khyim thab la sogs pa rdo rje mchod pa'i phyir dus thams cad du sbyin pa sbyin par bya'o/ /da ni smad 'tshong ma la sogs pa'i phyag rgya bzhi ni las kyi phyag rgya la sogs pa'i phyag rgya bzhis dag pa bstan par mdzad de/ gsal bar lus 'tshong
<p>194b.4</p>zhes bya ba la sogs pa la 'dir smad 'tshong ma ni las kyi phyag rgya yin te/ sems can thams cad la thun mong du gyur pa'i phyir ro/ /de bzhin du gsang bar gyur pa'i bud med ni gsang ba'i phyag rgya yin te/ dam tshig gsang bar 'gyur ba'i ji lta ba de bzhin du mi gsal bar gyur pa'i
<p>194b.5</p>phyir ro/ /rang dbang du gyur pa'i phyag rgya ni chos kyi phyag rgya yin te/ gang gis kyang dbang du ma byas pa'i phyir ro/ /khyim thab ni ye shes kyi phyag rgya yin te rang gi sems dang 'dra ba'i phyir ro/ /de rnams kyang ji lta bu yin zhe na/ gsal bar lus 'tshong zhes bya ba ni lo bcu
<p>194b.6</p>gnyis lon pa'i smad 'tshong ma dang / rim pa de bzhin du lo bcu drug ma dang nyi shu ma dang sum cu lon pa'i khyim thab ni rim pa ji lta ba de bzhin du shes par bya'o/ /de ltar phyag rgya de rnams kyi mtshan nyid shes nas bla ma la sogs pa rnams la rjes su mthun pa ji lta bar de rnams dbul
<p>194b.7</p>bar bya'o/ /ci'i phyir zhe na/ theg pa chen po gsang sngags la zhugs nas 'dod chags kyi sbyin pa ma sbyin gyi bar du phyag rgya chen po'i dngos grub mi 'grub pa'i phyir ro/ /de nyid bstan par mdzad de/ sngon du sangs rgyas rnams kyis sa dang glang chen rta dang shing rta gser khur du ma ni/ 
<p>195a</p>
<p>195a.1</p>sangs rgyas phyir sbyin slar yang bu dang sha khrag rnams ni rab tu sbyin 'gyur te/ /'dis ni 'dod pa'i sangs rgyas nyid du 'gyur min de nas 'dod pa'i sbyin pa mdzad/ /de yi sangs rgyas nyid kyi rgyal ba skyed mdzad rigs las me rnams gsang ba'i sbyin pas so/ /zhes bya ba ni/ 
<p>195a.2</p>bcom ldan 'das shAkya thub pas sngon du sbyin pa la sogs pas nyid kyi don phun sum tshogs pa ma grub par gzigs nas 'dod pa'i sbyin pa rdzogs par byed pa'i phyir btsun mo stong phrag drug cu tham pa bzhes te/ phyi nas de thams cad sbyin pa mdzad nas bla na med pa'i byang chub
<p>195a.3</p>mngon du mdzad par 'gyur zhes bya ba'o/ /gzhan yang rgyu phran tshegs las 'bras bu khyad par du gyur pa bzhin du de nyid bstan par mdzad de/ gser zhes bya ba la sogs pa la/ dper na 'dir gal te zangs kyis gser de tsam du rnyed pa dang lha'i cod pan gyi nor bu ni mching bu dum bus
<p>195a.4</p>dang gsal bar smad 'tshong byin pas mtho ris kyi lha mo dang pags pa'i dum bus gla rtsi'i lte ba dang bong bus rta dang / ras brjes nas glang po che rnyed pa ji lta ba bzhin du mi rtag pa dang 'khor ba'i rgyur gyur pa'i khyim thab kyi sbyin pas bcom ldan 'das rdo rje sems dpa'i btsun mor
<p>195a.5</p>gyur pa'i phyag rgya chen mo thob pa ni don khyad par du gyur pa ma yin nam zhes bya ba'o/ /de dag la sogs pa'i sbyin pa gang la sbyin zhe na/ byams pa'i gnas zhes bya ba la sogs pa la/ 'dir phyi'i sbyin pa ni 'bras bu la ltos pa med pa'i sems kyis sems can thams cad la thun mong
<p>195a.6</p>du sbyin par bya zhing 'dod pa la sogs pa'i sbyin pa ni bla ma dang khyad par du gyur pa'i gang zag rnams la sbyin par bya ba ni nges pa'o/ /de ltar brjod pa'i rim pas 'dod pa'i sbyin pa ni rang gi rigs bsrung ba'i phyir bram ze gdug pa rnams kyi rig byed tshad mar byas nas dgag pa ste/ de
<p>195a.7</p>bas na gang gi rig byed tshad mar 'dod pa de rig byed tshad mar 'gyur te/ rig byed tshad mar 'dod pas mchog sbyin tshad mar 'gyur te/ mchog sbyin tshad mar gyur pas mnar sems tshad mar 'gyur ro/ /mnar sems tshad mar gyur pa la dmyal bar gtong ba'i sdig pa tshad
<p>195b</p>
<p>195b.1</p>mar gyur pa'o/ /de bas na rig pa 'dzin pa dang phrag dog gi bsam pa dor nas phyag rgya chen po'i dngos grub bsgrub pa'i dam tshig dang sdom pa la gnas pa'i gang zag rnams la 'dod pa'i sbyin pa sbyin par bya zhes pa ni nges pa'o/ /de bzhin du gtsug lag khang bzhengs su gsol ba gang yin pa
<p>195b.2</p>de sems can rnams la sbyin pa'i gnas su gyur pa'i phyir/ bcom ldan 'das kyis khyad par du gyur pa gsungs pa yin gyi/ sbyin pa las ma gtogs par ni ma yin no/ /de nyid bstan par mdzad de/ gtsug lag khang dpal rab gnas gos dang bza' phyir dge bar bcom ldan 'das
<p>195b.3</p>kyis gsungs/ /sman dang bza' ba'i sbyin pa sdig pa'i nad ni nyams byed der ni sbyin pa po yis sbyin/ /sbyin pa med na sa steng gnas su gtsug lag khang ni dud 'gro'i gnas nyid do/ /gang du bza' bar gyur ba de ni dge 'dun chos dang sangs rgyas 'gyur ro mi dbang kye/ /zhes bya
<p>195b.4</p>ba'o/ /da ni sngags kyi tshul gyis mngon sum du gyur pa'i dkon mchog gsum po'i mtshan nyid bstan par mdzad de/ sangs rgyas zhes bya ba la sogs pa la/ 'dir bla na med pa'i byang chub thob par bya ba'i phyir/ dkon mchog gsum la skyabs su song bar byed de/ 
<p>195b.5</p>don dam pa'i bden pas dkon mchog gsum po de min par mdzad de/ /gtsug lag khang gnas sangs rgyas 'di dang 'di ni bris pa'i glegs bam chos dang ni/ dge 'dun ngur smrig gyon pas mchog 'gyur gtso bo'i bde ba skye 'bum gyis ster min/ /zhes bya ba ni/ 
<p>195b.6</p>shing dang 'dag pa la sogs pa'i rang bzhin du gyur pa'i sangs rgyas dang glegs bam du gnas pa'i yi ge'i tshogs dang / skra bregs pa dang ngur smrig 'dzin pa'i dge 'dun gyis bcom ldan 'das rdo rje sems dpa'i mchog tu mi 'gyur ba'i bde ba ni ster bar mi 'gyur
<p>195b.7</p>ro/ /'o na don dam par dkon mchog gsum gang yin zhe na/ slob dpon sangs rgyas nyid de sa mchog steng du chos ni de yis bstan pa'o/ /zhes bya ba ni/ dbang po thams cad dang ldan par gyur pa mngon sum du rdo rje sems dpa'i rang bzhin du gyur pa'i rdo rje slob dpon
<p>196a</p>
<p>196a.1</p>ni sangs rgyas bcom ldan 'das yin gyi bems po dang lkog tu gyur pa ni ma yin no/ /de ltar de yis drang ba'i don dang nges pa'i don gyi 'jig rten dang 'jig rten las 'das pa'i chos bstan pa ni chos yin gyi/ shog bu la gnas pa'i yi ge'i tshogs ni ma yin no/ /
<p>196a.2</p>de bzhin du sems can thams cad la bu gcig pa bzhin snying rje byed pa dang / dus thams cad du sems dgyes par gyur pa'i slob dpon gyi 'khor ni dge 'dun yin gyi/ rang gcig pu dul bar 'dod pa dang sdug bsngal dang ldan par gyur pa ni ma yin no/ /de yang mdor bsdus pa rnam pa
<p>196a.3</p>gnyis su gsungs te/ nyan thos kyi dge 'dun dang bla na med pa'i dge 'dun no/ /rgyas par ni dge slong dang dge slong ma dang dge bsnyen dang dge bsnyen ma gang yin pa de kun rdzob tu nyan thos kyi dge 'dun ni rnam pa bzhir bstan to/ /don dam par na bla na med pa ni mchog tu mi 'gyur ba'i bde
<p>196a.4</p>ba thob pa'i rnal 'byor pa dang rnal 'byor ma dang bskyed pa'i rim pa'i ting nge 'dzin la gnas pa'i dge bsnyen dang dge bsnyen ma ni rnam pa bzhir gsungs so/ /de ltar rnam pa gnyis dang rnam pa bzhir gyur pa'i dge 'dun de la rang rang gi chos dang mthun pa'i longs spyod kyis de rnams gang
<p>196a.5</p>gis tshim par byed pa'i skyes bu de la skye ba 'di nyid du don 'grub par bstan par mdzad de/ bsod nams ye shes don phyir rnam pa sna tshogs sbyin pa rtag tu shin tu dgyes/ /nyan thos rnams la mchod ston la sogs mchog gi bde byed 'dod 'gyur sbyin pa rnal 'byor pa rnams la/ /sbyin
<p>196a.6</p>pa po rnams gang zhig rab tu dga' sems kun nas rjes chags sems kyis sbyin/ /de rnams bsod nams ye shes rdzogs te mchog tu bde ba'i go 'phang skye ba 'di las 'gro/ /zhes bya ba ni/ bsod nams kyi tshogs dang ye shes kyi tshogs bsag par bya ba'i rim pa ji lta ba bzhin du nyan thos
<p>196a.7</p>kyi sdom pa la gnas pa dang sngags kyi theg pa la gnas pa'i rnal 'byor pa rnams la sbyin pa po gang gi kha na ma tho ba dang bral ba'i ston mo la sogs pa dang / 'dod pa'i yon tan lnga'i rang bzhin du gyur pa'i sbyin pa sbyin pa des skye ba 'di nyid du tshogs nyid kyi dbang gis phyag rgya chen po'i dngos grub grub pa de
<p>196b</p>
<p>196b.1</p>ni nges pa'o/ /de bas na ye shes kyi tshogs rdzogs par byed pa ni slob dpon yin la rgyu de'i phyir de la mi gang gis smod par byed pa de mnar med pa'i sar 'gro bar 'gyur ba bstan par mdzad de/ gsal ba'i rgyal ba slob dpon nyan thos glen pa gang zhig rnams kyis smod byed de/ /de rnams
<p>196b.2</p>bgegs kyi mgon pos gsod de myur du shin tu 'jigs byed mnar med 'gro/ zhes bya ba ste/ /rgyu de gang gi phyir zhe na/ gang zhig sngags kyi mthu yis mchog gi rgyal dbang bdag byin brlab par mdzad/ /ces bya ba ni/ rdo rje slob dpon gyi sngags dang / ting nge 'dzin gyi mthu'i skal ba dang ldan pa'i
<p>196b.3</p>mi rnams la rdo rje sems dpa' mngon sum du byin gyis brlab par mdzad pa'i phyir ro/ /gzhan yang dge slong gang zhig brtul zhugs nges pa'i go 'phang tshangs spyod mi rnams de dang mtshungs/ /zhes bya ba ni/ tshangs par spyod pa dang ldan pa brtul zhugs nges pa la gnas pa'i
<p>196b.4</p>slob dpon ni de dang 'dra bar gyur pa'i dge slong gang zhig kyang med de nyan thos kyi bslab pa tsam bsrung ba dang dus thams cad du tshangs par spyod pa med pa'i phyir ro/ /gzhan yang nyan thos la sogs pa rnams kyis mchog tu mi 'gyur ba'i bde ba 'dod pa'i phyir dka' ba'i las byed
<p>196b.5</p>de/ sdug bsngal gyi bya bas bde ba'i rang bzhin du gyur ba'i don 'grub par mi 'gyur ro/ /de bas na nyan thos la sogs pa'i byis pa rnams la lam 'khrul bar gyur pa bstan par mdzad de/ mchog gi bde 'dod dge slong dag gam kun du rgyu rnams thams cad dga' bar byed/ /
<p>196b.6</p>gcer bu mgo reg dang ni ral pa can dang klog nyan dag la mkhas pa lam nyams ni/ /zhes bya ba'o/ /ji ltar byed ce na/ byed pa po dang bdag 'dzin rang gzhan 'dir ni rtag tu bu dang khyim thab 'dzin pa dang / /bza' dang bza' min 'dzin dang rigs dang rigs min 'dod
<p>196b.7</p>cing snod dang snod min gzung bas so/ /zhes bya ba ni 'dir gang dag la sogs pa'i rnam par rtog pa rnams kyis so/ /de bas na lus dang ngag dang sems sdug bsngal du gyur pas na bde ba gang gis thob par 'gyur te/ rgyu de'i phyir mchog tu mi 'gyur ba'i bde ba ster bar byed pa'i
<p>197a</p>
<p>197a.1</p>lus dang ngag dang sems ni sangs rgyas thams cad kyi bdag nyid yin gyi/ gzhan gyi ni ma yin no/ /de bas na de rnams las ma gtogs par gang zhig rnams kyis thar pa bsgrub par 'dod pa'i mi de rnams 'khor bar 'khyams par gyur pa yin gyi/ 'khor ba
<p>197a.2</p>las pha rol tu phyin pa ni ma yin par bstan par mdzad de/ sangs rgyas zhing ni sangs rgyas dang bcas bde mnyam 'bras ster lus ngag yid dang chags pa ste/ /'di dag nyams par byas nas sdig pa'i blo can gyis ni gtso bo gzhan ma tshol bar byed/ /zhing dang lam du 'jug ngogs
<p>197a.3</p>yul gzhan brtul zhugs nges pa brgya dang smyung ba ri rtser mchong / g.yul dang nyi ma gzas zin yul gyi bde ba la dga' du ma'i mtshon mer 'jug pas so/ /zhes bya ba'o/ /de bas na 'di dag la sogs pa'i sdug bsngal gyi rang bzhin du gyur pa'i dngos po rnams gang yin pa
<p>197a.4</p>de bdud kyis bstan pa yin gyi/ sangs rgyas bcom ldan 'das kyis ni ma yin par bstan par mdzad de/ 'di dag ma lus bdud kyis sngon dus khrag ni btung ba'i ched du brjod/ mtho ris 'jug ngogs smyung ba dang ni g.yul du bcom nas 'chi bar gyur pa dang / ba lang nyi
<p>197a.5</p>ma mthar phyin khyim nor yul dang bram ze'i ched du shi pas so/ /zhes bya ba ni 'dir bdud rnams kyi sprul pas bzung nas mi rnams la nyon mongs pa bskyed pa'i phyir lam gyi ngogs su smyung bas shi bar gyur pa'i mi ni mtho ris su gyur te/ de bzhin du g.yul dang mtshon cha rnams
<p>197a.6</p>kyis 'chi ba dang / ba lang nyi ma bsrung ba'i phyir dang / khyim dang nor gyi phyogs dang / bram ze rnams kyi bya bas 'chi bar gyur na mtho ris kyi 'gro bar bstan to/ /de bas na skye ba 'di dang skye ba phyi ma'i don nyams par byed pa'i bdud kyi tshig rnams su shes nas mchog tu mi 'gyur
<p>197a.7</p>ba'i bde ba'i rten du gyur pa'i rang gi lus po dang / gzhan gyi lus ni rnam pa thams cad du bsrung bar bya ste/ de bas bde mnyam gnas 'dir gyur pa yi/ /rang gi lus dang gzhan gyi bsrung bar bya'o/ /zhes bya ba'o/ /gzhan yang sngags kyi theg pa la zhugs nas gang gis
<p>197b</p>
<p>197b.1</p>phrag dog mi 'dor ba de la dam tshig nyams par bstan par mdzad de/ gang zhig rgyal ba'i mchog spyod pa dang rgyud rgyal thos shing dbang ni thob par gyur nas kyang / /slar yang phrag dog byed na dmyal ba brgyad kyi bar nyid der ni 'jug par gyur pa'o/ /dmyal ba ji lta bu yin zhe na/ 
<p>197b.2</p>gang du khab rtse'i sa gzhir mi dge'i 'bras bu'i dbang gis dmyal ba rnams ni kun spyod byed/ /ces bya ba'o/ /de phyir mi rnams sems la phrag dog yod pa'i bar du dbang ni blang bar mi bya'o/ /zhes bya ba ni/ gang la phrag dog yod pa de la chags pa la sogs pa nyon mongs pa
<p>197b.3</p>thams cad skye bar 'gyur te/ de bas phrag dog gcig pu'i phyir dge ba'i rtsa ba thams cad nyams par gyur par shes nas 'bad pas phrag dog dor bar bya'o/ /de nas gal te phrag dog dor bar mi nus pa de lta na ni/ /bum pa la sogs pa'i bla na med pa'i dbang rnams blang bar
<p>197b.4</p>mi bya ba ni bcom ldan 'das kyi nges pa'o/ /'o na gal te phrag dog gi dbang gis mnar med par 'gro bar gyur pa de lta na ni/ phrag dog dor nas de nyid sbyin bas don ci 'grub ce na/ sbyin dang tshul khrims rab rdzogs rgyal ba skyed mdzad rigs la bzod dang brtson 'grus rab
<p>197b.5</p>rdzogs dang / /bsam gtan shes rab thabs dang smon lam stobs dang ye shes de rdzogs shing / /rnal 'byor dga' ba'i sems kyis khyim thab myur du byin pas skye ba 'di la'o/ /zhes bya ba ni/ rnal 'byor pa gang gis sems dga' bar byas nas/ gal te khyim thab bla ma la
<p>197b.6</p>sogs pa rnams la 'bul bar byed pa de lta na ni sbyin pa des sbyin pa la sogs pa'i pha rol tu phyin pa bcu rdzogs par 'gyur ba'o/ /de ltar yon tan shes nas gang gis chags par byed pa de sngon du brjod pa bzhin du dmyal bar 'gro ste/ rgyu de'i phyir mi gang gis phrag dog byed pa des rang
<p>197b.7</p>gi don nyams par byed pa'i phyir bdud kyis zin pa dang rmongs par gyur par shes par bya'o/ /de bzhin du gzhan yang las dang po pa rnams kyi rang gi skyon brjod par mdzad de/ sa zhes bya ba la sogs pa 'di las dang po pas gnas kyi nges pa dang gnas kyi nges pa ma shes par gal te
<p>198a</p>
<p>198a.1</p>sngags la sogs pa sgrub par byed pa de lta na ni cho gas dman par gyur pa'i phyir de rnams don grub par mi 'gyur te/ de la don mi 'grub pa'i rgyu ni rang gi nges pa yin te/ sngags rnams kyi ni ma yin no/ /dper na rgyal srid thob par bya ba'i phyir g.yul gyi dus su dgra la
<p>198a.2</p>sogs pa mthong nas mi gang zhig la rang gi lag pa nas ral gri lhung bar 'gyur te/ de la sems 'jigs par gyur pa'i dbang gis lag pa'i skyon yin gyi/ ral gri'i skyon ma yin pa bzhin du shes par bya'o/ /de bas na rnal 'byor pas rgyu dang 'bras bu'i phan tshun du mtshan nyid la sogs
<p>198a.3</p>par shes nas 'jig rten dang 'jig rten las 'das pa'i dngos grub sgrub par byed pa ji lta ba de bzhin du bstan par mdzad de/ sngags dang dpa' bo'i rim gyis kyang ni lha min gdengs ka lha rnams drag po'i sar bsgrub bya/ zhes bya ba ni/ dur khrod la sogs pa'i sa la'o/ /bdag byin
<p>198a.4</p>brlabs pas lha mo dam tshig rigs gnas bsam gtan bzlas dang sbyin sreg gis/ /zhes bya ba ni/ sangs rgyas dang byang chub sems dpa' rnams kyis byin gyis brlabs par mdzad pa'i gnas dang rnam pa gnyis kyis rang bzhin du gyur pa'i dam tshig la sogs pa rnams kyis zhi ba'i
<p>198a.5</p>rang bzhin du gyur pa'i lha mo rnams bsgrub par bya'o/ /de bzhin du rnam par dag pa'i rim pa dang rgyun mi 'chad par bde ba chen po'i rang bzhin du gyur pa'i sems kyis 'jig rten las 'das pa'i dbang gnyis su med pa'i ye shes bsgrub par bya ste/ yid bzhin gyi nor bu'i rang bzhin du gyur
<p>198a.6</p>pa'i gnyis su med pa'i ye shes des sa bcu gnyis kyi dbang phyug nyid phyag rgya chen po'i dngos grub bsgrub pa'i lam gyi rim pa ste/ de bas ye shes yid bzhin nor ltar gang 'gyur rgyal ba'i lam ni 'di nyid do/ /zhes bya ba'o/ /da ni thabs dang ldan par gyur pa'i rnal 'byor pa rnams la las
<p>198a.7</p>kyi phyag rgya'i dgos pa bstan par mdzad de/ /dngul chu zhes bya ba la sogs pa'i tshigs su bcad pa gnyis kyis dpe bstan to/ /de bzhin du sngon du brjod pa'i zhi ba la sogs pa'i 'jig rten pa'i dngos grub bsgrub pa'i gnas kyi nges pa bstan par mdzad de/ skyed mos tshal zhes bya ba
<p>198b</p>
<p>198b.1</p>la sogs pa'o/ /'o na mchog tu mi 'gyur ba'i bde ba gang du bsgrub par bgyi zhe na/ phyag rgya kun la rab sbyor bar/ /zhes bya ba'o/ /de ltar brjod pa'i rim pas gnas la sogs pa'i nges pa ma shes par sgrub par byed na skye ba grangs med pa rnams kyis kyang dngos grub bsgrub par
<p>198b.2</p>mi 'gyur ro/ /de nyid bstan par mdzad de/ khyim pa zhes bya ba la sogs pa la 'dir gdan la sogs pa dor nas gnas dang mi mthun pa'i khyim la sogs par gang gi ji lta ba bzhin du bzlas pa la sogs pa byed pa de la nyon mongs pa 'ba' zhig skyed par byed de/ de ci'i phyir
<p>198b.3</p>zhe na/ gnas dang dus tshod la sogs pa ma shes pa'i phyir ro/ /dper na rkang ba'i sor mo rnams la nad byung ba mgo la sman byed pa bzhin du shes par bya'o/ /bskyed pa'i rim pa'i ting nge 'dzin gyi dngos grub bsgrub pa la gnas la sogs pa la dgos par gsungs pa ji lta ba
<p>198b.4</p>bzhin du phyag rgya chen po'i dngos grub bsgrub pa la gnas pa dang bsam gtan la sogs pa ji lta bu yin zhe na/ bsam gtan med ces bya ba ni phyag rgya chen po'i dngos grub bsgrub pa la bsam gtan la sogs pa med de/ nam mkha' las byung rang byung ba'i phyir dang med pa'i
<p>198b.5</p>dngos po las grub pa'i phyir ro/ /de bas na mchog tu mi 'gyur ba'i bde ba'i rang bzhin du gyur pa'i rang gi sems las ma gtogs par gzhan ma gang gis kyang phyag rgya chen po'i dngos grub 'grub par mi 'gyur te/ de rgyu gang gi phyir zhe na/ 'dir shin tu gnyid log pa'i gnas
<p>198b.6</p>skabs su sems rang bzhin med pa dang / rmi lam gyi gnas skabs su bag chags las ma 'das pa dang sad pa'i gnas skabs su gzung 'dzin gyi rang bzhin du gyur pa'i phyir ro/ /de bas na stong pa nyid kyi gzugs dang rang gi sems ro mnyam pa nyid kyi rang bzhin du gyur pas
<p>198b.7</p>na phyag rgya chen mo'i dngos grub ster bar 'gyur ba'o/ /da ni rnal 'byor pa rnams la thun mongs dang por chang gis mchod pa'i rnam pa bstan par mdzad de oM AHzhes bya ba ni/ sngon du brjod pa'i bdud rtsi bsgrub pa'i cho gas chang sbyang ba la sogs pa byas pa snod de las lag pa g.yon
<p>199a</p>
<p>199a.1</p>pa'i ming med kyi sor mos chang gi thig le blangs nas mnyam par gyur pa'i sa la chos kyi 'byung gnas kyi bdag nyid du gyur pa'i gru gsum pa byas te/ de'i dbus su thig le'i gzugs bya'o/ /de nas ye shes kyi 'khor lo spyan drangs nas thig le'i dbus su bzhugs
<p>199a.2</p>par bsams la lag pa g.yon pa'i ming med dang mthe bong gi chang gi snod nas thig le re re blangs nas yi dam lha nas brtsams nas lha dang lha mo'i tshogs thams cad la mchod par bya'o/ /de bzhin du sngon du brjod pa'i rim pas zhing skyong la sogs pa'i gtor ma dang bza' ba'i dus su
<p>199a.3</p>cho ga bya ba thams cad ni nges pa'o/ /da ni dbang po rtul po dang dbang po mchog tu gyur pa'i rnal 'byor pa rnams la lha bsgom pa'i nges pa bstan par mdzad de/ mngon sum zhes bya ba la sogs pa la/ 'dir skye ba snga mar mi rnams kyis nyin mtshan du stong pa nyid bsgoms par byas
<p>199a.4</p>pa'i mi de rnams la sngon gyi stong pa nyid kyi bag chags kyi stobs kyis phyag rgya chen po'i dngos grub la sems skye bar 'gyur te rnam par mi rtog pa'i ye shes kyang bsgom par 'dod pa'o/ /bsgoms pa'i stobs des dang por shal sogs pa'i mig rnams kyis dus gsum du sgyu ma dang rmi
<p>199a.5</p>lam bzhin du srid pa gsum du mthong bar 'gyur ba'o/ /de ltar stong pa nyid kyi gzugs kyi rang bzhin du gyur pa'i rang gi sems so sor spong ba la sogs pa'i yan lag bzhis ni nam mkha' la brtan por byas nas phyag rgya'i sbyor bas mchog tu mi 'gyur ba'i bde bas skad cig
<p>199a.6</p>bsgrub par bya ste/ des na rang bzhin gyis rgyu mthun pa la sogs pa'i 'bras bu bzhi'i rang bzhin du gyur pa'i phyag rgya chen mo'i dngos grub ni rnal 'byor pas mngon sum du byed par gyur pa'o/ /'o na dbang po rtul por gyur pa rnams kyis bris sku la sogs pa la dmigs pa byas nas
<p>199a.7</p>lkog tu gyur pa'i yi dam gyi lha'i rang bzhin du gyur pa'i rang gi sems kyi dkyil 'khor gyi 'khor lo'i rnam par spros par mi nus pa'i dbang du byas pa thams cad bor nas bsgom par bya'o/ /de ltar brjod pa'i rim pas mchog tu mi 'gyur pa'i 'jig rten las 'das pa'i lam
<p>199b</p>
<p>199b.1</p>gyi rim pa gang yin pa de rgyud kyi rgyal po bcom ldan 'das dus kyi 'khor lo las ma gtogs par bcom ldan 'das kyis shin tu gsal bar ma mdzad de/ de bas na gal te bsod nams kyi dbang gis bla ma dam pa'i zhal las rnyed par gyur pa de lta na ni/ rnal 'byor dbang pos
<p>199b.2</p>phyag rgya chen mo'i dngos grub thob par bya ba'i phyir nyin mtshan du bsgom par bya'o/ /rgyud kyi rgyal po dpal dus kyi 'khor lo las sgrub thabs kyi le'u'i 'grel bshad pad+ma can gyi mdor bsdus pa'i bshad pa'o// //de ltar bsgrub pa'i sngon du 'gro ba ni gnyis su med pa'i ye shes
<p>199b.3</p>yin la de nyid bstan par mdzad pa'i phyir bcom ldan 'das phyag na rdo rjes gsol ba gdab par mdzad de/ cung zad ces bya ba la sogs pa 'dir bcom ldan 'das dus kyi 'khor lo lha dang lha mo dang lhan cig tu bsgrub pa bcom ldan 'das kyis gang bka' stsal pa de bdag gis cung
<p>199b.4</p>zad smra bar bya'o/ /da ni nang gi dkyil 'khor la sogs pa ji lta bu yin pa nyan par 'dod pa zhes bya ba ni gsol ba btab pa'o/ /gsol ba btab pa'i tshig de bcom ldan 'das kyis gsan nas 'chad par 'gyur ba'i rim pas nang gi dkyil 'khor la sogs pa dang gnyis su med
<p>199b.5</p>pa'i ye shes bstan par mdzad pa'o/ /mchog tu mi 'gyur ba'i ye shes kyi sgo de nyid kyis byang chub sems dpa' 'jig rten mgon pos gnyis su med pa'i ye shes kyi rang bzhin du gyur pa'i bcom ldan 'das la phyag 'tshal bar mdzad de/ gang zhig ces bya ba la sogs pas ston pa gcig
<p>199b.6</p>pu de la 'dud ces bya ba'o/ /phung po la sogs pa'i bdud bzhi 'dul bar mdzad pas na ston pa'o/ /yang na rgyu dang mi rgyu'i dngos po thams cad kyi rang bzhin nyid bstan par mdzad pas na ston pa zhes bya'o/ /de yang ji lta bu yin zhe na/ gang gis rang gi rdo rje las ni yid 'byung bkug nas
<p>199b.7</p>nyid kyi dpral bar khrid/ /ces bya ba ni/ bcom ldan 'das gang gis nyid kyis gsang ba'i rdo rje las yid las skyes par gyur pa'i 'dod chags kyi bdag nyid kun rdzob byang chub kyi sems kyi thig le rnams ni nyid kyi dpral bar khrid ces bya ba'o/ /ji ltar khrid ce na/ shes rab ye shes
<p>200a</p>
<p>200a.1</p>stobs kyis zhes bya ba la shes rab ces bya ba ni rnam pa thams cad dang ldan pa'i stong pa nyid yin la/ de nyid ye shes yin te/ dngos po thams cad kyi rang bzhin med pa shes par mdzad pa'i phyir ro/ /de ltar gang gis khrid ce na shAkya thub pas zhes bya'o/ /dpral ba nas
<p>200a.2</p>gang khrid ce na/ rdo rje gtsug tor chen po der/ /zhes bya ba ni/ 'og tu gnas ba'i gsang ba'i rdo rje ni gtsug tor gyi 'khor lo spro bar mdzad nas/ byang chub kyi sems kyi thig le der 'dzin par mdzad de/ de yang byang chub sems dpa' la sogs pa rnams la med par gyur pa'i phyir chen
<p>200a.3</p>po zhes bya ba'o/ /yang na bde ba chen po'i skad cig nyi khri chig stong drug brgyas gang bar gyur pas na chen po'o/ /gzhan yang bcom ldan 'das de nyid ji ltar yin zhe na/ gang la dmigs pa dang bcas rdul med stong pa nyid dang snying rje bzang po dmigs med pa/ /zhes bya ba ni/ gang
<p>200a.4</p>la stong pa nyid dang snying rje yod pa des de ltar mdzad pa yin gyi/ gzhan ma rnams kyis ni ma yin no/ /stong pa nyid kyang ji lta bu yin zhe na/ dmigs bcas zhes bya ba ni/ mig gi dbang po la sogs pa rnams la spyod yul du gyur pa yin gyi/ rnam pa thams cad du med pa'i rang
<p>200a.5</p>bzhin ni ma yin no/ /'o na gal te med pa'i rang bzhin du ma yin pa de lta na ni/ yod pa'i rang bzhin du mi 'gyur ram zhe na rdul med ces bya ba ni rdul phra rab las 'das par gyur pa'i phyir yod pa ni ma yin no/ /dper na rmi lam gyi gnas skabs su dngos po gang yin pa de med pa
<p>200a.6</p>ni ma yin te/ mngon sum du nyams su myong bar gyur pa'i phyir ro/ /yod pa yang ma yin te bskyed bya skyed byed dang gzung ba dang 'dzin pa'i 'brel pa las 'das pa'i phyir ro/ /de bzhin du stong pa nyid kyi gzugs ni rnal 'byor bas mig gi dbang pos mngon sum du mthong ba'i
<p>200a.7</p>phyir med pa ma yin te/ sa chu me rlung la sogs pa las ma skyes pa'i phyir yod pa ni ma yin zhes bya ba'o/ /snying rje yang ji lta bu yin zhe na/ dmigs med ces bya ba ni/ bya ba'am rgyu thams cad kyi bde ba myong bar byed pas na snying rje'o/ /'o na snying rje bde ba'i rang bzhin du gyur
<p>200b</p>
<p>200b.1</p>pa de lta na ni/ rtog par mi 'gyur ram zhe na/ dmigs med ces bya ba ni rtog pa las ma skyes pa'i phyir dmigs pa med pa yin la/ rnam par mi rtog pa zhes bya ba'i don to/ /rgyu gang gi phyir zhe na/ 'dir mchog tu mi 'gyur ba'i bde ba gang yin pa de gzugs sna tshogs las skyes
<p>200b.2</p>pa ste/ gzugs sna tshogs kyang stong pa nyid las skyes pa'o/ /stong pa nyid kyang rgyu gang las kyang ma skyes pa'i phyir mchog tu mi 'gyur ba'i bde ba rnam par mi rtog pa zhes bya bar grub pa'o/ /de bzhin du dpal dgyes pa'i rdo rje'i rtsa ba'i rgyud las/ stong nyid dpag bsam ljon
<p>200b.3</p>shing las/ /dmigs med snying rje 'bras bur 'gyur/ /sangs rgyas kun gyi thugs dgongs ni/ /'grub 'gyur 'di ru the tshom med/ /ces bya ba ni bcom ldan 'das kyis gsungs so/ /rgyu de'i phyir lha mi lha min klu'i bla ma zhes bya ba ni/ 'jig rten dang 'jig rten las 'das
<p>200b.4</p>pa'i yon tan rnams kyis lci bar gyur pas na bla ma yin la/ de nyid lha la sogs pa sems can thams cad kyi bla mar 'os pa dang mchod par 'os pa dang bkur bar 'os pa zhes bya ba'o/ /de lta bu sna tshogs gtso bor ston pa gang yin pa de la bdag gis phyag 'tshal zhes bya ba'o/ /
<p>200b.5</p>yon tan de dag dang ldan par gyur pa'i ston pa gcig pu de mtshan nyid ji lta bu yin zhe na/ rgyu dang mtshan nyid med pa yi/ /g.yo med rim pa de bzhin te/ /dus kyi 'khor lor mngon brjod pa/ /zhes bya ba ni/ de bcom ldan 'das dus kyi 'khor lo'i mtshan mngon par brjod pa'o/ /dus
<p>200b.6</p>kyi 'khor lo yang gang la brjod ce na/ rgyu dang mtshan nyid med pa'i zhes bya ba'o/ /rgyu zhes bya ba ni 'jig rten gyi phung po la sogs pa rnams kyi yin la 'khor bar 'khyam par byed pa zhes bya ba ni/ de rnams gang la med de rgyu med pa'o/ /de bzhin du sra ba la sogs pa'i ngo bo las
<p>200b.7</p>'das pa dang / bde ba dang sdug bsngal gyi dngos po las 'das par gyur pas na/ mtshan nyid med pa zhes bya ba'o/ /'o na rgyu dang mtshan nyid ni sems can rnams shin tu gnyid log pa'i gnas skabs su med par 'gyur te/ de med pa'i phyir sems can thams cad dus kyi 'khor lo
<p>201a</p>
<p>201a.1</p>ci'i phyir mi 'gyur zhe na/ g.yo med ces bya bar gsungs te/ 'dir sems can rnams kyi rgyu dang mtshan nyid med pa gang yin pa de/ shin tu gnyid log pa'i gnas skabs su yin gyi/ sad pa la sogs pa'i gnas skabs su ni ma yin no/ /bcom ldan 'das
<p>201a.2</p>kyi rgyu dang mtshan nyid med pa ni dus thams cad du yin gyi/ dus kha cig gi bar du ni ma yin no/ /de bas na nyi khri chig stong drug brgya 'gags pa'i phyir g.yo ba med pa thugs brtan par gyur pa zhes bya ba'o/ /de bzhin du sems can rnams la byis pa la sogs pa'i gnas
<p>201a.3</p>skabs bzhir rim pa bzhir gyur pa'i ji lta ba de bzhin du gang la med pa de rim pa med pa yin la/ yang na sems can thams cad la dga' ba la sogs pa'i dbye bas bde ba skye ba ji lta ba de bzhin du gang la med pa de rim pa med pa ste/ dus thams cad du mchog tu mi 'gyur pa'i lhan
<p>201a.4</p>cig skyes pa'i dga' ba gcig pu'i rang bzhin du gyur pa'i phyir zhes bya ba'o/ /rgyu de'i phyir gnyis zhes bya ba gsungs te/ chags pa dang chags bral las 'das par gyur pas na de gnyis su med pa yin la/ yang na stong pa nyid dang snying rje gnyi ga'i bdag nyid du gyur pas na
<p>201a.5</p>gnyis su med pa zhes bya ba'o/ /dngos po de lta bu gang yin pa de bcom ldan 'das dus kyi 'khor lo yin gyi bum pa dang ri bong gi rwa la sogs pa ni ma yin no/ /de lta bu bcom ldan 'das dus kyi 'khor lo gang yin pa de nyid mchog gi dang po'i sangs rgyas yin te/ ming gis
<p>201a.6</p>dbye ba tsam gyis de nyid la phyag 'tshal bar mdzad de/ sprul dang longs spyod chos bzang dag pa ni/ /yi ge ka la sogs pas sku bzhi por/ /de bzhin gshegs pas gang la gsungs pa yi/ /rgyu med dang po'i sangs rgyas de la spyi bos 'dud/ /ces bya ba ni/ bcom ldan 'das
<p>201a.7</p>mchog gi dang po'i sangs rgyas la phyag 'tshal zhes bya ba ni 'brel pa'o/ /bcom ldan 'das de ji lta bu yin zhe na/ sprul pa zhes bya ba ni sprul pa la sogs pa'i sku bzhi'i bdag nyid ces bya ba'o/ /bcom ldan 'das kyi sku bzhi gang yin pa de rnams sems can phal pa rnams kyis ji
<p>201b</p>
<p>201b.1</p>ltar shes she na/ ka sogs kyis ni zhes bya ba ni/ yi ge a la sogs pa dang / yi ge ka la sogs pa rnams kyi brda'i tshig gis shes par bya'o/ /nges pa'i don du thabs dang shes rab kyi bdag nyid du 'gyur ba'i byang chub kyi sems dang rdul phan tshun du phye bar gyur na rnam
<p>201b.2</p>pa bzhir 'gyur te/ bzhi po de 'khor ba'i bag chags dang bral bar gyur na sku bzhi'i bdag nyid du 'gyur zhes bya ba'o/ /de gang gis gsungs she na/ de bzhin gshegs pas zhes bya ba ni/ dus gsum du bskor bar mdzad pa'i de bzhin gshegs pa thams cad kyis gsungs zhes bya ba'o/ /
<p>201b.3</p>gang la gsungs she na/ gang zhig rgyu med dang po'i sangs rgyas zhes bya ba ni/ thabs kyi rgyu dang shes rab kyi rgyu la 'das par gyur bas na rgyu med pa yin la/ gnyi ga'i bdag nyid ces bya ba'i don to/ /de la phyag 'tshal bar mdzad nas ci mdzad ce na/ dpal ldan ye
<p>201b.4</p>shes le'u yi/ /zhes bya bar gsungs so/ /don gang gi phyir mdzad ce na/ drang srong sems can thams cad la/ /bsod nams ye shes 'bras thob phyir/ /zhes bya ba ni 'jig rten dang 'jig rten las 'das pa'i dngos grub thob par bya ba'i phyir zhes bya ba'o/ /da ni phyi rol du drang ba'i don du dkyil
<p>201b.5</p>'khor gang gsungs pa de/ de nyid nang du lus po la sbyar bar mdzad de/ ka ba zhes bya ba la sogs pas so/ /'o na gal te dkyil 'khor de lta bu yin na/ lha rnams kyi dag pa ji lta bu yin zhe na/ sngon du rdo rje zhes bya ba la sogs pa ni/ 'dir A li dang kA li yongs su gyur pa
<p>201b.6</p>las mtshan ma rnams skye bar 'gyur te/ de rnams las lha dang lha mo rnams su skye bar 'gyur ba'o/ /lha dang lha mo rnams kyi rigs gang yin zhe na/ sde zhes bya ba la sogs pa ni/ 'dir kA la sogs pa'i sde drug pa ni bcom ldan 'das mi bskyod pa la sogs pa'i rim pa ji lta ba
<p>201b.7</p>bzhin du de bzhin gshegs pa drug gi rigs so/ /rigs drug po de las byang chub sems dpa' la sogs pa dang lha mo rnams skyes pa'o/ /de ltar mdor bsdus par yi ge lnga'i rang bzhin du gyur pa'i sde gcig ni rigs gcig tu bstan par mdzad de/ ka la sogs pa'i yi
<p>202a</p>
<p>202a.1</p>ge re re las lha dang lha mo rnams ji ltar skye bar 'gyur zhe na/ bstan par mdzad de/ sum cu zhes bya ba la sogs pas so/ /'dir yi ge ka ni yi ge a la sogs pa'i dbyangs rnams kyis phye bar gyur na yi ge sum cu rtsa drug tu 'gyur te yi ge sum cu rtsa drug po de
<p>202a.2</p>las lha dang lha mo rnams gang skyed pa de rnams kyi nang gi dag pa ji lta bu yin zhe na/ phung po zhes bya ba la sogs pa ni 'dir phung po las ma gtogs par phyi rol du lha dang lha mo rnams gang yang med de/ de bas na phung po drug la sogs pa'i rnam par dag pas lha dang lha mo sum cu rtsa
<p>202a.3</p>drug tu shes par bya'o/ /'o na lha dang lha mo de rnams kyi yan lag rnam par dag pa ji lta bu yin zhe na/ rdo rje rnams kyi zhes bya ba la sogs pas zhal la sogs pa'i yan lag rnams rnam par dag pa bstan to/ /'o na dpa' bo gcig pu dang 'khor dang lhan cig tu lnga la
<p>202a.4</p>sogs pa'i bdag nyid du gyur pa'i rim pa la dgongs pa gang yin zhe na/ sa bon gcig ces bya ba la sogs pa ni/ 'dir nang du kun gzhi rnam par shes pa ni byang chub sems gcig pu gnas pa'i phyir yi dam gyi lha dpa' bo gcig pur bsgom par bya ste/ de nas rdul
<p>202a.5</p>dang lhan cig tu sbyar bar gyur pa'i phyir phyi rol du thabs dang shes rab kyi bdag nyid du bsgom par bya'o/ /de dag las phung po la sogs pa rnams rim pas skye ba ji lta ba bzhin du de bzhin gshegs pa la sogs pa dang lha mo rnams phyi rol du shes par bya'o/ /lha dang lha
<p>202a.6</p>mo de rnams nang gi gnas gang nas skye bar 'gyur zhe na/ dag pa zhes bya ba la sogs pa ni 'dir lo bcu drug gi steng nas khams drug gi rang bzhin gyi mi rnams kyi sems spro ba de bzhin du khams drug gi rang bzhin du gyur pa'i sgrib pa med pa'i dpral ba la sogs pa'i 'khor lo
<p>202a.7</p>drug las lha dang lha mo rnams skye bar 'gyur bar shes par bya'o/ /de ltar nang gi rnam par dag pa la sogs pa bstan par mdzad nas/ rnal 'byor rnams la shas che bar gyur pa'i lha dang lha mo rnams kyi mtshan nyid bstan par mdzad de/ phyogs 'dab la ni zhes bya ba la
<p>202b</p>
<p>202b.1</p>sogs pas so/ /'o na thabs rnams las shas che bar gyur pa'i thabs kyi rgyud rnams kyi lha dang lha mo rnams kyi mtshan nyid ji lta bu yin zhe na/ snying po zhes bya ba la sogs pa'o/ /de ltar bsdus pa'i rgyud kyi rten dang brten pa'i rang bzhin du gyur pa'i dkyil 'khor gyi mtshan
<p>202b.2</p>nyid bstan par mdzad de/ dpal 'khor lo sdom pa'i rtsa ba'i rgyud kyi lha dang lha mo rnams kyi dkyil 'khor bstan par mdzad de/ thig ces bya ba la sogs pa ni/ 'dir 'khor lo sdom pa'i rtsa ba'i rgyud kyi gzhung gis thig dgu bcu rtsa drug btab nas 'khor lo drug gi
<p>202b.3</p>rang bzhin du gyur pa'i dkyil 'khor bri bar bya ste/ de nas A li dang kA li'i bdag nyid du gyur pa'i lha mo rnams dgod par bya'o/ /de rnams kyang ji lta bu yin zhe na/ mkha' 'gro ma rnams zhes bya ba la sogs pas dpa' bo dang dpa' mo rnams kyi mtshan nyid bstan to/ /phyi rol
<p>202b.4</p>du de rnams kyi gnas gang yin zhe na/ ri rab ces bya ba la sogs pa'o/ /phyi dang nang du lha rnams kyis kun du spyod pa ji ltar mdzad ce na/ lha mo zhes bya ba la sogs pa'o/ /'dir phyi rol du thun mtshams bzhi'i dbye bas lhag par byed pa la sogs pa ni lha mo rnams la ji ltar
<p>202b.5</p>gyur pa de bzhin du nang du srog gi kun du spyod pas sa la sogs pa'i dkyil 'khor rnams las shes par bya'o/ /de bzhin du sngon du brjod pa'i rim pas bcom ldan 'das he ru ka'i zhal la sogs pa rnam par dag par shes par bya'o/ /de nas gal te rnal 'byor pas bsgom
<p>202b.6</p>pa las skyo bar gyur pa de lta na ni/ zhi ba la sogs pa'i las rnams bsgrub pa'i phyir/ sngags bzlas pa'i cho ga bstan par mdzad de/ shes rab ces bya ba la sogs pa'o/ /'dir phyi rol du dpa' bo dang dpa' mo rnams gang yin pa de rnams kyi nang gi skyed par byed pa'i rgyu gang yin
<p>202b.7</p>zhe na/ gang zhig dbugs zhes bya ba la sogs pa'o/ /lha dang lha mo rnams kyi zla ba dang nyi ma'i gdan gyi dgongs pa gang yin zhe na/ nyi ma zhes bya ba la sogs pa ni/ 'dir nang gi rdul dang byang chub sems kyi bdag nyid du gyur pa'i srog dang thur sel lam ma gtogs par
<p>203a</p>
<p>203a.1</p>sems kyi gnas su mi 'gyur ba ji lta ba de bzhin du 'das pa dang ma 'ongs pa dang da ltar byung ba'i dus gsum gyi nyi ma dang zla ba las ma gtogs par mi 'gyur ro/ /rgyu de'i phyir nyi ma'i sgra yis nang du rdul shes par bya zhing / zla ba'i sgra yis byang chub sems so/ /de nyid phan
<p>203a.2</p>tshun du ltos pa'i dbang gis thabs dang shes rab rnams la nyi ma dang zla ba'i gdan rnams shes par bya'o/ /de bzhin du 'khor lo sdom pa'i gdan rnams kyi nges pa ni zla ba'i rkang pa nyi shu rtsa lnga dang nyi ma'i rkang pa bcu gcig bsres nas sum cu rtsa drug tu 'gyur te/ de rnams kyi rnam par
<p>203a.3</p>dag pa'i phyir zla ba dang nyi ma'i gdan la ro rnams zhes bya ste/ bcom ldan 'das he ru ka'i gdan ni/ byang chub kyi sems rnam par dag pa'i phyir zla ba'i gdan nam yang na rdul dag pa'i phyir ni nyi ma'i gdan nam/ zla ba dang nyi ma gnyis kar gyur pa'o/ /de bzhin du rlung la
<p>203a.4</p>sogs pa'i bdag nyid du gyur pa'i lha rnams kyi zhal gyi rnam par dag pa gang yin zhe na/ rlung zhes bya ba la sogs pa ni/ 'dir sa la sogs pa rnams kyi dri la sogs pa'i yon tan rnams su 'gyur pa ji lta ba de bzhin du lha rnams kyi zhal gyi dbye bar shes par bya'o/ /gzhan yang
<p>203a.5</p>phyi rol du thun mtshams la sogs pa'i dbye bas zhal la sogs pa'i dag pa'o/ /de bzhin du me'i rigs las skyes par gyur pa'i lha rnams la chu'i rigs las skyes par gyur pa'i phyag rgya rnams yin te/ rgyu de'i phyir sku mdog dmar por gyur pa'i thabs rnams la/ sku
<p>203a.6</p>mdog dkar por gyur pa'i shes rab ma rnams yin te/ shes rab ma dmar mo rnams la sku mdog dkar por gyur pa'i thabs rnams shes par bya'o/ /de bzhin du nag po rnams la phyag rgya'i sku mdog ser po yin te/ phyag rgya mo ser mo rnams la thabs rnams nag po'o/ /
<p>203a.7</p>nam mkha' las skyes par gyur pa'i thabs sngon po rnams la ye shes las skyes par gyur pa'i shes rab ma ljang gu ste/ ljang gu rnams la shes rab ma sngon por shes par bya'o/ /rgyu de dag gang gi phyir zhe na/ rigs so so las skyes par gyur pa'i phyir ro/ /de lta bu'i lha dang lha mo
<p>203b</p>
<p>203b.1</p>rnams gang yin pa de rnams bcom ldan 'das kyis gang nas spro bar mdzad ce na/ shes rab ces bya ba la sogs pa la/ 'dir bcom ldan 'das kyis sems can la phan gdags pa'i phyir thugs kyi rdo rje'i zhal nas dpal 'khor lo sdom pa la sogs pa'i ma rgyud kyi rgyud rnams
<p>203b.2</p>spros te/ de bzhin du nub kyi ye shes kyi zhal dang / g.yas pa'i gsung gi zhal dang / g.yon pa'i sku'i zhal nas rim pa bzhin du rnal 'byor rjes su rig pa dang 'dus pa dang bya ba'i rgyud la sogs pa rnams spro bar shes par bya'o/ /rim pa de bzhin du rnal 'byor spyod pa
<p>203b.3</p>la sogs pa lta ba bzhin du ni shar gyi zhal la sogs pa las spro bar shes par bya'o/ /de bzhin du mu stegs pa rnams kyi lta ba ni rim pa bzhin du shes pa ni nges pa'o/ /mdor bsdus pa'i rgyu ba dang mi rgyu ba'i dngos po thams cad tha ma dang 'bring po dang mchog gi dbye
<p>203b.4</p>bas bcom ldan 'das kyis mdzad ces bya'o/ /'o na gal te bcom ldan 'das kyis de dag la sogs pa mdzad pa de lta na ni/ spro bya spro byed kyi dbye ba yan lag dang ldan par gyur pa'i phyir/ bcom ldan 'das kyis rtog pa can dang / mi rtog par mi 'gyur ram
<p>203b.5</p>zhe na/ dpal ldan zla ba zhes bya ba ni dper na chu shel zla ba'i 'od zer rnams dang phrad nas/ mi rtog pa nyid kyis chu 'dzag par byed pa ji lta ba de bzhin du sgyu ma dang rmi lam dang 'dra bar gyur pa'i phung po rnams shes nas sems can rnams kyi sgrib pa dag par bya ba'i phyir ston
<p>203b.6</p>par mdzad de/ chos kyang skal ba nye bar ldan pa dang skal ba ring bar gyur pa rnams kyis de bzhin du shes par 'gyur zhes bya ba'o/ /de bas na don dam par rang gi sems las ma gtogs par bla na med pa'i byang chub gang gis kyang mi ster bar bstan par mdzad de/ srid
<p>203b.7</p>gsum gnas nas sems can don mdzad dang ni yid bzhin nor la bsam pa med/ /ces bya ba ni/ 'dir gal te bcom ldan 'das dang yid bzhin gyi nor bu sems can la don grub par byed pa/ de lta na ni ci'i phyir sems can rnams la 'jig rten dang 'jig rten
<p>204a</p>
<p>204a.1</p>las 'das pa'i don da rung ma grub po zhe na/ 'dir sems can rnams kyi don ma grub pa'i rgyu ni/ sems ma dag pa yin gyis gzhan ni ma yin no/ /gal te sems ma dag pa'i phyir don mi 'grub pa de lta na ni/ sangs rgyas bcom ldan 'das kyis dgos
<p>204a.2</p>pa med do zhes bya ba'o/ /de nyid bstan par mdzad de sems can la gnas pa de mi mthong zhing sdig can sems mi dge ba'i 'bras bu'i las kyi phyir ro zhes bya ba ni/ 'dir skye ba snga ma'i mi dge ba'i dbang gis rang gi sems la gnas par gyur pa'i bcom ldan 'das mthong bar mi
<p>204a.3</p>'gyur te/ dper na mig dang bral ba'i mi rnams kyis nyi ma mi mthong ba bzhin no/ /der nyi ma la skyon med pa ji lta ba de bzhin du sangs rgyas bcom ldan 'das la shes par bya'o/ /rgyu de'i phyir rnam pa thams cad du skal ba dang mi ldan pa'i sems can rnams la sangs rgyas bcom
<p>204a.4</p>ldan 'das kyis dgos pa med pa zhes bya ba'o/ /de bzhin du skal ba dang ldan par gyur pa'i sems can rnams la rang gi sems dag par gyur na sangs rgyas nyid kyi rang bzhin du 'gyur te/ sangs rgyas nyid thob pa'i phyir phyi rol na gnas pa'i sangs rgyas gzhan mas dgos pa med ces
<p>204a.5</p>bya ba bstan par mdzad de/ sems ni dag par gyur na mi de rgyal dbang nyid du 'gyur la rgyal ba gzhan mas ci zhig bya/ /zhes bya ba'o/ /sangs rgyas nyid ji lta bu yin zhe na/ bskyed de zhes bya ba la sogs pa ni/ dper na rgyu gang las myu gu skyes pa'i rgyu de ni myu gu skyed pa'i phyir nyams pa'o/ /de
<p>204a.6</p>gal te myu gu ma skyes par nyams par gyur pa de lta na ni myu gu skye ba med de/ rgyu med pa'i phyir ro/ /yang na ma nyams pa la skyes par gyur pa de lta na ni/ sa bon dang myu gu la khyad med de/ rang bzhin mi 'gyur ba'i phyir ro/ /de ltar yang ma yin zhes bya ba'o/ /'o na gal te nyams pa las kyang mi
<p>204a.7</p>skye mi nyams pa las kyang mi skye ba de lta ni/ rgyu dang 'bras bu'i 'brel pa ji lta bu yin zhe na/ gang zhig sngon dngos de gzhan rgyu phyir zhing / /zhes pa'i tshig ste rang bzhin nyid kyis ma skyes so zhes bya ba ni/ 'dir sa bon gang yin pa de nyid myu gu ma yin te/ gnas skabs gzhan du
<p>204b</p>
<p>204b.1</p>'gyur ba'i phyir ro/ /sa bon las ma gtogs par myu gu ma skyes te/ rgyu gzhan ma dang bral ba'i phyir ro/ /de bzhin du/ rang min gzhan ma las kyang min/ /gnyi gar ma yin rgyu med min/ /skyes pa'i dngos po gang zhig rnams/ /nam yang yod par mi 'gyur ro/ /zhes bya
<p>204b.2</p>bar gsungs so/ /rgyu de'i phyir sangs rgyas bcom ldan 'das/ stong pa nyid las bde ba chen po nyid kyis ji ltar byon pa de bzhin du rang bzhin de nyid kyis de nyid gshegs par mdzad ces bya ba'o/ /bde ba'i skad cig de gang yin zhe na/ bde gnas bde ba'i rjes chags skad cig tu
<p>204b.3</p>ni lhan cig skyes pa'i dngos gzhan rjes chags min/ /zhes bya ba ni/ mchog tu mi 'gyur ba'i lhan cig skyes pa'i bde ba'i skad cig yin gyi/ bems po la sogs pa'i rang bzhin ni ma yin no/ /gzhan yang bems po dang sdug bsngal la sogs pa'i rang bzhin du gyur
<p>204b.4</p>pa'i phung po rnams gang yin pa de lhan cig skyes pa'i bde bas 'bigs par gyur na/ mchog tu mi 'gyur ba'i bde ba'i rang bzhin du gyur pa'o/ /mchog tu mi 'gyur ba'i bde ba'i rang bzhin du gyur pa'i phung po rnams kyis kyang lhan cig skyes pa'i skur skyed par byed ces
<p>204b.5</p>bya ba'o/ /lhan cig skyes pa'i sku de las chos dang longs spyod rdzogs pa dang sprul pa'i sku skyes te/ sprul pa'i sku de las slar yang de bzhin du 'byung bar shes par bya'o/ /'o na mchog tu mi 'gyur ba'i bde ba'i rang bzhin du gyur pa'i lhan cig skyes pa'i sku la dngos po
<p>204b.6</p>gang yang ma zin pa'i chos kyi sku la sogs pa'i gal te skye ba de lta na ni rgyu dang 'bras bu tha dad par mi 'gyur ram/ dper na 'bras sA lu las ske tshe la sogs pa skye ba bzhin no zhe na brjod par bya ste/ sa bon las ni rtsa ba yal ga me tog 'bras bu lta bu dag pa'i sa las skyes/ /zhes
<p>204b.7</p>bya ba ni/ dper na dag pa'i sa las 'bras la sogs pa'i sa bon btab nas dus kyi dbang gis myu gu la sogs pa'i rang bzhin du gyur te/ myu gu la sogs pa de rnams su gyur nas phyi nas sa bon bzhin du 'bras bu skye bar 'gyur ba ji lta ba de bzhin du lhan cig skyes pa'i sku las
<p>205a</p>
<p>205a.1</p>chos kyi sku la sogs pa'i skye ba ni skyon med par grub ces bya'o/ /'o na gal te lhan cig skyes pa'i sku mchog tu mi 'gyur ba'i bde ba'i rang bzhin yin pa/ de lta ni rten las ma gtogs par thob par mi 'gyur te/ gang rten dang brten pa'i rang bzhin du gyur pa
<p>205a.2</p>ste/ rten dang bral ba'i phyir mi rtag par mi 'gyur ram zhe na/ rjod par mdzad de/ sa chu zhes bya ba la sogs pa las/ 'dir sa la sogs pa'i dngos po rnams ni dri dang gzugs dang ro dang / reg bya dang / sgra'i rang bzhin te/ de las yon tan lnga'i rang bzhin yin la/ 
<p>205a.3</p>chu'i yon tan bzhi dang me la gsum dang rlung la gnyis dang yon tan sgra gcig pu'i bdag nyid du gyur pa ni nam mkha'o/ /sa la sogs pa de lta bu'i bdag nyid du gyur pa'i mi rnams kyi lus po yin zhing / bde ba'i rang bzhin du gyur pa'i byang chub kyi sems kyang de bzhin
<p>205a.4</p>du gyur pa'o/ /yon tan de'i rang bzhin du gyur pa ni 'dod pa na spyod pa'i lha rnams kyi bde ba'o/ /gzugs na spyod pa rnams ni yon tan gsum gyi rang bzhin du gyur pa'i lus po dang bde ba'o/ /gzugs med pa'i lha rnams ni sems kyi bag chags tsam gyi bdag nyid du gyur pa dang / 
<p>205a.5</p>yon tan sgra gcig pu'i bdag nyid du gyur pa'i lus la bde bar shes par bya'o/ /de ltar brjod pa'i rim pas sa la sogs pa'i khams de rnams gang gi tshe 'khor ba'i bag chags las 'das par gyur pa de'i tshe/ rnam pa thams cad dang ldan par gyur pa dang
<p>205a.6</p>lhan cig skyes pa'i sku'i rten du gyur pa'o/ /gzhan yang dngos po gcig gang du yod pa der rten cing 'brel pa las byung ba'i phyir dngos po gzhan rnams shes par bya'o/ /rgyu de'i phyir rang bzhin gyi sa las dri skyes te/ brtags pa'i ngo bos gzugs la'o/ /de ltar
<p>205a.7</p>rim pa ji lta ba bzhin chu las gzugs dang me las ro dang rlung las reg bya dang / nam mkha' las sgra ni shas che bar skyes te/ shas chung bar dri la sogs pa skye bar gyur pa'o/ /gzhan yang phung po dang khams rnams dang yul dang yul can la sogs pa'i bye brag
<p>205b</p>
<p>205b.1</p>shes par bstan par mdzad de/ sa sogs khams ni phan tshun dag ste gzhan yang gtso bo'i dngos dang brtags pa'i dngos por 'gyur/ /phan tshun phung po 'byung ba yul dang yul can phan tshun bdud dpung ma rig pa'o/ /zhes bya ba'o/ /rgyu de'i phyir sa la sogs pa'i dngos
<p>205b.2</p>po lnga ni phan tshun 'brel pa las ma gtogs par 'khor ba pa rnams kyi don 'grub par mi byed do/ /de bas na rnal 'byor pas phan tshun du de rnams kyi 'brel pa chad par byed na de rnams sgrib pa med par 'gyur te/ rang rang gi yon tan bzung ba'i phyir ro/ /sgrib pa ni 'khor
<p>205b.3</p>ba'i bag chags yin te de dang bral bar gyur na mchog tu mi 'gyur ba'i bde ba'i rang bzhin du gyur pa'o/ /de rnams mchog tu mi 'gyur ba'i rang bzhin du gyur na rang gi don dang gzhan gyi don 'grub par 'gyur ba bstan par mdzad de/ des ni rdzu 'phrul zhes bya ba la sogs pa ste/ rgyu
<p>205b.4</p>de'i phyir gang gi tshe phung po rnams sgrib pa med pa'i dus de nas bzung nas bcom ldan 'das kyi sku mi skye ba dang mi 'jig pa ste mchog tu mi 'gyur ba'i bde ba'i rang bzhin du gyur pa'i phyir ro/ /de ltar mdor bsdus pas rnal 'byor pas skad cig gcig la mngon par byang chub thob na rnam pa lnga dang rnam pa
<p>205b.5</p>nyi shu dang sgyu 'phrul dra ba las mngon par byang chub par gyur par shes par bya'o/ /mngon par byang chub pa rnam pa bzhi thob par gyur nas ci 'grub ce na/ sangs rgyas kyi zhing zhes bya ba ni/ 'dir nam gyi dus su bya ba thams cad rdzogs par gyur pa de'i tshe la rten dang brten pa'i rang
<p>205b.6</p>bzhin du gyur pa'i 'jig rten gyi khams gsum po'i dngos po thams cad ni dbang du gyur pa'o/ /de nyid bstan par mdzad de/ sangs rgyas zhing ni mtha' yas dpag med yon tan khams rnams nam mkha' la sogs dang / /skye dang gnas dang nyams pa rnam gsum srid dang 'gro
<p>205b.7</p>drug sems can kun/ /sangs rgyas khro bo la sogs snying rje thugs ldan sras bcas byang chub sems dpa' thams cad de/ 'di dag rgyal ba srid gsum gyis btud bde 'byung gcig pu'i 'khor lo gcig pu'o/ /zhes bya'o/ /'o na sa la sogs pa'i dngos po rnams sgrib pa med
<p>206a</p>
<p>206a.1</p>pa'i rang bzhin du ji ltar 'gyur zhe na/ spu zhes bya ba la sogs pa la/ 'dir nam mkha' la sogs pa'i rang bzhin du gyur pa'i spu la sogs pa'i khams rnams dang lus dang ngag dang sems dang ye shes kyi rten ni srog gi rlung yin te/ rlung de nyid g.yas dang g.yon pa
<p>206a.2</p>'gags nas stong pa nyid kyi drin gyis dbus mar zhugs na sems brtan por gyur te/ sems brtan por gyur na rang bzhin gyis 'od gsal bar bstan par byed do/ /rang bzhin gyis 'od gsal bar gyur na glo bur gyi dri ma bor nas stong pa nyid kyi gzugs dang ro mnyam pa nyid kyi rang
<p>206a.3</p>bzhin du gyur pa'o/ /sems stong pa nyid kyi gzugs kyi rang bzhin du gyur na dngos po thams cad kyis mi gos par skye ba dang 'chi ba spangs pa'i nam mkha' bzhin du dus thams cad du grub par 'gyur zhes bya'o/ /de bas na don gang gis sa bcu gnyis kyi dbang phyug nyid
<p>206a.4</p>thob par byed pa'i don de nyid rnal 'byor pas 'bad pas bsgrub par bstan par mdzad de/ spu la sogs pa zhes bya ba ni 'dir spu la sogs pa'i khams rnams sgrib pa med pa'i rang bzhin du gyur na rab tu dga' ba la sogs pa'i sa bcu gnyis kyi dbang phyug tu 'gyur te/ de bas na bla
<p>206a.5</p>ma'i zhal las sbyor ba'i yan lag drug gis bla na med pa'i byang chub bsgrub par 'dod pa'i rnal 'byor pas lus po dag par bya'o/ /lus po dag par gyur nas sangs rgyas nyid dang rab tu mi gnas pa'i mya ngan las 'das par gyur pa'o/ /rgyu de'i phyir sems las ma gtogs par
<p>206a.6</p>khams gsum las sangs rgyas gzhan med de/ sems can thams cad sangs rgyas yin par shes na thog ma med pa'i 'khor ba'i sdug bsngal chad par 'gyur ro/ /yang na de rnams la smod pa dang slu ba la sogs par byas na dmyal ba la sogs pa'i sdug bsngal zad par byed pa'i dus
<p>206a.7</p>kyi bar du thob par 'gyur te/ de ltar yon tan dang skyon shes nas rnam par ma dag pa'i sems kyis mkhas pa dang mi mkhas pa'i skyes bu rnams la brgal bar mi bya'o/ /gzhan yang sems can rnams las ma gtogs par byams pa la sogs pa'i rnam par thar pa bzhi
<p>206b</p>
<p>206b.1</p>dang sbyin pa la sogs pa'i pha rol tu phyin pa rnams rdzogs par mi 'gyur te/ rgyu de'i phyir sems can thams cad la gus par bya ba dang / mchod par bya ba dang / yi dam gyi lha bzhin du blta bar bya'o/ /de nyid bstan par mdzad de/ sangs rgyas sems can yin te
<p>206b.2</p>'jig rten khams 'dir sangs rgyas chen po gzhan ma yod pa min/ /de rnams bsten pas dpag med srid par rnam par mi [(]rtog [,]rtogs [)]kyis ni gcod par byed/ /'khu bar byed na dmyal ba ngu 'bod la sogs chen por rnal 'byor pa ni 'gro bar 'gyur/ /de phyir rnam dag sems
<p>206b.3</p>kyis mkhas dang mi mkhas skyes bu la ni brgal mi bya/ /sems can sbyor ba thob nas dag pa byams pa la sogs sems thob 'gyur ro mi dbang kye/ /dus gsum 'khor ba ru ni mi dge'am yon tan can rnams zhe sdang chags sogs sems yin no/ /zhes bya ba ni/ 'gro
<p>206b.4</p>ba drug gam khams gsum na gnas pa'i sems can rnams kyi sems zhe sdang la sogs pa'i rang bzhin yin te/ rgyu de'i phyir sems can rnams la sun dbyung ba byas nas rang don 'grub par mi 'gyur zhes bya ba'o/ /rang gi don ma grub pa rnams la gzhan gyi don 'grub par
<p>206b.5</p>mi 'gyur te/ rang gi don 'grub par mi 'dod pa'i sems ni bdud kyi sems yin gyi/ sangs rgyas bcom ldan 'das kyi thugs ni ma yin no/ /'gro bar 'dod dang 'gro ba byang chub sems ni rnam pa gnyis su rnam pa kun du 'gyur/ /thar pa dang ni 'jug pas dman zhing
<p>206b.6</p>smon bral rnam pa kun du bdud kyi sems/ /zhes bya ba'o/ /de bas na rang gi don dang gzhan gyi don nyams par byed pa po ni bdud yin te gnyi ga sgrub par mdzad pa ni sangs rgyas bcom ldan 'das yin la/ de ltar shes nas gang gi tshe bla na med pa'i byang chub la sems ldog
<p>206b.7</p>pa dang / sems can rnams la zhe sdang gi rang bzhin du gyur pa shes nas skad cig de nyid las stong pa nyid la dmigs pa dang byams pa la sogs pa ni rnal 'byor bas bsgom par bya'o/ /de nyid bstan par mdzad de/ bdud rnams kyis ni zhi min byed cing srid gsum gnas
<p>207a</p>
<p>207a.1</p>su byang chub sems dpa' zhi bar 'gyur/ /bdud dbang rdzu 'phrul dman zhing mchog tu 'jigs byed ston pa gcig pur rdzu 'phrul ldan/ /bdud rnams bdud kyi blo yin gzhan gyi sems la 'jigs skye skyo ba rnams bde ba'i thugs/ /de phyir sangs rgyas mthu yis srid
<p>207a.2</p>gsum ma lus dpag med dus su 'jug par 'gyur/ /zhes bya ba'o/ /de bas na stong pa nyid dang byams pa la sogs pa'i bsgom pa ma gtogs par bla na med pa'i byang chub kyi lam gzhan min par bstan par mdzad de/ gang zhig 'jig rten khams kyi tshad rgyal bas
<p>207a.3</p>gsungs pa mi rnams ye shes de min zhes bya ba ni 'dir 'jig rten gyi khams kyi tshad dang dbyibs la sogs par bcom ldan 'das kyis gang gsungs pa de gnyis su med pa'i ye shes ma yin te/ rgyu gang gi phyir zhe na bsod nams kyi stobs dang sdig pa'i stobs kyis 'jig
<p>207a.4</p>rten gyi khams rgya che ba dang rgya chung bar snang ba'i phyir ro/ /'o na gal te 'jig rten gyi khams dang sems can rnams la tshad med pa de lta na ni sangs rgyas la yod dam zhe na/ sangs rgyas rnams la tshad med lhan cig skyes sku'i dbang gis khru gcig skad cig gis/ /zhes bya ba
<p>207a.5</p>ni/ 'dir sangs rgyas kyi sku la tshad med de lhan cig skyes pa'i bde ba'i rang bzhin du gyur pa'i phyir ro/ /'o na gal te sems can dang sangs rgyas la don dam par tshad med pa de lta na ni/ ci'i phyir 'jig rten khams kyi tshad gsungs she na/ tshad ni sems can rjes su
<p>207a.6</p>mthun par brjod de rtag par srog chags rnams la las kyi sar/ /zhes bya ba ni/ 'dir sangs rgyas bcom ldan 'das kyis 'jig rten gyi khams kyi tshad gang gsungs pa de las kyi sa la gnas pa'i sems can gyi bsam pa dang mthun par yin gyi/ don dam par ni ma yin no/ /
<p>207a.7</p>de nas gal te nyid kyis 'dod pa dang nga rgyal gyi dbang gis 'jig rten gyi khams kyi tshad bcom ldan 'das kyis brjod par mdzad pa de lta na ni/ mu stegs pa dang sangs rgyas bcom ldan 'das la khyad med de sems can gyi bsam pa las ma gtogs par rang 'dod pa dang mthun pa'i
<p>207b</p>
<p>207b.1</p>phyir ro/ /de bas na mchog tu mi 'gyur ba'i bde ba'i las ma gtogs par don dam par bcom ldan 'das kyis bla na med pa'i byang chub thob par mi 'gyur pa'i phyir gzhan ma'i lam gang zhig kyang ma bstan te/ rgyu de'i phyir dmigs pa dang bcas pa'i stong pa nyid dor nas
<p>207b.2</p>bems po'i rang bzhin du gyur pa'i stong pa nyid kyi stobs kyis sku bzhi'i bdag nyid du gyur pa'i phyag rgya chen po'i dngos grub thob par mi 'gyur bar bstan par mdzad de/ gang gis rgyal dbang skyed cing nyin dang mtshan bzhin dus su gang gis mngal nas 'byung ba dang / /skad cig
<p>207b.3</p>gang gis sgrub pa po rnams 'pho ba dang bral zag dang zag med 'gyur ba ste/ /sangs rgyas bya ba de dor nas ni mnyam pa'i bde ba dang bral gang gis ston pa gzhan sgom byed/ /sangs rgyas nyid dang lhan cig skyes bde bskal pa bye ba du mar de la ring du 'gyur/ /zhes bya ba'o/ /de
<p>207b.4</p>ltar don bstan par mdzad nas/ dpe bstan par mdzad de/ sngon bu'i shing las rgun 'brum dang ni dug las bdud rtsi dag dang tshangs pa'i shing las 'dam skyes dang / /stong las mya ngan 'das bde mi dge rjes su myong dang srog gcod las ni dngos grub med/ /mchod sbyin las ni
<p>207b.5</p>phyugs la mtho ris zhi ba mchog gi go 'phang dbang po 'gog pas min/ /rig byed kun mkhyen gsung dang mi 'gyur g.yo med bde bar 'gyur dang ma dag sems las min/ /zhes bya ba ni/ dper na sngon bu'i shing dang tig ta las shin tu zhim pa'i rang bzhin du gyur pa'i rgun 'brum
<p>207b.6</p>mi skye ba dang mi 'chi bar byed pa'i bdud rtsi myur du 'chi bar byed pa'i dug las mi skye ba dang / /rgya skyegs kyi shing las shin tu yid du 'ong ba'i pad+ma dang bems po'i stong pa las rab tu mi gnas pa'i mya ngan las 'das pa'i bde ba dang srog gcod pa la sogs pa'i mi dge ba'i
<p>207b.7</p>las las 'jig rten gyi dngos grub brgyad dang / mchod sbyin gyi dus su phyugs bsad pa rnams las mtho ris dang dbang po rnams 'gog pa las mchog tu mi 'gyur ba'i bde ba'i go 'phang dang rig byed las thams cad mkhyen pa'i gsung du mi 'gyur ba ji lta ba de bzhin du mi
<p>208a</p>
<p>208a.1</p>rtag pa dang ma dag pa'i sems las mchog tu mi 'gyur ba'i bde ba skye bar mi 'gyur zhes bya ba'o/ /de bas mi dge ba'i las dang sdug bsngal myong bar mi gang gis 'jig rten dang 'jig rten las 'das pa'i dngos grub bsgrub par 'dod pa de'i sems ni bdud kyi byin gyis
<p>208a.2</p>brlab par gyur par shes par bya ste/ de bas na gal te sems can la phan 'dogs pa'i rang bzhin du gyur pa'i bsod nams kyi tshogs dang / rnam par mi rtog pa'i ye shes kyi tshogs bsgrub par 'dod pa de lta na ni sangs rgyas dang byang chub sems dpa' rnams kyi mthu
<p>208a.3</p>yin zhes bya ba'o/ /'o na bdud rnams kyis bla na med pa'i byang chub la bar chad ci'i phyir byed ce na/ bstan par mdzad de/ gang phyir mya ngan 'das 'gro bde ba'i dam tshig dbang gis nyon mongs bdud ni bcom nas te/ /de phyir nyin bzhin dus su de rnams la ni bdud kyis bgegs
<p>208a.4</p>rnams du mar byed/ /ces bya ba ni/ rgyu gang gi phyir bza' ba dang bsrung ba'i dam tshig gi dbang gis bdud rnams bcom nas rab tu mi gnas pa'i mya ngan las 'das par sgrub pa po rnams 'gro bar 'gyur ba'i rgyu de'i phyir ma 'ongs pa'i dus su de rnams kyi sems ni bdud rnams
<p>208a.5</p>kyis 'khor bar 'khyam par byed pa'i lam la 'jug par byed ces bya ba'o/ /de bas na de dag la sogs pa'i sdug bsngal gyi ngo bo thams cad dor nas phyag rgya bzhi'i sbyor bas gang gis phyag rgya chen po'i dngos grub sgrub par byed pa'i bde ba de nyid sngon du bsgrub pa bstan par mdzad
<p>208a.6</p>de/ dang po las kyi phyag rgya rgyal ba'i lhan cig skyes bde 'di 'phel don du bsten/ /de nas nyi ma'i gzugs 'dra lus gdong rkang pa gtsug tor yan lag kun rdzogs pa/ /dbyug pa klog gi rjes mthun 'pho med bde ba skyed byed mtshan dang yan lag rdzogs pa'o/ /rdo rje
<p>208a.7</p>snang bar byed cing srid gsum la gnas lus ni chos dbyings de nas 'gyur/ /zhes bya ba ni/ 'dir so sor spong bas sems brtan par byas nas mchog tu mi 'gyur ba'i bde ba'i skad cig bsgrub pa'i phyir las kyi phyag rgya la brten par bya'i/ /bde ba nyams pa'i phyir ni ma yin
<p>208b</p>
<p>208b.1</p>no/ /de nas yan lag thams cad dang ldan pa'i stong pa nyid kyi gzugs la chags par bya'o/ /phyi nas gzugs de nyid rgyun mi chad par 'od gsal ba'i ngo bo lte ba nas brtsams nas gtsug tor gyi bar du a wa d+hU tI'i sgo nas blta bar bya'o/ /de ltar byas nas don ci
<p>208b.2</p>'grub ce na/ sgrib pa med pa'i sku dang gsung dang thugs dang ye shes kyi rdo rje rnams kyis 'od gsal bar gyur pa dang srid pa gsum la gnas pa'i sku bzhi'i bdag nyid du gyur pa'i phyag rgya chen po'i dngos grub 'grub pa'o/ /de ltar las kyi phyag rgya la sogs pa'i
<p>208b.3</p>phyag rgya bzhi'i sbyor bas gang mi 'pho bar gyur pa de don dam pa'i lhan cig skyes pa'i bde ba yin gyi/ gzhan ni ma yin no/ /rgyu de'i phyir bya ba thams cad bor nas rnal 'byor pas mchog tu mi 'gyur ba'i bde ba ster bar byed pa'i phyag rgya bzhi de la dus thams cad du rnam par
<p>208b.4</p>mi rtog pa nyid kyis bsten par bya'o/ /drang ba'i don gyis sngon du brjod pa'i las kyi phyag rgya la sogs pa bzhi la ni 'jig rten pa'i dngos grub bsgrub pa'i phyir dur khrod la sogs pa'i gnas su kun du spyod pa dang bza' ba dang btung ba la sogs pa'i dngos po kun gyis bsnyen
<p>208b.5</p>par bya ba ni nges pa'o/ /'o na gal te so sor spong ba la sogs pas sems brtan par gyur pa de lta na ni/ don ci 'grub ce na rlung rnams zhes bya ba ni/ 'dir gal te stong pa nyid kyi gzugs kyi lta bas srog la sogs pa'i rlung bcu ni lte bar phrad par 'gyur te/ de rnams
<p>208b.6</p>lte bar phrad par gyur na lte bar gnas pa'i ye shes kyi me'i rang bzhin du gyur pa'i gtum mo sbar ba'o/ /de'i 'od zer rnams kyis dpral bar sra ba'i ngo bos gnas pa'i byang chub kyi sems kyi thig le rnams ni 'dzag par byed do/ /thig le de rnams gsang ba'i gnas su gnas par
<p>208b.7</p>gyur na mchog tu mi 'gyur ba'i bde ba'i skad cig thob par 'gyur te mi 'pho ba'i phyir ro/ /phyi nas rgyu de yis brtson 'grus dang ldan par gyur pa'i rnal 'byor pa rnams la skye ba 'di nyid du phyag rgya chen po'i dngos grub 'grub pa'o/ /yang na rnal 'byor ma rdzogs par 'chi bar
<p>209a</p>
<p>209a.1</p>gyur pa de lta na ni/ mi'i skye ba bdun gyi sngon gyi stong pa nyid kyi bag chags kyi dbang gis thams cad 'grub par 'gyur ba ni nges pa'o/ /de ni byang chub sems dpas byin gyis brlabs pa la sogs pa ni/ gsal bar 'gyur ba'i phyir ma dkrol lo/ /da ni sangs
<p>209a.2</p>rgyas bcom ldan 'das kyis mdzad pa bstan par mdzad de/ /sems can zhes bya ba la sogs pa la/ 'dir 'jig rten gyi khams dang nad dang dkyil 'khor du bcom ldan 'das kyis gang bzhugs par mdzad pa de sems can rnams smin pa'i phyir ro zhes bya ba'o/ /de nyid nges pa'i
<p>209a.3</p>don du ni srog gi rlung gis kun du spyod pa'i dbang gis gnyid log pa'i gnas skabs su dngos po thams cad la sems 'jug pa ni phyi rol du bzhugs pa'o/ /de bzhin du sa la sogs pa'i dkyil 'khor lnga dang nam mkha' la sogs pa'i dkyil 'khor lnga la phung po dang khams la sogs pa'i
<p>209a.4</p>gtso bor gyur ba'i sems gnas pa ni/ de rdo rje btsun mo'i b+ha gar bzhugs zhes bya ba'o/ /de bzhin du sgra la sogs pa'i yul rnams la sems 'jug pa ni dkyil 'khor gyi 'khor lo la bzhugs pa'o/ /e waM yi ge la bzhugs pa gang yin pa de mchog tu mi 'gyur ba'i bde ba'i gnas skabs su sku dang / gsung dang
<p>209a.5</p>thugs 'jug par zhes bya ba'o/ /de ltar brjod pa'i rim pas bcom ldan 'das rdo rje can gcig pu ni gnas gsum gyi dbye bas rnam pa gsum du 'gyur te/ de bzhin du khams dang dbang po dang yul rnams dngos po gsum gyis bskor ba'o/ /sku gsum gyi dbye bas don gsum gyi
<p>209a.6</p>bdag nyid du gyur pa'o/ /phyi dang nang dang dkyil 'khor du bzhugs pa ni gnas gsum la bzhugs pa'o/ /'dod pa dang gzugs dang gzugs med pa'i srid pa gsum la gnas pa'i sems can rnams la phan 'dogs par mdzad nas srid pa gsum la bzhugs zhes bya ba'o/ /
<p>209a.7</p>de bzhin du rgyud kyi rgyal po rnams las 'di skad bdag gis thos pa zhes bya ba gang yin pa de/ bcom ldan 'das nyid kyis mkhyen pa yin gyi/ gzhan gyi kha las snyan gyis thos pa ni ma yin te/ nyid kyis bstan par mdzad pa'i phyir ro/ /bcom ldan 'das de gang yin zhe na/ 
<p>209b</p>
<p>209b.1</p>rdo rje can ni gang zhig zla ba zhu las spyi mgrin snying pad lte ba gsang ba ru/ /zhes bya ba ni/ rang rig pa'i bde ba'i ngo bos dpral ba la sogs pa'i 'khor lo rnams las mar byon la lus dang ngag dang sems kyi thig le gsum gyi mtha' mar ye shes kyi thig le'i ngo bos lhan cig skyes
<p>209b.2</p>ba'i bde ba ster nas bud med kyi b+ha gar gang 'pho bar gyur pa de drang ba'i don gyis bcom ldan 'das rdo rje can yin te/ de nyid nges pa'i don gyis rdo rje btsun mo'i b+hi ga ni bde ba chen po la sogs pa'i 'khor lo bzhi yin la/ 'khor lo de rnams la sku la sogs pa'i thig le bzhi
<p>209b.3</p>mi 'pho ba'i ngo bos gnas pa ni bcom ldan 'das rdo rje can zhes bya bar brjod do/ /bcom ldan 'das de lta bu gang yin pa de sangs rgyas kyi zhing la zhugs nas sems can rnams la phan 'dogs par mdzad par shes par bya ba ni bstan par mdzad de/ sangs rgyas zhing la rab zhugs bcom
<p>209b.4</p>ldan 'das de rnal 'byor rnams kyis rig par bya/ /zhes bya ba'o/ /de ltar mchog tu mi 'gyur ba'i rang bzhin du bcom ldan 'das gang yin pa de sems can rnams kyi rang rang gi bag chags kyi dbye ba du mas tha dad par mthong bar bstan par mdzad de/ gcig ni du mar mthong
<p>209b.5</p>ste/ smon lam yon tan dbang gis zhing dang 'dod chags la sogs ngo bos so/ /'khor lo la bzhugs skye ba snga mar rang snying las skyes bag chags stobs kyis so/ /don gcig du ma'i skad ni srog chags rang rang dngos kyi sems la rab tu 'jug /'khor lo la bzhugs
<p>209b.6</p>ljongs la rab tu gshegs te gnas ldan rnams kyi bsod nams don/ /zhes bya ba ni/ chos kyi 'khor lo la bzhugs pa'i dus su bsod nams dang ldan par gyur pa'i khyim pa rnams kyis rang khyim du bcom ldan 'das bsod snyoms la byon par mthong zhing bcom ldan 'das
<p>209b.7</p>kyi kyang sems can rnams la bsod nams kyi tshogs bsags par bya ba'i phyir de bzhin du mdzad ces bya ba'o/ /de ltar bcom ldan 'das kyi sku'i mtshan nyid bstan nas/ gsung ji lta bu yin pa bstan par mdzad de/ dud 'gro zhes bya ba la sogs pa la/ 'dir
<p>210a</p>
<p>210a.1</p>'gro ba drug la gnas par gyur pa'i sems can thams cad la rang rang gi skad kyis 'jig rten dang 'jig rten las 'das pa'i dngos grub ster bar mdzad pa ni bcom ldan 'das kyi gsung yin gyi lha rnams kyi ni ma yin no/ /rgyu de'i phyir bcom ldan 'das kyi mdzad pa ni phung po
<p>210a.2</p>lhag ma dang bcas pa'i mya ngan las 'das pa'i sangs rgyas rnams kyis kyang ma rtogs te/ sems can phal pa rnams la smos ci dgos zhes bya ba'o/ /de rgyu gang gi phyir zhe na/ bcom ldan 'das ngo bo las ma skyes par sku'i snang ba la sogs pa bstan par mdzad de/ dper na
<p>210a.3</p>nam mkha' la 'ja' tshon dang rdul phra rab las 'das par gyur pa'i nam mkha' chu'i nang du snang ba bzhin du zhes pa'o/ /de bas na bcom ldan 'das kyi sku gang yin pa de phung po la sogs pa spangs pa dang / rnam pa thams cad dang ldan pa'o/ /de bzhin du sems can thams
<p>210a.4</p>cad kyi rang rang gi bsam pa dang mthun par mdzad pa ni gsung zhes bya ba'o/ /sems can thams cad la bsags pa'i ngo bos gnas pa'i sems ni bcom ldan 'das kyi thugs so/ /shel bzhin du dngos po thams cad kyi rang bzhin bzung ba ni bcom ldan 'das kyi ye shes so/ /
<p>210a.5</p>rgyu de'i phyir sgrib pa med pa'i sku dang gsung dang thugs dang ye shes kyi rang bzhin du gyur pa'i sangs rgyas bcom ldan 'das yin gyi rnam pa thams cad du nam mkha'i me tog bzhin gang yang min pa ni ma yin no/ /da ni lha rnams kyi rnam par dag pa bstan par mdzad de/ sbyin sogs
<p>210a.6</p>zhes bya ba la sogs pa la/ 'dir bskyed pa'i rim pa'i ting nge 'dzin gyis rnal 'byor bas gang lha dang lha mo rnams kyi sgom par byed pa de de rnams kyi dgongs pa ni nges pa'i don gyis gzhan yin te/ 'dir bcom ldan 'das dus kyi 'khor lo dang sna tshogs yum ni thabs dang shes rab
<p>210a.7</p>la snyoms par zhugs pa dngos po gang zhig yin gyi skyes pa dang bud med kyi sbyor ba ni ma yin no/ /de bzhin du dkar mo 'bar ba la sogs pa lha mo rnams gang yin pa de sbyin pa la sogs pa'i pha rol tu phyin pa rnams sam/ yang na du ba la sogs pa'i rtags rnams shes par bya'o/ /de bzhin
<p>210b</p>
<p>210b.1</p>du sangs rgyas dang lha mo rnams kyi bar na gnas pa'i bum pa rnams ni sgrib pa med pa'i klad pa la sogs pa'i khams rnams so/ /bcom ldan 'das dus kyi 'khor lo'i zhabs gnyis kyi gdan du gyur pa'i 'dod pa'i lha dang drag po ni g.yas pa dang g.yon pa'i dkyil 'khor lnga
<p>210b.2</p>lnga'i rang bzhin du gyur pa'i bdud dang nyon mongs pa zad pa'o/ /dpag bsam gyi shing la sogs pa bzhi ni sgrib pa med pa'i lus la sogs pa bzhi'o/ /bcom ldan 'das dus kyi 'khor lo la sogs pa phyag rgya drug ni lus kyi rnam par shes pa la sogs pa rnam par shes pa drug
<p>210b.3</p>rnam par dag pa'o/ /dngos po thams cad skyed par mdzad pa'i bcom ldan 'das rdo rje sems dpa' shes dang shes bya'i bdag nyid gcig pu'o/ /de bzhin du de bzhin gshegs pa drug gi 'khor lo la sogs pa'i phyag mtshan drug gi rnam par dag pa bstan par mdzad de/ 
<p>210b.4</p>'khor lo zhes bya ba la sogs pa la 'dir bcom ldan 'das rnam par snang mdzad kyi mtshan ma 'khor lo gang yin pa de sgrib pa med pa khams gsum gyi rtags yin gyi lcags la sogs pa'i rdzas kyi rang bzhin du gyur pa ni ma yin no/ /de bzhin du rin chen 'byung ldan gyi mtshan
<p>210b.5</p>ma ni rin chen te mchog tu mi 'gyur ba'i bde ba'o/ /snang ba mtha' yas kyi mtshan ma pad+ma ni mchog tu mi 'gyur ba'i bde ba nyid la zhen pa'i ma 'dod pa'o/ /bcom ldan 'das don yod grub pa'i mtshan ma ral gri ni nyon mongs pa thams cad gcod par byed pa'o/ /mi bskyod pa'i
<p>210b.6</p>mtshan ma rdo rje ni rdo rje bzhin du mi phyed pa'i rang bzhin du gyur pa'i ye shes kyi sku'o/ /bcom ldan 'das rdo rje sems dpa'i rtags gri gug ni mi shes pa'i bya ba ma rig pa gcod par byed pa'o/ /rigs drug po de rnams las lha dang lha mo rnams gang skyes par gyur pa de rnams kyang de bzhin
<p>210b.7</p>du shes par bya ste/ de ni 'di ltar rig bya mkha' bzhin ro mnyam phung po khams dang dbang po sogs shes par bya'o/ /'o na rnam par snang mdzad la sogs pa ji ltar yin zhe na/ gang du zhes bya ba la sogs pa la/ dngos po gang las skye ba dang gzugs mnyam
<p>211a</p>
<p>211a.1</p>par gyur pa'i dngos po de ni bcom ldan 'das rnam par snang mdzad yin te/ sgrib pa med pa'i gzugs kyi phung po zhes bya ba'i don to/ /de bzhin du skye ba dang 'chi ba la sogs pa'i 'khor ba'i sdug bsngal gang du mnyam par gyur pa de bcom ldan 'das
<p>211a.2</p>rin chen 'byung ldan yin te/ sgrib pa med pa'i tshor ba'i phung po yin la dus thams cad du mchog tu mi 'gyur ba'i bde ba myong bar mdzad ces bya ba'o/ /gang du bum pa dang ka ba la sogs pa dang yod pa dang med pa la sogs pa'i ming rnams nyams par gyur ba'i sgrib pa med pa'i
<p>211a.3</p>'du shes kyi phung po ni snang ba mtha' yas yin te/ sems can thams cad kyi skad kyis brag ca bzhin du chos kyi phung po brgyad khri bzhi stong ston par mdzad pa'o/ /dngos po gang la yang nas yang du 'khor ba'i 'phel ba nyams par gyur pa'i sgrib pa med pa'i 'du byed kyi phung
<p>211a.4</p>po ni don yod grub pa ste/ 'phel ba dang 'grib pa las 'das pa'i dus thams cad nam mkha' bzhin du'o/ /gang du gnyid log pa la sogs pa'i gnas skabs rnams nyams par gyur pa'i sgrib pa med pa'i rnam par shes pa ni phung po mi bskyod pa yin te/ dus thams cad
<p>211a.5</p>du chos nyid gcig pa la bzhugs zhes bya ba'o/ /de bzhin du 'pho ba'i rang bzhin du gyur pa'am ma rig pa gang du nyams par gyur pa'i sgrib pa med pa'i ye shes kyi phung po ni chags pa dang bral ba'i gnyis su med pa'i ye shes bcom ldan 'das rdo rje sems dpa' yin gyi kha
<p>211a.6</p>dog dang dbyibs kyi bdag nyid ni ma yin no/ /de ltar brjod pa'i rim pas bcom ldan 'das rnam par snang mdzad la sogs pa'i de bzhin gshegs pa drug gi sgrib pa med pa'i dngos po thams cad skyed par mdzad pa'i phyir/ rigs drug tu gyur pa'o/ /de bzhin du sgrib pa
<p>211a.7</p>med pa'i sa la sogs pa'i khams drug ni lha mo spyan ma la sogs pa drug tu gyur pa'o/ /de rnams kyang ji lta bu yin zhe na/ gang du gti mug ma lus nyams par gyur pa de ni spyan ma la sogs pa nyid do zhes bya ba ni/ blang bya dang dor bya la sogs pa mi shes pa'i blo gang
<p>211b</p>
<p>211b.1</p>du nyams par gyur pa'i sgrib pa med pa'i sa'i khams ni lha mo spyan ma ste/ gti mug dang bral ba'i sems so/ /gang du rigs la sogs pa'i nga rgyal nyams par gyur pa chu'i khams ni mA ma kI ste/ 'jig rten las 'das pa'i nga rgyal chen po'o/ /de bzhin du 'khor ba'i bag
<p>211b.2</p>chags nyams pa'i sgrib pa me'i khams ni gos dkar mo yin te/ dus thams cad du mchog tu mi 'gyur ba'i bde ba la zhen pa'o/ /gang du bud med dang byis pa la sogs pa'i phrag dog nyams par gyur pa'i sgrib pa med pa'i rlung gi khams ni lha mo sgrol ma yin te/ dus thams
<p>211b.3</p>cad du phyag rgya chen po la phrag dog byed pa zhes bya ba'o/ /de bzhin du phal pa'i zhe sdang nyams par gyur pa'i sgrib pa med pa'i nam mkha'i khams ni rdo rje dbyings kyi dbang phyug ma ste/ nyon mongs pa rnams la zhe sdang mdzad ces bya ba'o/ /de bzhin du nor dang bud med la sogs
<p>211b.4</p>pa'i ser sna gang du zad par gyur pa'i sgrib pa med pa'i ye shes kyi khams ni bcom ldan 'das ma sna tshogs yum yin la/ dus thams cad du mchog tu mi 'gyur ba'i bde ba mi dor ba zhes bya ba'o/ /de bzhin du mngon sum mam lkog tu gyur pa'i gzugs ni nam mkha' dang yid
<p>211b.5</p>las gang gis mthong ba'i sgrib pa med pa'i mig gi dbang po ni byang chub sems dpa' sa'i snying po'o/ /phyogs bcu'i 'jig rten gyi khams la gnas pa'i sems can thams cad kyi skad gsal por gang gis thos pa'i sgrib pa med pa'i rna ba ni phyag na rdo rje'o/ /mngon
<p>211b.6</p>sum mam lkog tu gyur pa'i dri bzang po gang gis 'dzin pa'i sgrib pa med pa'i sa ni nam mkha'i snying po'o/ /mchog tu mi 'gyur ba'i rang bzhin du gyur pa'i zla ba'i bdud rtsi gang gis myong bar byed pa'i sgrib pa med pa'i lce ni 'jig rten dbang phyug go/ /snyoms par zhugs
<p>211b.7</p>pa'i reg bya sgrib pa med pa'i lus kyi dbang po ni sgrib pa thams cad rnam par sel bar byed pa'o/ /gang zhig thabs dang shes rab kyi rang bzhin du gyur pa mchog tu mi 'gyur ba'i bde ba la 'jug par gyur pa'i sgrib pa med pa'i yid kyi dbang po ni byang chub sems dpa' kun
<p>212a</p>
<p>212a.1</p>du bzang po zhes bya ba'o/ /de ltar brjod pa'i rim pas sgrib med yul dang yul can ni/ byang chub sems dpa' dang lha mo rnams yin gyi/ rten cing 'brel pa las skyes pa dang nyi tshe ba ni ma yin no/ /de nyid bstan par mdzad de/ bye ba drug gi tha dad
<p>212a.2</p>yul dang yul can 'di rnams sras bcas byang chub sems dpa' rnams/ /gzugs dang gzugs brnyan la sogs 'di ni rgyal ba mchog gi yul te/ /kun nas dang ba ma skyes 'gag med mchog gi bde byed rnyog pa med pa ye shes kyis bgrod pa'o/ /zhes bya ba ni
<p>212a.3</p>'khor ba'i bag chags dang bral bas na dang ba zhes bya'o/ /sgrib pa med par gyur pas na ma skyes pa'o/ /phyi nas gos par mi 'gyur bas ma 'gags pa'o/ /'jig rten gyi tha snyad las 'das par gyur pas na mchog gi bde ba byed pa'o/ /mi rtog pa'i bdag
<p>212a.4</p>nyid du gyur pas na rnyog pa med pa'o/ /gnyis su med pa'i rang bzhin gyis dag par gyur pas na ye shes kyi zhes pa'o/ /de lta bu'i yul rnams ni gang gis 'dzin zhe na/ khams gsum gzhan gyis bzung bar mi 'gyur 'gro ba kun gyi dbang po'i sgo yis spyod/ /
<p>212a.5</p>ces bya ba ni/ dbang po de lta bur gyur pa rnams kyis ni yin gyi nye bas ni ma yin no/ /da ni ye shes sems dpa' dgug pa la sogs pa'i dga' ba bstan par mdzad de ye shes spyan drangs zhes bya ba la sogs pa la/ 'dir drang ba'i don gyi ye shes sems dpa' gang
<p>212a.6</p>yin pa de mchog tu mi 'gyur ba'i bde ba'i rang bzhin du gyur pa'i byang chub kyi sems yin la/ khro bo'i rgyal po bgegs mthar byed kyis spyan 'dren pa ni/ srog la sogs pa rlung gi tshogs kyis dpral bar gang bar byed pa'o/ /de nas shes rab mthar byed kyis
<p>212a.7</p>gzhug pa ni/ me'i khams ni zhu bar byas nas mgrin pa la sogs pa'i 'khor lo rnams la 'jug par byed pa'o/ /gshin rje mthar byed kyis bcing ba ni sa'i khams kyi gsang ba'i pad+ma las 'gro bar mi ster ba'o/ /pad+ma mthar byed kyis de la mnyes pa ni mi 'pho
<p>212b</p>
<p>212b.1</p>ba'i khams kyi phung po la bde ba ster bar byed ces bya ba'o/ /rim pa de lta bas na 'og tu byang chub kyi sems de nyid steng du ldog par gyur na rnal 'byor pa'i bdud la sogs pa rnams nyams par 'gyur zhes bya ba'o/ /gzhan yang gsung gi 'khor lo la gnas pa'i tsar tsi ka la sogs pa'i
<p>212b.2</p>lha mo rnams spros pa'i dgongs pa gang yin zhe na/ brjod par mdzad de/ yi dgas rnams zhes bya ba ni/ 'dir gzhan gyis mi thub pa la sogs pa'i yi dgas rnams smin par bya ba'i phyir tsar tsika la sogs pa rnams spro ba'o/ /de bzhin du mi rnams bsrung ba'i phyir brgya
<p>212b.3</p>byin la sogs pa rnams so/ /klu rnams smin par bya ba'i phyir de rnams kyi bsam pa dang mthun par rgyal ba la sogs klu rnams bcom ldan rdo rje can gyis spro bar mdzad pa'o/ /lha ma yin rnams smin par bya ba'i phyir de rnams kyi rigs su gyur pa'i khyi gdong ma la sogs pa rnams spro
<p>212b.4</p>bar mdzad do/ /de bzhin du mdor bsdus par dkyil 'khor la gnas pa'i 'byung po la sogs pa'i dngos po gang yin pa de dang rnal 'byor pa dang rnal 'byor ma'i rgyud rnams dang rigs sna tshogs pa'i rang bzhin du gyur pa'i sngags rnams bcom ldan 'das kyis gang gsungs pa de thams
<p>212b.5</p>cad sems can rnams la don grub par rig par bya zhes bya ba'o/ /gzhan yang rgyud kyi rgyal po dus kyi 'khor lo 'di las dbang po 'bring por gyur pa dang dbang po mchog tu gyur pa'i sems can rnams kyi bsam pa'i dbang gis 'jig rten gyi dbang dang 'jig rten las 'das pa'i dbang
<p>212b.6</p>bcom ldan 'das kyis gsungs so/ /de la chu la sogs pa'i dbang bdun dang las kyi phyag rgya'i dkar 'dzin gyi rang bzhin du gyur pa'i bum pa dang bdud rtsi myang ba dang chos kyi 'byung gnas la lta ba'i rang bzhin du gyur pa'i gsang ba dang / dbang po gnyis snyoms par zhugs
<p>212b.7</p>ba'i rang bzhin du gyur pa'i shes rab ye shes dang / thig le bzhi 'pho ba'i gnas skabs kyi rang bzhin du gyur pa'i gang yin pa de thams cad 'jig rten pa'i dbang du shes par bya'o/ /'o na 'jig rten las 'das pa'i dbang gang yin zhe na/ brjod par mdzad de/ 'jig rten
<p>213a</p>
<p>213a.1</p>las 'das dbang gang rgyal ba mchog gi bdag po'i phyag rgya bzang la rjes chags pa'o/ /zhes bya ba la/ rgyal ba zhes bya ba ni bcom ldan 'das rnam par snang mdzad la sogs pa'o/ /de rnams kyi bdag po ni bcom ldan 'das rdo rje sems dpa' yin la mchog ces bya ba'o/ /
<p>213a.2</p>de'i phyag rgya ni dmigs pa dang bcas pa'i stong pa nyid kyi rang bzhin du gyur ba'i phyag rgya chen mo ste/ las kyi phyag rgya las khyad par du gyur pas na bzang po yin la/ yang na bla na med pa'i byang chub ster bar mdzad pas na bzang mo zhes bya ba'o/ /de la rjes su chags pa zhes bya
<p>213a.3</p>ba ni nyin mtshan du sems kyi de nyid la dmigs pa'o/ /so sor sdud pa la sogs pas de dang lhan cig tu sems ro mnyam pa nyid gang yin pa de 'jig rten las 'das pa'i dbang zhes bya ba'o/ /phyag rgya chen mo de nyid ji lta bu yin zhe na/ sems kyi snang ba tsam zhes bya ba ni 'dir
<p>213a.4</p>stong pa nyid kyi rang bzhin du gyur pa'i phyag rgya chen mo'i gzugs ni rang gi sems kyi snang ba tsam yin gyi phyi rol gyi dngos po ni ma yin te/ rang gi sems la snang bar gyur pa'i phyir ro/ /'o na de gang nas byung zhe na/ rang gi yid las skyes zhes bya ba ni stong pa nyid kyi drin gyis
<p>213a.5</p>rang gi sems las skyes pa ste/ dper na rang gi gdong pa me long gi gzugs brnyan du rang la snang bar gyur pa bzhin du'o/ /de lta bu'i phyag rgya chen mo gang yin pa de la bla na med pa'i byang chub bsgrub pa'i phyir khyad par du gyur pa'i rnal 'byor pa rnams kyis bsten par
<p>213a.6</p>bya'o/ /rnal 'byor pa las ma gtogs par gzhan gang gis de la brten zhe na/ gang la rgyal ba ma lus sras dang sangs rgyas kyis bsten zhes bya ba ni/ 'das pa'i dus su sangs rgyas dang byang chub sems dpa' rnams kyis gang la brten par mdzad pa zhes bya ba'o/ /de
<p>213a.7</p>bsten pas don ci 'grub ce na/ ye shes snang ba de ni rab tu sangs na bdud dpung yul bcas ma lus sreg par byed/ /ces bya ba ni/ 'dir sbyor ba'i yan lag drug gis ye shes kyi 'od zer de bzhengs par gyur na yul dang yul can dang bcas pa'i bdud kyi tshogs
<p>213b</p>
<p>213b.1</p>sreg par mdzad de/ dngos po thams cad sgrib pa med pas mdzad/ /ces bya ba'i don to/ /des don ci 'grub ce na/ 'dod chags la sogs pa rnal 'byor pa rnams kyi lus la mnyam pa'i bde ster rnal 'byor las zhes bya ba ni/ ye shes kyi 'od zer des bdud kyi rang bzhin du
<p>213b.2</p>gyur pa phung po rnams sgrib pa med par mdzad nas dpral ba nas byang chub sems 'dzag par mdzad de/ byang chub kyi sems de mar byung ba'i dus su dga' ba la sogs pa bzhi ster bar mdzad do/ /de nas rdo rje rtse nas yar ldog pa'i dus su mchog tu mi 'gyur ba'i rgyu mthun pa la
<p>213b.3</p>sogs pa'i 'bras bu bzhi ni lo'i sbyor bas ster bar mdzad ces pa'o/ /da ni shes rab ye shes zhes bya ba la sogs pas dbang bzhi'i mtshan nyid dang / sems 'od gsal ba la 'jug pa ni dri ma med pa'i 'grel pa las gsal bar bstan pa'i phyir 'dir ma bkrol zhes
<p>213b.4</p>bya ba'o/ /da ni dbugs rnams kyi rnam par dag pa bstan par mdzad de/ gang zhig gtso bo zhes bya ba la sogs pa las 'dir dbus mar 'bab pa'i dbugs rnams gang yin de rnams mkha' 'gro ma'i rang bzhin du gyur par shes par bya'o/ /de bzhin du sa chu me rlung
<p>213b.5</p>la sogs pa'i dbugs rnams ni bkra shis la sogs pa'i mkha' 'gro ma rnams zhes bya ba'o/ /bkra shis la sogs pa de rnams kyang ji lta bu yin zhe na/ gzugs zhes bya ba la sogs pa la 'dir gzugs la sogs pa'i yul lnga dang snying stobs la sogs pa'i yon tan
<p>213b.6</p>gsum dang lhan cig tu brgyad po gang yin pa de bkra shis la sogs pa'i gza' rnams te/ de rnams kyi gtso bo ni sgra gcan no/ /de rnams kyi rgyu ba ni yul la sogs pa'i dbye bas de bzhin du shes par bya ba'o/ /de lta bu'i gza' rnams gang yin pa de dkyil 'khor 'khor
<p>213b.7</p>lo'i tshul gyis gnas pa zhes bya ba'o/ /dbugs de yang ji lta bu yin zhe na/ dang po dbugs zhes bya ba la sogs pa la/ 'dir mngal nas skyes pa'i byis pa'i dbugs nas dang po'i dbugs gang yin pa de nyid yul dang yon tan gyi dbye bas rnam pa brgyad du 'gyur te/ dbugs
<p>214a</p>
<p>214a.1</p>de 'chi ba dang skyed par byed pa'i rgyur gyur pa'i phyir mkha' 'gro ma rnams kyis bskor ba'o/ /don dam par mkha' 'gro ma de rnams gang yin zhe na/ du ba la sogs zhes bya ba ni du ba la sogs pa'i rtags rnams kyis kun nas bskor ba zhes bya ba'o/ /lam
<p>214a.2</p>gsum du gyur pa'i dbugs de'i dbang gis ma shes pa'i sems can rnams kyis 'gro ba drug la 'khor bar byed ces bya ba'o/ /'o na gal te dbugs de'i dbang gis 'khor bar 'khor bar gyur pa de lta na ni/ phyag rgya chen po'i dngos grub gang gis ster zhe na/ de dbugs
<p>214a.3</p>zhes bya ba ni du ba la sogs pa'i rtags brgyad kyi dbus su thig le dang gzugs kyi rang bzhin du gyur pa'i bcom ldan 'das dus kyi 'khor lo bzhugs te/ dang po'i dbugs yon tan dang bral ba zhes bya ba'o/ /de bas gang gis 'khor bar 'khor bar byed pa'i dbugs de rnams 'gags
<p>214a.4</p>nas stong pa nyid kyi dbus mar srog 'jug par byed pa de ni dus kyi 'khor lo'i rang bzhin du 'gyur te/ gang gis dbugs ni bcad nas rgyal ba'i skur 'jug dus kyi 'khor lo de nyid do/ /zhes bya ba'o/ /dbugs de ji ltar bcad ce na/ dbugs bcad ces bya ba la sogs pa la/ 'dir g.yas dang
<p>214a.5</p>g.yon pa dang dbus ma'i rang bzhin du gyur pa lam gsum 'gags par byas nas/ dbugs chad par 'gyur te/ steng gi lam gsum las dbugs mi 'bab par gyur nas 'og tu dri chen la sogs pa'i lam gsum 'gag par gyur pa'o/ /de bzhin du dbang mdor bstan pa las/ zla
<p>214a.6</p>ba nyi ma'i rtsa 'gag na/ dri chen dri chu'i rtsa 'gag ste/ steng du sgra gcan rtsa 'gags na/ /'og tu sa bon rtsa 'bab ma'o/ /zhes bya ba gsungs so/ /'o na lam drug po de 'gags pas don ci 'grub ce na/ thig le 'gags nas kun nas gtso bo mchog gi bde ba mtha' yas bskal bar
<p>214a.7</p>'phel/ zhes bya ba ni/ 'dir srog gi rlung 'gags par gyur na byang chub sems kyi thig le rnams 'gag par gyur te/ thig le rnams 'gags par gyur na mchog tu mi 'gyur ba'i bde ba thob par gyur na skye ba dang rga ba dang 'chi ba zad par mdzad pa'i phyag rgya chen mo'i dngos grub thob par
<p>214b</p>
<p>214b.1</p>'gyur zhes bya ba'o/ /rgyu de'i phyir tha ma sdug bsngal gyi rang bzhin du gyur pa'i 'khor lo'i bde ba dor nas bla ma dam pa'i zhal nas sbyor ba'i yan lag drug bsgom par bya ste/ gzhan yang dka' thub kyi spyod pa dor nas spyod pa sgeg pa'i gzugs dang mchog tu 'jig byed rnal 'byor
<p>214b.2</p>ma rnams dgyes pa'o zhes bya ba'o/ /da ni gza' rnams nub pa dang 'jig rten gyi khams 'jig par bstan par mdzad de/ gtso bo zhes bya ba la sogs pa la 'dir gtso bo zhes bya ba ni 'og min gyi lha rnams yin te/ de'i dbugs rnams kyis mi'i 'jig rten du lo rnams
<p>214b.3</p>de tsam gyis gza' rnams stong par 'jug ste/ de rnams stong pa la 'jug pa'i dbang gis 'jig rten gyi khams 'jig par 'gyur te/ lo de yang mi la sogs pa'i rang rang gi tshad kyis shes par bya'o/ /'o na spen pa la sogs pa'i gza' rnams dus kyi grangs ji lta bas stong par 'jug ce na/ stong zhes
<p>214b.4</p>bya ba la sogs pa'i tshigs bcad gnyis kyis nub pa'i dus kyi nges pa bstan to/ /'o na gza' de rnams ci'i phyir nub par 'gyur zhe na/ rtsa zhes bya ba la sogs pa la 'dir phyi rol du 'jig rten gyi khams 'jig pa ni nang du lus po 'jig pa yin te/ gnyi ga la 'jig par byed
<p>214b.5</p>pa'i rgyu ni g.yas pa dang g.yon pa dang nam mkha' la sogs pa srog gi rlung 'bab pa'i dus su a wa d+hU tI las dbugs rnams 'bab pa ni 'chi ba'i rgyu zhes bya ba'o/ /de rgyu gang gi phyir zhe na/ 'dir dbus mar 'bab pa'i srog rnams kyi dbang gis nyin bzhin du rtsa gnyis gnyis
<p>214b.6</p>'chad par 'gyur te/ rim pa de lta bus lo brgya'i bar du rtsa stong phrag bdun cu rtsa gnyis 'chad par gyur pa'o/ /rtsa thams cad chad par gyur na srog gi rlung rten dang bral ba'i phyir lus po 'di dor bar byed ces bya ba'o/ /rgyu de'i phyir phyi rol du mkha' 'gro ma rnams kyis kun
<p>214b.7</p>du spyod pa ji lta ba de bzhin du rnal 'byor pas nang du rtsa'i kun du spyod pa shes par bya'o/ /de bas na gtso bo nyid kyi 'khor lo drug gi rtsa rnams ni brgya lnga bcu rtsa drug ste/ zla ba'i rkang pa nyi shu lnga dang bsres nas brgya brgyad cu rtsa gcig par 'gyur ro/ /de nyid kyi rdul dang sa
<p>215a</p>
<p>215a.1</p>bon gyi dbang gis nyis bldab tu byas nas rkang pa dang lag pa la sogs pa'i tshigs bcu gnyis kyi rtsa sum brgya drug cu'o/ /de la 'khor lo drug gi rtsa rnams kyi tha ma ni yul dang yul can gyi dbye ba'am du ba la sogs pa'i dbye bas rnam pa bcur gyur pa'i de
<p>215a.2</p>rnams bzhi dang drug por gyur pa'i gza' rnams shes par bya'o/ /gza' re re'i thog ma dang tha ma rigs ldan ma'i tshul gyis bza' bar bya ste/ nang du a d+hU tI ji lta ba bzhin du'o/ /de nyid bstan par mdzad de/ gza' yi mtha' yang za byed srid gsum skyed par byed pa rdo rje sku yi mkha'
<p>215a.3</p>'gro ma/ /zhes bya ba'o/ /de bas ni mi rtog par gyur pa dang / de nas yul dang yon tan gyi rang bzhin du gyur pa dang / phyi nas phung po la sogs pa dang / sad pa la sogs pa'i gnas skabs su gyur pa dang / de nas lo bcu drug gi mthar bde ba'i rang bzhin du gyur pa rigs pa de ni sangs
<p>215a.4</p>rgyas thams cad kyi yum du gyur pa ni rnal 'byor pas btsal bar bya ste/ gang nas btsal zhe na/ rdo rje'i go 'phang la gnas zhes bya ba ni/ bzhi pa slar yang de bzhin de'i tshig las shes par bya'o/ /mdor bsdus par skye ba dang 'chi ba la sogs pa gang gis 'grub par byed pa de nyid kyi
<p>215a.5</p>phyag rgya chen po'i dngos grub bsgrub par bya zhes bya ba ni nges pa'o/ /'dir sems 'grub par gyur na mngon par shes pa drug ji ltar skye bar bstan par mdzad de/ gtso bo zhes bya ba la sogs pa la 'dir sems can rnams khu ba dang rdul gyi dbye bas thabs dang shes rab kyi dbye bas te/ de
<p>215a.6</p>dag kyang sku gsung thugs kyi dbye bas rnam pa drug tu gyur pa'o/ /de yang steng 'og gi rtsa gsum gyi dbye bas shes par bya'o/ /de bzhin du dbang mdor bstan pa las kyang / thabs kyi sku ni zla ba ste/ shes rab gsung ni nyin byed do/ /shes rab sku ni dri chen rtsa/ /dri chu 'bab pa gtso bo'i gsum/ /steng dang
<p>215a.7</p>'og gi rtsa gnyis ni/ /sa bon 'bab dang mun can ma/ /thabs kyi thugs ni mun pa can/ /sa bon 'bab ma shes rab kyi/ /sku gsung thugs kyi sbyor ba yis/ /steng 'og rigs drug 'di yin te/ /thabs dang shes rab lus dngos kyis/ /lus can kun la yang dag gnas/ /zhes gsungs so/ /rgyu de'i
<p>215b</p>
<p>215b.1</p>phyir rtsa g.yon pa las 'gags par gyur na rnal 'byor pa rnams la lha'i mig skye ba'o/ /dri chu'i rtsa 'gags par gyur na lha'i rna ba'o/ /a ba d+hU tI 'gags par gyur na gzhan gyi sems shes pa'o/ /dri chen gyi rtsa 'gags par gyur na sngon gyi skye ba rjes su dran pa'o/ /rtsa g.yas pa 'gags par
<p>215b.2</p>gyur na dus kun du rnam pa thams cad kyi rdzu 'phrul lo/ /dung can ma 'gags par gyur na gzhom du med pa dang zag pa med pa'i mchog tu mi 'gyur ba'i bde ba thob par 'gyur zhes bya ba'o/ /lha'i mig la sogs pa ji lta bu yin zhe na/ srid pa rnam gsum mig gis ma mthong yang ni lha mig stobs
<p>215b.3</p>kyis mthong bar 'gyur/ /lha yi rna ba'i mthu yis srog chags rnams kyi snying dang khams brjod sgra thos 'gyur/ /de ltar reg sogs thams cad sku gsung thugs kyi sbyor bas 'gyur ro mi dbang kye/ /zhes bya ba ni sgrib pa med pa'i sku gsung thugs kyi sbyor bas de ltar 'gyur zhes bya ba'o/ /da ni srog dang thur
<p>215b.4</p>sel gyi rgyu ba bstan par mdzad de/ rtsa gang zhe na zhes bya ba la sogs pa la/ /'dir thur sel gyi rlung gi lam gsum ni dri chen dang dri chu dang sa bon 'bab pa'i rtsa ste/ de bzhin du steng gi rtsa gsum gang yin pa de srog gi rlung gi lam yin te/ de rnams las lus la sogs pa'i dbye bas rnam pa dgur
<p>215b.5</p>gyur pa'i srog rtsol bar gyur te/ ye shes kyi rang bzhin du gyur pa'i bcu pa'o/ /de rnams ji ltar 'gyur zhe na/ rna ba zhes bya ba ni 'dir rna ba dang sna dag dang mig dag dang lce dang lce'u chung dang gtsug tor gyi bug pa dang / ye shes la rgyas gdab par gyur pa bcu ste/ sgo de rnams la srog gi rlung gis
<p>215b.6</p>rgyu bar byed ces bya ba'o/ /lam de rnams gal te rnal 'byor gyi stobs kyis rnal 'byor pas 'gags par nus pa de lta na ni/ brjod du med pa'i don 'grub par bstan par mdzad de/ srog dang thur sel zhes bya ba la sogs pa la 'dir steng 'og tu srog dang thur sel gyi rlung mi 'bab par gyur na
<p>215b.7</p>lte ba nas gtum mo 'bar bar gyur te/ de'i 'od zer rnams kyis sra ba'i ngo bos gnas pa'i byang chub kyi sems zhu bar byed de/ byang chub kyi sems zhu bar gyur pa'i dus su ye shes dang rnam par shes pa ro mnyam pa nyid du 'gyur te/ gnyi ga ro mnyam pa nyid kyi rang bzhin du gyur na rgyu ba dang mi rgyu ba'i
<p>216a</p>
<p>216a.1</p>'jig rten gyi khams gsum po ni sgrib pa med pa nyid kyis de bzhin du 'gyur te/ de ltar de bzhin du ni rnam pa gsum yang 'gyur te gzhan ni cung zad med/ /ces bya ba ni/ lus la sogs pa'i dngos po thams cad rnam par mi rtog pa'i ye shes kyi rang bzhin du 'gyur zhes
<p>216a.2</p>bya ba'o/ /da ni nang gi thun mtshams bstan par mdzad de/ zos pa zhes bya ba la sogs pa la/ 'dir phyi rol gyi gnam stong gi dus su zla ba dang nyi ma ni sgra gcan gyis bkab par gyur na nyin mo yang mi snang mtshan mo yang mi snang ste/ thun mtshams de ni nges pa'i don gyi lus po la
<p>216a.3</p>dngos grub kyi gnas skabs yin te/ de yang nang du ji ltar shes par 'gyur zhe na/ phyogs zad ces bya ba ni/ 'dir phyi rol du gnam stong dus su zla ba'i cha rnams zad par gyur na cha gcig gi ngo bos nyi ma'i dkyil 'khor la zhugs par 'gyur te/ nyi ma'i dus kyi dbang gis sgra gcan gyi dkyil 'khor
<p>216a.4</p>la 'jug par gyur pa ji lta ba de bzhin du srog dang thur sel 'gags par gyur na lus dang ngag dang sems 'gag par 'gyur te/ mi rtag pa nyid du 'gyur zhes bya ba'i don to/ /lus la sogs pa rnam par mi rtog par gyur na phyag rgya chen po'i dngos grub thob par gyur par shes par bya'o/ /
<p>216a.5</p>don de nyid gsal bar bstan par mdzad de/ nyi zla'i gzugs nyams lam gnyis rtag tu srog rlung 'gags gyur na/ /pad+ma rdo rje rab sad zla ba zhu pa chen po'i gzugs la rab tu zhugs/ /dngos dang dngos med gcig gyur gzhom med yang dag sad gyur na/ /de dus gang la gnyis med rnal
<p>216a.6</p>'byor pa de mchog gi go 'phang 'gro/ /zhes bya ba ni/ 'dir lam g.yas dang g.yon pa 'gags par gyur na srog gi rlung 'gags par gyur pa'o/ /dkyil 'khor drug cu la srog gi rlung 'gags par gyur par shes nas las kyi phyag rgya snyoms par zhugs par mchog tu mi 'gyur
<p>216a.7</p>ba'i skad cig bsgrub par bya'o/ /snyoms par zhugs pa des chags pa'i dngos po dang chags pa dang bral ba'i dngos po med pa ro mnyam pa nyid du gyur na gang gis kyang rang bzhin du 'gyur bar mi nus pa'i gnyis su med pa'i ye shes kyi rang bzhin du gyur pa'i sems bzhengs par gyur te/ 
<p>216b</p>
<p>216b.1</p>gnyis su med pa'i sems bzhengs par gyur na sangs rgyas thams cad kyi go 'phang sku 'khrungs pa'i gnas rnal 'byor pas thob par 'gyur zhes bya ba'o/ /dngos grub thob pa'i dus su rtags ji lta bur 'gyur zhe na/ bstan par mdzad de/ khro bo sangs rgyas lha mo dang bcas ro yi rdo rje ma dang sa
<p>216b.2</p>snying sogs/ /rab dga'i snying ste mkha' la mngon sum 'gyur zhing rnal 'byor pa la bsgrub pa'i dus/ /zhes bya ba'o/ /dus ji lta bur de ltar dngos grub 'grub par 'gyur ram zhe na/ mkhyen nas dus khyad par du bstan par mdzad de/ zla ba'i nyin mo tho rangs mtshan mo phyed la 'dod pa'i dngos grub
<p>216b.3</p>'gyur/ /zhes bya ba la zla ba'i nyin mtshan zhes bya ba ni nya yin la/ nya'i tho rangs kyi dus rnal 'byor pa de la phyag rgya chen po'i dngos grub 'grub par 'gyur ba'o/ /gzhan yang rtags ji lta bur 'gyur zhe na/ rin chen me tog char mchog dus kyi dbang gis sa yi steng du 'bab par
<p>216b.4</p>'gyur/ /zhes bya ba'o/ /'o na nang gi rtags ji ltar 'gyur zhe na/ bstan par mdzad de/ dang po'i gzugs ni rdul phran nyams shing nam mkha' dang mnyam mtshan sogs kyis rdzogs 'gyur/ /zhes bya ba ni/ 'dir rnal 'byor pas mchog tu mi 'gyur ba'i bde ba thob par gyur nas sa la
<p>216b.5</p>sogs pa'i rdul phra rab las 'das par gyur pa dang / 'od gsal ba dang skyes bu chen po'i mtshan sum cu rtsa gnyis la sogs pa rdzogs par 'gyur ba'i sku thob par 'gyur gyi/ lus bo rnam pa thams cad du med par gyur pa ni ma yin no/ /gzhan yang rgyu ba dang mi rgyu ba'i dngos po thams cad gang yin pa
<p>216b.6</p>de rnams kyang sgrib pa med par sgyu ma dang rmi lam bzhin du mthong bar gyur pa'o/ /gzhan yang dag gi dngos grub ji lta bur 'gyur zhe na/ ngag gis kun nas mi 'chad 'gyur dang du ma'i ngag rnams kyis ni gzhan gyi snying la zhugs pa'o/ /de bzhin du sems kyi dngos grub ni/ sems ni dam
<p>216b.7</p>pa'i bde bas gang 'gyur g.yo med lhan cig skyes pas dus kun 'khyud pa'o/ /zhes bya ba ni 'dir rnal 'byor pas phyag rgya chen po'i dngos grub thob par gyur na mdor bsdus par dngos po thams cad snga ma min pa bzhin dang sgrib pa med par gyur pa'o/ /da ni 'jig rten gyi khams
<p>217a</p>
<p>217a.1</p>'jig pa la sogs pa ni/ dri ma med pa'i 'grel pa las gsal por bstan pa'i phyir go sla'o/ /da ni 'jig rten las 'das pa'i dngos grub kyi sngon du rgyur gyur pa bstan par mdzad de/ dang po zhes bya ba la sogs pa la/ 'dir rnal 'byor pas sngags kyi dngos grub
<p>217a.2</p>bsgrub pa'i phyir/ oM AHhUM dang ldan par yan lag drug gi sngags ni sngon du brjod pa'i rim pas bsgrub par bya'o/ /de nas tshe bsgrub pa dang rnam pa brgyad du gyur pa'i 'jig rten gyi dngos grub bsgrub pa'i phyir gnod sbyin mo la sogs pa rnams bsgrub par bya zhes bya ba'o/ /de nas phung po lnga
<p>217a.3</p>pa sgrib pa med pa'i phyag rgya chen mo'i dngos grub bsgrub pa'i phyir/ so sor sdud pa dang bsam gtan gyi dbus ma a ba d+hU tI bsgrub par bya'o/ /de nas srog la sogs pa'i rlung bcu po rtsol ba dang / 'dzin pa'i yan lag gnyis bsgrub par bya'o/ /de nas rjes su dran pa dang ting nge 'dzin gyi
<p>217a.4</p>thig le bzhi mi 'pho bar bsgrub par byas nas mchog tu mi 'gyur ba'i bde bas sku bzhi'i bdag nyid du gyur pa'i sangs rgyas bcom ldan 'das kyi sku bsgrub par bya zhes bya ba'o/ /da ni phal ba'i sems can dang rnal 'byor ma rnams kyi bye brag bstan par mdzad de/ sems can zhes bya ba la
<p>217a.5</p>sogs pa la/ 'dir phyi rol gyi dngos po gang rnams kyis sems can rnams shi bar gyur pa'i de nyid ni rnal 'byor pa rnams la sngags dang bsam gtan gyi stobs kyis bdud rtsir 'gyur te/ mi 'chi ba nyid du byed ces bya ba'o/ /gzhan yang lus la sogs pa'i sdug
<p>217a.6</p>bsngal gyis phal pa rnams kyi dngos grub gang mi thob pa de nyid rang bzhin med pa'i bsam gtan gyi stobs kyis rnal 'byor pa rnams kyis thob par gyur pa'o/ /de bzhin du grangs med pa'i bskal pa rnams kyis sems can rnams la thob par dka' bar gyur pa'i mchog tu mi 'gyur ba'i ye
<p>217a.7</p>shes gang yin pa de rnal 'byor pa rnams kyis rdo rje dang pad+ma'i sbyor bas sla bar gyur pa'o/ /rgyu de'i phyir gang sems can rnams kyi 'khor ba'i rgyur gyur pa dang / sdug bsngal gyi rang bzhin du gyur pa'i de rnams rnal 'byor pa rnams la mya ngan las 'das pa'i rgyu dang mchog tu mi 'gyur ba'i bde ba'i
<p>217b</p>
<p>217b.1</p>rang bzhin du gyur pa'o/ /don de nyid don dam pa'i bsnyen pa las 'dod chags gang zhig gis ni sems can lhung 'gyur ba/ /srid pa'i pha rol de nyid kyis ni rnal 'byor dug /gang zhig gis ni sems can shi bar gyur pa yi/ /dug shes pa yis de nyid kyis ni nad 'phrog byed/ /ces bya
<p>217b.2</p>ba ni/ byang chub sems dpa' 'jig rten mgon pos gsungs pa'o/ /de bas na sdug bsngal phrogs nas khyad par du gyur pa'i dngos grub ni sems can rnams la bcom ldan 'das rdo rje sems dpa' snang bar gyur cig ces bya ba ni bcom ldan 'das 'jam dpal gyis gsungs so/ /de bzhin
<p>217b.3</p>du sgra gcan la sogs pas lus kyi dbye ba la sogs pa bstan par mdzad nas/ brda'i tshig gis gcig la sogs pa'i grangs kyi ming bstan par mdzad de/ gcig ces bya ba la sogs pa la 'dir zla bas gcig brjod par shes par bya'o/ /de bzhin du zung dang lag pa dang 'khrig
<p>217b.4</p>pa dang mig dang phyogs dang byang la sogs pa'i bgrod pa gnyis so/ /'dod pa na spyod pa la sogs pa'i 'jig rten dang dbyar ka la sogs pa'i dus dang / snying stobs la sogs pa'i yon tan dang / lho la sogs pa'i me ni gsum mo/ /shar la sogs pa'i rgya mtsho dang rdzogs ldan la
<p>217b.5</p>sogs pa'i dus dang / mchod sbyin la sogs pa'i rig byed ni bzhi'o/ /gzugs la sogs pa'i mda' dang / sa la sogs pa'i 'byung ba dang / mig la sogs pa'i dbang po ni lnga'o/ /dpyid ka la sogs pa'i dus dang / ro tsha ba la sogs pa drug go/ /nyi ma la sogs pa'i gza' dang / 
<p>217b.6</p>'od sngon po la sogs pa'i ri dang / rnam par gzigs pa la sogs pa'i grub pa ni bdun no/ /'jog po la sogs pa'i klu dang / lcags la sogs pa'i nor dang / shar la sogs pa'i lha ni brgyad do/ /a ba d+hU tI la sogs pa'i rtsa dang / mig la sogs pa'i bug pa dang / nyi ma la sogs pa'i gza'
<p>217b.7</p>dang / rdzas kyi gter la sogs pa ni dgu'o/ /shar la sogs pa'i phyogs ni bcu'o/ /drag po la sogs pa ni bcu gcig go/ /chu srin la sogs pa gnas pa'i nyi ma ni bcu gnyis so/ /'dod pa'i lha la sogs pa ni bcu gsum mo/ /drang srong shed bu la sogs pa dang / sa la sogs pa'i srid pa ni bcu bzhi'o/ /tshes
<p>218a</p>
<p>218a.1</p>gcig la sogs pa ni bco lnga'o/ /rgyal po shing rta la sogs pa ni bcu drug go/ /mig gi rnam par shes pa la sogs pa'i skyon ni bco brgyad do/ /bcom ldan 'das shAkya thub pa la sogs ba rgyal ba nyi shu rtsa bzhi'o/ /sa la sogs pa'i de kho na nyid ni nyi shu rtsa lnga'o/ /steng 'og gi so ni
<p>218a.2</p>sum cu rtsa gnyis so// //da ni rgyud kyi yon tan brjod par mdzad de/ kun zhes bya ba la sogs pas so/ /de bzhin du gang la mtha' ma zhes bya ba la sogs pa'i tshigs su bcad pa bzhi sgrib pa med pa'i phung po la sogs pa'i rnam pa lnga'i bstod pas gsungs zhes bya ba'o/ /da ni las dang po pa rnams
<p>218a.3</p>kyi skyon dang yon tan brjod par mdzad de/ seng ge zhes bya ba la sogs pa la/ 'dir bcom ldan 'das rdo rje sems dpa'i sprul pa'i sku'i rang bzhin du gyur ba'i dpal ldan bla ma gang gis sun dbyung bar byed pa de dam tshig nyams pa'i phyir dmyal bar 'jug par 'gyur ba'o/ /de nas gal te thugs 'dzin par byed pa
<p>218a.4</p>de lta na ni sangs rgyas thams cad kyi thugs 'dzin par gyur pa'o/ /de ltar shes nas rang gi don phun sum tshogs pa bsgrub pa'i phyir/ dus kun du dngos po thams cad kyis bla ma la gus par bya'i brgal bar mi bya'o/ /de nas shes nas snga dro dang nyi ma phyed dang nyi ma rgas pa'i dus su maN+Dal la sogs pa sngon du 'gro ba
<p>218a.5</p>gang gis bla ma'i zhabs la phyag mi byed pa de las sdig pa can gzhan med de zhes bya ba'o/ /de bzhin du dus gsum du bsod nams kyi tshogs bsags par bya ba'i phyir/ yi dam gyi lha la yid du 'ong ba'i me tog rnams kyis gang gis maN+Dal mi byed pa de las gzhan ma rmongs pa med do/ /
<p>218a.6</p>sdig pa gang yin dpal ldan bla ma'i zhabs pad bzang la dus gsum gang gis phyag mi 'tshal/ /mi shes pa gang dus gsum du ni sna tshogs me tog rnams kyis dkyil 'khor gang gis mi byed pa'o/ /mnar med myur bar gang 'gro bde mnyam ster ba'i bla ma sdug par byed pa gang zhes
<p>218a.7</p>bya ba'o/ /bla ma la mi gus pas dmyal bar 'gro bar gyur pa de lta na ni de la bsnyen pas don ci 'grub ce na/ shes rab ye shes thob ldan bla ma gang yin bla ma mchog gi zhabs ni gang zhig ma nyams mi spong ba/ /zhes bya ba ni mi gang gis nyin mtshan du bla mas gsungs pa bzhin du byed pa'i mi
<p>218b</p>
<p>218b.1</p>de la phyag rgya chen po'i dngos grub sgrub par 'gyur zhes bya ba'o/ /de bzhin du 'khor bar shi bar gyur pa gang yin zhe na/ gang gis dus thams cad du nyi khri chig stong drug brgya thar par byed pa shi ba yin gyi lus po bor ba tsam du ni ma yin no/ /gzhan yang rnal 'byor pa gang zhig lam gsum
<p>218b.2</p>la gnas pa'i srog gi rlung 'gag par byed pa'i gang zag de ni dpa' bo yin gyi srog chags gsod par byed pa dang 'jig rten pa'i bya ba byed pa ni ma yin no/ /sbyin bdag gang yin zhe na/ gang gis bla ma la rnam pa bcu sbyin pa'i dngos po dbul ba'o/ /ngan pa gang yin zhe na/ sems
<p>218b.3</p>can slu bar byed pa dang / sdig pa bsags par byed pa dang / snying la bsam pa gzhan dang kha las tshig gzhan rjod par byed pa'o/ /ngan pa gang yin slu byed rang snying rnyog mas sems ni drangs shing g.yo sgyu can/ /zhes bya ba'o/ /de bas skyon dang yon tan gyi bye brag shes
<p>218b.4</p>nas/ skyes bu dam pa rnams kyis bdag nyid la phan 'dogs pa'i phyir/ skyon thams cad dor nas khyad par du yon tan rnams la zhen par bya ba'i nges pa'o/ /da ni rtsa ba'i rgyud dang bsdus pa'i rgyud tha mi dad pa'i rang bzhin bstan par mdzad de/ dpal ldan zhes bya ba la
<p>218b.5</p>sogs pa la/ 'dir sngon du bcom ldan 'das shAkya thub pas byang chub sems dpa' phyag na rdo rje'i zhu ba gsan nas rgyud kyi rgyal po mchog gi dang po'i sangs rgyas stong phrag bcu gnyis pa gang bka' stsal pa de nyid bdag ces bya ba ni bcom ldan 'das 'jam dpal nyid
<p>218b.6</p>de/ bdag gis me tog phreng 'dzin gyis tshigs su bcad pas bcom ldan 'das dus kyi 'khor lo bstan to zhes bya ba'o/ /de bas 'jig rten mgon po khyod kyis bcom ldan 'das rdo rje sems dpas lung bstan pa bzhin du/ bstan par gyis zhes bya ba ni/ bcom ldan 'das
<p>218b.7</p>'jam dpal gyis/ byang chub sems dpa' 'jig rten mgon po la bka' stsal nas smon lam 'debs par mdzad de/ shes rab ye shes thob 'gyur nyi ma dang bcas thub rigs 'di yis gyur pa ji lta bar/ /de bzhin srid gsum la gnas sems can rnams ni dus 'khor
<p>219a</p>
<p>219a.1</p>drin gyis gyur par shog /ces bya ba'o/ /da ni bcom ldan 'das 'jam dpal nyid dang / 'khor gyi yon tan brjod par mdzad de/ nyi ma zhes bya ba la 'dir bcom ldan 'das 'jam dpal gyis bram ze drang srong bye ba phrag phyed dang bzhi'i gtso bor gyur pa'i nyi
<p>219a.2</p>ma'i shing rta la 'di skad ces bka' stsal to/ /khyod skye ba snga ma bcom ldan 'das dus kyi 'khor lo'i rnal 'byor gyi stobs kyis tshangs pa'i rigs la gang zag khyad par du gyur par skyes pa'o/ /bdag kyang 'jam dpal gyi sprul pa yin gyi/ sems can phal pa ni ma yin
<p>219a.3</p>no/ /de bzhin du bdag gis btsun mo ni sgrol ma'i sprul pa zhes bya ba'o/ /gzhan yang sangs rgyas bcom ldan 'das thams cad kyi thugs rje'i ngo bor gyur pa dang / 'jig rten las 'das pa'i yon tan thams cad kyi gnas su gyur pa'i byang chub sems dpa' 'jig rten
<p>219a.4</p>mgon po ni pad+ma dkar po bdag gi sras zhes bya ba'o/ /de ltar bcom ldan 'das 'jam dpal la sogs pas rang bzhin nyid du gyur pa'i tshig nyi ma'i shing rtas thos nas 'khor dang lhan cig tu bcom ldan 'das 'jam dpal gyi zhabs la phyag 'tshal bar mdzad nas/ 
<p>219a.5</p>'gal ba'i rgyan gyis stod par byed do/ /khyed bgres gzhon yin rgyal ba kun gyi sras kyang khyod ni dang po'i thog ma'i sangs rgyas te/ /zhes bya ba ni/ 'jig rten dang 'jig rten las 'das pa'i yon tan thams cad kyis bgres par gyur na yang nam mkha' bzhin du sku la 'gyur
<p>219a.6</p>ba med pa'i phyir khyod ni gzhon nu ma zhes bya ba'o/ /de bzhin du sngon du sangs rgyas pa dang de bzhin gshegs pa thams cad kyi ye shes kyi skur gyur pa na yang sems can rnams 'dul ba'i phyir/ byang chub sems dpa'i tshul gyis bzhugs pa'o/ /de bzhin du las kyi phyag rgyal
<p>219a.7</p>sbyor bar mdzad na yang mi 'pho ba nyid kyis tshangs par spyod pa'o/ /gzhan yang gdul dka' bar gyur pa'i sems can gdul ba'i phyir/ 'jigs par gyur pa'i zhal mang ba dang / phyag rnams mtshon cha du ma dang ldan par gyur par gshin rje gshed la sogs pa sprul pa'i
<p>219b</p>
<p>219b.1</p>sku 'khrungs par mdzad na yang sems can thams cad ni yid du 'ong ba'i bu gcig pa bzhin du thugs rje chen po'i spyan gyis gzigs par mdzad pa'o/ /gzhan yang gdul dka' bar gyur pa'i sems can rnams kyi rtsar khyod kyi sku 'jigs par bstan par mdzad na yang don dam
<p>219b.2</p>bar rnyog pa med pa'i rang bzhin du gyur pa'o/ /gzhan yang sems can thams cad la 'chi ba la sogs pa'i 'jigs pa thams cad khyod kyis 'phrog par mdzad na yang bla na med pa'i byang chub la bar chod byed pa'i bdud rnams nyams par mdzad pa'o/ /gzhan yang
<p>219b.3</p>'khor ba'i zhags pa rnams las grol bar gyur na yang sems can rnams smin par bya ba'i phyir 'khor bar sprul pa'i sku 'khrungs par mdzad pa'o/ /gzhan yang tshangs pa'i drang srong rnams kyi bla mar gyur pa bdag ni khyod kyis gdul bar mdzad pa'o/ /gzhan yang sems
<p>219b.4</p>can thams cad la phyag rgya chen mo'i dngos grub thob par bya ba'i phyir/ /rgyud kyi rgyal po bcom ldan 'das dus kyi 'khor lo khyod kyis mdzad pa'o/ /ma rig pa'i mun pa 'joms par mdzad nas khyod ni nyi ma bzhin du gyur pa'o/ /rgyal rigs ni sku dgu bcu rtsa drug las skyes pa'i
<p>219b.5</p>lha la sogs pa'i sprul pa rnams la phyag 'tshal bar 'os pa'o/ /de bas na mi bzang 'khor ba'i 'jigs pas bdag ni khyed kyi zhabs kyi pad+mar skyabs su mchi/ /zhes bya ba'o/ /de ltar 'khor dang lhan cig tu bcom ldan 'das 'jam dpal la nyi ma'i
<p>219b.6</p>shing rtas bstod pa byas nas/ sems can rnams kyis bla na med pa'i byang chub thob par bya ba'i phyir smon lam btab nas bram ze bye ba phrag phyed dang bzhi dang lhan cig nyi ma'i shing rtas dpyid zla tha chungs kyi nyal/ phyag rgya chen mo'i dngos grub mngon sum du mdzad ces bya
<p>219b.7</p>ba'o/ /bcom ldan 'das dpal gyis kyang rgyud kyi don bstan par mdzad nas/ byang chub sems dpa' 'jig rten mgon po la rgyud kyi 'grel pa mdzad pa'i phyir dang / rgyud glegs bam du bri ba bka' stsal nas/ sems can rnams la bkra shis par gnang ba
<p>220a</p>
<p>220a.1</p>dang / bsod nams bsngo bar mdzad de/ steng na byang chub sems dpa' gang zhig bdud sder gnas rnams mchog tu 'jig par mdzad/ /sa steng 'jig rten phyogs mtshams la gnas lha min khro bo'i rgyal po sras dang bcas/ /'og na gang zhig klu
<p>220a.2</p>dbang mi dge'i gza' yi gnas ni kun du 'ching bar byed pa dang / /de rnams kun gyi nyin mtshan dus su mi shes 'jig rten ma lus skyong bar shog /ma lus bsdus pa dus 'khor rgyud ni rdo rje sems dpa' lhag pa'i lha/ /thabs dang shes rab gcig sbyor rgyal ba'i bdag po'i
<p>220a.3</p>rdo rje de nyid rnam pa bcu drug pa/ /sems can thar pa'i rgyu ru rgyal ba'i bdag pos bstan cing bdag gis kyang bstan pas/ /bsod nams de yis sems can mi 'gyur mchog gi bde ba ster bar gyur cig de la 'dud/ /ces bya ba ni/ 'dir bcom ldan 'das shAkya thub pas
<p>220a.4</p>thabs dang shes rab kyi rang bzhin du gyur pa dang / bcom ldan 'das rdo rje sems dpa'i rjod par byed par gyur pa dang / sku'i rdo rje la sogs pa'i rdo rje bzhi'i dbye bas de kho na nyid rnam pa bcu drug gi rjod par byed pa'i rgyud kyi rgyal po dpal dus kyi 'khor lo gang bstan pa de
<p>220a.5</p>nyid bdag sdud pa po nyid kyis bstan nas/ bsod nams kyi tshogs gang bsags par gyur pa des sems can thams cad kyi mchog tu mi 'gyur ba'i bde ba'i go 'phang thob par gyur cig /mchog tu mi 'gyur ba'i bde ba de nyid la bdag gis phyag 'tshal zhes bya'o/ /thabs
<p>220a.6</p>dang shes rab bdag nyid mchog tu mi 'gyur bde ba rjod byed pa'i/ /rgyud rgyal dus kyi 'khor lo'i 'grel bshad pad+ma can ni byas nas su/ /bdag gis bsod nams tshogs ni gang thob de yis sems can ma lus pa/ /mchog tu 'gyur ba med pa'i bde ba'i go 'phang rtag tu thob
<p>220a.7</p>gyur cig /rgyud kyi rgyal po dpal dus kyi 'khor lo'i ye shes kyi le'u las mdor bsdus pa'i bshad pa/ 'grel bshad pad+ma can zhes bya ba rdzogs so// //kha che'i paN+Di ta so ma nA thas bsgyur cing zhus te gtan la phab pa'o// // 
<p>220b</p>
<p>220b.1</p>@##/ /rgya gar skad du/ pa ra mAr+tha saM gra ha nA ma se kod de shA TI ka /bod skad du/ dbang mdor bstan pa'i 'grel bshad don dam pa bsdus pa zhes bya ba/ dpal dus kyi 'khor lo la phyag 'tshal lo/ /sgrib pa thams cad rab zhi dri med sangs rgyas chos/ /
<p>220b.2</p>nges par 'byed pa'i khang bzang mngon 'dzegs sku gnyis kyis/ /phan pa sna tshogs sgrub pa zlos gar gar rnams ni/ /nye bar mkhyen pa bcom ldan 'das de la phyag 'tshal/ /dri med 'od sogs gsung gi chu blangs skom pa ni/ /nye bar zhi ba sgrub phyir chu gter chu 'thor
<p>220b.3</p>bzhin/ /mdor bstan gsang ba'i tshig gi lam gyi mtsho phran 'dir/ /bdag gis rnam par gtor ro mkhas rnams bsten par mdzod/ /zla ba bzang pos gsol pa zhes pa chu bo shI ta'i byang phyogs na grong bye ba phrag dgu bcu rtsa drug dang sham+b+ha la'i yul gyi bdag po/ lha dang
<p>220b.4</p>lha ma yin dang klu'i sprul pa'i sku rgyal po chen po'i rigs kyi sras dgu bcu rtsa drug rin po che chen po'i cod pan bcings pa grong bye ba bye ba'i bdag po rnams kyis zhabs kyi pad+ma la phyag byas pa/ sems can thams cad kyi skad gzhan rnams kyis de bzhin gshegs pas gsungs pa'i chos
<p>220b.5</p>rnams kyi yang dag par 'dzin pa po nyid kyis de bzhin gshegs pa thams cad kyi nyan pa por gyur pa nyid kyi phyir dang / cha bcu drug gi sgrib pa spangs pas rdo rje zla ba dri med 'od nyid kyi phyir bzang po yang 'di yin la/ zla ba yang yin pas zla ba bzang po ste/ gsang ba pa'i bdag po ro ldan na
<p>220b.6</p>gnas pa dpal phyag na rdo rje'o/ /de la gsang ba ni nyan thos dang rang sangs rgyas kyi theg pa dag gi mchog rdo rje theg pa ste/ de'i sdud par byed pa po nyid kyis bdag po'o/ /de bzhin du 'jig rten kun rdzob tu gsang ba'i sgras gnod sbyin rnams te/ de rnams kyi bdag po ni gsang ba'i bdag
<p>220b.7</p>po'o/ /phyi rol du ro'i sgras shi ba'i tshogs te de dang ldan pa'i phyir ro ldan dur khrod kyi sa'o/ /de na gnod sbyin chen po sems can rnams la rnam par tho 'tsham zhing bgegs du ma byed pa dag yod la/ de rnams gsod par byed pa ni ro ldan na gnas pa gnod sbyin gyi bdag po chen po ste/ 
<p>221a</p>
<p>221a.1</p>nags kyi ri dgas kyi bdag po bzhin no/ /nang du ni dbugs 'byung ba dang 'jug pa drug brgya lhag pa'i stong phrag nyi shu rtsa gcig brgya phrag sum cu rtsa drug gis dman pa 'gog pa ro yin la/ de 'di la yod pa'i phyir ro ldan te chos kyi sprin gyi sa'o/ /de la gnas pa ni ro
<p>221a.2</p>ldan na gnas pa'o/ /bdud dang nyon mongs pa dang shes bya'i sgrib pa dang snyoms par 'jug pa'i sgrib pa'i gnod sbyin rnams gsod par byed pa ni gnod sbyin gyi bdag po ste/ de bzhin gshegs pas chos kyi seng ge'i sgra dang sems can thams cad kyi so so'i sgra dag gis bstan pa'i chos rnams
<p>221a.3</p>rab tu ston par byed pa po gsang ba'i bdag po dpal phyag na rdo rje yin la/ de'i sprul pa'i sku rgyal po zla ba bzang pos gsol ba btab pa'o/ /de rtsa ba'i rgyud du gsungs pa/ mdun gyi nya ba zla bar te/ /rgyab kyi nya ba nyi ma la'o/ /g.yon gyi mun can gdong pa la/ /g.yas kyi mjug mar
<p>221a.4</p>gnas pa ni/ /'jig rten gsum las rnam rgyal ba/ /zhes bya bdud ni 'joms pa'i dus/ /der ni ston pa shar gyi zhal/ /rin chen seng ge'i khri la bzhugs/ /'od zer lnga yi tshogs rnams kyis/ /'gro ba gsum po rab bkang ste/ /byang chub sems dpa' lha min dbang / /lha
<p>221a.5</p>dbang rnams kyis lha yi gdugs/ /lha yi me tog sna tshogs dang / /lha yi dri bzang yid 'phrog dang / /lha yi rin chen sgron ma dang / /lha yi bdug pa dri bzang skyes/ /lha yi phye ma sna tshogs dang / /zhal zas bdud rtsi'i 'bras bu dang / /lha yi rnam par bkra ba'i rgyan/ /lha yi gos
<p>221a.6</p>dang rnga yab dang / /dri la bu me long ba dan dang / /bla re rnams kyis gtso bo mchod/ /cod pan ldan pa'i yan lag lngas/ /yang dang yang du phyag 'tshal te/ /byang chub sems dpa' 'chi med sogs/ /rang rang stan la 'khod de rnams/ /'jig rten gsum 'dren sangs rgyas
<p>221a.7</p>la/ /sngags kyi theg pa thos don gnyer/ /byang chub sems dpa' lha la sogs/ /kha cig mngon shes la thob pa/ /de rnams thams cad dga' mgu yi/ /bsam pas yod kyis sems par byed/ /mar me mdzad kyis sngon du gang / /sngags kyi theg pa bstan pa yis/ /bdag
<p>221b</p>
<p>221b.1</p>cag bya ba mdzad do deng / /gau ta ma legs pa yis/ /de nas sham+b+ha lar grags nas/ /phyag na rdo rje'i sprul pa ni/ /mi bdag zla bzang rdzu 'phrul gyis/ /rang nyid dpal ldan chos dbyings byon/ /dang por g.yas su bskor byas nas/ /ston pa'i zhabs kyi chu skyes gnyis/ /
<p>221b.2</p>rin chen me tog rnams kyis mchod/ /yang dang yang du phyag 'tshal te/ /thal mo sbyar ba byas gyur nas/ /rdzogs sangs rgyas kyi spyan sngar 'dug /zla ba rgyud kyis gsol 'debs dang / /ston pa sdud par byed pa po/ /zhes pa'o/ /yang dag par ston par mdzad pa nyid kyis kye
<p>221b.3</p>ston pa zhes bod pa'o/ /gang zhig 'chad par 'gyur ba chu la sogs pa dbang bskur ba rnam pa bdun dang bum pa la sogs pa rnam pa gsum dang bla na med ces pa mchog tu mi 'gyur ba ste de bzhin zhes pa dbang bskur ba'o/ /'dis 'khrud cing lus la sogs pa dri ma med pa dang sgrib pa med
<p>221b.4</p>par byed pa'i phyir dbang bskur ba ste/ de bdag la gsungs zhes pa'o/ /'jig rten pa'i dngos grub ces pa 'og min gyi srid pa'i mthar thug pa'i bdag po dang / 'das pa'i dngos grub ces pa nyon mongs pa dang shes bya dang snyoms par 'jug pa'i sgrib pa bag chags dang bcas pa
<p>221b.5</p>thams cad rab tu spangs pa las sa bcu gnyis so sor thob pas yang dag par rdzogs pa'i sangs rgyas nyid de/ de'i phyir du'o/ /mdor bsdus pa yis zhes pa gsol ba 'debs pa po nyon mongs pa dang / bskal ba dang / sems can dang / lta ba dang / tshe'i mtshan nyid snyigs
<p>221b.6</p>ma lngas nye bar bcom pa'i skye bo rnams rjes su 'dzin pa la rab tu zhugs pa'i phyir dang / dbang bskur ba'i le'u dang ye shes kyi le'ur rgya cher bshad par 'gyur ba'i phyir yang ngo / /bcom ldan 'das kyis bka' stsal pa zhes pa khams drug rnam par dag pa las dbang
<p>221b.7</p>phyug la sogs pa'i yon tan gyi mtshan nyid kyi b+ha ga 'di la yod pa'i phyir b+ha ga wAn no/ /de rtsa ba'i rgyud du gsungs pa/ dbang phyug dang ni gzugs bzang dang / /grags dang dpal dang ye shes dang / /brtson 'grus phun sum tshogs pa ste/ /drug rnams b+ha ga zhes brjod
<p>222a</p>
<p>222a.1</p>do/ /rnam dag sum cu rtsa drug khams/ /sa sogs rdo rje btsun mo ste/ /de rnams dbang phyug sogs yon tan/ /drug po de rnams b+ha gar grags/ /zhes pa'o/ /kye'i rdo rjer yang / 'joms byed b+ha ga zhes grags te/ /nyon mongs bdud sogs 'joms pa'i
<p>222a.2</p>phyir/ /nyon mongs gsod pa shes rab ste/ /de'i phyir shes rab b+ha gar brjod/ /ces pa'o/ /gnas gang du ci zhig /dkyil 'khor gang du/ gang la gnas te/ 'khor su yis yongs su bskor nas bcom ldan 'das kyis bka' stsal na/ dpal ldan 'bras phung du nges par sngags
<p>222a.3</p>kyi tshul bstan pa ste/ gnas bde ba chen po'i gnas su rdo rje dbyings kyi dkyil 'khor chen por rdo rje seng ge'i khri la bzhugs pa sangs rgyas dang byang chub sems dpa' dang khro bo dang lha dang klu dang lha mo'i tshogs kyis yongs su bskor ba/ khams gsum pas zhabs kyi pad+ma la phyag byas
<p>222a.4</p>pa/ mchog gi dang po'i sangs rgyas kyi ting nge 'dzin la snyoms par zhugs pa/ sku dang gsung dang thugs kyi bdag nyid baM yig go /yang na bde ba chen po'i gnas der chos kyi dbyings nam mkha'i mtshan nyid la mchog tu mi 'gyur ba mi 'pho ba'i skad cig ni dus zhes brjod de de nyid
<p>222a.5</p>rdo rje ye shes so/ /dus de'i sgrib pa med pa'i phung po dang / khams dang skye mched ni 'khor lo ste srid pa gsum gcig pa nyid kyi phyir sgrib pa med pa'i shes bya'o/ /de nyid rdo rje dbyings kyi dkyil 'khor chen po zhes brjod de/ /rnam pa thams cad pa dang dbang po thams cad pa
<p>222a.6</p>thig le'i gzugs sna tshogs sgyu ma 'dzin pa bcom ldan 'das kyi sku shes rab dang thabs kyi bdag nyid ces pa'o/ /mi chod pa dang mi phyed pa zla ba dang nyi ma dang me'i dkyil 'khor gyi mtshan nyid dam/ e yig gi mtshan nyid rdo rje seng ge'i khri la bzhugs pa'o/ /rtsa ba'i rgyud du
<p>222a.7</p>gsungs pa yang / ston pas bya rgod phung po ru/ /shes rab pha rol phyin tshul bzhin/ /chos bstan dpal ldan 'bras phung du/ /de bzhin gsang sngags tshul rab gsungs/ /gang la gnas nas ston pa ni/ su yis rgyud kyang ci zhig bstan/ /gnas ni gang du 'jig rten
<p>222b</p>
<p>222b.1</p>pa'i/ /'khor ni su yis rgyu ci yis/ bya rgod phung po'i ri chen por/ /theg pa chen po bla na med/ /shes rab pha rol phyin pa'i tshul/ /byang chub sems dpa' rnams la bstan/ /de nas gcig tu mchod rten cher/ /chos kyi dbyings kyi dkyil 'khor du/ /byang
<p>222b.2</p>chub sems dpa' sogs rnams kyis/ /thabs cig de bzhin gshegs pa bzhugs/ /nam mkha'i khams min shin tu dang / /go skabs med pa rab tu gsal/ /sna tshogs rdo rje'i khang par gnas/ /chos kyi dbyings dang yid 'ong bar/ /rgyud bstan skyes bu rnams kyis
<p>222b.3</p>ni/ /bsod nams ye shes dgos pa'o/ /e yig nam mkha'i snang ba che/ /chos kyi dbyings su rab tu grags/ /baM yig bde bar gshegs pa'i tshogs/ /i yig rnam par yang dag gnas/ /zhes pa'o/ /slar yang de nyid du/ e dang gsang chen nam mkha'i khams/ /
<p>222b.4</p>b+ha ga chos 'byung chu skyes dang / /seng ge'i khrir gnas rdo rje can/ /rgyud gzhan dag tu bdag gis brjod/ /rdo rje rdo rje can ni baM/ /rdo rje 'jigs byed dbang phyug gang / /he ru ka dang dus 'khor lo/ /dang po'i sangs rgyas sogs ming gis/ /sna tshogs sems can bsam
<p>222b.5</p>pa yi/ /sna tshogs yum gyi ming rnams kyis/ /gnas dang rten gyi mtshan nyid dang / /brten pa yang ni bdag gis brjod/ /kun mkhyen ston pa rdo rje 'dzin/ /sangs rgyas seng ge'i khrir bzhugs pa/ dus kyi 'khor lo'i ston pa po/ /zla bzang khyod kyis gsol btab pa/ /zhes pa'o/ /
<p>222b.6</p>nyin cig zla bzang zhes pa la sogs pa nas mdor bstan pa rdzogs so zhes pa'i bar bcom ldan 'das kyis gsung ngo / /dbang bskur don zhes pa dbang bskur ba dang / de'i dgos pa yang ngo / /mchog ces pa mchog tu mi 'gyur pa ste/ mchog tu mi 'gyur ba'i bde ba'i thabs
<p>222b.7</p>nyid kyi phyir gsol ba ma btab par yang ngo / /rtsa'i kun spyod la sogs pa gsungs pa/ rtsa'i kun spyod ces pa la sogs pa ste/ steng dang 'og tu la la nA la sogs pa rtsa drug po rnams su srog dang thur sel gyi rlung dag 'chang par 'gyur ba'i rigs pas yang dag par rgyu ba'o/ /
<p>223a</p>
<p>223a.1</p>rtsol ba ni zhes pas mu nye bar 'gag pa la'o zhes pa'i khams 'di'i a sa man+d+ra ta ya ma naM A yA maHste/ srog dang thur sel gyi rlung dag gnyi ga'i bgrod pa 'gog pa las dbu ma'i rtsar rab tu zhugs pa'o/ /mdor bstan pa yis zhes pa mdor bsdus
<p>223a.2</p>pas so/ /rnal 'byor dang rnal 'byor ma la sogs pa'i rgyud nyid thams cad du mdor bstan pa rnam pa gsum ste rgyas par bshad pa yang ngo / /de la mdor bstan pa ni rang ming nyid kyis brjod pa'o/ /rab tu mdor bstan pa ni gnyis pa'o/ /mdor bstan che ba ni
<p>223a.3</p>gsum pa'o/ /de bzhin du rgyas par bshad pa yang rang ming nyid kyis brjod pa'o/ /rab tu rgyas par bshad pa ni gnyis pa'o/ /gzhan zhes pa rgyas par bshad pa chen po ste gsum pa'o/ /mdor bstan pa dang / rgyas par bshad pa gnyis nyid dag ni rgyud yang dag par bsdus
<p>223a.4</p>pa ste/ de la mdor bstan pas yang dag par bsdus pa ni bsdus pa'i rgyud mtha' dag ste dper na brgya phrag bco brgyad pa'i gzhung dpal 'dus pa la sogs pa'o/ /rgyas par bshad pas yang dag par bsdus pa ni rtsa ba'i rgyud kyi rgyal pos bstan pa mtha' dag ste dper na stong phrag nyi shu rtsa
<p>223a.5</p>lnga pa'i dpal 'dus pa la sogs pa'o/ /de bzhin du rab tu mdor bstan pas bsdus pa'i rgyud la dka' 'grel lo/ /'dir rgyas par bshad pa ni rab tu rgyas bshad du mngon par 'dod de de'i rtsa ba'i rgyud la dka' 'grel lo/ /de bzhin du mdor bstan chen pos rgyud la 'grel bshad
<p>223a.6</p>do/ /'dir rgyas par bshad pa ni rgyas bshad chen por mngon par 'dod de rgyas bshad chen pos rtsa ba'i rgyud 'grel bshad do/ /de rnams ni slar yang yang dag par bsdus pa dang dka' 'grel dang 'grel bshad rnams so/ /de yang mngon shes thob rnams kyis/ /zhes pa lha'i mig
<p>223a.7</p>dang lha'i rna ba dang gzhan gyi sems shes pa dang rang dang gzhan gyi sngon gyi gnas rjes su dran pa dang nam mkha' la 'gro ba'i rdzu 'phrul thob pa rnams nyid kyis bya'o/ /mkhas pa rnams kyis min nyid ces pa rtog ge skam po sbyangs pas nye bar dub pa sems gdungs pa rnams dang / so so
<p>223b</p>
<p>223b.1</p>rang gis rig par bya ba nang gi bdag nyid brjod pa la kha phyir phyogs pa rnams kyis ni ma yin no/ /de ltar zhes pa brjod pa'i rim pas mtha' drug rnams kyis mdor bstan pa la sogs pa rnam pa drug rnams kyis dag pa ni yongs su dag pa ste/ 'di ni dang po'i sangs rgyas kyi rgyud/ dus
<p>223b.2</p>kyi 'khor lo mngon rjod byed/ 'gyur ro zhes 'chad par 'gyur ba dang 'brel lo/ /de bzhin rdo rje'i rnal 'byor rnam bzhi yis/ /dag pa zhes thams cad du sprel bar bya'o/ /rnam par dag pa dang chos dang sngags dang dbyibs kyi bdag nyid rdo rje'i rnal 'byor rnams kyis te/ stong pa
<p>223b.3</p>nyid dang mtshan ma med pa dang smon pa med pa dang mngon par 'dus ma byas pa ste rnam par thar pa rnams snying rje dang byams pa dang dga' ba dang btang snyoms te/ tshangs pa'i gnas rnams kyis lhan cig rim pas ro mnyam pa'i dngos po'i gzugs rnams dang / bzlog par dka' ba'i
<p>223b.4</p>'dod chags kyi dri mas bsgos pa dbang po gnyis kyi bdag nyid bzhi pa dang mun pas zil gyis mnan pa shin tu gnyid log ba dang srog gis bskyed pa yod pa dang / med pa'i rmi lam dang rnam par rtog pa du ma'i dngos po 'du shes kyi bdag nyid sad pa'i gnas skabs bcom pa rnams kyis
<p>223b.5</p>lhan cig skyes pa dang chos dang longs spyod rdzogs pa dang sprul pa'i sku'i gzugs rnams kyis so/ /de la rang bzhin med pa nyid las stong pa ste/ stong pa de'i dngos po ni stong pa nyid do/ /'dir 'das pa dang ma 'ongs pa'i shes bya ni stong pa'o/ /de'i dngos po mthong ba ni stong pa nyid de
<p>223b.6</p>zab pa dang rgya che ba'o/ /'das pa dang ma 'ongs pa med pa'i phyir zab pa'o/ /'das pa dang ma 'ongs pa rgya che ba'i phyir rgya che ba'o/ /des nye bar mtshon pa'am de 'dzin par byed pa'i ye shes ni stong pa nyid kyi rnam par thar pa'o/ /des rnam par dag pa bzhi pa'i gnas skabs zad pa las
<p>223b.7</p>mi 'gyur ba'i bde ba chen po'o/ /kaM bde ba 'gog par byed do zhes pa snying rje'i mtshan nyid ye shes rdo rje ste/ de nyid lhan cig skyes pa'i sku shes rab dang thabs kyi bdag nyid rnam par dag pa'i rnal 'byor zhes brjod do/ /mtshan ma ni sangs rgyas dang byang chub ces pa la sogs pa
<p>224a</p>
<p>224a.1</p>rnam par rtog pa'i sems kyi rgyu ste/ rgyu stong pa nyid kyi phyir rgyu med la de'i phyir gang la mtshan ma med pa ni mtshan ma med pa'i ye shes mtshan ma med pa'i rnam par thar pa'o/ /des rnam par dag pa shin tu gnyid log zad pa las rtag pa dang mi rtag pa la sogs pa gnyis
<p>224a.2</p>dang bral ba byams pa'i bdag nyid sku gnyis su spros pa rnams kyis 'gro ba'i don byed pa rnam par rtog pa med pa'i sems thugs rdo rje ste/ de nyid chos kyi sku shes rab dang thabs kyi bdag nyid kyi rnal 'byor zhes brjod do/ /mtshan ma med pa nyid kyi phyir rtog pa
<p>224a.3</p>med la rtog pa med pa ni smon pa med pa ste/ smon pa ni bdag rdzogs pa'i sangs rgyas su gyur cig ces pa la sogs pa yin la gang la de med pa ni smon pa med pa'i rnam par thar pa'o/ /des rnam par dag pa rmi lam zad pa las mi zad cing gzhom du med pa'i sgra sems can thams cad kyi skad kyi
<p>224a.4</p>bdag nyid kyi sngags dga' ba'i mtshan nyid sems can thams cad kyi skad rnams kyis sems can thams cad dga' bar byed pa'i phyir dang yid skyob par byed pa'i phyir yang sngags gsung rdo rje ste/ de nyid longs spyod rdzogs pa'i sku shes rab dang thabs kyi bdag nyid sngags kyi
<p>224a.5</p>rnal 'byor zhes brjod do/ /smon pa med pa'i phyir gang la dkar po dang srog gi rtsol ba dang / rnam par shes pa'i mtshan nyid mngon par 'du byed pa ni mngon par 'dus ma byas pa'i rnam par thar pa'o/ /des rnam par dag pa sad pa'i gnas skabs zad pa las mtha' yas
<p>224a.6</p>pa mtha' yas pa'i sprul pa'i sku spros pa rnams kyis nyon mongs pa'i gnyen po las 'dren par byed pa drag po dang chags pa dang bcas pa dang zhi ba la sogs pa'i gzugs rnams kyis dog pa med pa btang snyoms kyi bdag nyid sku rdo rje ste/ de nyid sprul pa'i sku shes rab dang thabs
<p>224a.7</p>kyi bdag nyid dbyibs kyi rnal 'byor zhes brjod do/ /de dri ma med pa'i 'od du tshigs su bcad pa dang po'i bshad par gsungs pa/ de nyid lhan cig tu skyes pa'i sku stong pa nyid kyi rnam par thar pas rnam par dag pa ye shes rdo rje thams cad mkhyen pa shes rab dang thabs kyi bdag nyid rnam
<p>224b</p>
<p>224b.1</p>par dag pa'i rnal 'byor zhes brjod do/ /de nyid chos kyi sku mtshan ma med pa'i rnam par thar pas rnam par dag pa thugs rdo rje ye shes sku shes rab dang thabs kyi bdag nyid chos kyi bdag nyid kyi rnal 'byor zhes brjod do/ /de nyid longs spyod rdzogs pa'i sku smon pa med pa'i rnam
<p>224b.2</p>par thar pas rnam par dag pa gsung rdo rje nyid mor byed pa'i sku shes rab dang thabs kyi bdag nyid rnal 'byor zhes brjod do/ /de nyid sprul pa'i sku mngon par 'dus ma byas pa'i rnam par thar pas rnam par dag pa sku rdo rje pad+ma'i 'dab ma rgyas pa'i spyan shes rab dang thabs kyi bdag nyid
<p>224b.3</p>dbyings kyi rnal 'byor zhes brjod do zhes pa'o/ /rdzogs pa'i byang chub bzhin rnams kyis/ /zhes pa skad cig gcig dang rnam pa lnga dang rnam pa nyi shu dang sgyu 'phrul dra bas mngon par rdzogs par byang chub pa'i mtshan nyid rnams kyis so/ /de la mngal nas skyes pa bskyed pa'i rim
<p>224b.4</p>pas pha ma gnyis ka'i thig le ro mnyam par gyur pa dang kun gzhi rnam par shes pa ma'i gsang ba'i 'khor lor zhugs pa na/ skad cig gcig gis bde ba 'ba' zhig yang dag par rig pa dang / lus kyang nya ro hi ta ltar rnam pa gcig pa gang yin pa de skad cig gcig gis mngon par
<p>224b.5</p>rdzogs par byang chub pa'o/ /gang gi tshe mngal na gnas pa de nyid kyi gzugs la sogs pa'i bag chags kyi bdag nyid can shes pa lnga yang dag par rig cing rus sbal ltar 'bur po rnam pa lnga 'thon pa de'i tshe rnam pa lngas rdzogs par byang chub pa'o/ /de nas gang gi tshe shes pa
<p>224b.6</p>lnga po rnams kyi so so rang gi sa la sogs pa khams bzhi bag chags kyi dbye bas lus kyang sor mo nyi shu yongs su rdzogs pa de'i tshe rnam pa nyi shu mngon par rdzogs par byang chub pa'o/ /de nas mngal nas 'thon te sgyu ma'i dra ba ltar mtha' yas pa'i dngos po yang dag par rig pa ni sgyu
<p>224b.7</p>'phrul dra bas mngon par rdzogs par byang chub pa'o/ /de'i chos mi mthun pas dag pa ye shes rnam par shes pa'i bdag nyid thig le 'pho ba med pa rang bzhin gyi sku ye shes rdo rje'i rnal 'byor rdo rje sems dpa' don thams cad gzigs pa ste/ skad cig gcig gis mngon par rdzogs
<p>225a</p>
<p>225a.1</p>par sangs rgyas pa'i phyir ro/ /skad cig gcig gis mngon par rdzogs par byang chub pa ni 'dir dbugs drug brgya lhag pa'i stong phrag nyi shu rtsa gcig yongs su rdzogs pa'i mtshan nyid de dbugs kyi 'khor lo bzang po zad pa'i phyir ro/ /rtsa ba'i rgyud du yang / 
<p>225a.2</p>rgyal dbang rnams kyi skye ba'i gnas/ /dus gcig 'gyur ba med pa dang / /srog chen po dang sems gnas dang / /srog rlung dang par son pa dang / /lha yi dbang por gyur pa dang / /sha yi dbang po'i tshogs nyams dang / /tha mal skye mched nyams pa dang / /lha yi skye
<p>225a.3</p>mched kyis mthong na/ /thams cad blta'o rgyal po'i dbang / /bdag la rtag tu mi mthong med/ /ces so/ /de nyid chos kyi sku thugs rdo rje'i rnal 'byor sems dpa' chen po mchog tu mi 'gyur ba'i bde ba ste/ rnam pa lngas mngon par rdzogs par sangs rgyas pa'i phyir ro/ /rnam pa
<p>225a.4</p>lngas mngon par rdzogs par byang chub pa ni 'dir me long lta bu la sogs pa ye shes lnga'i mtshan nyid de sa la sogs pa khams dang gzugs la sogs pa phung po lnga shes rab dang thabs kyi bdag nyid dkyil 'khor lnga 'gog pa'i rang bzhin yin pa'i phyir ro/ /de nyid longs spyod
<p>225a.5</p>rdzogs pa'i sku gsung rdo rje'i rnal 'byor byang chub sems dpa' bden don rnam pa bcu gnyis pa byang chub sems dpa' rnams rjes su 'dzin pa'i sems can thams cad kyi skad rnams kyis chos ston pa po ste rnam pa nyi shus mngon par rdzogs par sangs rgyas pa'i phyir ro/ /
<p>225a.6</p>rnam pa nyi shus mngon par rdzogs par byang chub pa ni 'dir dbang po lnga dang yul lnga dang las kyi dbang po lnga dang las kyi dbang po'i bya ba lnga sgrib pa med pa'i mtshan nyid de 'pho ba bcu gnyis 'gog pa'i mthu las rnam par shes par bya'o/ /de nyid sprul pa'i sku sku rdo rje'i rnal
<p>225a.7</p>'byor dam tshig sems dpa' de nyid rnam pa bcu drug rig pa lha la sogs pa rnams rjes su 'dzin pa mtha' yas pa'i sgyu 'phrul dra ba rnams kyis spros pa'i sku ste sgyu 'phrul dra bas mngon par rdzogs par sangs rgyas pa'i phyir ro/ /sgyu 'phrul dra bas mngon par rdzogs
<p>225b</p>
<p>225b.1</p>par byang chub pa ni 'dir cig car mtha' yas shing mthar thug pa med pa'i sna tshogs pa'i sgyu ma sprul pa'i mtshan nyid de'i sku'i dga' ba la sogs pa'i thig le bcu drug 'gog pa las rnam par shes par bya'o/ /rdzogs pa'i rim pas ni du ba la sogs pa mtshan ma bcu po
<p>225b.2</p>rnams kyi chung ngu dang 'bring dang chen po dang shin tu chen po'i dbye bas bzhi po rtogs par bya'o/ /phung po rnams kyi ni gzugs dang tshor ba dang 'du shes dang 'du byed dang rnam par shes pa dang ye shes rnams kyis so/ /khams rnams kyi ni sa dang chu dang me dang rlung dang nam mkha'
<p>225b.3</p>dang ye shes rnams kyis so/ /skye mched rnams kyi ni lus dang lce dang mig dang sna dang rna ba dang yid rnams dang dri dang gzugs dang ro dang reg bya dang sgra dang chos kyi dbyings rnams kyis so/ /mang po'i tshig las bshang lam dang rkang pa dang lag pa dang dag dang gci ba'i lam dang dung can ma
<p>225b.4</p>rnams dang / bshang ba 'dzag pa dang 'gro ba dang len pa dang brjod pa dang dri chu 'dzag pa dang khu ba 'pho ba rnams kyis te/ rnam par snang mdzad la sogs pa rnam par dag pas so/ /so sor rigs drug po 'di rnams kyis so/ /'jig rten khams dang nang dang mngon par dbang
<p>225b.5</p>bskur ba dang / sgrub thabs dang ye shes zhes bya ba'i le'u lnga po snod kyi 'jig rten dang sems can gyi 'jig rten dang sems can sbyong bar byed pa dang 'jig rten pa'i dngos grub bsgrub pa dang mchog tu mi 'gyur ba'i ye shes kyi don rab tu gsal bar byed pa rnams kyis so/ /bden gnyis
<p>225b.6</p>'jig rten dang 'jig rten las 'das pa dag gis so/ /dang po'i sgra ni thog ma dang tha ma med pa'i don to/ /chos thams cad phyin ci ma log par sangs rgyas pa dang ldan pa'i phyir sangs rgyas so/ /dang po 'di yin la sangs rgyas kyang yin pas dang po'i sangs rgyas te skye ba dang 'jig
<p>225b.7</p>pa dang bral ba thams cad mkhyen pa zhes pa'i don to/ /mtshan yang dag par brjod par yang / sangs rgyas thog ma tha ma med/ /dang po'i sangs rgyas rigs med pa/ /zhes so/ /snying rje dang ni stong nyid sku/ /dus ni kun rdzob gzugs can ma/ /stong nyid 'khor lo zhes brjod
<p>226a</p>
<p>226a.1</p>de/ /dus kyi 'khor lo gnyis med 'dod/ /yang na/ ming gi yi ge re re ste/ /kA yig las ni rgyu zhi ba/ /la yig las 'dir thim pa nyin/ /tsa yig las ni g.yo ba'i sems/ /kra yig rim pa bcings las so/ /'di'i don 'di yin te/ rgyu ni byang chub kyi
<p>226a.2</p>sems te lus zhes brjod do/ /zhi ba ni sad pa'i gnas skabs zad pas rnam par rtog pa dang bral ba ste/ dpral bar lus kyi thig le 'gog pa las sprul pa'i sku'o/ /de ltar gyur pa la rmi lam gyi gnas skabs zad pa'i bdag nyid srog thim pa ste/ mgrin par dag gi thig le 'gog pa
<p>226a.3</p>las longs spyod rdzogs pa'i sku'o/ /sad pa dang rmi lam gyi gnas skabs su sgra la sogs pa'i yul rnams 'ba' zhig don du gnyer ba 'pho ba'i chos can mun pas zil gyis mnan pa'i sems ni khams bco brgyad gyi rnam par 'gyur ba rnams rdzogs pa de'i bcings pa mun pa dang bral ba shin
<p>226a.4</p>tu gnyid log pa sad pa ste snying gar sems kyi thig le 'gog pa las chos kyi sku'o/ /'di gang las she na/ gsungs pa kra yig las zhes so/ /rim pa ni lus la sogs pa'i thig le rnams kyi 'pho ba yin la/ de bcings pa ni lhan cig skyes pa'i bde bas bzhi pa'i gnas skabs zad pa ste
<p>226a.5</p>lte bar g.yo ba'i bgrod pa ye shes kyi thig le 'gog pa las lhan cig skyes pa'i sku'o zhes pa sku bzhi'i bdag nyid do/ /de nyid bcom ldan 'das dus kyi 'khor lo shes rab dang thabs kyi bdag nyid shes pa dang shes bya'i 'brel pas ji lta ba bzhin du brjod pa'o/ /'gyur med bad ba'i
<p>226a.6</p>ye shes sgrib pa thams cad zad pa'i rgyur gyur pa ni dus zhes brjod de/ thabs dang snying rje'i bdag nyid mngon par shes pa drug gi bdag nyid do/ /'khor lo shes bya'i rnam 'gro shes bya khams gsum pa mtha' yas pa'i dngos po'i mtshan nyid ni 'khor lo ste/ de nyid shes rab stong nyid bdag
<p>226a.7</p>nyid rnam pa thams cad pa'i bdag nyid do/ /'di dag gcig pa nyid ni dus kyi 'khor lo zhes brjod de/ dpal dus kyi 'khor lor yang / mtha' yas sangs rgyas zhing rnams dang ni dpag med yon tan rnams dang nam mkha' la sogs khams rnams dang / /gnas dang skye dang nyams
<p>226b</p>
<p>226b.1</p>pa rnam gsum zhes pa'i srid pa dang ni 'gro ba drug tu sems can kun/ /sangs rgyas khro bo la sogs rnams dang snying rje'i thugs ldan byang chub sems dpa' btsun mor bcas rnams te/ /'di rnams srid pa gsum po rnams kyis phyag byas rgyal ba bde 'byung gcig phu'i 'khor
<p>226b.2</p>lo gcig yin no/ /zhes so/ /dang por zhes pa la sogs pa'i tshigs su bcad pa gnyis ni gsal lo/ /da ni chu dang zhes pa la sogs pas dbang bdun mdor bstan te/ 'dir rgyud ma thos pa nyid kyi phyir las dang po pa rab tu ma rtogs pa'i blo can rnams kyis rab tu rtogs par
<p>226b.3</p>bya ba'i phyir/ dpal ldan rgyud dang dri ma med pa'i 'od las kyang dbang bdun la sogs pa'i cho ga cung zad blang bar bya'o/ /de la re zhig dang por slob ma bsrung ba'i cho ga gsungs pa/ slob ma'i mgo bo snying ga de bzhin gtsug tor lte ba mgrin pa dpal ldan gsang ba'i pad+mar yang / /
<p>226b.4</p>rgyal ba la sogs gnyi ga'i rigs su gyur pa sku gsung thugs kyis phye ba rnams kyis bsrung byas shing / /de bzhin sku gzugs sogs dang glegs bam rnams ni rab gsal nges pa'i dpal ldan dbyangs rnams dag gis te/ /sems can rnams kyi thar pa'i slad du che
<p>226b.5</p>ge bdag kyang gtso bo'i dkyil 'khor dag ni bzhengs par bgyid/ /'dir dang por slob ma la sogs pa bsrung ba byas te/ phyi nas slob ma la sogs pa bsdu bar bya'o/ /'dir rgyal ba la sogs pa lha mo gnyi ga'i rigs su gyur pa rnams kyi srung ba ni mgo bor U yig
<p>226b.6</p>dang snying gar I yig dang gtsug tor du A yig dang lte bar l-I yig dang mgrin par r-I yig dang gsang bar AHyig ste/ gnyis ka'i rigs su gyur pa sku gsung thugs kyi phye ba rnams kyis zhes pa'o/ /de bzhin sku gzugs sogs dang glegs bam rnams ni rab gsal nges pa'i dpal
<p>226b.7</p>ldan dbyangs rnams dag gis te/ /zhes pa a i r-i u l-i zhes pa'i dbyangs lnga po rnams kyis bsrung ba byas nas/ de nas sangs rgyas rnams la gsol ba btab par byas te/ sems can rnams kyi thar pa'i slad du che ge bdag kyang gtso bo bcom ldan 'das dus kyi 'khor lo'i
<p>227a</p>
<p>227a.1</p>dkyil 'khor bri bar bgyid do/ /de'i phyir sangs rgyas dang byang chub sems dpa' rnams kyis slob ma la sogs pa rnams byin gyis brlab par mdzad du gsol zhes pa gsol ba btab pa'i nges pa dang bsrung ba'i nges pa'o/ /da ni bum pa gsungs pa/ de bzhin
<p>227a.2</p>shel gyi bum pa dngul mchog rang bzhin dpal ldan thod pa dag dang lcags kyi dang / /zangs zhes bya ba gser gyi bum pa rab gsal nges par shing las skyes dang sa yi rang bzhin no/ /zhi ba la shel gyi bum pa'o/ /rgyas pa la dngul gyi'o/ /gsad pa la mi'i thod pa'o/ /bskrad pa
<p>227a.3</p>dang dbye ba la lcags kyi'o/ /dbang la gser gyi'o/ /dgug pa la zangs kyi'o/ /rengs pa la sa'i rang bzhin no/ /rmongs pa la shing las skyes pa'i bum pa bcu'o/ /de nas zhib dang rgyas pa'i mtshan nyid gsungs pa/ zlum po brgyad gnyis sor du brjod de gnyis kyis bsgyur
<p>227a.4</p>ba'i bcu yi dpangs dang sor gnyis dag gi mchu/ /drug gis mgrin pa sor brgyad kha ste ri bong 'dzin pa ltar dkar zhing rgyas dag la 'o gzhan la min/ /'dir bum pa'i lto ba zlum po ni brgyad gnyis sor du brjod de sor bcu drug tu brjod do/ /gnyis kyis bsgyur ba'i bcu yis
<p>227a.5</p>dpangs zhes pa bum pa'i lto ba 'og nas kha dang mchu'i mthar sor nyi shu ni dpangs so/ /sor gnyis dag gi mchu zhes pa gang dag gi mchu sor gnyis 'phyang ba de sor gnyis dag gi mchu'o/ /kha'i mtshams nas sor drug gi mgrin pa'o/ /sor brgyad kha ste mchu nas mchu'i mthar
<p>227a.6</p>kha sor brgyad de/ sor brgyad cha gsum byas nas cha gnyis kyis mgrin pa'i bug pa'o/ /cha gcig gis mchu gnyis kyi zheng ngo / /de rnams kyang ri bong 'dzin pa ltar dkar zhi rgyas dag la'o/ /gzhan la min par mi 'gyur ro zhes pa'o/ /shel dang dngul gyi bum pa rnams med
<p>227a.7</p>na sa'i rang bzhin gyi bum pa nag po dang rtsa ba med pa rnams sA li btags pa'am tsan+dan gyis byugs te dkar por ba'o/ /de bzhin du rtsa ba'i rgyud du bcom ldan 'das kyis gsungs pa/ gsang ba la mi'i thod pa rnams dur khrod kyi sol ba'i phye ma dang mi'i zhag gis byugs te nag por bya'o zhes
<p>227b</p>
<p>227b.1</p>so/ /bskrad pa dang dbye ba la mgrin pa ring po sor brgyad pa 'khyog po/ lus phra ba zlum po sor bcu gnyis pa dpangs su sor nyi shu rtsa bzhi pa/ mchu sor gcig pa/ kha sor drug pa rnams so/ /dbang dang dgug pa la ni 'jig rten gyi tha snyad kyis bzo bos ji ltar byas pa rnams so/ /
<p>227b.2</p>rengs pa la sbom thung ste zlum po dang dpangs mtshungs par sor bcu drug pa/ mgrin pa sor bzhi pa'o/ /kha sor drug pa/ mchu sbom po sor gnyis pa rnams so/ /las thams cad pa la zhi ba la sogs pa dang dbang la sogs pa'i las la gsungs pa rnams gzung bar bya'o zhes
<p>227b.3</p>pa bum pa'i nges pa'o/ /de nas rdo rje bum pa lhag par gnas pa brjod pa'o/ /de la sngags kyi tshig rnams ni/ oM ha hAM hIM hIM hr-iM hr-IM hUM hUM h+l-IM h+l-IM badzra pad+ma a mr-i ta g+ha Ta su bi shud+d+ha d+harma d+hA tu swa b+hA wa sarba d+harma su bi shud+d+ha d+harma d+hA tu swa b+hA bAM ku ru ku ru swA hA/ dkyil 'khor gyi dbus su dri la sogs pa
<p>227b.4</p>phul nas rnam par rgyal ba'i bum pa gzhag par bya'o zhes pa bum pa lhag par gnas pa'o/ /de nas slob ma lhag par gnas pa ste/ dang po'i dkyil 'khor la gsol ba gdab pa'i dus la sogs pa gzung ba dang mthar dkyil 'khor du 'jug pa'i dus thams cad du maN+Dal byas nas so
<p>227b.5</p>shing byin te de nas bsrung bar bya'o/ /de la 'di ni cho ga ste khrus byas shing gos gtsang ma bgos te zhi ba la sogs pa'i las dang rjes su mthun pa'i sa de nyid maN+Dal byas nas shar du mngon par phyogs pa la u dum+WA ra'i so shing ngam 'o ma can gyi shing gzhan las skyes pa sor bcu gnyis pa
<p>227b.6</p>mgo bor me tog gi phreng ba bcings pa dri la sogs pa rnams kyis mchod nas sngags 'dis sbyin par bya'o/ /oM AHhUM hoHhaM k+ShaHbadzra dan+dA klaSh+Tha tsa tur bi mok+Sha mu kha bi shud+d+haHswa b+hA wa kA ya wAka tsit+ta dz+nyA na mu kha dan+tA di ma laM bi sho d+ha ya swA hA/ zhes pas so shing byin nas lhag par gnas pa'i
<p>227b.7</p>mthar steng nas dor ba maN+Dal du lhung ba'i so shing mtshon par bya ste/ nang du mgo bo lhung ba des der gnas pa'i las rab 'byams la sogs pa de'i bsgrub par bya ba'o zhes pa so shing gi cho ga'o/ /de nas slob ma dkyil 'khor gyi sa la bcug ste mgo bo dang mgrin pa dang snying ga dang lte ba
<p>228a</p>
<p>228a.1</p>dang gtsug tor dang gsang ba la oM AHhUM hoHhaM k+ShaHrigs drug po rnams dgod par byas nas sngags tshig 'di rnams kyis rdo rje sems dpa' bskul bar bya ste/ oM a A aM aHbadzra satwa ma hA su kha badzra kA la tsakra shi Sh+ya s+yA b+hi mu kho b+ha ba sa na tuSh+To b+ha ba bar do
<p>228a.2</p>b+ha ba kA ya wA ka tsit+tA d+hiSh+ThA nAM ku ru ku ru swAhA/ zhes pa slob ma lhag par gnas pa'i cho ga'o/ /da ni lha rnams mchod pa gsungs pa/ rin chen gser zla me tog rnams dang rnam pa mang po'i gos dang dri dang spos dang mar me dang / /dril bu me long bla re rnams dang rnam mang 'bras bu ba dan
<p>228a.3</p>sogs dang gar dang rol mo yis/ /rnam bkra mchod pa byas te gzhan pa rnam bcu rnams kyang bdag nyid nus pas ji ltar gsungs pa bzhin/ /slob dpon dag gi zhabs kyi rtsa bar mchog gi bu yis yon ni dag pa'i slad du dbul bar bya/ /'dir sngar brjod pa'i cho gas lha rnams
<p>228a.4</p>dmigs pa byas te/ de nas ye shes kyi 'khor lo dam tshig gi 'khor lo dang lhan cig gcig tu byas nas sngar gyi sngags kyi tshig rnams kyis mchod yon la sogs pa phul te/ de nas mchod pa'i don du dang por tsan+dan la sogs pa'i dri bzung nas mthe bong dang ming med dag gis phyi rol
<p>228a.5</p>du byas pa'i maN+Dal du gtso bo la sogs pa rnams mchod par bya'o/ /thams cad kyi ming gi dang por oM yig sbyin par bya ste/ las thams cad pas mchod la ming gi mthar na maHzhes par 'gyur zhing / las so so las ni rgyas pa la sogs pa la swA hA mthar rig par bya'o/ /'dir
<p>228a.6</p>las thams cad pa la mchod pa'i phyir/ lha rnams kyi sngags kyi tshig rnams rtsa ba'i rgyud du 'di lta ste/ oM bud+d+hA ya na maH oM d+harmA ya na maH oM saM g+hA ya na maH oM badzra satwa ya na maH oM pradz+nyA pA ra mi tA yai na maH oM swa b+hA bi ka kA yA ya na maH oM d+harmA kA yA ya na maH oM saM b+ho ga kA yA
<p>228a.7</p>yan maH oM nermA Na kA yA ya na maH oM dz+nyA na badzrA ya na maH oM tsit+ta badzrA ya na maH oM wAka badzrA ya na maH oM kA ya badzrA ye na maH/ oM tsa tur bi mo k+She b+h+yo na maH oM tsa tur brah+ma bi hA re b+h+yo na maH oM sap+ta triM shata bo d+hi pIk+Sha ka d+harma b+h+yo na maH oM tsa tur shI ti sa hA sra d+harma ska na d+hi b+h+yo
<p>228b</p>
<p>228b.1</p>na maH oM sarba d+harma de sha ke b+h+yo na maH oM rat+na tra yA ya na maH oM shAkya mu na ye na maH oM kA la tsakrA ya na maH oM dA na pA ra mi tA yai na maH oM shrI la pA ra mi tA yai na maH oM k+Shan+ti pA ra mi tA yai na maH oM bIR+Ya pA ra mi tA yai na maH oM d+h+yA na pA ta mi tA yai na maH oM pra dz+nyA pA ra mi tA yai na maH oM
<p>228b.2</p>u pA ya pA ra mi tA yai na maH oM pra Ni d+hA na pA ra mi tA yai na maH oM ba la pA ra mi tA yai na maH oM dz+nyA na pA ra mi tA yai na maH oM dza ya g+ha Te b+h+yo na maH oM bi dza ya g+ha Te b+h+yo na maH oM sarba tsih+na b+h+yo na maH oM sarba mu dA b+h+yo na maH oM tsin+ta ma Na ye na maH oM d+harma gan+De na maH oM d+harma shaM khA ya na maH 
<p>228b.3</p>oM kalpa br-Ik+Sha ya na maH oM ak+Sho b+h+yA ya na maH oM a mo g+ha sid+d+hA ya na maH oM rat+na naM saM b+ha bA ya na maH oM a mi tA b+hA ya na maH oM bai ro tsa nA ya na maH oM lo tsa nA yai na maH oM mA ma kyai na maH oM pAN+Da rA yai na maH oM tA rA yai na maH oM badzra d+hA twI shwaR+Yai na maH oM badzra pA Na ye na maH oM
<p>228b.4</p>kha gar+b+hA ya na maH oM k+Shi ti gar+b+hA ya na maH oM lo ke shwa rA ya na maH oM sarba ni bar na bi skaM b+hi ne na maH oM sa man+ta b+ha drA ya na maH oM gan+d+ha badzrA yai na maH oM rU pa badzrA yai na maH oM rA sa badzra' yai na maH oM s+phar sha badzrA ye na maH oM shab+da badzrA yai na maH oM d+harma d+hA tu badzrA yai na maH oM uSh+NI ShA ya
<p>228b.5</p>na maH oM big+h+'+NA na ta kA ya na maH oM pradz+nyAn+ta kA ya na maH oM pad mAn+ta kA ya na maH oM ya mAn+ta kA ya na maH oM staM b+hi n+yai na maH oM mA R+Shi t+yai na maH oM s+t+wa b+hi n+yai na maH oM a ti bIR+YA yai na maH oM a ti nI lA yai na maH oM sarba d+hA ri NI b+h+yo na maH oM Sha DAM gA ya na maH zhes pa thugs kyi dkyil
<p>228b.6</p>'khor la mchod pa'i cho ga'o/ /de nas gsung gi dkyil 'khor la 'di lta ste/ oM badzra tsar tsi kA yai na maH oM badzra bA rA h+yai na maH oM badzra ma he shwa R+Yai na maH oM badzra in+d+yai na maH oM badzra brah+ma N+yai na maH oM badzra ma hA lak+Sh+m+yai na maH oM badzra kau mA R+Yai na maH oM badzra baiSh+Na byai na maH oM
<p>228b.7</p>aSh+TASh+Ta ke na tsa tuH ShaSh+Thi badzra yo gi nI b+h+yo na maH oM ShaT triM shata its+tsha b+h+yo na maH zhes pa gsung gi dkyil 'khor la mchod pa'i cho ga'o/ /de nas sku'i dkyil 'khor la 'di lta ste/ oM badzra baiSh+Na be na maH oM badzra nairdz-i t+yA ya na maH oM badzrAng g+na ye na maH oM badzrod d+ha ye n+wa maH oM badzren+b+rA
<p>229a</p>
<p>229a.1</p>ya na maH oM badzre shwa rA ya na maH oM badzra brah+ma Ne na maH oM badzra bi nA ya kA ya na maH oM badzra kArti ke yA ya na maH oM badzra bA ya be na maH oM badzra yA mA ya na maH oM badzra yak+She b+h+yo na maH oM ba ru N+yai na maH oM bA ya byai na maH oM yA mi n+yai na maH oM yak+Shi
<p>229a.2</p>n+yai na maH oM ma hA ba lA ya na maH oM a tsa lA ya na maH oM Tak+ki rA dzA ya na maH oM nI la daN+DA ya na maH oM su b+ha rA dzA ya na maH oM rau drAk+Sh+yai na maH oM badzra shriM kha lA yai na maH oM tsun+dA yai na maH oM b+h+r-i ku T+yai na maH oM mA rI ts+yai na maH oM pra t+ye ka mA sa b+he de na ShaSh+Thi ut+ta
<p>229a.3</p>ri tri sha ta badzra ti thi de bI b+h+yo na maH oM ShaT triM sha ta pra tIts+tsha b+h+yo na maH oM badzra dza yA ya na maH oM badzra karkoT kA ya na maH oM badzra bA su ka ye na maH oM badzrA nan+ta ya na maH oM badzra tak+Sha kA ya na maH oM badzra ma hA pad+mA ya na maH oM badzra ku li kA ya na maH oM badzra shaM
<p>229a.4</p>kha pA lA ya na maH oM badzra pad+ma ya na maH oM badzra bi dza yA ya na maH zhes pa sku'i dkyil 'khor la mchod pa'i cho ga'o/ /de nas dur khrod rnams su 'di lta ste/ oM shwA nA s+yai na maH oM shA ka rA s+yai na maH oM byA g+hA s+yai na maH oM dzam+bu kA s+yai na maH oM ga ru DA s+yai na maH oM
<p>229a.5</p>u lU kA s+yai na maH oM gr-i D+hA s+yai na maH oM kA kA s+yai na maH oM sarba b+hU te b+h+yo na maH zhes pa dur khrod brgyad po rnams la'o/ /de nas phyi rol du 'jig rten gyi lha rnams kyi/ oM badzra tsan+d+rA ya na maH oM badzra sUr+yA ya na maH oM badzra ma ga lA ya na maH oM badzra bud+d+hA ya na maH 
<p>229a.6</p>oM badzra bri haspa ta ye na maH oM badzra shu krA ya na maH oM badzra sha nai sh+tsa rA ya na maH oM badzra ke ta be na maH oM badzra rA ha be na maH oM badzra kA lA g+na ye na maH oM badzra d+h+ya be na maH oM badzrA gas+t+ya ya na maH oM sar ba nak+Sha tre b+h+yo na maH oM dwa da sha rA shi b+h+yo na maH oM sho Da
<p>229a.7</p>sha ka le b+h+yo na maH oM da sha di ka pA le b+h+yo na maH oM badzra nan+di ke shwa rA ya na maH oM badzra ma hA kA lA ya na maH oM badzra g+han+N+DA kar+N+NA ya na maH oM badzra b+h+r-iM gi Ne na maH oM sarba k+She tra pA le b+h+yo na maH oM sarba dU tI b+h+yo na maH oM sarba sid+d+hi b+h+yo na maH oM d+harma
<p>229b</p>
<p>229b.1</p>tsakrA ya na maH oM b+ha dra g+ha TA ya na maH oM dun+du b+h+yai na maH oM bo d+hi br-ik+ShA ya na maH oM gu ru bud+d+ha bo d+hi satwe b+h+yo na mo na maH zhes pa mchod pa'i cho ga'o/ /de nas rin chen in+d+ra nI la la sogs pa rnams dang / gser gyi me tog rnams dang / rnam pa mang po'i kha dog lnga'i
<p>229b.2</p>gos dang dri dang bdug pa dang / mar me rnams dang dril bu dang me long dang bla re rnams dang rnam mang 'bras bu rnams dang kha dog lnga'i ba dan rnams dang gar dang rol mo'i sgras mchod pa byas te/ rnam pa bcu yang rgyud du gsungs pa rnams so/ /de ltar slob ma bdag nyid kyi nus pas ji ltar
<p>229b.3</p>gsungs pa'i mchod pa byas te/ de nas slob dpon ngag gi zhabs kyi rtsa bar maN+Dal byas nas mchog gi bu yis yon ni dag pa'i slad du dbul bar bya/ /dag pa gsum gyis rdzas dang bdag nyid bu dang bu mo dang bcas rigs las skyes pa'i gzhon nu/ /de ring nyid nas mi bzad 'khor
<p>229b.4</p>bas 'jigs pas bdag ni rgyal ba rnams la skyabs su lhag par mchi/ /khyed kyi zhabs kyi chu skyes nges par srid pa'i 'jigs 'phrog dag la lus ngag sems ni dag pas so/ /zhes pa gser bcas me tog rnams kyis maN+Dal byas nas bla ma la ni gsol ba btab par 'gyur/ /
<p>229b.5</p>dag pa gsum gyis zhes pa lus dang ngag dang sems dag pas rdzas dang bdag nyid bu dang bu mo dang bcas te gal te rang la med na rigs las skyes pa'i bu mo gzhon nu ma dbul bar bya'o/ /de ltar yon phul te de nas gsol ba gdab pa dang smon lam gdab pa yang bya'o/ /de ring nyid nas
<p>229b.6</p>bdag nyid rgyal ba rnams la skyabs su lhag par mchi ste byang chub bar du'o/ /khyed kyi zhabs kyi chu skyes nges par srid pa'i 'jigs 'phrog dag la lus ngag sems ni dag pas so/ /zhes pa gser bcas me tog rnams kyis maN+Dal byas nas bla ma la ni gsol ba gdab par 'gyur/ de nas
<p>229b.7</p>smon lam gdab par bya ste/ 'dod pa'i rdo rje la ni rdo rje dril bu phyag rgya bla ma dag kyang spyi bos gzung bar bgyi/ /rin chen la ni sbyin pa sbyin bgyi 'khor lo 'di la rgyal ba mchog gi dam tshig bskyang bar bgyi/ /ral gri la ni mchod par bgyi ste gsal bar chu skyes rigs la sdom pa dag ni bskyang bar
<p>230a</p>
<p>230a.1</p>bgyi/ /sems can rnams kyi thar ba'i slad du rgyal ba skyed mdzad rigs la byang chub bdag gis bskyed par bgyi/ /'dod pa'i rdo rje la ni rdo rje dril bu phyag rgya bla ma dag kyang spyi bos gzung bar bgyi/ /zhes pa rdo rje'i rigs la gnas pas dam tshig 'di thams
<p>230a.2</p>cad gzung bar bgyi'o/ /rin chen la ni sbyin pa sbyin gyi rin po che'i rigs la gnas pas bsod nams kyi tshogs kyi phyir sbyin pa rnam pa bcu sbyin par bgyi'o/ /rin chen lcags bzang ba lang rta/ /glang chen bu mo nor 'dzin dang / /'dod pa'i chung ma rang gi sha /sbyin pa rnam
<p>230a.3</p>pa bcu ru 'dod/ /ces pa ste/ yid bzhin gyi nor bu bsgrubs nas sbyin pa sbyin par bgyi'o zhes pa smon lam mo/ /'khor lo 'di la rgyal ba mchog gi dam tshig bskyang bar bgyi/ /'khor lo'i rigs la gnas pas bdud rtsi lnga la sogs pa dang / go ku da ha na dang phung po dang / 
<p>230a.4</p>dbang po'i tshogs pa bsrung bar bgyi'o zhes pa smon lam mo/ /ral gri la ni mchod pa bgyi ste ral gri'i rigs la gnas par gyur pas bla ma dang sangs rgyas dang byang chub sems dpa' rnams dang gzhan rnams la yang yo byad thams cad kyis mchod par bgyi'o zhes pa smon lam mo/ /gsal
<p>230a.5</p>bar chu skyes rigs la ste pad+ma'i rigs la gnas pas rigs dang rigs ma yin pa la mngon par 'gro bas gsal bar pad+ma la reg pa na tshul khrims kyi tshogs kyi phyir tshangs par spyod pa'i sdom pa dag ni bskyang bar bgyi zhes smon lam bya'o/ /sems can rnams kyi thar pa'i slad du rgyal bskyed
<p>230a.6</p>mdzad rigs la rdo rje rtse gcig pa la gnas par gyur pas stong pa nyid dang snying rje'i bdag nyid phyag rgya chen po'i dngos grub byang chub bdag gis bskyed par bgyi/ /zhes smon lam btab par bya'o/ /khrus byas dri yis rjes su byugs pas brtul zhugs nges pa dang ldan shar gyi sa la bzhag
<p>230a.7</p>byas te/ /dngos grub don du so shing rgyal ba mchog gi rdo rje rnams kyis mngon par bsngags dze+e pa rab tu sbyin/ /lce la'ang bdud rtsi nges par rgyal ba mchog gi dam tshig rnams kyis spos ni dbab pa'i don du'o/ /sngags ni hUM gi yi ge gcig ste a ral dang bcas pa khro bo'i gtso bo skul ba'o/ /
<p>230b</p>
<p>230b.1</p>de ltar smon lam byas par gyur pa na dbang bskur ba'i phyir gsol ba gdab pa'i bla ma dgyes shing mnyes par gyur pas slob ma khrus byas dri yis rjes su byugs pa brtul zhugs nges pa dang ldan shar gyi sa la dkyil 'khor gyi phyi rol du gzhag par bya ste/ dngos grub don du so shing sngar brjod pa'i
<p>230b.2</p>cho gas rgyal ba mchog gi rdo rje rnams kyis zhes pa oM AH hUM ste 'di rnams kyis lan bdun mngon par bsngags pa byas te/ de nas gsor nas dkyil 'khor du dor bar bya'o/ /gang zhig ltung ba'i phyogs kyi cha yis der de'i las rab 'byams 'grub par 'gyur te/ phyogs brgyad rnams su zhi
<p>230b.3</p>ba la sogs pa lngar gsungs pa'o/ /de nas khar chu khyor ba gsum blud de dag par byas nas dkyil 'khor la yol ba bkod cing shar gyi sar slob ma khrid de de nas de'i lce la bdud rtsi lnga sbyin par bya'o/ /rgyal ba mchog gi dam tshig rnams kyis te bdud rtsi lnga dang sgron ma lnga po rnams kyis sngar
<p>230b.4</p>spos bsgrubs nas spos de nyid lha dbab pa'i don du'o/ /de la sngags ni hUM gi yi ge gcig ste a ra la dang bcas pa zhes pa oM a ra ra ra ra la la la la badzra A be sha ya hUM zhes pa ste sngags 'dis khro bo'i gtso bo bskul ba byas nas khro bo dbab po zhes pa'i don to/ /'di la bzlas pa bya ba dang
<p>230b.5</p>sbyin sreg 'bum phrag bcu yis sngon du bsnyen pa bya'o/ /de nas 'grub par 'gyur te dran pa tsam gyis khro bo 'bebs par byed do/ /de'i mtshan nyid ni 'di yin te/ khro bo'i rgyal po phebs nas mtshon chas mdzes pa'i lag pa dag gis bdud kyi tshogs la sdigs byed cing / /zhes pa
<p>230b.6</p>'dis slob ma la khro bo'i rgyal po phebs par gyur na mtshon chas mdzes pa'i lag pa dag gis brtan pa dang g.yo ba gang la bsnun pa de phye ma brgyar byed do/ /bdud kyi phyogs chos la rnam par 'tshe ba byed pa gang la sdigs mdzub kyis bsdigs pa de sa la ltung ba dang sems med par byed do/ /
<p>230b.7</p>de bzhin du/ g.yon brkyang la sogs stabs rnams dang ni rnam mang bcing ba rnams kyis rdo rje'i gar gyis gar byed de/ /zhes pa 'dir slob ma gang zhig sngar gar gyi mtshan nyid cung zad kyang mi shes pa de nyid khro bo phebs par gyur pa na rdo rje'i gar byed do/ /bar snang la yang rnam
<p>231a</p>
<p>231a.1</p>mang bcing ba rnams kyis gar byed do/ /ci ste bzhad pa byed na de'i tshe hUM gi yi ge 'dres pa dgra ste bdud kyi tshogs la 'jigs pa ste rab dang ni de bzhin du slob ma gang zhig sngar mi shes pa de khro bo phebs pa na mi la sogs pa rnams kyis rtogs par bya ba ma yin
<p>231a.2</p>pa'i sgras rgyud gzhan du mar gang gsungs pa'i glu byed do/ /de'i phyir khro bo'i rgyal po phebs pa ni ngo tsha med cing dogs pa med par 'gyur te yon tan dbang gis ni khro bo'i rang bzhin gyis so/ /lha gzhan dag kyang zhi ba'o zhes pa ci ste spyan ma la sogs pa'i lha yin na zhi ba'o zhes pa ste khro
<p>231a.3</p>bo dbab pa'i nges pa'o/ /'dir yang rgya cher gzhan khro bo bcu po rnams kyi rang bzhin bcu po rnams ni phyag rgya bcing bas rig par bya'o/ /mtshan ma gang gis gang bskyed pa de yang de'i mgrin pa dang / gsang bar rgyal ba rnams dang rang gi rigs kyi sar gnas rang gi rdo rje gsum gyis bsrung
<p>231a.4</p>bar bya/ /lus la ser po'i gos dag byin te 'dren byed bsgribs par gyur pa'i slob ma 'dir ni gzhug par bya/ /kun rdzob don du brtul zhugs rab mchog bgrod pa dag la bgrod pa de rnams nyid ni sbyin par bya/ /'dir gang gi tshe slob ma khro bo'i lha la sogs pas byin gyis brlabs pa
<p>231a.5</p>de'i tshe slob dpon gyis gang cung zad mngon par 'dod pa'i bya ba 'dri bar bya'o/ /de nas oM AHhUM yi ge gsum gyis me tog mngon par bsngags te mgo bor sbyin par bya'o/ /des phebs pa gtong zhing rang gi gnas su 'gro bar 'gyur ro/ /de ltar phebs pa gtong bar 'gyur te
<p>231a.6</p>de nas phebs pa btang ba'i phyi nas mgo bor rgyal ba rnams kyis bsrung bar bya/ /zhes pa'i gsung las mgo bor oM yig gis so/ /snying gar hUM yig gis so/ /spyi gtsug ste gtsug tor du haM yig gis so zhes pa thabs kyi ste rang gi rdo rje gsum gyis zhes pa sku gsung
<p>231a.7</p>thugs rnams kyis so/ /de bzhin du lte bar ho yig gis so/ /mgrin par AHyig gis so/ /gsang bar k+Sha yig gis so zhes pa shes rab kyi ste rang gi rdo rje gsum gyis zhes pa sku dang gsung dang thugs rnams kyis so/ /'dir gnyis ka'i yul sku gsung rdo rje'i
<p>231b</p>
<p>231b.1</p>yul la hUM yig ring po gsung gi rdo rje dang thung du thugs rdo rje ste gzhan du gang yod pa'o/ /de nas bsrung ba byas nas lus la ser po'i gos dag byin te 'dren byed bsgribs par gyur pa'i slob ma dkyil 'khor 'dir ni gzhug pa bsgrub par bya'o/ /dang por kun rdzob don du brtul
<p>231b.2</p>zhugs byang chub kyi mthar thug pa'i bar du ste kun rdzob ni bsod nams kyi tshogs so/ /de'i don ni de'i don no/ /rab mchog bgrod pa dag las bgrod pa de rnams zhes pa la rang mchog ni bskal ba bzang po la rnam par gzigs pa la sogs pa shAkya thub pa'i mthar thug pa de
<p>231b.3</p>bzhin gshegs pa bdun po rnams so/ /de rnams kyi bgrod pa ni bsod nams dang tshul khrims dang ye shes kyi tshogs kyi bdag nyid do/ /de la bgrod pa ni rab mchog bgrod pa dag la bgrod pa ste de rnams nyid slob dpon gyis slob ma la sbyin par bya'o zhes pa de bzhin gshegs pa'i
<p>231b.4</p>nges pa'o/ /de la brtul zhugs rnams byang chub kyi mthar thug pa'i bar du bcom ldan 'das kyis gsungs pa/ 'tshe dang mi bden gzhan gyi bud med spang bya gzhan gyi nor dang chang gi btung ba de bzhin nyid/ /'khor bar rdo rje'i zhags pa dag ste rang gi dge ba 'joms byed sdig pa lnga
<p>231b.5</p>po 'di rnams so/ /gang zhig gang gi dus su byung ba lha dang mi yi bla ma de yi mtshan gyis rab sbyin bya/ /sna tshogs gtso bo'i bka' 'di srid pa'i 'jigs pa 'joms pa dag ste khyod kyis kyang ni bskyang bar bya/ /'tshe dang mi bden gzhan gyi bud med spang bya gzhan gyi nor dang
<p>231b.6</p>chang gi btung ba de bzhin nyid/ /ces pa brtul zhugs lnga'i nges pa'o zhes pa'i don to/ /ci'i phyir zhe na/ gang gi phyir 'khor bar rdo rje'i zhags pa dag ste rang gi dge ba 'joms byed sdig pa'i las lnga po 'di rnams so/ /de'i phyir mi bya'o zhes pa nges pa'o/ /sna tshogs gtso bo
<p>231b.7</p>su zhig gi zhe na/ gang zhig gang gi dus su byung ba'i de bzhin gshegs pa lha dang mi yi bla ma de yi mtshan gyis rab sbyin bya/ /sna tshogs gtso bo'i bka' 'di srid pa'i 'jigs pa 'joms pa dag ste khyod kyis kyang ni bskyang bar bya/ /zhes pa rigs kyi bu dang rigs kyi bu mo rnams
<p>232a</p>
<p>232a.1</p>kyis bsod nams kyi tshogs kyi phyir bskyangs pa ji lta ba bzhin du'o zhes pa ste de bzhin gshegs pa'i nges pas bslab pa'i gnas dang ldan pa'o/ /cho lo kha na ma tho bcas pa'i zas dang tshig ngan klog dang 'byung po lha min dbang po'i chos/ /ba lang byis pa bud
<p>232a.2</p>med skyes pa rnams dang lha mi'i bla ma gsod pa lnga ni mi bya'o/ /grogs po rje bo rnams dang lha dang mi yi bla ma dge 'dun yid brtan rnams la 'khu ba dang / /dbang po rnams ni chags pa dag dang de ltar srid pa'i bdag po'i brtul zhugs rnams ni nyi shu lnga/ /de nas gal te 'dod
<p>232a.3</p>na de'i tshe gzhan rnams sbyin par bya'o/ /de la cho lo dang kha na ma tho bcas pa'i zas sngar brjod pa dang tshig ngan klog pa dang 'byung po'i chos pha mes kyi bya ba dang mchod sbyin gyi bya ba rig byed las brjod pa dang lha min gyi kla klo'i chos te mi bya'o zhes pa nye ba'i sdig pa lnga dang / de bzhin du snga ma
<p>232a.4</p>dang phyi ma bcu po rnams kyis dang po gsod pa lnga dus thams cad du mi bya ste ba lang gsod pa dang byis pa gsod pa dang bud med gsod pa dang skyes pa gsod pa dang lha dang mi'i bla ma zhes pa sku gzugs dang mchod rten la sogs pa ste rnam par bshig pa ni gsod pa gzhan no/ /de bzhin du grogs
<p>232a.5</p>po la 'khu ba dang rje bo la 'khu ba dang sangs rgyas la 'khu ba dang dge 'dun la 'khu ba dang yid brtan pa la 'khu ba zhes pa lnga mi bya'o/ /de bzhin du dbang po rnams ni chags pa dag dang zhes pa gzugs la chags pa dang sgra la chags pa dang dri la chags pa dang ro la chags pa dang reg bya la
<p>232a.6</p>chags pa'o/ /de ltar srid pa'i bdag po rdo rje sems dpa'i nges pas brtul zhugs rnams ni nyi shu lnga ste slob ma rnams kyis bskyang bar bya zhing / rdo rje slob dpon gyi dbang gi dus su slob ma la sbyin par bya'o zhes pa brtul zhugs sbyin pa'i nges pa'o/ /da ni dkyil 'khor du 'jug pa
<p>232a.7</p>gsungs pa/ dpal ldan sngags kyis mngon par bsngags te lag pa'i pad+ma sbyar bar me tog gcig ni sbyin par bya/ /dang por lan gsum bskor te lag pa'i pad+ma sbyar ba dag las dkyil 'khor du ni me tog dor/ /gang gi gnas su me tog bzang po lhung ba de ni mi yi bdag po de yi
<p>232b</p>
<p>232b.1</p>rigs su nges/ /phyi nas dbang ni bdun po rnams dang rnam gsum 'dir ni de bzhin bla med yang dag rab sbyin bya/ /'dir dang por brtul zhugs sbyin pa'i bar ma chad par las thams cad la gos ser po'am gos dmar pos gdong bcing bar bya zhing zhi ba la sogs pa
<p>232b.2</p>rnams la gos srab mo lha'i kha dog gis te/ oM dwA da shaM ga ni ro d+ha kA ri Ne hUM phaT ces pa'i sngags 'di yis so/ /de nas mig la sogs pa bkab nas dge ba'i grogs kyis dang por dkyil 'khor la lan gsum bskor te/ de nas shar gyi sgor slob dpon gtso bo'i
<p>232b.3</p>gzugs su gnas pa ste/ gal te dkyil 'khor la lha g.yon brkyang ba la sogs pa'i stabs kyis bzhengs pa yin na de'i tshe slob dpon bzhengs pas slob ma la dbang sbyin par bya zhing / ci ste bzhugs pa yin na de'i tshe bzhugs pas sbyin par bya'o/ /de nas dge ba'i
<p>232b.4</p>grogs kyis gtad pa'i slob ma'i mgo bo la dung gi chus bsang gtor byas te oM AHhUM zhes pa'i yi ge gsum gyis lan bdun mngon par bsngags pa'i me tog de'i lag pa'i pad+ma sbyar ba kun nas sbyin par bya ste/ me tog gi snyim pa rnam par dag pas so/ /de nas lag
<p>232b.5</p>pa'i pad+ma sbyar ba dag las dkyil 'khor gyi phyi rol du rgyal ba'i bum pa'i steng du me tog dor bar bya'o/ /gang gi phyir rdul tshon gyi dkyil 'khor la me tog la sogs pa dbul bar mi bya ste phul na rdul tshon subs par 'gyur ro/ /rab tu gnas pa byas pa'i rdul tshon gyi dkyil 'khor bsubs pa las
<p>232b.6</p>mchod rten 'jig pa'o/ /de nas rigs yongs su brtag pa'i don du dkyil 'khor gyi phyi rol shar gyi sgor rnam par rgyal ba'i bum pa'i steng du me tog dor bar bya'o/ /rnam pa gzhan du na khru stong pa'i dkyil 'khor la slob mas dor ba'i me tog shar gyi rdo rje 'bar ba spangs nas gang du
<p>232b.7</p>lhung bar 'gyur/ de la rdo rje 'bar ba yang rkang pa dang bcas pa'i khru brgyar 'gyur te/ lhas byin gyis brlabs pa ma gtogs pa stobs kyis de brgal nas rigs phyogs rnams su ji ltar me tog lhung bar 'gyur/ de phyir rnam par rgyal ba'i bum pa la mtshan ma lnga byas nas der me tog dor bar bya'o/ /des
<p>233a</p>
<p>233a.1</p>na dri la sogs pa rnams rdul tshon gyi dkyil 'khor gyi phyi rol du ste/ rdul tshon gyi sa lam yin no/ /rdul tshon gyi dkyil 'khor ni bcom ldan 'das kyi skur rig par bya'o/ /me tog dor ba dang dus gcig tu mig gi dar dgrol bar bya'o/ /yang na
<p>233a.2</p>sngar me tog dor bar byas la phyi nas dgrol bar bya ste/ oM de byen dri yA Ni ud g+hA Ta ya swA hA zhes pa'i sngags 'di yis so/ /mig dbye ba byas nas gang gi gnas su me tog bzang po yig gsum gyis mngon par bsngags pa lhung ba der gnas pa'i lha ni de'i rigs kyi lhar
<p>233a.3</p>'gyur te/ de yis las kyi phyag rgya'i dngos grub bo zhes pa nges pa'o/ /de nas de'i rigs kyi lha bstan te phyi nas chu la sogs pa dbang bdun po rnams dang rnam gsum 'dir ni ji bzhin te/ de bzhin du las kyi phyag rgya mchod nas bum pa la sogs pa rnams dang / bla
<p>233a.4</p>med 'chad par 'gyur ba yang dag rab sbyin bya/ /zhes pa rdo rje slob dpon gyis te de bzhin gshegs pa'i nges pa'o/ /da ni dbang bdun gyi cho ga gsungs pa/ klu dang bzhi yi nor bu gser gyi bum pa rnams sam rgyal pos yi rang bzhin rin chen bcas/ /sman dang
<p>233a.5</p>dri dang ldan pa'i rgyal dang rnam rgyal bum pa rnams kyis lha mo rnams kyis khrus bya'o/ /sangs rgyas rab tu dbye bas cod pan sbyin te mchog gi bla ma nus ma rnams kyis ngar dbyangs nyid/ /rdo rje dril bu nyi zla las te brtul zhugs dag kyang dbang por bcas pa'i yul gyis sbyar bar
<p>233a.6</p>bya/ /khro bo rnams kyis byams sogs ming ste gsal bar rgyal ba'i bdag pos rjes gnang 'dogs bcas rab tu sbyin/ /rdo rje dril bu rab tu sbyin nas rab mchog snying rje dag gis dag pa'i chos ni bstan par bya/ /'dir klu zhes pa brgyad dang yang na bzhi'i rgyal dang rnam rgyal bum pa rnams kyis
<p>233a.7</p>zhes pa bum pa brgyad kyi phyogs la rgyal ba'i bum pa lnga dang rnam par rgyal ba'i bum pa lnga rnams kyis so/ /bum pa bzhi'i phyogs la rgyal ba'i bum pa gsum rnam par rgyal ba'i bum pa gsum gyis te/ nor bu gser gyi rang bzhin nam de med na sa'i rang bzhin rin chen dang bcas sman dang dri dang
<p>233b</p>
<p>233b.1</p>ldan pa rnams kyis zhes pa'o/ /de la sman ni dri'i le tshe sbyar bar sngar gsungs pa'i mig la sogs pa'i cha shas kyis gzung bar bya ste/ slob dpon gyis rtsa ba'i rgyud las gsungs pa'i tshogs nyi shu rtsa lnga po rnams kyi nang nas ji ltar rnyed pa lnga gzung bar bya'o/ /der bcom ldan 'das
<p>233b.2</p>kyis bka' stsal pa/ dri yi le tshe sbyar ba la/ /rgyal po tshangs ma la sogs sman/ /mig zla me sogs cha shas dang / /lnga lnga yis ni rim pas dgod/ /tshangs ma sred med drag mo dang / /dbang phyug mchog gi dbang phyug ma/ /dbang mo dpal mo phag mo dang / /
<p>233b.3</p>gzhon nu tsa rtsi kA de bzhin/ /sa mo chu mo me mo dang / /rlung mo mkha' spyod ma de bzhin/ /ma dang sring mo bu mo dang / /tsha mo rang skyes ma de bzhin/ /bram ze rgyal rigs rje'u rigs mo/ /dmangs mo g.yung mo de bzhin bshad/ /ces pa'i sman ni dngos grub che/ /zos pas
<p>233b.4</p>rtag tu rdzu 'phrul ster/ /zhes pa'o/ /de la tshangs ma ni tshangs ma'i dbyug pa ste cha gnyis so/ /sred med ma ni khyab 'jug gnon pa ste cha gcig go/ /drag mo ni drag mo'i ral pa ste cha gsum mo/ /dbang phyug ma ni rab tu grags pa ste cha bzhi'o/ /mchog gi dbang phyug ma ni de
<p>233b.5</p>ba dA li ste cha lnga'o zhes pa dang po lnga dgod pa'o/ /dbang mo ni dbang mo chu lha mo ste cha gsum mo/ /dpal mo ni mtshan nyid de cha bzhi'o/ /phag mo ni phag rna ste cha lnga'o/ /gzhon nu ma ni kar Na kA ste cha gnyis so/ /rtsa rtsi kA ni thur bltas me tog can te cha gcig go zhes pa gnyis pa lnga
<p>233b.6</p>dgod pa'o/ /sa mo ni gtun shing can ma ste cha lnga'o/ /chu mo ni 'du byed ma ste cha gnyis so/ /me mo ni me ldan ma ste cha gcig go/ /rlung mo ni ngo tsha can ma ste cha gsum mo/ /mkha' spyod ma ni a kar te cha bzhi'o zhes pa gsum pa lnga dgod pa'o/ /ma zhes pa pu trAM dzA ri ste cha
<p>233b.7</p>gcig go/ /sring mo ni lha dang bcas pa ste cha gsum mo/ /bu mo ni snyim pa byas pa ste cha bzhi'o/ /tsha mo ni a dza ka ra NA ste cha lnga'o/ /rang skyes ma ni rmongs pa 'dab chen ma ste cha gnyis so zhes pa bzhi pa lnga la dgod pa'o/ /bram ze mo ni bri hastI ste cha bzhi'o/ /rgyal rigs mo ni b+h+riM
<p>234a</p>
<p>234a.1</p>ga ra dzA ste cha lnga'o/ /rje'u rigs mo ni shing mngar te cha gnyis so/ /dmangs rigs mo ni kaN+Da kA ri ste cha gcig go/ /g.yung mo ni rma bya'i gtsug phud de cha gsum mo zhes pa lnga pa lnga dgod pa'o/ /de bzhin du grangs ji lta bas so ba la sogs pa 'bru'i tshogs rnams
<p>234a.2</p>te so ba chen po dang mon sran dang tsan ka dkar po dang / til nag po zhes pa dang po lnga'o/ /ko tra bA dang mung+gA dang sran ma dang / til dkar po dang gro zhes pa gnyis pa lngar 'gyur ro/ /mauSh+ThaM dang Ti bu TA dang yungs nag dang nas dang mon sran zhes pa gsum pa lnga'o/ /sran chung dang yungs
<p>234a.3</p>kar dang kaM gu dang tu ba ri dang pa ri pa Ta ka zhes pa bzhi pa lnga'o/ /a ta shI dang bar TI dang ba ra Na dang ku len+tha dang tsa na ka nag po zhes pa ste le tshe sbyar ba'i chas 'bru lnga ji ltar rnyed pa gzung bar bya'o/ /'dir cha rnams ni ril bu'i grangs so/ /de nas rin po che rnams ni bram ze dang rgyal
<p>234a.4</p>rigs dang rje'u rigs dang dmangs rigs las skyes pa'i rdo rje rnams dang mthar skyes kyi rigs rnams so/ /de bzhin du in+d+ra nI la dang pad+ma rA ga dang zla ba chu shel dang karke ta ka dang marka ta zhes pa rnams gtso bo'o/ /de bzhin du lcags rnams ni gser dang dngul dang zangs dang
<p>234a.5</p>lcags rnon po dang khab len rnams so/ /de bzhin du rin po che 'bring po rnams ni mu tig dang byu ru dang mu men dang shU la ma ni dang thig le drug pa rnams so/ /de bzhin du tha ma rnams ni shel dang dzI ba dza ti dang Da ho ri dang mching bu dang nor bu ljang gu rnams so/ /'di rnams ji ltar
<p>234a.6</p>'byor ba gzung bar bya'o/ /ci ste bka'i 'khor los sgyur ba rin po che chen po'i dbang bskur ba la ni lha dang klu rnams kyi nor bu kha dog lnga rnams su 'gyur ro/ /de med na dri bzang po'i kha dog lnga rnams so zhes pa dbul po rnams kyi nges pa'o/ /'dir rin po che ljang gu ni rnam
<p>234a.7</p>par rgyal ba dung la'o/ /rin po che sngon po ni shar dang nub kyi rgyal ba dang rnam par rgyal ba'i bum pa la'o/ /nag po ni shar dang me'i bum pa la'o/ /dmar po ni lho dang bden bral gyi bum pa la'o/ /dkar po ni byang dang dbang ldan gyi bum pa la'o/ /ser po ni nub dang
<p>234b</p>
<p>234b.1</p>rlung gi bum pa la'o/ /de bzhin du khab len dang lcags rnon po dang zangs dang dngul dang gser ro/ /de bzhin du sman rnams te cha gcig pa ni rgyal ba dang rnam par rgyal ba'i bum pa la'o/ /cha gnyis pa ni shar dang mer ro/ /cha gsum pa ni gshin rje dang lha min du'o/ /cha bzhi pa ni byang dang dbang ldan du'o/ /
<p>234b.2</p>cha lnga pa ni nub dang rlung du'o/ /de bzhin du ril bu'i dbye bas 'bru rnams dang / de bzhin du sngar gsungs pa'i le tshe sbyar ba'i dri'i rdzas lnga rnams te/ de ltar lcags dang rin po che dang nags kyi sman dang 'bru dang dri'i rdzas rnams bum pa
<p>234b.3</p>rnams su blugs nas/ slar yang nyi shu rtsa lnga po de rnams thum por bcings te rnam par rgyal ba'i dung chus gang bar gzhug par bya'o/ /des skyes pa'i gnas lnga rnams su dbang bskur bar bya ste/ gtsug tor dang phrag pa dang dpung ba'i tshigs g.yon pa dang
<p>234b.4</p>g.yas pa dang / de bzhin du dpyi dang brla'i tshigs dag la'o/ /de nas rigs kyi lha rnam par sbyang ba'i phyir me tog gtor ba'i sngags ni/ oM sarba ta thA ga tA ku la bi sho d+ha ni swA hA/ sngags 'dis slob dpon gyis slob ma me tog 'thor du gzhug par bya'o/ /sngags 'dis
<p>234b.5</p>mig dbye bar bya ste/ oM di bya na ya na mu ta g+hA Ta yA mi swA hA zhes pa'o/ /de nas rigs kyi lha dang dkyil 'khor gyi gtso bo dang por byas te dkyil 'khor mtha' dag bstan par bya'o/ /de nas shar gyi sgor rigs dag par byas nas slob dpon gyis slob ma lag pa g.yon pa nas bskyod de/ 
<p>234b.6</p>las kyi rdo rje can dang lhan cig bskor ba byas te byang gi sgor khrid la der lus rnam par dag pa'i don du sgrol ma la sogs pa lha mo rnams kyi sngags kyis bum pa thams cad nas chu blangs te rnam par rgyal ba'i dung du blugs nas chu'i dbang la slar yang skye ba'i gnas lnga rnams su sngags
<p>234b.7</p>'dis dbang bskur bar bya'o/ /oM A I r-I U l-I pany+tsa d+hA tu bi sho d+ha ni swA hA/ de nas cod pan gyi dbang la skye ba'i gnas lnga rnams su sngags 'dis dbang bskur bar bya'o/ /oM a i r-i u l-i pany+tsa ta thA ga ta pa ri shud+d+ha swA hA/ de nas rin po che dang gser gyi cod pan bcing bar
<p>235a</p>
<p>235a.1</p>bya'o/ /de ltar dbang bskur ba gnyis kyis khams dang phung po rnam par dag pas lus rnam par dag par 'gyur ro/ /sku'i zhal gyi sar lus rnam par dag par byas te/ de nas g.yas sgor gyis slar yang lho'i sgor slob ma khrid nas ngag rnam par dag pa'i don du
<p>235a.2</p>dar dpyangs kyi dbang la skye ba'i gnas lnga rnams su sngags 'dis dbang bskur bar bya'o/ /oM a A aM aHha hA haM haHho phreM da sha pA ra mi tA pa ri pU ra Ni swA hA/ de nas rin po che'i dar dpyangs dang gser gyi dar dpyangs sam ma rnyed na me tog gi phreng ba dpral bar bcing bar bya'o/ /
<p>235a.3</p>de nas rdo rje dang rdo rje dril bu'i dbang la skye ba'i gnas lnga rnams su sngags 'dis dbang bskur bar bya'o/ /oM hUM ho sUr+ya tsan+d+ra bi sho d+ha ka swA hA/ de nas rdo rje dang dril bu spyi bor bzhag nas dung gi chus dbang bskur bar bya'o/ /de nas dbang bskur gnyis kyis gsung rdo rje sbyangs te rdo rje'i
<p>235a.4</p>mthe bo byin nas g.yas sgor gyis slar yang bskor ba byas te shar gyi zhal du thugs rdo rje sbyang ba'i don du rdo rje brtul zhugs kyi dbang la skye ba'i gnas lnga rnams su sngags 'dis dbang bskur bar bya'o/ /oM a A e ai ar Ar o au a la Al bi Sha yan+d+ri ya bi sho d+ha ni swA hA/ 
<p>235a.5</p>de nas rna ba la sogs pa rnams la me tog bskor nas slar yang ming gi dbang la skye ba'i gnas lnga rnams sa sngags 'dis dbang bskur bar bya'o/ /oM ha hA ya yA ra rA ba bA la lA tsa tur brah+ma bi hA ra bi shud+d+ha swA hA/ de nas gdu bu dang rkang gdub la sogs pa med na lag pa dang rkang pa
<p>235a.6</p>la me tog gi phreng ba bcings te de nas ming gi dbang bskur bas khyod ni che ge mo rdo rje zhes byas nas lung bstan par bya'o/ /de nas dbang bskur gnyis kyis thugs rdo rje sbyangs nas ye shes rnam par dag pa'i don du g.yas skor gyis slob ma nub kyi zhal du khrid de rjes su gnang ba'i dbang la skye ba'i
<p>235a.7</p>gnas lnga rnams su sngags 'dis dbang bskur bar bya'o/ /oM haM k+ShaHd+harmA tsakra pra warta ka swA hA/ dbang bskur byin nas sku gsung thugs ye shes rdo rje rnams dbang bdun gyis rnam par sbyangs te de nas slob ma la lag par rdo rje dang rdo rje dril bu byin nas che ge mo rdo rje de dag gis rdo rje slob dpon
<p>235b</p>
<p>235b.1</p>te rdo rje dril bu rab tu byin nas/ /rab mchog snying rje dag pa'i chos ni bstan par bya/ /zhes pa byed dang bcas pa'i tshigs su bcad pa gnyis po 'dis so/ /'di lta ste/ nges par rdo rje'i rigs dag la ni srog gcod bya ste ral gri la yang bden pa min pa'i tshig /rin chen la ni
<p>235b.2</p>gzhan nor dbrog bya mchog gi pad+ma'i rigs nyid la yang gzhan gyi bud med dbrog /chang dang sgron ma sangs rgyas rnams dang bzang po'i yul rnams mtha' dag 'khor lo la ni brten par bya/ /g.yung mo la sogs mtha' dag bud med rnams ni gri gug la yang mkha' yi pad+mar
<p>235b.3</p>smad mi bya/ /sems can don gyi slad du nor dang bcas pa'i lus 'di sbyin par bya ste khyod kyis bsrung mi bya/ /rigs kyi bu kye sangs rgyas nyid du 'gyur ba gzhan du mtha' yas bskal bas min par rgyal bas gsungs/ /chu ni sgrol ma la sogs lha mo cod pan zhes pa rgyal
<p>235b.4</p>ba dpa' bo'i ngar dbyangs nus ma rnams/ /rdo rje dril bu nyi zla dag dang brtul zhugs dag kyang yul rnams ming ni byams sogs sbyor ba'o/ /rjes gnang rdzogs pa'i byang chub dpal mo srid pa'i 'jigs 'joms dus kyi 'khor lo rjes su rig pa ste/ /sdig pa'i dri ma
<p>235b.5</p>'phrog pa'i dbang bskur bdun po 'di rnams dkyil 'khor du ni yang dag rab sbyin bya/ /zhes pa'o/ /de ltar dkyil 'khor bdun gyi cho ga byas te/ de nas slob ma la sangs rgyas kyis byin gyis brlabs par bsam par bya'o/ /slob dpon gyis rgan pa dang gzhon pa'i
<p>235b.6</p>don du lo la sogs pa rab tu bsgrags par bya ste/ 'dir lo che ge mo dang / rigs ldan gyi rgyal po che ge mo chos ston pa dang / zla ba che ge mo dang / nya che ge mo dang / gza' che ge mo dang / tshes che ge mo dang / skar ma che ge mo dang / sbyor ba che ge mo dang / byed pa che ge mo la rdo rje
<p>235b.7</p>slob dpon che ge mo bdag gis slob ma che ge mo mchog gi dang po'i sangs rgyas sam dkyil 'khor gzhan du dbang bdun gyis dbang bskur te/ 'og min gyi srid pa'i mthar thug pa 'jig rten pa'i dngos grub bsgrub pa dang sems can thams cad kyi 'dren pa nyid kyis bsod
<p>236a</p>
<p>236a.1</p>nams dang ye shes kyi 'bras bu thob pa'i phyir bdag gis lung bstan cing rjes su gnang ba'o zhes pa dbang bdun gyi nges pa'o/ /'dir rgyud gzhan dang gzhan du byis pa'i skye bo gzhug pa'i phyir de bzhin gshegs pa lnga rnam par dag pas dbang lnga ste/ 
<p>236a.2</p>rnam par snang mdzad kyi chu'i dbang dang rin chen 'byung ldan gyi cod pan no zhes gang gsungs pa de la snga ma dang phyi ma 'gal te/ rgyud thams cad du dkyil 'khor du me tog dor ba nas slob ma'i rigs kyi lha gang yin pa de'i cod pan dang de'i rigs kyi phyag rgyas de'i dngos grub
<p>236a.3</p>po zhes pa bcom ldan 'das kyi nges pa'o/ /de nas mtshan yang dag par brjod par/ sangs rgyas mnga' bdag cod pan can/ /zhes pa'i gsung las/ gang du me tog lhung ba'i de bzhin gshegs pa de cod pan du 'gyur gyi/ thams cad du rin chen 'byung ldan ni ma yin no/ /
<p>236a.4</p>de bzhin bsdus pa'i rgyud du chu la sogs pa rnam par dag pa med de cho ga gzhan stobs dang ldan pa'i phyir ro/ /da ni nges par rdo rje'i rigs dag la ni zhes pa la sogs pa'i don brjod par bya'o/ /'dir srog gcod pa la sogs pa'i dam tshig ni rnam pa gnyis te drang ba'i don dang nges pa'i
<p>236a.5</p>don gyis phyi rol dang nang gi bdag nyid do/ /de la phyi rol du bcom ldan 'das kyis srog gcod pa'i bya ba gang yin pa de ni/ mtshams med pa lnga byed pa rnams dang / sangs rgyas kyi bstan pa la gnod pa byed pa rnams dang / dam tshig bye ba rnams so zhes pa ste/ mtshams med pa lnga
<p>236a.6</p>po de nyid sngon dang phyi mar shes nas so/ /'dir 'ga' zhig sngar mtshams med pa lnga byed pa po phyi nas bsod nams byed pa por 'gyur te/ gtum po mya ngan med pa dang chos rgyal mya ngan med pa bzhin no/ /de phyir de la gnod pa byas na dmyal bar 'gyur te/ bsngags pas dge ba dang mi
<p>236a.7</p>dge ba las yongs su shes pa'i phyir ro/ /de nas ji srid mngon par shes pa lngar ma gyur pa de srid du bsngags pas zhi ba dang rgyas pa dang dbang dang dgug pa ma gtogs pa drag po'i las mi bya'o/ /de bzhin du brdzun du smra ba dang ma byin par len pa dang / gzhan gyi bud med 'phrog pa dang / 
<p>236b</p>
<p>236b.1</p>dam tshig bsten pa dang / rigs ma yin pa la mngon par 'gro ba dang / rang gi lus kyi mthar thug pa sbyin pa yang gzhan la phan pa'i phyir te/ rang gi don du ni ma yin no zhes pa nges pa'o/ /gang gi tshe 'chi ba'i mtha'i bar du mtshams med pa lnga byed pa de'i tshe/ khro bo'i rigs la sngar
<p>236b.2</p>bsgrub pa'i sngags dang / mi bskyod pa'i ting nge 'dzin 'dis gsad par bya'o zhes pa bcom ldan 'das kyis drang pa'i don to/ /de bzhin du lam ma yin par lhung ba rnams mngon par gdon pa'i phyir brdzun gyi tshig smra bar mi bya ste/ rang gi don du ni ma yin no/ /de bzhin du gzhan
<p>236b.3</p>gyi bud med 'phrog pa ni/ dud 'gro'i 'gro bar 'gro ba bzlog pa'i phyir te/ rang gi don du ni ma yin no/ /rigs su 'dzin pa rnam par gzhig pa'i phyir bdud rtsi lnga la sogs pa dam tshig rnams kyang bsten par bya'o/ /de bzhin du las kyi phyag rgya'i dngos grub kyi don du g.yung mo la
<p>236b.4</p>sogs pa bud med rnams la smad par mi bya'o/ /bsod nams kyi tshogs kyi phyir sbyin pa chen po sbyin par bya'o/ /de ltar ral gri'i rigs dang / rin po che'i rigs dang / pad+ma'i rigs dang / 'khor lo'i rigs dang / gri gug gi rigs la sngags rnams bsgrubs nas
<p>236b.5</p>nus pa dang ldan par gyur pa na rnal 'byor pas thams cad bya ste ji ltar 'jig rten du bzhad gad du mi 'gyur ba'o zhes pa drang ba'i don to/ /da ni nges pa'i don brjod par bya'o/ /'dir rang gi lus la srog bkag pa ni srog gcod pa ste/ rdo rje'i rigs dag la ni ste gtsug tor du
<p>236b.6</p>dgag par bya'o/ /srog gcod pa des rnal 'byor pa'i khu ba steng du 'gyur ro zhes pa nges pa'o/ /ral gri la yang bden pa min pa'i tshig 'dir bden pa min pa zhes bya ba rab tu mi gnas pa'i tshig drang ba'i don dang nges pa'i don gyis sems can thams cad kyi skad kyi tshig tu cig
<p>236b.7</p>car rnams la chos ston pa po ste de nyid snying gar gzhom du med pa'i sgra'o zhes pa nges pa'o/ /rin chen la ni gzhan nor dbrog bya zhes pa la/ 'dir gzhan ni rdo rje sems dpa'o/ /de'i nor ni rin po che ste yid bzhin gyi nor bu'o/ /de dbrog pa ni rin chen rigs la ste mgrin
<p>237a</p>
<p>237a.1</p>par sa brgyad pa'i gnas su'o zhes pa nges pa'o/ /mchog gi pad+ma'i rigs nyid la yang gzhan gyi bud med dbrog /ces pa la gzhan gyi bud med ni phyag rgya chen mo ste de dbrog pa ni gzhan gyi bud med 'phrog pa'o/ /dbrog pa de ni mchog gi pad+ma'i rigs
<p>237a.2</p>la ste/ dpral bar sa bcu pa'i gnas su steng du khu ba'o zhes pa nges pa'o/ /chang dang sgron ma sangs rgyas rnams dang bzang po'i yul rnams mtha' dag 'khor lo la ni brten par bya/ /zhes pa la ni 'dir chang ni lhan cig skyes pa'i dga' ba'o/ /sgron ma ni go ku la
<p>237a.3</p>sogs pa rnams te nang du ni dbang po lnga rnams so/ /sangs rgyas rnams ni bdud rtsi lnga rnams so/ /'khor lo la ni lte ba'i pad+mar bsten par bya ni bza' bar bya ste/ bshang ba dang gci ba dang khu ba phyi rol du mi 'dzag par bya'o zhes pa nges pa'i don to/ /g.yung mo la
<p>237a.4</p>sogs pa bud med rnams ni gri gug la ste gsang ba'i pad+mar smad par mi bya'o/ /mkha'i pad+mar ni skye gnas su bsrung ba na tshangs par spyod pas te khu ba phyi rol du mi 'pho bas so zhes pa nges pa'o/ /sems can don gyi slad du sbyin par bya ste/ nor dang bcas te bu dang chung ma la
<p>237a.5</p>sogs pa dang lhan cig tu rang gi lus bsod nams kyi tshogs kyi don du sbyin par bya'o/ /de bzhin du tshul khrims kyi tshogs kyi don du bud med rnams la kha'i pad+mar smad par mi bya'o/ /de'i phyir bsod nams dang tshul khrims kyi tshogs dag las ye shes kyi tshogs so/ /
<p>237a.6</p>de ltar tshogs gsum gyis rigs kyi bu khyod yang dag par rdzogs pa'i sangs rgyas nyid du 'gyur gyi/ gzhan du mtha' yas bskal pas min par gang rgyal bas gsungs pa'o zhes pa rgyud thams cad du rnam par dag pa'i chos bstan pa'i nges pa'o/ /dag pa gzhan
<p>237a.7</p>yang yod pa de gzhan pa zhes pa la sogs pas gsungs so/ /'dir chu'i dbang gang yin pa de ni sa la sogs pa khams lnga po rnams kyi dag pa ni sgrib pa med pa nyid de sgrib pa dang bcas pa'i sa la sogs pa khams lnga po rnams spyan ma la sogs pa'i rig ma lnga po nyid kyis
<p>237b</p>
<p>237b.1</p>rdzogs pa las chu'i dbang mtshon par byed do zhes pa'i don to/ /de bzhin du cod pan zhes pa cod pan gyi dbang ste/ gzugs la sogs pa phung po lnga rnams sbyong byed ni sgrib pa med pa nyid de gzugs la sogs pa'i phung po lnga po rnams rnam par snang mdzad la sogs pa nyid kyis
<p>237b.2</p>rdzogs pa cod pan gyi dbang ngo zhes pa ji srid par ro/ /du ba la sogs pa rnams pha rol tu phyin pa bcu ste/ de rnams kyis dag pa ni yongs su rdzogs pa so sor dmigs pa ste de'i don dpa' bo'i dar dpyangs kyi dbang ngo / /rdo rje mi 'gyur che dril bu sangs rgyas skad dang
<p>237b.3</p>zhes par sbyar te 'khor ba'i sdug bsngal mtha' dag gis mi phyed cing des de 'byed pa nyid kyis mi 'gyur ba'i bde ba chen po nyid rdo rje'o/ /mtha' yas pa'i lha dang mi la sogs pa rnams la de dang de'i skad kyis rgyun mi 'chad par chos kyi bdud rtsi bstan pa'i don du gzhom du med
<p>237b.4</p>pa'i sgra'i rang bzhin ni rdo rje dril bu'o/ /nyi zla gcig tu zhes pa srog dang thur sel g.yas dang g.yon du 'bab pa dag gcig pa nyid kyis a wa d+hU tIr rab tu zhugs pa ste de'i don du rdo rje dang rdo rje dril bu dang ldan pa'i lag pa dag gis 'khyud pa'i tshul byed pa ni rdo rje dang rdo rje dril bu'i
<p>237b.5</p>dbang ste bzhi pa'o/ /rdo rje brtul zhugs kyi dbang ni gzugs la sogs pa yul dang mig la sogs pa dbang po legs par dag pa ste/ tha mal pa'i yul dang dbang po dang rnam par shes pa rnams 'gags nas lha'i mig la sogs pa dbang po rnams kyis lha'i rnam par shes
<p>237b.6</p>pa rnams stong pa nyid kyi gzugs kyi yul la bems po ma yin par rab tu 'jug par nges pas phyag rgya chen po'i dngos grub thob par byed pa'i phyir rdo rje brtul zhugs kyi dbang ste lnga pa'o/ /bram ze la sogs pa rnams gcig pa nyid kyi dgongs pas che ge mo rdo rje zhes pa ming gi byed pa
<p>237b.7</p>las byams pa la sogs pa tshangs pa'i gnas bzhi yongs su rdzogs pa dus thams cad du 'dod chags dang zhe sdang la sogs pa rnam par dag pa sgrib pa med pa nyid do zhes pa ming gi dbang ste drug pa'o/ /dpag tu med pa'i sems can gyi khams la bsam pa'i dbang ji lta bar
<p>238a</p>
<p>238a.1</p>kun rdzob dang don dam pa'i rnam par dbye bas mchog tu gsang ba rdo rje theg pa bstan pa'i don du rjes su gnang ba ni rjes su gnang ba'i dbang sangs rgyas nyid rdzogs par byed pa ste bdun pa'o/ /dbang bskur bdun po 'di rnams rdul tshon gyi dkyil 'khor
<p>238a.2</p>rnam par spangs nas gzhan ras bris la sogs pa'i dkyil 'khor du sbyin par bya ba ma yin no/ /bum pa la sogs pa'i dbang rnams ni dkyil 'khor bzhengs pa las gzhan gyis kyang sbyin par bya'o/ /sngar mdor bstan pa'i dbang bcu gcig po rnams kyi nang nas 'jig rten
<p>238a.3</p>las 'das pa'i dngos grub kyi khang bzangs kyi them skas su gyur pa 'og ma kun rdzob kyi gzugs can dbang bdun po rnams rnam par bshad nas gang zhig rnal 'byor pa la kun rdzob tu gyur pa 'jig rten pa'i dngos grub sgrub par byed cing don dam pa'i rjes su mthun pa'i dbang gsum
<p>238a.4</p>po rnams bum pa zhes pa la sogs pas mdor bstan to/ /ji srid phyogs kyi lo ni gcig pa rnam pa bcu ru 'gyur te blta ba dang ni reg par bya/ /de nas 'khyud par bya ste ro dang bcas pa'i chu gter g.yo ba la sogs pa rnams bsten par bya/ /lo ni nyi shu yan chad phyag rgya
<p>238a.5</p>mchog tu 'jigs byed ma ste khro bo 'byung po lha min cha/ /dbang gi don du drug dang bzhi ste bde mnyam 'bras bu ster ba gzhan ni bsgom pa'i don du'o/ /dpal ldan shes rab nu ma la yang dang por reg pa gang yin de nyid bum pa'i dbang yin no/ /gsang ba dag las ri bong
<p>238a.6</p>'dzin pa myang ba dang ni lta ba dag gis gsang ba'i dbang du 'gyur/ /shes rab ye shes dbang las mtha' dag rgyal ba'i rigs kyi yan lag zhal gyis sbyang ba byas nas ni/ /rgyal ba dag kyang 'dir ni bla mas dang por byas nas slob ma la ni phyag rgya byin par bya/ /rgyan rnams
<p>238a.7</p>thams cad dang ldan zhun ma'i gser dang mtshungs shing bcu gnyis lo lon mdzes pa'i bu mo ni/ /khrag dang ldan la shes rab thabs kyi bdag nyid dag gis rang gi rdo rje nor bus 'dod spyad nas/ /sa bon dang bcas rdo rje dag kyang slob ma dag par shes nas kha ru 'phang
<p>238b</p>
<p>238b.1</p>ba byas nas ni/ /phyi nas rang gi phyag rgya sbyin bya de nas slar yang gzhan pa du pa'i lam sogs ldan pa'o/ /skrag dang rnam par 'khrul pa'i sems ldan g.yo sgyu gzhan dbang 'gro ma nad dang ldan dang bu skyes ma/ /khro khengs nor la sred dang mi bden rtsod pa la dga' rang gi
<p>238b.2</p>yan lag dman dang rnam dag min/ /shes rab 'di rnams dbang la shin tu mkhas pa'i bla ma dag gis spang bar bya'o mi yi dbang / /sngar brjod sangs rgyas la gus bla ma'i dam tshig 'dzin ma rnams ni phyag 'tshal ba dang mchod par bya/ /da ni dbang gong ma gsum gyi
<p>238b.3</p>cho ga gsungs te/ 'dir bum pa la sogs pa'i dbang gi don du phyag rgya lo bcu'i bar gzhon nu ma spang bar bya'o/ /gang gi phyir shes rab kyi pha rol tu phyin ma gcig pu rnam pa bcur 'gyur te/ lo so sor sbyin pa la sogs pa rnam par dag pas so/ /de la yang ji srid
<p>238b.4</p>so lhung bar ma gyur pa de srid du ye shes kyi khams te mi zad pa nyid kyi phyir ro/ /de nas so lhung nas nam mkha'i khams te de ltar khams gnyis kyis gzhon nu ma skye gnas ma nyams pa'o/ /de nas de ni blta bar bya ba dang reg par bya ba dang mchod par bya'o/ /lo bcu
<p>238b.5</p>po de nas lo bcu gcig pa dang por byas nas lo nyi shu ma'i bar du 'khyud par bya ba ste/ drug dang bcas pa'i bzhi po rlung gi khams la sogs pa rnams bsten par bya'o/ /de'i phyir lo bcu gcig ma la rlung gi khams so/ /bcu gnyis ma la me'o/ /bcu gsum
<p>238b.6</p>ma la chu'o/ /bcu bzhi ma la sa'o zhes pa bzhi'o/ /bco lnga ma la sgra'o/ /bcu drug ma la reg bya'o/ /bcu bdun ma la ro'o/ /bco brgyad ma la gzugs so/ /bcu dgu ma la dri'o/ /nyi shu ma la chos kyi khams so/ /de nas lo ni nyi shu yan chad phyag rgya mchog
<p>238b.7</p>tu 'jigs byed ma ste khro bo 'byung po lha min cha/ /'dir lo nyi shu phyi nas lo nyi shu rtsa gcig nas brtsams te lo so so rnam grangs ji ltar shin tu sngon mo dang / shin tu stobs ma dang / rmugs byed ma dang / khengs byed ma dang / rengs byed ma dang / 'od zer can ma dang / 
<p>239a</p>
<p>239a.1</p>tsun+dA dang / khro gnyer can dang / rdo rje lcags sgrog ma dang / drag spyan ma ste bcu ni khro bo'i lha mo rnams so/ /de nas lo sum cu rtsa gcig nas brgyad ni 'byung po'i cha ste/ tsa rtsi kA dang / phag mo dang / drag mo dang / dbang mo dang / tshangs ma dang / dpal
<p>239a.2</p>chen mo dang / gzhon nu ma dang / khyab mjug ma'o/ /de nas lo sum cu rtsa dgu nas brgyad ni lha min gyi cha ste/ khyi gdong ma dang / phag gdong ma dang / stag gdong ma dang / ce spyang gdong ma dang / mkha' lding gdong ma dang / 'ug gdong ma dang / bya rgod gdong ma dang / bya
<p>239a.3</p>rog gdong ma ste lo bzhi bcu rtsa drug ji srid par phyag rgya bsgom pa'i don du'o/ /dbang gi don du slar yang drug dang bzhi ste bde mnyam 'bras bu ster ba me'i khams nas brtsams te chos kyi khams ji srid par ro/ /rlung gi khams ni rdul med pa nyid kyi phyir gzung bar mi
<p>239a.4</p>bya'o zhes pa nges pa'o/ /'dir dbang gong ma ni rnam pa gnyis te/ gcig ni sems can gzhug pa'i don dang lam yongs su shes pa'i don dang rgyud nyan pa la dbang ba'i don du'o/ /gzhan ni slob dpon chen po'i gnas sbyin pa dang ston pa po byed pa'i slad du'o/ /dang por
<p>239a.5</p>dbang 'di la re zhig skrag pa dang rnam par 'khrul pa'i sems la sogs pa'i skyon dang bral ba'i bu mo lo bcu gnyis ma la sogs pa yongs su smin pa ni slob mas bla ma la dbul bar bya'o/ /de nas gsol ba btab pa la sogs pa byas nas slob mas bla ma la 'chad par 'gyur
<p>239a.6</p>ba'i bstod pas gsol ba gdab par bya'o/ /de nas bla ma mnyes pas 'jig rten kun rdzob kyis rang gi phyag rgya'i nu ma la reg par byed du gzhug ste des na de nyid bum pa'i dbang yin no/ /de nas gsang ba'i mchod pa byas nas slob ma la bdud rtsi sbyin zhing phyag rgya'i pad+ma yang
<p>239a.7</p>gsal bar byed du gzhug go/ /de nas ri bong 'dzin pa myong ba dang blta ba dag gis gsang ba'i dbang du 'gyur ro/ /de nas shes rab dang ye shes kyi dbang la oM yig la sogs pa'i sa bon rnams kyis rigs lnga'i cha dang ldan par byas te/ de nas ji ltar skal ba ngan pa'i
<p>239b</p>
<p>239b.1</p>sems can 'di'i sgom pa la sogs pa la dbang bskur ba'i nges pa'i slad du ste slob ma rnams la rgyud bstan pa dang dkyil 'khor bri ba'i slad du ni ma yin no zhes bla mas rgyal ba ste rdo rje sems dpa' dbang por byas nas lag bcangs dang gnyis gnyis 'khyud pa byed pa'i slad
<p>239b.2</p>du phyag rgya de slob ma la sbyin par bya'o/ /dang por slob ma gzhug pa la dbang bskur ba'i nges pa'o/ /de bzhin du slob dpon ni rgod pa yon tan gnyis kyi bdag nyid khu ba'i bde ba'i lha rnam par dag pas so/ /gsang ba zhes pa lta ba yon tan gsum gyi bdag nyid rnam
<p>239b.3</p>par dag pas so/ /lag bcangs zhes pa yon tan bzhi'i bdag nyid rnam par dag pas so/ /gnyis gnyis 'khyud pa zhes pa yon tan lnga'i bdag nyid khu ba'i bde ba'i lha rnam par dag pas so/ /'jig rten pa'i kun rdzob kyis sems can gzhug pa'i slad du dbang
<p>239b.4</p>rnam pa bzhi'i nges pa'o/ /de nas 'grel bshad dang bcas pa'i rgyud thams cad thos shing shes pa na bdag po chen po nyid kyi slad du gsungs pa'i rig ma bcu po rnams khyim na gnas pa'i slob mas bla ma la rim pa ji lta bas dbul bar bya'o/ /'dir rtsa ba'i rgyud du bcom
<p>239b.5</p>ldan 'das kyis bka' stsal pa/ tsha mo dang ni bu mo dang / /sring mo de bzhin skyed byed ma/ /de bzhin chung ma'i ma dang ni/ /de bzhin zhang po'i bud med dang / /pha yi spun zla'i chung ma dang / /de bzhin pha yi sring mo dang / /rang gi ma yi spun zla nyid/ /rang gi chung ma mchog gzugs
<p>239b.6</p>can/ /sgrol ma la sogs chos khams mthar/ /rang rigs las skyes rig ma bcu/ /thar pa 'dod pa'i slob ma yis/ /dbang gi dus su rab sbyin bya/ /rig ma 'di rnams rigs bsrung phyir/ /gal te bla mar mi dbul na/ /de tshe khyim na gnas rnams la/ /gzhan gyi
<p>239b.7</p>dbang bskur sbyin mi bya/ /dkyil 'khor du ni dbang bskur ba'i/ /dmangs rigs skyes sogs gzhan rnams kyis/ /dge slong dge tshul rnams la ni/ /bla mas sbyin bya mi yi bdag /rlung sogs rim pas dmangs rigs mo/ /rgyal rigs de bzhin bram ze mo/ /
<p>240a</p>
<p>240a.1</p>rje mo g.yung mo nya ba mo/ /gar ma de bzhin tshogs mkhan mo/ /ko lpags byed ma gtum mo ni/ /chos khams mthar skyes ma ste bcu/ /rig ma chen mor yang dag brjod/ /longs spyod grol 'bras rab tu ster/ /zhes pa'o/ /de ltar gsungs
<p>240a.2</p>pa'i rim pas pha rol tu phyin pa bcu dang dbang bcu dang sa bcu dang stobs bcu rnams 'di rnams kyis rnam par dag par 'gyur ro zhes pa ste/ bdag po nyid byed pa'i slad du dkyil 'khor chen po'i slob dpon gyi gnas mngon par 'dod pas phyag rgya bcu sbyin par
<p>240a.3</p>bya'o zhes pa de bzhin gshegs pa'i nges pa'o/ /de ltar slob mas bla ma la phyag rgya bcu phul te/ de nas bka' stsal don du gnyer bar bya'o/ /kye bcom ldan 'das pha rol tu phyin pa thams cad thob pa bdag gis da ni ci zhig bgyi/ de nas slob dpon gyis gsungs
<p>240a.4</p>pa/ bcu'i nang nas rang gi chung ma 'di bzung nas de dang lhan cig tu bdag la gsol ba gdab pa byos shig /dge slong dang dge tshul rnams la ni gtum mo rang gi chung mar bya'o/ /de nas bla ma'i nges pa de bzung nas gnyis kyis gser la sogs pa'i me tog
<p>240a.5</p>rnams kyis maN+Dal byas te de nas gsol ba gdab par bya'o/ /sgrib pa thams cad bcom pa yis/ /dus kyi 'khor lo khyod la 'dud/ /mchog tu mi 'gyur bde ba rdzogs/ /ye shes sku khyod la 'dud do/ /stong nyid snying rje dbyer med pa/ /byang chub sems ni
<p>240a.6</p>'gyur med gang / /dbang bskur de yis bdag la ni/ /mgon po da ni bka' drin mdzod/ /bu dang chung ma la sogs bcas/ /bdag ni dus kun khyod kyi 'bangs/ /ji srid byang chub snying po'i mthar/ /bdag la skyabs gzhan yod ma yin/ /zhes pas gsol ba btab
<p>240a.7</p>par gyur pa'i slob ma chung ma dang bcas pa gzigs nas slob dpon gyis sgra rdo rje ma la rgyan thams cad dkrol zhing gcer bur byas nas 'khyud du gzhug par bya'o/ /khyim pa rnams ni chung ma'i ma la'o/ /de nas shar du sgrol ma/ lhor gos dkar mo/ byang du mA
<p>240b</p>
<p>240b.1</p>ma kI /nub tu spyan ma/ mer reg bya rdo rje ma/ bden bral du ro rdo rje ma/ dbang ldan du gzugs rdo rje ma/ rlung du dri rdo rje ma ste rnal 'byor ma'i 'khor lo gcer bu skra grol ba gri gug dang thod pa can rnams dgod par bya ste rig ma dgu po rnams kyis rim pa bzhin du'o/ /
<p>240b.2</p>de ltar sngar dbang bskur ba ni chu la sogs pa rnam pa bdun no/ /de nas gong ma'i dbang ni thun mong ba'i las kyi phyag rgyas so/ /gong ma'i yang gong ma'i dbang ni phyag rgya dbul ba'i don du dmangs rigs las skyes pa sngar gsungs pa bcu po rnams kyis so/ /bum pa brgyad
<p>240b.3</p>rnams dang rgyal ba dang rnam par rgyal ba'i bum pa dag gis dge slong 'khrus bya'o/ /dge tshul la de rnams kyi nang nas phyag rgya drug gi bum pa bzhi dang rgyal ba'i bum pa dag gis khrus bya'o/ /khyim na gnas pa la dgu po de rnams kyi nang nas rang gi chung ma gcig pu dang
<p>240b.4</p>rnam par rgyal ba'i bum pa gcig pus sngar gsungs pa'i cho gas dbang bskur bar bya'o/ /de nas phyag rgya gtad par bya/ /bum dbang sbyin pa'i don du'o/ /zhes pa ste/ 'dir rgyan rnams thams cad dang ldan zhun ma'i gser dang mtshungs shing bcu gnyis lo lon mdzes pa'i
<p>240b.5</p>bu mo lo nyi shu'i mthar thug khrag dang ldan pa la shes rab thabs kyi bdag nyid dag gis ni lha'i rnal 'byor gyis rang gi rdo rje nor bus 'dod pa spyad nas/ sa bon dang bcas rdo rje dag kyang gong ma'i dbang la slob ma dag par shes nas kha ru 'phang ba byas nas ni/ /phyi nas
<p>240b.6</p>rang gi phyag rgya sbyin bya ni slob dpon gyis gang la 'khyud pa'o/ /yang na bu'i chung ma la slob dpon rang gis mngon par bgrod de/ de nas dbang gi dus la bab pa na slob ma la slar yang rang gi chung ma gtad par bya'o/ /'dir bum pa'i dbang la shes rab kyi nu ma la thabs kyis
<p>240b.7</p>reg par byed de/ bla ma las slob ma chung mar byed do/ /gsang ba'i dbang la slob mas chung ma'i khar rdo rje gzhug par bya'o/ /slob ma'i mig bcings te bla mas shes rab kyi na rA na si ga gzhib par bya'o/ /de nas slob dpon gyi chung ma shes pas rang gi phyag rgya gtad
<p>241a</p>
<p>241a.1</p>par bya'o/ /zhes pa thams cad du bdag po chen po la dbang gi cho ga'o/ /gal te phyag rgya bcu yod na de'i tshe gang dang gang la 'dod pa spyod par nus pa'i slob ma la de dang de gtad par bya ste/ mtshan mo phyed nas chu tshod gnyis kyi rting la nyi ma 'char ba ji
<p>241a.2</p>srid bar ro/ /de nas tshogs kyi 'khor lo gshegs su gsol bar bya ste/ gshegs su gsol nas slob ma la sdom pa sbyin par bya'o/ /kun rdzob tu khyad par dga' ba'i mthar lhan cig skyes pa'i skad cig bdag gis brjod pa gang yin pa 'di dang thig le gsum gyi mthar
<p>241a.3</p>gang yin pa de ni don dam par mi 'gyur te don dam par rnal 'byor pa rnams kyi bde ba ni 'pho ba med pa'i phyir ro/ /des na bde ba chen po 'di ni khyod kyis bsrung bar bya'o/ /rtsa ba'i rgyud du gang gsungs pa/ las kyi phyag rgya rab sbyor dang / /ye shes phyag rgya'i rjes chags
<p>241a.4</p>la'ang / /bde ba chen po'i byang chub sems/ /brtul zhugs brtan por bsrung bar bya/ /b+ha gar ling+ga rab bzhag nas/ /byang chub sems ni spro mi bya/ /khams gsum pa ni ma lus nas/ /sangs rgyas gzugs su bsgom par bya/ /bsrung ba 'di nyid kho na yis/ /
<p>241a.5</p>skye ba 'di la sangs rgyas nyid/ /tshul khrims tshogs ni yang dag rdzogs/ /bsod nams ye shes yang dag ldan/ /pha rol phyin bcu thob pa yis/ /rdzogs pa'i sangs rgyas dus gsum 'jug /'di yis rdzogs sangs rgyas kun gyis/ /chos kyi 'khor lo
<p>241a.6</p>rab tu bskor/ /rang dang gzhan don bsgrub pa'i slad/ /stong nyid snying rje dbyer med pa/ /khams gsum dbang phyug ye shes ni/ /'di las gzhan pa yod ma yin/ /skyob pa kun gyi sdom pa ni/ /gal te khyod skyong bdag gi bu/ /de tshe sangs rgyas thams cad
<p>241a.7</p>kyis/ /byin brlabs rdzogs byang chub thob 'gyur/ /ci ste chags pas zil mnan bdag /gtso bo'i mdun du blangs nas ni/ /sdom pa skyong bar mi byed na/ /de tshe ngu 'bod du 'gro 'gyur/ /dman pa'i sems las skye gnas su/ /gang tshe byang chub sems gyur ba/ /de tshe
<p>241b</p>
<p>241b.1</p>phyag rgyar shes nas ni/ /pad+ma'i phyi rol rang lces blang / /zhes pa ste/ slob dpon gyis slob ma la sdom pa byin nas slob mas kyang bla ma la yon phul te slar yang maN+Dal byas nas gsol ba gdab par bya'o/ /bcom ldan 'das bdag la dbang bskur ba'i bar du byed
<p>241b.2</p>pa bka' drin mdzad du gsol/ de nas bla mas slob ma bos te bu khyod nyon cig /kun rdzob ji lta bu bzhin du sems can thams cad kyi thun mong gi bde ba dga' ba bcu drug gi mtshan nyid ni tshigs su bcad pa nyi shu rtsa gcig lhag pa'i nga rgyal sogs pa rnams kyis
<p>241b.3</p>mchog gi dang po'i sangs rgyas las 'jam pa'i rdo rjes 'dod pa bskyod par zhes pa la sogs pa rnams kyis phyung ba/ 'dod pa skyod par byed pa 'gro ba'i rang gi yid la 'o gang bdag ni gang nyid du 'gyur/ /gang la yan lag mchog las 'bar ba'i ri bong 'dzin pa
<p>241b.4</p>khu bar byas nas thig le 'dzag /o Tas bkug pa mchog gi bde ba rang bzhin gyis ster thig le grol ba dag ni gsum gyi mthar/ /blta dang reg dang 'grogs la 'dzag pa'i bde ba 'di dag dga' ba'i dbye ba la sogs dag gis so/ /'dod pa dag 'bar
<p>241b.5</p>byed pa mi rnams kyi ni dang po dag kyang mig gis blta ba dag la'o/ /phyi nas gang ba rab tu 'grogs pa la ste slar yang mchog gi dga' ba nyid do rang lus la/ /'bar ba thig le 'dzag pa dang ni dga' ba yang ste khyad par dga' ba rdo rjes pad+ma la/ /o Ta thig le
<p>241b.6</p>gsum gyi mtha' ru 'gyur ba la gnas lhan cig skyes pa'i dga' ba rdo rje byed/ /'dod dang dga' ba dag ni 'dar dang 'gyur med kyang ste bzhi po yis ni sbyin pa de gcig ste/ /gang ba dang ni nus dang skye ba dag dang mchog gi dga' ba de ltar gnyis par nges par
<p>241b.7</p>'gyur/ /'bar ba dang ni thig le brgyal ba dag dang slar yang khyad par dga' ba de ltar gsum pa'o/ /o Ta dang ni nA da dag dang gnyid dang lhan cig skyes pa'i dga' ba de ltar bzhi par 'gyur/ /'dir 'gro ba thams cad kyi yid la 'dod pa skyes par byed pa de ni dang po
<p>242a</p>
<p>242a.1</p>dga' ba'o/ /de nas gang ba'i gnas skabs ni shes rab la 'khyud pa la sogs pas dpral bar byang chub sems rdzogs pa nyid kyi phyir gang ba nyid du 'gyur pa ste gnyis pa mchog dga'o/ /de nas gang pa yan lag mchog las 'khrig pa la
<p>242a.2</p>'bar ba'i gnas skabs ni ri bong 'dzin pa khu bar byas nas thig le 'dzag pa ste gsum pa khyad par dga' bar byed do/ /de nas o Ta'i gnas skabs ni thig le 'pho ba'i dus su sku dang gsung dang thugs kyi thig le rnams kyi mthar thig le bzhi pa 'byung ba'i dus
<p>242a.3</p>na lhan cig skyes pa'i dga' ba byed do/ /de ltar tshes gcig la sogs pa cha lnga lnga po nam mkha' dang rlung dang me dang chu dang sa'i rang bzhin dga' ba dang bzang po dang rgyal ba dang stong pa dang rdzogs pa'i ming can/ a i r-i u li ka /a e ar o a la tsa/ ha ya ra wa la Ta
<p>242a.4</p>zhes pa'i dbyangs 'di rnams kyi chos can rnams kyis so/ /de ltar lnga pa ni dga' ba rdzogs pa'o/ /bcu pa ni mchog dga' rdzogs pa'o/ /nya ni khyad par dga' ba rdzogs pa'o/ /lhan cig skyes pa'i dga' ba zhes pa ni cha bcu drug pa ste/ khams thams
<p>242a.5</p>cad sdud pa dang 'du ba dang 'dus pa dang sdom pa'o/ /de ltar byang chub kyi sems kyi chags pa ni dkar po'i phyogs te chags bral ni nag po'i phyogs so/ /ji ltar mtshan yang dag par brjod par/ chags bral dang po chags pa che/ /kha dog sna tshogs 'bar ba'i
<p>242a.6</p>'od/ /rdo rje skyil krung rdzogs sangs rgyas/ /sangs rgyas brjod pa'i chos 'dzin pa/ /zhes pa dang / de bzhin du/ rnam pa thams cad rnam pa med/ /bcu drug phyed phyed thig le 'chang / /cha med cha las 'das pa po/ /bsam gtan bzhi pa'i rtse mo 'chang / /zhes
<p>242a.7</p>bcom ldan 'das kyi nges pa'o/ /don dam par phyag rgya chen po'i ye shes ni le'u lnga par rgya cher shes par bya ste/ 'dir rgyas par ma byas so/ /da ni 'dod pa zhes pa la sogs pa dga' ba bcu drug po rnams kyi sbyor ba bzhi gsungs te/ 'dir sems can thams cad
<p>242b</p>
<p>242b.1</p>kyi sad pa dang rmi lam dang shin tu gnyid log pa dang bzhi pa'i gnas skabs kyi dbye bas sku dang gsung dang thugs dang ye shes kyi sbyor ba ste de rnams kyang dga' ba la sogs pa'i dbye bas bcu drug go/ /de la 'dod pa zhes pa sku'i dga' pa'o/ /dga' ba zhes pa gsung
<p>242b.2</p>gi dga' ba'o/ /'dar ba zhes pa thugs kyi dga' ba'o/ /'gyur med ces pa'i ming gis ye shes kyi dga' ba'o/ /de ltar bzhi'i dga' ba ste gcig pa'i sbyor ba'o/ /de bzhin du gang ba zhes pa sku'i mchog dga'o/ /'dir mchog gi dga' ba la sogs
<p>242b.3</p>pa gsum po rnams mtha' ma la sogs pas gsung dang thugs dang ye shes rdo rje rnams te sdeb sbyor gyi dbang gis so/ /de phyir mchog gi dga' ba zhes pa gsung gi mchog dga'o/ /skye ba zhes pa thugs kyi mchog dga'o/ /nus pa zhes pa ye shes kyi mchog dga'o
<p>242b.4</p>zhes pa gnyis pa'i sbyor ba'o/ /'bar ba zhes pa sku'i khyad par dga' ba'o/ /khyad par dga' ba zhes pa gsung gi khyad par dga' ba'o/ /rgyal ba zhes pa thugs kyi khyad par dga' ba'o/ /thig le zhes pa ye shes kyi khyad par dga' ba'o zhes pa gsum pa'i sbyor ba'o/ /
<p>242b.5</p>de bzhin o Ta zhes pa sku'i lhan cig skyes pa'i dga' ba'o/ /lhan cig skyes pa'i dga' ba zhes pa gsung gi lhan cig skyes pa'i dga' ba'o/ /gnyid ces pa thugs kyi lhan cig skyes pa'i dga' ba'o/ /nA da zhes pa ye shes kyi lhan cig skyes pa'i dga' ba'o/ /de ltar
<p>242b.6</p>sprul pa dang longs spyod rdzogs pa dang chos dang ngo bo nyid kyi dbye bas sku rnam pa bzhi dang gsung rnam pa bzhi ste/ de bzhin du thugs rnam pa bzhi dang ye shes rnam pa bzhi'o/ /de ltar dga' ba bcu drug gi dbye ba rnams rgya cher dpal ldan rgyud du blta bar bya'o/ /dga' ba
<p>242b.7</p>bcu drug gi mtha' lhan cig skyes pa'o zhes pa nges pa'o/ /'jig rten pa'i dngos grub par byed pa'i dbang rnam pa gsum mdor bstan nas 'jig rten las 'das pa'i dngos grub kyi thun mong ma yin pa dbang bcu gcig pa gsungs pa slar yang zhes pa la sogs pa'o/ /
<p>243a</p>
<p>243a.1</p>shes rab chen po zhes pa rnam par rtog pa kun dum brtags pa 'chad par 'gyur ba'i phyag rgya chen mo'o/ /de'i ye shes ni de bsgoms pa las skyes pa mi 'gyur ba'i bde ba chen po ste dbang bcu gcig pa'o/ /mkha' 'gro ma rdo rje gur du yang dbang
<p>243a.2</p>bcu gcig nyid gsungs te/ 'di ltar/ chu yi dbang gis dang po ste/ /cod pan dbang bskur gnyis pa'o/ /gsum pa dar dpyangs dbang gis te/ /rdo rje dril bus bzhi pa'o/ /lnga pa rang gi bdag po nyid/ /ming gi dbang ni drug pa ste/ /sangs rgyas rjes gnang bdun
<p>243a.3</p>par 'dod/ /bum pas dbang bskur brgyad pa yin/ /dgu pa gsang ba'i dbang gis te/ /shes rab dbang bskur bcu pa'o/ /de nyid rdo rje'i rab sbyor gyis/ /rdo rje'i brtul zhugs kun sbyin zhing / /rang nyid ston pas lung ston pa/ /'di ni dbang bskur cho ga yin/ /
<p>243a.4</p>slob dpon smad par mi bya zhing / /bde gshegs bka' las 'da' mi bya/ /zhes pa ste/ de ltar de nyid rdo rje'i rab sbyor gyis zhes pas gtso bor dbang bcu gcig pa bcom ldan 'das kyis gsal por gsungs pa'i phyir mkhas pa rnams kyis dbang bzhi pa'am bcu
<p>243a.5</p>gcig pa tha dad pa nyid du rtogs par bya'o/ /bum pa la sogs pa bzhi po 'di rnams kyis rjes su 'gro ba dang bcas pa ni grangs bzhin du 'gyur ba dang mi 'gyur ba dang 'dzag pa dang mi 'dzag pa zhes bya ba'i ming rnams so/ lus zhes pa la sogs pa go sla'o/ /de bzhin
<p>243a.6</p>du byis pa dang dar ma dang rgan po dang skye dgu'i bdag po'i ming rnams so/ /shes rab ces pa lo bcu gnyis ma nas brtsams nas lo nyi shu ma'i bar du ste/ dbang bskur ba na rang gi sems dga' ba'i skal ba dang ldan ma de'i nu mar yan lag ni/ reg pas byang chub sems
<p>243a.7</p>'pho zhes pa gtsug tor gyi pad+ma 'dab ma bzhi pa las khu ba bdud rtsi'i rgyun dpral ba'i pad+ma 'dab ma bcu drug gi bar 'ongs pas sku'i dga' ba dang gsung gi dga' ba dang thugs kyi dga' ba dang ye shes kyi dga' ba'i bdag nyid kyi bde ba nyams su myong bar byed pa gang yin pa de ni
<p>243b</p>
<p>243b.1</p>byis pa ste/ rnal 'byor pa'i 'o ma 'dzin pas dbang bskur ba ni dbang dang po thob pa nyid kyi phyir byis pa zhes brjod do/ /de nas de'i gsang bar cung zad rdo rje gsor bas byang chub sems ni 'pho ba zhes pa mgrin pa'i pad+ma 'dab ma sum cu rtsa gnyis pa las snying ga'i pad+ma
<p>243b.2</p>'dab ma brgyad pa'i lte bar sku'i mchog dga' dang gsung gi mchog dga' dang thugs kyi mchog dga' dang ye shes kyi mchog dga'i bdag nyid kyis bde ba nyams su myong bar byed pa gang yin pa de ni rgan po ste/ shes rab ye shes kyi dbang bskur ba'o/ /phyag rgya chen
<p>243b.3</p>po zhes pa nam mkha' las byung ba'i gzugs te de'i rjes chags phyi rol rang gi nyams su sgom pa zhes bya ba las skyes pa g.yo med ces pa rdo rje nor bu las phyi rol du g.yo ba las 'dzag pa 'gog pa/ sku'i lhan cig skyes pa'i dga' ba dang gsung gi lhan cig skyes pa'i
<p>243b.4</p>dga' ba dang thugs kyi lhan cig skyes pa'i dga' ba dang ye shes kyi lhan cig skyes pa'i dga' ba'i bdag nyid zla ba bdud rtsi mi 'pho ba'i bde ba gang yin pa de ni shes rab chen po zhes bya ba dbang bskur bzhi pa ste/ bzhi pa de yang de bzhin no zhes pa'i gsung gis brjod pa'o/ /
<p>243b.5</p>'di ni sgrib pa med pa 'jig rten las 'das pa'i ye shes lhag par rtogs pa ste grub pa'i ros zangs la sogs pa'i khams rnams gser gyi ngo bo bzhin du sgrib pa dang bcas pa'i phung po dang khams lnga la sogs pa rnams de bzhin gshegs pa lnga dang lha mo lnga la sogs pa skye
<p>243b.6</p>dgu'i ngo bos rdzogs par byed pa nyid kyi phyir skye dgu'i bdag po'o/ /skyob pa nyid gzigs pa'i lam gsung ba/ de la sbyor ba'i phyir skyob pa ste skyob pa ni skyob pa de bzhin gshegs pa la sogs pa rnams so/ /gsung ba ni mchog tu mi 'gyur ba'i ye shes kyi rnal 'byor
<p>243b.7</p>dang ldan pa'i lus la sogs pa'i rnam par gzhag pa ste/ dpal dus kyi 'khor lor gsungs pa/ lus ni dang zhing rdul phran nyams pa nam mkha' dang mtshungs mtshan la sogs pa rnams kyis rab rdzogs 'gyur/ /sna tshogs 'jig rten gsum po nyid ni dang zhing sgrib
<p>244a</p>
<p>244a.1</p>pa rnam par bral ba rmi lam bzhin du snang / /skad ni kun nas chad pa med cing du ma'i skad gzhan dag gis gzhan gyi snying la 'jug pa ste/ /sems ni dam pa'i bde bas gang zhing mi g.yo thams cad dus su lhan cig skyes pas 'khyud pa'o/ /zhes pa'o/ /
<p>244a.2</p>'di nyid ni gnyis med mi 'gyur ba de khu ba steng du gsang ba dang lte ba dang mgrin par bgrod pas rim pa ji lta bar rdo rje sems dpa' la sogs pa'i ming bzhi thob pa'o/ /dpral bar son pa ni sngar brjod pa'i rnam par dag pa la sogs pa'i rnal 'byor rnam pa bzhi zhes
<p>244a.3</p>bya'o/ /gtsug tor du son pa ni dus kyi 'khor lo zhes pa'i ming ngo zhes pa sems dpa' drug rnams so/ /da ni/ 'di nyid kyis ni bsgrub par bya/ /zhes pa la sogs pas 'jig rten las 'das pa'i dngos grub kyi thun mong ma yin pa'i rgyu yan lag drug gi rnal 'byor mdor
<p>244a.4</p>bstan pa gsungs te/ 'di ltar/ rab gsal bsam gyis mi khyab pa'i/ /zhes pa nas brtsams te/ sna tshogs gzugs brnyan 'od gsal ba/ /zhes pa'i mthar thug pas yan lag drug gi rnal 'byor gyi yan lag dang po so sor sdud pa zhes bya ba mdor bstan to/ /
<p>244a.5</p>bkab dang ma ba ka ba ces pa la sogs pa'i tshigs su bcad pas bsam gtan gyi yan lag go/ /gzugs brnyan mthong na de nas ni/ /zhes pa la sogs pa'i tshigs su bcad pas srog rtsol gyi yan lag go/ /srog ni thig ler gzhug par bya/ /zhes pa 'dis
<p>244a.6</p>'dzin pa'i yan lag kyang mdor bstan to/ /rjes su dran pa la sogs pa yan lag gnyis kyi mdor bstan pa yang de'i don mdor bstan pa'i nus pa las ji ltar rigs par brtag par bya'o/ /yan lag drug gi rnal 'byor yang bcom ldan 'das kyis 'dus pa phyi mar yang dag
<p>244a.7</p>par rdzogs pa'i byang chub kyi mtshan nyid mchog gi dngos grub sgrub pa nyid kyis mdor bstan pa dang rgyas par bshad pa dang rab tu rgyas par bshad pa rnams kyis ji ltar gsungs pa bzhin te/ mi snang la sogs dngos grub rnams/ /thun mong pa zhes grags pa ste/ /sangs rgyas
<p>244b</p>
<p>244b.1</p>nyid sgrub sangs rgyas kyi/ /dngos grub mchog ces gsungs pa yin/ /thabs ni rnam pa bzhi po dag /byang chub rdo rjes gsungs pa ste/ /rnal 'byor rgyud rnams thams cad du/ /rnal 'byor pa yis rtag tu bsngags/ /bsnyen pa'i cho ga dang po ste/ /nye bar sgrub pa nges par gsum
<p>244b.2</p>pa ste/ /sgrub pa chen po bzhi pa'o/ /thun mong mchog gi dbye ba yis/ /bsnyen pa'ang rnam pa gnyis su 'gyur/ /rdo rje bzhi yis thun mong ba/ /yan lag drug po rnams kyi mchog /dang po stong nyid byang chub ste/ /gnyis pas sa bon bsdu ba yin/ /gsum pa gzugs
<p>244b.3</p>brnyan rdzogs pa ste/ /bzhi pa yi ge dgod pa'o/ /rdo rje bzhi po 'di rnams kyis/ /thun mong sgrub la bsnyen pa ste/ /ye shes bdud rtsi kho na yis/ /bsnyen pa kun nas rtag tu bya/ /yan lag drug gi rnal 'byor gyis/ /bsnyen pa byas nas mchog sgrub ste/ /gzhan
<p>244b.4</p>du bsgrub pa bya dngos grub mchog /'byung bar 'gyur ba med pa nyid/ /so sor sdud dang bsam gtan dang / /srog rtsol de bzhin 'dzin pa dang / /rjes su dran dang ting nge 'dzin/ /rnal 'byor yan lag drug tu brjod/ /dbang po bcu po rnams kyi ni/ /rang la 'jug gnas
<p>244b.5</p>thams cad las/ /'dod pa phyi phyir sdud pa ni/ /so sor sdud pa zhes brjod do/ /'dod pa lnga rnams sdud pa yis/ /sangs rgyas lnga dang rab sbyor bas/ /rtog pa bsam gtan zhes brjod de/ /bsam gtan rnam pa lnga ru 'gyur/ /rtog pa dang ni dpyod pa dang / /dga'
<p>244b.6</p>dang de bzhin bde ba nyid/ /sems rtse gcig pa nyid dang lnga/ /de rnams bsam gtan sdud pa'o/ /gsang ba'i rgyud rnams thams cad du/ /rnam pa sna tshogs yongs grags pa'i/ /gsang ba gsum 'byung rtog pa ste/ /de la rab sbyor dpyod pa'o/ /dga' ba rab
<p>244b.7</p>gsal gsum pa ste/ /bde ba bsdus pa bzhi pa'o/ /shes dang shes bya 'byung zad pa'i/ /rang sems lnga par shes par bya/ /sangs rgyas thams cad rang bzhin zhi/ /'dod pa thams cad rab tu gnas/ /ye shes lnga yi rang bzhin dbugs/ /'byung ba lnga yi rang bzhin can/ /
<p>245a</p>
<p>245a.1</p>gong bu'i gzugs kyis phyung nas ni/ /sna yi rtse mor brtag par bya/ /rin chen chen po kha dog lnga/ /srog gi rtsol ba zhes par dran/ /rang sngags snying gar bsams nas ni/ /srog ni thig ler son pa dgod/ /'gags pa rin chen dbang por bcas/ /gzung
<p>245a.2</p>bar bya'o 'dzin par brjod/ /'gog pa rdo rjer bgrod sems la/ /mtshan ma nyar 'dzin 'byung 'gyur te/ /mtshan ma de ni rnam pa lngar/ /byang chub rdo rjes bshad pa yin/ /dang po smig rgyu'i rnam pa ste/ /gnyis pa du ba'i rnam pa yin/ /gsum pa mkha' snang rnam pa
<p>245a.3</p>ste/ /bzhi pa sgron ma 'bar ba'o/ /lnga pa rtag tu snang ba ni/ /sprin med nam mkha' lta bu'o/ /brtan de rdo rje'i lam nas ni/ /nam mkha'i khams su spro bar bya/ /gang zhig bsgom bya rjes dran pas/ /de yi rnam par yang dag spro/ /rjes su dran pa zhes shes bya/ /rab gsal de
<p>245a.4</p>la skye bar 'gyur/ /shes rab thabs ni snyoms 'jug pas/ /dngos po thams cad mdor bsdus pa/ /byas te gong bu'i sbyor ba yis/ /dbus su gzugs brnyan rnam bsgom bya/ /skad cig ye shes rdzogs pa ni/ /ting 'dzin zhes pa'i ming can no/ /so sor bsdus pa
<p>245a.5</p>snyoms 'jug pas/ /sngags rnams kun gyis byin gyis rlob/ /bsam gtan ye shes snyoms 'jug pas/ /mngon shes lnga ni thob par 'gyur/ /srog gi rtsol bas nges par ni/ /byang chub sems dpa' rnams kyis gzigs/ /rtag tu 'dzin pa'i stobs kyis
<p>245a.6</p>ni/ /rdo rje sems dpa' mnyam par gzhug /rjes dran mnyam par sbyor ba yis/ /'od kyi dkyil 'khor 'byung bar 'gyur/ /ting 'dzin dbang gyur tsam gyis ni/ /sgrib pa med pa nyid du 'gyur/ /zhes pa'o/ /tshigs su bcad pa 'di rnams kyi mdor bsdus pa'i
<p>245a.7</p>'grel ba brjod par bya'o/ /ye shes bdud rtsi kho na yis/ /bsnyen pa zhes pa la sogs pa la bsten par bya ba dang thar pa 'dod pa rnams kyis goms par bya ba'i phyir bsnyen pa'o/ /de ci zhe na/ du ba la sogs pa gzugs mthong ba'i mthar thug pa so sor sdud pa'i yan
<p>245b</p>
<p>245b.1</p>lag go/ /de dag ni mchog gi bsnyen pa ste/ ye shes bdud rtsi kho nas yan lag drug gi rnal 'byor kho nas rdzogs par bya'o/ /kun nas ni thams cad bdag nyid do/ /rtag tu ni dus thams cad pa'o/ /kho na'i yi ge ni nges par gzung ba'o/ /de rnams ni ye shes kyi bdud
<p>245b.2</p>rtsi zhes bya ste/ yan lag drug gi rnal 'byor ro/ /so sor sdud dang zhes pa la sogs pa mdor bstan pa'i tshig rnams kyis rgyas par bshad pa dang / rab tu rgyas par bshad pa/ dbang po bcu po rnams kyis ni/ /zhes pa la sogs pa'i tshigs su bcad pa rnams kyis
<p>245b.3</p>gsungs so/ /de la dbang po rnams dang dbang po'i don rnams kyang dbang po rnams te/ dbang po bcu po rnams kyi ni yul dang yul can de rnams kyi'o/ /rang 'jug ces pa la rang la ni bdag nyid kho na la'o/ /'jug ni 'jug pa yod tsam ste/ /de ni rang la 'jug pa'o/ /
<p>245b.4</p>yul dang yul can rnams kyi yul gyi dngos po rtog pa yul 'dzin pa'i mtshan nyid kyi bya ba la nye bar dga' ba ni rang la 'jug pa'o zhes pa'i don to/ /de la gnas pa nyid ni rang la 'jug gnas te gzung ba dang 'dzin pa'i rang bzhin gyis rab tu 'jug pa
<p>245b.5</p>ni rang la 'jug pa ma yin no/ /don 'di nyid 'dod pa phyi phyir sdud pa ni zhes rab tu rgyas par bshad pas gsungs te/ 'dod pa bya ba dang mngon par 'dod pa bya ba'i phyir 'dod pa na gzugs la sogs pa'i yul rnams so/ /de rnams la dbang po rnams kyis sdud pa gang yin pa de 'dod pa
<p>245b.6</p>sdud pa'o/ /'dod pa sdud pa de'i phyir zhes pa mig la sogs pa'i dbang po rnams kyis gzugs la sogs pa'i yul 'dzin pa'i mtshan nyid kyi byed pa ste phyir ni mi 'jug pa'i so sor sdud pa zhes brjod do zhes pa phyi rol gyi gzugs la sogs pa'i yul rnams la
<p>245b.7</p>mig la sogs pa'i dbang po rnams kyis mig gi rnam par shes pa la sogs pa rnams rab tu mi 'jug par nang gi yul rnams la sha'i mig la sogs pa'i dbang po rnams kyis sha'i mig gi rnam par shes pa la sogs pa rnams rab tu 'jug pa nang stong pa nyid la dmigs pas
<p>246a</p>
<p>246a.1</p>pra phab pa'i gzhon nu mas me long la mthong ba ltar stong pa lam ma brtags pa'i dngos po thams cad mthong ba ni so sor sdud pa'i yan lag tu brjod do zhes pa'i don to/ /yan lag gnyis pa gsungs pa/ 'dod pa lnga rnams zhes pa la sogs pa'o/ /
<p>246a.2</p>lnga zhes pa gnyi gar nye bar mtshon pa ste/ 'dod pa lnga rnam zhes pa brtan pa dang g.yo ba'i bdag nyid dngos po thams cad do/ /sangs rgyas lnga dang rab sbyor bas/ /zhes pa sangs rgyas thams cad dang rab tu sbyor ba ste rang bzhin gyis dngos po thams cad dang rab tu sbyor
<p>246a.3</p>ba sangs rgyas thams cad kyi rang bzhin no/ /bsdus pa zhes pa sangs rgyas thams cad kyi rang bzhin dngos po de rnams thams cad rnal 'byor pa'i so so rang gis rig par bya ba khams gsum rab tu gsal ba gcig pu'i gzugs kyi rtog pa ste/ rnam par rtog pa'i 'khrul pa
<p>246a.4</p>sel ba'i rgyun rab tu 'jug pa'i mthong ba gang yin pa de bsam gtan du brjod do/ /don 'di nyid/ sangs rgyas thams cad rang bzhin zhi/ /'dod pa thams cad rab tu gnas/ /zhes rab tu rgyas par bshad pas 'chad par 'gyur ro/ /bsam gtan de yang rtog pa dang ni
<p>246a.5</p>zhes pa la sogs pa'i dbye bas rnam pa lngar 'gyur ro/ /gsang ba gsum zhes [(]ba [,]pa [)]la sogs pa la sku dang gsung dang thugs kyi bdag nyid dus gsum khams gsum ni gsang ba gsum mo/ /de rags pa'i rnam pas khams gsum rab tu gsal ba tsam nyid kyis lan cig sems
<p>246a.6</p>pa ni 'byung ba yin la/ de rtogs shing khong du chud pa ni gsang ba gsum 'byung ba ste de nyid rtog pa'o/ /de la rab sbyor dpyod pa'o/ /zhes pa rtog pa'i yul de la rab sbyor dpyod pa ste/ brtan pa dang g.yo ba bum pa dang snam bu la sogs pa'i khyad par gyi dngos po 'dzin pa ni dpyod pa'o/ /
<p>246a.7</p>dga' ba rab gsal ni dpyod pa'i yul dngos po thams cad la sems gnas pa'i rgyur gyur pa'i yid bde ba'o/ /bde ba bsdus pa zhes pa sems gnas pa'i dngos po thams cad las bde ba yang dag par rtogs pa lus shin tu sbyangs pa'i rgyud can bde ba ni bde ba bsdus pa'o/ /shes
<p>246b</p>
<p>246b.1</p>dang zhes bya ba la sogs pa la shes pa mig la sogs pa'i rnam par shes ba drug shes bya gzugs la sogs pa chos kyi khams kyi mthar thug pa la rab tu 'jug pa ni 'byung ba ste shes pa dang shes bya 'byung ba'o/ /de'i zad pa ni sems kyis gzung ba dang 'dzin pa stong pa nyid kyi mtshan nyid
<p>246b.2</p>sems rtse gcig pa nyid ni sems zhes brjod do/ /rnam pa de lta bu'i rang sems de sangs rgyas thams cad kyi rang bzhin te gzung ba la sogs pa'i rnam par rtog pa zhi ba'i phyir zhi ba'i khams gsum par rab tu gsal ba tsam nyid kyis stong pa nyid gcig pu'i mthar thug
<p>246b.3</p>ba'o/ /'dod pa thams cad rab tu gnas/ /zhes pa la 'dod pa thams cad ni dngos po thams cad de rang las dbyer med pa rab tu gsal pa gcig pu'i gzugs kyi rab tu gnas pa ni 'dir gnas pa'o zhes 'dod pa thams cad rab tu gnas so/ /yan lag gsum pa gsungs
<p>246b.4</p>pa/ ye shes lnga zhes pa la sogs pa ste/ ye shes lnga ni mi bskyod pa la sogs pa'i sangs rgyas lnga rnams te la la nA dkyil 'khor lnga'i chos can rnam par shes pa la sogs pa'i phung po lnga rnams so/ /de'i rang bzhin dbugs ni sna bug g.yon pa la'o/ /'dir 'byung ba lnga'i
<p>246b.5</p>sgras ra sa nA dkyil 'khor lnga'i chos can sa la sogs pa'i khams lnga rnams te de'i rang bzhin dbugs 'byung ba lnga'i rang bzhin can ni sna bug g.yas pa la'o/ /gong bu'i gzugs kyis phyung nas ni/ /zhes pa la/ 'dir gong bu ni g.yas pa dang g.yon pa'i dkyil 'khor rnams
<p>246b.6</p>kyi srog gi rlung dbu ma a wa d+hU tIr gcig pa nyid de srog rlung de yang gong bu'i gzugs kyis phyung nas/ sna'i rtse mor zhes pa sna'i sgras lte ba dang snying ga dang mgrin pa dang dpral ba dang gtsug tor gyi pad+ma'i lte bar brjod de/ srog gi rlung de phyung nas sna'i rtse mo der brtag par bya ba
<p>246b.7</p>ni bsgom bya ste lte ba nas lte ba'i dbus su yin gyi g.yas dang g.yon du pad+ma'i 'dab ma la ma yin no/ /g.yon pa dang g.yas pa'i rgyu ba gnyis 'gags pas dbu ma 'ba' zhig 'bab pa'i srog gi rlung 'di nyid/ rin chen chen po kha dog lnga/ /zhes pa dang srog gi rtsol ba zhes dang rdo
<p>247a</p>
<p>247a.1</p>rje'i bzlas pa zhes kyang brjod de srog g.yon pa dang g.yas pa'i rtsar rab tu rgyu ba med pa dbu ma dbyer med pa'i yan lag gis bzlas par bya'o/ /de bzhin du yid ni skyob par gyur pa'i phyir rang sngags te srog snying gar pad+ma'i lte ba'i dbus su bsams nas thig ler
<p>247a.2</p>son pa ni thig le'i gnas dpral ba ste der dgod ces pa dgag par bya'o/ /'gags pa rin chen dbang por bcas/ /gzung bar bya'o zhes pas 'gro 'ong dang bral bar bya'o/ /'dzin par brjod ni 'dzin pa'i yan lag tu brjod do/ /'gog pa rdo rjer zhes pa phyed dang bcas
<p>247a.3</p>pa'i tshigs su bcad pa gnyis so sor sdud pa'i yan lag gis blta bar bya'o/ /bla ma'i nye bar bstan pa las 'dzin pa'i rin chen klog gi 'di'i glegs bam klog pa ni don dang bcas pa ma yin no/ /'dir dgag par bya ba'i phyir 'gog pa yang ste 'gog pa yang 'di yin la
<p>247a.4</p>rdo rje yang yin pas 'gog pa rdo rje a wa d+hU tI'i lam ste der bgrod sems la ni rlung gi rlung la'o/ /mtshan ma nyer 'dzin 'byung 'gyur te/ /zhes pa du ba la sogs pa'i mtshan ma rnams kyi nyer 'dzin rab tu gsal ba 'byung 'gyur te ni skye bar 'gyur ro/ /dang po dang gnyis
<p>247a.5</p>pa'i mtshan ma bzlog ste bstan pa ni bla ma'i gzhan dbang nyid du bstan pa'i don to/ /bstan pa ni 'dzin pa'i yan lag gis mi g.yo bar gyur pa ste rin chen chen po'i byed pa por gyur pa'o/ /de zhes pa gtum mo ste spro bar bya ba ni lte ba'i 'khor lo las bslang bar bya'o/ /rdo rje'i
<p>247a.6</p>lam nas ni dbu ma'i lam nas te nam mkha'i khams su ni gtsug tor gyi 'khor lor ro/ /de yang gtsug tor gyi pad+ma'i lte bar langs pa nyid du gyur pas haM yig zhu bar byas nas sku dang gsung dang thugs dang ye shes kyi rang bzhin thig le bzhi po rnams dga' ba la sogs pa'i
<p>247a.7</p>dbye bas rdo rje nor bu'i pad+ma'i lte bar 'dren pa'o/ /'dzin pa de ma thag tu rang gi nyams kyi gtum mo 'bar bar 'gyur ro zhes pa bla ma'i nye bar bstan pa'o/ /yan lag lnga pa gsungs pa/ gang zhig bsgom bya zhes pa la sogs pa ste/ gang zhig bsgom bya ni so sor
<p>247b</p>
<p>247b.1</p>sdud pa dang bsam gtan gyi yan lag gis bstan par byas pa khams gsum pa rab tu gsal ba'i bdag nyid kun rdzob kyi bden pa ste rjes su dran pas/ de yi rnam par yang dag spro/ /de'i rnam par ni kun rdzob kyi bden pa'i rnam par te yang dag spro ni nam mkha'i mthil
<p>247b.2</p>mtha' dag khyab par blta bar bya'o/ /rjes su dran pa zhes shes bya/ /dus gsum pa'i srid pa gsum po mtha' dag mthong ba ni rjes su dran pa'i yan lag tu shes par bya'o zhes pa'i don to/ /de nyid kyi phyir gsungs pa/ rab gsal de la skye bar 'gyur/ /zhes pa ste/ khams
<p>247b.3</p>gsum pa rab tu gsal ba ni de la zhes pa rjes su dran pa'i yan lag la skye bar 'gyur ro/ /yan lag drug pa gsungs pa/ shes rab ces pa la sogs pa ste/ shes rab thabs ni snyoms 'jug pas/ /zhes pa rgyu mthun pa la sogs pa'i rim pas nam mkha' pad+mar 'phags pa ni mi
<p>247b.4</p>'gyur ba'i bde ba'i dbang gis shes bya dang shes pa gcig tu 'dres par gyur pa nyid kyis dri ma med pa'i gnas skabs su brtan pa dang g.yo ba'i dngos po thams cad rab tu gsal ba'i gzugs su mdor bsdus pa ni mdor bsdus pa ste/ byas te zhes pa nye bar byas te gong bu'i sbyor bas
<p>247b.5</p>ni 'dzag pa med pa mchog gi bde ba chen po'i bdag nyid 'od gsal ba gcig pu'i gzugs kyis zos pa ste lcags la sogs pa'i khams thams cad ro gcig pa'i gzugs grub pa'i ro'i gzugs kyi bzhin no/ /'dzag pa med pa'i mchog gi bde ba chen po ro gcig pa
<p>247b.6</p>'od gsal ba de'i dbus su gzugs brnyan kun rdzob kyi bden pa'i bdag nyid rnam bsgom bya ni blta bar bya'o/ /'di'i rab tu rgyas par bshad pa skad cig ces pa la sogs pa ste/ ye shes bden pa gnyis gnyis su med par gyur pa'i skad cig rdzogs pa ni rtogs pa ste ting
<p>247b.7</p>nge 'dzin zhes pa'i ting nge 'dzin gyi yan lag gi ming can no zhes pa'o/ /yan lag drug gi rnal 'byor ni dus kyi 'khor lo'i rgyud phyi mar 'jam dpal zhabs kyis gsal bar gsungs pa ji lta ba bzhin te/ so sor sdud sogs drug po rnams kyis stobs bcu'i stobs dang
<p>248a</p>
<p>248a.1</p>ldan pas stong pa nyid ni bsgom pa gsungs/ /mtshan mo du ba la sogs rnal 'byor slar yang nyin mo mkha' la 'bar ba la sogs rnams kyang ngo / /so sor sdud pas rnal 'byor ba ni nam mkha'i mthil du son pa dus gsum gzugs rnams mthong bar 'gyur/ /
<p>248a.2</p>de la bsam gtan gyis sems brtan par yang ni byed de phyi rol dngos po rnams ni rnam par spongs/ /srog gi rtsol bas ri bong can dang nyi ma dang bral mun par srog gi rlung ni dbab par bya/ /'byung ba dang ni 'jug pas dman par slar yang byed de 'dzin pa'i yan lag gis ni thig
<p>248a.3</p>ler ro/ /rjes su dran pas mkha' la ri bong can bzhin rang gi gzugs las 'od zer chen po nges par rgyu/ /ting nge 'dzin gyi khu ba rdo rje las ni mgo bor bgrod byed dri med bde ba rab tu rdzogs/ /zhes pa'o/ /da ni/ so sor sdud pa snyoms 'jug pas/ /zhes pa la sogs pa
<p>248a.4</p>tshigs su bcad pa gsum gyis so sor sdud pa la sogs pa'i 'bras bu gsungs te/ so sor sdud pa snyoms 'jug pa/ /zhes pa du ba la sogs pa'i mtshan ma bcu'i rim pas khams gsum pa'i gzugs mthong ba'i so sor sdud pa'i yan lag gis brtan par byas pa ste/ 
<p>248a.5</p>gang gi tshe rnal 'byor pa yang gzugs mthong ba so sor sdud pa'i yan lag gis brtan par byas par gyur pa de'i tshe sngags rnams kyis byin gyis rlob ste tshig gi mchog sbyin la sogs pa byin bar 'gyur ro/ /bsam gtan ye shes snyoms 'jug pas/ /zhes pa gang gi tshe
<p>248a.6</p>bsam gtan gyi yan lag gi gzugs la sems brtan pa mig mi 'dzums par gyur pa de'i tshe lha'i mig tu 'gyur ro/ /de bzhin du lha'i rna ba la sogs par 'gyur ba'i phyir/ mngon shes lnga ni thob par 'gyur/ /zhes so/ /srog gi rtsol bas zhes pa gang gi tshe rnal 'byor
<p>248a.7</p>ba srog gi rtsol bas dag par gyur pa ri bong can dang nyi ma'i lam dang bral te rtag tu dbu ma 'bebs pa de'i tshe/ byang chub sems dpa' rnams kyis gzigs te bsngags par yang 'gyur ro/ /'dzin pa'i stobs kyis zhes pa nges pa'i stong pa nyid kyi gzugs bzung ba dang rdo rje
<p>248b</p>
<p>248b.1</p>sems dpa' 'dzin pa'i sems mnyam par zhugs te/ 'dzin pa'i stobs kyis srog gi 'gro ba dang 'ong ba'i skad cig gcig tu 'dres par 'gyur ro/ /rjes dran mnyam par sbyor ba yis/ /zhes pa rjes su dran pa mnyam par sbyor ba gzugs brnyan la 'khyud pa'i sems
<p>248b.2</p>rnam par rtog pa thams cad dang bral ba de'i tshe/ dri ma med pa'i 'od kyi dkyil 'khor 'byung bar 'gyur te ba spu'i khung bu nas 'od zer lnga 'phro ba dang nges par rgyu bar 'gyur ro/ /ting 'dzin dbang gyur tsam gyis ni/ /zhes pa la/ 'dir gzung ba dang 'dzin pa'i sems dag gcig
<p>248b.3</p>pa nyid kyis mi 'gyur ba'i bde bar gyur pa gang yin pa de bde ba'i ting nge 'dzin zhes brjod do/ /de'i dbang gyur tsam ni de las mi g.yo ba ste/ de las sgrib pa med pa nyid du 'gyur ba ni mchog tu mi 'gyur ba'i ye shes kyi skad cig 'od gsal ba'i ye shes kyi dbang du gyur pa tsam nyid kyis
<p>248b.4</p>sgrib pa med pa nyid du 'gyur ro zhes pa'i don to/ /de las phyi ma'i dus su bden pa gnyis gnyis su med par gyur pa'i mtshan nyid yang dag pa'i tshul gyis bdag nyid kyi ting nge 'dzin rtogs pa ni 'bras bu yang dag par 'gyur ro zhes pa'i rim pa'o/ /dpal dus kyi 'khor lor yang
<p>248b.5</p>gsungs shing dri ma med pa'i 'od du yang rgya cher rnam par bshad pa 'di lta ste/ so sor sdud pa rgyal ba'i dbang por 'gyur zhing rnam pa bcu ste bsam gtan mi bskyod pa nyid do/ /srog rtsol dag kyang ral gri can no slar yang rnam pa bcu ste 'dzin pa phyag na rin chen no/ /gdol pa
<p>248b.6</p>mo la rjes su dran pa pad+ma 'dzin par 'gyur te dpal ldan ting 'dzin 'khor lo can/ /re re dbye ba lnga rnams kyis te slar yang gang las a sogs ka sogs rnams kyis phye ba'o/ /zhes so/ /'di'i don 'di yin te dang po'i las la so sor sdud pa ni rgyal ba'i dbang po zhes pa ye
<p>248b.7</p>shes kyi phung po'o/ /de yang mtshan ma'i dbye bas rnam pa bcu ste/ du ba dang / smig rgyu dang / mkha' snang dang / sgron ma dang / 'bar ba dang / zla ba dang / nye ma dang / sgra gcan dang / cha shas dang / thig le mthong ba'i dbye bas ma brtags pa'i ye shes kyi phung po'o/ /bsam gtan
<p>249a</p>
<p>249a.1</p>mi bskyod pa nyid do/ /zhes pa rnam par shes pa'i phung po ste rnam pa bcu ste bcu ni yul dang yul can bcu po rnams gcig nyid du sna tshogs gzugs la bsam gtan pa'o/ /srog rtsol dag kyang ral gri can 'du byed kyi phung po ste rnam pa bcu ni g.yon dang g.yas kyi dkyil
<p>249a.2</p>'khor bcu gcig tu 'dres par gyur pa'i phyir ro/ /slar yang rnam pa bcu ste 'dzin pa phyag na rin chen no/ /zhes pa tshor ba'i phung po ste srog gi 'dzin pa lte ba dang snying ga dang mgrin pa dang dpral pa dang gtsug tor gyi pad+ma la 'gro ba dang 'ong ba'i dbye bas rnam pa bcu'o/ /gdol
<p>249a.3</p>pa mo la rjes su dran pa pad+ma 'dzin par 'gyur te zhes pa 'du shes kyi phung po'o/ /gdol ba mod dbu ma'i rtsa la rjes su dran pa de yang rnam pa bcu ste 'dod pa'i gnas skabs bcu'i dbye ba las so/ /bsam dang 'dod dang lus la rims dang kha mchog pad+ma skam dang zas la rab tu mi
<p>249a.4</p>'jug dang / /'dar dang smyo dang rab tu rmongs par 'gyur dang yid ni rnam par 'khrul dang drag tu brgyal ba rnams/ /rdo rje can gyi du ba la sogs rab gsal rnam pa bcu ste srog chags lus la 'jig rten du/ /rab tu gsal zhing nges pa'i de rnams yid srub gnas skabs su zhig
<p>249a.5</p>rgyal ba 'dod pa de ni su/ /zhes pa bcu'o/ /dpal ldan ting 'dzin 'khor lo can/ /zhes pa rnam par snang mdzad de/ ting nge 'dzin rnam pa bcu ni rlung bcu po rnams 'gog pa'i phyir ro/ /de ltar bcom ldan 'das ni rab tu mi gnas pa'i mya ngan las 'das pa ste rlung rnams mi
<p>249a.6</p>'bab pa gang gi phyir zhes pa'i don to/ /da ni so sor sdud pa la sogs pa'i mtshan nyid gsungs pa/ so sor sdud pa lus la yul dang yul can bcu po rnams kyi rab tu 'jug pa med pa'o/ /bsam gtan dag kyang shes rab rtog dang dpyod pa dag dang g.yo med bde ba rtse gcig
<p>249a.7</p>sems pa'o/ /srog gi rtsol ba dag kyang lam ni gnyis po bsgyel zhing dbu mar srog ni zhugs pa dag tu 'gyur/ /thig ler srog ni rab tu zhugs shing gnyis ka'i bgrod pa bcom ste rtse gcig sems pa 'dzin pa'o/ /gtum mo'i snang bar gang zhig gyur pa nges par lus
<p>249b</p>
<p>249b.1</p>dang nam mkha' la yang rjes su dran par 'gyur/ /shes rab thabs kyi bdag nyid kyis ni 'gyur med bde ba'i dbang gis ye shes gzugs la ting nge 'dzin/ /'di dag dman pa la sogs dbye ba rnams kyis sna tshogs gtso bo'i sgrub thabs rnam gsum du yang 'gyur/ /
<p>249b.2</p>phyag rgya gsum dang gnas skabs gsum ni bgrod pa'i dbang gis las dang kun rtog mchog rnams so/ /'dir so sor sdud pa zhes bya ba ni lus la yul dang yul can bcu po rnams kyi 'grel pas rnam par shes pa rab tu 'jug pa med pa ste stong pa'i gzugs kyi yul rnams
<p>249b.3</p>la gzhan mig la sogs pa rnam pa lnga po rnams kyis rab tu 'jug pa'o/ /de bzhin du gzugs de nyid la shes rab ces pa lta ba'o/ /rtog pa zhes pa dngos po 'dzin pa'o/ /dpyod pa zhes pa de'i don nges pa'o/ /dga' ba zhes pa gzugs la chags pa'o/ /g.yo
<p>249b.4</p>med bde ba zhes pa sems gzugs dang lhan cig gcig tu byed pa'o/ /de ltar gzung ba dang 'dzin pa'i dbye bas bsam gtan rnam pa bcu'o/ /'dir srog gi rtsol ba dag kyang lam ni gnyis po zhes pa g.yon pa g.yas pa'i lam bsgyel ba ste 'gog cing dbu ma'i lam du rab tu
<p>249b.5</p>zhugs pa'o/ /de yang dkyil 'khor bcu 'gog pa las rnam pa bcu'o/ /'dir thig ler zhes pa dpral bar srog ni rab tu zhugs shing gnyi ga'i bgrod pa bcom pa dang 'gro ba dang 'ong ba dang bral ba ste/ rtse gcig sems pa zhes bya ba dpral bar srog 'dzin pa'o/ /
<p>249b.6</p>gtum mo'i snang bar gang zhig srid pa gsum gyi nam mkha' las gyur pa ni rjes su dran pa ste/ rnam pa bcur sngar gsungs so/ /shes rab thabs kyi bdag nyid kyis shes bya dang shes pa gcig tu 'dres par gyur pa nyid kyis 'gyur med bde ba'i dbang gis ye shes
<p>249b.7</p>gzugs ting nge 'dzin no/ /de yang srog la sogs pa rnams med pa las rnam pa bcu'o/ /de ltar yan lag drug gi rnal 'byor sgrub thabs so/ /'di dag dman pa la sogs dbye ba rnams kyis sna tshogs gtso bo dus kyi 'khor lo'i sgrub thabs rnam gsum du
<p>250a</p>
<p>250a.1</p>yang 'gyur/ /phyag rgya gsum dang gnas skabs gsum ni rnam gsum bgrod pa'i dbang gis zhes pa 'dir byang chub kyi sems 'dzag pa'i bgrod pa ni dman pa'i gnas skabs so/ /g.yo ba'i bgrod pa ni 'bring po'i gnas skabs so/ /mi g.yo ba'i
<p>250a.2</p>bgrod pa ni mchog gi gnas skabs so/ /'di rnams la las kyi phyag rgya ni 'dzag pa'i bde ba sbyin pa mo'o/ /ye shes kyi phyag rgya ni g.yo ba'i bde ba sbyin pa mo'o/ /phyag rgya chen po ni mi g.yo ba'i bde ba sbyin pa mo'o/ /de ltar yan lag drug gi rnal 'byor gyis phyag rgya gsum
<p>250a.3</p>bsgom par bcom ldan 'das kyis gsungs pa'i phyir rnal 'byor bas sangs rgyas nyid kyi phyir yan lag drug gi rnal 'byor bsgom par bya'o/ /da ni stong pa nyid kyi gzugs bsgrub pa'i phyir lta stangs gsungs pa/ bsnyen pa la ni dang po'i rnal 'byor rnam bcu mkha' la 'khor lo can gyi
<p>250a.4</p>khro bo'i lta bas so/ /bgegs mthar byed pa'i lta ba bdud rtsi'i lam du son pa yis kyang nye bar bsgrub la yan lag drug /shes rab la spros zla ba thig le rdo rje nor bur 'gyur med gsum yang sgrub pa la 'gyur ro/ /bde ba ma nyams gcig pu zhi ba lhan skyes ye shes rnal 'byor
<p>250a.5</p>zhes pa sgrub pa chen po la/ 'dir bsnyen pa zhes pa dang po du ba la sogs pa'i mtshan ma bsgom pa ni bsnyen pa ste/ bsnyen pa de las dang po'i rnal 'byor ni sems kyi du ba la sogs pa'i mtshan ma 'dzin pa'o/ /de yang du ba la sogs pa dang ldan cig rkyen du 'gyur ba rnam pa
<p>250a.6</p>bcu ste des na de yang rnam pa bcu'o/ /'khor lo can gyi zhes pa gtsug tor gyi khro bo'i lta bas zhes pa mig mi 'dzums par steng du lta bas mtshan mar 'gyur te/ mtshan mo'i rnal 'byor la rnam pa bzhi dang nyin mo'i rnal 'byor la rnam pa drug ste de nas gzugs so/ /de ltar
<p>250a.7</p>gzugs kyi mthar thug par so sor sdud pa dang bsam gtan gyis bsnyen pa'i yan lag tu 'gyur ro/ /bgegs mthar byed pa'i lta ba zhes pa la bgegs mthar byad ni bdud rtsi 'khyil pa'o/ /de'i lta ba ni bdud rtsi'i gnas su son pa ste dpral bar son pa'o/ /des kyang / 
<p>250b</p>
<p>250b.1</p>nye bar bsgrub la yan lag drug /kyang yig gis srog rtsol dang 'dzin pa bya ste/ srog gi gzugs mthong bar gyur pa na nye bar bsgrub pa'o/ /shes rab la spros zla ba thig le zhes pa 'dir shes rab la chags pas spros pa yang 'di yin la zla ba thig le yang 'di yin pas/ 
<p>250b.2</p>spos pa zla ba thig le ste shes rab la spros pa'i byang chub kyi sems kyi thig le rdo rje nor bur gnas pa de'i gsang ba lte ba dang snying gar 'gyur med gsum gyi rnal 'byor du 'gyur ba gang yin pa de yang sgrub pa la 'gyur ro zhes pa gsum bsgrub pa'i yan lag la 'gyur te/ de ltar
<p>250b.3</p>bsgrub pa'i yan lag bya'o/ /bde ba ma nyams gcig pu zhi ba zhes pa 'dir bde ba ma nyams pas byang chub kyi sems kyi skad cig gcig pu gang yin pa de ni zhi ba zhes gsungs te/ lhan skyes ye shes rnal 'byor zhes pa sgrub pa chen po la sems kyi 'gyur ba med pa'i bde ba
<p>250b.4</p>dang lhan cig gcig pa nyid do zhes pa sgrub pa chen po'i yan lag bzhi pa'o/ /de ltar ye shes kyi sgrub thabs la yan lag bzhi pa'o/ /lha'i sgrub thabs la bskyed pa'i rim pas sngar gsungs pa ste 'jig rten pa'o/ /'jig rten las 'das pa ni de kho na'i sgrub thabs rdzogs
<p>250b.5</p>pa'i rim pas so/ /da ni rang gi sems 'di'i snang ba la rab tu gzhug pa gsungs pa/ nam mkhar kun nas zhen pa'i sems dang mig ni mi 'dzums rdo rje lam du rab tu zhugs pa yis/ /stong pa las ni du ba smig rgyu rab gsal dri ma med pa'i mkha' snang nyid dang mar me
<p>250b.6</p>dang / /'bar ba dang ni zla ba nyi ma rdo rje rnams dang mchog gi cha dang thig le mthong bar 'gyur/ /de yi dbus su sangs rgyas gzugs ni yul dang rnam par bral ba du ma longs spyod rdzogs pa'i sku/ /'dir sngags kyi theg pa dang pha rol tu phyin pa'i theg pa la yang rnal 'byor
<p>250b.7</p>goms pa rnam pa gnyis te nam mkha' dang bla gab med pa la rnal 'byor goms pa'o/ /gang zhig nam mkha' la rnal 'byor goms par byed pa des mtshan mo bug pa med pa'i khyim du mun pa la nam mkha' kun nas zhes pa'i sems bsam pa thams cad yongs su spangs
<p>251a</p>
<p>251a.1</p>pas stong par rtse gcig pa'i yid du byas nas nyi ma gcig yongs su brtag par bya'o/ /mig ni mi 'dzums rdo rje'i lam du rab tu zhugs pa zhes pa 'dir dbu mar srog rab tu zhugs pa ste stong pa kho na las du ba la sogs pa'i mtshan ma mthong ngo / /nam
<p>251a.2</p>mkhar kun nas zhen pa'i sems dang mig ni mi 'dzums rdo rje'i lam du rab tu zhugs pa yis/ /stong pa las ni du ba smig rgyu rab gsal dri ma med pa'i mkha' snang nyid dang mar me dang / /zhes pa mtshan mo'i rnal 'byor gyis mthong ngo / /de nas sprin med pa'i nam
<p>251a.3</p>mkha' la blta ste nam mkha' de las slar yang nyin mo rnal 'byor gyis/ nam mkha' las byung rang byung ba/ /shes rab ye shes me bo che/ /zhes pa 'bar ba mthong ste sprin med pa'i nam mkha' la'o/ /de bzhin/ 'od chen rnam par snang bar byed/ /ye shes snang
<p>251a.4</p>ba lam me ba ni zla ba snang ba'o/ /'gro ba'i mar me ni nyi ma'o/ /ye shes sgron ni rdo rje ste sgra gcan no/ /gzi brjid chen po 'od gsal ba ni glog ste mchog gi cha'o/ /rig pa'i rgyal mchog sngags dbang po ni thig le'o/ /de ltar mtshan ma rnam pa bcu ste 'dus pa la
<p>251a.5</p>sogs par mtshan mo'i rnal 'byor dang mtshan yang dag par brjod pa la sogs par nyin mo'i rnal 'byor gyis bcom ldan 'das kyis dgongs pa'i skad gzhan gyis gsungs so/ /de nas/ gsang sngags rgyal po don chen byed/ /ces pa bum pa dang snam bu la sogs pa rnam
<p>251a.6</p>pa thams cad pa'i gzugs mthong ba'o/ /de'i dbus su ste thig le'i dbus su sangs rgyas gzugs ni rdzas med pa'i phyir dang brtags pa med pa'i phyir yul dang rnam par bral ba du ma la longs spyod rdzogs pa'i sku'o/ /de nas gzugs kyi rnal 'byor gyis gzhom
<p>251a.7</p>du med pa'i sgra gang yin pa de nyid thos te de ltar gzugs snang ba las sprul pa'i sku dang sgra snang ba las longs spyod rdzogs pa'i sku'o zhes pa'i don to/ /nam mkha' chu 'dzin bral ba dag ni rnal 'byor pa yis bgrod pa'i mig gis blta bar bya ba ste/ /re khA nag po dri med 'od zer
<p>251b</p>
<p>251b.1</p>'phro ba dus kyi rtsa la mthong bar gyur gyi bar du'o/ /de la kun mkhyen gzugs ni chu la nyi ma lta bu gos pa med pa kha dog sna tshogs te/ /rnam pa kun ldan rang sems yul dang rnam par bral ba dag go sems ni gzhan pa min pa nyid/ /'dir nyin mo'i rnal 'byor ni nam mkha' chu 'dzin bral
<p>251b.2</p>ba dag ni rnal 'byor ba yis bgrad pa'i mig gis blta bar bya'o/ /snga dro dang phyi dro nyi ma la rgyab bstan nas so/ /rnam pa gzhan du na nyi ma'i 'od zer gyis rab rib tu 'gyur te/ de yis zhes pa de'i gnod pa las so/ /nyi ma so sor blta bar bya ste thig le'i dbus su re khA nag po skra'i
<p>251b.3</p>tshad tsam dri med 'od zer 'phro ba dus kyi rtsa a wa d+hU tI la mthong bar gyur gyi bar du'o/ /nang du 'dus pa kun mkhyen gzugs ni khams gsum pa ma lus pa chu la nyi ma lta bu gos pa med pa kha dog sna tshogs te/ rnam pa kun ldan rang sems yul dang rnam par bral ba dag go sems ni gzhan ma
<p>251b.4</p>min pa nyid/ /gzhan gyi sems ni ma yin te gzhan gyi sems shes pa med pa'i phyir ro/ /'dir de bzhin gshegs pa'i sha'i spyan gyis dang por rang gi sems kyi snang ba mthong zhing lha la sogs pa'i spyan gyis gzhan gyi sems shes pa mthong ste des chos yang dag par sdud
<p>251b.5</p>par bcom ldan 'das kyis spyan lnga gsungs so/ /de ltar shes pa'i rim pas sha'i spyan dang lha'i spyan dang sangs rgyas kyi spyan dang shes rab kyi spyan dang ye shes kyi spyan ni bsgoms pa'i stobs kyis 'byung bar 'gyur ro/ /de'i phyir thams cad mkhyen pas ma gzigs pa cung zad kyang
<p>251b.6</p>med do/ /de bzhin du 'phags pa phyag na rdo rje'i zhabs kyis kyang yan lag drug gi rnal 'byor gsungs pa/ 'dir so sor sdud pa zhes bya ba ni gzugs la sogs pa phyi rol gyi yul rnams la mig la sogs pa'i dbang po rnams kyis mig gi rnam par shes pa la sogs pa
<p>251b.7</p>rnams rab tu mi 'jug par nang gi yul rnams la lha'i mig gi dbang po la sogs pa rnams kyis lha'i mig gi rnam par shes pa la sogs pa rnams rab tu 'jug pa ste/ nang du stong pa nyid la dmigs pas pra phab pa'i gzhon nu mas me long la mthong ba ltar stong pa la ma brtags pa'i
<p>252a</p>
<p>252a.1</p>dngos po thams cad mthong ba ni so sor sdud pa'i yan lag ste khams gsum pa'i sangs rgyas kyi gzugs brnyan mthong ba'i phyir ro/ /de nas bsam gtan zhes bya ba ni yod pa'i chos thams cad stong par mthong ba rnams la shes rab ces bya ba de rnams la
<p>252a.2</p>sems rab tu 'jug pa dang / rtog pa zhes bya ba sems kyi dngos po 'dzin pa dang / dpyod pa zhes bya ba 'dzin pa'i dngos po rtogs pa dang / dga' ba zhes bya ba dngos po thams cad la sems gnas pa dang / g.yo med bde ba zhes bya ba dngos po thams cad las bde ba phun
<p>252a.3</p>sum tshogs pa ste de ltar rnam pa lnga ni bsam gtan gyi yan lag go/ /de nas srog rtsol zhes bya ba ni la la nA dang / ra sa nA g.yon pa dang g.yas pa'i lam 'gog pa las srog gi rlung rtag tu dbu ma a wa d+hU tI'i lam du rab tu 'jug pa ste/ a wa d+hU tIr dgang pa ni bum pa can dang
<p>252a.4</p>dbyung ba'i sbyor bas oM yig gis 'gog pa dang / a yig gis 'byung ba zla ba dang sgra gcan dang nyi ma'i rang bzhin gyis rnal 'byor pas byed pa ni srog rtsol gyi yan lag go/ /de nas 'dzin pa zhes bya ba ni lte ba dang snying ga dang mgrin pa dang dpral bar dbang chen dang chu dang me dang
<p>252a.5</p>rlung gi dkyil 'khor la srog rab tu zhugs pa phyi rol du 'byung ba med pa ste/ thig le la srog rab tu zhugs pa ni 'dzin pa'i yan lag go/ /de nas rjes su dran pa zhes bya ba ni rang gi 'dod pa'i lha mthong ba gzugs brnyan gyi rnam par rtog pa dang bral ba ste de las 'od zer du ma 'phro ba'i
<p>252a.6</p>gzugs 'od kyi dkyil 'khor dang de las rnam pa du ma 'phro ba'i gzugs khams gsum la spro ba ni rjes su dran pa'i yan lag go/ /de nas ting nge 'dzin zhes bya ba ni 'dod pa'i lha la rjes su chags pa las gang zhig 'gyur ba med pa'i bde ba thob pa ste/ de la sems rtse gcig tu
<p>252a.7</p>byed pa gzung ba dang 'dzin pa dang bral ba'i sems ni de bzhin gshegs pa rnams kyi ting nge 'dzin gyi yan lag tu brjod do/ /'dir yan lag drug gi dang po bsgom pa'i nye bar bstan pa rgyud gzhan rnams su yang gsungs te 'dir 'dus pa phyi mar bsnyen pa dang nye bar sgrub pa dang sgrub pa
<p>252b</p>
<p>252b.1</p>dang sgrub pa chen po zhes pa'o/ /de nyid bcom ldan 'das kyis gsungs pa/ bsnyen pa'i dus su gtsug tor che'i/ /gzugs brnyan 'bad pas rnam bsgom bya/ nye bar sgrub pa'i dus su ni/ /bdud rtsi 'khyil ba'i gzugs brnyan no/ /sgrub pa la ni lha yi gzugs/ /
<p>252b.2</p>rnal 'byor brtson pas bsgom par bya/ /sgrub pa chen po'i dus su ni/ /gtso bo sangs rgyas mnga' bdag gzugs/ /zhes pa'o/ /'dir dgongs pa'i skad gzhan gyis gtsug tor chen po'i gzugs brnyan ni sangs rgyas kyi gzugs brnyan te khams gsum pa ma lus
<p>252b.3</p>pa nam mkha'i chos 'byung la thugs rdo rje rab tu bzhag nas bsnyen pa'i dus su ste dus dang por so sor sdud pas bsgom par bya zhing bsam gtan gyi yan lag gis brtan par bya'o/ /'dir bcom ldan 'das kyis dam bca' ba ni/ bsam pa thams cad yongs spangs nas/ /
<p>252b.4</p>nyi ma gcig ni yongs su brtag /gal te rtags ni ma byung na/ /de tshe nga yis tshig de brdzun/ /zhes pa'o/ /'dir rtags ni du ba la sogs pa'i mtshan ma ste gzhan sngags la sogs pa nyi ma gcig gis bsgrub par bya ba ma yin na gang gis bsngags pa rnams la
<p>252b.5</p>rtags 'byung bar 'gyur/ de'i phyir yod pa dang med pa'i blo yongs su spangs te rten med par byas nas stong pa la zab mo dmigs pa med pa'i rtags su 'gyur te/ de du ba la sogs pa'i rtags kyi don du rnal 'byor pas bsgom par bya'o zhes pa de bzhin gshegs pa'i nges pa'o/ /
<p>252b.6</p>de bzhin du/ byed pa bcing ba'i sbyor ba yis/ /sa gsum po ni bsgrub par bya/ /zhes pa byed pa mig la sogs pa rnams kyis sa gsum sangs rgyas kyi gzugs brnyan bsgrub par bya ste/ de nyid kyi nye bar bstan pa ni bla ma'i zhal las rtogs par bya'o/ /de la bla ma'i nye bar bstan
<p>252b.7</p>pas/ rnal 'byor pas nam mkha' la dang por du ba mthong ste smig rgyu ni ma yin no zhes rang gi nyams su myong bas shes par bya'o/ /de'i phyi nas smig rgyu ste du ba la sogs pa de nyid rnam par rtog pa dang bral ba pra phab pa lta bu'o/ /de ltar du ba ni mtshan ma dang po'o/ /smig rgyu ni mtshan
<p>253a</p>
<p>253a.1</p>ma gnyis pa'o/ /mkha' snang ni mtshan ma gsum pa'o/ /sgron ma ni mtshan ma bzhi pa'o/ /sprin med pa'i nam mkha' lta bu ni mtshan ma lnga pa ste/ bcom ldan 'das kyis 'dus pa phyi ma dang mkha' 'gro ma rdo rje gur du yang gsungs so/ /mkha' 'gro ma rdo rje
<p>253a.2</p>gur du de'i steng du yang bcom ldan 'das kyis gsungs pa/ phyi nas sgyu ma'i rnam pa ste/ /rmi lam rnam pa skad cig las/ /de yi thams cad mkhyen pa'i rgyu/ /dngos grub nye bar gyur pa'o/ /zhes pa la sogs pa'o/ /bcom ldan 'das kyi gsung 'di'i phyir du ba la sogs
<p>253a.3</p>pa'i mtshan ma ni dang por sgom pa'i rtags su 'gyur ro/ /kha cig grub pa'i dus su zhes smra bar 'gyur ba de thams cad ni bcom ldan 'das kyis dam bca' 'joms par byed pa ste/ bsam pa thams cad yongs spangs nas/ /nyi ma gcig ni yongs su brtag /ces pa'i
<p>253a.4</p>bcom ldan 'das kyis bka' la rnam par mtho brtsams pa'o/ /sgrub pa'i dus su 'jig rten pa'i du ba la sogs pa gang zhig sgyu ma dang rmi lam lta bu de ni mtshan mar mi 'gyur te/ 'dir du ba dang 'bar ba la sogs pas dngos su bsreg pa'i bya ba nus pa'i phyir ro/ /de bzhin
<p>253a.5</p>du gur gum dang rin po che dang me tog dang / gser la sogs pa'i char yang ngo / /de'i phyir yan lag drug gi rnal 'byor las du ba la sogs pa'i mtshan mar 'gyur ro/ /de bzhin du mkha' 'gro ma rdo rje gur du bcom ldan 'das kyis gsungs pa/ yan lag drug bsgom
<p>253a.6</p>de nas ni/ /slar yang rang byin brlab pa ste/ /rjes mthun cho ga'i rim pa yis/ /phyi nas mtshan ma mtshon par bya/ /zhes pa'o/ /'dir rang byin gyis brlab pa zhes bya ba ni so sor sdud pas kun rdzob kyi bden pa mthong ba'o/ /mtshan ma zhes bya ba ni sprin dang du ba la
<p>253a.7</p>sogs pa ltar rab tu snang ba ste de yang sgron ma'i mthar thug pa dang po mthong ba'o/ /de nas sprin med pa'i nam mkha' dri ma med pa'o/ /rgyud rnams su 'bar ba la sogs pa'i thig le'i mthar thug pa mtshan ma gzhan drug po sgyu 'phrul dra ba'i ting nge 'dzin dra ba'i le'ur yang
<p>253b</p>
<p>253b.1</p>bcom ldan 'das kyis gsungs pa 'di lta ste/ nam mkha' las byung rang byung ba/ /shes rab ye shes me bo che/ /'od chen rnam par snang bar byed/ /ye shes snang ba lam me ba/ /'gro ba'i mar me ye shes sgron/ /gzi brjid chen po 'od gsal ba/ /rig pa'i rgyal mchog
<p>253b.2</p>sngags dbang po/ /gsang sngags rgyal po don chen byed/ /ces pa'i tshigs su bcad pa gnyis sgyu 'phrul dra bar mtshan ma gzhan bcom ldan 'das kyis dgongs pa'i skad gzhan gyis gsungs te/ sngar brjod pa'i sprin med pa'i nam mkha' las byung ba'i rab tu snang ba
<p>253b.3</p>gang yin pa de ni nam mkha' las byung rang byung ba ste/ sems rnam par rtog pa thams cad dang bral ba'i phyir ro/ /'di/ shes rab ye shes me bo che/ /zhes pa 'bar ba'i rab tu snang ba'o/ /'od chen rnam par snang bar byed/ /ces pa zla ba'i rab tu snang ba ste/ de nyid/ ye
<p>253b.4</p>shes snang ba lam me ba/ /zhes so/ /'gro ba'i mar me zhes pa nyi ma'i rab tu snang ba'o/ /ye shes sgron zhes pa sgra gcan gyi rab tu snang ba'o/ /gzi brjid chen po 'od gsal ba/ /zhes pa klog gi rab tu snang ba'o/ /rig pa'i rgyal mchog sngags dbang po/ /zhes pa thig
<p>253b.5</p>le'i rab tu snang ba ste kha dog sngon po zla ba'i dkyil 'khor gyi rnam pa'o/ /gsang sngags rgyal po don chen byed/ /ces pa khams gsum pa'i dngos po'i rnam pa thams cad rab tu snang ba sgyu ma dang rmi lam dang pra phab pa dang mtshungs par rnal 'byor pas so sor sdud pas
<p>253b.6</p>mthong ba'o/ /mig la sogs pa'i dbang po'i byed pa dang / de nas srog gi rtsol ba bcing ba ste/ byed pa bcing ba'i sbyor ba 'dis sa gsum po 'dod pa dang gzugs dang gzugs med pa'i mtshan nyid brtan pa dang g.yo ba'i rang bzhin gyi bdag nyid ni bsgrub par bya zhes pa'o/ 
<p>253b.7</p>de bzhin du mkha' 'gro ma rdo rje gur du bcom ldan 'das kyis gsungs pa/ 'jig rten khams ni thams cad du/ /ji srid rdo rje'i lus dang ldan/ /khams gsum rgyu bcas mi rgyu ba/ /ma lus lus pa med par 'grub/ /ces pa ste/ yan lag drug bsgoms pas so
<p>254a</p>
<p>254a.1</p>zhes pa bcom ldan 'das kyis nges pa'o/ /de bzhin du dpal 'dus par bcom ldan 'das kyis gsungs pa/ dngos po med la sgom pa med/ /sgom pa sgom pa nyid ma yin/ /de ltar dngos po dngos med 'gyur/ /sgom pa nye bar mi dmigs
<p>254a.2</p>so/ /zhes pa'o/ /'dir dngos po med pa sprin med pa'i nam mkha' la sgom pa ni so sor sdud pa ste de nyid/ dngos po med la sgom pa med/ /ces pa'o/ /sgom pa sgom pa nyid ma yin/ /zhes pa 'dir dngos po med pa sprin med pa'i nam mkha' la so sor sdud pa bsgom pa gang
<p>254a.3</p>yin pa de ni sgom pa sgom pa nyid ma yin par 'gyur te rnam par rtog pa'i sgom pa dang bral ba'i phyir ro/ /de ltar dngos po gang zhig so sor sdud pas mthong ba de ni dngos po dngos med 'gyur te rnam par ma brtags pa 'das pa dang ma 'ongs pa dang da ltar byung ba'i dngos po med
<p>254a.4</p>pa mthong ba'i phyir ro/ /de'i phyir so sor sdud pa'i sgom pa la rnam par rtog pa'i sgom pa rnam par brtag pa nye bar mi dmigs so zhes pa bcom ldan 'das kyis gsung ngo / /bsgom pa 'di shes rab kyi pha rol tu phyin par yang bcom ldan 'das kyis gsungs pa 'di lta ste/ de
<p>254a.5</p>nas lha rnams kyi dbang po brgya byin gyis tshe dang ldan pa rab 'byor la 'di skad ces smras so/ /'phags pa rab 'byor 'dir gang zhig shes rab kyi pha rol tu phyin pa la rnal 'byor du byed pa yin/ rab 'byor gyis smras pa/ kau shi ka gang nam mkha' la rnal 'byor du byed pa de
<p>254a.6</p>shes rab kyi pha rol tu phyin pa la rnal 'byor du byed pa'o/ /kau shi ka gang bla gab med pa la rnal 'byor du byed par 'dod pa de shes rab kyi pha rol tu phyin pa la rnal 'byor du byed pa'o zhes sprin med pa'i nam mkha' la phyag rgya chen po sgom pa pra phab pa dang sgyu ma dang mtshungs pa bcom ldan
<p>254a.7</p>'das kyis gsungs so/ /de ltar so sor sdud pa dang bsam gtan gyis bsnyen pa'i yan lag brjod do/ /de nas bdud rtsi 'khyil pa'i gzugs brnyan gyis ming can dgongs pa'i skad gzhan gyis rlung gsungs so/ /de yang rnam pa lnga ste de bzhin du yang 'dus pa phyi mar bcom ldan
<p>254b</p>
<p>254b.1</p>'das kyis gsungs pa/ rin chen lnga yi rang bzhin dbugs/ /sangs rgyas lnga yis byin brlabs pa/ /gong bu'i gzugs kyis phyung nas ni/ /sna yi rtse mor rnam bsgom bya/ /zhes pa'o/ /'dir rin chen lnga'i sgras/ ra sa nA dkyil 'khor lnga'i chos can sa la sogs
<p>254b.2</p>pa'i khams lnga po rnams so/ /de'i rang bzhin gyi dbugs ni rin chen lnga'i rang bzhin dbugs zhes pa sna bug g.yas la'o/ /de bzhin du sangs rgyas lnga ni la la nA dkyil 'khor lnga'i chos can rnam par shes pa la sogs pa'i phung po lnga po rnams so/ /des byin gyis brlabs
<p>254b.3</p>pa'i dbugs ni sna bug g.yon pa la'o/ /gong bu'i gzugs kyis phyung nas ni/ /zhes pa la 'dir gong bu ni g.yas pa dang g.yon pa'i dkyil 'khor rnams kyi srog gi rlung dbu ma a wa d+hU tIr gcig pa nyid do/ /srog gi rlung de yang / gong bu'i gzugs kyis phyung nas ni/ /
<p>254b.4</p>sna yi rtse mor rnam bsgom bya/ /'dir sna'i sgras lte ba dang snying ga dang mgrin pa dang dpral ba dang gtsug tor gyi pad+ma'i lte ba brjod de de'i rtse mor ni sna'i rtse mor ro/ /rnam bsgom bya ni lte ba nas lte ba'i dbus su yin gyi g.yas dang g.yon du pad+ma'i 'dab ma la ni ma yin no/ /
<p>254b.5</p>de ltar thig le'i gnas su gong bu'i gzugs kyis srog 'gags pa ste/ de nyid kyis na de 'dzin par brjod do/ /de ltar yan lag gnyis kyis nye bar sgrub pa ste bdud rtsi 'khyil pa'i gzugs brnyan gyis shes pa'o/ /nye bar sgrub pa de nyid rdo rje'i bzlas pa zhes brjod de
<p>254b.6</p>dbu ma dbyer med pa'i yan lag gis bzlas par bya'o/ /dbu ma dbyer med pa'i yan lag gis zhes pa g.yon pa dang g.yas pa'i rtsa la srog gi rgyu ba med pa'o/ /gtsug tor gyi gzugs brnyan mthong bar gyur pa na phyi nas sngags pas srog rtsol bya'o zhes pa bla ma dam
<p>254b.7</p>pa'i nye bar bstan pa dgongs pa'i skad gzhan gyis rtogs par bya'o zhes pa srog rtsol dang 'dzin pa ste nye bar sgrub par brjod do/ /de nas/ sgrub pa la ni lha yi gzugs/ /zhes pa 'dir 'dzin pa'i stobs kyis lte bar gnas pa'i gtum mo 'bar ba sgrib pa thams cad dang pra
<p>255a</p>
<p>255a.1</p>phab pa lta bu phyag rgya chen po sangs rgyas kyi 'od zer gyi sprin mtha' yas pa spro bar byed pa'i 'od kyi dkyil 'khor gyis rnam par spros pas rnal 'byor pas mthong ba de ni rjes su dran pa sgrub par gsungs te 'dzin pa'i mthar gtum mo'i rnal 'byor bsgom par bya'o zhes
<p>255a.2</p>pa nges pa'o/ /de nas de'i ye shes kyi 'od zer gyis phung po dang khams dang skye mched la sogs pa rnams bsregs te g.yon pa dang g.yas pa'i rtsar bgrod pa rnam par shes pa la sogs pa dang sa la sogs pa'i dkyil 'khor gyi rang bzhin rnams dpral bar zla ba'i dkyil
<p>255a.3</p>'khor la rab tu zhugs pa gcig tu 'dres par 'gyur ro/ /de nas gtum mo'i ye shes kyi 'od zer gyis zla ba zhu bar gyur pa na byang chub kyi sems de thig le'i gzugs kyis 'og tu bgrod pa mgrin pa dang snying ga dang lte ba dang / gsang ba'i pad+mar dga' ba dang / mchog
<p>255a.4</p>dang khyad par gyi rang bzhin dang / de nas rdo rje nor bu ji srid pa lhan cig skyes pa'i rang bzhin gyis sam/ yang na rnam pa sna tshogs pa dang rnam par smin pa dang rnam par nyed pa dang bral ba'i rang bzhin gyis so/ /de ltar cha bcu drug pa rdzogs pa nor bu'i nang du son pa gang gi tshe bsgoms
<p>255a.5</p>pa'i stobs kyis bde ba ster ba ni 'dzag pa'i bde ba lta bu'o zhes pa dpe tsam mo/ /rang gi ngo bos ni dbang po gnyis las skyes par gyur pa'i bde bas mchog tu mi 'gyur ba'i bde ba'i bye ba phrag stong gi char yang mi phod do/ /'dir 'gyur ba med pa'i bde ba'i gnas skabs lhan cig skyes pa'i dga' ba
<p>255a.6</p>gzugs can ma gang yin pa de ni byis pa'i rnal 'byor pa rnams kyi gnas skabs kyi 'bras bur shes par bya'o/ /byang chub sems dpa' rnams kyis stong pa nyid kyi ting nge 'dzin zhes brjod de/ 'on kyang 'jig rten la grags pa med pa'i don gyis rjes su lhung ba ni ma yin no/ /de ltar yan lag drug
<p>255a.7</p>gi rnal 'byor gyis rnal 'byor pa rnams kyis sangs rgyas nyid 'grub par 'gyur ro zhes pa'o/ /bdud rtsi lnga la sogs dang chu gter rdo rje rnams dang sngags kyi bzlas pa sogs kyis bsnyen pa ste/ /so sor sdud pa la sogs pa dang rdo rje pad+ma las skyes bdud rtsi yis ni nye bar sgrub par 'gyur/ /
<p>255b</p>
<p>255b.1</p>dga' ba la sogs rnams kyis rdo rje gsum dang chu skyes ro mnyam gyur pa bsgom pa sgrub par 'gyur/ /shes rab 'grogs la 'pho med 'gyur ba phra mo'i rnal 'byor dag las nges par sgrub pa chen po'o/ /'dir las dang po pas dang por sgrub thabs kyi cho ga bsnyen pa bya ste/ bdud rtsi lnga
<p>255b.2</p>la sogs pas bsnyen pa zhes pa la/ phyi rol du bdud rtsi lnga ni bshang ba la sogs pa dang sogs pa'i sgras go ku la sogs pa ste lha mnyes pa'i don du don rnams zos pas bsnyen pa bya'o/ /nang du bdud rtsi lnga ni phung po lnga rnams so/ /sogs pa'i sgras dbang po rnams sgron ma lnga'o/ /de rnams
<p>255b.3</p>la ltos pa med pa ni bsnyen ba ste lus dang rdzas la sred pa yongs su spangs pa'o/ /bskyed pa de'i lha rnams mchog ster bar 'gyur te bshang ba la sogs pa zos pas ni ma yin no/ /chu gter rdo rje rnams kyis zhes pa lus kyi longs spyod la ltos pa med pa dang ngag gi longs spyod
<p>255b.4</p>la ltos pa med pa dang sems kyi longs spyod la ltos pa med pa dang 'pho ba'i bde ba la ltos pa med pa ni bsnyen pa ste/ lus dang ngag dang sems dang tshangs par spyod pa'i sdom pa'o zhes pa'i don to/ /'di yis lha mchog ster bar 'gyur te srid pa'i longs spyod la zhen pas ni ma
<p>255b.5</p>yin no/ /sngags kyi bzlas pa la sogs kyis/ /zhes pa las/ 'dir sngags kyi bzlas pa zhes bya ba srog sdom pa ste sogs pa'i sgras dbyung ba dang dgang ba dang bum pa can gyi sbyor ba ni rtag tu bsnyen pa'o/ /de yis lha mchog ster bar 'gyur te srog ma bsdams par dag
<p>255b.6</p>tu brjod pas ni ma yin no zhes pa nges pa'i don to/ /drang ba'i don gyis slar yang thun mong gi dngos grub kyi don du bgrang phreng la sogs pa bzlas pa la sogs pa bya'o/ /da ni nye bar sgrub pa gsungs pa/ so sor sdud pa zhes pa la sogs pa'o/ /'dir 'khor ba pa rnams kyi sdud pa
<p>255b.7</p>ni mig la sogs pa'i dbang po rnams kyis gzugs la sogs pa'i yul 'dzin pa'o/ /de yongs su spong ba ni so sor sdud pa zhes brjod de/ stong pa nyid kyi gzugs las gzhan sha la sogs pa'i mig la sogs pa'i dbang po rnams kyis gzhan gzugs la sogs pa'i yul 'dzin pa ni nye
<p>256a</p>
<p>256a.1</p>bar sgrub pa'o/ /de bzhin du bsam gtan dang srog rtsol dang 'dzin pa yang ste rdo rje pad+ma las skyes bdud rtsi 'pho ba med pas ni nye bar sgrub pa ni nges pa'i don gyis so/ /drang ba'i don gyis ni phyi rol du lha spros pas so zhes pa nye bar sgrub pa'o/ /da ni sgrub pa gsungs
<p>256a.2</p>pa/ dga' ba zhes pa la sogs pa'o/ /'dir dga' ba la rdo rje gsum zhes pa sku dang gsung dang thugs kyi thig le rnams dang / chu skyes ro mnyam gyur pa sgom pa sgrub par 'gyur te/ snying ga dang lte ba dang gsang bar thig le rnams gnas pa'o zhes pa'i don to/ /de ltar
<p>256a.3</p>sgrub pa'o/ /de nas sgrub pa chen po ni shes rab 'grogs la gang gi tshe 'pho med bde bar 'byung ba de'i tshe phra mo'i rnal 'byor dag las nges par sgrub pa chen po'o zhes nges pa'i don gyis shin tu yid bzang ma'i rtsa'i steng du khu ba yang dag par sbyor ba las sgrub pa chen por gsungs te/ 
<p>256a.4</p>drang ba'i don gyis ni slar yang shes rab kyi chos 'byung gi sna rtser nyungs kar la sogs pa'o zhes pa nges pa'o/ /de ltar sgrub pa chen por 'gyur ro/ /da ni dman pa la sogs pa'i dbye bas bsnyen pa la sogs pa gsungs pa/ dang por stong nyid byang chub nges par slar yang de nas zla
<p>256a.5</p>ba thig le dag ni yang dag 'dzin/ /de nas gzugs dag skyed cing rab mchog ro yi rigs rnams dag gis yi ge dgod pa nyid yin te/ /'di ni spyi yi bsnyen pa chu yi gter gyi rdo rje rnams kyis sgrub pa dag ni 'bring po yang / /'di la thabs ni rnam bzhir 'gyur te dman dang brtan pa
<p>256a.6</p>sgrub pa'i yan lag dag la de bzhin nyid/ /'dir bskyed pa'i rim pa la dang por stong pa nyid byang chub ces pa srog chags rnams shi ba'i mthar phung po yongs su dor nas skye ba'i cha shas can gyi phung po 'dzin pa las bar gang yin pa stong pa nyid kyi skad cig gcig srid pa gsum mthong
<p>256a.7</p>ba de ni stong pa zhes brjod de nges par ni gdon mi za bar ro/ /skad cig de yi phyi nas zla ba thig le dag ni yang dag 'dzin/ /zhes pa 'dir kun gzhi rnam par shes pas ma'i mngal du khu ba'i thig le 'dzin pa zhes bya ba ni yang dag 'dzin pa'o/ /de nas khu ba la sogs pa bzung ba de nas
<p>256b</p>
<p>256b.1</p>gzugs dag bskyed pa zhes bya ba zla ba bdun gyis mngal rdzogs pa ste lus rdzogs pa'i don to/ /de nas rab mchog ro'i rigs rnams dag gis zhes pa phung po drug po rnams kyis mig la sogs pa rnams kyi yi ge dgod pa ste gzugs la sogs pa'i yul la rab tu 'jug pa'o/ /
<p>256b.2</p>de bzhin du lha'i sgrub thabs la yang las dang po pas brtag pa'i bdag nyid bsgom par bya'o/ /'di ni spyi'i bsnyen pa'o/ /chu'i gter gyi rdo rje rnams kyis zhes pa sku dang gsung dang thugs dang ye shes rdo rje rdzogs pa rnams kyis sgrub pa dag ni 'bring po yang ste srog rdzogs pa'o/ /'di
<p>256b.3</p>la thabs ni rnam bzhir 'gyur te zhes pa bsnyen pa'i yan lag dang nye bar sgrub pa'i yan lag la dman pa dang brtan pa'o/ /sgrub pa'i yan lag la de bzhin nyid de lo bcu drug gi mtshams su zhes pa nges pa'o/ /'dir dman pa ni skyes pa'i byis pa'o/ /so skyes nas 'bring
<p>256b.4</p>po byis pa'o/ /so lhung nas gzhon nu'o/ /slar yang so skyes nas lo bcu drug gi steng du dar ma ste bu dang bu mo skyed par byed pa'i phyir ro/ /de bzhin du lha thams cad yan lag rnam pa bzhir rnal 'byor pas bsgom par bya'o zhes pa 'jig rten pa'i bden pa'i nges pa'o/ /
<p>256b.5</p>da ni don dam pa'i bden pas sangs rgyas kyi gzugs rdzogs pa brjod par bya ste/ 'dir dang por stong nyid byang chub ces pa mun pa la cung zad kyang bsam par mi bya'o/ /de nas/ zla ba'i thig le dag ni yang dag 'dzin/ /zhes pa du ba la sogs pa'i mtshan ma thig le'i mthar
<p>256b.6</p>thug pa 'dzin pa'o/ /de nas gzugs dag bskyed cing zhes pa thig le de nas sna tshogs pa mthong ba ni gzugs bskyed pa'o/ /rab mchog ro'i rigs rnams dag gis zhes pa sgrib pa med pa'i phung po drug rnams kyis yi ge dgod pa zhes pa nyi tshe ba'i phung po dang khams dang skye mched la
<p>256b.7</p>sogs pa rnams 'gog pa'o/ /de'i phyir sa thob pas dman pa la sogs pa'i dbye bar 'gyur te/ ji srid sa bcu gnyis kyi dbang phyug tu ma gyur gyi bar du'o/ /de'i phyir/ bden don rnam pa bcu gnyis ldan/ /de nyid rnam pa bcu drug rig /rnam pa nyi shus byang chub pa/ /rnam pa sangs
<p>257a</p>
<p>257a.1</p>rgyas kun rig mchog /ces pa nges pa'o/ /da ni so sor sdud pa la sogs pa'i 'bras bu gsungs pa/ so sor sdud pas rnal 'byor pa ni yul dang rnam par bral ba sngags rnams kun gyis byin gyis rlob/ /mngon par shes pa lnga ni thob par 'gyur te mi yi bdag po bsam
<p>257a.2</p>gtan sbyor bas dag pa'o/ /srog gi rtsol bas dag pa ri bong can dang nyi ma dang bral byang chub sems dpa' rnams kyis mchod/ /bdud dang nyon mongs la sogs nyams shing stobs bcu la ni 'jug par 'gyur te 'dzin pa stobs kyis so/ /rjes su dran pas legs par dag pa dri med
<p>257a.3</p>'od kyi dkyil 'khor dag kyang ye shes gzugs las so/ /de nas ting nge 'dzin gyis dag pa nyin zhag 'ga' zhig rnams kyis ye shes lus ni 'grub par 'gyur/ /so sor sdud pa la sogs rnams kyis gal te bsngags pa rnams kyis 'dod pa grub par ma gyur na/ /nA da goms
<p>257a.4</p>pas btsan thabs chu skyes su gnas rdo rje nor bur thig le bkag nas bsgrub par bya/ /'dir gang gi tshe so sor sdud pa gzugs brtan par gyur pas rnal 'byor pa rnam par dag par gyur pa de'i tshe sngags rnams kun gyis byin gyis rlob par 'gyur te tshig gis mchog sbyin la sogs
<p>257a.5</p>pa sbyin par 'gyur ro/ /mngon par shes pa lnga ni thob par 'gyur te mi yi bdag po bsam gtan sbyor bas dag pa'o/ /zhes pa 'dir gang gi tshe mig mi 'dzums par gyur pa de'i tshe lha'i mig tu 'gyur ro/ /de bzhin du bsam gtan gyis rnam par dag pa la lha'i rna ba la sogs
<p>257a.6</p>par 'gyur ro/ /srog gi rtsol bas dag pa zhes pa 'dir gang zhig gi tshe rnal 'byor pa nyi ma ri bong can gyi lam dang bral te rtag tu dbu ma 'bab par gyur pa de'i tshe srog gi rtsol bas dag par gyur pa na/ byang chub sems dpa' rnams kyis mchod de sngags par byed do zhes pa'i don to/ /bdud
<p>257a.7</p>dang nyon mongs la sogs nyams shing stobs bcu la ni 'jug par 'gyur te zhes pa stong pa nyid kyi gzugs gzung ba dang 'dzin pa'i sems la 'jug par 'gyur te 'dzin pa'i stobs kyis so zhes pa srog gi 'gro ba dang 'ong ba zad pa gcig tu 'dres par gyur pas so/ /rjes su dran pas
<p>257b</p>
<p>257b.1</p>legs par dag pa zhes pa la/ 'dir rjes su dran pa ni gzugs la 'khyud pa'i sems rnam par rtog pa thams cad dang bral ba'o/ /de yis gang gi tshe dag par gyur pa de'i tshe dri med 'od kyi dkyil 'khor du 'gyur ro/ /kyang gi sgras ba spu'i khung bu nas 'od zer lnga 'phro zhing nges par rgyu'o/ /
<p>257b.2</p>ye shes gzugs las so zhes pa stong pa'i gzugs las so/ /de nas ting nge 'dzin gyis dag pa zhes pa 'dir gzung ba dang 'dzin pa'i sems dag gcig pa nyid kyis gang zhig 'gyur ba med pa'i bde bar gyur pa'i bde ba bde ni ting nge 'dzin zhes brjod do/ /de yis dag pa ni ting nge 'dzin
<p>257b.3</p>gyis dag pa ste dri ma med par gyur pa nyin zhag 'ga' zhig rnams kyis te lo gsum dang phyogs gsum gyi nyin zhag rnams kyis/ ye shes lus ni 'grub par 'gyur/ /zhes pa dbang bcu la sogs pa thob pa'i byang chub sems dpar 'gyur ro zhes so sor sdud pa la sogs pa'i nges
<p>257b.4</p>pa'o/ /da ni btsan thabs kyi rnal 'byor gsungs te/ 'dir gang gi tshe so sor sdud pa la sogs pa rnams kyi gzugs mthong bar gyur pa la srog ma bcings pa nyid kyis 'gyur ba med pa'i skad cig ma skyes na de'i tshe nA da goms pa las btsan thabs kyi srog dbu mar 'bab par byas nas
<p>257b.5</p>shes rab kyi chu skyes su gnas pa'i rdo rje nor bu byang chub kyi sems kyi thig le bkag nas mi g.yo bar 'gyur ba med pa'i skad cig bsgrub par bya'o zhes pa btsan thabs kyi rnal 'byor ro/ /'dir nA da goms pa nyid gsungs pa/ nus ma gang zhig lte ba'i dbus nas gzhan
<p>257b.6</p>gyi gnas su bcu gnyis mthar dang cha yi mthar 'gro ba/ /de ni lte bar 'gags par gyur pa dri med glog dang mtshungs shing dbyug pa'i gzugs can langs pa yang / /'khor lo las ni 'khor lo'i bar du nges par dman zhing mdzes pa'i bgrod pas dbu mar rtsal bskyod/ /ji
<p>257b.7</p>srid gtsug tor bug par btsan thabs nyid kyis phyi rol gyi ni pags pa dag la khab bzhin reg /de yi dus su thur du sel ba mchog gi btsan thabs nyid kyis steng gi lam du bskul bar bya/ /zungs kyi rlung dag 'gags pa na ni gtsug tor phug nas mchog gi grong khyer dag tu
<p>258a</p>
<p>258a.1</p>'gro bar 'gyur/ /de ltar yid la rdo rje rab tu sad pas yul dang bcas pa mkha' la spyod pa nyid du 'gyur/ /mngon shes lnga yi rang bzhin du 'gyur slar yang 'di ni rnal 'byor pa rnams dag gi sna tshogs yum/ /shes rab ye shes dag ni sems dang de yi snang ba
<p>258a.2</p>dag kyang rnam pa bcu po nyid du 'gyur/ /dbang ni dri med ri bong can mtshungs me long gzugs brnyan lta bu 'di la zhugs pa gang yin pa/ /de la mya ngan 'das pa'i bde ba 'pho med lhan cig skyes pa nyid ni bzhi pa ste/ /sangs rgyas zhal 'di gang gi snying dang kha la gnas par gyur pa
<p>258a.3</p>de ni dpal ldan bla ma'o/ /'dir shes rab dang ye shes ni grangs ji lta bar 'dzin par byed pa'i sems dang 'dzin par byed pa'i sems de'i gzung bar bya ba du ba la sogs pa rnam pa bcu po pra phab pa'i me long gi snang ba lta bu gang yin pa de nyid ye shes te gzung bar bya ba'i sems
<p>258a.4</p>so zhes pa'i don to/ /de ltar me long la mig gi gzugs brnyan rang gi mig gis gzung bar bya ba yin pa bzhin du shes rab dang ye shes kyang ngo / /dbang ni/ 'di la zhugs pa gang yin pa/ /zhes pa 'dir 'dzin par byed pa'i sems kyis gzung bar bya ba'i sems de la rab tu zhugs pa phyi rol
<p>258a.5</p>gyi yul rnams la rab tu mi 'jug pa gang yin pa'o/ /yan lag drug las so sor sdud pa dang bsam gtan dang srog rtsol dang 'dzin pa ni zhugs pa zhes brjod de/ zhugs pa de la mya ngan las 'das pa'i bde ba 'pho med lhan cig skyes pa 'gyur med nyid ni bzhi pa ste bde ba byis pa dang dar la bab
<p>258a.6</p>pa dang g.yo ba rnams kyi mchog 'jig rten pa'i dpe las 'das pa 'jig rten gsum gyi spyod pa las grol ba zhes pa'i don te/ dgod pa dang blta ba dang reg pa dang 'khyud pa dang lag bcangs dang 'khrig pa dang bral ba las kyi phyag rgya dang ye shes kyi phyag rgya'i rgyu dang bral ba stong pa nyid rnam pa
<p>258a.7</p>thams cad pa rab tu gsal ba'i mtshan nyid do/ /sangs rgyas zhal te ye shes zhal 'di slob dpon gang gi snying la gnas pa ni bsgoms te rang gi nyams su myong ba dang / slob ma rnams la bstan pa'i phyir dus thams cad du kha la gnas par gyur pa de ni dpal ldan bla ma ste rdo rje 'dzin
<p>258b</p>
<p>258b.1</p>pa'o zhes pa'i don to/ /da ni rnal 'byor nye bar bsdu ba gsungs pa/ dbu mar srog ni rab zhugs nyi ma dang bcas ri bong can gyi bgrod pa g.yas dang g.yon la bcing / /phyag rgya rab tu 'grogs la sems dang mchog gi bde ba la gnas rdo rje yang dag bslang ba yang / /pad+mar
<p>258b.2</p>rdo rje'i sgra'am rang gi lag pa'i chu skyes dag gis gsor ba bde ba'i slad du ste/ /sa bon gtang ba min pa'i gtong ba de ni 'chi ba'i 'jigs 'phrog 'di ni dpal ldan bla ma'i zhal/ /'dir dang por rnal 'byor pas dbu mar srog ni rab tu gzhug par bya ste/ gang gis mtshan
<p>258b.3</p>ma mthong bar 'gyur ba a wa d+hU tIr ro/ /'di ni dpal ldan bla ma zhes pa sangs rgyas kyi sku rdo rje ste zhal gcig tu brjod do/ /de nas nyi ma dang bcas te g.yas pa'i bgrod pa dang lhan cig tu ri bong can gyi bgrod pa zhes pa g.yon pa'i rtsa la bgrod pa'i bgrod pa bcing ba'o
<p>258b.4</p>zhes pa nges pa ste srog rtsol ni gnyis pa gsung rdo rje'o/ /phyag rgya rab tu 'grogs la sems zhes pa gzugs la rjes su chags pa byang chub kyi sems zhu ba dang / mchog gi bde ba la gnas rdo rje yang dag bslang ba yang gsum pa thugs rdo rje'o/ /ci ste gzugs kyi sgo nas
<p>258b.5</p>dga' bar ma gyur na de'i tshe pad+mar rdo rje'i sgra'am zhes pa dal bu rnams kyis bya'o/ /ci ste bud med ma rnyed na de'i tshe rang gi lag pa'i pad+mas gsor bar bya'o/ /bde ba 'phel ba'i slad du ste lhung ba'i slad du ni ma yin no/ /de ltar sa bon gtong ba min pa'i bde ba de ni 'chi ba'i
<p>258b.6</p>'jigs 'phrog tu 'gyur te 'di ni dpal ldan bla ma'i zhal bzhi pa ye shes kyi zhal lo zhes pa rnal 'byor goms pa'i nges pa'o/ /da ni dkyil 'khor lnga zad pa gsungs pa/ sa ni chu la rab tu 'jug cing chu yang 'bar byed la ste gtsang bar byed pa rlung la'o/ /rlung ni stong
<p>258b.7</p>pa la ste stong pa nges par mtshan ma rnam pa bcu ru 'gyur zhing mtshan ma ni/ /rnam pa thams cad pa ru 'gyur te mi zad mchog gi bde ba gzhom du med pa'i ye shes sku/ /ye shes las ni rdzu 'phrul dngos grub tu 'gyur mi bdag skyes bu rnams kyi skye ba 'di nyid la'o/ /'dir
<p>259a</p>
<p>259a.1</p>gang gi tshe khro bo'i lta bas stong pa la sems bkod pa'i rnal 'byor pa mig mi 'dzums par gyur pa de'i tshe g.yon nam g.yas su sa zhes pa nye bar mtshon pa ste/ gang gi tshe g.yas su sa rab tu 'bab pa'i dus su rnal 'byor pa sgom par byed na de'i tshe cho
<p>259a.2</p>ga 'di'o/ /slar yang g.yon pa'i rtsa la rab tu 'bab pa'i dus su ni ma yin te nam mkha'i dkyil 'khor la sogs pa'i rim pa las so/ /des na g.yon dang g.yas su srog gi dkyil 'khor gang 'bab pa de'i chos can nyid kyi phyir dkyil 'khor de nyid gsungs so/ /
<p>259a.3</p>des na g.yas kyi rtsa la sa'i dkyil 'khor las srog chu'i dkyil 'khor la 'jug ste de bzhin du ye shes kyi dkyil 'khor gyi bar du'o/ /g.yon gyi rtsa la nam mkha' la sogs pas 'jug go/ /de bzhin du stong pa nges par du ba la sogs pa'i mtshan ma rnam pa
<p>259a.4</p>bcur 'gyur zhing mtshan ma ni rnam pa thams cad pa'i gzugs su 'gyur ro/ /gzugs kyang 'gyur ba med pa'i bde bar 'gyur te de nyid ni shes rab kyi pha rol tu phyin pa'i ye shes so/ /ye shes las ni rdzu 'phrul nam mkha' la 'gro ba la sogs pa dang / dngos grub
<p>259a.5</p>khams gsum gyi dbang phyug nyid du 'gyur te mi bdag skyes bu rnams kyi skye ba 'di nyid la'o zhes pa lam la zhugs pa'i nges pa'o/ /dbang phyi ma phyi ma ni dbang snga ma snga ma la ltos pa dang bcas pa yin la de ni dpal dus kyi 'khor lo dang dri ma med pa'i 'od la sogs pa'i gsung rnams
<p>259a.6</p>kyis spros nas mngon par brjod de/ 'jig rten las 'das pa'i dbang gis dbang bskur nas de kho na rab tu gsal bar bya'o zhes pa yan lag drug gi rnal 'byor ni sngon du 'gro ba 'jig rten pa'i dbang gi yang rgyu can nyid do/ /yan lag drug gi rnal 'byor yang dpal dus kyi 'khor lo la
<p>259a.7</p>sogs pa'i gsung rnams nyid kyis rgya cher rtogs par bya'o/ /da ni 'di nyid kyis bsgrub pa zhes pa la sogs pa'i rang bzhin rnam par bshad par brtsam par bya'o/ /nyon mongs pa dang shes bya'i sgrib pa'i bud shing ma lus pa sreg par byed pa thams cad mkhyen pa'i ye shes kyi me 'di
<p>259b</p>
<p>259b.1</p>nyid kyi ni sgrub pa ste gsal ba'i dngos po rnal 'byor pas du ba la sogs pa rnams kyis bu'o/ /ci ltar gyur pa rnams kyis she na/ de rnams kyi rtsa ba'i rgyud dang 'phags pa shes rab kyi pha rol tu phyin pa la sogs pa nges pa'i don gyi mdo sde thams cad rab tu grags pa rnams kyis te/ stong pa la
<p>259b.2</p>glo bur du rab tu gsal ba'i phyir rab gsal lo/ /rnam par rtog pa thams cad nye bar zhi ba'i phyir bsam gyis mi khyab pa'o/ /de kho na'i 'bras bu'i snga ltas su gyur pa'i phyir mtshan ma'o/ /gzung ba dang 'dzin pa dang bral ba rang bzhin stong pa nyid kyi blo ni shes rab ste/ de'i gzugs
<p>259b.3</p>brnyan ni rnal 'byor la mngon sum du snang ba'o/ /phyi nang gi dri ma rjes su chags pa med pa'i phyir nam mkha' mnyam pa rnams kyis so/ /yod pa dang med pa la sogs pa'i rnam par rtog pa'i mtshan mas mtshon du med pa'i phyir yod dang med las rnam par 'das so/ /rnal 'byor
<p>259b.4</p>pas rang rig pa nyid kyi phyir rang gi sems kyi rkyen gyi don no/ /rnam pa thams cad du ma byas pa rmad du byung ba rang bzhin med pa'i dngos po'i gzugs nyid kyi phyir/ rdul phran las skyes tshogs pa rnams/ /kun nas yongs su dor ba yis/ /zhes pa'o/ /phyi nang mtha' dag khyab pa
<p>259b.5</p>dkar po du ba'i rnam pa stong pa'i snang ba ste/ /'di yang sprin ltar snang ba'i de ma thag 'byung bar 'gyur ro/ /ji skad du gsungs pa/ dang po sprin dang 'dra bar snang / /gnyis pa du ba lta bu'o/ /zhes pa'o/ /de bzhin du chu g.yo ba'i rnam pa ni smig rgyu'o/ /mkha' snang dang sgron me'i
<p>259b.6</p>rnam pa dag ni rab tu grags so/ /mtshan ma bzhi po 'di rnams ni bug pa med pa'i khang par mun pa la 'byung ba'i phyir mtshan mo'i rnal 'byor dang nam mkha'i rnal 'byor ro/ /ji skad du/ dpal 'dus pa la sogs par dang po dang gnyis pa bzlog pas gsungs pa/ 'gog par rdo
<p>259b.7</p>rjer bgrod sems la/ /mtshan ma nyer 'dzin 'byung 'gyur te/ /dang po smag rgyu'i rnam pa ste/ /gnyis pa du ba lta bu'o/ /gsum pa mkha' snang rnam pa ste/ /bzhi pa sgron ma 'bar ba'o/ /lnga pa rtag tu snang ba ni/ /sprin med nam mkha' lta bu'o/ /zhes pa'o/ /de nas sprin
<p>260a</p>
<p>260a.1</p>med pa'i nam mkha' dang mtshungs par snang ba sngon du 'gro ba me'i rnam pa stong pa'i snang ba ni 'bar ba'o/ /zla ba dang nyi ma'i snang ba dag ni rab tu grags so/ /mun can ni sgra gcan te ri mo nag po ltar snang ba'o/ /cha dang zhes pa klog gi snang ba'o/ /thig
<p>260a.2</p>le che zhes pa rgyu ba dang bcas pa'am mi rgyu ba'i snang ba kha dog sngon po zla ba'i dkyil 'khor gyi rnam par snang ba'o/ /mtshan ma drug po 'di rnams ni sprin med pa'i nam mkha' ltar snang ba las 'byung ba'i phyir/ nyin mo'i rnal 'byor dang / bla gab med pa'i rnal 'byor ro/ /
<p>260a.3</p>de nas de'i dbus su son pa longs spyod rdzogs pa'i sku'i bdag nyid sangs rgyas kyi gzugs mthong ba dang lhan cig skad cig gcig la lag par gnas pa'i chu ltar shin tu dang ba rnam pa thams cad pa'i bum pa dang snam bu la sogs pa mthong ba ni sna tshogs gzugs brnyan 'od
<p>260a.4</p>gsal ba'o/ /bkab dang ma bkab mi dag gis/ /shes par snang la dmigs pa nyid kyis mig phyed btsums pa dag gis stong par te nam mkha' la gzung ba dang 'dzin pa dang bral ba 'di ni rjes brtags min par rmi lam bzhin du gzugs rnal 'byor pas mngon sum du mthong
<p>260a.5</p>bar 'gyur ro/ /gzugs de ni sna tshogs gzugs de bsgom par bya ba ni bsam gtan gyi yan lag gis brtan par bya'o/ /rgyal ba'i yum par mar gsungs pa/ rin chen snang ba zhes bya ba'i ting nge 'dzin dang / rin chen sgron ma zhes bya ba'i ting nge 'dzin dang / zla ba snang ba zhes bya ba'i
<p>260a.6</p>ting nge 'dzin dang / nyi ma sgron ma zhes bya ba'i ting nge 'dzin dang / rnam pa thams cad gzigs pa zhes bya ba'i ting nge 'dzin dang / zhes pa la sogs pa'o/ mtshan yang dag par brjod par yang / sangs rgyas kun gyi mngon sum pa/ /ye shes me lce 'od rab gsal/ /zhes pa'o/ /
<p>260a.7</p>'phags pa klu sgrub zhabs kyis kyang / gang rnams kyi blo rten dang bral/ /yod dang med las rnam par 'das/ /zab mo dmigs med de rnams kyis/ /mtshan ma'i don rnams rnam par bsgom/ /zhes pa'o/ /zla ba'i gos can gyi zhabs kyis kyang / snang ba thob pa'i
<p>260b</p>
<p>260b.1</p>rnal 'byor pa/ /gzhan du rtags ni shes bya ste/ /sgrub pa'i 'khrul pa med pa rnams/ /lam nag gi ni du ba bzhin/ /mig dag rengs par byed pa dang / /mgo bo dud pa nyid dang ni/ /sems dang sems 'byung nub pa dang / /stong nyid mthong ba'i stong pa nyid/ /
<p>260b.2</p>ces pa la sogs pa'o/ /gzhan gyis kyang / gang du dri ma med pa'i mkha' la mig phyed sprul pa na/ /'phro ba chen po'i thugs rjes brlan pa'i bsam pa'i rten zab las/ /yod dang med dang gnyi ga dngos po dngos med 'byed pa bral/ /stong pa nyid kyi rjes 'gro du ba
<p>260b.3</p>sogs ni mtha' dag glo bur 'char/ /de bzhin du/ dang por thog mtha' las grol ba'i/ /dbu ma tsam la yang dag gnas/ /gang zhig der gnas 'dor ba de/ /'di yi snang ba bcu bdag nyid/ /ces pa'o/ /'dir bsod nams dang ldan pa rnams kyis/ bla ma chen
<p>260b.4</p>po bka' drin las bar snang la khong du chud pa dper brjod pa'o/ /'di nyid rnal 'byor gyi dbang phyug rnams kyi rdo rje'i glu kun rdzob dang don dam pa'i tshig gis rab tu gsungs te/ dpal ldan dpa' bos ra has gsungs pa/ rmongs pa nam mkha'i tshad ma ni/ /gal te shes na rmongs
<p>260b.5</p>tshogs gcod/ /dang por rnam dag nam mkha' la/ /blta zhing blta bas mthong ba 'gag /de bzhin du/ mang po smra bas ci zhig bya/ /chos kyi mtshan ni 'di yis chog /mig phyed gyen du blta ba na/ /mthong ba brten pa nyid kyis shes/ /rmad byung nam mkha'i dkyil 'khor shar ro
<p>260b.6</p>b+hu su kU/ /stong nyid gzugs mdzes ltos shig b+hu su kU/ /dpe med me tog shar ro b+hu su kU/ /rin chen rin thang med pa'i me tog long / /me tog 'di ni kha dog sna tshogs can/ /me tog 'di ni stong nyid dgon par skyes/ /de bzhin du/ lA mA nam mkha'i me tog shar/ /rab
<p>260b.7</p>tu mi gnas lci ba'o/ /blta zhing blta bas nam langs kyang / /shAn+ti sgron mas lam tshol lo/ /de bzhin du/ skya rengs shar ro b+hu su kU/ /shAn+ti sa smras pa nam langs thun/ /gang tshe zla ba nya ba shar gyur pa/ /de tshe sems kyi rgyal po rab tu nyal/ /dga' dang snying rje'i Da ma ru yi sgra/ /
<p>261a</p>
<p>261a.1</p>'phags pa lha yi dmigs pa med pa gsal/ /g.yon dang g.yas su khral ba la/ /kah+nas smras pa bar lam mo/ /sems rtogs rin chen rab dgas grol/ /grong khyer mis smra rmongs pa rnams/ /me tog lnga byung de ru thim/ /dga' ba'i sems nyid nam mkha' byin/ /
<p>261a.2</p>de bzhin du/ rmad du byung ba gang zhig mthun las byung / /gang zhig nyi zla bcings shing sgron me sbar/ /shAn+ti rang nyid dpang bzhag rang nyid rgod/ /nam mkha'i sbrum ma la ni skye ba mthong / /slar yang / zab mo'i chos thos nas ni lam ngan pa/ /mun pa'i lam la ci yang mthong ba med/ /
<p>261a.3</p>gal te nam mkha' rtse mor me tog byung / /shArnyis smras pa de tshe 'khrul ba zhig /gzhan rnams kyis kyang gsungs pa/ bar snang la ni yid dang rlung dang mig /dus gcig tu ni gal te legs sbyar na/ /rgyal ba'i yon tan rin chen nges par skyes/ /'di rnams mtha' dag de bzhin
<p>261a.4</p>gshegs pa'i gsung / /sna tshogs rnam rtog bral zhing mi sems par/ /gal te bar snang la ni mig gtad na/ /phyogs bcu'i 'jig rten dag ni yin nam snyam/ /rnal 'byor dbang phyug mtha' dag 'di las thob/ /de bzhin du/ rang yid mtshan nyid mtha' dag bral ba
<p>261a.5</p>yis/ /mig phyed gyen du lta ba dang bcas pas/ /gang tshe dbu mar rlung ni bus gyur pa/ /de tshe rdo rje'i me dang du ba byung / /zhes pa'o/ /de'i phyir sangs rgyas nyid don du gnyer bas the tshom med par du ba la sogs pa'i lam bsgom par bya'o/ /phyag rgya chen po yang rtog pas sgro
<p>261a.6</p>btags pa'i mtshan ma mtha' dag gis mtshon du med pa ma yin nam/ de bsgom par bya zhes ci ltar brjod ce na/ gsungs pa/ dngos med ces pa la sogs pa'o/ /'dir dmigs pa'i rnam pa gnyis te/ mngon sum dang rjes su dpag pa'o/ /de dpal dus kyi 'khor lo'i rgyud
<p>261a.7</p>dang 'grel par yang gsungs pa/ lha'i dmigs pa gang yin/ 'dir ni/ mngon sum dang ni rjes su dpag pa rnam pa gnyis su 'gyur ba ste/ /mngon sum dag ni de nyid sbyor bas mkha' la skar ma bzhin du du ma longs spyod rdzogs pa'i sku/ /mngon sum min na rjes su dpag pa
<p>261b</p>
<p>261b.1</p>shi ba'i lus bzhin de nyid min pa yis ni brtags pa gang / /de ni ri mo sogs la blta bya yongs su ma smin blo can rnal 'byor rnams kyi bsgom pa'i don/ /'dir sems can rnams kyi bsam pa'i dbang gis rnal 'byor pa rnams kyi lha'i dmigs pa gang yin mngon sum
<p>261b.2</p>dang ni rjes su dpag pa rnam pa gnyis su 'gyur ba ste/ mngon sum dang rjes su dpag pa de dag las mngon sum rtog pa'i mtshan ma mtha' dag bral ba bla ma dag pas lam nye bar bstan pa las skyes pa gang yin pa de nyid sbyor bas mkha' la skar ma bzhin du 'gyur te skar ma'i
<p>261b.3</p>tshogs bzhin du du ma longs spyod rdzogs pa'i sku sha la sogs pa'i mig gis gzung bar bya ba srid pa gsum dang dus gsum sgyu ma dang rmi lam dang mtshungs pa'o/ /'dir dang por las dang po pa'i rnal 'byor pa mngon par shes pa med pas sha'i mig gis sna tshogs mthong
<p>261b.4</p>ngo / /de nas mngon par shes pa'i mtshams kyi dbang gis lha'i mig gis so/ /de nas 'dod chags dang bral ba'i mtshams kyi dbang gis sangs rgyas kyi spyan gyis so/ /de nas byang chub sems dpa'i mtshams kyi dbang gis shes rab kyi spyan gyis so/ /de nas yang dag
<p>261b.5</p>par rdzogs pa'i sangs rgyas kyi mtshams kyi dbang gis ye shes kyi spyan gyis te/ lhag ma kun las rnam grol ba/ /zhes pa'o/ /de ltar de bzhin gshegs pa'i sha la sogs pa'i spyan lnga po rnams stong pa nyid gzigs pa gsungs te/ sems can gzhan rnams ni stong pa
<p>261b.6</p>nyid lta ba'i yul la dmus long ngo zhes pa de kho na sgom pa'i nges pa'o/ /de kho na ma yin pa'i sgrub pa la slar yang / mngon sum min na rjes su dpag pa shi ba'i lus de nyid min pas ni brtags pa gang / de ni ri mo sogs la blta bya zhes pa de kho na mthong ba med pa'i dbang gis
<p>261b.7</p>thams cad du shi ba'i lus bzhin du sangs rgyas dang byang chub sems dpa' rnams kyi ri mo dang sku gzugs byas pa dang lugs ma'am dkyil 'khor gyi 'khor lo bris nas nges pa'i rnam par blta ba bya ste/ byis pa'i rnal 'byor pa dman pa rnams kyi bsgom pa'i don du'o zhes pa
<p>262a</p>
<p>262a.1</p>rnam par rtog pa'i sgom pa'i nges pa'o zhes pa'o/ /de'i phyir dngos med sprin med pa'i nam mkha' gzugs rmi lam dang sgyu ma la sogs pa ltar so sor sdud pas mthong ba la sgom pa bsam gtan gyi yan lag so sor bcings pas dus gsum dang khams
<p>262a.2</p>gsum pa rab tu gsal ba'i bdag nyid rnal 'byor ba'i rang gi sems so sor rang gis rig par bya ba rab tu 'jug pa gang yin pa de ni rnal 'byor ba'i rtog pa'i sgom pa ma yin te/ yul dang rnam par shes pa la sogs pa yod pa dang med pa dang dngos po med pa la sogs
<p>262a.3</p>pa rnam par rtog pa'i dra ba mtha' dag dang srog gi rlung rnams kyi rtsol ba nye bar zhi ba nyid las dus gsum dang khams gsum pa gsal bar rab tu snang ba 'byung ba'i phyir ro/ /'phags pa lha'i zhabs rnams kyis kyang gsungs pa/ bcom ldan srog gi lhag pa'i bdag po rje bo bdag
<p>262a.4</p>nyid la ni thim 'gyur zhing / /'tsho ba'i rlung gi rgyu ba 'byung dang 'jug pa'i tshogs rab zhi bar gyur pa na/ /gang zhig rnal 'byor dbang phyug rnams kyi 'od gsal skar ma'i snang ba rab 'byams 'di/ /rang lus nyid las nges thon mun pa bcom nas 'jig rten gsum po gnon par
<p>262a.5</p>byed/ /ces pa'o/ /sa ra ha'i zhabs kyis kyang / rtog pa nyams pas blo nyams te/ /blo ngan rjes su rtogs byed lo/ /'di nyid las ni blo bzang la/ /nam mkha' las lhag ci yang 'byung / /sngon med dpyid byung nam mkha'i me tog 'bras/ /lag pas 'thog reg byar med sa wa
<p>262a.6</p>ri/ /mig mi 'dzums par blta dang mi bsam dang / /rlung 'gog pa ni bla ma dam pa'i gsung / /zhes pa'o/ /sems kyi dus gsum pa'i sna tshogs gzugs kyang dngos po ma yin te/ de rnams 'das pa la sogs pa'i dngos po'i ngo bo nyid du med pa'i phyir dang rdul phra rab kyi chos nyid
<p>262a.7</p>las 'das pa nyid kyi phyir ro/ /sems kyi 'das pa la sogs pa'i dngos po med pa yang nye bar brjod pa thams cad dang bral ba'i mtshan nyid dngos med kho na min te/ ci'i phyir zhe na gsungs pa/ stong par ma brtags mthong phyir ro/ /zhes pa ste gang gi phyir stong par te/ sna tshogs gzugs
<p>262b</p>
<p>262b.1</p>kyi rnam pa'i sems lam brtags te/ rtog pa mtha' dag dang bral bar mthong ba ste mngon sum du yang dag par rig pa bsnyon mi nus par nyams su myong ba nyid kyi phyir ro/ /rtsa ba'i rgyud du yang gsungs pa/ yod dang med las rnam par 'das/ /gnyis med dngos po dngos med zad/ /
<p>262b.2</p>phra rab rdul gyi chos nyid 'das/ /stong pa nyid chos rnam par spangs/ /rtag dang chad las nges par grol/ /rdo rje'i rnal 'byor rigs med pa/ /zhes pa'o/ /sa ra ha'i zhabs kyis kyang / thams cad dngos por rtogs pa dang ldan g.yo ba'i yid ni 'khor ba 'dir/ /
<p>262b.3</p>g.yang sar rab tu lhung 'gyur blo yang rmongs par rab tu lhung bar 'gyur/ /gal te 'dir ni gang las dmigs pa'i don med chos rnams rtag rengs par/ /gyur pa de tshe lha mo phyag 'tshal bde ba dam pa dpal gyi mthu/ /zhes pa'o/ /rnam par ma brtags par mthong ba grub pa'i
<p>262b.4</p>don dang rjes su mthun pa'i dpe gsungs pa/ ji ltar pra phab pa zhes pa la sogs pa'o/ /pra phab pa'i sgras sgrub pa pos ma bsams pa me long la sogs pa rnams la rab tu gsal bar gyur pa'i don brjod de de ni me long la zhes pa me long la dngos med skyes pa'i chom rkun la
<p>262b.5</p>sogs pa bems po'i chos nyid ma yin pa mthong ba'o/ /pra dbab pa la 'jug pa'i rgyud du/ phur bu'i me long dang / ral gri'am mthe bo dang / mar me dang / zla ba dang / nyi ma dang / chu dang / thabs dang / mig ste brgyad rnams la pra dbab pa 'jug par gsungs so/ /de bzhin
<p>262b.6</p>'das dang ma 'ongs chos/ /mkha' la stong pa rnam pa thams cad pa'i/ /gzugs la de nyid rnal 'byor pa/ /rnam par rtog pa med pa'i lam thob pas mthong bar 'gyur ro/ /'di las pra phab pa las dngos po rab tu gsal ba'i mtshan nyid gang yin pa de dngos med 'gyur te dngos po
<p>262b.7</p>ma yin par 'gyur ro/ /ci'i phyir zhe na/ gsungs pa/ dngos po stong pa'i don mthong phyir/ /zhes pa'o/ /dngos po rdul phra rab tshogs pa'i bdag nyid kyis stong pa rnam par bral ba ste/ de yang don de'i rab tu gsal ba'i mtshan nyid 'di mthong ba rnam par rtog pa med par mngon
<p>263a</p>
<p>263a.1</p>sum du dmigs pa'i phyir ro/ /dngos po rdul phran tshogs pa'i bdag nyid 'das pa la sogs pa'i dngos med don rab tu gsal ba'i mtshan nyid yod pa dper na 'jig rten pa nyid kyis dngos po med kyang don mthong ba sgyu ma rmi lam mig 'phrul bzhin no/ /don 'di
<p>263a.2</p>nyid gsungs pa/ med pa'i zhes pa la sogs pa'o/ /rnam par rtog pa dang bral zhing 'khrul pa med pa'i ye shes skye ba de yang rnam pa thams cad pa ste/ 'gro ba'i don phun sum tshogs pa byed pa nyid kyi phyir yid bzhin gyi nor bu lta bu'o/ /gang dmigs pa de 'gro ba'i don
<p>263a.3</p>byed pa ma yin nam/ yul med na ci ltar bskyed ce na/ dpe dag pa gsungs pa/ pra phab pa'i zhes pa la sogs pa'o/ /gnas 'dir sngon ma mthong ba'i rkun po la sogs pa pra phab pa'i gzhon nu mas sngags kyis byin gyis brlabs pa'i mig gis mthong ba ste/ sgrub pa po'i
<p>263a.4</p>skyes bu ni gnas der song nas gzhon nu mas smras pa/ thun mong ba'i mig dag gis mthong bar 'gyur ro/ /bsam pa ni 'di yin te rnal 'byor pa'i dngos grub 'dzag pa med pa'i byang chub kyi sems zla ba nye bar bstan pa so so'i skye bos rtogs par bya ba ma yin pa 'jig rten las
<p>263a.5</p>'das pa'i de kho na nye bar bstan pa'i sngags kyis byin gyis brlabs pa'i blo dang mig gis gzhon nu ma'i bzhin du nam mkha' la mthong bar 'gyur ro/ /de yang yod pa dang med pa la sogs pa spros pa thams cad kyis spros pa dang bral ba'o zhes gsungs pa gal te zhes pa la sogs
<p>263a.6</p>pa'o/ /gzhan gyi mig dang dpral ba la sogs par bsgoms pa dang rang gi mig dag gis gzhan mthong ba med pa'i phyir pra phab pa'i dpe 'dis rnal 'byor pa'i mngon sum rnam pa thams cad du rang gi dngos po dngos po med pa las ma skyes pa rmi lam du gzhon nu ma'i bu dmigs
<p>263a.7</p>pa bzhin du thams cad mkhyen pa'i ye shes grub bo/ /ting nge 'dzin rgyal po'i mdor yang gsungs pa/ ji ltar rmi lam nang 'dir gzhon nu ma/ /de yi bu ni skye dang 'chi ba'ang mthong / /skyes zhes dga' dang shi na mya ngan gnas/ /de bzhin chos rnams thams cad nye bar 'jal/ /zhes
<p>263b</p>
<p>263b.1</p>so/ /gzhon nu mas skye ba med pa skyes par mthong ba gang yin pa dang ldan pa gang yin pa de ji ltar skyes pa bzhin du de'i skyed par byed pa'o zhes pa'i don to/ /srog rtsol gsungs pa/ gzugs brnyan mthong na zhes pa la sogs pa'o/ /rmi lam dang sgyu ma ci 'dra ba de 'dra'i gzugs
<p>263b.2</p>brnyan rnam pa thams cad pa'i gzugs mthong bar gyur na de nas de'i bar ma chad par srog rtsol srog dang thur sel gyi rlung dag dgang ba dang bum pa can dang dbyung ba'i sbyor bas 'gog pa bar ma chad par te rgyun mi 'chad par bya'o/ /gang du zhe na/ gsungs pa/ steng 'og ces
<p>263b.3</p>pa la sogs pa'o/ /lte ba'i steng dang 'og tu yang rtsa gsum gsum po rnams la rim pa ji lta bar srog dang thur sel gyi rlung dag 'gog pa ste/ srog dang thur sel gyi lus la sogs pa'i khams gsum 'gog par byed pa las so/ /ci ltar gyur pa rnams la zhe na/ gsungs pa/ 
<p>263b.4</p>zla zhes pa la sogs pa ste/ steng du g.yon pa dang g.yas pa dbu ma rnams dang 'og tu dbu ma dang g.yon pa dang g.yas pa rnams su zla ba dang nyi ma dang sgra gcan 'bab pa gsum rnams dang bshang ba dang gci ba dang khu ba 'bab pa gsum rnams la'o/ /de bzhin du/ chu dang me dang
<p>263b.5</p>stong pa 'bab pa rnams dang sa dang rlung dang ye shes 'bab pa rnams la ste/ /gzhan ni rtsa stong phrag bdun cu rtsa gnyis kyi skye gnas las skyes pa rnams la'o/ /gang zhig ces pa la sogs pa la steng du zla ba la sogs pa'i rtsa gsum lus dang ngag dang sems te 'og tu bshad
<p>263b.6</p>ba la sogs pa'i rtsa gsum lus dang ngag dang sems rnams so/ /rigs drug po 'di rnams kyi rtogs pa gsungs pa/ zla ba zhes pa la sogs pa'o/ /zla ba ni chu'i khams te thabs kyi khu ba'i khams kyi skur 'gyur ro/ /nyin mor byed pa ni me'i khams te shes rab
<p>263b.7</p>rdul gyi khams kyis gsung du 'gyur ro/ /rdul gyi khams nyid kyi sku ni bshang ba'i rtsa'o/ /gci ba 'bab ma gtso bo khu ba'i khams kyi gsung ngo / /steng 'og ces pa la sgra gcan 'bab ma khu ba'i khams kyi thugs so/ /khu ba 'bab ma rdul gyi khams kyi thugs so/ /steng
<p>264a</p>
<p>264a.1</p>'og rigs drug ces pa la chu dang rlung dang nam mkha' 'bab pa rnams thabs kyi yan lag las so/ /sa dang me dang ye shes 'bab pa rnams shes rab kyi yan lag las so/ /phyed dang bcas pa'i zla ba bcu dang ldan pa'i lo dgu bcu rtsa drug gi nang du 'chi ba de
<p>264a.2</p>'chad par 'gyur ba'i nges pa las 'chi ltas su 'gyur te/ steng dang 'og tu yang lhag pa'i rlung 'bab pa rnams kyis so/ /gang dag la zhe na/ gsungs pa/ lus ngag rtsa dag la ste ji ltar rigs par la la nA dang ra sa nA dag dang bshang ba dang gci ba'i rtsa la yang ngo / /
<p>264a.3</p>gang gi tshe 'og tu bshang ba'i rtsa 'gags par gyur pa de'i tshe steng du g.yon pa'i rtsa la 'chi ltas su 'gyur ro/ /gang gi tshe 'og tu gci ba'i rtsa 'gags par gyur pa de'i tshe steng du g.yas pa'i rtsa la 'chi ltas su 'gyur ro/ /'di yang spros pas 'chad par 'gyur ro/ /mun
<p>264a.4</p>can zhes pa la sogs pa mdor bstan pa ste de'i rgyas par bshad pa skye dang zhes pa la sogs pa'o/ /mun can ma dang khu ba 'bab ma dag la yang 'chi ltas su mi 'gyur ram zhe na/ mun can khu ba 'bab ma dag gi rlung la skye ba mngal nas 'byung ba dang ni 'chi dang gnas pa rang gnas pa'o/ /
<p>264a.5</p>khu ba 'bab pa 'ba' zhig ma yin gyi a wa d+hU tI yang skye ba la sogs pa'i dus gsum du 'bab bo/ /dus sbyor bcu gnyis 'khor ba mtshungs pa'i phyir nyi ma ste/ srog gi rlung gi lug la sogs pa'i dus sbyor gyi bdag nyid sna bug g.yon pa las glang la sogs pa'i dus sbyor rmi bdag nyid sna
<p>264a.6</p>bug g.yas par 'pho ba'i mtshams su mnyam par sbyor ba la yang dbu ma cung zad 'bab po/ /de rgyas par bshad pa dus sbyor 'char ba'i zhes pa la sogs pa ste/ zla ba dang nyi ma dag mnyam par 'bab pa'i phyir mnyam pa'o/ /mnyam pa'i grangs gsungs pa/ rkang pa dang bcas zhes pa la
<p>264a.7</p>sogs pa ste/ dus sbyor gcig 'char ba'i mngon mtshams su 'jug pa dang 'byung ba dag gcig tu byas pa la rkang pa dang bcas pa'i lnga bcu rtsa drug 'bab po/ /de bzhin du nyin mtshan gyi dus sbyor bcu gnyis kyi mtshams su 'byung ba dang 'jug pa bdun cu rtsa lnga lhag pa'i drug brgya 'bab bo/ /
<p>264b</p>
<p>264b.1</p>sems can thams cad kyi lus la dbugs drug brgya lhag pa'i stong phrag nyi shu rtsa gcig bdun cu rtsa lnga lhag pa'i drug brgya'o/ /'dis dman pa gang yin pa de rnams la la nA dang ra sa nA ra 'bab po/ /nyin zhag so sor dbu ma'i dbugs bdun cu rtsa lnga lhag pa'i drug brgya po rnams lo
<p>264b.2</p>brgya'i nyin zhag stong phrag sum cu rtsa drug rnams kyis bsgyur te de las nyin zhag gi dbugs drug brgya lhag pa'i stong phrag nyi shu rtsa gcig rnams kyis bgos pas thob pa nyin zhag nyi shu rtsa lnga lhag pa'i brgya phrag bcu gcig rnams so/ /de rnams kyang lo'i nyin zhag drug cu lhag pa'i sum brgya rnams
<p>264b.3</p>kyis rnam par phye bas phyogs gsum lhag pa'i lo gsum rnams su 'gyur ro/ /steng du g.yon pa gang yin pa de nyid zla ba dang brkyang ma dang lug dang chu 'bab pa ste de bzhin gshegs pa 'od dpag med kyi rang bzhin no/ /g.yas pa ni nyi ma dang ser skya dang gzhan zhes pa ro ma dang me
<p>264b.4</p>'bab pa ste rin chen 'byung ldan gyi rang bzhin no/ /'og tu dbu ma bshang ba'i rtsa dang sa 'bab pa ste rnam par snang mdzad kyi rang bzhin no/ /g.yon pa ni gci ba'i rtsa dang rlung 'bab pa ste don yod grub pa'i rang bzhin no/ /steng du dbu ma sgra gcan gyi rtsa dang stong pa 'bab pa ste mi bskyod
<p>264b.5</p>pa'i rang bzhin no/ /de nyid 'og tu g.yas pa khu ba'i rtsa dang ye shes 'bab pa ste rdo rje sems dpa'i rang bzhin no/ /bshang ba'i rtsa steng du zla ba'i lam dang lhan cig gcig tu 'gyur te bug pa gcig pa'i phyi rol de bzhin du gci ba'i rtsa nyi ma dang gcig tu 'gyur ro/ /de bzhin du skye ba la
<p>264b.6</p>sogs pa'i dus bzhir khu ba la 'bab ma sgra gcan dang gcig tu 'gyur ro/ /lte ba'i steng du kun 'dar ma gang yin pa de'i ming gnyis te yid bzang ma dang mun pa 'bab pa'o/ /'og tu khu ba 'bab ma gang yin pa de'i yang ming gnyis te mkha' 'gro gdong ma dang dung can ma zhes pa'o/ /
<p>264b.7</p>lte ba la sogs pa 'dab ma lnga'i lte ba rnams su a wa d+hU tIr son pa'i srog gi nus pa sa la sogs pa'i khams lnga rnams 'bab pa'i rim pas 'byung bar 'gyur ro/ /de la lte ba'i chu skyes la sa'i yon tan lnga ste dri dang gzugs dang ro dang reg bya dang sgra'i mtshan nyid rnams so/ /snying
<p>265a</p>
<p>265a.1</p>ga'i chu skyes la chu'i yon tan bzhi ste gzugs dang ro dang reg bya dang sgra'i mtshan nyid rnams so/ /mgrin pa'i chu skyes la me'i yon tan gsum ste ro dang reg bya dang sgra'i mtshan nyid rnams so/ /dpral ba'i chu skyes la rlung gi yon tan gnyis te reg bya dang
<p>265a.2</p>sgra'i mtshan nyid dag go/ /gtsug tor gyi chu skyes la stong pa'i yon tan gcig ste sgra tsam mo/ /'di rnams bzung nas a wa d+hU tI 'byung bar 'gyur ro/ /sdud pas zhes pa la sogs pa'i rim pas so/ /de 'phags pa lha'i zhabs kyis gsungs pa/ sa yi khams ni chu
<p>265a.3</p>la thim/ /chu ni me la thim par 'gyur/ /me ni phra mo'i khams la'o/ /rlung yang sems la thim par 'gyur/ /sems ni sems byung la thim 'gyur/ /sems byung ma rig pa la ste/ /de yang 'od gsal ba ru 'gro/ /'di ni srid pa gsum du 'gag /ces ba ste/ 
<p>265a.4</p>rlung phyi rol du 'bab pas khams zad pa'i yang ngo / /de ni 'jug pa dag slar yang gtsug tor gyi pad+ma la sogs pa'i rim pas sa la ste lte ba'i pad+ma la 'jug ste ni 'jug par 'gyur ro/ /skyed pas ni nam mkha' la sogs pa'i rim pas so/ /'phags pa lha'i zhabs kyis
<p>265a.5</p>kyang gsungs pa/ 'od gsal las ni stong pa che/ /stong pa las kyang thabs byung ngo / /de las shes rab skye bar 'gyur/ /de las rlung ni yang dag 'byung / /rlung las me ni 'byung bar 'gyur/ /me las chu ni yang dag 'byung / /chu las kyang ni sa skyes 'gyur/ /'di ni
<p>265a.6</p>sems can rnams 'byung ba'o/ /zhes pa ste/ nang du 'bab pas las kyi khams 'phel ba'i phyir yang ngo / /de ltar a wa d+hU tIr 'gro ba dang 'ong ba na lte ba nas lte ba'i dbus su yin gyi yongs su lhag par 'gyur ba'i phyir la la nA dag gi pad+ma'i 'dab ma rnams la 'gro ba dang 'ong
<p>265a.7</p>ba ni ma yin no/ /'og tu lte gsang nor bu'i chu skyes la/ dung can ma'i lus ngag sems rnams 'bab pa ni snying stobs dang rdul dang mun pa'i dbye bas yon tan gsum dang gnyis dang gcig gi bdag nyid sdud pa'i rim pas 'byung ba dang skyed pas 'jug pa'o/ /dung can ma
<p>265b</p>
<p>265b.1</p>'di nyid bud med bde ba las te shin tu dga' ba chags pa'i bde ba las khu ba 'bab bo/ /dus rtag tu sde rdul 'byung ba'i dus su de nyid khrag 'bab bo/ /nub dang shar du zhes pa la sogs pas 'chad par 'gyur ba shes rab dang thabs 'khyud pa'i mdor bstan pa shes rab ces pa
<p>265b.2</p>la sogs pa'o/ /steng du srog la g.yas dang g.yon dag ste g.yas dang g.yon pa dag shes rab thabs dang dngos yan lag go/ /'og tu thur sel la g.yas pa dang g.yon pa dag go/ /'og dang steng du rdul dang khu ba 'bab pa dag go/ /bud med rnams kyi dung
<p>265b.3</p>can ma nyid rdul gyi dus su rdul 'bab pa'i phyir gtum mo zhes brjod de de nyid khu ba 'bab pa'i phyir mkha' 'gro gdong ma'o/ /steng du bud med rnams kyi a wa d+hU tI'i dus su ste rdul gyi dus su rdul 'bab pa'i phyir g.yung mo zhes brjod do/ /skyes bu'i dus su ste khu ba
<p>265b.4</p>bgrod pa'i dus su kun 'dar ma zhes brjod do/ /g.yon pa dang g.yas pa'i sna bug dag la dkyil 'khor 'char bar gsungs pa/ rnam shes la sogs pa la sogs pa'o/ /rnam par shes pa la sogs pa bskyed pa'i rim pa dang / sa la sogs pa sdud pa'i
<p>265b.5</p>rim pas te/ sna bug g.yon pa la 'chad par 'gyur ba'i rim pas rnam par shes pa dang 'du byed dang / tshor ba dang 'du shes dang / gzugs zhes bya ba'i phung po lnga 'bab po/ /de bzhin du g.yas pa la sa dang chu dang me dang rlung dang nam mkha' zhes bya ba'i khams
<p>265b.6</p>lnga 'bab po/ /dbus su ste dbu ma'i lam du drug pa ye shes kyi dkyil 'khor la sogs pa'i dkyil 'khor lnga las dkyil 'khor so so'i dbugs rkang pa dang bcas pa'i bcu gcig bzung nas dbugs rkang pa dang bcas pa'i lnga bcu tsa drug gi bdag nyid 'bab po/ /g.yon
<p>265b.7</p>pa dang g.yas pa dbu ma'i rtsa 'di rnams la nyin mtshan gyi dkyil 'khor drug cu 'bab po/ /de la lte ba'i pad+ma'i 'dab ma'i g.yon gyi 'dab ma drug lug dang 'khrig pa dang seng ge dang srang dang gzhu dang / bum pa'i bdag nyid rnams la so sor rnam par shes pa la sogs pa dkyil
<p>266a</p>
<p>266a.1</p>'khor lnga'i bdag nyid las dkyil 'khor sum cu rnams so/ /de bzhin du g.yas kyi 'dab ma drug glang dang karka Ta dang bu mo dang sdig pa dang chu srin dang nya'i bdag nyid rnams la so sor sa la sogs pa dkyil 'khor lnga'i bdag nyid las dkyil 'khor sum cu rnams
<p>266a.2</p>so/ /de la gang gi tshe g.yas su glang la sogs pa'i dus sbyor la rlung 'bab pa de'i tshe rtsa ba ste sna bug gi 'og gi cha la sa'i dkyil 'khor dbyu gu gcig 'bab po/ /de bzhin du de nyid kyi cha sna rgyud kyi phyogs su chu'i dkyil 'khor ro/ /g.yas te g.yas kyi cha la me'i dkyil 'khor ro/ /
<p>266a.3</p>steng gi cha la rlung gi dkyil 'khor ro/ /dbus su stong pa'i dkyil 'khor ro/ /de ltar sna bug gnyis ka la dkyil 'khor re re zhing dbyu gu nas dbyu gu'i bar du 'bab ste dbyu gu lnga rnams kyi dkyil 'khor lnga 'bab po zhes pa'i don to/ /g.yon pa'i sna bug gi ni 'dab ma'i dbus
<p>266a.4</p>dang zhes pa la sogs pas 'chad par 'gyur te de la ltos nas sna bug dag la'o zhes gsungs so/ /chu tshod gcig la dbugs du 'bab ce na/ gsungs pa/ rim pas zhes pa la sogs pa ste/ rim pas ni sa la sogs pa dang nam mkha' la sogs pas so/ /de la chu tshod
<p>266a.5</p>gcig la 'jug pa dang 'byung ba dag gcig tu byas pa'i dbugs drug cu dang bcas pa'i sum brgya 'bab po/ /de ltar dkyil 'khor lnga dus sbyor zhes bya bas bsgyur na dbugs brgya phrag bco brgyad du 'gyur te/ de rnams kyang sa la sogs pa'i
<p>266a.6</p>dkyil 'khor lnga'i rang bzhin chu tshod lngar 'gyur ro/ /de ltar dbugs brgya phrag bco brgyad po rnams kyang 'pho ba bcu gnyis kyis bsgyur bas nyin mtshan gyis dbugs drug brgya lhag pa'i stong phrag nyi shu rtsa gcig tu 'gyur te/ de rnams kyang lus la chu tshod drug cur 'gyur ro/ /de gsungs pa/ chu tshod ces pa la
<p>266a.7</p>sogs pa'o/ /rtsa g.yon par dus sbyor 'char ba gsungs pa/ 'dab ma'i dbus dang zhes pa la sogs pa'o/ /gang gi g.yon pa'i rtsa la lug la sogs pas sna bug gi dbus su stong pa'i dkyil 'khor 'bab pa de'i tshe nang du lte ba'i dkyil 'khor la 'dab ma'i dbus su 'bab
<p>266b</p>
<p>266b.1</p>po zhes bshad par 'gyur ro/ /de nas shar zhes pa steng du rlung gi dkyil 'khor ro/ /g.yas su me'i dkyil 'khor ro/ /g.yon du chu'i dkyil 'khor ro/ /gzhan du zhes pa 'og gi cha la sa'i dkyil 'khor ro/ /rim pas zhes pa nam mkha' la sogs pa'i rim pas
<p>266b.2</p>so/ /g.yon par zhes pa la sogs pas sngar brjod pa nyid gsal bar byed de/ phung po'i rten ni 'byung ba zhes pa'i gsung las brten pa'i bdag nyid rnam par shes pa la sogs pa'i phung bo rnams dang lhan cig rten nam mkha' dang rlung dang me dang chu dang sa'i khams
<p>266b.3</p>rnams dbyer med par gsungs pa/ g.yon par zhes pa la sogs pa'o/ /gzhan las so zhes pa snga ma bzhin rtsa ba nas brtsams te zhes pa'i don te sna bug g.yon pa las gzhan las so/ /g.yon pa rnam par shes pa la sogs pa las 'byung ba zhes pa bskyed pa'i rnam par
<p>266b.4</p>gnas te/ zla ba nyid yin pa'i phyir ro/ /g.yas par sa la sogs pa'i sdud pa ste/ nyi ma nyid yin pa'i phyir ro/ /g.yon par zla ba gnas pa gang yin pa de shes rab dang bcas pa'i mi bskyod pa la sogs pa'i rang bzhin rnam par shes pa la sogs pa'i dkyil 'khor gyi 'khor lo
<p>266b.5</p>dang g.yas par yang thabs dang bcas pa'i spyan ma la sogs pa'i rang bzhin sa la sogs pa'i dkyil 'khor gyi 'khor lo ste sngags dang lha'i bdag nyid spro ba dang sdud pa'i gzugs can lhan cig skyes pa sems can la gnas pa'o/ /shes rab ces pa la sogs pas shes rab dang
<p>266b.6</p>thabs nyid mdor bstan pa de'i rgyas par bshad pa nub dang zhes pa la sogs pa'i dkyil 'khor sna bug so sor nub dang ste nub tu sa'i rang bzhin spyan ma dang rnam par snang mdzad dag go/ /shar du rlung gi rang bzhin sgrol ma dang don yod grub pa dag go/ /de la rnam par snang mdzad kyi
<p>266b.7</p>shes rab sgrol ma dang don yod grub pa'i spyan ma'o zhes pa phan tshun zhal phyogs pas 'khyud pa'i nges pa'o/ /de'i phyir byang chub sems dpas mdzad pa'i thabs dang bral zhing bsdus pa'i rgyud nyan pa ma rnyed pa rnams la yang dag pa'i rkyen gyis don gsal por shes par byed pa
<p>267a</p>
<p>267a.1</p>gsungs pa/ mthe bo zhes pa la sogs pa'o/ /gang gi phyir lag pa g.yon pa'i mthe'u chung la sogs pa'i sor mo lnga nam mkha' la sogs pa'i rang bzhin rnams kyi dbus su mthe bo dang ming med sa dang rlung gi rang bzhin dag 'khyud pa lha mnyes pa'i
<p>267a.2</p>phyag rgya gsang ba'i dbang bskur ba'i don du slob ma'i kha dang lha mnyes pa la ston pa de'i phyir sa dang rlung dag phan tshun gzung ba dang 'dzin pa'i dngos por shes rab dang thabs nyid grub po/ /'di ltar gzhan gyi rigs la 'khyud pas bya ba 'grub kyi rang gi rigs la 'khyud pas
<p>267a.3</p>ma yin te/ rang gi bdag nyid la bya ba 'gal ba'i phyir ro/ /sa'i khams las byung ba'i lus kyi dbang po rlung gi khams las byung ba'i yul reg bya 'dzin par byed de/ de nas bshang ba dang gci ba'i rtsa dag shes rab dang thabs su brjod do/ /g.yas su me'i rang bzhin gos
<p>267a.4</p>dkar mo dang rin chen 'byung ldan dag go/ /g.yon du chu'i rang bzhin mA ma kI dang 'od dpag med dag go/ /de'i phyir 'od dpag med kyi shes rab gos dkar mo dang rin chen 'byung ldan gyi mA ma kI'o/ /gang gi phyir lag pa g.yas pa'i gung mo mdzub mo me dang chu'i rang bzhin
<p>267a.5</p>dag 'khyud par ral gri'i phyag rgya ston cing me'i khams las skyes pa'i yul ro chu'i khams las byung ba'i ro 'dzin dbang po 'dzin par byed pa de'i phyir me dang chu dag shes rab dang thabs nyid du grub po/ /des na la la nA dang ra sa nA dag shes rab dang thabs nyid do/ /dbu mar steng gi
<p>267a.6</p>phyogs su rnam par gnas pa stong pa'i rang bzhin mi bskyod pa 'og gi phyogs su rnam par gnas pa mi 'gyur ba'i ye shes kyi bdag nyid shes rab kyi pha rol tu phyin ma dang lhan cig 'khyud pa'o/ /phan tshun zhes pa 'chad par 'gyur ba'i steng 'og tu gnas pa rdo rje dbyings kyi dbang phyug ma
<p>267a.7</p>dang rdo rje sems dpa' dag 'khyud pa yang snga ma la ltos nas shes par bya'o/ /gang gi phyir lag pa g.yas pa'i khu tshur la mthe'u chung zla ba phyed pa'i rnam par byas pa'i mi bskyod pa'i mche ba'i phyag rgya gang yin pa de ni shes rab kyi pha rol tu phyin ma'i gri gug gi phyag rgya yin pa de'i phyir
<p>267b</p>
<p>267b.1</p>stong pa dang ye shes dang shes rab dang thabs nyid do/ /de nas a wa d+hU tI dang dung can ma dag shes rab dang thabs nyid do/ /de ma thag tu 'chad par 'gyur ba'i tshigs su bcad par rigs drug pa 'khyud pa'i shes rab byed pa gsungs te/ gang gi phyir g.yon pa dang g.yas pa'i
<p>267b.2</p>lag mthil yang dag par sbyar ba spyi bor byas pa na stong pa la sogs pa'o rang bzhin sor mi rnams phan tshun sbyor ba dkyil 'khor bcu sbyor ba byas pa gang gi tshe rdo rje sems dpa'i rdo rje rtse gcig pa'i phyag rgya yin la/ de nyid rdo rje dbyings kyi dbang phyug ma'i chu gri'i rnam pa gri gug gi phyag
<p>267b.3</p>rgya yin te/ de'i phyir 'di dag shes rab dang thabs nyid do/ /'dis 'di yang nye bar mtshon par byed de dbu ma 'bab pa'i sbyor bas byang chub kyi sems zhu ba 'pho ba med pa'i bde bas rdo rje'i rtse mo las steng du bya'o/ /de nyid gri gug ste mi shes pa gcod pa'i ngo bo nyid kyi phyir ro/ /
<p>267b.4</p>phyi rol du rigs drug pa gri gug dang bcas pa'i rdo rje rtse gcig pa'i bdag nyid gang yin pa de yang nang du mnyam pa ste nyi ma dang zla ba mnyam par 'bab pa'i phyir ro/ /dbu ma'i rtsa a wa d+hU tI la 'bab pa'i mnyam pa yang skye ba'i dus su 'bab pa las skyed pa'i rgyu'o/ /'chi ba'i dus su
<p>267b.5</p>'bab pa las sdud pa'i rgyu'o/ /yang de kho na sgom pa'i rnal 'byor pa rnams kyis phyi rol du 'bab pa 'gags pa 'jig rten las 'das pa'i phung po la sogs pa'i rgyu nyid las skyed pa'i rgyu'o/ /'khor ba pa rnams kyis ma 'gags pa phung po la sogs pa nyams par byed pa
<p>267b.6</p>nyid kyis bsdus pa'i rgyu'o/ /de yang mnyam pa sngar brjod pa'i sna bug g.yon par 'bab pa'i phung po lnga rnams dang / sna bug g.yas par 'bab pa'i khams lnga rnams dang / lte ba dang gsang ba dang nor bu'i pad+mar gnas pa sku dang gsung dang thugs rdo rje rnams kyi yang gcig nyid
<p>267b.7</p>kho na dbu ma'i rtsar son pa ni yin gyi/ gzhan ni ma yin no zhes pa rlung 'bab pa'i rnam par gzhag pa'i zol gyis dkyil 'khor gyi 'khor lo'i lha thams cad dang ye shes kyi rnam par gzhag pa brjod pa'o/ /zla ba nyi ma'i zhes pa la sogs pa la gang gi tshe steng du zla ba dang nyi ma dang sgra
<p>268a</p>
<p>268a.1</p>gcan gyi rtsa rnams 'gags pa de'i tshe 'og tu bshang ba dang gci ba dang khu ba'i rtsa rnams 'gag go/ /de bzhin du steng du gsum po rnams grol nas 'og tu gsum po rnams grol lo/ /rtsa drug po de rnams kyang snga ma bzhin skyed pa dang sdud pa'i byed pa can no/ /
<p>268a.2</p>'chi ltas kyi mtshan nyid gsungs pa/ g.yon pa la sogs pa'o/ /lug la pogs pa mi mnyam pa'i dus sbyor la skyes pa tshe thung ba rnams kyi lus la rlung dang mkhris pa dang bad kan mi mnyam ste/ mi mnyam pas srog ces bya ba'i rlung dbyu gu lnga 'bab pa'i rim pa las 'das
<p>268a.3</p>nas g.yon pa'i rtsar lhag pa 'bab po/ /ci ltar lhag ce na/ gsungs pa/ mtshan mo gcig ces pa ste/ gang gi tshe mtshan mo gcig nyin mtshan du 'bab pa de'i 'chi ltas rtsom pa ste/ 'chi ltas de las lo gsum gyis 'chi bar shes par bya'o/ /de bzhin du glang
<p>268a.4</p>la sogs pa mnyam pa'i dus sbyor las skyes pa rnams kyi g.yas pa'i rtsar nyin mtshan lnga 'bab pa las lo gsum gyis 'chi bar shes par bya'o zhes pa mdor bstan pa'o/ /re zhig nyi ma'i 'chi ltas rgyas par bshad pa/ g.yas pa zhes bya ba la sogs pa'o/ /lte ba'i
<p>268a.5</p>pad+ma'i snying por yongs su bskor ba la khyim gyi bdag nyid 'dab ma bcu gnyis kyi sngon gyi 'dab ma la nyin mtshan lngar srog 'bab po/ /de nas g.yas skor gyi 'dab ma gnyis pa'i phyogs zhes pa bcu'o/ /gsum pa la tshes zhes pa bco lnga'o/ /bzhi pa la nyi shu'o/ /
<p>268a.6</p>lnga pa la de nyid ces pa nyi shu rtsa lnga'o/ /drug pa la gcig lhag rim pas te nyi shu rtsa drug go/ /bdun pa la slar yang gcig lhag rim pas nyin zhag nyi shu rtsa bdun du srog 'bab bo/ /gang gi phyir 'dir nyi mas zla ba'i yon tan sgra dang reg bya dang ro dang gzugs dang
<p>268a.7</p>dri rnams bzung nas 'chi ltas kyi nyin zhag rnams bstan te/ des na khyim lnga'i bar du lnga pa lngas 'phel lo/ /de nas khyim drug pa dang bdun pa la gcig lhag pas rim pas 'phel lo/ /khyim bdun pa la rdzogs pa'i dus te khu ba'i khams la 'chi ltas kyi rlung rab tu zhugs pa'i
<p>268b</p>
<p>268b.1</p>phyir gang du 'ga' zhig gis kyang srog ldog par byed mi nus so/ /rdzogs pa'i dus de nas khu ba'i khams zad pa'i don du brgyan pa la sogs pa'i 'dab ma rnams la rim pas nyin zhag sum cu rtsa gsum rgyu'o/ /de la brgyad pa la bco lnga'o/ /dgu pa la bcu'o/ /bcu pa la lnga'o/ /bcu
<p>268b.2</p>gcig pa la gsum mo zhes pa nyin zhag sum cu rtsa gsum rnams so/ /bcu gnyis pa la ni stong pa ste slar yang g.yas pa'i rtsa la 'bab pa med pa'i phyir ro/ /de nas g.yas pa'i rtsa dor nas g.yon par nyin zhag gnyis srog gi rlung 'gro'o/ /de nas nyin zhag gcig dbu mar 'gro'o/ /
<p>268b.3</p>kye'i rdo rje 'bum phrag lnga par yang gsungs pa/ gang tshe g.yas pa'i rtsa dag la/ /rlung ni nyin zhag bcur 'bab na/ /khyim gyi 'dab ma gnyis pa la/ /de la lo gnyis kyis 'chi 'gyur/ /khyim gyi 'dab ma gsum pa la/ /tshes zhes brjod pas lo gcig la/ /nyin zhag
<p>268b.4</p>nyi shu 'bab gyur na/ /bzhi pa la ste zla drug na/ /'dab ma lnga par nyi shu lnga/ /'bab na tshe ni zla ba gsum/ /nyin zhag nyi shu drug 'bab na/ /drug pa la ste zla gnyis tshe/ /nyin zhag nyi shu bdun 'bab na/ /zla ba nyid tshe bdun pa la/ /nyin zhag sum cu rtsa gsum rnams/ /
<p>268b.5</p>'di las bar ma chad 'bab na/ /'dab ma brgyad pa dgu pa dang / /bcu dang bcu gcig rim pa yis/ /nyin zhag tshes phyogs lnga yon tan/ /rnams kyis 'dab ma de rnams 'dor/ /de nas g.yas pa'i rtsa spangs nas/ /rlung ni g.yon par nyin zhag gnyis/ /'gro'o de
<p>268b.6</p>nas dbu ma yis/ /gnas su nyin zhag gcig 'gro'o/ /de nas dbugs ni zad byas nas/ /'chi ba'i phyir na rim pa 'dis/ /'og tu khu ba zad par 'gro/ /steng du ma yi rdul 'gro 'gyur/ /rang las bag chags kyis bcings pa'i/ /rnam shes srog dang yang dag ldan/ /
<p>268b.7</p>shi nas slar yang srid par 'gro/ /des na pha rol med mi 'gyur/ /dper na mkhan po las rig pa/ /mar me las ni mar me dang / /bzhin las me long la bzhin dang / /rgya las rgya gzhan ji lta bar/ /zhes pa 'chi ltas kyi nyin zhag rgyu ba'i rim pa'o/ /da ni 'chi ltas kyi
<p>269a</p>
<p>269a.1</p>bdag nyid 'tsho ba'i dus kyi rim pa gsum gsungs pa/ de rtogs pa'i don du zlum po rim pa gnyis pa bris la gsum gnyis gcig lo zhes pa lo rnams ni sngon gyi 'dab ma la gsum mo/ /'dab ma gnyis pa la gnyis so/ /gsum pa la gcig
<p>269a.2</p>go/ /zla ba rnams kyang 'dab ma bzhi pa la drug go/ /lnga pa la gsum mo/ /drug pa la gnyis so/ /bdun pa la gcig go/ /nyin zhag rnams ni 'dab ma brgyad pa la bco lnga'o/ /dgu pa la bcu'o/ /bcu pa la lnga'o/ /bcu gcig pa la gsum mo/ /bcu gnyis pa la
<p>269a.3</p>gnyis so/ /pad+ma'i lte ba la gcig go/ /'dis 'di gsungs te/ dang po sngon gyi 'dab ma la nyin zhag lnga 'bab po/ /de nas tshe lo brgya pa rnams kyi bzhin du 'pho ba bcu gnyis kyis 'tsho bar bya ba'i lo gsum gyi nyin zhag gi tshogs brgyad du lhag pa'i stong gi bdag nyid
<p>269a.4</p>sa sum cu rtsa lnga lhag pa'i sum brgya 'bab po/ /de slar yang gzhan la rab tu zhugs pa'i phyir 'dab ma de skam par 'gyur ro/ /de nas 'dab ma de stong par byas te lhag ma'i nyin zhag gi tshogs lhag ma bzung nas srog gi nus pa 'dab ma gnyis pa la rab tu 'jug ste de la
<p>269a.5</p>nyin zhag bcu 'bab po/ /de la yang rgyu ba'i nyin zhag rnams dang / lhan cig 'pho ba bcu gcig gis nyin zhag bzhi bcu rtsa lnga lhag pa'i sum brgya 'bab po/ /de nas gnyis pa stong par byas te nyin zhag lhag ma bzung nas gsum pa la rab tu 'jug ste/ de la nyin zhag bco
<p>269a.6</p>lnga 'bab po/ /de la yang rgyu ba'i nyin zhag rnams dang lhan cig 'pho ba bcus nyin zhag bdun cu lhag pa'i brgya 'bab ste 'dab ma de skam par 'gyur ro/ /gsum pa stong par byas te nyin zhag lhag ma bzung nas bzhi pa la rab tu 'jug ste de la nyin zhag nyi shu 'bab po/ /de la yang rgyu
<p>269a.7</p>ba'i nyin zhag rnams dang lhan cig 'pho ba dgus nyin zhag brgyad cu rtsa gnyis 'bab ste bzhi pa skam par 'gyur ro/ /'dab ma de stong par byas te nyin zhag lhag ma bzung nas lnga pa la rab tu 'jug ste de la nyin zhag nyi shu rtsa lnga 'bab po/ /de la yang rgyu ba'i nyin zhag rnams dang
<p>269b</p>
<p>269b.1</p>lhan cig 'pho ba brgyad kyis nyin zhag lnga bcu rtsa bdun 'bab ste 'dab ma de skam par 'gyur ro/ /de nas nyin zhag lhag ma bzung nas drug pa la rab tu 'jug ste de la nyin zhag nyi shu rtsa drug 'bab po/ /rgyu ba'i nyin zhag rnams dang lhan cig 'pho ba bdun gyis nyin zhag nyi shu rtsa
<p>269b.2</p>brgyad 'bab ste drug pa yang 'dor ro/ /de nas drug pa stong par byas nas bdun pa la rab tu 'jug ste de la nyi shu rtsa bdun 'bab bo/ /rgyu ba'i nyin zhag rnams dang lhan cig 'pho ba drug gis nyin zhag nyi shu rtsa bdun 'bab ste bdun pa yang 'dor ro/ /bdun pa stong par byas
<p>269b.3</p>te lhag ma nyin zhag gi tshogs sum cu rtsa drug bzung nas brgyad pa la 'jug go/ /'pho ba lngas nyin zhag bco lnga 'bab ste brgyad pa 'dor ro/ /brgyad pa stong par byas nas lhag ma nyin zhag gi tshogs nyi shu rtsa gcig bzung ste dgu pa la rab tu 'jug go/ /'pho ba bzhis nyin zhag
<p>269b.4</p>bcu 'bab ste dgu pa 'dor ro/ /de ltar lhag ma nyin zhag bcu gcig bzung nas bcu pa la rab tu 'jug go/ /'pho ba gsum gyis nyin zhag lnga 'bab ste bcu pa 'dor ro/ /'pho ba gnyis kyis nyin zhag gsum 'bab pas bcu gcig pa 'dor te/ de ltar mkhris pa'i bdag nyid
<p>269b.5</p>rngul gyi khams skams pa las 'dab ma bcu gcig skam mo/ /slar yang g.yas pa'i rtsa dor nas 'dab ma bcu gnyis pa la g.yon pa'i rtsar 'pho ba med pas nyin zhag gnyis 'bab ste bad kan gyi bdag nyid snying stobs kyi khams skams pa las 'dab ma de skam par 'gyur
<p>269b.6</p>ro/ /de nas pad+ma'i lte ba dbu ma'i rtsar 'pho ba med pas nyin zhag gcig 'bab ste/ rlung gi rang bzhin mun pa'i khams zad pa las de skams nas rnam par shes pa rjes su chags pa'i srog gi nus pa sna bug g.yas pa nas 'thon te dge ba dang mi dge ba la sogs pa'i
<p>269b.7</p>las kyis 'phangs nas srid pa gzhan du 'pho bar byed do/ /zla ba'i 'chi ltas gsungs pa/ rtsa ba nas zhes pa la sogs pa'o/ /rtsa ba nas zhes pa lte ba'i 'khor lo'i lug la sogs pa mi mnyam pa'i skye ba'i dus sbyor gyi bdag nyid sngon gyi 'dab ma nas brtsams te/ gcig
<p>270a</p>
<p>270a.1</p>lhag pas zhes pa gcig dang gnyis dang gsum la sogs pa'i rim pas nyin zhag sum cu rtsa gsum gyi bar du 'dab ma bcu gcig la g.yon gyi rtsa zla ba'i rgyu ba 'bab po/ /ji ltar gcig lhag pas shes nas gsungs ba/ snying bo'i sngon gyi 'dab ma la
<p>270a.2</p>nyin zhag gcig g.yon par 'bab po/ /nyin zhag des dman pa'i zla ba gnyis ji lta ba bzhin 'bab po/ /de nas zla ba gsum pa'i dang por 'dab ma de nyid la nyin zhag gsum g.yon par 'bab po/ /nyin zhag des dman pa'i zla ba gsum pa dang bzhi pa la ji lta ba
<p>270a.3</p>bzhin du 'bab po/ /zla ba lnga pa'i dang por 'dab ma de la nyin zhag gsum g.yon par 'bab po/ /nyin zhag des dman pa'i zla ba lnga pa dang drug pa dag la ji lta ba bzhin 'bab po/ /de ltar snga ma snga ma dang lhan cig tshogs pa'i zla ba dang po dang gsum pa dang lnga pa las gsum po
<p>270a.4</p>'di rnams nyid 'chi ltas kyi nyin zhag tu rnam par gzhag go/ /yang na nyin mtshan rnam par ma chad par 'bab pa rnam par bzhag ste/ 'chi ltas kyi nyin zhag gsum po 'dis lo gsum gyi nyin zhag gsum dang zla ba drug song ste 'dab ma de la srog gi rlung yang dag par rgyu
<p>270a.5</p>ba med do/ /de ltar na 'pho ba bcu gcig rnams dang nyi khri brgyad gnyis brgya'i dbugs rnams kyis nyin mtshan byed de 'dab ma yongs su dor yang dbugs kyi 'khor lo dman pa med do/ /de bzhin du 'dab ma gnyis pa la zla ba bdun pa'i dang por 'chi ltas kyi nyin zhag bzhi'o/ /
<p>270a.6</p>brgyad pa'i dang por lnga'o/ /dgu pa'i dang por drug ste sngar nyin zhag gsum du rnam par bzhag pa sngon gyi 'dab ma'i nyin zhag rnams dang lhan cig 'chi ltas kyi nyin zhag drug go/ /gnyis pa dang gsum pa la sogs pa'i nyin zhag rnams la ji lta bzhin 'bab po/ /'dis
<p>270a.7</p>kyang zla ba gsum song ste de ltar zla ba gsum gsum gyis nyin zhag gsum rnam par 'phel ba las 'dab ma bcu gcig po 'di rnams lo gsum la rim pas 'dor ro/ /de ltar 'dab ma bcu gcig pa la 'bab pa las bad kan gyi bdag nyid snying stobs kyi khams rnams
<p>270b</p>
<p>270b.1</p>skam par 'gyur ro/ /'dab ma bcu gnyis pa la g.yas pa'i rtsar rab tu 'bab pa las 'dab ma gzhan la gnas pa zla ba gnyis pa dang bzhi pa drug pa'i mtshams kyi nyin zhag gsum gyis nyin zhag gnyis zad de mkhris pa'i bdag nyid rdul gyi khams zad pa las 'dab ma bcu
<p>270b.2</p>gnyis pa skam par 'gyur ro/ /lte ba la snga ma bzhin du nyin zhag gcig dbu ma 'bab pa las rlung gi bdag nyid mun pa'i khams bskams nas srid pa gzhan du 'gro'o zhes pa g.yon pa'i 'chi ltas kyis rnal 'byor pa ma yin pa rnams 'chi ba'o/ /'di rtogs pa'i don du bri
<p>270b.3</p>ba'i rim pa ni khyim bcu gnyis kyi 'khor lo rim pa gnyis pa'i shar la sogs pa'i 'dab ma bcu gcig la gsum dang drug dang dgu dang bcu gnyis dang bco lnga dang bco brgyad dang nyi shu rtsa gcig dang nyi shu rtsa bzhi dang nyi shu rtsa bdun dang sum cu dang sum cu rtsa gsum rnams te bcu gnyis pa
<p>270b.4</p>la ni g.yon pa 'bab pa med pa'i phyir stong pa'o/ /phyi'i 'dab ma bcu gnyis la rim pas zla ba sum cu dang nyi shu rtsa bdun dang nyi shu rtsa bzhi dang nyi shu rtsa gcig dang bco brgyad dang bco lnga dang bcu gnyis dang dgu dang drug dang gsum rnams te bcu gcig pa la zla ba zad pa mtshon par byed pa stong
<p>270b.5</p>pa'o/ /bcu gnyis pa la nyin zhag gnyis so/ /lte ba la nyin zhag gcig go/ /de ltar na gsum pa la sogs pa nyin zhag rnams la 'chi ltas 'phel lo/ /sum cu la sogs pa'i zla ba rnams la dge ba 'grib pa ni 'tsho ba zad pa'o/ /phyed dang bcas pa'i zla ba bcu dang ldan
<p>270b.6</p>pa'i lo dgu bcu rtsa drug gi mtshams su nyi ma dang zla ba 'bab pa'i dus so/ /lo brgya rdzogs pa'i nyin zhag gsum gyis dman pa'i lo gsum dang phyogs gsum la dbu ma'i 'chi ba rgyu'o/ /'di rgyas par bshad pa mnyam dang mi mnyam zhes pa la sogs pa'o/ /gnyis pa la
<p>270b.7</p>sogs pa sum cu rtsa gnyis kyi mthar thug pa mnyam pa'i nyin zhag rnams kyis g.yas dang / gcig la sogs pa sum cu rtsa gsum gyi mthar thug pa mi mnyam pa'i nyin zhag rnams kyi g.yon la ste de 'chi ba rgyu'o/ /ci zhe na skye ba'i dus su skyes pa glang la sogs pa'i
<p>271a</p>
<p>271a.1</p>dus sbyor gyi sa la sogs pa gang yang rung ba'i dkyil 'khor dang / de bzhin du lug la sogs pa'i dus sbyor gyi stong pa la sogs pa gang yang rung ba'i dkyil 'khor rnams kyis te de'i dkyil 'khor nas brtsams te zhes pa'i don to/ /'di yang g.yas
<p>271a.2</p>pa dang cig shos kyi rtsa khams dang phung po la sogs pa'i 'bab pa rnam par nyams pa'i dbang du byas te lag pa phyis pa na ste spyir btang ba'i i byas pa la zas lnga pa'o/ /'thad pa gsungs pa/ gzhan du 'chi bar mi 'gyur te zhes pa'o/ /'dis 'di gsungs te/ mnyam pa'i
<p>271a.3</p>dus sbyor la skyes pa'i dang po nyin zhag gnyis g.yas pa la 'bab po/ /slar yang nyin zhag gnyis ji lta ba bzhin du'o/ /de nas nyin zhag g.yon pa la 'bab po/ /nyin zhag gcig ji lta ba bzhin du'o/ /nyin zhag bzhi g.yas pa la'o/ /bzhi ji lta ba bzhin du'o/ /
<p>271a.4</p>gsum g.yon pa la'o/ /gsum ji lta ba bzhin du'o/ /drug g.yas pa la'o/ /drug ji lta ba bzhin du'o/ /lnga g.yon pa la'o/ /lnga ji lta ba bzhin no/ /de bzhin du sum cu rtsa gnyis g.yas la'o/ /sum cu rtsa gnyis ji lta ba bzhin du'o/ /sum cu rtsa gsum g.yon pa
<p>271a.5</p>la'o/ /sum cu rtsa gsum ji lta ba bzhin du'o zhes pa'i bar du'o/ /'dir g.yas pa la gnyis la sogs pa sum cu'i mthar thug pa mnyam pa'i nyin zhag gsum gsum gyi rim pas sa la sogs pa'i khams zad do/ /g.yon pa la gcig la sogs pa nyi shu rtsa dgu'i mthar
<p>271a.6</p>thug pa mi mnyam pa'i nyin zhag gsum gsum gyi rim pas nam mkha' la sogs pa'i khams zad do/ /de la nyin zhag sum cu rtsa gcig gis snying stobs kyi khams zad do/ /nyin zhag sum cu rtsa gnyis kyis rdul gyi khams zad do/ /nyin zhag sum cu rtsa gsum gyis mun pa'i
<p>271a.7</p>khams zad do/ /mi mnyam pa'i dus sbyor la skyes pa rnams kyi ni gcig la sogs pa'i rim pas 'di 'bab po zhes pa khyad par ro/ /de ltar nyin zhag gsum gyis dman pa'i lo brgya ste de'i steng du nyin zhag sum cu rtsa bzhi rgyu'o/ /de la nyin zhag gcig g.yas pa la'o/ /
<p>271b</p>
<p>271b.1</p>nyin zhag gcig g.yon pa la'o/ /de lta bzhin du rim pas nyin zhag sum cu rtsa gsum gyi bar du 'bab ste de las rim pa khams dang phung po dang yul dang dbang po dang las kyi dbang po'i bya ba dang / las kyi dbang po lnga rnams zad do/ /de nas dbu ma la nyin zhag gcig ste de
<p>271b.2</p>las khams dang phung po la sogs pa drug pa rnams bskams nas srid pa gzhan du 'gro'o/ /de ltar rnal 'byor pas 'chi ltas kyi mtshan nyid shes nas de slu ba'i thabs gsungs pa/ 'chi ltas zhes pa la sogs pa'o/ /de la nyi ma'i 'chi ltas su gyur na rdo rje
<p>271b.3</p>skyil krung bcings nas srog rtsol sngon du 'gro bas dpung pa g.yas pa nu ma g.yas pa btsir ba las dkyil 'khor lnga 'bab pa'i bdag nyid g.yas pa las bkug ste g.yon pa la srog yang dag par rgyu bar bya'o/ /des nyi ma'i 'chi ltas ldog go/ /de bzhin du g.yon pa
<p>271b.4</p>las g.yas pa la zla ba'i 'chi ltas ldog go/ /de bzhin du skyil krung byas nas thig ler te dpral bar gnas pa'i pad+ma 'dab ma bcu drug dkar po'i dbus su srog rtsol sngon du 'gro bas sems gzhug par bya'o/ /srog ni thig ler gzhug par bya/ /zhes pa gtso bor 'dzin
<p>271b.5</p>pa'i mtshan nyid do/ /'di ni bsnyen pa'i yang gtso bo ste 'chi ltas slu ba'i thabs so/ /a wa d+hU tI'i zhes pa la sogs pa'i gzhung yang de'i dgongs pa nyid kyis sbyar bar bya'o/ /de bzhin du skyil krung bcings nas a wa d+hU di'i zhabs ni lte ba'i pad+ma drug cu rtsa bzhi pa ser
<p>271b.6</p>po ste de'i dbus su zla ba'i dkyil 'khor la aM yig dkar po'i steng du re khA'i rnam pa de dang rab tu sbyor ba bsgom par bya'o/ /de bzhin du rtag tu rdo rje bslang bar bya rang gi lag pa'i mtsho skyes la sogs pas ji ltar thig le phyi rol du mi 'byung bar te 'chi ltas kyi rgyu zla nyi'i bgrod
<p>271b.7</p>pa 'joms pa las so/ /thabs 'di gtso bor gsungs pa/ gzhan du zhes pa la sogs pa'o/ /steng gi 'chi ltas slu ba brjod nas/ 'og gi 'chi ltas gsungs pa/ 'og tu'ang dung can mar thur sel zhes pa ste 'og tu yang dung can ma'i rtsa 'ba' zhig la ma yin par bshang
<p>272a</p>
<p>272a.1</p>ba dang gci ba 'bab pa dag thur sel zhes bya ba'i rlung 'bab na zhes pa lhag ma'o/ /rgyun du bshang ba dang gci ba 'bab pa nyid kyis de ma zhugs pa las kyang 'chi ba'o/ /de la 'chi ltas slu ba'i thabs kyi zol gyis dga' ba rnams 'chi ltas zhes pa la
<p>272a.2</p>sogs pas mdor bstan te/ mgo bo'i zhes pa la sogs pa rgyas par bshad pa'o/ /gtsug tor gyi pad+ma 'dab ma bzhi pa'i dbus las dpral ba'i chu skyes 'dab ma bcu drug pa'i dbus su khu ba dga' ba dang bzang po dang rgyal ba dang stong pa dang rdzogs pa zhes bya ba cha lngas 'ongs pa
<p>272a.3</p>gnyis ka la khyab pa ni dang po dga' ba'o/ /de nas mgrin pa snying gar mchog dga' zhes pa mgrin pa'i chu skyes 'dab ma sum cu rtsa gnyis pa las snying ga'i pad+ma 'dab ma brgyad par snga ma bzhin khyab pa mchog dga'o/ /dga' bral dga' ba de nas 'gyur/ /zhes pa lte ba'i pad+ma
<p>272a.4</p>'dab ma drug cu rtsa bzhi pa las gsang ba'i chu skyes 'dab ma sum cu rtsa gnyis par khyab pa dga' bral dga' ba'o/ /de yang sna tshogs dga' ba dam por 'khyud pa dang / shAti yig dang mgrin pa'i kU dza na la sogs pa lte ba dang gsang bar yang phyi rol rtogs pa kha phyir phyogs pa'i bde ba zos pa ste
<p>272a.5</p>bdag gis zhes rtogs pa'i mtshan nyid rang rig pa tsam dga' ba'i mthar thug pa skye ba yin gyi dga' ba dang bral ba'i bde ba ni ma yin no/ /de nas gsang ba'i pad+ma nas rdo rje nor bu'i nang du gnas pa'i chu skyes 'dab ma brgyad pa'i bar du mi g.yo ba'i cha bcu drug pa 'ongs pa ni lhan cig
<p>272a.6</p>skyes pa'i dga' ba ste/ 'dzin pa'i stobs kyi phyi rol du bgrod pa med pa'i phyir mi 'pho ba'o/ /'dod chags bral las te chags pa'i dga' ba dang bral ba las gtsug tor du gnas pa'i bde ba ste khu ba gang yin pa de rab tu gnas pa'o/ /rdo rje nor bu las 'pho ba med pa gang yin
<p>272a.7</p>pa de ni mya ngan las 'das pa'o/ /bde ba'i rgyal po 'di ni gtsug tor dang rdo rje nor bu'i bar du khyab pa'i phyir rab tu mi gnas mya ngan 'das pa yin no/ /de nyid kyi phyir chags chen dang mi 'gyur ba yang ste/ gtso bo yin pa'i phyir khyab bdag 'jig rten gsum gyi dbang phyug
<p>272b</p>
<p>272b.1</p>ste thams cad de'i gnas 'dod pa dang mngon par 'dod pa nyid kyi phyir ro/ /bdud rtsi yin pa nyid kyi phyir khu ba nyid zla ba ste khu ba zla ba de'i gtsug tor du 'char ba ni dkar po'i tshes gcig ste gsang bar rdzogs pa gsum pa ji srid par ro/ /'dir byang chub kyi sems la dga' ba la
<p>272b.2</p>sogs pa'i dbye bas rdzogs pa gsum du 'gyur te gsang bar dga' bral dga' ba las ni/ bcu drug cha gang de nor bu'i/ /pad+ma rdo rje'i rtse mor gnas/ /rdo rje'i rtse mo'i mthar gnas par 'gyur ro/ /de las steng du nag po'i tshes gcig 'ongs pa na ste chags bral rab tu zhugs pa'i
<p>272b.3</p>dus su 'gyur te 'pho ba'i dus nyid nag po'i tshes gcig go zhes pa'i don to/ /de ni 'dod chags nyams pa'i phyir nag po'i phyogs te rdul gyi gzugs kyis nyi ma'i cha dang po nor bu'i rtse mo la'o/ /de nas 'dod chags bral bas nyi ma mdzod spu'i gnas dpral bar 'gro ste
<p>272b.4</p>gnam stong ngo zhes pa'i don to/ /de nas/ nyi ma'i cha shas bcu drug ma/ /gtsug tor pad+mar son pa'o/ /de nyid zla ba nyams pa zhes brjod de nyi mas rdul gyi gzugs kyis bkab pa nyid kyi phyir ro/ /chags pa'i bde ba la chags bral phyir yang de nyid do/ /lus can thams
<p>272b.5</p>cad de lha dang lha ma yin dang mi la sogs pa rnams 'chi ba na ste 'chi ba'i dus su zla ba bdud rtsi 'og tu 'gro zhes pa zla ba bdud rtsi byang chub kyi sems 'pho ba'i chags pa goms pa las brjod pa'i rim pas 'og tu khu ba'i lam nas 'gro'o/ /de bzhin du nyi ma rdul steng du 'gro'o/ /
<p>272b.6</p>sgra gcan mi shes pa ma rig pa'i bag chags dang lhan cig stobs dang ldan pa'i srog dang bcas pa'irnam shes 'di dngos po'i mtshan nyid la ste dge ba dang mi dge ba'i las kyi sprul pa'i skye ba gzhan du 'gro'o/ /gang gi phyir de ltar yin pa'i rgyu de'i phyir zla ba bdud rtsi khu ba'i khams
<p>272b.7</p>ni brjod pa'i lam bsgoms pas steng du ste gyen du bgrod pa dang / 'og tu yang nyi ma rdul bgrod pa dang / sgra gcan gyi mtshan nyid rnam shes 'gyur med bde ba la bgrod par bya'o/ /bcom ldan 'das kyis kyang sngon 'di mdzad do zhes pa la sogs pa ston pa sangs rgyas zhes pa la
<p>273a</p>
<p>273a.1</p>sogs pa'o/ /sangs rgyas rnams kyi ni zla ba bdud rtsi nya ste cha bco lnga yongs su rdzogs pa nyid mdzod spu'i pad+mar te dpral bar 'gyur ro/ /nyi rdul gnam stong gsang bar 'gyur ro/ /sangs rgyas rnams kyi de dag ste zla ba dang nyi ma cha bcu drug pa dag rim pa ji
<p>273a.2</p>lta bas gtsug tor dang rdo rje nor bu'o/ /de mtshan yang dag par brjod par gsungs pa/ rkang pa gcig gis mthil gnon pa/ /sa yi snying po mthil gnas pa/ /tshangs pa'i sgo nga'i rtse mo gnon/ /rkang mtheb sen mo la gnas pa/ /zhes pa ste/ brjod pa ni rdo rje'i
<p>273a.3</p>tshig ste bgrod par bya ba dang rtogs par bya ba'o/ /gang gis tshig mi 'gyur ba'i ye shes de'i zhabs la tshig gi sgrub byed spyi bos rtag tu phyag 'tshal ba'o zhes pa mi phyed pa'i ye shes ni ston pa'o/ /lus can kun gyi zhes pa 'khor ba pa thams cad kyi phyin ci log la rab tu gnas
<p>273a.4</p>pa ma yin pa'o/ /de'i phyir/ rab gnas mya ngan 'das pa min/ /zhes bya ba bde ba chen po'i ming can lus dag pa las sa la sogs pa'i khams rnams phyin ci log sgrib pa 'bad pa nyid du 'gyur ro/ /khams gzhan de rnams dbyer med pa 'dzin pa'i stobs kyis rang
<p>273a.5</p>nyams su rab tu 'jug pa'i gtum mo 'bar ba las dga' ba la sogs pa'i dbye bas spyi bo las babs pa'i lus dang ngag dang sems ye shes kyi thig le rnams brjod pa'i rims pas phyi rol du 'byung ba med pa'i phyir mi 'gyur ba'i bde ba rdzogs pa rnams kyi sku bzhi'i
<p>273a.6</p>rnam par dag pa gsungs pa/ nor bur zhes pa la sogs pa'o/ /bde chen las zhes pa bde ba chen po'i ming can dag pa'i sku las te phyin ci log gis sku'i thig le gang yin pa de bzhin pa'i gnas skabs zad pa'i sku ste/ de yang rdo rje rtse mor gnas so/ /de las nor bur thugs shin tu
<p>273a.7</p>gnyid log zad par las so/ /gsang bar rmi lam zad par las so/ /lte bar sku sad pa'i gnas skabs zad pa las so/ /chos dang longs spyod rdzogs pa dang sprul pa'i sku 'di rnams kyang dag pa'i sku las spro ba'o/ /thabs kyi 'og tu zhes pa rdo rje nor bu'i rtse mo las chos kyi sku la sogs pa
<p>273b</p>
<p>273b.1</p>'di rnams kyi spro ba gang yin pa de thabs kyi cha'i rnam par gzhag pa'o/ /shes rab kyi ni slar yang steng du 'gyur te/ de ston pa 'di'i zhes pa'o/ /shes rab 'di'i sprul pa zhes bya ba sku rdo rje dpral bar te snga ma bzhin du phyin ci log gis so/ /de bzhin du/ mgrin snying lte ba'i 'dab skyes la/ /
<p>273b.2</p>rim pa ji lta bas gsung thugs ye shes rdo rje rnams ni longs spyod rdzogs pa dang chos dang lhan cig skyes pa'i sku rnams te shes rab kyi cha'i rnam par gzhag pa'o/ /de bzhin du shes rab dang thabs kyi bdag nyid de rdo rje sems dpa'i sku las phung po la sogs pa rnams rnam par snang mdzad la
<p>273b.3</p>sogs pa'i gzugs nyid kyi sems can gyi ched du spro ba'o/ /'dis ni don gyis rjes su dran pa'i yan lag mdor bstan pa'o/ /'bras bu mdor bstan nas de sgrub thabs gsungs pa/ las kyi phyag rgya zhes pa la sogs pa'o/ /las kyi phyag ni nu ma dang skrar ldan pa 'dod pa'i
<p>273b.4</p>khams kyi bde ba'i rgyu'o/ /las ni tsum+ba na dang 'khyud pa dang gsang bar reg pa dang rdo rje bskyod pa la sogs pa bya ba'i bdag nyid can te/ des nye bar mtshon pa'i phyag rgya ni yid ches par byed pa mo yin la yid ches pa ni 'dir 'gyur ba'i bde ba mtshon par byed pa ste/ mu dam bde
<p>273b.5</p>ba'i khyad par rA ste ster ba'o zhes pa phyag rgya'o/ /ye shes kyi phyag rgya ni rang gi sems kyis yongs su brtags pa sna tshogs yum la tshogs pa lha mo'i rang bzhin rjes su longs spyod pa ji srid par te gzugs kyi khams kyi bde ba'i rgyu'o/ /ye shes ni sngon dgong pa dang blta ba la sogs
<p>273b.6</p>pa bsgoms pa'i mtshan nyid de/ yid ches pa ni 'dir g.yo ba'i bde ba mtshan par byed pa'o/ /chen po yang 'di yin la phyag rgya yang yin pas phyag rgya chen po'o/ /slar yang 'di'i chen po nyid ni rnam pa thams cad kyi mchog dang ldan pa nyi tshe ba ma yin pa nyid yin la byang chub kyi sems
<p>273b.7</p>rdo rje 'dis rgyas 'debs pa'i phyir phyag rgya ste/ yid ches pa ni 'dir rang gi sems kyis yongs su brtags pa'i chos dang bral ba du ba la sogs pa'i mtshan ma sngon du 'gro ba'i rang gi sems rab tu gsal ba rnal 'byor bas rtogs par bya ba pra phab pa lta bu'o/ /'bras bu'i ngo
<p>274a</p>
<p>274a.1</p>bo phyag rgya chen po ni mu dam mchog tu mi 'gyur ba'i bde ba'i ye shes kyi mtshan nyid de rA ti gang ba'i gnas skabs mi g.yo ba'i sbyor bas dus thams cad kun nas ster ba'o zhes pa phyag rgya'o/ /'di'i chen po nyid kyang spangs pa chen po nyid dang rtogs pa
<p>274a.2</p>chen po nyid kyis so/ /de la spangs pa chen po nyid ni bag chags dang bcas pa'i sgrib pa thams cad spangs pa'i mtshan nyid rang bzhin zhes bya ba'i 'od gsal ba mngon du byed pa'i mtshan nyid do/ /rtogs pa chen po nyid ni yongs su dag pa sangs rgyas thams cad kyi bdag nyid
<p>274a.3</p>zung du 'jug pa zhes bya ba chos sku mngon du byed pa'i rang bzhin no/ /gang zhig yid mun pa nyams pa la sogs pa dri ma ma lus pa dang bral ba nam mkha' lta bu stong pa nyid dang ro gcig pa 'od gsal ba mngon sum du byed pa kho na sangs rgyas kyi chos mtha' dag rtogs pas
<p>274a.4</p>te/ ma lus pa'i rgyu ni sna tshogs pa'i don phun sum tshogs pa'i nus pa'i ngo bos de la sangs rgyas kyi chos thams cad yod pa nyid kyi phyir ro/ /de nyid kyi phyir chos rnams kyi rten gyi sku ni chos kyi sku'o zhes brjod do/ /de la yang rab tu snang ba ma yin na yang rtogs par rnam par
<p>274a.5</p>gzhag pa yin na bum pa rab tu snang ba na snam bu la sogs pa rtogs par thal ba bzlog par dka' ste/ gang yang grangs can pa'i lta ba sun ma phyung ba kho nar 'gyur ro/ /gzhan yang sgyu ma rang rmi lam dang dri bra'i grong khyer dang bral bab la sogs pa bzhin du ma brtags pa'i
<p>274a.6</p>phung po khams dang skye mched la sogs pa ma lus pa mthong ba kun rdzob kyi bden pa mthong ba ste rang byin gyis brlab pa yang brjod do/ /kun rdzob kyi bden pa nyid kyang don dam pa'i dben pa'i bdag nyid 'od gsal ba yongs su dag pa me long lta bu'i ye shes la sogs pa'i ngo bo
<p>274a.7</p>rnam par snang mdzad la sogs pa brten pa'i tshogs dang khang pa brtsegs pa la sogs pa rten gyi dkyil 'khor yang ste de nyid 'jig rten las 'das pa'i dkyil 'khor nyid dang sangs rgyas kyi chos kyi rang bzhin nyid kyis kyang rgyud kyi rgyal po thams cad du gsungs so/ /bden pa
<p>274b</p>
<p>274b.1</p>gnyis gnyis su med pa'i rang bzhin 'di nyid zung du 'jug pa zhes brjod do/ /de'i phyir zung du 'jug pa'i sku nyid chos kyi sku ste/ longs spyod rdzogs pa dang rang bzhin dag las tha dad par gyur pa rnal 'byor pas so so rang gis rig par bya ba'o/ /'phags pa 'jam dpal zhabs
<p>274b.2</p>kyis kyang rgyud phyi mar gsungs pa/ gang du yang dag min zhes bden par dkar po dge ba'i tshogs rnams rgyal ba rnams kyi chos kyi sku/ /chos la longs spyod rdzogs pa'i sku ste mtha' dag skad kyi tshogs so mtshan dang dpe byad rnams kyi ni/ /phung po sprul pa'i sku ste mchog
<p>274b.3</p>tu mi 'gyur ba yi bde ba chos sku ma yin de yi phyir/ /sku rnams kyi ni mtshan nyid gang de 'dir ni bde bar gshegs dang 'phags pa klus bod kyis kyang ste/ /gang zhig gcig min du ma yang min rang dang gzhan la phan pa phun tshogs chen po'i gzhir gyur pa/ /dngos med nyid min
<p>274b.4</p>dngos po ma yin nam mkha' bzhin du ro mnyam rtogs par dka' ba'i rang bzhin can/ /gos pa med la rnam 'gyur med cing zhi zhing mi mnyam mnyam la khyab pa rab tu spros med pa/ /so so rang gis rig bya rgyal ba rnams kyi chos sku dpe med de la bdag ni phyag 'tshal lo/ /gang
<p>274b.5</p>zhig 'jig rten las 'das bsam gyis mi khyab legs byas brgya yi 'bras bu bdag nyid 'byor ba ni/ /blo ldan rnams kyi dga' ba'i rgyur ni 'khor gyi nang du rnam pa sna tshogs rgyas par ston mdzad cing / /sangs rgyas rnams kyis dam pa'i chos sgra rgya chen 'jig rten thams cad du ni
<p>274b.6</p>rab tu spro mdzad pa/ /'dir ni chos kyi rgyal srid chen por gnas pa longs spyod rdzogs sku de la bdag ni phyag 'tshal lo/ /gang zhig sems can rnams ni smin pa'i slad du 'ga' zhig dag tu me bzhin 'bar bar snang byed cing / /gang zhig rdzogs pa'i byang chub chos kyi 'khor lor
<p>274b.7</p>la lar yang ni slar yang rab tu zhi ba ston/ /srid pa gsum gyi 'jigs pa 'phrog pa sna tshogs thabs tshul rnams kyis rnam pa du mar rab 'jug pa/ /thub pa rnams kyis sprul sku don chen phyogs bcu rnams su rjes su son pa de la phyag 'tshal lo/ /'jig rten gsum gyi spyod pa
<p>275a</p>
<p>275a.1</p>las grol nam mkha' mnyam par gnas pa dngos po thams cad kyi/ /rang bzhin dag pa zhi zhing rnam par dben la mchog tu zhi ba'i rang bzhin rnams kyis rtogs bya nyid/ /rtogs par dka' zhing rnam par spyad dka' rang dang gzhan la phan pa khyab pa mtshan med
<p>275a.2</p>rnam rtog dang / /bral ba gcig pu'i sku ni rgyal ba rnams kyi mi mnyam mnyam pa bde ba'i sku la phyag 'tshal lo/ /bdag gi sdig pa'i chos rnams thul/ /des na nyer 'gro nga rgyal ba/ /zhes pa'i gsung las bdud bzhi las rnam par rgyal ba ste/ yang dag par rdzogs pa'i
<p>275a.3</p>sangs rgyas rnams so/ /de rnams kyi bde ba'i sku la phyag 'tshal lo zhes pa bde ba chen po'i ming can sgrib pa thams cad dang bral ba nyid kyis nam mkha' ltar 'od gsal ba mchog tu mi 'gyur ba'i bde ba'i ye shes kyi mtshan nyid can sku bzhi pa la phyag 'tshal lo zhes pa'i don
<p>275a.4</p>to/ /mi mnyam pa mnyam pa zhes pa rgyu mthun pa la sogs pa'i rim pas phul du byung ba mthar thug pa thob pa dri ma med pa'i ngo bo nyid kyi phyir mi mnyam pa nyan thos dang rang sangs rgyas dang byang chub sems dpa'i bde ba rnams dang thun mong ma yin pa ste/ chos thams cad ro
<p>275a.5</p>gcig pa nyid kyi phyir mnyam pa'o/ /'jig rten gsum gyi spyod pa las grol zhes pa 'jig rten gsum gyi spyod pa ni dgod pa dang blta ba la sogs pa'i mtshan nyid kyi bde ba ste/ de las grol ba ni yongs su spangs pa'o/ /gzhan du na bde ba yang de kho nar 'gyur ro/ /rtsa ba'i rgyud du
<p>275a.6</p>gsungs pa/ dbang po gnyis skyes bde de nyid/ /lha dang chags can rnams kyir brjod/ /'jig rten gsum spyod nges par grol/ /sangs rgyas rnams kyi mi 'gyur bde/ /dgod dang blta ba sogs las grol/ /kun du 'khyud pa rnam par spangs/ /rgyu dang 'bras bu nges
<p>275a.7</p>par grol/ /gnyis med 'jig rten gsum du snang / /zhes pa ste/ dgod pa dang blta ba dang lag pa bcangs pa dang gnyis gnyis 'khyud pa las yang dag par byung ba 'jig rten pa'i spyod pa'i bde bar 'gyur ba dang g.yo ba spangs pa mchog tu mi 'gyur ba zhes pa'o/ /nam mkha'
<p>275b</p>
<p>275b.1</p>mnyam par gnas pa zhes pa nam mkha' mnyam pa 'dra bar gyur pa rtogs pa gnag zhig yin pa de bzhin du de'o/ /ji ltar nam mkha' khyab pa nyid kyis thams cad du gnas kyang dngos po 'ga' zhig la chags pa med la mtshan nyid spangs pa yang yin pa de bzhin du bcom ldan 'das kyang
<p>275b.2</p>shes bya'i yul lam lus pa mkhyen yang chos 'ga' zhig la rab tu gnas pa med la mtshan nyid spangs pa yang yin no zhes pa'i don to/ /ji skad du lung du gsungs pa/ ye shes nges pa med pa yis/ /zhing rnams thams cad gzigs par gyur/ /sems can kun gyi spyod
<p>275b.3</p>pa yang / /dmigs med khyod la phyag 'tshal lo/ /zhes pa'o/ /in+d+ra b+hU ti'i zhabs kyis kyang ye shes grub par/ /ji ltar rab tu mi gnas pa'i/ /nam mkha' khyab par mtshan nyid spangs/ de ni mchog gi de nyid brjod/ /rdo rje ye shes bla na med/ /ces pa'o/ /gzhan du yang / 
<p>275b.4</p>ji ltar rab tu mi gnas pa'i/ /nam mkha' khyab par mtshan nyid spangs/ /bstan du med cing gzugs med kyang / /'di ni de nyid mtshan nyid do/ /zhes pa'o/ /yang nam mkha' la mnyam par gnas pa ni 'di'i gnas skabs so zhes pa nam mkha' mnyam par gnas pa bde ba
<p>275b.5</p>chen po'i sku ste/ kha dog dang dbyibs dang bral ba'i phyir nam mkha' ltar snang ba thams cad dang bral ba'o zhes pa'i don no/ /gsungs pa yang / /sangs rgyas rnams la sku gang zhig /snang ba med cing rten med pa/ /ma skyes ma byas dag pa ste/ /dngos po dngos
<p>275b.6</p>med la sogs spangs/ /zhes pa'o/ /dpal ldan rgyud du yang / /nor bu shel bzhin rgyal ba'i ye shes rdo rje zhes pa'o/ /tsan+d+ra go mi'i zhabs kyis kyang / gang zhig rnam dag nam mkha' bzhin/ /mi shes mun pa 'khrigs pa yis/ /bsgribs pa zla ba'i 'od kyis bzhin/ /
<p>275b.7</p>dngos po rgyal ba rnams kyis rig /ces pa'o/ /dngos po thams cad kyi rang bzhin zhes pa rgyu dang rkyen dag 'dra ba las byung ba'i phyir dngos po phung po dang khams dang skye mched la sogs pa'i ngo bo brtan pa dang g.yo ba gnas pa'i don rnams te/ de rnams thams cad dang khams gsum
<p>276a</p>
<p>276a.1</p>ba ma lus pa yang dag par bsdus pa'i dngos po rnams kyang ngo / /de rnams kyi rang bzhin de skyed pa dang de nyams pa dag las yod pa dang med pa la sogs pa'i spros pa thams cad spangs pa bde ba chen po'i rang bzhin de bzhin nyid gcig pu'i ngo bo nyid do/ /
<p>276a.2</p>'phags pa rdo rje snying po'i zhabs kyis kyang gsungs pa/ rnam par rtog pa med yid la/ /sgom pa po med bsgom bya med/ /sngags med lha ni yod ma yin/ /gnas pa chad pa yod pa ste/ /spros pa med pa'i rang bzhin las/ /zhes pa lhan cig skyes pa'i dga' ba'i rang
<p>276a.3</p>bzhin rnam par rtog pa'i mtshan ma thams cad so sor nub pa de nyid kyi gzugs kyis so zhes pa'o/ /tsan+d+ra go mi'i zhabs kyis kyang / /chos kyi sku 'di'i de bzhin nyid/ /rnam rtog rnams kyi spyod yul min/ /sems can thams cad kyi rang bzhin/ /don kun gyi ni rjes su 'gro/ /
<p>276a.4</p>yod dang med dang mi rtag nyid/ /brtan dang sna tshogs nyid gcig nyid/ /dag dang ma dag byang chub kyang / /thams cad 'dir ni brtags pa ste/ /chu gter la ni rlabs bzhin dang / /me long la ni gzugs brnyan bzhin/ /don la rmi lam ro mnyam bzhin/ /gang du dngos
<p>276a.5</p>rnams yang dag 'byung / /gang zhig rnam dag nam mkha' bzhin/ /mi shes mun pa 'khrigs pa yis/ /bsgribs pa zla ba'i 'od kyis bzhin/ /dngos po rgyal ba rnams kyis rig /sna tshogs gzugs can sku rnams kyis/ /de nyid 'gro ba'i ngo bo nyid/ /gang du ro gcig
<p>276a.6</p>nyid 'gyur ba/ /rgya mtsho la ni chu bo bzhin/ /rnam pa de lta'i sku 'di de/ /chos sku 'di ni skyob pa yi/ /rnam pa thams cad rnam dag pa'i/ /rdzogs pa'i byang chub spyod yul nyid/ /ces pa ste/ yongs su dag pa'i sangs rgyas rnams kyi chos rnams mtha' dag gi rten dang / 
<p>276a.7</p>rgyu'i sku ni chos sku'o/ /dag pa zhes pa nyon mongs pa'i dri ma rnams dang ma 'dres pa'o/ /zhi zhing zhes pa khams bco brgyad kyi rnam 'gyur dang bral ba ste/ 'phags pa rdo rje snying po'i zhabs kyis kyang gsungs pa/ ngo bo gzugs med ces pa la sogs pa la rang
<p>276b</p>
<p>276b.1</p>gi ngo bo ni rang rig par byed pa de bzhin nyid kyi ye shes te/ rang gi ngo bo gzung ba dang 'dzin pa'i khams bco brgyad kyi rnam 'gyur dang bral ba des rnal 'byor pa rnams kyi phyi rol gyi gzugs med mthong ba med mig gi rnam par shes pa med do/ /de bzhin du sgra med nyan pa med rna
<p>276b.2</p>ba'i rnam par shes pa med do/ /de bzhin du dri med sgom pa med sna'i rnam par shes pa med do/ /de bzhin du ro med myong ba'ang med lce'i rnam par shes pa med do/ /de bzhin du reg bya med reg par bya ba'ang med lus kyi rnam par shes pa med do/ /de bzhin du chos kyi khams med
<p>276b.3</p>'dzin pa med yid kyi rnam par shes pa med do/ /de ltar khams bco brgyad kyi rnam 'gyur dang bral ba'i de kho na rin po che rnal 'byor pas bsgom par bya'o zhes pa'o/ /rnam par dben la zhes pa shes bya dang snyoms par 'jug pa la sogs pa'i sgrib pa las tha dad par gyur pa'o/ /de
<p>276b.4</p>nyid kyi phyir nye bar 'tshe ba thams cad dang bral ba las shin tu brtags pa'i bdag nyid dang rgyus kyang mchog tu zhi ba'i rang bzhin no/ /rnal 'byor rnams kyis rtogs bya nyid/ /ces pa rnal 'byor ni yan lag drug gi rnal 'byor yin la/ /gang la rnal 'byor de phul du byung ba mthar
<p>276b.5</p>thug pa thob pa de rnams 'di rnal 'byor pa ste rdo rje 'dzin pa chen po'i gnas thob pa de rnams kyi rtogs bya nyid do/ /de'i phyir rkyen gzhan gyis mi rtogs pa 'dis 'di'i so so rang gis rig par bya ba rab tu gsal bar mdzad de/ de ni gus pa dang rgyun mi 'chad par rab tu 'jug pa du ba
<p>276b.6</p>la sogs pa'i lam bsgom pa phul du byung ba mthar thug pas rtogs par bya ba nyid kyi phyir byis pa'i rnal 'byor pa rnams kyis rtogs par dka' ba'o/ /thos pa dang bsam pa'i rang bzhin gyi shes pas phul du byung ba'i 'bad pa dang ldan pa rnams kyis kyang yongs su gcod par mi
<p>276b.7</p>nus pa nyid kyi phyir rnam par dpyad dka' ba'o/ /rang dang gzhan la phan pa zhes pa bag chags dang bcas pa'i sgrib pa thams cad spangs pa'i mtshan nyid rang gi don phun sum tshogs pa'i sbyor ba las mtha' gcig tu rang la phan pa dang bsam pa ji lta ba dang rigs ji lta bar yang de'i
<p>277a</p>
<p>277a.1</p>byin rlabs las longs spyod rdzogs pa dang sprul pa dag gis gzhan gyi don ma lus pa rdzogs pa gzhan la phan pa yang zhes pa'i don to/ /yul dang dus so sor nges pa med pa'i phyir khyab par bya ba gzhan gyi sems la sogs pa dngos po thams cad khyab par byed pa'o zhes pa
<p>277a.2</p>khyab pa'o/ /las dang ye shes kyi phyag rgya la sogs pa'i rgyu dang bral ba nyid kyi phyir mtshan med do/ /gzung ba dang 'dzin pa'i dbyibs dang rnam par rtog pa gnyis gnyis 'khyud pa spangs pa'i phyir rnam rtog dang bral ba'o/ /don dam pa'i bden pa gcig pu'i gzugs la gcig pu
<p>277a.3</p>gnyis med pa ste 'dir gnyis pa kun rdzob kyi bden pa med pa'i phyir ro zhes pa rnam rtog dang bral ba gcig pu'i sku'o/ /'phags pa pad+ma dkar po'i zhabs kyis kyang gsungs pa/ rnam pa thams cad mchog ldan pa'i/ /sku ni mos pa sna tshogs las/ /rang rang bsam pas
<p>277a.4</p>sems can gyi/ /mthong ba sprul pa'i mtshan nyid do/ /gang zhig sems can kun gyi sgras/ /rdzu 'phrul bdag nyid rab gsal byed/ /sems can bsam pa'i dbang gis 'di/ /longs spyod rdzogs sku'i mtshan nyid do/ /mi rtag pa min rtag pa'ang min/ /gcig min du ma'i mtshan
<p>277a.5</p>nyid min/ /dngos min dngos po med pa'ang min/ /gang 'di rten bral chos sku'o/ /stong nyid snying rje dbyer med cing / /chags dang chags bral rnam par spangs/ /shes rab ma yin thabs kyang min/ /'di ni ngo bo nyid sku gzhan/ /zhes pa'o/ /rang gi lta ba'i 'dod pa mdor
<p>277a.6</p>bstan par yang / gzugs kyi phung po mtha' yas pa/ /bdag gi sprul sku mchog yin te/ /sgra yi phung po mtha' yas pa/ /bdag gi longs spyod rdzogs sku mchog /chos kyi phung po mtha' yas pa/ /bdag gi chos skur rab tu grags/ /bde ba'i phung po mtha' yas pa/ /
<p>277a.7</p>bdag gi bde sku 'gyur med mchog /bsdus pa phung po de bzhin sku/ /yang dag bsags par yongs su grags/ /zhes pa'o/ /mngon par rtogs pa'i rgyan la sogs pa rnams su yang rang bzhin dang longs spyod rdzogs pa dag las tha dad pa nyid kyis chos kyi sku rnam par gzhag go/ /
<p>277b</p>
<p>277b.1</p>rang bzhin brjod par bya ste/ dang po nye bar bstan pa thob pa'i rjes su mthun par las kyi phyag rgya'i snyoms 'jug gis rnam par rtog pa chen po'i chen po zad pa las 'gyur ba'i bde ba chung ngu'i chung ngu 'phel lo/ /de bzhin du sna tshogs yum la sogs pa'i lha mo ye shes phyag
<p>277b.2</p>rgya'i dmigs pas rnam par rtog pa chen po zad pa las 'gyur ba'i bde ba chung ngu 'phel lo/ /dpal ldan rgyud du yang gsungs pa/ rgyal ba'i lhan skyes bde ba 'di ni 'phel ba'i don slad dang por las kyi phyag rgya bsten par bya/ /de nas nyi ma'i gzugs ni gdong
<p>277b.3</p>dang lag pa rkang pa gtsug tor yan lag thams cad rdzogs pa ste/ /zhes pa la sogs pa'o/ /dang po'i sgra las phyag rgya chen po'i gzugs snga ma du ba la sogs pa'i gzugs chos kyi phyag rgya'i dmigs pas nyon mongs pa chung ngu zad pa las mi 'gyur ba'i bde ba chen po 'phel
<p>277b.4</p>lo/ /gzugs phyi ma sna tshogs gzugs zhes bya ba phyag rgya chen mo goms pas bag chags dang bcas pa'i sgrib pa chung ngu'i chung ngu zad pa las mi 'gyur ba'i bde ba chen po'i chen po 'phel lo/ /'phel ba zad pa spangs pa ma yin nam mi 'gyur ba'i bde ba ji
<p>277b.5</p>ltar 'phel bar 'gyur zhe na/ gsungs pa/ 'phel ba'i 'phel bar 'gyur ba med/ /ces pa'o/ /rim gyis 'byung ba'i don rnams gser dang nam mkha' dag pa bzhin du sgrib pa spangs pa ni 'phel ba ste/ brjod pa'i 'phel ba'i bag chags dang bcas pa'i sgrib pa
<p>277b.6</p>thams cad spangs pa dri ma med pa zhes bya ba rdzogs pa'i gnas skabs kyi bdag nyid 'phel bar 'gyur ba de yang med do/ /de bzhin du rim gyis 'byung ba'i sgrib pa nye bar bsags pas slar yang nyams par 'gyur ro/ /de'i phyir nyams pa de'i nyams pa nyid du brtags pa gang
<p>277b.7</p>yin pa de yang med de/ rtag par brjod pa nyid kyi phyir ro/ /de lta mod kyi 'on kyang 'phel ba dang zad pa dag med pa'i phyir ci ltar lam la sogs pa 'bras bu med par mi 'gyur zhe na/ gsungs pa/ rang bzhin med pa'i chos rnams kyi/ /zhes pa'o/ /chos gang zhig 'phel ba la
<p>278a</p>
<p>278a.1</p>sogs pa rnams kyi rang bzhin med pa de rnams ni rang bzhin med pa'i chos rnams te/ de rnams kyi skye ba dang 'jigs pa gang yin pa de yang de kho na ma yin pa sgyu ma lta bu'o/ /de bzhin no'i sgra las nub pa dang 'char ba la sogs pa'i mtshan nyid
<p>278a.2</p>kyang 'jig rten kun rdzob sgyu ma lta bu ste/ de gsungs pa/ 'byung rnams 'jigs par mi 'gyur te/ /rang bzhin nyid kyis skye mi 'gyur/ /zhes pa'o/ /de nyid kyi phyir/ sna tshogs 'di ni rang bzhin med/ /dngos po dngos med mtshan nyid gcig /ces pa kun rdzob tu
<p>278a.3</p>don bya ba byed pa'i phyir dngos po'i ngo bo ste/ de kho na rang bzhin stong pa nyid kyi phyir dngos po med pa'i mtshan nyid do/ /'gyur ba dang g.yo ba la sogs pa bsgom pa gsungs pa/ rang gi shes rab ces pa la sogs pa'o/ /gang gi tshe las kyi phyag rgya la sogs pa rang gi shes rab la
<p>278a.4</p>'khyud pa'i byang chub kyi sems rdo rje nor bu'i pad+mar son pa de'i tshe rdo rje nor bu der son pa'i zla ba las kyi phyag rgya'i bde ba ni 'gyur ba'i gnas skabs so/ /ye shes kyi phyag rgya'i bde ba ni g.yo ba'i gnas skabs te/ g.yo ba zhes pa dngos po ste de'i chos las 'gyur ba yang yang dag par
<p>278a.5</p>bzung ba'o/ /bde ba'i gnas skabs 'di dag mngon sum du byas pa'i 'dod pa dang gzugs kyi khams kyi dbang phyug gi mtshan nyid 'jig rten pa'i dngos grub bsgrub pa'o/ /phyag rgya chen po mi g.yo ba dang mi 'gyur ba bsgom pa ni thams cad mkhyen pa nyid kyi mtshan nyid 'jig rten
<p>278a.6</p>las 'das pa'i dngos grub bsgrub pa'o/ /lus ngag sems kyi rtsa rnams su/ /zhes pa la sogs pa la dbu ma nyid dga' ba bzhi la srog rtsol gyi stobs kyi khu ba thig les khyab pa'i cha bzhi lus la sogs pa'i rtsa bzhir rnam par gzhag go/ /de nas dpral bar sku bsgom pa'o/ /
<p>278a.7</p>snying gar gsung bsgom pa'o/ /gsang bar thugs bsgom pa'o/ /sku la sogs pa'i thig le rnams legs par bsdus pa gcig pa nyid kyang rdo rje nor bur ye shes pa bsgom pa ste tshigs su bcad pa gnyis kyis ting nge 'dzin gyi yan lag mdor bstan pa'o// //thig le bzhi
<p>278b</p>
<p>278b.1</p>po rnams kyi bcing ba gsungs pa/ shes rab ces pa la sogs pa'o/ /shes rab chags pas zhu ba'i ni gtum mo 'bar bas zhu ba'i thig le rnams brjod pa'i rim pas mgo bo dpral ba'i pad+ma las rdzogs pa'i gnas nor bu'i pad+ma ste der zhugs pa nor bu'i pad+mar son pa rnams 'ching ba dam
<p>278b.2</p>pa'i shes rab ces pa la sogs pa'o zhes pa srog bcings pa mi 'gyur ba'i bde bas kho na bsgom par bya'o zhes pa ji srid par ro/ /brjod pa'i rim pas mi 'gyur ba'i bde ba 'phel ba dang zad pa la sogs pa de kho na ma yin par rtogs pa de nyid 'jig rten pa'i dpes ston
<p>278b.3</p>pa/ ji ltar zla shar zhes pa la sogs pa'o/ /ji ltar zla shar rim pa yis/ /cha rnams kyis ni rdzogs par 'gyur/ /'jig rten pa'i zla ba rdzogs pa ni grib ma nyams pa nyid 'ba' zhig rdzogs pa ste/ de chad pa'am rdzogs pa ni ma yin no/ /de ni rtag tu rdzogs pa'i
<p>278b.4</p>yin yang mun pas bkab pa dang ma bkab pa dag las nyams pa dang rdzogs pa'i tha snyad byed do/ /de bzhin du mi 'gyur ba'i ye shes kyang rdo rje nor bur shar ba rim pas rgyu mthun pa la sogs pa'i dbye bas 'chad par 'gyur pa'i sa rab tu dga' ba la sogs pa rnams kyi steng du
<p>278b.5</p>gtsug tor gyi 'khor lo rdzogs par 'gyur ro/ /nyon mongs pa la sogs zhes pa nyon mongs pa dang shes bya dang snyoms par 'jug pa'i sgrib pa bag chags dang bcas pa nyams pa spangs pa nyid rdzogs pa'i sgras bstan pa yin gyi ye shes chad pa ma yin la/ de rdzogs pa yang ma yin 
<p>278b.6</p>no/ /de lung du gsungs pa/ sangs rgyas rnams kyi rtag tu shar/ /ma rig gdug sems can gyis min/ /zhes pa'o/ /sa ra ha'i zhabs kyis kyang / byed pa dang bral 'gro la rtag tu shar/ /gang zhig dus su nges par gsungs pa na/ /thams cad mkhyen pa'ang tshig
<p>278b.7</p>gis dbul 'gyur ba/ /bde ba'i rgyal po gcig pu rgyal gyur cig /ces pa'o/ /rdzogs pa'i dpe gsungs nas chad pa'i dpe gsungs pa/ ji ltar zhes pa la sogs pa'o/ /ji ltar sa bon du gyur pa'i zla ba'i dkyil 'khor gyi dbus su son pa mtshan mar gyur pa'i ri bong rim par
<p>279a</p>
<p>279a.1</p>'phel bas rdzogs par ri bong can mi gnas rdzogs pa mi rtag go zhes pa'i don to/ /de bzhin du 'khor ba'i bag chags 'gyur ba'i bde ba'i mtshan nyid rim par 'phel bas sems kyang 'gyur med bde bar mi gnas te chags pa dang bral ba skye ba dang 'gag pa la
<p>279a.2</p>sogs pa med pa'i phyir gnyis med pa ni 'gyur med bde ba'o/ /phyi nang sbyar ba'i zol gyis dpe bstan pa gsungs pa/ skyed dang zhes pa la sogs pa'o/ /ji ltar zla ba'i tshes gcig la sogs pa'i cha rnams rim pas skyed pa dkar po'i phyogs dang cha rnams rim pas nyams pa nag po'i phyogs te
<p>279a.3</p>de dag rab tu gnas pa ni 'jig rten pas rtogs par bya ba'o/ /de dag gi dbus su son pa cha bcu drug pa ni skad cig gcig 'byung ba ji lta ba de bzhin du khu ba'i thig le'i'o/ /gang gi tshe rnal 'byor pas byang chub kyi sems nor bur rdzogs pa la ni skad cig gcig mi 'gyur bar mngon par rdzogs par sangs
<p>279a.4</p>rgyas par gyur pa/ de g.yo bar mi 'gyur ba de'i tshe sems kyi rdo rje rdo rje nor bur mi g.yo bas de ni skad cig thams cad rdzogs zhes pa 'byung ba dang 'jug pa nyi khri brgyad gnyis brgya'i skad cig rnams kyis rdzogs pa rnam par ma chad par 'bab pa'o/ /don dam pa'i bsnyen par
<p>279a.5</p>yang gsungs pa/ nyin mtshan bsam gtan dbang gis rim pa yis/ /gang tshe sems ni dbu ma'i rtsar gnas pa/ /shin tu rnam dag gnyis med mtha' yas sku/ /rdo rje rtse gcig pa de la phyag 'tshal/ /zhes pa'o/ /de bzhin du sems kyi rdo rje 'di dkar po'i phyogs
<p>279a.6</p>chags pa la mi gnas shing dkar min phyogs chags bral la yang mi 'gro ste chags pa dang chags pa dang bral ba'i mtha' spangs pa'i phyir ro/ /de nyid kyi phyir/ phyogs gnyis po yi dbus gnas pa/ /rdzogs pa la gnas gnyis su med ni rab tu gnas pa ma yin pa'o/ /de
<p>279a.7</p>mtshan yang dag par brjod par gsungs pa/ skad cig gcig mngon rdzogs sangs rgyas/ /skad cig thams cad rnam bsgom pa/ /cha med cha las 'das pa ste/ /bsam gtan bzhi pa'i rtse mo 'chang / /zhes pa'o/ /kye'i rdo rjer yang / de la thog ma dbus mtha' med/ /
<p>279b</p>
<p>279b.1</p>srid med mya ngan 'das pa med/ /'di ni mchog tu bde chen nyid/ /bdag med gzhan yang med pa'o/ /zhes pa'o/ /'khor ba pa'i rim pa gsungs pa/ de'i zhes pa sa bon du gyur pa'i thig le'i cha bcu drug po rnams rdzogs pa nyid kyi phyir rdo rje nor bur rdzogs pa
<p>279b.2</p>ste/ 'on kyang thabs med pas de chags bral las te chags pa nyams pa'i sbyor ba las cha nyams pa cha bco lnga po rnams nyams pa'o/ /rdo rje nas brtsams te nyams pa la nyi ma rdul gyi gzugs kyis gtsug tor du rab tu rdzogs pa nyid do/ /slar yang ste yang dang yang du
<p>279b.3</p>las kyi phyag rgya la sogs pa'i rnal 'byor gyis gtsug tor du shar ba/ slar yang rdo rje nor bur rdzogs/ /de chags bral las chags nyams pa/ /lus can ye shes nyams pa min/ /ye shes ni cha bcu drug pa ste de nyams pa ma yin no/ /de gsungs pa/ sems can
<p>279b.4</p>thams cad de bzhin gshegs pa'i ye shes kyi snying po can zhes pa ste/ ci ste yang ye shes nyams pas 'chi ba nyid du 'gyur ro/ /rdzogs pa'i sgra'i don gsungs pa/ 'di'i bde ba che zhes pa la sogs pa'o/ /'di'i zhes pa byang chub kyi sems kyi bde ba'i rang bzhin
<p>279b.5</p>gang yin pa de nyid rdzogs pa zhes brjod de/ 'di nyid rnal 'byor pa rnams kyis bya ba'o/ /bde ba chen po bsten pa'i rgyu rnam par spangs pa dngos po bar ma gzhan ni lus can rnams kyi bde ba chen po de'i skye ba dang 'jig pa'i mtshan nyid 'byung ba dang sdud pa'i rgyu yin no/ /rdzogs pa
<p>279b.6</p>la brtan par byas pa ma yin pa'i bde ba thig le 'di ni yang dang yang du skye ba dang 'jig par 'gyur ro/ /'dir dpe gsungs pa/ rang phyogs dag las zhes pa la sogs pa'o/ /ji ltar dkar po dang nag po'i phyogs dag las zla ba dang byang dang lhor bgrod pa dag las nyi ma bzhin te/ 
<p>279b.7</p>nyin mo 'phel ba dang zad pa mthong ba'i phyir ro/ /bsgoms pa'i stobs kyis rdzogs par brtan pa'i bde ba chen po 'di ni rim par gtsug tor du sa bcu gnyis po rnams kyis yongs su rdzogs pa nyid do/ /gsang ba la sogs pa gtsug tor gyi mthar thug pa 'khor lo so sor
<p>280a</p>
<p>280a.1</p>dbugs brgya phrag sum cu rtsa drug 'gog pa mi 'gyur ba'i skad cig rnams kyis sa gnyis thob bo/ /gang gi tshe mi 'gyur ba de 'char ba dang zad pa chags pa dang chags bral gyi phyogs gnyis gnon pa'i phyir/ phyogs gnyis spangs pa de yi tshe/ /sa rnams
<p>280a.2</p>kyis ni yongs su rdzogs/ /bden don rnam pa bcu gnyis pa/ /rnam pa bcu drug ces pa'o/ /de rgyas par bshad pa/ rnam pa bcu gnyis sa rnams kyi/ /zhes pa la sogs pa'o/ /rnam pa bcu gnyis sa rnams kyis ni sa kun du 'od dang / bdud rtsi'i 'od dang / nam mkha'
<p>280a.3</p>'od dang / rdo rje 'od dang / rin chen 'od dang / pad+ma 'od dang / sangs rgyas phrin las byed pa dang / dpe med pa dang / dpe ldan dang / shes rab 'od dang / thams cad mkhyen pa nyid dang / so so'i bdag nyid rig pa zhes bya ba rnams kyis te lug dang glang la sogs pa'i 'pho ba bcu
<p>280a.4</p>gnyis 'gags pa las sa bcu gnyis thob pa'i phyir ro/ /gnyis su med pa mchog ni shes rab dang thabs kyi mtshan nyid med pa'i phyir te/ shes rab ma yin thabs kyang min pa 'di ni lhan cig skyes pa'i sku ste zhes dpal ldan rgyud du mngon par brjod pa'i phyir ro/ /rnam pa
<p>280a.5</p>bcu drug mi 'gyur ba ni 'khor ba pa'i cha bcu drug zad pa'i phyir ro/ /cha shas rnams kyis kun nas rdzogs pa'i sems 'di ni don gcig la sogs pa ji ltar mthong ba'i bdag nyid de gnyis su med pa chos gang yin pa de don gcig ste phyogs gnyis ka med pa'i phyir ro/ /chags
<p>280a.6</p>bral dang po chags pa che/ /zhes pa dbang gis skad cig bzhi pa ste/ de mtshan yang dag par brjod par yang gsungs pa/ chags bral dang po chags pa che/ /kha dog sna tshogs 'bar ba'i 'od/ /rdo rje skyil krung rdzogs sangs rgyas/ /sangs rgyas brjod pa'i chos 'dzin
<p>280a.7</p>pa/ /zhes pa'o/ /de yang chags pa dang chags pa bral ba'i phyogs gnyis kyis/ bag chags rnams kyis ma 'khyud pa/ /mi 'gyur ba de rab tu zhugs pa'i dngos po'i tshogs mi 'gyur ba nyid do zhes pa ste/ mi 'gyur ba'i rig pa 'dzin pa'i ston pa bde ba'i rang bzhin rnam pa
<p>280b</p>
<p>280b.1</p>thams cad la dngos po thams cad rab tu gsal ba zhes pa'i don to/ /ji ltar zhes pa dpe ni gsal lo/ /dpe gzhan pa'i don yang ji ltar lhang tsher la sogs pa'i khams kyi tshogs ros zos pa las ro nyid du 'gyur ro/ /gser la sogs pa'i sa bon zhu ba rnams kyis kyang sa bon nyid
<p>280b.2</p>de/ lcags brgyad 'bugs pa'i mtshan nyid 'bras bu'i dus su bzhu bas bye ba la sogs pa lhag par 'bugs pa nyid kyis nga rgyal spangs pa'o/ /de ltar zhes pa dpe can te de ltar brtan pa dang g.yo ba'i bdag nyid dngos po'i tshogs pa yang / mchog tu mi 'gyur zos pa yis/ /
<p>280b.3</p>mchog tu mi 'gyur ba nyid rang bzhin gyis 'od gsal ba nam mkha' dri ma med pa bde ba chen po dang ro gcig par 'gyur ro/ /de las kyang rnam pa thams cad rang bzhin 'dzin par 'gyur te/ dngos po thams cad rab tu gsal ba'i ngo bo nyid kyi phyir ro/ /dug gi dpes rnam
<p>280b.4</p>par mi rtog pa'i bde ba chen po khyab pa nyid du gsungs pa/ che ba'i zhes pa la sogs pa'o/ /rdzogs pa'i gnas skabs su mche ba'i dug khyab pa nyid du gyur pa na tshor ba sdug bsngal rma'i gnas su rig pa min zhing lus kyi gnas gzhan 'ga' zhig tu yang min la gzugs
<p>280b.5</p>la sogs pa'i yul rnams dbang po'i sgo rnams kyis rig pa yang ma yin no/ /de bzhin du sems rdzogs char gyur na ste khyab pa nyid du gyur pa na rnal 'byor pa'i dam pa'i bde ba rdo rje nor bur rig pa min zhing gzhan du yang min la yul rnams dbang po'i sgo rnams kyis
<p>280b.6</p>rig pa yang ma yin no zhes pa ste/ phyogs gcig na gnas pa yang ba spu'i khung bu dang tshigs kyi mthar thug pa rim pas 'gro'o zhes pa'o/ /grub pa'i ro dang lcags kyi dpes gsungs pa/ phyogs gcig rdo rje nor bur bstan par byas pa'i bde ba byed pa po las kyi phyag rgya la
<p>280b.7</p>sogs pa'i rnal 'byor gyis sbar ba'i gtum mo 'bar bas sems la gdungs na lus kun nas 'bugs par byed de de'i rang bzhin nyid kyis rdzogs par byed pa'i phyir ro/ /ji ltar zhes pa la sogs pa'i tshigs su bcad pa gnyis ni gsal lo/ /'dod chags la sogs pa
<p>281a</p>
<p>281a.1</p>nyon mongs pa rnams kyi bag chags ni ji ltar zhes pa ste/ gang nor bu rin po che 'ga' zhig yod na reg pa las rdo ni rab tu 'bar ba nyid 'od gsal ba'i rin po che nyid du 'gyur ro/ /dpe can ni gsal te zhes pa nges pa'o/ /ji ltar khu ba'i khams byis pa'i
<p>281a.2</p>skye bo dang thun mong pa yang sangs rgyas nyid du sgrub par byed ces pa'i dogs pa bsal ba'i don du gsungs pa/ 'dir ni zhes pa la sogs pa'o/ /ci zhig slar yang don dam pas te don dam pa'i bden pas/ glo bur dri mas g.yogs pa yis/ /sems ni rab tu 'bugs byed pa/ /
<p>281a.3</p>ye shes mthu ni mthu ste brtags bya min zhes pa rnam par dpyad par bya ba ma yin no zhes pa'i don no/ /nyon mongs pa la sogs pa de rnams kyi de kho na nyid sems la zhes pa la sogs pa'i tshigs su bcad pa gsum gyis 'gog par byed do/ /re zhig sems la rnam par tho
<p>281a.4</p>'tsham pa'i nyon mongs pa la sogs pa de rnams glo bur ba ma yin te/ 'dod chags dang bral ba yang 'dod chags can du thal ba'i phyir ro/ /de la zangs kyi dpes rtogs par byed pa gal te zangs la dri ma 'di glo bur du byung ba yin pa de'i tshe sngon du zangs dri ma dang bral bar
<p>281a.5</p>'gyur ro/ /gang gi tshe dri ma dus ring po can dang phyi nas zangs byung ba de'i tshe dri ma de ci las te gang las skyes par 'gyur ro/ /ci ste zangs med par skye ba de'i tshe nam mkha'i me tog kyang skye bar 'gyur ro/ /'od de zangs la ni mi zad pa nyid kyis yang dag par gnas pa de'i tshe thub
<p>281a.6</p>pa'i ros kyang gsal bar mi nus par 'gyur ro/ /de'i phyir 'di thams cad rigs pas yang dag par gnas pa ma yin no/ /de'i phyir 'di rang dben pa'i don yin te dri ma zangs dang lhan cig skyes pa 'di yang ro'i sbyor ba las nyams par 'gyur gyi/ sngar ma yin zhing phyis ma
<p>281a.7</p>yin la de dang bral ba ma yin no zhes pa ste dri ma med pa'i gser nyid kyi gnas so/ /de bzhin du sems kyi yang ston par byed pa de bzhin zhes pa la sogs pa'o/ /stong nyid ni du ba la sogs pa'i lam ste ye shes nyid ni so so rang gis rig par bya ba nyid do/ /'phags pa klu sgrub zhabs
<p>281b</p>
<p>281b.1</p>kyis kyang chos kyi dbyings la bstod par gsungs ba/ dri med zla ba nyi ma dag /sprin dang khug rna du ba dang / /sgra gcan gdong dang rngul rnams kyi/ /dri ma lnga yis kun nas bsgribs/ /de bzhin 'od gsal ba yi sems/ /'dod dang gnod sems le lo dang / /rgod pa dang ni the tshom
<p>281b.2</p>gyis/ /dri ma lnga yis kun nas bsgribs/ /ji ltar me yis dag pa'i gos/ /sna tshogs dri mas dri ma can/ /me nang bcug na dri ma 'tshig /gos nyid min pa ji lta ba/ de bzhin 'od gsal ba yi sems/ /chags skyes dri mas dri ma can/ /ye shes me yis dri ma bsreg/ 
<p>281b.3</p>de yi 'od gsal bsreg ma yin/ /stong nyid ston par byed pa'i mdo/ /rgyal bas gsungs pa gang ci'ang rung / /de rnams kun gyis nyon mongs ldog /khams nyid nyams par byed pa min/ /sa yi nang na yod pa'i chu/ /dri ma med par gnas pa ltar/ /nyon mongs nang
<p>281b.4</p>na ye shes kyang / /de bzhin dri ma med par gnas/ /zhes pa'o/ /'phags pa lha'i zhabs kyis kyang gsungs pa/ mun pa bral ba'i skad cig las/ /'od gsal blo gros shin tu dang / /rtag tu snang ba'i rang bzhin can/ /don dam bden pa'i mtshan nyid ni/ /ye shes rang bzhin
<p>281b.5</p>'od gsal ba/ /ye shes mig gis mthong bar 'gyur/ /zhes pa'o/ /ji ltar bcud kyis zhes pa la sogs pa'i tshigs su bcad pas srog bcad pa grol ba'i slar yang 'gro ba med par gsungs so/ /chags bral las gzhan sdig pa med/ /ces pa la sogs pa la/ 'dod
<p>281b.6</p>chags nyams las sdig ste gang phyir shin tu sdug ma la ni zhe sdang skye/ /sdang bas gti mug 'di las rang gi rdo rje lhung las sems ni rtag rmongs te/ /mchog ni ma lus bza' dang btung ba la sogs yul gzhan dag la rab tu 'jug /de yis sems la co dris bde ba nyams shing
<p>281b.7</p>skye ba drug tu 'khor bar 'gyur/ /'dod chags nyams las sdig pa ni snying rje zad pa'i bdag nyid las so/ /'di nyid ci'i phyir zhe na gang phyir te gang gi phyir shin tu sdug pa la ni 'dod/ ma la zhes dang mdza' ba nyams pa byams pa zad pa'i bdag nyid skye'o zhes so sor mngon bar
<p>282a</p>
<p>282a.1</p>sbrel bar bya'o/ /sdang las gti mug ni yang dag par dga' ba nyams shing dga' ba zad pa'i bdag nyid do/ /rmongs pa ni bde ba nyams pa'i mtshan nyin btang snyoms zad pa'i bdag nyid do zhes pa ste tshangs pa'i gnas bzhi med pa'i phyir ro/ /sdig pa gang las
<p>282a.2</p>bsod nams yin/ 'dod chags 'phel ba'i mtshan nyid snying rje/ zhe sdang nyams pa'i bdag nyid byams pa/ gti mug zad pa'i bdag nyid dga' ba/ mi 'gyur ba'i bde ba'i bdag nyid btang snyoms zhes pa ma yin nam/ ci 'di yang yod ce na/ yod de ci ltar sangs rgyas thod
<p>282a.3</p>par/ lta ba ldan pa snying rjer 'gyur/ /kun nas 'khyud pa byams pa ste/ /drud pa'i sbyor ba'i bdag nyid ni/ /dga' ba'o bud med mchog de bzhin/ /gnyis 'dus pa na 'gyur ba gang / /de na bdag gis btang snyoms brjod/ /de ltar dngos po'i sbyor ldan pa/ /ci ltar
<p>282a.4</p>'dod chags kyis 'ching 'gyur/ /zhes pa'o/ /gnas par bya zhes pa lam bsgoms pas so/ /mi 'gyur ba'i bde ba tshig gi lam las 'das pa nyid gsungs pa/ gzhon nu ma'i zhes pa la sogs pa'o/ /lang tsho'i dga' ba thob pa na rang nyid kho nas rig go/ /ting nge 'dzin
<p>282a.5</p>dang bral ba ni stong pa nyid kyi ting nge 'dzin dang bral ba'o/ /yid bde min chags bral zhes pa bde ba ma yin pa las khams chags pa dang bral bar mi bya'o/ /'pho ba nyid gzhan dang gzhan du 'khor ba'i rgyu'o zhes ston pas 'phos pa las zhes pa la sogs pa'o/ /de ltar zhes
<p>282a.6</p>pa brjod pa'i rim pas sems can gyi srid pa/ chags bral las 'gyur gzhan min zhes pa gal te de rnams kyi 'pho ba'i rgyu can 'dod chags dang bral ba 'byung bar mi 'gyur ba de'i tshe rnam pa gzhan gyis de rnams kyi 'khor ba 'byung ba ma yin no/ /de'i phyir 'pho ba nyid rgyu'o zhes
<p>282a.7</p>pa'i don to/ /gang gi phyir de ltar yin pa de'i phyir 'pho ba'i chags pa rnam par spang zhes pa'o/ /ji ltar 'bum phrag lnga mngon par brjod pa gsungs pa/ 'gyur ba'i ma rig 'gags pa yis/ /'du byed nges par 'gag par byed/ /'du byed nges par 'gags pa
<p>282b</p>
<p>282b.1</p>yis/ /rnam par shes pa 'gag par byed/ /rnam par shes pa 'gags pa yis/ /ming dang gzugs rnams 'gag par byed/ /ming dang gzugs rnams 'gags pa yis/ /skye mched drug rnams 'gag par byed/ /skye mched drug rnams 'gags pa yis/ /reg pa
<p>282b.2</p>yang ni 'gag par byed/ /reg pa 'gags pa yis kyang ni/ /tshor ba nges par 'gag par byed/ /tshor ba nges par 'gags pa yis/ /sred pa yang ni 'gag par byed/ /sred pa yang ni 'gags pa yis/ /nye bar len pa 'gag par byed/ /nye bar len pa 'gags pa yis/ /
<p>282b.3</p>srid pa yang ni 'gag par byed/ /srid pa yang ni 'gags pa yis/ /skye ba'ang nges par 'gag par byed/ /skye ba 'gags pa yis kyang ni/ /rga shi nges par 'gag par byed/ /phung po khams rnams nges 'gags pa/ /da nyid nye bar zhi bar brjod/ /de ltar
<p>282b.4</p>lus ni 'gags pa yis/ /srog kyang nges par 'gag par byed/ /srog ni 'gags pa yis kyang ni/ /byang chub sems ni 'gag par byed/ /byang chub sems ni 'gags pa yis/ /'pho ba nges par 'gag par byed/ /'pho ba skad cig 'gags pa yis/ /lus can
<p>282b.5</p>thams cad sangs rgyas nyid/ /de bzhin nyon mongs 'gags pa yis/ /las kyang nges par 'gag par byed/ /las ni nges par 'gags pa yis/ /sdug bsngal yang ni 'gag par byed/ /sdug bsngal 'gags pa yis kyang ni/ /nyon mongs skye ba de mi 'gyur/ /nyon mongs
<p>282b.6</p>skye ba de med na/ /las ni skye ba de mi 'gyur/ /de yis skye ba skye med na/ /sdug bsngal yang ni skye mi 'gyur/ /sdug bsngal med na bde ldan pa'i/ /rnal 'byor sems can don rtag byed/ /ces pa'o/ /gang gis zhes pa la sogs pa 'pho ba'i bde ba rnam par spangs pas
<p>282b.7</p>so/ /'dod ldan zhes pa la sogs pas mi 'gyur ba'i bde ba la 'bad par gsungs te/ sdug bsngal ni chags bral gyi mtshan nyid do/ /khu ba zhes pa la sogs pa la/ gang gi phyir rten khu ba 'pho ba na brten pa bde ba'i 'dod chags dang bral ba nyid ni nyams pa ste de'i phyir khu ba
<p>283a</p>
<p>283a.1</p>mi 'gyur ba nyid kho nas bde ba chen po bsgrub par bya'o/ /ji srid du rten dang brten pa'i dbye ba 'di yang yod pa de srid du gtsug tor du rdzogs pa nyid ma yin no/ /gang gi tshe rdzogs pa la sems kyi 'gyur ba med pa nyid thob na de'i tshe rten dang brten pa'i mtshan nyid
<p>283a.2</p>med do/ /dri ma dang bral ba'i gnas skabs gsungs pa/ 'gyur med ces pa la sogs pa'o/ /'dir 'gyur med ni mchog tu mi 'gyur ba bde ba'i ye shes te de las byung ba nyid kyi phyir 'gyur med las byung ngo / /sku ni phung po dang khams dang dbang po la sogs pa'i lus te
<p>283a.3</p>mchog tu mi 'gyur pa las byung ba'i sku gang yin pa de'i mdzod spu'i 'khor lo ni dpral ba'i 'khor lo ste der bgrod pa nyid kyis gtsug tor du son pa cha bcu drug pa'i nus pa las 'di'i brten par brjod do/ /a yig la sogs pa'i dbyangs yongs su gyur pa las zla ba dang ka yig la
<p>283a.4</p>sogs pa gsal byed yongs su gyur pa las nyi ma ste yang dag par sbyor ba ni brten pa yin te A li kA li dag gam g.yon pa dang g.yas pa dag mnyam par sbyor ba 'dus pa ste dbu mar rab tu 'bab pa nyid do/ /hUM yig la sogs pa yongs su gyur pa las dkyil 'khor gyi gtso bo'i
<p>283a.5</p>gzugs brten pa yang ma yin gyi 'on kyang gtsug tor dang nor bu'i pad+ma'i lte bar gnas pa zla ba dang nyi ma dang rten dang thams cad du khyab pa bde ba chen po'i gzugs brten pa'o/ /de dri ma med pa'i 'od du gsungs pa/ zhabs gcig rdo rje nor bur rdul dang nyi ma dang / /gnyis
<p>283a.6</p>pa gtsug tor khu ba ri bong can la ni/ /rtag tu mi chod dbyer med 'dod pa bkod gyur pa/ /'jig rten gsum gyi mchod pa'i gtso la spyi bos 'dud/ /ces pa'o/ /gtso bo byang chub kyi sems rdo rje'i dus kyi 'khor lo'i gang gis bgrod par bya ba dang rtogs par bya ba de zhabs te mi 'gyur
<p>283a.7</p>ba'i ye shes so/ /bkod gyur pa ni gzha ga pa ste ma rig pa dgag pa'i phyir/ rdo rje nor bur zhes pa rab gnas mya ngan las 'das pa min pa'i sar rdul dang nyi ma la ni sa'i snying po'i mthil ye shes kyi khams la gcig ni g.yas pa gang yin pa'o zhes pa rkang pa gcig gi mthil gnon pa'o/ /
<p>283b</p>
<p>283b.1</p>gtsug tor srid pa'i bde ba las shin tu 'das par khu ba ri bong can la ni/ rkang ma theb sen mo sngar 'dod pa'i cha 'char ba'i bdag nyid rnam par shes pa'i khams la gnyis pa ni g.yon pa gang yin pa'o zhes pa tshangs pa'i sgo nga'i rtse mo gnon no/ /rtag tu ste dus gsum du nyon mongs
<p>283b.2</p>pa'i sgrib pa las shin tu 'das pa'i phyir ma rig pa mi shes pa'i gri gug gis mi chod pa'o/ /rnam par shes pa'i chos nyid las 'das pa'i phyir gzung ba dang 'dzin pa la sogs pas dbyer med pa'o/ /bde ba chen po'i gzugs nyid kyi phyir 'dod pa ste bya ba byas pas skam sar ni nor bur
<p>283b.3</p>gnas pa'o/ /'jig rten gyi spyod pa spangs pa nyid kyi phyir 'jig rten gsum gyi mchod pa ste 'khor ba'i pha rol mthar ni gtsug tor du gnas pa'o/ /'di skad brjod par 'gyur te gang zhig steng dang 'og tu rtsa drug 'gags pa'i rang bzhin khams drug pa ye shes kyi sku bcom ldan
<p>283b.4</p>'das khams gsum pas zhabs kyi pad+ma la phyag byas pa dkar po dang nag po'i phyogs gnyis su gyur pa srid pa'i bdag nyid sgrib pa med pa nyid las nya dang gnam stong la mngon par khyab pa dang ldan pa 'gro ba'i gtso bo gcig pu de'i zhabs stong pa nyid dang snying rje bco lnga'i bdag
<p>283b.5</p>nyid zla ba dang nyi ma'i rang bzhin 'khor ba pa dang mya ngan las 'das pa'i lam 'gog par byed pa'i zhabs gnyis dag la phyag 'tshal lo zhes pa'o/ /mchog tu mi 'gyur ba'i ye shes drug par ni/ mi 'gyur ba'i sgras mchog tu mi 'gyur ba'i bde ba'i ye shes rdo rje sems dpa'o/ /de
<p>283b.6</p>bzhin du yid skyob par gyur pa nyid kyi phyir sngags kyang mchog tu mi 'gyur ba'i ye shes su brjod do/ /rtsa ba'i rgyud du yang / lus ngag sems kyi khams rnams ni/ /gang phyir skyob par gyur de'i phyir/ /sngags don sngags kyi sgra yis ni/ /stong nyid ye shes 'gyur med de/ /bsod
<p>283b.7</p>nams ye shes las byung sngags/ /stong nyid snying rje'i bdag nyid can/ /zhes pa'o/ /de bzhin du gzhan nang gi rig pa shes rab kyi pha rol tu phyin pa'i rang bzhin gyis 'od gsal ba phyag rgya chen mo lhan cig skyes pa'i dga' ba'i gzugs can ma chos kyi dbyings kyi rgyu mthun pa rdzogs
<p>284a</p>
<p>284a.1</p>pa'i gnas skabs so/ /rdo rje sems dpa' dang sangs rgyas kyi yul rten cing 'brel bar 'byung ba'i dbang po rnams kyi spyod yul ma yin pa mchog gi dbang po'i spyod yul mchog tu mi 'gyur ba'i bde ba'i rang bzhin rdul phra rab kyi chos nyid las 'das pa me long
<p>284a.2</p>gi pra phab pa dang rmi lam dang mtshungs pa de dag ni rgyal ba rnams kyis lhan cig skyes pa'i sku zhes gsungs te mchog tu mi 'gyur ba'i rang bzhin gyi phyir ro/ /'dir 'gyur med rnams ni gzugs dang tshor ba dang 'du shes dang 'du byed dang rnam par shes pa sgrib pa med pa rnams
<p>284a.3</p>'gyur med lnga ste stong pa chen por gsungs so/ /de bzhin du sa dang chu dang me dang rlung dang nam mkha'i khams sgrib pa med pa rnams 'gyur med sngar gsungs so/ /'gyur med drug ni mig dang rna ba dang sna dang lce dang lus dang yid sgrib pa med pa rnams te so sor rang gi yul 'dzin pa
<p>284a.4</p>rnam par spangs pa rnams so/ /de bzhin du gzugs dang sgra dang dri dang ro dang reg bya dang chos kyi khams sgrib pa med pa rnams kyang 'gyur med drug tu gsungs te/ phung po dang khams dang skye mched 'di rnams gcig tu ro mnyam par gyur pa ni thig le stong par 'gyur ro/ /thig
<p>284a.5</p>le de yang mi 'pho bar gyur na mchog tu mi 'gyur bde bar brjod do/ /mchog tu mi 'gyur ba yang a yig ste/ a yig las byung ba ni yang dag par rdzogs pa'i sangs rgyas shes rab dang thabs kyi bdag nyid rdo rje sems dpa' ma ning gi go 'phang lhan cig skyes pa'i sku zhes
<p>284a.6</p>brjod de shes pa dang shes bya'i bdag nyid rgyu dang 'bras bu dbyer med pa'i phyir ro/ /de yang bcom ldan 'das dus kyi 'khor lo ste mchog tu mi 'gyur ba'i bde ba'i go 'phang ngo / /mtshan yang dag par brjod par yang gsungs pa/ gsang sngags don kun skyed pa po/ /
<p>284a.7</p>thig le chen po yi ge med/ /stong pa chen po yi ge lnga/ /thig le stong pa yi ge drug /ces pa'o/ /rtsa ba'i rgyud du yang / a yig ming gis rab brjod pa/ /chos kyi dbyings ni 'gyur med che/ /rgyal dbang rnams kyi rdo rje yis/ /skye gnas sku gsung thugs kyi rgyu/ /
<p>284b</p>
<p>284b.1</p>'di ltar sangs rgyas bcom ldan 'das/ /rdzogs pa'i sangs rgyas a yig byung / /a yig yig 'bru kun gyi mchog /don chen mchog tu mi 'gyur ba/ /srog chen po ste skye ba med/ /tshig tu brjod pa spangs pa ste/ /brjod pa kun gyi rgyu yi mchog /tshig kun rab tu
<p>284b.2</p>gsal bar byed/ /dbyer med chos can sku gsung thugs/ /rdo rje gsung rnams skyed byed pa/ /rgyal ba'i sku rnams kyi gang de/ /rdo rje'i skye gnas rab tu brjod/ /gang phyir sangs rgyas chos rnams kyi/ /dbang phyug la sogs kun 'byung ba/ /chos kun 'byung bar brjod pa'i
<p>284b.3</p>phyir/ /bsod nams ye shes rang bzhin mchog /ces pa'o/ /'di ni ting nge 'dzin gyi yan lag mdor bstan pa'o/ /da ni kun rdzob tu rgyu dang 'bras bu'i ngo bo nyid gsungs pa/ stong pa zhes pa la sogs pa'o/ /stong pa nam mkha' las byung ba'i gzugs brnyan rnam pa
<p>284b.4</p>thams cad pa'i mtshan nyid rgyu ste byed pa dang khu ba mi 'gyur ba las skyes bde ba 'bras bu'o/ /rgyu yang 'bras bu zag pa med pa'i bde bas rgyas btab pa bde ba'i gzugs su byas pa ste bde ba'i ngo bo nyid kyi phyir ro/ /zag pa med pa'i bde ba de yang de lta bur gyur pa'i rgyus
<p>284b.5</p>rgyas btab pa ste/ dmigs pa med pa stong pa'i bdag nyid kyi phyir ro/ /stong pa nyid dang snying rje 'di gnyis kyi mtshan nyid gsungs pa/ stong pa nyid ces pa la sogs pa'o/ /dmigs pa dang bcas pa'i stong pa nyid gzugs brnyan 'dzin pa'i sems ni rgyus te dmigs pa
<p>284b.6</p>med pa'i snying rje 'gyur med 'dzin pa 'bras bu'o/ /stong nyid snying rje 'di dag dbyer med pa nyid gcig pa'i mtshan nyid byang chub sems gang yin pa de mi 'pho ba zhes brjod de/ gzhan las dang ye shes kyi phyag rgya las skyes pa 'gyur ba dang g.yo ba'i mtshan nyid ni ma yin no/ /
<p>284b.7</p>de yang chad pa dang 'khor ba dang bral bar gsungs pa/ mya ngan las 'das pa zhes pa la sogs pa'o/ /mya ngan las 'das pa stong pa'i ngo bo dang bral ba'i gzugs dang / 'khor bar 'gyur ba'i bde ba'i mtshan nyid las 'das pa'i mi 'gyur ba zag pa med pa'i bde ba chen po ste
<p>285a</p>
<p>285a.1</p>gzugs dang mi 'gyur ba de dag sbyor ba gnyis med mchog phul du byung ba'o/ /de nyid kyi phyir gsungs pa/ rtag dang chad las nges par grol/ /zhes pa'o/ /'dir tha dad pa gsungs pa/ dngos med ces pa la sogs pa'o/ /gzugs rnam pa
<p>285a.2</p>thams cad pa'i rang gi sems kyi snang ba ni dngos med pa chad min te/ de ci'i phyir zhe na/ dngos med las byung mtshan nyid phyir te dngos med stong pa nyid nam mkha' dri ma med pa'i mthil nyid 'ba' zhig las dus gsum dang khams gsum pa rab tu gsal ba so so rang gis rig
<p>285a.3</p>pa 'byung ngo / /rtsa ba 'dir 'chad par 'gyur ba yang / nam mkha' las byung gzugs brnyan ni/ /bsten pas bdag la de bzhin no/ /zhes pa'o/ /'gyur ba med pa zag pa med pa'i bde ba ni dngos po med min te/ ci'i phyir zhe na/ dngos po las byung mtshan nyid phyir te/ 
<p>285a.4</p>rab tu gsal bar gyur pa gzugs kyi mtshan nyid kyi dngos po las yang dag par phyung ba'i phyir ro/ /'di yang / /shes rab rgyu las ma skyes phyir/ /zhes pa la sgos pas gsal bar 'gyur ro/ /gang zhig g.yon pa steng du bgrod pa khu ba'i gzugs dngos po las 'jig rten
<p>285a.5</p>dang mtshan nyid mi mthun pa zag pa med pa'i bde ba yang dag par 'byung ba'o/ /stong pa nyid snying rje'i mtshan nyid la dngos po dang dngos po med pa zhes brjod de/ kun rdzob dang don dam pa'i bden pa'i rang bzhin 'di dag yang dag par sbyor te 'dus pa ni rdo rje'i rnal 'byor ro/ /de
<p>285a.6</p>yang gnyis med zung du 'jug pa dang / mi 'gyur ba zhes brjod pa ste/ 'di nyid de kho na'o/ /de 'phags pa lha'i zhabs kyis kyang gsungs pa/ gang yang dag pa de de kho na'o/ /bcom ldan 'das yang dag pa zhes bya ba 'di ci zhig /gang mi slu ba de yang dag pa'o/ /mi slu ba zhes
<p>285a.7</p>bya ba 'di ci zhig /yang dag pa'i tshul gyi bdag nyid can gyi ting nge 'dzin de la mi slu ba'o/ /gang yang dag pa'i tshul gyi bdag nyid can gyi ting nge 'dzin zhes bya ba 'di ci zhig /gang bden pa gnyis gnyis su med pa'i mtshan nyid de yang dag pa'i tshul gyi bdag nyid can gyi ting nge
<p>285b</p>
<p>285b.1</p>'dzin no/ /bcom ldan 'das bden pa gnyis zhes bya ba 'di ci zhig /dang po kun rdzob kyi bden pa dang gnyis pa don dam pa'i bden pa'o zhes pa'o/ /de nyid kyi phyir/ gzugs dang gzugs min rnam par grol/ /zhes brjod de/ phra phab pa na me long la sogs pa la
<p>285b.2</p>dmigs par 'gyur ba'i lus la gzugs kyi mtshan nyid med de rdul phra rab kyi tshogs 'dus pa med pa'i phyir ro/ /gzugs min pa'i mtshan nyid ma yin te/ dmigs par 'gyur ba bsnyon par dka' ba'i phyir ro/ /de'i phyir gzugs ni srid pa 'khor bar mi 'ong ste/ 
<p>285b.3</p>'gyur med mya ngan las 'das pa 'chad par mi 'gro'o/ /phan tshun 'khyud pa zhi ba rnam 'gyur med pa ste dbang po'i rnam 'gyur dang bral ba'i phyir ro/ /gnyi ga'i bdag nyid 'di nyid ma ning go 'phang ste shes rab dang thabs 'ba' zhig pa ma yin pa'i phyir ro/ /mchog ni phul du
<p>285b.4</p>byung ba ste 'gro ba mtha' dag dang thun mong ma yin pa'i phyir ro/ /phyag rgya chen po las yang dag par skyes pa'i phyir lhan cig skyes pa'i rgyu nyid dang / phyag rgya chen po'i yang 'bras bu nyid ma yin nam/ de lta na ni gnyis po yang rgyu dang 'bras bu las ma 'das so/ /
<p>285b.5</p>de'i phyir las kyi phyag rgya'am ye shes kyi phyag rgya rgyur gyur pa dang phyag rgya chen po la yang khyad par ci yod ce na/ gsungs pa/ shes rab ces pa la sogs pa'o/ /shes rab gzugs kyi mtshan nyid rnam pa thams cad pa rtogs pa chos thams cad stong pa nyid kyi gzugs
<p>285b.6</p>can ma ste de yang rgyu las ma skyes ma byung ba mi skye ba ste don dam par rang bzhin gyis ma byas pa nyid kyi phyir ro/ /gang yang / shes rab rgyu las byung ba 'bras/ /shes rab las skyes pa zhes brjod par bya ba de yang rgyu skyes min zhes pa shes rab kyi rgyu las skyes par mi 'gyur
<p>285b.7</p>te/ ci'i phyir zhe na/ shes rab rgyu las ma skyes pa'i phyir te shes rab rgyu las skyes pa ma yin pa'i phyir 'bras bu lhan cig skyes pa zhes bya ba yang 'dir ci ltar rgyu las skyes par 'gyur bar 'os 'di yin pa sngar nyid bsal zin pa'i phyir ro/ /rgyu de'i phyir mi
<p>286a</p>
<p>286a.1</p>'gyur ba'i ye shes gang yin pa de shes rab ye shes te rgyu las skyes pa min no/ /de'i phyir yang rgyu dang 'bras bu'i dngos po med pa'i phyir 'bras bu nyid kyis rgyu la rgyas btab pa'am rgyu nyid kyis 'bras bu la rgyas btab pa zhes pa gzhan dang gzhan du yang mi 'gyur
<p>286a.2</p>la/ 'bras bus kyang rgyu la rgyas btab pa rgyus kyang 'bras bu la rgyas btab pa zhes pa phan tshun du yang mi 'gyur ro/ /ci'i phyir zhe na gsungs pa/ rgyu zhes pa la sogs pa'o/ /gang gi phyir rgyu dang 'bras bu dag rten cing 'brel par 'byung ba nyid kyi phyir kun rdzob pa dang de'i thog ma
<p>286a.3</p>dang tha ma med pa nyid kyi phyir 'jig rten las 'das pa ste/ de'i phyir phan tshun rgyas btab pa gnyis ka dbyer med pa zung du 'jug pa zhes bya ba'i gzugs/ skye min mya ngan 'das pa'ang min/ /zhes pa skye pa dang 'jig pa bral ba'o/ /gsungs pa/ yang de bzhin
<p>286a.4</p>gshegs pa rnams byung yang rung de bzhin gshegs pa rnams ma byung yang rung ste chos rnams kyi chos nyid 'di ni gnas pa nyid do zhes pa'o/ /gang gi phyir gnyis ka dbyer med pa'i gzugs kyi shes rab kyi cha dang por zhi ba nyid kyi phyir rtag tu skye ba med pa dang thabs kyi cha ni so
<p>286a.5</p>so rang gi rig pa nyid kyi phyir rtag tu skye ba nyid de de'i phyir yang rgyu dang 'bras bu med la phan tshun rgyas btab pa yang ma yin no/ /gzhan dang gzhan rgyas btab pa med pa'i rigs pa gzhan gsungs pa/ ma skyes pa zhes pa la sogs pa'o/ /shes pa'i rnam pa las ldog pa'i
<p>286a.6</p>phyi rol mi srid pa'i phyir rang gi sems nyid khams gsum pa'i rnam pa can des phyi rol gyi rnam par dbye ba dmigs par 'gyur ro/ /rang gi sems las gzhan ni ma yin te de'i tshe rnal 'byor ba la rang dang gzhan gyi cha'i rnam par rtog pa med pa'i phyir ro/ /kye'i rdo rjer
<p>286a.7</p>yang gsungs pa/ mtho ris sa 'og sa steng rnams/ /skad cig las ni sku gcig 'gyur/ /rang gzhan cha yi rnam rtog gis/ /gnod pa yis ni nus ma yin/ /zhes pa'o/ /phyi yi shes bya rnams 'byed phyir/ /zhes pa phyi rol gyi shes bya tha dad du byed
<p>286b</p>
<p>286b.1</p>pa'o/ /de phyir zhes pa la sogs pa nye bar bsdu ba ste ral gri zhes pa la sogs pa dpe'o/ /phyag rgya chen po skye ba med pa nyid kyi phyir 'bras bu yang ma byung ba ma yin nam/ skye ba med pa'i chos 'ga' zhig gi 'bras bu 'ga' zhig kho na 'ga' zhig gis kyang nyams su
<p>286b.2</p>myong bar mi 'gyur ro zhe na/ gsungs pa/ mo gsham zhes pa la sogs pa'o/ /ma skyes kyang mo gsham bu mo dang yang dag par sbyor bas rmi lam gyi dus su bde ba nyams su myong bar 'gyur ba gang yin pa de bzhin du nam mkha' las byung ba'i gzugs bsten pas 'bras
<p>286b.3</p>bu lhan cig skyes pa'i bde ba'i gzugs shes rab dang thabs kyi dbang po las ma skyes pa phyag rgya chen po las yang dag par skyes pa nam mkha' bzhin du sgrib pa spangs pa 'byung po thams cad la gnas pa rnal 'byor pa rnams kyi rang rig par bya ba kho na yin gyi/ de kho na
<p>286b.4</p>ma rig pa rnams kyis rig par bya ba ni ma yin no/ /phung po dang khams dang skye mched med na dbang po gnyis yang dag par sbyor ba dang bral ba ni shes rab ye shes rang rig par mi 'gyur te/ 'pho ba med pa nyid kyi phyir ro zhes de bzhin gshegs pas gsungs pa ma yin nam/ ji
<p>286b.5</p>ltar rnal 'byor pa rang gi sems kyi snang ba la rang gi sems kyi rjes su chags par byas nas rang gi sems sgrib pa med par byed cing mchog tu mi 'gyur ba'i bde ba chen po'i ye shes kyang longs spyod par byed de/ rdul phra rab tshogs pa'i lus med pa'i phyir ro/ /'di
<p>286b.6</p>nyid ni phyin ci log pa ste/ lha sbyin rang nyid kyi phrag par zhon nas grong du 'gro'o zhes pa'i tshig bzhin no zhes 'dir 'ga' zhig gis bsam pa 'byung bar 'gyur te/ de'i phyir brjod par bya'o/ /'dir gang rmongs pa rnams kyis brjod par bya ba rdul phra rab tshogs pa'i bdag nyid phung po
<p>286b.7</p>dang khams dang skye mched rnams ma gtogs pa sems tsam gyis shes rab ye shes rang rig par mi 'gyur ba de ni ma yin te/ gang gi phyir glo bur ba'i sems kyi bag chags kyi dbang gis so/ /'dir phung po khams dang skye mched ces bya ba ni glo bur ba'i sems kyi bag chags
<p>287a</p>
<p>287a.1</p>so/ /de'i drin gyis sems la bde ba dang sdug bsngal sems kyi bag chags rab tu 'jug ste/ don dam par rnam par dpyad na lus 'di'i nye bar 'tshe ba phran tshegs kyis ni ma yin no/ /'dir rdul phra rab tshogs pa'i bdag nyid kyis lus ni rmi lam
<p>287a.2</p>gyi gnas skabs na rab tu lhung ste gnas shing 'di'i nye bar 'tshe ba phran tshegs 'ga' yang yod pa ma yin na gang gis sems la sdug bsngal rab tu 'jug/ /'dir 'jig rten thams cad du rab tu grags pa gnas skabs de nyid na sems kyi bag chags kyi bdag nyid kyi lus gzhan
<p>287a.3</p>rdul phra rab tshogs pa dang bral ba yul gzhan du 'gro bar rab tu snang ste/ yul gzhan du song ba de'i lus la chom rkun la sogs pa rnams kyis nye bar 'tshe ba byas par gyur pa na nye bar 'tshe ba des sems la sdug bsngal rab tu 'jug cing sdug bsngal des ngu bar byed de/ 
<p>287a.4</p>lus med cing chom rkun la sogs pa med par sems kyi sdug bsngal gyi shes pa rang rig par bya ba rab tu 'jug pa 'di de rmad du byung ba chen po'o/ /de bzhin du rmi lam du 'dod pa chen po nye bar longs spyod pa rnams kyis sems la bde ba rab tu 'jug ste lus med cing 'dod
<p>287a.5</p>pa nye bar longs spyod pa rnams nges par sems can rnams kyi sems kyi bde ba'i shes pa rang rig par bya ba rab tu 'jug pa de ni ngo mtshar che'o/ /nyi tshe ba'i shes pa 'di nyid kyang mkhas pa rnams kyis rnam par dpyad par mi nus na 'khor ba'i bag chags las 'das shing mya
<p>287a.6</p>ngan las 'das pa'i bag chags las byung ba rnal 'byor pa'i kun du bzang po mi 'gyur ba'i bde ba chen po'i ye shes rang rig par bya ba rmongs pa rnams kyis rnam par brtag par mi nus pa lta ci smos zhes pa'o/ /gal te shes rab dang thabs dbyer med pa zhes brjod pa de yang don
<p>287a.7</p>dam pa ma yin no zhe na/ gsungs pa/ shes rab ma yin zhes pa la sogs pa'o/ /shes rab ma yin thabs kyang min na tha dad du gyur pa'i phung po yod na gang gis de dbyer med pa byang chub kyi sems su 'gyur te gnas skabs de gyis pa'i rnal 'byor ba rnams kyis rnam par
<p>287b</p>
<p>287b.1</p>shes par bya ba ma yin pa'i phyir ro/ /lhan cig skyes pa zhes pa yang shes rab blo dang lhan cig skyes pa nyid kyi phyir brjod do/ /kun nas bde ba rdzogs pa'i gnas skabs thob pa las sgrib pa thams cad ni 'dod chags la sogs pa nyon mongs pa dang shes bya la sogs pa sgrib pa thams
<p>287b.2</p>cad dang bral ba'o/ /gos med ni lag pa la sogs pas reg tu med pa'i phyir ro/ /gzung ba dang 'dzin pa dang bral ba'i phyir lus dang dbang po spangs pa'o/ /thams cad la yongs su khyab par byed pa nyid kyi phyir kun nas so/ /rnam pa thams cad mkhyen pa nyid kyi phyir 'byung
<p>287b.3</p>po kun la gnas pa ste/ dus gsum la yang ngo / /rdul phra rab kyi chos nyid las 'das pa nyid kyi phyir ma rig pa mi shes pa'i gri gug gis gcad du med pa'o/ /rnam par shes pa'i chos nyid las 'das pa'i phyir gzung ba dang 'dzin pa dbyer med pa nyid las dbye ba spangs pa'o/ /
<p>287b.4</p>rang 'byung zhes pa la sogs pa tshigs su bcad pa gsum 'jig rten las 'das pa'i sems dpa' drug mdor bstan pa'o/ /ma skyes ma 'gags pa'i phyir rang 'byung ngo / /'gro ba'i don byed pa nyid kyi phyir don chen no/ /gsang ba la sogs pa'i gtsug tor gyi mthar
<p>287b.5</p>thug pa 'khor lo drug tu rim pas rdo rje sems dpa' dang sems dpa' chen po dang byang chub sems dpa' dang dam tshig sems dpa' dang rdo rje rnal 'byor dang dus kyi 'khor lo zhes bya ba drug go/ /'di'i rgyas par bshad pa'i rdo rje zhes pa la sogs pa'o/ /rdo rje stong pa'i
<p>287b.6</p>gzugs te gang gi phyir de mi phyed pa de'i phyir ro/ /don chen ni chen po mdor bstan pa'o/ /sems dpa' ni gang 'dod pa'i khams la sogs pa'i ngo bo lus dang ngag dang sems rnams gcig pa nyid ces bya ba ste/ de ni mchog tu mi 'gyur ba'i mdor bstan pa'o zhes pa rdo rje
<p>287b.7</p>sems dpa'o/ /yang na rdo rje ni gang mi phyed pa sku dang gsung dang thugs ro gcig pa ste bde ba chen po'i ye shes so/ /sems dpa' srid gsum gcig pa nyid/ /ces bya'o/ /'di dag gcig pa ni mchog tu mi 'gyur ba ste chen po ni bde ba chen po rdzogs pa nyid kyi phyir ro/ /'dod chags chen po
<p>288a</p>
<p>288a.1</p>ni mdor bstan pa ste/ de yang sems dpa' sa yongs su rdzogs pa'i phyir ro/ /sems can thams cad dga' bar byed pa ni mdor bstan pa'o zhes pa sems dpa' chen po'o/ /yang na gang zhig chen po sgras 'dir mchog tu mi 'gyur ba'i bde ba ste de dang
<p>288a.2</p>sems dpa' sa rnams kyi rdzogs pa gang yin pa de sems dpa' chen po'o/ /gang gi phyir 'di ni byang chub stong pa nyid dang snying rje'i bdag nyid chos kyi 'khor lo la gnas pa ni mi g.yo bar gnas pa ste nyon mongs pa la sogs pa'i ngo bo zhe sdang gi tshogs rnams las rnam par rgyal
<p>288a.3</p>ba'i phyir ro/ /zhe sdang chen po dgra che ba yang mdor bstan pa ste de'i phyir byang chub sems dpa'o/ /dam tshig ni 'dus pa ste zla ba bdud rtsi'i khu ba'i bde ba 'pho ba med pa'i ngo bo zab ste gti mug las rnam par rgyal ba'i phyir ro/ /gti mug chen po gti mug blo can rnams kyi gti
<p>288a.4</p>mug gti mug gsod par byed pa yang mdor bstan pa de'i phyir dam tshig sems dpa'o/ /gang gi phyir de nyid sku la sogs pa'i rdo rje rnams kyi shes rab gzugs dang mi 'gyur ba'i thig le rnams dang bcas pa gcig tu sbyor ba las gcig pa nyid ni khro
<p>288a.5</p>bo las nges par rgyal ba khro bo chen po ste bdud las rnam par rgyal ba'i phyir ro/ /khro bo'i bdud rnams kyi dgra yang mdor bstan pa'o zhes pa rdo rje'i rnal 'byor ro/ /gang gi phyir rdo rje'i rnal 'byor bde ba chen po de ni dus te thabs de las mtha' yas pa'i sems can gyi don yongs su mi 'dor ba ni 'khor lo
<p>288a.6</p>zhes bya ste bcom ldan 'das so/ /de nyid kyi phyir/ sems can grol nas chags chen po/ /'gyur ba'i chags pa sel bar byed kyang mdor bstan pa'o zhes pa dus kyi 'khor lo'o/ /rtsa drug gi rang bzhin rtsibs drug pa'i 'khor lo la rdo rje sems dpa' la sogs pa
<p>288a.7</p>'di rnams so sor rnam pa drug go/ /de la dung can ma'i rang bzhin 'og gi rtsibs la mi 'gyur ba'i ye shes so/ /ra sa nA'i rang bzhin lho'i rtsibs la mi 'gyur ba'i tshor ba'o/ /a wa d+hU tI'i rang bzhin steng gi rtsibs la mi 'gyur ba'i rnam par shes pa'o/ /bshang ba'i
<p>288b</p>
<p>288b.1</p>rtsa'i rang bzhin nub kyi rtsibs la mi 'gyur ba'i gzugs so/ /gci ba'i rtsa'i rang bzhin shar gyi rtsibs la mi 'gyur ba'i 'du byed do/ /la la nA'i rang bzhin byang gi rtsibs la mi 'gyur ba'i 'du shes so zhes pa phung po drug rnams so/ /rigs drug po de rnams nyid rim pa
<p>288b.2</p>ji lta bar mi 'gyur ba'i ye shes la sogs pa khams drug rnams kyi'o/ /de bzhin du mi 'gyur ba'i yid la sogs pa'i dbang po drug po rnams dang / de bzhin du mi 'gyur ba'i sgra la sogs pa'i yul drug po rnams dang / dbang pos nye bar mtshon nas mi 'gyur ba'i
<p>288b.3</p>mchog gi dbang po dang lag pa dang gci ba'i lam dang bshang lam dang ngag dang rkang pa zhes bya ba las kyi dbang po rnams dang / de bzhin du yul gyis nye bar mtshon nas mi 'gyur ba'i khu ba 'pho ba dang len pa dang gci ba 'dzag pa dang bshang ba 'dzag pa dang brjod pa dang 'gro ba zhes bya
<p>288b.4</p>ba las kyi dbang po'i bya ba rnams kyi'o/ /sum cu rtsa drug po 'di rnams kyang rim pas dkyil 'khor la ste 'dod pa chen po zhes bya ba rdo rje sems dpa' dang 'dod chags chen po zhes bya ba rin chen dbang po dang khro bo chen po zhes bya ba mi bskyod pa dang / gti mug chen po zhes bya ba
<p>288b.5</p>rnam par snang mdzad dang / zhe sdang chen po zhes bya ba don yod grub pa dang / chags pa chen po zhes bya ba 'od dpag med dang / shes rab kyi pha rol tu phyin ma gos dkar mo rdo rje dbyings kyi dbang phyug ma/ spyan ma/ sgrol ma/ mA ma kI rnams dang / kun du bzang po/ sa'i snying po/ 
<p>288b.6</p>phyag na rdo rje/ sgrib pa thams cad rnam par sel ba/ nam mkha'i snying po/ 'jig rten dbang phyug rnams dang / sgra rdo rje ma/ ro rdo rje ma/ chos dbyings rdo rje ma/ dri rdo rje ma/ reg bya rdo rje ma/ gzugs rdo rje ma rnams dang / gnod mdzes/ shes rab mthar byed/ gtsug
<p>288b.7</p>tor 'khor los sgyur ba/ gshin rje mthar byed/ bgegs mthar byed/ pad+ma mthar byed rnams/ /shin tu sngon mo/ rmugs byed ma/ drag spyan ma/ rengs byed ma/ brtson 'grus chen mo/ khengs byed ma rnams so/ /lha sum cu rtsa drug la khyab par byed pa bsam du
<p>289a</p>
<p>289a.1</p>med pa'i thugs rdo rje 'di yang sgrib pa dang bcas pa'i 'dod chags la sogs pa 'gog pa'i phyir khro bo'i rgyal po ste/ 'dod pa chen po la sogs pa gdong drug po 'chi bdag gi bdud la sogs pa rnams 'jigs par byed pa nyid kyi phyir 'jigs
<p>289a.2</p>byed ces pa ste/ brjod pa'i ye shes la sogs pa rigs drug rnams kyi tshul gyi yongs su dag pa'o/ /lus zhes pa sku'i dkyil 'khor dang / gsang ba dbang po gsung gi dkyil 'khor dang / sems thugs kyi dkyil 'khor te gsum po 'di rnams kyi bdag nyid
<p>289a.3</p>'di ni rigs drug gi dkyil 'khor ro/ /lam bsgoms pas grub pa dag pa de yang sngar brjod pa'i shes rab thabs kyi rdo rje gsum rnam par dag pa drug po rnams kyi rdo rje sems dpa' nyid bsam du med pa'i thugs rdo rje nyid du 'grub par 'gyur ro/ /dbang mdor
<p>289a.4</p>bstan pa zhes bya ba dbang bcu gcig gi sgrub thabs dang mchog tu mi 'gyur ba'i dbang gi sgrub pa'i thabs kyang rab tu gsal bar brjod pa dang rtsa dang rigs kyang rab tu gsal bar brjod pa 'di ni/ kye zla ba bzang po phyag na rdo rje/ mdor bstan pas ni mdor bsdus te
<p>289a.5</p>gsal bar bshad do zhes pa bcom ldan 'das kyis gsungs pa'o/ /dag pa don dam gsal byed pa/ /sgrib dang mun pa thams cad 'joms/ /'gro ba'i gdung 'phrog 'di ni dbang / /mdor bstan zla ba'i zla 'od do/ /zhes pa dbang mdor bstan pa'i 'grel
<p>289a.6</p>bshad don dam pa bsdus pa zhes bya ba phyag rgya chen po grub pa'i slob dpon dpal nA ro'i zhabs kyis mdzad pa rdzogs so// //kha che'i paN+Di ta d+harmA d+ha ra dang / lo tsA ba grags pa rgyal mtshan gyis bal po'i mthil du bsgyur ba las/ slar yang legs par
<p>289a.7</p>sbyar ba'i skad kyis brda sprod ba'i tshul rig pa rin chen rgyal mtshan gyis dpal sa skya'i chos grwa chen por legs par bsgyur cing zhus te dag par byas pa'o// //'dis 'gro ba du ma la phan par gyur cig/ // 
<p>289b</p>
<p>289b.1</p>@##/ /rgya gar skad du/ sa kod de sha Ti pya Ni/ bod skad du/ dbang mdor bstan pa'i mdor bshad/ dpal dus kyi 'khor lo la phyag 'tshal lo/ /rnam pa thams cad dri med stong pa'i rang bzhin yum dang ni/ /gnyis med bde ba'i ro yis gang ba'i
<p>289b.2</p>sku ni khyab bdag ste/ /rgyal ba rnams kyi sku gang zhig gis bskyed gyur mngon skyed pa/ /lhan skyes rnal 'byor rnam dag zhi ba de la phyag 'tshal lo/ /dpal ldan bla ma'i zhabs pad la/ /phyag byas nas ni bdag dran phyir/ /dbang mdor bstan pa'i mdor bshad pa/ /
<p>289b.3</p>de yi drin gyis bri bar bya/ /'dir nges par dpal 'bras spungs kyi mchod rten chen por/ sna tshogs pa'i rgyud kyi thos pa don du gnyer ba rnams kyis gsol ba btab par gyur pas/ bcom ldan 'das dpal shAkya seng ges sngags kyi theg pa chen po bstan par gyur to/ /
<p>289b.4</p>der bcom ldan 'das la sa bcu'i dbang phyug byang chub sems dpa' chen po phyag na rdo rje'i sprul pa'i sku rgyal po zla ba bzang pos mchog gi dang po'i sangs rgyas stong phrag bcu gnyis pa'i rgyud chen po gsol ba btab par gyur pa yin te/ de skad du ni/ bcom ldan 'das kyis
<p>289b.5</p>lung bstan pa/ /bya rgod phung po'i ri bo cher/ /byang chub chen po'i byang chub gnas/ /shes rab pha rol phyin tshul du/ /nges par ston pa'i gnas yin no/ /'jig rten khams sogs dag pa yis/ /sangs rgyas dus gsum 'jug rnams kyi/ gsang sngags
<p>289b.6</p>tshul chen rab gsungs pa'i/ /gnas ni dpal ldan chos dbyings so/ /sems can mchog gi bsam pa yis/ /bye brag smra dang mdo sde pa/ /gzungs dang rtog pa ston pa gang / /de gnas du mar rgyal bas gsungs/ /bya rgod phung por byams pas kyang / /
<p>289b.7</p>shes rab pha rol phyin tshul dang / /sangs rgyas sngags tshul dag pa ni/ /dpal ldan 'bras spungs su ston 'gyur/ /zhes pa'i gsung las na/ bcom ldan 'das kyis dpal 'bras spungs kho nar sngags kyi tshul bstan pa yin no/ /gnas gzhan rnams su slar
<p>290a</p>
<p>290a.1</p>yang / rgyud la mos pa'i skye bo gang yin pa de'i bsam pas sdud par byed pa po sa bcu'i dbang phyug byang chub sems dpa' chen po rnams kyis gzhan du'am/ de nyid du rgyud rgyas par ston par mdzad pa yin no/ /zla ba bzang po zhes pa la/ zla ba yang 'di
<p>290a.2</p>yin la bzang po yang yin pa ni zla ba bzang po ste/ spyi bor byang chub kyi sems kyi zla ba dri ma med pa thob pa nyid kyi phyir ro/ /dbang bskur zhes pa la sogs pa la/ chu la sogs pa bdun dang / bum pa la sogs pa gsum dang / bla na med ni 'jig rten las 'das pa
<p>290a.3</p>shes rab chen po'i ye shes kyi dbang bskur ba ste bzhi pa'i don to/ /'jig rten 'das pa'i dngos grub phyir/ /zhes pa ni/ de la 'jig rten pa'i dngos grub ni/ brtags pa'i dkyil 'khor gyi 'khor lo bsgoms pa las 'og min gyi srid pa'i mthar thug pa'i bdag po nyid
<p>290a.4</p>do/ /'das pa'i dngos grub ni/ rnam par ma brtags pa'i rnam pa thams cad kyi mchog dang ldan pa'i stong pa nyid dang / dmigs pa med pa'i snying rje dbyer med pa'i ting nge 'dzin bsgom pa las/ sa dang po nas brtsams te ji srid sa bcu gnyis kyi dbang phyug rdo rje 'chang chen
<p>290a.5</p>po'i go 'phang thob pa'o/ /mdor bstan pa'i phyir mdor bsdus pa'o/ /dbang phyug la sogs pa'i yon tan 'byor ba'i phyir ram/ bdud bzhi bcom pa'i phyir na bcom ldan 'das so/ /dbang bskur don zhes pa la/ dbang bskur yang de yin la don yang de yin pa ni dbang
<p>290a.6</p>bskur don te/ de la chu la sogs pa sbyin par bya ba yin pa'i phyir na dbang bskur ba yin la lus la sogs pa dag par byed pa'i dgos pa'i don yin no/ /rtsa'i kun spyod ces pa ni/ la la nA dang ra sa nA dang a wa d+hU tI dang bshang ba dang gci ba dang khu ba 'bab pa'i steng dang 'og gi rtsa
<p>290a.7</p>rnams su srog dang thur sel gyi rlung dag kun du spyod pa'o/ /yang na rtsa rnams kyi kun du spyod pa ste/ gnas ji lta ba rnam par gzhag pa'o/ /de skad du 'di nyid 'chad par 'gyur ba gsum po/ rtsa 'di rnams kyi kun spyod pa/ /zhes pa la sogs pa'o/ /rtsol ba zhes pa ni rtsa
<p>290b</p>
<p>290b.1</p>'di rnams nyid du rlung 'jug pa 'gog pa ste/ ya ma 'gog pa zhes pa'i byings 'di las sngon du aM dang g+ha nya'o/ /rtsol ba ni rtsol ba ste/ 'gog pa'o/ /de skad du yang dang po'i sangs rgyas las/ lam gnyis po ni bsgyel ba yis kyang srog rtsol du ni 'gyur te dbu
<p>290b.2</p>mar srog ni zhugs pa'o/ /zhes so/ /nyon cig ces pa ni/ 'chad par 'gyur ba'i tshigs su bcad pas bstan pa'i gzhung gi don thams cad do/ /rgyas par bshad pa'i rgyud yin na/ ci ltar mdor bstan pa yis bshad/ /ces gsung zhes pa'i dogs pa bsal ba'i phyir/ mdor
<p>290b.3</p>bstan pa la sogs pa drug po de rnams kyi mtshan nyid so sor rgyas par bshad par bya'o/ /bsdus pa dang rgyas pa'i rgyud thams cad nyid ni mdor bstan pa la sogs pa'i mtha' drug gis yongs su dag par 'gyur ro zhes rtogs par bya ba'i phyir du dang por mdor bstan pa
<p>290b.4</p>dang rgyas par bshad pa dag gi rnam gsum po la/ mdor bstan zhes bya ba la sogs pa gsungs te/ de la gzhan zhes pa ni rgyas bshad chen po'o/ /da ni mdor bstan pa la sogs pa rnams kyi so sor sbyar ba nyid gsungs pa/ mdor bstan nyid ni zhes bya ba la sogs
<p>290b.5</p>pa ste/ de la/ mdor bstan nyid ni rgyas bshad pa'i/ /rgyud ni yang dag bsdus par zhes pa ni bcom ldan 'das kyis rnal 'byor dang / rnal 'byor ma'i rgyud la sogs pa rnams yang dag par byung nas byang chub sems dpa' la sogs pa rnams kyis brjod pa ni yang dag
<p>290b.6</p>bsdus pa'o/ /de ni rnam pa gnyis te/ mdor bstan pa dang / rgyas par bshad pa'i dbye bas so/ /de la gang rtsa ba'i rgyud mchog gi dang po'i sangs rgyas stong phrag bcu gnyis pa las/ bsdus pa'i rgyud kyi rgyal po dus kyi 'khor lo sum cu lhag pa'i stong phreng ba 'dzin
<p>290b.7</p>pa'i br-it+tas bcom ldan 'das kyis bstan pa yang dag par brjod pa ni/ mdor bstan yang dag bsdus pa'o/ /rtsa ba'i rgyud stong phrag bcu gnyis pa yang dag par brjod pa ni/ rgyas bshad yang dag bsdus pa'o/ /de bzhin du 'dus pa dang kye rdo rje dang sdom pa la sogs pa rnams
<p>291a</p>
<p>291a.1</p>la yang bsdus pa dang rgyas pa'i rgyud bstan pa'i dbye ba las mdor bstan pa dang rgyas par bshad pa yang dag par bsdus par shes par bya'o/ /rab tu mdor bstan dang rgyas bshad/ /ces pa la/ dang yig gis rab tu'i sgras ni rgyas bshad la yang ngo / /mdor
<p>291a.2</p>bstan tshe dang rgyas bshad pa/ /zhes pa la/ dang yig gis chen po'i sgra ni rgyas bshad la yang ngo / /mngon shes thob rnams kyis ni/ sa bcu'i dbang phyug byang chub sems dpa' rnams kho nas te/ de ni zhes pa ni/ yang dag par bsdus pa'i dka' 'grel gnyis dang / rgyas
<p>291a.3</p>'grel rnam pa gnyis so/ /mkhas pa rnams kyis min nyid ni/ /sa ma thob pa rnams kyis so/ /da ni de ltar zhes bya ba sogs pa'i tshigs su bcad pa gnyis kyis rgyud la 'jug pa gsungs te/ de la mtha' drug rnams kyis zhes pa ni mdor bstan dang / rab tu mdor bstan pa
<p>291a.4</p>dang / mdor bstan chen po dang / rgyas bshad dang / rab tu rgyas bshad dang / rgyas bshad chen po rnams kyis so/ /rdo rje'i rnal 'byor rnam pa bzhi ni/ sad dang rmi lam dang gnyid mthug dang bzhi pa'i gnas skabs rnams spangs pa dbyibs dang sngags dang chos dang rnam
<p>291a.5</p>par dag pa'i rnal 'byor sgrib pa me pa'i sku dang gsung dang thugs dang ye shes kyi rang bzhin sprul pa dang longs spyod rdzogs pa dang chos dang bde ba chen po'i sku'i rang bzhin rnams so/ /rdzogs pa'i byang chub pa bzhi ni/ skad cig ma gcig dang rnam pa lnga dang rnam pa nyi shu dang sgyu 'phrul dra
<p>291a.6</p>bas mngon par rdzogs par byang chub pa'o/ /phung khams skye mched rigs drug rnams/ /zhes pa la/ rnam par snang mdzad dang 'od dpag med dang rin chen 'byung ldan dang don yod grub pa dang mi bskyod pa dang rdo rje sems dpa' rnams rnam par dag pa las/ gzugs
<p>291a.7</p>dang 'du shes dang tshor ba dang 'du byed dang rnam par shes pa dang ye shes te phung po drug dang / spyan ma dang mA ma kI dang gos dkar mo dang sgrol ma dang rdo rje dbyings kyi dbang phyug ma dang shes rab kyi pha rol tu phyin ma rnams rnam par dag pa las/ sa dang chu dang me dang rlung dang nam mkha' dang ye
<p>291b</p>
<p>291b.1</p>shes te/ khams drug dang skye mched kyi sgras ni dbang po dang dbang po'i yul dang las kyi dbang po dang las kyi dbang po'i bya ba rnams bzung ste/ de la sgrib pa thams cad rnam par sel ba dang 'jig rten dbang phyug dang sa'i snying po dang nam mkha'i snying po dang phyag na rdo rje dang kun du bzang po rnams rnam par dag pa
<p>291b.2</p>las/ lus dang lce dang mig dang sna dang rna ba dang yid de dbang po drug dang / dri rdo rje ma dang gzugs rdo rje ma dang ro rdo rje ma dang reg bya rdo rje ma dang chos kyi dbyings kyi rdo rje ma dang sgra rdo rje ma rnams rnam par dag pa las/ dri dang gzugs dang ra dang reg bya dang chos kyi dbyings dang sgra ste yul
<p>291b.3</p>drug dang / gshin rje mthar byed dang shes rab mthar byed dang pad+ma mthar byed dang bgegs mthar byed dang gtsug tor dang gnod mdzes rnams rnam par dag pa las/ bshang lam dang rkang pa dang lag pa dang ngag dang nyer gnas dang mchog gi dbang po ste las kyi dbang po drug dang / 
<p>291b.4</p>rengs byed ma dang rgyal ma dang rmugs byed ma dang shin tu brtson 'grus ma dang shin tu sngon mo dang drag spyan ma ste khro bo'i lha mo rnams rnam par dag pa las/ brjod pa dang len pa dang 'gro ba dang bshang ba 'dzag pa dang khu ba 'pho ba dang gci ba 'dzag pa ste las kyi dbang po'i bya ba drug rnams
<p>291b.5</p>so/ /le'u lnga ni/ 'jig rten gyi khams dang nang dang mngon par dbang bskur ba dang sgrub pa'i thabs dang ye shes kyi le'u rnams so/ /mtha' drug la sogs pa 'di rnams kyis dag pa dang ldan zhing / kun rdzob dang don dam pa'i bden pa gnyis yongs su dag pa 'jig rten dang
<p>291b.6</p>'jig rten las 'das pa'i ye shes ma lus pa rtogs par byed pa/ phyogs gnyis su mngon par zhen pa dang bral zhing thog ma dang tha ma med pa ni dang po'i sangs rgyas kyi rgyud do/ /kA yig las ni byed pa bzhi/ /la yig las kyang 'dir thim nyid/ /tsa yig las ni g.yo ba'i
<p>291b.7</p>sems/ /kra yig rim pa bcings las so/ /zhes byas nas/ dus kyi 'khor lo mngon rjod byed do/ /chu dang zhes bya ba la sogs pa la dge bsnyen la sogs pa'i sdom pa byin pa'i de ma thag tu dkyil 'khor gyi shar gyi sgo'i phyi rol du so shing byin pa'i bar ma chad par de bzhin gshegs
<p>292a</p>
<p>292a.1</p>pa lnga'i rigs kyi mtshan mas mtshan pa'i rgyal ba'i bum pa'i steng du me tog dor ba'i de ma thag tu dkyil 'khor gyi byang dang lho dang shar gyi sgo rnams su rgyas 'grel dpal dri ma med pa'i 'od las gsungs pa'i tshul gyis chu la sogs pa'i mngon par dbang bskur ba
<p>292a.2</p>gnyis gnyis so/ /nub kyi sgor ni rjes su gnang ba'i mngon par dbang bskur ba'o/ /gzhan pa zhes pa ni/ lus la sogs pa'i dag pa rnams las te/ khams dang phung po la sogs pa rnams kyi dag pa gzhan no/ /rdo rje dril bu ni/ rdo rje dril bu'i dbang bskur ba ste/ de la rdo rje
<p>292a.3</p>ni mi 'gyur ba'i ye shes chen po rnam par dag pa yin la/ dril bu ni rgyun mi 'chad pa'i sangs rgyas kyi skad rnam par dag pa ste/ gzhom du med pa'i sgra rnam dag pa zhes pa'i don to/ /nyi zla gcig nyid sbyong bar byed/ /ces pa ni/ rdo rje dang dril bu 'di dag nyid 'khyud pas thabs dang
<p>292a.4</p>shes rab dbyer med pa nyid du ston par byed pa'i don to/ /'di rnams zhes pa la sogs pa ni/ mngon par dbang bskur ba bdun po ni/ rdul tshon gyi dkyil 'khor kho nar sbyin par bya ba yin gyi/ ras bris la sogs pa'i dkyil 'khor du ni ma yin te/ bcom ldan 'das kyis rgyud
<p>292a.5</p>rnams su ma gsungs pa nyid kyi phyir ro/ /bum pa zhes bya ba la sogs pa mdor bstan pa'i tshig rnams ni/ shes rab nu mar yan lag ni/ /zhes bya ba la sogs pa rnams kyis bum pa la sogs pa'i dbang bskur ba gsum sbyin pa'i bya ba rgyas par bshad pa yin la/ slar yang
<p>292a.6</p>zhes bya ba la sogs pa mdor bstan pa'i tshig ni phyag rgya chen po zhes bya ba la sogs pa rnams kyis 'jig rten las 'das pa bzhi pa'i don shes rab chen po'i ye shes kyi mngon par dbang bskur rgyas par bshad pa yin no/ /da ni 'bras bu bshad pa'i de ma thag tu 'di zhes bya ba la
<p>292a.7</p>sogs pa rnams kyis de sgrub par byed pa'i lam gsungs te/ 'di zhes pa ni/ spros pa thams cad dang bral ba'i sku bzhi po gcig tu 'drem par gyur pa bla na med pa'i bde ba chen po'i rang bzhin gyi rdo rje sems dpa' 'o/ /shes rab gzugs brnyan ni/ rnam par mi rtog pa bla na med pa'i
<p>292b</p>
<p>292b.1</p>shes rab kyi rang bzhin shar ba'i rnam pa zla ba dang zla ba'i 'od bzhin du dbyer med pa rnams kyis so/ /du sogs zhes pa ni/ sgron ma'i mthar thug pa'i mtshan ma bzhin ni rnam par mi rtog pa la ste/ phug par bsam gyis mi khyab pa'i ye shes kyis rnal 'byor pas mthong bar 'gyur ro/ /
<p>292b.2</p>gzhan 'bar ba la sogs pa nas thig le'i mthar thug pa mtshan ma drug ni/ bla gab med pa la mthong bar 'gyur ro/ /de nas rnam pa thams cad pa'i gzugs brnyan ni/ rnam par mi rtog cing rmi lam gyi snang ba ltar mthong bar 'gyur ro/ /da ni mig dag ma phye zhes bya ba la sogs pa'i tshigs
<p>292b.3</p>su bcad pas sna tshogs gzugs brnyan bsgom pa'i rim pa gsungs te/ de la rjes brtag min pa ni thog ma dang dbus dang mthar rnam par ma brtags pa'o/ /dngos med ces bya ba la sogs pa'i tshigs su bcad pas rnam par rtog par sems la yang dang yang du gtsubs pa'i mtshan
<p>292b.4</p>nyid kyi bsgom pa dgag pa gsungs te/ de la dngos med ni rang bzhin med pa ste/ don dam pa bsgom pa na rnam par rtog pa mtha' dag gi rnyog pas mtshon du med pa'i gzugs nyid yin pa'i phyir ro/ /'di nyid gsungs pa/ dngos po dngos med sems kyis min/ /gzugs brnyan
<p>292b.5</p>ma brtags mthong phyir ro/ /zhes pa'o/ /ci ltar na der rnal 'byor pas sna tshogs pa'i gzugs brnyan mthong bar 'gyur zhe na/ de'i phyir dpe gsungs pa/ pra phab ces pa la sogs pa ste/ me long ral gri mthe bong sgrol ma zla ba nyi/ /chu dang mig ste pra 'bebs 'jug pa brgyad
<p>292b.6</p>du bshad/ /de la 'dir me long gsungs te/ pra 'bebs pa na sgrub pa pos bsam pa ma yin pa'o/ /dgongs pa ni 'di yin te/ ji ltar me long la gzhon nu mas 'das pa dang ma 'ongs pa dang da ltar gyi rkun po la sogs pa'i rdzas rnam par ma brtags par snang ba de kho na bzhin du rnal
<p>292b.7</p>'byor pas kyang rnam par rtog pa thams cad kyi rdul dang bral ba'i nam mkha' dri ma med pa la rnam par mi rtog sna tshogs pa'i gzugs brnyan mthong ngo / /'di nyid la gzhan du ni/ rnam pa thams cad kyi mchog dang ldan pa'i stong pa nyid ces brjod par bya'o/ /gzugs brnyan 'di
<p>293a</p>
<p>293a.1</p>nyid la don dam pa nyid du mngon par zhen pa dgag pa'i phyir/ 'di las zhes pa la sogs pa rnams kyis dpe gsungs te/ 'di las ni pra phab pa las so/ /dngos po snang bzhin pa nyid na sgyu ma bzhin du rang bzhin gyis ma skyes pa'i phyir dngos po ni dngos po
<p>293a.2</p>med pa'o/ /ci ltar na bcom ldan 'das de rnam par mi rtog pa'i ye shes kyis gzhan gyi don mdzad par 'gyur zhes bya ba'i dogs pa dgag pa'i phyir/ med pa'i zhes bya ba la sogs pa rnams kyis dpe gsungs te/ ji ltar yid bzhin gyi nor bu rtog pas kyang stong la sems can gyi
<p>293a.3</p>don yang byed pa de bzhin du bcom ldan 'das kyang rnam par rtog pa thams cad dang yang bral la/ stobs bcu dang mi 'jigs pa la sogs pa mtha' yas pa'i yon tan brnyes pa sems can thams cad kyi don yang mdzad de mi 'gal lo/ /da ni pra phab la zhes bya ba la sogs pas ye shes
<p>293a.4</p>kyi mi slu ba nyid gsungs te/ 'dir ji ltar gzhon nu mas me long du rnam par ma brtags par rkun po la sogs pa mthong bar 'gyur ro/ /de kho na bzhin du nyi tshe ba'i sems can rnams kyis kyang rkun po la sogs pa de rnams gzhon nu mas smras pa'i gnas rnams su song nas rnyed
<p>293a.5</p>par 'gyur ba nyid do/ /de ltar de kho na nyid kyi rnal 'byor pas kyang rnam par ma brtags par khams gsum pa mthong ste sems can rnams kyi don byed par 'gyur ro/ /ci yang yul gyi rnam pas dngos po gang snang bar 'gyur ba de ci yod pa'am med pa las 'gyur zhes bya ba'i mngon
<p>293a.6</p>par zhen pa bsal ba'i phyir/ gal te zhes bya ba la sogs pa gsungs te/ gal te re zhig dngos po yod pa mthong bar 'gyur ba yin na/ de'i tshe me long la nye ba'i gzhon nu ma'i gdong pa yod bzhin pa nyid yin na/ ci ltar na mthong bar mi 'gyur ba yin/ med pas kyang mthong
<p>293a.7</p>bar 'gyur ba ma yin te/ shin tu med pa'i mtshan nyid ri bong gi rwa la sogs pa snang ba med pa nyid kyi phyir ro/ /yod pa dang med pa la sogs par mngon par zhen pa'i rnam par rtog pa dang bral ba sgyu ma la sogs pa'i dngos po mthong zhing don gyi bya ba yang byed par 'gyur ro zhes
<p>293b</p>
<p>293b.1</p>bya ba 'di gsungs par 'gyur ro/ /da ni mig la sogs pa'i dbang pos mthong bar mngon par zhen pa dgag par bya ba'i phyir/ gzhan gyi mig gis zhes bya ba la sogs pa gsungs te/ gzhan gyi mig dang dpral ba la sogs par yod pa dag gis mthong ba yin la/ rang gi mig
<p>293b.2</p>gis kyang mthong ba ma yin te/ mig ras kyis bkab pa nyid kyi phyir ro/ /dgongs pa ni 'di yin te/ rmi lam gyi mig gis mthong ba bzhin du mngon par zhen pa'i rtog pa dang bral ba dang / dngos po mthong ba mi 'gal lo/ /mthong ba ni zhes bya ba la sogs pas 'di nyid kyi
<p>293b.3</p>dpe gsungs te/ so sor sdud dang bsam gtan dang / /srog rtsol de bzhin 'dzin pa dang / /rjes su dran dang ting nge 'dzin/ /rnal 'byor yan lag drug tu 'dod/ /ces pa'i gsung las na/ 'di nyid kyi ni sgrub byed bya/ /zhes bya ba la sogs pa nas/ gzhon nu ma yi bu ji
<p>293b.4</p>bzhin/ /zhes pa'i bar gyis rnam par ma brtags pa'i rnam pa thams cad pa'i gzugs brnyan mthong ba'i phyir/ don gyis go bas so sor sdud pa dang bsam gtan du bshad pa'i yan lag gnyis gsungs pa yin no/ /da ni srog rtsol dang 'dzin par bshad pa'i yan
<p>293b.5</p>lag gnyis brjod par bya ste/ gzugs brnyan mthong nas te/ /rnam par ma brtags pa'i rnam pa thams cad kyi gzugs brnyan mthong ba yod na'o/ /srog rtsol ni/ zla ba dang nyi ma'i lam du srog gi rlung 'jug pa bskyel nas dbu ma sgra gcan la rab tu 'jug pa'o/ /
<p>293b.6</p>gang gi tshe a wa d+hU tI kho na'i srog lte ba la sogs pa'i 'khor lo rnams su rim gyis 'gog pa ni de bzhin du 'dzin par brjod par bya'o/ /rtsa rnams su ni/ la la nA dang ra sa nA dang a wa d+hU tI dang bshang ba dang gci ba dang khu ba 'bab ma rnams su'o/ /'gog pa'i phyir ni
<p>293b.7</p>sgrib pa med par byed pa'i phyir ro/ /la la nA la sogs pa'i rtsa rnams kho na'i rang bzhin gyi khyad par zla ba zhes pa la sogs pa'i tshigs su bcad pa gnyis kyis grangs ji lta bar khong du chud par bya'o/ /rigs ni/ 'du shes la sogs pa'i phung po rnams kyi ste/ skye ba'i gnas
<p>294a</p>
<p>294a.1</p>nyid yin pa'i phyir ro/ /mun can ni dbu ma sgra gcan gyi rtsa'o/ /da ni/ zla ba thabs kyi zhes bya ba la sogs pa'i tshigs su bcad pa gsum gyis shes rab dang thabs dag gi sku dang gsung dang thugs kyi rigs kyi dbye bas de rnams nyid rigs drug tu rtogs par bya'o/ /
<p>294a.2</p>de la thabs kyi zhes pa ni/ khu ba'i khams kyi'o/ /shes rab kyi zhes pa ni/ rdul gyi khams kyi'o/ /'chi ltas zhes pa ni/ 'chad par 'gyur ba'i 'chi ltas kyi mdor bstan pa'i tshig go/ /nyi ma ni srog gi nus pa'o/ /dus sbyor 'char ba'i mngon mtshams su/ /zhes pa ni/ la la nA dang
<p>294a.3</p>ra sa nA dag gi dbus su mnyam pa ste/ rkang pa dang bcas pa'i lnga bcu rtsa drug gi dbugs a wA d+hU tI gcig pu rab tu 'bab pa'o/ /'di rnams nyin dang mtshan mor bcu gnyis kyis rkang pas dman pa'i bdun brgya'i dbugs su 'gyur ro/ /'dis zhes pa ni/ rkang pas dman pa'i bdun brgya'i
<p>294a.4</p>dbugs kyis so/ /phyogs gsum dang bcas zhes pa la sogs pa la/ lo brgya'i nyin zhag gi phung pos/ rkang pas dman pa'i bdun brgya'i dbugs kyi phung po bsgyur ba la drug brgya lhag pa'i stong phrag nyi shu rtsa gcig gi dbugs kyi chas thob pa ni nyin zhag so so'i tshad do/ /phung po de
<p>294a.5</p>las kyang drug cu lhag pa'i sum brgya'i chas thob pa gsungs pa'i lhag ma'i nyin zhag dang bcas pa ni phyogs gsum dang bcas pa'i lo gsum ste dbu ma las byung ba'o/ /'dir rnams dang bral ba'i lo brgya ni la la nA dang ra sa nA dag las byung ba'o/ /steng du g.yon g.yas
<p>294a.6</p>zhes pa la sogs pa la/ lte ba las steng du g.yon pa gang yin pa ni zla ba ste/ la la nA dang i TI ming can no/ /g.yas pa gang yin pa ni nyi ma ste/ ser skya'i ming can no/ /gzhan zhes pa ni ra sa nA'i ming yang ngo / /da ni tshigs su bcad pa phyed dang gsum gyis chu la sogs pa'i khams yongs su dag
<p>294a.7</p>pa ni la la nA la sogs pa rtsa rnams kyi de bzhin gshegs pa'i rigs dag par brjod par bya ste/ de la pad+ma 'dzin la sogs pa ni 'od dpag med la sogs par shes par bya'o/ /dbus kyi rtsa zhes pa ni/ 'og gi char bshang ba 'bab ma'o/ /g.yon ni rdo rje'i rtsa bar g.yon du gnas pa'i gci ba
<p>294b</p>
<p>294b.1</p>'bab ma'o/ /g.yas ni de nyid du g.yas su gnas pa'i khu ba 'bab ma'o/ /rdo rje 'dzin sgra gnyis pas ni/ drug pa rdo rje sems dpa'o/ /lte ba'i steng du gnas pa'i zla ba dang nyi ma dang sgra gcan gyi rtsa rnams kho na bshad pa la sogs pa 'bab pa'i bya ba dang sbyor ba'i phyir na/ bshang ba la sogs pa'i rtsa
<p>294b.2</p>rnams su 'gyur ro zhes bya ba ni/ zla ba'i lam gyis bshad pa'i rtsa/ /zhes bya ba la sogs pa'i tshigs su bcad pa las blta bar bya'o/ /lte ba'i steng du zhes bya ba la sogs pa'i tshigs su bcad pas ni/ khu ba 'bab ma'i mthar thug par a wa d+hU tI'i ming gsungs pa yin no/ /lte ba zhes bya ba la
<p>294b.3</p>sogs pa'i tshigs su bcad pa gnyis kyis ni/ a wa d+hU tI las khams lnga'i rang bzhin gyis 'byung ba dang 'jug pa dag bsdu ba dang spro ba'i rang bzhin nyid du gsungs pa yin no/ /de kho na bzhin du lte gsang zhes bya ba la sogs pa'i tshigs su bcad pa gnyis kyis ni/ /lus dang ngag dang sems kyi
<p>294b.4</p>chos kyis dung can ma las 'bab pa'i rim pa gsungs pa yin no/ /'di rnams ni khu ba 'bab ma'o/ /shes rab thabs zhes bya ba la sogs pa'i tshigs su bcad pas ni/ la la nA la sogs pa rigs drug gi rtsa rnams kyi gzhan gyi rigs la 'khyud pa las shes rab dang thabs su gsungs
<p>294b.5</p>pa yin no/ /rdul 'bab phyir de gtum mo ste/ /zhes pa la sogs pa la/ bud med rnams kyi dung can ma dang a wa d+hU tI dag ni rdul 'bab pa'i bde ba las re zhig gtum mo dang g.yung mo'i ming du 'gyur ro/ /skyes bu la yang rdul dang yang dag par sbyor ba kho na las lus skye ba'i phyir na/ nye bar brtags
<p>294b.6</p>pa las ming gnyis su 'gyur ro/ /g.yon du rtag tu zhes bya ba la sogs pa'i tshigs su bcad pas ni/ g.yon dang g.yas kyi sna'i bu ga dag tu rnam par shes pa la sogs pa'i phung po dang / sa la sogs pa'i khams kyi dkyil 'khor gyi rab tu dbye ba dang / 'di dag gi dbus su
<p>294b.7</p>a wa d+hU tI las drug pa ye shes kyi dkyil 'khor yang mtshon par bya'o/ /lte ba'i pad+ma'i 'dab ma la/ dkyil 'khor drug cu zhes pa la sogs pa ni/ nyin dang mtshan mo'i dkyil 'khor drug cu'i dbyu gu ste/ dkyil 'khor lnga lnga rnams kyis mi mnyam pa dang mnyam pa'i dbye bas lug la
<p>295a</p>
<p>295a.1</p>sogs pa dang glang la sogs pa'i dus sbyor so so'i srog 'pho ba las lte ba dang sna'i bu ga dag tu mnyam pa dang 'pho ba bcu gnyis su 'gyur ro zhes dgongs so/ /rtsa ba zhes pa la sogs pas ni srog sa la sogs pa'i rang bzhin gyis 'bab pa'i gnas gsungs te/ de la rtsa ba ni
<p>295a.2</p>sna bug gnyis ka'i 'og gi cha'o/ /g.yon ni gnyis ka'i dbus kyi sna rgyud kyi phyogs so/ /de bzhin du phyi dang steng dang dbus kyi cha rnams ni g.yas la sogs pa yin par shes par bya'o/ /lus las zhes pa ni lte ba'i gnas las so/ /'dab ma'i dbus zhes pa la sogs pas/ sna bug
<p>295a.3</p>g.yon par rnam par shes pa la sogs pa'i rang bzhin gyis dang por shes pa'i srog 'bab pa'i rim pa brjod par bya ste/ shar ni steng dang gzhan ni 'og gi cha'o/ /nam mkha' zhes pa la sogs pa la/ rnam par shes pa la sogs pa'i phung po rnams ni nam mkha' la sogs pa'i khams
<p>295a.4</p>rnams las 'byung ba nyid kyi phyir/ nye bar brtags nas tha dad pa med par rab tu bstan pa yin no/ /sa la sogs pa 'di rnams nyid sna'i bu ga dag tu sngar gsungs pa ni g.yas pa sa la sogs pa'o/ /gzhan ni sna g.yas pa'i bug pa'i 'og gi cha'o/ /'dir sa la sogs pa dang por shar
<p>295a.5</p>ba'i srog 'bab pa ni 'di nyid du shar la sogs pa ste/ nyi ma 'char ba shar du 'gyur zhing ri dang mnyam par bgrod pa zhes pa'i gsung las so/ /sna bug g.yon par nam mkha' la srog gi rlung 'char ba'i phyir/ /ci ltar nam mkha' shar ba nyi ma yin zhe na/ ma yin te/ de bzhi po'i
<p>295a.6</p>dbus su byas nas shar la sogs pa'i tha snyad sbyor ba'i phyir ro/ /'di nyid du yin gyi/ de la sna'i bug par ni steng la shar du brjod do/ /'byung ba zhes pa ni spro ba'o/ /da ni gzhan zhes pa la sogs pa'i tshigs su bcad pa bzhis sa dang rlung dag dang me dang chu dag dang nam mkha' dang ye shes kyi
<p>295a.7</p>khams dag dang / mthe bong dang ming med la sogs pas tshim par byed pa la sogs pa'i phyag rgya'i shes par byed pas phan tshun thabs dang shes rab nyid du gsungs te/ de la mthe bong dang mdzub mo dang gung mo dang ming med dang mthe'u chung rnams ni/ sa dang chu dang me dang rlung dang nam mkha' yongs
<p>295b</p>
<p>295b.1</p>su dag pa nyid kyi phyir/ phyag rgya bcing ba las shes rab dang thabs rnam par dag par shes par bya'o/ /mi 'gyur zhes pa ni ye shes kyi khams so/ /dkyil 'khor bcu po yang dag sbyor/ /zhes pa ni/ phung po dang khams dag gcig pa nyid do/ /rtse gcig ni rdo rje rtse gcig pa'o/ /gri gug dang
<p>295b.2</p>bcas ni/ shes rab dang bcas pa'i rdo rje sems dpa'i mtshan ma ste/ phung po dang khams dang rdo rje gsum po gcig tu 'dres par gyur pa'i rang bzhin du rtogs par byed pa'o/ /da ni srog rtsol dang 'dzin pa dag gi mtshan nyid brjod pa'i sgo nas nye bar bsdu ba'i don du zla ba zhes pa la sogs pa'i
<p>295b.3</p>tshigs su bcad pa phyed kyis srog rtsol rgyas par bstan la/ sgra gcan zhes pa la sogs pa'i tshigs su bcad pa phyed kyis ni 'dzin pa bshad pa yin no/ /'di rnams grol na zhes bya ba la sogs pa'i tshigs su bcad pa phyed kyis ldog pa'i skyon gsungs pa yin no/ /da ni sngar mdor
<p>295b.4</p>bstan pa'i 'chi ltas g.yon pa zhes bya ba la sogs pa'i tshigs su bcad pas gnyis ka rgyas par bshad pa nyid do/ /lnga zhes bya ba la sogs pa'i tshigs su bcad pa gnyis kyis nyi ma'i 'chi ltas kyi mtshan nyid gsungs so/ /'dir dgongs pa ni 'di yin te/ /sems can rnams
<p>295b.5</p>kyi khams mi mnyam pa nyid las/ g.yas kyi sna'i bug par mnyam pa'i dus sbyor gyi gnas la gang gi tshe nyin mtshan lngar rnam par bar ma chad du rlung 'bab pa de'i tshe 'chi ltas skye ba yin te lo gsum du 'tsho ba mtshon par byed do/ /de nas nyin zhag sum cu lhag pa'i nyin zhag brgya
<p>295b.6</p>phrag gsum du lte ba'i gnas kyi khyim bcu gnyis kyi bdag nyid kyi 'dab ma bcu gnyis rnams su dkyil 'khor bcu yang dag par rgyu ba la sogs pa ji ltar rigs par 'bab pas/ lo gsum las dman par byas nas phyi nas nyin zhag nyi shu rtsa lnga lhag pa'i lo gnyis bzung ste/ 'dab ma
<p>295b.7</p>gnyis pa la rlung yang dag par rgyu'o/ /de nas 'dab ma de nyid la g.yas kyi sna'i bug par nyin mtshan bcur rnam par ma chad par 'bab ste/ de nas nyin zhag sum cu rtsa lnga lhag pa'i brgya phrag gsum du ji ltar rigs par 'bab pas dman par byas nas nyin zhag bcu dang bcas pa'i zla
<p>296a</p>
<p>296a.1</p>bas lhag pa'i lo gcig bzung ste/ 'dab ma gsum pa la yang dag par rgyu'o/ /'dab ma 'di la nyin mtshan bco lnga 'chi ltas 'bab ste/ de nas nyin zhag lnga bcu rtsa lnga lhag pa'i nyin zhag brgyar ji ltar rigs par 'bab pas dman par byas nas nyin zhag nyi shu lhag pa'i zla ba
<p>296a.2</p>bdun bzung ste/ 'dab ma bzhi pa la yang dag par rgyu'o/ /nyin zhag nyi shur 'chi ltas 'bab ste/ de nas nyin zhag gnyis lhag pa'i zla ba gnyis su ji ltar rigs par 'bab pas dman par byas nas nyin zhag nyi shu rtsa brgyad lhag pa'i zla ba bzhi gzung ste/ 'dab ma lnga pa la yang dag par
<p>296a.3</p>rgyu'o/ /nyin zhag nyi shu rtsa lngar 'chi ltas 'bab ste/ de nas nyin zhag gnyis lhag pa'i zla ba gcig tu ji ltar rigs par 'bab pas dman par byas nas nyin zhag lhag pa'i zla ba gsum gzung ste/ 'dab ma drug pa la yang dag par rgyu'o/ /nyin zhag nyi shu rtsa drug tu 'chi ltas 'bab ste/ de nas nyin
<p>296a.4</p>zhag gnyis ji ltar rigs par 'bab pas dman par byas nas nyin zhag gsum lhag pa'i zla ba gnyis gzung ste/ 'dab ma bdun pa la yang dag par rgyu'o/ /'di la nyin zhag nyi shu rtsa bdun du 'chi ltas 'bab pa'o/ /de nas 'dab ma brgyad pa dang dgu pa dang bcu pa dang bcu gcig pa rnams
<p>296a.5</p>su nyin zhag bco lnga dang bcu dang lnga dang gsum du 'chi ltas med par 'bab ste/ bdun pa la sogs pa 'dab ma lnga 'dor ba na/ ji ltar rigs par 'bab pa ni med do/ /de nas 'dab ma bcu gnyis pa la g.yon gyi sna'i bug par nyin zhag gnyis 'bab po/ /nyin zhag gcig gi ze'u 'brul la'o/ /gang
<p>296a.6</p>yang 'chi ltas kyis nye bar mtshon pa'i lo gsum gyi nyin zhag tshogs brgyad cu lhag pa'i stong phrag la nyin zhag sum cu rtsa lnga pa'i brgya phrag gsum la sogs pa 'dab ma so so 'dor ba'i rim pa las/ dang po la sogs pa'i 'dab ma drug po rnams la 'chi ltas kyi nyin zhag lnga la sogs pa
<p>296a.7</p>ni dang po kho nar 'bar ba yin no/ /phyi nas nyin zhag 'di rnams kyi 'bab pa gzhan du gsungs te/ nyin zhag sum cu lhag pa'i brgya phrag gsum la sogs pa rnams kyi ji ltar rigs par 'bab par shes par bya'o/ /de skad du yang dpal dang po'i sangs rgyas su/ 'chi ltas kyi nyin zhag dang
<p>296b</p>
<p>296b.1</p>bcas pa'i 'dab ma so so la chos nyin zhag 'dor ba'i rnam par bshad pa tshigs su bcad pa/ nyi ma'i lo gsum dag las dang por nyin zhag tshogs ni mda' dang me dang 'jig rten 'dor bar byed/ /de las rgyu ba dang bcas nges par mda' dus rtse mo can dang mkha' ri zla ba gsum pa la'o/ /
<p>296b.2</p>mig dang klu dang ri dang mda' ste nor dang lag pa bzhin du 'bab pa la ni rgyu ba yang / /de las tshes la sogs pa'i nyin zhag tshogs rnams thams cad kyang ni gang zhig ze'u 'bru ji srid nyid/ /ces pa'o/ /gang yang gsum gnyis gcig la zhes pa la sogs pas gang gsungs pa'i tshe'i lo dang
<p>296b.3</p>zla ba la sogs pa de ni rigs pa'i tshad yin no/ /gsungs pa'i rnam par bshad pa las slar yang de'i phra mo'i dbye ba shes par bya'o/ /nyi ma'i 'chi ltas kyi bshad pa'o/ /da ni rtsa ba zhes pa la sogs pa phyed dang bcas pa'i tshigs su bcad pas zla ba'i 'chi ltas gsungs te/ de la
<p>296b.4</p>sna bug g.yon par mi mnyam pa'i dus sbyor gyis gnas la gang gi tshe nyin mtshan du rnam par ma chad par rlung 'bab pa de'i tshe zla ba'i 'chi ltas skyes pa yin te/ lo gsum du 'tsho ba mtshon par byed do/ /de nas 'chi ltas kyi nyin zhag gis dman pa'i zla ba dang po gnyis pa la
<p>296b.5</p>ji ltar rigs par dkyil 'khor bcu yang dag par rgyu bas 'bab pa'o/ /de nas zla ba gsum pa la 'jug pa na 'chi ltas nyin zhag gnyis 'bab po/ /de nas nyin zhag gnyis kyis dman ba'i zla ba gsum pa dang bzhi pa la ji ltar rigs par 'bab po/ /de nas zla ba lnga pa la
<p>296b.6</p>'jug pa nas 'chi ltas nyin zhag gsum 'bab po/ /de nas nyin zhag gsum gyis dman pa'i zla ba lnga pa dang drug pa la ji ltar rigs par 'bab po/ /lte ba'i gnas kyi khyim bcu gnyis kyi bdag nyid kyi 'dab ma bcu gnyis las 'dab ma dang po 'dor bar byed do/ /lo
<p>296b.7</p>gsum las zla ba drug dor nas gzhan zla ba sum cu po rnams gzung nas 'dab ma gnyis pa la yang dag par rgyu'o/ /zla ba bdun pa dang brgyad pa dang dgu pa la 'jug pa'i dang por rim pas 'chi ltas nyin zhag bzhi dang lnga dang drug 'bab po/ /de nas so so'i zla ba'i dang po las
<p>297a</p>
<p>297a.1</p>'chi ltas kyi nyin zhag gis dman pa'i zla ba gsum ji ltar rigs par 'bab pas dman par byas nas zla ba nyi shu rtsa bdun rnams gzung ste/ 'dab ma gsum pa la yang dag par rgyu'o/ /'chi ltas nyin zhag gsum 'phel ba'i rim pa'i nyid kyis zla ba
<p>297a.2</p>gsum dman par byas nas 'chi ltas kyi nyin zhag nyi shu rtsa gcig rnams kyi 'dab ma bdun pa'i mthar thug par 'dod par byed do/ /de la dor bya'i zla ba gsum la 'jug pa'i dang por 'chi ltas kyi nyin zhag nyi shu rtsa bzhi dang nyi shu rtsa bdun dang sum cu dang sum cu rtsa
<p>297a.3</p>gsum gyis dman pa'i zla ba gsum gsum du ji ltar rigs par 'bab par byas nas 'dab ma brgyad pa dang dgu pa dang bcu pa dang bcu gcig pa rnams 'dor bar byed do/ /de nas 'dab ma dang po 'dor ba'i zla ba drug dang 'brel par 'bab pa'i nyin zhag gsum la 'chi ltas
<p>297a.4</p>kyi nyin zhag gnyis ni 'dab ma bcu gnyis pa la g.yas sna bug tu 'bab pa'o/ /nyin zhag gcig ni ze'u 'bru la ste/ rlung thams cad rnam par gcod par 'gyur ro/ /rnam par shes pa ni 'jig rten gzhan du 'gro ste/ zla ba'i 'chi ltas kyi bshad pa'o/ /dbu ma
<p>297a.5</p>zhes pa la sogs pa tshigs su bcad pa phyed dang gsum gyis dbu ma'i dus su 'chi ba gsungs te/ de la zla ba dang nyi ma dang 'brel ba'i zla phyed dang bcu gcig lhag pa'i lo dgu bcu rtsa drug gi steng nas sna bug g.yon pa la nyi ma gcig rnam par ma chad par dus kyis byin gyis
<p>297a.6</p>brlabs pa'i dus 'bab bo/ /de nas dkyil 'khor bcu yang dag par rgyu bas ji ltar rigs par 'bab pas nyin zhag gcig 'bab po/ /de nas g.yas kyi sna bug tu nyin zhag gnyis rnam par ma chad par 'bab bo/ /de bzhin du slar yang nyin zhag gnyis rnam par ma chad
<p>297a.7</p>par 'bab bo/ /de ltar g.yon dang g.yas kyi sna bug gi gnas su g.yon dang g.yas dag gi mi mnyam pa dang mnyam pa'i dbye ba las nyin zhag gsum dang bzhi dang lnga dang drug 'bab ste/ g.yon dang g.yas dag gi nam mkha' dang sa'i dkyil 'khor 'dor bar byed do/ /
<p>297b</p>
<p>297b.1</p>bshad pa'i rim pa de nyid kyis g.yon dang g.yas su yang dag par rgyu ba la nyin zhag bdun dang brgyad dang dgu dang bcu dang gcig dang gnyis 'bab ste/ de nas rlung dang chu'i dkyil 'khor 'dor bar byed do/ /de kho na bzhin du zhag bcu gsum dang bcu bzhi dang bco lnga dang bcu
<p>297b.2</p>drug dang bcu bdun dang bco brgyad kyang ste/ me dang me'i dkyil 'khor 'dor bar byed do/ /de bzhin du nyin zhag bcu dgu dang nyi shu dang nyi shu rtsa gcig dang nyi shu rtsa gnyis dang nyi shu rtsa gsum dang nyi shu rtsa bzhi yang ste/ chu dang rlung gi dkyil 'khor 'dor bar byed do/ /de kho
<p>297b.3</p>na bzhin du nyin zhag nyi shu rtsa lnga dang nyi shu rtsa drug dang nyi shu rtsa bdun dang nyi shu rtsa brgyad dang nyi shu rtsa dgu dang sum cu 'bab pas sa dang nam mkha'i dkyil 'khor 'dor bar byed do/ /de bzhin du nyin zhag sum cu rtsa gcig dang sum cu rtsa gnyis dang sum cu rtsa gsum
<p>297b.4</p>'bab pas ye shes kyi dkyil 'khor 'dor bar byed do/ /de nas g.yas kyi sna bug la rnam par ma chad par nyin zhag sum cu gsum 'bab la/ nyin zhag gcig ni ze'u 'bru la ste/ de nas khams thams cad rnam par chad par 'gyur ro/ /nyin zhag sum cu
<p>297b.5</p>rtsa gsum gyi mthar thug pas dge ba dang mi dge ba 'bab pa'i nyin zhag gi phung po nyi shu rtsa gnyis lhag pa'i brgya phrag bcu gcig tu 'gyur ro/ /g.yas kyi sna bug la rnam par ma chad pa'i nyin zhag sum cu rtsa gsum dang / ze'u 'bru'i nyin zhag dang bcas pa ni/ nyin zhag lnga
<p>297b.6</p>bcu rtsa drug lhag pa'i brgya phrag bcu gcig tu 'gyur ro/ /dbu ma las dus su 'chi ba'i rnam par bshad pa'o/ /'chi ltas mtshan nyid shes nas ni/ /zhes bya ba la sogs pa'i tshigs su bcad pas 'chi ltas slu ba'i man ngag gsungs te/ man ngag de yang bla ma'i zhal
<p>297b.7</p>kho na las shes par bya'o/ /'di las ni de'i khyad par rtogs par byas pa yin no/ /rnal 'byor pa'i/ 'di ni dga' ba rnams kyis 'gyur/ /zhes smras na dga' ba de gang yin zhes 'dri na/ mdzod spu'i pad+mar zhes bya ba la sogs pa rnams kyis dga' ba rnams kyi rnam par
<p>298a</p>
<p>298a.1</p>gzhag pa gsungs te/ tshigs su bcad pa gnyis po 'dis kyang dga' ba'i mtshan nyid brjod pa las rjes su dran pa'i yan lag gsal bar mdzad do/ /rab tu mi gnas mya ngan 'das/ /zhes pa la sogs pa tshigs su bcad pa phyed kyis ni/ ting nge 'dzin gyi yan lag
<p>298a.2</p>gsal bar mdzad do/ /rab tu mi gnas pa'i mya ngan las 'das pa ni/ dpral bar rab tu gnas pa ma yin zhing rdo rje las phyir 'gro ba ma yin pa rdo rje gsum gcig tu 'dres par gyur pa lhan cig skyes pa'i dga' ba bde ba chen po'o/ /'di las phyi mar tshigs su bcad pa du ma rnams
<p>298a.3</p>kyis rjes su dran pa dang ting nge 'dzin dag kho na'i khyad par de dang de rjod par byed do/ /khu ba zla 'char zhes pa la sogs pa la/ don ni 'di yin te/ 'dir ji ltar phyi rol du tshes gcig la sogs pa tshes kyi cha 'phel ba'i dbye bas shar ba'i zla ba'i lnga pa dang bcu pa dang bco lnga pa ste rdzogs
<p>298a.4</p>pa gsum yin no/ /cha bcu drug pa yang / dkar po'i phyogs kyi mtha' dang nag po'i phyogs kyi dang por dbus su 'jug pa ste/ bcu drug pa ni cha med pa gang yin pa'o/ /de bzhin du gsung las so/ /de bzhin du nang du gtsug tor du shar ba'i byang chub kyi sems kyi zla ba'i
<p>298a.5</p>dga' ba la sogs pa'i dbye bas dpral ba dang snying ga dang gsang ba'i pad+ma la rim gyis lnga pa dang bcu pa dang bco lnga pa ste rdzogs pa gsum mo/ /cha bcu drug pa ni chags pa'i mtha' dang chags bral gyi dang por dbus su 'jug pa/ rdo rje las steng du 'gro bas na rab tu mi gnas
<p>298a.6</p>mya ngan las 'das pa'i mtshan nyid lhan cig skyes pa'i dga' ba'i sgras brjod par bya ba yin no/ /de skad du yang kye rdo rjer gsungs pa/ byang chub sems ni zla bar 'gyur/ /bco lnga cha yi bdag nyid can/ /bde chen nyid ni A li'i gzugs/ /rnal 'byor ma rnams de'i cha nyid/ /
<p>298a.7</p>ces pa'o/ /nyi ma zhes pa ni rdul gyi khams so/ /mdzod spu'i gnas ni dpral ba'i pad+ma'o/ /de'i zhes pa nyi ma rdul gyi'o/ /ji ltar sems can rnams 'khrig pa na/ gnas skabs kyi khyad par las 'gyur ba de bzhin du 'chi ba'i dus su yang yin te/ zla ba bdud rtsi 'og tu zhes pa
<p>298b</p>
<p>298b.1</p>la sogs pas bstan to/ /srid pa'i mtshan nyid ni/ las kyi bag chags kyi dbang gis byung ba'i mtshan nyid do/ /de phyir zhes bya ba la sogs pa'i tshigs su bcad pas ni/ de las bzlog pa bstan to/ /de dag gi zhes bya ba ni/ byang chub kyi sems zla ba dang nyi ma rdul dag
<p>298b.2</p>gi'o/ /don de nyid dpal 'jig rten dbang phyug zhabs kyis phyag gi sgo nas gsungs pa/ zhabs gcig rdo rje nor bur rdul dang nyi ma dang / /gnyis pa gtsug tor khu ba ri bong can la ni/ /rtag tu mi chos dbyer med 'dod pa bkod gyur pa/ /'jig rten gsum gyis
<p>298b.3</p>mchod pa'i gtso la spyi bos 'dud/ /ces so/ /rab tu mi gnas myang 'das las/ /zhes pa ni rnam par mi rtog pa 'dzag pa med pa'i bde ba chen po las so/ /phyin ci log tu 'gyur zhes pa la sogs pa ni/ phung po dang khams dang skye mched rnams te/ rnam par mi rtog
<p>298b.4</p>cing sgrib pa med pa rnam pa thams cad pa nyid du 'gro'o zhes pa'i don te/ /gzugs gzhan de ni zhes gsungs pa'i phyir ro/ /da ni nor bur thugs dang zhes bya ba la sogs pa rkang pa dang bcas pa'i tshigs su bcad pas/ ye shes rdo rje rnam par dag pa bde ba chen po'i sku las
<p>298b.5</p>thugs dang gsung dang sku rdo rje rnam par dag pa thabs dang 'brel pa'i chos dang longs spyod rdzogs pa dang sprul pa'i sku rnams lte ba'i 'og tu spro ba gsungs te/ de la thabs kyi ni/ pha dang 'brel ba'i byang chub sems kyi'o/ /de kho na bzhin du/ shes rab kyi zhes bya ba la
<p>298b.6</p>sogs pa rnams kyis sku rdo rje yongs su dag pa sprul pa'i sku las lte ba'i steng du gsung rdo rje la sogs pa yongs su dag pa longs spyod rdzogs pa la sogs pa'i sku rnams kyi spro ba gsungs te/ shes rab kyis ni/ ma dang 'brel pa'i rdul gyi khams kyi'o/ /dmigs
<p>298b.7</p>pa med pa'i snying rje thabs kyi bdag nyid bde ba chen po'i ye shes kyi dang / rnam pa thams cad kyi mchog dang ldan pa'i stong pa nyid shes rab kyi ye shes kyi yang rang gi gtso bo'i yon tan las grangs bzhin du lhan cig skyes pa la sogs pa dang / sprul pa la sogs pa'i so
<p>299a</p>
<p>299a.1</p>sor spro ba gsungs kyi/ sku la sogs pa rnams don dam par so so tha dad par 'gyur ba ni ma yin no/ /las kyi phyag rgya zhes bya ba la sogs pa'i tshigs su bcad pas ni/ phyag rgya chen mo bsgoms pa las skyes pa'i rnam par mi rtog pa bde ba
<p>299a.2</p>chen po'i ye shes 'phel bar 'gyur ba'i thabs gsungs pa yin no/ /yang na phyag rgya gsum dang 'bras bu gsum yang rgyas par bshad pa yin te/ de skad du yang dpal dri ma med pa'i 'od las gsungs pa/ las kyi phyag rgya'i rgyu las skyes pa'i 'bras bu ni/ /
<p>299a.3</p>'dod pa na spyod pa'i dngos grub bo/ /ye shes kyi phyag rgya'i rgyu las skyes pa'i 'bras bu ni gzugs na spyod pa'i dngos grub po/ /rnam par mi rtog pa rnam pa thams cad kyi mchog dang ldan pa'i stong pa nyid phyag rgya chen mo'i rgyu las skyes pa'i 'bras bu ni/ rnam par mi rtog
<p>299a.4</p>cing thams cad mkhyen pa'o/ /'di kho na yin gyi rnam par rtog pa dang bcas pa'i rgyu nyid ni/ rnam par mi rtog pa bde ba chen po'i ye shes su 'gyur ba yin no/ /las kyi phyag rgya dang ye shes kyi phyag rgya dag gi 'dod chags chen po la brten nas bsgom pa'i thabs
<p>299a.5</p>la mkhas pa tsam bstan pa yin gyi de dag rnam par mi rtog pa'i ye shes kyi skye bar byed pa po nyid ni ma yin no/ /mi 'gyur ba de zhes pa ni/ sku bzhi po gcig tu 'dres par gyur pa rnam par mi rtog pa bde ba chen po'i ye shes so/ /de la ci 'di 'phel ba'i rang bzhin
<p>299a.6</p>'phel bar 'gyur ram/ mi 'phel ba'i rang bzhin 'phel bar 'gyur/ gnyis ka ltar yang mi rigs te/ de ltar ni/ 'phel ba'i rang bzhin gyi 'phel ba ni don med pa'i phyir dang / mi 'phel ba'i rang bzhin gyi nus pa dang mi 'byor pa'i phyir ro zhes rgol na/ 
<p>299a.7</p>don dam pa'i bden pa la brten nas rtsod par bya ba ma yin no zhes rtogs par bya ba'i phyir du/ 'phel ba'i zhes bya ba la sogs pa tshigs su bcad pa gsum gsungs pa yin no/ /gal te de ltar na skye ba dang 'gag par ci ltar 'gyur zhe na/ rang bzhin
<p>299b</p>
<p>299b.1</p>zhes bya ba la sogs pa gsungs te/ rang bzhin med pa'i chos gang yin pa de rnams kyi skye ba dang 'jig pa dag ni sgyu ma bzhin du rig par bya'o zhes pa sgyu ma'i dpe las kun rdzob kyi bden par thams cad mi 'gal lo/ /ma skyes pa dang ma 'gags pa dang dngos po dang dngos po
<p>299b.2</p>med pa sna tshogs la mtha' gcig tu phyogs su mngon par zhen pa dum bur bya ba'i phyir/ 'byung rnams zhes bya ba la sogs pa gsungs so/ /dngos dang dngos med mtshan nyid gcig /ces pa ni/ dngos po'i rnam pa thams cad dang dngos po med pa ni/ stong pa nyid dang
<p>299b.3</p>'od gsal ba zhes pa'i don to/ /de'i phyir na gcig pa ste tha mi dad pa'i mtshan nyid de rang bzhin gang gi yin pa de la de skad ces bya'o/ /de ltar yang 'phags pa klu sgrub zhabs kyis/ dngos las stong nyid gzhan min te/ /de dor nas kyang dngos yod min/ /de phyir rkyen
<p>299b.4</p>las skyes dngos rnams/ /stong par khyod kyis rab tu bstan/ /zhes gsungs so/ /rang gi shes rab ces pa la sogs pa ni/ las dang ye shes dang phyag rgya chen mo la ltos nas gsungs pa yin te/ de la las kyi phyag rgya dang ye shes kyi phyag rgya brtags shing
<p>299b.5</p>bsgoms pa las skyes pa'i byang chub kyi sems kyi thig le dang zhing zhu ba rdo rje'i rtse mor son pa gang yin pa de nyid kyi 'dzag pa ni/ don dam pa'i bden pa bsgoms pa las 'dzag pa med par 'gyur ro/ /lus zhes bya ba la sogs pa rnams kyis ni/ lus dang ngag dang
<p>299b.6</p>sems kyi rang gi rten gyi rtsa rnams su sku la sogs pa so sor bsgom pa'i yongs su dag pa bstan te/ gang gi tshe slar yang dung can mar lhan cig skyes pa'i ye shes bsgom pa de'i tshe/ 'di nyid du sku rdo rje la sogs pa rnams lhan cig skyes pa dang gcig tu 'dres par
<p>299b.7</p>gyur pa nyid du 'gyur ro/ /mgo bo ni dpral ba las te/ rdzogs pa'i gnas su ni gsang ba'i pad+mar ro/ /bcing ba ni brtan pa'i dngos po ste/ don dam pa las ni/ phyag rgya chen mo'i de kho na nyid bsgoms pa las so/ /rdzogs pa gang zhes pa ni/ cha bcu drug pa lhan
<p>300a</p>
<p>300a.1</p>cig skyes pa'i dga' ba'i mtshan nyid do/ /de la skad cig thams cad rdzogs/ /zhes pa ni skad cig ma phyi ma rnams dang / rnam par ma brtags pa'i lhan cig skyes pa'i skad cig ma thog ma rang bzhin gcig pa nyid kyi phyir te/ de skad du yang / gang gis de
<p>300a.2</p>nyid las ni dngos gcig mthong / /de yis dngos kun de nyid las mthong ngo / /zhes bya ba la sogs pa gsungs pa yin no/ /skad cig ni/ 'dir dbugs 'byung ba dang rngub pa'i mtshan nyid de/ de yang drug brgya lhag pa'i stong phrag nyi shu rtsa gcig gi grangs ni skad cig
<p>300a.3</p>thams cad du brjod do/ /de la dbugs brgya phrag bco brgyad 'gog pa las/ mtshan ma dang lhan cig skyes pa'i ye shes gcig tu 'dres par gyur pa'i rang bzhin rnams kyis sa gcig thob la/ de bzhin du rim gyis sa bcu gnyis so sor thob pa las skad cig thams cad
<p>300a.4</p>yongs su rdzogs par byed do/ /'di'i zhes pa ni/ cha bcu drug pa'i rang bzhin gang yin pa lhan cig skyes pa'i ye shes kyi'o/ /cha nyams pa zhes pa ni/ cha bco lnga kho na dor ba yin gyi cha bcu drug pa'i ni ma yin te/ de ni 'chi ba'i dus kho nar 'byung bar 'gyur ba yin
<p>300a.5</p>no/ /nyams pa'i zhes pa ni/ rdul gyi khams kyi'o/ /ye shes nyams pa min zhes pa ni/ cha bcu drug pa yongs su dor ba min pa'o/ /'di'i zhes pa ni/ lhan cig skyes pa'i dga' ba'i bdag nyid kyi ye shes kyi'o/ /dngos po bar ma gzhan zhes pa ni/ 
<p>300a.6</p>chags pa dang / chags bral dang / dkar po dang / nag po dang / dngos po dang dngos po med pa'i phyogs kyi mtshan nyid do/ /phyogs gnyis zhes pa ni/ chags pa dang chags bral la sogs pa'o/ /ji ltar chu bo'i chu zhes bya ba la sogs pa'i dpes/ bde ba chen po'i
<p>300a.7</p>ye shes la zhugs pa na dngos po thams cad lhan cig skyes pa dang ro mnyam pa nyid du gsungs te/ dang por mngon du byas pa'i rnal 'byor pa ni rnam par mi rtog pa so so rang rig pa'i bsam gtan las langs pa na/ bdag la bde ba 'di byung ngo zhes ji lta ba'i gtam
<p>300b</p>
<p>300b.1</p>byed do/ /kun nas rdzogs pa'i gnas skabs thob pa'i rnal 'byor pa ni/ de lta bu ma yin te/ de ni rnam pa thams cad du bde ba'i rang bzhin nyid kyi phyir ro/ /'di rnams nyid rtogs par bya ba'i phyir/ mche rma'i zhes bya ba la sogs pas dpe dang dpe
<p>300b.2</p>can gsungs te/ de la rdzogs pa'i gnas skabs ni gtsug tor gyi gnas su'o/ /sems ni rnam par mi rtog pa'i byang chub kyi sems su'o/ /rdzogs nas zhes pa ni 'dzag pa med pa la sogs pa'i dbye bas ji srid cha bcu drug pa yongs su rdzogs pa nyid thob pa
<p>300b.3</p>na'o/ /ji ltar zhes pa la sogs pa'i tshigs su bcad pa gnyis kyis ro'i dpes rnam par mi rtog pa phyag rgya chen mo las skyes pa'i ye shes rab tu thob par bya ba'i phyir las kyi phyag rgya bsgom pas na/ thabs la mkhas pa yin no zhes gsungs te/ gang gi tshe
<p>300b.4</p>kun rdzob kyi bden par yang / ro'i reg pa la sogs pas 'bugs pa'i nus pa 'jig rten pas gzung bar mi nus pa de'i tshe/ don dam par mtha' yas pa'i yon tan gyi ye shes kyis ci zhig ces pa'o/ /'di las gsungs pa/ ci 'dir zhes pa la sogs
<p>300b.5</p>pa'o/ /dri ma rang bzhin du lhag par gnas na/ grub par 'gyur ba ma yin no zhes rtogs par bya ba'i phyir/ sems la zhes bya ba la sogs pa'i tshigs su bcad pas ni dam bca' ba bzhi nye bar bstan la/ gal te zhes bya ba la sogs pa'i tshigs su bcad
<p>300b.6</p>pa gnyis kyis ni/ de nyid sgrub par byed do/ /ye shes stong pa nyid dang sbyor ba las/ ci de rang bzhin chad pa'am rtag par 'gyur zhes dogs pa bsal ba'i phyir/ ji ltar zangs kyi zhes bya ba la sogs pa'i tshigs su bcad pa gnyis kyis dpe dang dpe can gyi dbye bas
<p>300b.7</p>ngo mtshar ba nyid gsungs so/ /dgongs pa ni 'di yin te/ dri ma de zangs kyi yin na/ de las tha mi dad pa'am tha dad pa yin/ gal te tha mi dad na/ ro'i sbyor bas dri ma nyams pa na/ zangs nyams par 'gyur te/ de'i bdag nyid yin pa nyid kyi phyir ro/ /tha dad
<p>301a</p>
<p>301a.1</p>pa yin na yang / zangs kyi'o zhes ci ltar thob ste/ de dang 'brel pa med pa nyid kyi phyir ro/ /des na yang ji ltar tha dad pa dang / tha mi dad par brjod par bya ste/ dri ma nyams pa las gser du snang ba ni bsam gyis mi khyab pa'o/ /de kho na bzhin
<p>301a.2</p>du stong pa nyid kyi sbyor bas mi shes pa'i dri ma dor ba las/ mtha' yas pa'i yon tan gyi tshogs kyi gnas/ 'khor ba dang mya ngan las 'das pa la rab tu mi gnas pa/ rmi lam dang mtshungs pa/ rnam par mi rtog pa rnam pa thams cad pa'i ye shes so/ /
<p>301a.3</p>de ltar yang sa ra ha'i zhabs kyis/ rtog pa nyams pa blo nyams pa'i/ /blo ngan rjes su rtog byed lo/ /blo bzang rnams la 'di nyid las/ /mkha' las lhag par ci yang 'char/ /zhes so/ /'gyur med bde ba zhes pa ni/ rnam par mi rtog
<p>301a.4</p>pa'i bde ba chen po la'o/ /chags bral zhes pa ni/ 'khor bar chags pa'i bag chags kyis 'pho ba la mngon par zhen pa'o/ /mi bya zhes pa ni/ rjes su gnas par mi bya ba ste/ ci'i phyir na/ chags pa'i bag chags kyis 'pho ba ni/ 'khor
<p>301a.5</p>ba 'phel ba'i rtsa ba yin pa nyid kyi phyir ro/ /'di ni 'phos pa las ni zhes pa la sogs pas gsungs so/ /bde ba don du gnyer ba'i 'jig rten pas kyang 'pho ba'i bde ba 'dod cing re bar bya ba ma yin na/ de ci ltar na/ de kho na nyid kyi rnal 'byor pas 'dod
<p>301a.6</p>par bya ba yin zhes bya ba 'di ni chags can zhes bya ba la sogs pas gsungs pa yin no/ /de'i phyir rnam par mi rtog pa'i byang chub kyi sems 'gyur ba med pa'i rnal 'byor kho na las/ ma brtags pa mchog tu mi 'gyur ba'i bde ba chen po bsgrub par
<p>301a.7</p>bya ba yin gyi/ brtags pa'i hUM dang / phaT la sogs pa'i yi ge 'gyur ba'i rnal 'byor las ni ma yin te/ 'di ni khu ba zhes bya ba la sogs pas gsungs pa yin no/ /don dam pa'i bden pa las ni/ sgrub par byed pa dang bsgrub par bya ba'i rtog pa yang yod pa ma
<p>301b</p>
<p>301b.1</p>yin te/ 'di ni sems zhes bya ba la sogs pas gsungs pa yin no/ /'di nyid ni rnam par mi rtog pa 'gyur ba med pa'i ye shes las skyes pa'i sku'i hUM yig la sogs pa brtag cing 'gyur ba'i sa bon las skyes pa ni de kho na nyid yin pa 'gog pa gsal bar byed pa
<p>301b.2</p>bcom ldan 'das kyis/ 'gyur med ces bya ba la sogs pa gsungs pa yin no/ /da ni stong pa zhes bya ba la sogs pas/ rnam par mi rtog pa gnyis su med pa'i ye shes kyi kun rdzob kyi bden pas rgyu dang 'bras bu'i dngos po gsungs te/ stong pa las
<p>301b.3</p>byung ni/ rang bzhin med pa las skyes pa rnam pa thams cad pa'i gzugs so/ /'gyur med las skyes ni/ rnam par mi rtog pa rnam pa thams cad pa phyag rgya chen mo'i ye shes las skyes pa'o/ /snying nyid ces bya ba la sogs pas gsungs pa kho na'i don te/ 
<p>301b.4</p>ming gzhan gyis gsal bar byed pa'o/ /stong pa nyid kyi gzugs brnyan dang / mi 'gyur ba'i ye shes dag la chad pa dang rtag pa nyid du dogs pa ni/ mya ngan las 'das pa bral ba'i zhes bya ba la sogs pas sel bar byed do/ /ci ltar na chad pa dang rtag pa'i
<p>301b.5</p>skyon du mi 'gyur zhes bya ba'i lan ni/ dngos med ces bya ba la sogs pas gsungs te/ de la/ dngos med las byung mtshan nyid phyir/ /zhes pa ni/ rnal 'byor pa so so rang gis rig pa rang bzhin med pa las byung ba rnam pa thams cad pa snang bzhin pa yin pa nyid kyi 
<p>301b.6</p>phyir ro/ /dngos po las byung mtshan nyid phyir/ /zhes pa ni/ gdod ma nas ma skyes pa rnam pa thams cad pa las byung ba nyid kyi phyir ro/ /'di nyid ni/ dngos med ces bya ba la sogs pas gsungs pa yin no/ /gzugs dang gzugs min rnam des grol/ /zhes
<p>301b.7</p>pa ni/ rtag pa dang chad pa dang dngos po dang dngos po med pa la sogs par 'dzin pa dang bral ba'o/ /da ni/ shes rab ces pa la sogs pas sngar gsungs pa'i rgyu dang 'bras bu dag ma brtags shing gnyis su med pa'i gzugs nyid du gsungs te/ shes rab ni rnam
<p>302a</p>
<p>302a.1</p>pa thams cad kyi mchog dang ldan pa'i stong pa nyid do/ /rgyu yid do/ /rgyu'i ni/ yod pa dang med pa dang gnyis ka dang gnyis ka ma yin pa'i mtshan nyid kyi phyir ro/ /'bras bu zhes pa ni/ dmigs pa med pa'i snying rje'i bdag nyid sangs rgyas
<p>302a.2</p>nyid de/ /'gro ba'i don byed pa po'o/ /de ltar yang 'bum phrag lnga pa'i kye rdo rje las/ rnam pa kun gyi mchog ldan pa'i/ /stong nyid rgyu ni dang por te/ /phyi nas dmigs med snying rje yis/ /'gro ba'i don byed 'bras bu'o/ /zhes so/ /de'i phyir rang
<p>302a.3</p>bzhin gyis ma grub pa'i rgyu'i 'bras bu ni/ rgyu las skyes par mi 'gyur ro/ /'bras bu zhes bya ba la sogs pas/ rgyu dang 'bras bu yod na rgyas gdab par bya ba dang rgyas 'debs pa por 'gyur na/ gang gi tshe de dag nyid kyi rang bzhin ma grub pa de'i tshe ci ltar
<p>302a.4</p>na der 'gyur zhes bya ba la sogs pa gsungs so/ /de la ci/ rnam pa thams cad nyid du rgyu dang 'bras bu'i dngos po med pa yin nam zhe na/ 'dir smras pa/ rgyu zhes pa la sogs pa ste/ 'di'i dgongs pa ni/ rten cing 'brel par 'byung ba'i mtshan nyid
<p>302a.5</p>kyi rgyu dang 'bras bu'i dngos po sgyu ma la sogs pa'i bden par bsgrub pa kun rdzob kyi bden par yod pa kho na'o/ /de'i phyir rgyu dang 'bras bu la sogs par rtog pa dang bral ba/ shes rab dang thabs kyi bdag nyid zung du 'jug pa'i gzugs/ bde ba chen po'i yo 
<p>302a.6</p>shes dus thams cad du shar bar gyur pa'o/ /'di nyid ni/ phan tshun zhes bya ba la sogs pa rnams kyis gsungs pa yin no/ /de ltar yang sa ra ha'i zhabs kyis gsungs pa/ byed pa dang bral 'gro la rtag tu shar/ /gang zhig dus su nges par gsungs
<p>302a.7</p>pa na/ /thams cad mkhyen pa'ang tshig gis dbul 'gyur ba/ /bde ba'i rgyal po gcig pu rgyal gyur cig /ces pa'o/ /gal te re zhig chos rnams ma skyes shing ma 'gags pa yin na/ de la ci ltar na/ shes bya dang shes pa'i rnam pas tha snyad du grub
<p>302b</p>
<p>302b.1</p>par 'gyur zhe na/ de'i phyir/ de ni rang sems zhes bya ba la sogs pa gsungs te/ rmi lam lta bu'i rang bzhin ma skyes pa'i shes bya mthong ba yang 'di lta bu'o/ /de ltar na/ rnam par shes pa smra ba'i don dam par yod pa'i mtshan nyid do zhe na/ de'i phyir bdag gis bdag
<p>302b.2</p>nyid la zhes bya ba la sogs pas/ rnam par shes par yod pa yang 'gog par byed bzhin du gsungs so/ /mo gsham zhes bya ba la sogs pas ni/ rnam par ma brtags pa rnam pa thams cad pa'i gzugs brnyan las skyes pa'i bde ba chen
<p>302b.3</p>po'i ye shes kyi gzugs dpe dang bcas pa gsungs pa'o/ /dgongs pa ni 'di yin te/ ji ltar rmi lam du rang bzhin gyis ma skyes pa'i snang ba'i mo gsham gyi bu mo dang 'grogs pas/ sems can ci yang rung bas bde ba myong bar 'gyur ro/ /de bzhin du
<p>302b.4</p>de kho na nyid kyi rnal 'byor pas/ rang bzhin gyis ma skyes shing rnam par mi rtog pa rnam pa thams cad pa'i gzugs brnyan dang gcig tu 'dres par gyur pa/ ma brtags pa'i bde ba chen po myong bar 'gyur ro/ /da ni shes rab ma yin zhes bya ba la sogs pas
<p>302b.5</p>rnam par mi rtog pa'i bde ba chen po'i ye shes 'di nyid kyi khyad par de dang de gsungs so/ /da ni rang byung zhes pa la sogs pa'i tshigs su bcad pa gsum gyis/ sems can gyi bsam pas/ rgyud gzhan du gsungs pa'i bde ba chen po'i ye shes 'di nyid kyi mthar thug
<p>302b.6</p>pa thob pa'i sna tshogs pa'i ming mdor bstan pa'i tshig gsungs nas/ rdo rje mi phyed ces bya ba la sogs pa rnams kyis ni mdor bstan pa'i tshig 'di rgyas par bshad pa gsungs so/ /'dir bsdus pa'i don ni/ rnam par mi rtog pa'i ye shes dang thugs dang gsung
<p>302b.7</p>dang sku yongs su dag pa/ rgyu mthun pa dang rnam par smin pa dang skyes bu byad pa dang dri ma dang bral ba nyid kyi bdag nyid can/ lhan cig skyes pa dang chos dang longs spyod rdzogs pa dang sprul pa'i sku'i rang bzhin rigs bzhi yongs su dag pa/ rdo rje sems dpa' dang byang chub
<p>303a</p>
<p>303a.1</p>sems dpa' dang sems dpa' chen po rnams dam tshig sems dpa'i rang bzhin du gsungs so/ /rigs bzhi po 'di nyid kyis rgyud gzhan du sna tshogs pa rigs bzhir sdom pa'i dbye ba shes par bya'o/ /de bzhin du rnam par mi rtog
<p>303a.2</p>pa'i ye shes dang me dang nam mkha' dang sa dang rlung dang chu'i khams yongs su dag pa/ ye shes dang tshor ba dang rnam par shes pa dang gzugs dang 'du byed dang 'du shes kyi phung po'i bdag nyid can/ ser sna chen po dang / 'dod chags chen po dang / zhe sdang chen
<p>303a.3</p>po dang / gti mug chen po dang / khro ba chen po dang / 'dod pa chen po yongs su dag pa'i rdo rje sems dpa' dang / rin chen 'byung ldan dang / mi bskyod pa dang / rnam par snang mdzad dang / don yod grub pa dang / 'od dpag med de/ de bzhin gshegs pa
<p>303a.4</p>drug rnam par dag pa rigs drug tu gsungs so/ /rigs bzhi dang rigs drug 'di nyid kyi rnal 'byor dang rnal 'byor ma'i rgyud thams cad la khyab pa ste/ rigs bzhi dang rigs drug gi dbye ba kho na bshad pa yin no/ /sku zhes pa la sogs pa rnams kyis
<p>303a.5</p>ni dkyil 'khor gsum gsungs so/ /gsang ba'i dbang po ni gsung rdo rje'o/ /zla ba zhes pa ni/ zla ba bzang po la bod pa'o/ /dbang mdor bstan pa'i mdor bshad pa/ /bdag gis bris las dge ba gang / /thob des rdo rje sems dpa' yi/ /go 'phang skye
<p>303a.6</p>bos thob par shog /sA hU pu tra dpal 'dzin dga' bas mdzad pa'i dbang mdor bstan pa'i mdor bshad rdzogs so// //rgya gar shar phyogs kyi paN+Di ta chen po gnas brtan byang chub sems dpa' nags kyi rin chen gyi zhal snga nas dang / lo tsA ba'i
<p>303a.7</p>cha shas su gyur pa gzhon nu dpal gyis/ chos 'khor dpal bsam yas kyi dben gnas dam pa mchims phu'i dben gnas su bsgyur ba'o/ /