<p>1a</p>
<p>1b</p>
<p>1b.1</p>@##/ /rnam dag rigs pa bla med sna tshogs pa/ /rang don gnas skabs gnod med bshad nas ni/ /de yi gzhan gyi don byed gnas skabs mchog /skye bo kun las phul byung brjod
<p>1b.2</p>par bya/ /bcom ldan 'das kyi gnas skabs ni rnam pa bzhi ste/ 'di ltar rgyu'i gnas skabs bsam pa dang sbyor ba'i dbye bas gnyis dang / 'bras bu'i gnas skabs kyang rang dang gzhan gyi don phun
<p>1b.3</p>sum tshogs pa'i dbye bas rnam pa gnyis yin pa'i phyir ro/ /de ston par byed pa'i le'u yang rnam pa bzhi kho na'o/ /de la slob dpon gyis brtsams pa'i 'jug pa 'di las le'u gnyis kyi rgyan mdzad
<p>1b.4</p>nas/ le'u tha ma'i rgyan la de kho na ltar bya ba'i phyir brjod pa ni rang gi don gyi zhes bya ba la sogs pa'o/ /'on te grangs can bzhin du rang gi don gyi rjes su dpag pa med bzhin du gzhan gyi rjes su
<p>1b.5</p>dpag pa brjod dam snyam du dogs pa bsu nas brjod pa/ rang gi don gyi rjes su dpag pa shin tu nges par byas pa'i tshul gsum pa'i rtags te/ de rgyu yin pa'i phyir/ de las skyes pa lkog tu gyur pa'i
<p>2a</p>
<p>2a.1</p>shes pa de'i de ma thag tu'o/ /de med par ni tshul gsum pa'i rtags brjod pa'i bdag nyid gzhan gyi don gyi rjes su dpag pa mi brjod do zhes bya ba'i don to/ /'di ga las she na/ rang gi don gyi rjes su dpag pa sngon
<p>2a.2</p>du 'gro ba can yin pa'i phyir ro zhes smos so/ /de sngon du 'gro ba can ma yin na ni gzhan gyi don gyi rjes su dpag par mi rigs pa'i phyir ro zhes bya ba'i don to/ /des na grangs can gyis brtags pa'i tshul gsum pa 'chad pa na gzhan
<p>2a.3</p>gyi don gyi rjes su dpag pa ma yin no zhes brjod par 'gyur ro/ /'dir ni 'di ltar bsams pa yin te/ ci ltar rjes su dpag pa gnang de'i rgyu'i 'bras bu tshig la rjes su dpag par brjod pa de ltar/ de mngon sum dang de'i rgyu'i 'bras
<p>2a.4</p>bu ni ma yin te des na mngon sum du ni mi brjod do/ /tshig ni rjes su dpag pa'i rgyu yin pas kyang gzhan gyi don gyi rjes su dpag pa yin gyi/ gzhan gyi don gyi mngon sum ni ma yin te/ de'i rgyu ma yin pa'i phyir ro zhes de ma thag tu
<p>2a.5</p>ston par 'gyur ro/ /rnam rtog ming gi rten yin pa dang 'bras bu yang yin no zhes bya ba'i tshul gyis so/ /des na 'di ni ri dwags rgyugs pa'o zhes bya ba'i tshig gzhan gyi don gyi mngon sum du ji ltar brjod/ gal te yang 'dir
<p>2b</p>
<p>2b.1</p>'di'i go rims brjod par bzhed pa yin na de'i tshe 'di skad ces rang gi don gyi rjes su dpag pa brjod nas/ gzhan gyi don gyi rjes dpag brjod do zhes gsung par 'gyur te/ spyi'i mtshan nyid brjod nas khyad par gyi mtshan nyid bshad pa zhes bya ba bzhin no/ /go rims brjod na ni gtan
<p>2b.2</p>tshigs 'god par yang mi rigs te snga ma nyid bzhin no/ /'on te der ni rtogs par sla ba'i phyir ma bkod do zhe na/ 'o na 'dir yang de bzhin du 'gyur bas gtan tshigs dgod pas ci bya/ go rims ni thams cad dang du mi 'gal bar bstan zin pa kho na te/ des na skabs dang rjes
<p>2b.3</p>su mthun par bshad pa snga ma nyid legs pa yin no/ /mngon par 'dod pa'i go rims brjod pa'i don la tshad ma grub pa'i klad du bshad zin to/ /gal te de ltar gyur na gzhan gyi don gyi rjes su dpag pa de ci 'dra ba zhig tu rnam par gnas zhes dogs pa bsu nas slob dpon gyi thugs
<p>2b.4</p>la gnas pa'i mtshan nyid brjod pas/ de la zhes bya ba ste rang gi don gyi rjes su dpag pa'i de ma thag par gyur pa na'o/ /gzhan don rjes su dpag pa ni/ rang gis mthong ba'i don rab tu gsal bar byed pa nyid du rnam par gnas kyi/ lung la sogs pas gzhan gyis mthong ba rab tu
<p>2b.5</p>gsal bar byed pa ni ma yin no zhes bya ba'i don to/ /rang gis mthong ba'i don ni tshad mas mthong ba'i tshul gsum pa'i rtags te/ rab tu gsal bar byed pa'o/ /'dis gsal bar byed pa na zhes bya ba'i bshad pas ni tshig la sogs pa gzung ngo / /'di rnam par 'grel ba ni rang
<p>2b.6</p>gi zhes bya ba ste rgol ba la sogs pa'i bdag gis so/ /de nyid kyi phyir rgol ba dang phyir rgol ba rang gis zhes gsungs so/ /gang gi tshe rgol ba yang dag pa'i sgrub byed brjod pas ston par byed pa de'i tshe phyir rgol ba yang dag pa ma yin pa'i nyes pa brjod pa'i phyir bstan par bya ba nyid
<p>2b.7</p>yin la/ gang gi phyir rgol ba yang dag pa'i nyes pa brjod pas ston par byed pa yin pa de'i tshe ni/ rgol ba ma dag pa'i sgrub par byed pa brjod pas bstan par bya ba kho na'o/ /des na rgol ba dang phyir rgol ba bstan par bya ba dang ston par byed pa dag rang gis rab tu gsal bar byed
<p>3a</p>
<p>3a.1</p>pa zhes bya ba la ltos so/ /de dag gis ci zhig rab tu gsal bar byed snyam na/ rang gis mthong ba zhes bya'o/ /gal te gzhan gyi don gyi rjes su dpag pa gang yin pa 'di dag kho na la rang gis mthong ba rab tu gsal bar byed pa yin nam snyam na/ gal te
<p>3a.2</p>zhes smos so/ /de'i tshe zhes khong nas phyung la/ de dag rnams kyang zhes sbyar te drug pa 'di yang byed pa la sogs su yin no/ /de dag 'ba' zhig rang gis mthong ba gsal bar byed pa yin par ni ma zad de/ de dag gis mthong ba'o/ /gal te mtshan nyid bstan pa ni log par rtogs
<p>3a.3</p>pa bsal ba'i ched kho nar ma yin nam/ 'dis ni lung las gzhan gyis mthong ba yang sgrub par byed pa yin no zhes bya ba'i log par rtogs pa bsal ba ma yin no/ /des na mtshan nyid 'dis log par rtogs pa zhes gsungs so/ /shugs nyid las zhes bya ba ni rang gis
<p>3a.4</p>mthong ba'i don smos pa'i shugs las/ lung las mthong ba rab tu gsal bar byed pa rjes su dpag pa yin no zhes bya ba'i log par rtogs pa bsal ba yin no/ /de yang zhes bya ba/ des na rang bzhin gnyis ka yang gsal bar byed pa yin no/ /gang zhig gsal bar byed pa rang
<p>3a.5</p>gis mthong ba de gang yin snyam na/ rang gis mthong ba'i don zhes gsungs te/ don med pa ni ma yin no zhes bya ba'i don to/ /'dis ni rtog pas sgro btags pa rtags ma yin no zhes brjod pa yin no/ /don yin yang thams cad ni ma yin no zhes ston pa ni tshul gsum pa'i
<p>3a.6</p>zhes bya ba'o/ /gal te zhes bya ba la sogs pas ni tshul gsum pa dang / rtags zhes gang brjod pa de gnyi ga yang pha rol po spong ba'o/ /tshul gsum pa zhes bya ba ga las yin la/ rtags zhes kyang ga las yin zhes so sor 'brel to/ /bsgrub par bya ba 'di la pha rol po
<p>3a.7</p>gtan tshigs smra ba ni rang gis mthong don smos pa ni zhes bya ba'o/ /don tsam yin pas rjes su dpag par bya ba yang ston pa yin pa'i phyir ro/ /gang gi tshe rjes su dpog pa po du ba la sogs pa las me la sogs pa'i don rtogs pa de'i tshe de rang gis mthong ba yin pa'i phyir de yang
<p>3b</p>
<p>3b.1</p>rang gis mthong don smos pas ston pa yin par 'gyur ro/ /de las cir 'gyur zhe na/ des na zhes smos so/ /lan ni 'di la brjod pa zhes bya ba'o/ /gang zhig gzhan gyi don gyi rjes su dpag par 'gyur ba gzhan gyi ste/ rjes su dpag par bya ba'i gsal byed ni yod pa ma yin
<p>3b.2</p>no/ /'on kyang tshul gsum pa'i rtags nyid kyis gsal bar byed pa yod pa yin no/ /gzhan la gsal bar byed pa med pa'i rgyu tsam zhe na/ de ni zhes bya ba smos so/ /gang gi phyir bsgrub par bya ba'i rang bzhin de ni brjod kyang gzhan gyis rtogs par bya ba mi nus pa de'i phyir na bsgrub par bya ba
<p>3b.3</p>la ni gsal bar byed pa yod pa ma yin no/ /nus pa brjod pa'i tshig ni gsal byed yin te tshad mas grub pa'i don brjod pa'i phyir ro/ /mi nus pa brjod pa'i tshig ni gsal byed ma yin te bzlog pa'i phyir ro/ /gal te bsgrub par bya ba brjod pa ci ltar gsal bar byed pa ma yin zhe na/ 
<p>3b.4</p>gang la zhes smos so/ /don gang la bstan par bya ba gzhan no/ /de nyid kyi phyir zhes bya ba ni gzhan yid ches pa'i yul la gsal bar byed pa zhes brjod pa de nyid kyi phyir ro/ /rab kyi tshig ces bya ba ni rang gis mthong don rab gsal byed/ ces bya ba ni 'dir rab tu
<p>3b.5</p>sbyar ba'o/ /tshad mas ma rtogs pa la ltos nas tshad mas rtogs pa yang khyad par du 'phags pa yin no/ /gzhan ni bstan par bya ba'o/ /de lta na 'o na bsgrub par bya ba yang gzhan dag tshad mas rtogs pa yin no/ /des na de la yang rab tu gsal bar byed pa
<p>3b.6</p>yod do snyam na/ gal te zhes smos so/ /yang zhes bya ba ni rtags 'ba' zhig tu ma zad pa'o/ /rtsod pa med pa nyid do zhes bya ba ni bsgrub par bya ba grub zin pa'i phyir na dam bca' ba rjod pa don med do/ /gal te bsgrub par bya ba grub zin pa'i phyir/ ci ltar dam bca'
<p>3b.7</p>ba brjod pa don med pa de bzhin du rtags brjod pa yang don med par 'gyur te/ bsgrub par bya ba ma grub pa'i phyir ro zhe na/ tshul gsum pa'i zhes smos so/ /tshig ces bya ba ni tshul gsum pa'i rtags gsal bar byed pa'o/ /de las ni tshig las so/ /de yang ni
<p>4a</p>
<p>4a.1</p>tshig gis so/ /gzhan gyi gal te zhes smos te/ de'i tshe tshig gzhan gyi don gyi mngon du yang 'gyur ro zhes 'brel to/ /de ni zhes bya ba ni lan no/ /ci ltar tshul gsum pa'i tshig las bzung zin pa'i 'brel pa dran par gyur pa na/ phyogs kyi chos
<p>4a.2</p>bzung ba las rjes dpag skye ba de bzhin du tshig las mngon sum ni skye ba ma yin no/ /'di ga las she na/ tshul gsum zhes smos so/ /gzhan la zhes bya ba ni bstan par bya ba la'o/ /'dis ni 'di skad ces/ tshig ni gzhan gyi don gyi rjes su dpag pa'i rgyu yin pas gzhan gyi
<p>4a.3</p>don gyi rjes su dpag par brjod kyi/ gzhan gyi don gyi mngon sum du ni ma yin te/ tshig ni mngon sum gyi rgyu ma yin pa'i phyir ro zhes bstan pa yin no/ /gal te zhes bya ba la sogs pas ni pha rol po dag gzhan gyi don gyi mngon sum gyi rgyu yin pa'i phyir gzhan gyi don gyi mngon sum yin
<p>4a.4</p>no zhes ston par byed pa'o/ /tshig 'di ni mngon sum gyi rgyu yin pa des na tshig 'di gzhan gyi don gyi mngon sum yin no zhe na/ lan ma yin te zhes bya ba la sogs pa'o/ /ma tshang bar mngon sum skyed pa ni ma yin no/ /ci'i phyir zhe na/ ri dwags rgyug pa la ltos zhes brjod pa dang yang ngo don
<p>4a.5</p>'di yin te/ mngon du phyogs par gyur par rung ba nyid la ni mngon sum srid pas khyab par rtogs pa yin te/ des na mngon du phyogs par rung ba'i mtshan nyid kyis sgrub par byed pa ltos zhes bya ba de ltar rtogs pa las mngon sum skye bar srid pa de rjes su dpog pa skye ba yin gyi/ 
<p>4a.6</p>de ma thag par ni mngon sum skye ba ma yin no/ /des na rjes su dpag pa nyid de ma thag pa yin no/ /'di nyid brjod pa ni 'di ltar zhes bya ba'o/ /ri dwags la sogs pa'i don la mngon du phyogs pa/ mngon sum srid pas khyab pa bdag nyid la sngar mthong ba la rtogs par bya ba ste/ 
<p>4a.7</p>ltos zhes bya ba'i tshig 'dis sbyor ba yin no/ /des na don 'di yin te/ gang zhig don gang la mngon du phyogs par gyur pa de ni ma tshang ba dang gegs byed pa med na don de mngon sum du byed pa can yin te/ dper na khyed dam pa'i sngar gyi gnas skabs bzhin no/ /khyod kyang don de la mngon
<p>4b</p>
<p>4b.1</p>du phyogs par rung ba yin no zhes bya ba'o/ /gal te nges par sbyor bar byed pa po ni nges par sbyor ba'i tshig gis bdag nyid kyi don de la mngon du phyogs pa'i dngos po mi brjod pa ma yin nam/ des na bstan par bya bas don de la mngon du phyogs par gyur pa ma rtogs par bdag nyid la de mi
<p>4b.2</p>srid par dgos pa na/ de la de'i mngon sum don du gnyer bas 'jug par mi 'gyur ba kho na'o zhes dogs pa bsu nas brjod pa ni/ nga yis zhes bya bas so/ /de ltar zhes bya ba ni ri dwags la sogs pa'i don rtogs pa po ngas rtogs la/ bstan par bya ba la yang bstan pa yin no/ /
<p>4b.3</p>ci'i phyir zhe na/ don gyis zhes bya ba'o/ /mngon sum gyi don med na mi 'byung ba nyid du khas blangs pa sngon du 'gro ba can brjod pa'i shugs kyis so/ /de lta ma yin na/ tshig de brjod par mi 'thad pa'i phyir ro/ /gal te nges par sbyor bar byed pa po mngon du phyogs par gyur pa ci 'dra
<p>4b.4</p>bas mngon sum dang ldan pa de 'dra ba ni nges par sbyor ba tshig las mi 'gyur ba ma yin nam/ de ci ltar na de'i mngon sum don du gnyer ba de la 'jug snyam na/ mngon du phyogs pa ni zhes bya ba'o/ /nges par sbyor ba po'i nga'i mngon du phyogs pa ci 'dra ba de ltar khyod la yang de 'dra ba
<p>4b.5</p>kho nar de bzhin du 'gyur ro zhes rtogs par bya ba'i nges par sbyor ba'i tshig gi 'bras bu mngon du phyogs par 'gyur ba ni shugs kyis bstan pa yin no/ /de lta ma yin par ni mngon sum gyi rgyu nyid du khas blang bar mi 'thad pa'i phyir ro/ /mngon sum gyis rgyu'i phyogs la ni 'di rjes su dpog
<p>4b.6</p>pa yin no zhes dgongs pa'o/ /mjug sdud pa ni des na zhes bya ba'o/ /de ltar zhes bya ba ni brjod zin pa'i tshul du'o/ /mngon du phyogs par gyur pa la zhes bya ba 'di ni thun mong ba ste mngon sum bskyed pa nyid la ni ma yin no/ /rgyu rnams kyi zhes bya ba ni tshig rnams kyi'o zhes de ltar dran
<p>4b.7</p>pa'i skyes bu ni nges par sbyar bar bya ba ni mngon du phyogs pa la 'dug pa zhes sbyar ro/ /rgyu de'i phyir na nges par sbyor ba'i tshig ni rjes su dpag pa nyid yin te tshul gsum pa'i rtags gsal bar byed pas na rjes su dpag pa'i rgyu yin pa'i phyir ro/ /gang gi phyir de lta yin pa des na rjes su dpag pas
<p>5a</p>
<p>5a.1</p>te/ de la mngon du phyogs pa'i mtshan nyid kyi rtags kyis mngon sum srid par bltas te/ nges par sbyor ba'i tshig las mngon du phyogs pa la 'jug pa yin no zhes rtogs par bya'o/ /de lta na 'o na zhes bya ba la sogs pa ni gzhan gyi'o/ /'o na ni bshad zin pa'i
<p>5a.2</p>tshul gyis nges par sbyor ba po'i mngon sum gyi yul la/ nges pa sbyor ba'i tshig las/ gang zhig don gang la mngon du phyogs par gyur pa zhes bya ba la sogs pa srid pa'i rjes su dpag pa ste/ rtags 'jug pa ste gsal ba na rang bzhin gyi rtags tshul gsum yin pa'o/ /de ltar 'gyur
<p>5a.3</p>mod ci skyon snyam na tshig gi 'bras bu'i gtan tshigs tshul gsum pa ni gsal ba ma yin no/ /khyab pa nyid tshig gis bstan pa'i phyir ro/ /gang gi phyir phyogs kyi chos nyid ni dngos su grub pa kho na yin pas de la ni tshig dgos pa med pa'i phyir ro/ /'di nyid ston pa ni 'di ltar zhes bya ba la
<p>5a.4</p>sogs pa'o/ /des na 'bras bu'i rtags brjod pa'i gzhan gyi don gyi rjes su dpag pa ma yin par 'gyur te/ tshul gnyis pa'i rtags brjod pa'i phyir ro zhes bsams pa'o/ /'on te tshul gnyis ston par byed pa'i brjod pa yang gzhan gyi don gyi rjes su dpag pa yin no snyam na/ des na
<p>5a.5</p>gzhan gyi zhes bya'o/ /de ni zhes bya ba la sogs pa ni lan no/ /des na zhes bya ba ni bzung ba brjod pa'i 'brel pa dran pa'i don du yin pa'i phyir ro/ /de la ni 'brel pa brjod pa'i tshig la'o/ /tshad brjod ces bya ba ni gzhan gyi don gyi rjes su dpag pa'i tshig go/ /mngon sum gyi don la ci
<p>5a.6</p>ste ma yin zhe na/ mngon sum gyis ni zhes gsungs so/ /gal te tshad mas rtogs pa la tshig don med par rnam 'grel mdzad pas brjod dam zhe na/ mkhas pa rnams la ni zhes bya ba'o/ /gal te 'di ci ltar shes par byed pa yin te/ gang gi phyir 'dir khyab pa grub pa'i phyir de brjod
<p>5a.7</p>pa ni ma yin gyi/ ma grub pa'i phyir gtan tshigs 'ba' zhig brjod par bya ba yin no zhes bya ba'i don rtogs pa'i phyir ro zhe na/ de bzhin du zhes bya ba ste/ 'di ni nye bar mtshon pa tsam du zad de 'di ltar yang blta bar bya ba yin no zhes bya ba'i don te/ 'dis ni rtogs pa po ma rmongs pa'i
<p>5b</p>
<p>5b.1</p>dbang du byas nas phyogs kyi chos la sogs pa rnams las tshul gcig grub na tshul gnyis ston pa yang gzhan gyi don gyi rjes su dpag pa yin no zhes pa bstan to/ /de rtogs pa yang skabs la sogs pa las rtogs par 'gyur ro/ /rtogs pa po rmongs pa'i dbang du byas pya nas ni
<p>5b.2</p>tshul gsum pa'i rtags ston pa gzhan gyi don gyi rjes su dpag pa yin no zhes brjod pa ni yang na zhes bya ba'o/ /der yang zhes mngon sum du mthong ba'i du ba la'ang ngo / /gal te mngon sum du grub pa la tshig dgos pa ci yod snyam na/ tshig gi don ni zhes gsungs so/ /'di du ba'o zhes
<p>5b.3</p>bya ba'i tshig gi don te dgos pa ni 'di yin te zhes bya ba 'chad par 'gyur ba'i mtshan nyid de tshul gsum pa'i rtags gsal ba'o/ /mngon sum gyis grub pa ston pa ni tshig gi dgos pa ma yin no zhes bya ba'i don no/ /de nyid brjod pa ni de la zhes bya ba ste sa phyogs su'o/ /mngon sum gyis
<p>5b.4</p>mthong ba'i don te rang gi mtshan nyid do/ /de ni zhes bya ba tshig ni gzhan gyi don gyi rjes su dpag pa yin gyi gzhan gyi don gyi mngon sum ni ma yin no zhes bya ba'i don te/ de'i rgyu yin pa'i phyir ro zhes bya ba ni rjes su dpag pa'i rgyu yin pa'i phyir ro/ /tshig 'di ci ltar de'i rang bzhin can gyi rang
<p>5b.5</p>bzhin gyi tshul gsum pa'i rtags ston par byed pa'i phyir rjes su dpag pa yin pa de de ston pa ni/ 'di ni du ba nyid de zhes bya ba'o/ /gal te de ltar na yang tshul gsum pa'i rtags ston par byed pa ci ltar yin te/ 'brel ba ma brjod pa'i phyir ro zhe na/ de ni zhes bya ba smos so/ /yang ci ltar
<p>5b.6</p>rnam pa gzhan du gyur pa ma yin zhe na/ de'i zhes smos te/ sngar dmigs pa'i du ba dang rang bzhin mtshungs pa yin pa'i phyir ro/ /gal te don 'di tshig gis dngos su bstan to zhes 'jig rten tha snyad byed pa ma yin nam/ des na ci ltar de'i tshig mngon sum gyi rgyu ma yin zhe na/ dogs pa bzlog pa'i
<p>5b.7</p>don du brjod pa ni des na zhes bya ba'o/ /gzhan du zhes bya ba ni 'di du ba'o zhes brjod pas mngon sum du mthong ba bstan par ro/ /'o na tshig ni zhes bya ba la sogs pa ni gzhan gyi'o/ /gal te mngon sum la sgra'i byed pa med na/ 'o na tshig ni zhes sbyar ro/ /ci'i phyir zhe na/ de'i zhes bya ba rang bzhin rjes
<p>6a</p>
<p>6a.1</p>su dpog pa'i rgyu yin pa'i phyir ro/ /tshig ni rgyu rjes su dpog pa ni ma yin te zhes 'brel to/ /rgyu rjes su dpog pa ma yin pa'i tshig de gang zhe na/ 'di na du ba yod do zhes bya ba smos so/ /ci'i phyir zhe na/ tshig ni zhes gsungs so/ /grub pa'i mthar ni/ rang gi don gyi rjes su
<p>6a.2</p>dpag pa la yang rgyu rjes su dpag pa ni yod pa ni ma yin no zhes ston pa ni de ni zhes bya ba ste/ gzhan gyi don gyi rjes su dpag pa kho nar rgyu rjes su dpag pa med do zhes bya ba de ni ma yin no/ /ci'i phyir zhe na/ rang don zhes smos te/ gzhan gyi don gyi rjes su dpag pa'i dus 'ba' zhig tu ni ma zad
<p>6a.3</p>de rang don rjes su dpag pa'i dus su yang bar du rang bzhin gyi gtan tshigs 'jug go/ /gang du zhe na/ du ba'i rang bzhin la te/ de'i du ba ni de'i rang bzhin can gyi rjes su dpag pa'i rang bzhin yin pa'i phyir ro/ /bar du rang bzhin gyi rtags zhugs pa yin zhe na/ der yang zhes
<p>6a.4</p>smos te du ba'i rang bzhin la yang dpyod pa'o zhes bya ba rjes su dpog pa po rang bzhin rtags te de'i rang bzhin gyi rjes su dpag pa med par 'khrul pa ldog pa ma yin no/ /des na rang don gyi rjes su dpag par yang rgyu rjes su dpag pa med do zhes bya ba'i don to/ /yang gzhan gyi don gyi rjes
<p>6a.5</p>su dpag pa nyid la 'bras bu'i gtan tshigs med do zhes pha rol po ston pa ni/ 'dir smras pa zhes bya ba nas/ zhe na zhes bya ba'i bar du'o/ /'di la zhes bya ba ni de'i rang bzhin gyi rjes su dpag pas bar bcad pa dang 'bras bu'i gtan tshigs la'o/ /ci ste mi nyams snyam na/ de ni bar du
<p>6a.6</p>zhes smos te 'bras bu'i gtan tshigs de ni'o/ /rang gi don gyi zhes bya ba ni 'chad pa'o/ /gang du nye bar mkho zhes bya ba ni 'gal ba med do zhes bya ba'i don to/ /'di ltar gal te yang rang gi don gyi rjes su dpag par du ba 'bras bu'i gtan tshigs yin pa de lta na yang 'bras bu'i gtan
<p>6a.7</p>tshigs su yang 'gyur ba yin no/ /dang po du ba la la mthong ba ni 'bras bu'i gtan tshigs yin la/ de'i rjes la 'khrul pa srid pas de'i rang bzhin gyi rjes su dpag pa byed pa'i dus su ni rang bzhin gyi gtan tshigs yin la/ phyis ni rgyu rjes su dpog pa yin no/ /de la gal te yang de'i rang
<p>6b</p>
<p>6b.1</p>bzhin gyi rjes su dpag pas bar chod pa de lta na yang 'bras bu'i gtan tshigs nyid ni mi 'gal lo/ /de ltar na rgyu rjes su dpag pa ni 'jug pa kho na'o/ /'o na gzhan gyi don gyi rjes su dpag par yang rgyu rjes su dpag par 'gyur ba kho na'o snyam na/ gzhan gyi don gyi rjes su dpag par ni zhes
<p>6b.2</p>smos so/ /gzhan gyi don gyi rjes su dpag pa ni tshig nyid yin la/ tshig kyang dngos su rang bzhin gyi gtan tshigs ston par byed pa'i phyir rang bzhin gyi rjes su dpag pa kho na ste/ des ni gzhan gyi don gyi rjes su dpag pa la ni 'bras bu'i gtan tshigs yod pa ma yin no/ /des na zhes bya
<p>6b.3</p>ba ni 'bras bu'i gtan tshigs med pas na/ me rjes su dpog pa zhes bya ba ni rgyu bsgrub par bya ba la'o/ /lan ni de ni ma yin te zhes bya ba'o/ /ji ltar srid pa zhes bya ba 'di ni du ba yin no zhes bya ba'i tshig ni rang bzhin la brten nas gzhan gyi don gyi rjes su dpag pa nyid yin gyi/ 'bras bu
<p>6b.4</p>la brten nas ni ma yin na'o/ /gzhan la zhes bya ba rgyu la gzhan gyi don gyi rjes su dpag pa nyid de med de/ bstan bcos las ni rang bzhin la brten nas gzhan gyi don gyi rjes su dpag par brjod pa yin no zhes bya ba'i don to/ /gang yang 'gal ba ci zhig yod ces bya ba la sogs pa
<p>6b.5</p>brjod pa de yang rtogs pa po 'khrul pa la ltos pa kho nas 'thad pa yin gyi/ rtogs pa po 'khrul pa med pa la ltos nas ni ji ltar rang gi don gyi rjes su dpag pa la mchod pa kho nar 'bras bu'i gtan tshigs yin pa de bzhin du gzhan gyi don gyi rjes su dpag pa la yang yin no zhes bstan
<p>6b.6</p>pa'i phyir brjod pa ni yang na zhes bya ba'o/ /'bras bu'i gtan tshigs gang du 'khrul pa med pa der ni rang bzhin gyi gtan tshigs kyis chod pa med pa nyid do/ /tshul de nyid ces bya ba ni rang gi don gyi rjes su dpag pa la brjod pa gang yin pa'o/ /dngos kho nar zhes bya ba ni phyogs kyi chos nyid
<p>6b.7</p>brjod pa med par de'i rang bzhin gyi rjes su dpag pa med pas so/ /sgra las zhes bya ba ni 'brel pa tsam brjod pa las so/ /rtogs pa po 'khrul pa med pa la ltos nas ni 'brel pa tsam zhig tshig gis brjod kyi phyogs kyi chos nyid ni tshig med par rtogs pa yin no/ /des na 'dir yang du
<p>7a</p>
<p>7a.1</p>ba ni mchod pa kho nar 'bras bu'i rtags yin no/ /'di snyam du gal te 'khrul pa nyid med na de brjod pas ci zhig bya snyam pa ston pa ni/ 'khrul pa med na zhes bya ba'o/ /lan ni 'brel pa zhes bya ba'o/ /de ltar na 'o na gzhan gyi don gyi rjes su dpag pa ni tshul gsum
<p>7a.2</p>pa'i rtags ston pa'o zhes bya ba 'gal lo snyam na/ tshul gsum pa'i zhes gsungs so/ /ji ltar srid par zhes bya ba ni 'khrul pa la tshul gsum brjod par bya ba yin gyi ma 'khrul pa la ni ma yin te de'i 'brel pa'i tshig tsam las rtogs pa'i phyir ro zhes bya ba'o/ /de ltar na 'di na du ba
<p>7a.3</p>yod de zhes bya ba'i tshig ni rgyu'i 'bras bu rjes su dpag pa ma yin te rang bzhin gyi rjes su dpag pa yin pa'i phyir ro zhes bya ba rnam pa gnyi ga ltar yang bsal nas/ rnam pa gzhan gyis kyang bsal ba'i phyir gzhan yang zhes gsungs so/ /rjes su dpag pa'i rgyus byas pa'i rjes
<p>7a.4</p>su dpag pa nyid de med par ni tshig las tshad ma med kyi 'on kyang tshig ni rjes su dpag pa'i rgyu yin pa nyid kyis tshad ma yin no/ /des na 'di tsam nyid rang gis mthong don rab gsal byed ces bya ba 'dir mngon par 'dod pa yin gyi/ gang gis gzhan gyi don gyi rjes su dpag par rgyu'i
<p>7a.5</p>rjes su dpag pa med pa'i phyir mtshan nyid 'di mi 'grig par 'gyur ba 'di na du ba yod do zhes brjod pa'i tshig rnams thams cad ni de ltar te rjes su dpag pa'i rgyur brjod par 'dod pa ma yin no/ /'on te yang ci ltar mngon sum dang rjes su dpag pa dag tha snyad kyi rgyu yin pa'i phyir rjes su
<p>7a.6</p>dpag pa yin pa de bzhin du tshig kyang yin gyi/ rjes su dpag pa'i rgyu yin pa'i phyir ni ma yin no zhes bya ba'i phyogs snga ma gzhan gyi kha nas nye bar 'god pa ni ci skad du zhes bya ba'o/ /tshig kyang tshad ma yin no zhes 'brel to/ /ci'i phyir zhe na/ tha snyad kyi zhes gsungs so/ /de nyid
<p>7a.7</p>gsal bar byed pa ni tshig med par ni zhes bya ba'o/ /rjes su dpag pa'i rgyu las gzhan du yang tshig tshad mar khas blang bar bya'o zhes bya ba'i don to/ /sun 'byin pa ni de la bshad pa zhes bya ba'o/ /'di gsum med par yang 'jig rten gyi tha snyad dam ci/ 'on kyang dran pa las kyang yod
<p>7b</p>
<p>7b.1</p>pa kho na'o zhes bya ba'i don to/ /ci gang 'di tsam gyis dran pa de la tshad ma nyid yin nam ste ma yin pa kho na'o/ /tha snyad 'jug pa med dam ci zhes sbyar ro/ /'on te dran pa de tshad ma ma yin pa nyid na zhes bya ba la tha snyad kyi rgyu yin yang zhes bya ba ni lhag ma'o/ /lan ni de lta bu zhes bya ba'o/ /de lta
<p>7b.2</p>bu'i don can ni tha snyad kyi dgos pa can no/ /mtshungs pa ni dran pa dang tshig go/ /'o na ci ltar tshul gsum pa ston par byed pa tshad ma yin zhes dogs pa sel bas tshig le'ur byas pa dang po rnam par 'grel pa ni/ gang du zhes bya ba'o/ /gzhan du ni ma yin no zhes bya ba ni tha snyad kyi rgyu yin pa
<p>7b.3</p>nyid kyis ni ma yin pa'o/ /gal te rjes su dpag pa thams cad kyi rgyu nyid kyis tshig tshad ma yin par mtshan nyid du ci ste mi 'dod ce na/ 'dir ni 'di tsam zhig ces gsungs te/ rang gis mthong don zhes bya ba la sogs pa'i mtshan nyid kyi ngag 'dir ni rjes su dpag pa'i rgyu yin pa nyid
<p>7b.4</p>kyis tshig tshad ma yin pa 'di tsam zhig brjod par 'dod pa yin gyi/ gang gis gzhan gyi don gyi rjes su dpag par rgyu'i rjes su dpag pa'i rgyu nyid ma yin pa'i phyir na mtshan nyid 'di mi 'grig par 'gyur ba rjes su dpag pa thams cad kyi rgyu yin pa nyid kyi la ni ma yin no/ /'di nyid brjod
<p>7b.5</p>pa ni tshig thams cad ces bya ba'o/ /'di na du ba yod do zhes brjod pa'i tshig ni rang bzhin rjod par byed pa yin yang rjes su dpag pa thams cad kyi rgyu yin pa'i phyir na rgyu'i rjes dpag gi rgyur yang 'gyur ba yin no/ /'o na ci zhig brjod par 'dod snyam na/ brjod zin pa nyid kyi don brtan
<p>7b.6</p>par byed pa ni tshig gi rjes su dpag pa nyid de zhes bya ba rjes su dpag pa'i rgyu nyid tshad ma yin gyi/ rjes su dpag pa'i rgyu ma yin par rang rgyud kyis ni ma yin no/ /rjes su dpag pa'i rgyu de ni rang bzhin gyi rtags kyi rgyu nyid kyang nyams pa med do/ /mtshan nyid kyi tshig la tshig thams cad rjes
<p>7b.7</p>su dpag pa nyid gang yin pa de ltar bstan pa la ni nye bar mkho ba med do/ /des na gzhan gyi don gyi rjes su dpag par rgyu'i rjes su dpag pa mi srid kyang mtshan nyid kyi tshig la gnod pa med do zhes dgongs pa'o/ /gang gi phyir tshul gsum pa'i rtags la ma gtogs pa gzhan la gsal bar
<p>8a</p>
<p>8a.1</p>byed pa med pa des na tshul gsum ston pa nyid ci ltar srid par rjes su dpag pa yin no zhes bya ba ni skabs su bab pa yin te/ de ni rgyu yin pa'i phyir dang 'bras bu yin pa'i phyir zhes dgongs pa'o/ /don gyi ni grangs can gyis yongs su brtags pa'i rtags ston pa ni rjes su
<p>8a.2</p>dpag pa ma yin no zhes gnas so/ /rig byed du smra bas rig byed tshad ma ma yin par thal ba mthong nas 'dri ba ni 'o na zhes bya ba'o/ /lan ni der yang zhes bya ba ste/ tshul gsum pa ston par byed pa 'ba' zhig tu ni ma zad de rig byed la yang ngo / /mngon sum gyi don ston pa ni lhag par zhes
<p>8a.3</p>pas so/ /gzhan du ni zhes bya ba mtho ris la sogs pa shin tu dbang po las 'das par ro/ /dogs pa bsu ba ni skyes bus ma byas pa nyid kyis dbang po las 'das pa'i don la rig byed tshad ma yin no zhe na/ ma yin te zhes 'gog pa'o/ /ci'i phyir zhe na/ yid ches pa med pa'i phyir ro/ /
<p>8a.4</p>tshad ma ni nges par byed pa yin na/ dbang po las 'das pa'i don ni rig byed las nges pa ma yin no/ /'on te dbang po las 'das pa'i don la rig byed nges par byed pa yin te/ mngon sum bzhin no snyam na/ gal te zhes bya ba'o/ /ci ste rig byed las dbang po las 'das pa'i don thams
<p>8a.5</p>cad mi rtogs pa zhes bya ba ni skabs te/ brda la ltos pas ci zhig bya ste/ mngon sum ni brda la ltos nas don ston par byed pa ma yin pa de bzhin du rig byed kyang 'gyur ro/ /pha rol pos skad cig ma zhes smras te/ sogs pa'i sgras bdag med pa la sogs pa bsdu'o/ /pha rol po nyid sangs
<p>8a.6</p>rgyas pa'i dogs pa bsu ba ni 'khrul pas so zhes bya ste/ skad cig ma nyid la sogs pas rjes su dpag pas rtogs pa ma yin no snyam na/ de nyid brjod pa ni/ 'dir yang zhes bya ba ste rig byed la'o/ /'dis ni skad cig ma nyid rjes su dpag pa dang rig byed dag mtshungs pa nyid du bstan
<p>8a.7</p>to/ /lan ni rjes su dpag pa zhes bya'o/ /yod pa nyid ni chos can sgra la sogs pa la skad cig ma nyid la sogs pa sgrub par byed pa yin la/ de yang de'i rigs can gyi bum pa la sogs pa'i dpe la skad cig ma nyid dang lhan cig 'brel pa bsgrub pa'i rjes su dpag pa zhugs pa yin
<p>8b</p>
<p>8b.1</p>no/ /de nyid kyang yod pa nyid ni skad cig ma med par mi 'gyur ro zhes nges shing yid ches pa'i gnas te rten yin no/ /des ni rjes su dpag pa la ni zhes bya ba skad cig ma nyid sgrub par byed pa'i rtags la res 'ga' 'ga' zhig tu skad cig ma nyid med kyang yod par 'gyur srid do snyam pa'i
<p>8b.2</p>'khrul pa bzlog pa yin te/ des na yod pa las skad cig ma nyid rjes su dpag pa ni tshad ma yin no/ /rig byed la yang de ltar 'gyur ro zhe na/ rig byed la ni zhes gsungs te me'i sbyin sreg la sogs pa'i ngag las so/ /de'i rigs can gyi tshig gis 'khrul pa bzlog pa ma yin
<p>8b.3</p>no/ /rig byed dang rigs gcig pa'i tshig ni bden pa'i don can du sgrub par byed pa yin la 'di la ni bzlog pa la gnod pa'i tshad ma ci yang med do/ /des na des rig byed la 'khrul pa bzlog pa ma yin te ma nges pa'i phyir ro/ /de bas na 'di gnyis ni mi mtshungs so/ /mi mtshungs pa nyid
<p>8b.4</p>ston pa ni rjes 'gro dang ni zhes bya ba'o/ /'dis rjes su 'gro bas na rjes 'gro ni rgyus te bsgrub par bya ba dang 'brel ba'i rtags so/ /des na 'brel ba yin pas na rjes su dpag pa tshad ma nyid yin gyi/ gzhan du ni ma yin no/ /bsgrub par bya ba dang 'brel pa yang tshad ma las nges
<p>8b.5</p>pa kho na'o/ /rig byed la ni don dang lhan cig 'brel pa mthong ba med do/ /sngar zhes bya ba ni stong phrag phyed dang bzhi par ro/ /'di ni phyogs kyi chos nyid khas blangs nas brjod pa yin no/ /de ni de yang yod pa ma yin zhing / skyes bus ma byas pa la yang ldog pa tsam gyis ni go
<p>8b.6</p>bar byed pa nyid ma yin no zhes bstan pa'i don du yang na zhes gsungs so/ /de la ni rig byed la'o/ /'di ga las she na de la ni zhes bya ba ste rig byed la'o/ /phyogs kyi chos zhes bya ba dbang po las 'das pa'i don gyi chos can gyi chos med pa nyid do/ /skyes bu'i chos nyid du
<p>8b.7</p>rtogs pa'i phyir ro/ /ci ltar bden pa'i don nyid rjes su 'gro ba med snyam na/ 'di ltar zhes gsungs so/ /ldog pa ni rig byed kyi tshig go/ /rjes su 'gro ba med pa ni mthun pa'i phyogs med pa'i phyir ro/ /rjes su 'gro ba khas blangs kyang mngon par 'dod pa 'grub pa ni ma
<p>9a</p>
<p>9a.1</p>yin no zhes bstan pa'i phyir dogs pa bsu ba ni/ ci ste zhes bya ba'o/ /lan ni 'di la brjod pa zhes bya ba'o/ /yang na zla ba bcu gnyis lo yin no zhes bya ba 'dir bden pa nyid dang rjes su 'gro ba yod med de lta na yang me la sbyin sreg la sogs pa'i ngag las ci 'ong
<p>9a.2</p>'on te de yang rig byed yin pa'i phyir bden pa nyid dang rjes su 'gro ba yin no zhe na/ ma yin te nges pa med pa'i phyir ro/ /skyes bus ma byas pa nyid las rig byed yin no zhe na/ 'ga' zhig gis ni zhes bya ba ste rig byed nyid du mngon par 'dod pa'i ngag 'di skyes bus byas pa nyid du'ang dogs
<p>9a.3</p>te/ rig byed ma yin pa 'ba' zhig tu ni ma zad do/ /ci'i phyir zhe na/ skyes bu 'ga' zhig gis byas par srid pa'i phyir ro/ /gal te rig byed byas pa yin na ci ltar skyes bus ma byas pa yin zhe na/ 'di ni zhes bya ba ste me la sbyin sreg la sogs pa'i ngag go/ /dogs pa 'di sa bon med
<p>9a.4</p>pa yang ma yin no zhes brjod pa ni 'ga' zhig tu zhes bya ba'o/ /de lta bu'i zhes bya ba ni byas pa'i'o/ /yid ches pa med pa'i phyir ro zhes bya ba ni tshad ma med pa'i phyir na dran na de lta bu'i tha snyad yin no zhes yid ches par mi nus so zhes bya ba'i don to/ /gzhan las yang zhes bya ba ni gzhon nu
<p>9a.5</p>'byung ba can la sogs par yang de lta bu'i tha snyad de ni dran na yin no zhes bya ba 'dir thal bar 'gyur ba'i phyir ro/ /bstan zin pa ni zhal 'grel le'u dang po la sogs par ro/ /de bas na tshul gsum pa'i rtags nyid rang gis mthong ba'i sgrar 'dod pa yin gyi/ rjes su dpag par bya ba la
<p>9a.6</p>sogs pa ni ma yin te gsal bar byed pa med pa'i phyir ro/ /pha rol po rang gis mthong don smos pa tshul gsum pa'i rtags kyi don yin na/ don med pa brjod pa ni gal te zhes bya ba'o/ /'gog pa ni ma yin te zhes bya ba'o/ /log par rtogs pa bsal ba'i mtshan nyid kyi don te dgos pa
<p>9a.7</p>gzhan rang gis mthong don smos pa gang la yod pa ste de'i phyir ro/ /gal te yang tshul gsum pa'i rtags smos pas kyang bshad pa la ltos te log par rtogs pa bsal ba yin mod kyi 'on kyang mthong don kho nar log par rtogs pa bsal ba'i don du rang gis mthong don smos par byas pa yin no/ /
<p>9b</p>
<p>9b.1</p>zhes bya ba'i don to/ /de nyid ston pa ni 'di ltar zhes bya ba'o/ /gzhal ba ni phyir rgol ba'o/ /bdag gi rgol ba'o/ /gzhan dag gis ni phyir rgol ba dag gis so/ /kha cig ni grangs can no/ /gzhan gyis zhes bya ba la sogs pa ni phyogs snga ma'i rnam par 'grel ba'o/ /rang gis zhes bya
<p>9b.2</p>ba rgol bas rtogs pa dbang du bya ba ma yin pa'o/ /ci'i phyir brjod par mi bya snyam na/ rgol bas rtogs kyang zhes bya ba'o/ /gzhan dag ni phyir rgol ba'o/ /gal te de yod ces bya ba ni phyir rgol rang nyid rtogs par gyur na'o/ /de'i tshe rang nyid rtogs pa de nyid rtags 'dir 'gyur mod/ 
<p>9b.3</p>gzhan rgol bas rtogs bas ci zhig bya ste ci yang byar med do zhes bya ba'i don to/ /'di ni bstan par bya'o/ /'dir ni rtags la'o/ /gnyis zhes bya ba ni rgol bas so/ /ngas ni phyir rgol bas so/ /grub pa'i mtha'i cha rnam par 'grel ba ni bsam de zhes bya ba'o/ /gal te de lta
<p>9b.4</p>na zhes bya ba ni gzhan gyis smras pa'o/ /rang gis mthong don smos pa ni rang gis mthong bar bstan pa'i phyir byas pa yin no/ /ngag thams cad rnam par gcod pa'i 'bras bu can yin pa nyid kyis rang kho nas mthong ba zhes nges par bzung ba ni gdon mi za bar bya ba yin no/ /des na rgol
<p>9b.5</p>bas mthong ba kho na sgrub par byed pa yin gyi phyir rgol bas mthong ba ni ma yin no zhes bya bar 'gyur ro/ /de lta na yang lung las grub pa kho nar 'gyur ro/ /tshad mas grub pa nyid yin na ni gnyi ga la grub par thal ba'i phyir na nges par bzung ba 'bras bu med par 'gyur ro/ /des na gzhan gyis
<p>9b.6</p>mthong ba rnam par bcad pa'i phyir don med pa gzhan zhes bya ba don gzhan ma yin pa gang yin pa rnam par rtog pa tsam gyi bkod pa sgrub byed du 'gyur ba thog tu bab po zhe na/ 'di la lan ni ma yin te zhes bya ba'o/ /rang gis mthong ba smos pa ni gzhan gyi mthong ba 'gog pa ma yin gyis/ 'on kyang
<p>9b.7</p>gzhan kho nas mthong ba sgrub par byed pa yin no zhes bya ba'i nges pa 'gog pa yin no/ /nges par brjod par 'dod pa gang yang rang kho nas zhes nges par bzung ba ma yin gyis 'on kyang mthong ba kho na'o zhes so/ /des na gnyi gas mthong ba yang mi 'gal ba kho na'o/ /des na rang gis mthong ba smos
<p>10a</p>
<p>10a.1</p>pa'i mtshan nyid 'di ni rang gi brjod par bya ba gnyi gas mthong ba nyid rang gzhan kho nas zhes nges par 'gog pa'i mtshan nyid ci ltar gnas pa nyid do/ /rang gi mthong ba'i sgra ni rang gis mthong ba nyid sgrub par byed pa kho nas nges par 'gog pa shes par byed pa yin no/ /des
<p>10a.2</p>ni zhes bya ba gnyi gas mthong bar bstan pa'i don gyis ni log par rtogs pa lung las gzhan gyis mthong ba sgrub par byed pa yin no zhes bya ba de lta bu'i rang bzhin no/ /ci ste de'i don nyid do zhes bya ba ni/ gtsor log par rtogs pa bsal ba'i don kho nar mtshan nyid byas pa yin gyi/ rang gis
<p>10a.3</p>mthong ba bstan pa'i don ni ma yin pa'o/ /rang gis mthong ba'i sgra ni log par rtogs pa sel ba kho nas shugs kyis rang gi mthong ba nyid du rtogs par byed pa yin no zhe na/ lan ni gang gis don du zhes bya ba'o/ /ci zhig mi rigs snyam na gang gis don du zhes bya ba ste/ gang gis don te
<p>10a.4</p>dgos pa rang gi mthong ba bstan pa'i mtshan nyid gang yin pa 'di rtsom pa de la de skad ces bya'o/ /de ni zhes bya ba rang gi mthong don smos pa'i mtshan nyid do/ /rang gi sgras bsdu ba ni don gyis rtogs par bya ba ste de ni mi rigs so/ /ci ltar mi rigs snyam na rang gis zhes smos so/ /gal
<p>10a.5</p>te rang gis mthong ba'i sgras rgol bas ma mthong ba mi bsgrubs na de'i tshe rgol ba rang gis ma rtogs par gzhan gyis rtogs so zhes brjod par mi nus par 'gyur ro/ /de ni rtags so/ /gzhan gyis ni phyir rgol bas so/ /gzhan gyis zhes bya ba rgol bas rtogs so zhes yongs su shes pa ni phyir
<p>10a.6</p>rgol ba lam kho na med do/ /ci'i phyir zhe na/ rang zhes bya ba ste/ phyir rgol ba gzhan la chog pa'i phyir ro zhe na/ 'o na zhes bya bar rang gis ni rgol bas so/ /gzhan la zhes bya ba ni phyir rgol ba la 'grub pas so/ /'o na gzhan phyir rgol ba la grub pa rtags yin no zhes bya ba la rgol bas yongs su
<p>10a.7</p>shes pa de nyid du 'gyur ro/ /gal te rgol ba la rtags 'di ni phyir rgol bas tshad mas nges pa yin no snyam pa'i nges pa yod pa yin na de'i tshe de rgol bas kyang nges pa kho na ste/ gzhan du ni gzhon la grub pas zhes brjod par mi bya bar 'gyur ro/ /gang gi phyir de lta bu'i nyes pa yod pa des na rgol ba
<p>10b</p>
<p>10b.1</p>rang gis ma rtogs par 'di ni gzhan la grub pa yin no zhes bya ba 'dir ci ltar 'gyur te mi 'gyur pa kho na'o/ /gzhan gyis rtags par grub pa la mngon sum dang rjes su dpag pa dag med pas brjod pa ni tshu rol mthong zhes bya ba rgol ba gzhan gyis zhes bya ba phyir rgol ba'i rtogs pa'o/ /rang gis
<p>10b.2</p>rtogs pa la zhes bya ba ni gzhan gyis rtogs pa la 'khrul pa med pa'i rtags khyab pa sgrub par byed pa'i tshad mas rgol ba rang gis shes par bya ba yin te/ de ltar na phyir rgol bas rtogs par rgol bas shes par 'gyur ba yin te/ des na gzhan gyis rtogs pa shes pa'i rgol ba rang gis kyang rtogs
<p>10b.3</p>par 'gyur ba yin te/ des na gzhan kho nas mthong ba zhes nges par ci ltar 'gyur de nyid brjod pa ni des na zhes bya ba ste/ rang gis rtogs pa la ltos pas so/ /gzhan gyis rtogs pa'o zhes nges pa gang yin pa de ni rgol ba rang gis kyang rtogs pa yin no/ /nged kyi ltar na ni tshad mas mthong ba'i
<p>10b.4</p>sgrub par byed pa brjod par bya ba yin pa'i phyir na nyes pa med do/ /gzhan gyis ni phyir rgol gyis so/ /rang gis ni rgol bas so/ /'o na ci ltar rang gis mthong ba zhes mi brjod snyam na/ 'on kyang zhes smos so/ /gang yin pa de yang zhes bya ba ni mi rtag pa nyid la sogs pa'o/ /rjes su dpag
<p>10b.5</p>pa'i yul ni mi rtag pa nyid la sogs pa la lung gi tshig tshad ma nyid du 'dod pa khas len pa ma yin no/ /ci'i phyir zhe na/ yongs brtags yongs su len phyir te/ /khas len pa'i phyir ro/ /des na lung las gzhan gyi grub pa rtags yin no zhes ci ltar brjod/ yang na gal te rjes
<p>10b.6</p>su dpag pa'i yul la tshig tshad ma nyid du 'dod pa ma yin na/ 'o na gang du 'dod snyam na/ yongs brtags yongs su len phyir ro/ /zhes bya ba ste mngon sum dang rjes su dpag pa gnyis kyis yul rnam par dag par gyur pa na shin tu lkog tu gyur pa phung po gsum pa gnod pa med pa la yongs su
<p>10b.7</p>brtags pa tshad mar khas len pa'i phyir ni phung po gsum pa la lung tshad ma yin no/ /gal te rjes su dpag pa'i yul la yang tshad mar 'dod na de'i tshe skyon ci yod snyam na/ der ni zhes smos te rjes su dpag pa'i yul la tshig tshad mar khas len na rjes su dpag pa 'jug par mi 'gyur te/ rtogs
<p>11a</p>
<p>11a.1</p>zin pa rtogs pa la don med pa'i phyir te/ tshig tsam gyis don grub zin pa'i phyir ro/ /khas blangs pas grub pa'i tshad mar bstan pa'i don du gzhi 'ding bar byed pa ni lung de zhes bya ba la sogs pa'o/ /mngon sum dang rjes su dpag pa'i yul ma yin pa la zhes bya ba ni ma
<p>11a.2</p>yin pa dgag pa brjod pa'i phyir phung po gsum pa la tshad ma yin no/ /mngon sum la sogs pa'i yul la yang de kho na ltar 'gyur ro snyam na de'i yul la ni zhes smos te mngon sum la sogs pa'i yul la'o/ /thams cad du zhes bya ba ni phung po gsum ka la yang ngo / /rjes su dpag pa
<p>11a.3</p>don med pa nyid gsal bar byed pa nyid 'di ltar zhes bya ba'o/ /der zhes bya ba ni skye ba can nam mi rtag pa la'o/ /de'i tshe sangs rgyas pa'i tshig 'ba' zhig tu ni ma zad de/ bde ba la sogs pa ni sems pa med pa yin te zhes bya ba'i grangs can gyi tshig kyang tshad ma yin pa de bas na'o/ /
<p>11a.4</p>de nyid kyi zhes bya ba ni grangs can gyi tshig nyid las so/ /mi rtag pa nyid la sogs pa ni sangs rgyas pa'i tshig bde ba la sogs pa ni mi rtag pa dang skye ba dang ldan pa yin no zhes bya ba'i tshad mas grub pa yin no/ /de nyid kyis zhes bya ba ni tshad mar grub pa bde ba la sogs pa sems pa can
<p>11a.5</p>yin no zhes zer ba'i sangs rgyas pa'i lung nyid kyis so/ /rjes su dpag pas zhes bya ba ni grangs can pa'i rjes dpag gis phyin ci log sems pa myong bar mi 'grub po/ /de las bzlog pa ni sems pa can las bzlog pa'o/ /gang gi tshe lung la gnod pa'i phyir bstan par bya ba la sgrub
<p>11a.6</p>par byed pa brjod par rtsom pa de nyid kyi tshe lung de ni tshad ma min pa de bas na lung des grub pa'i mi rtag pa nyid la sogs pa ma lus pa ni grub pa ma yin pa kho na'o/ /khas blangs pas zhes bya ba ni khas blangs las tshad ma'i dngos pos byas pa des na'o/ /de zhes bya ba khas blangs pa der na
<p>11a.7</p>lung de'i tshad ma nyid kyang de bzhin du zhes bya bar dor bar 'gyur ro/ /des rab tu grub pa zhes bya ba lung las grub pa'i gtan tshigs nyams par 'gyur ro/ /gal te gzhan nyams pas gzhan yang nyams so zhes ci ltar 'gyur zhe na/ de la zhes smos so/ /khas blangs pa la rag las pa'i bdag
<p>11b</p>
<p>11b.1</p>nyid tshad ma dang gtan tshigs kyis sgrub par byed pa la sogs pa'i mtshan nyid thams cad dang ldan pa'i lung gang yin pa de ni khas blangs pa de'i rjes su mi 'jug pa ma yin te rjes su 'jug pa kho na'o/ /khas blangs pa nyams pas nyams pa kho nar 'gyur ba'o zhes bya ba'i don to/ /de lta ma yin na ni
<p>11b.2</p>de la rag las pa nyid ma yin par 'gyur ro/ /rtogs par byed pa ni gtan tshigs grub pa la zhes bya ba ste mi rtag pa nyid la sogs pa'i sgrub par byed pa grub pa la sogs pa tshad ma nyid ces bya ba ni bstan par bya ba'i lung zhes bya ba skabs su babs pa yin no/ /lan ni de ma yin te zhes bya ba'o/ /
<p>11b.3</p>'ga' zhig la zhes bya ba ni sems pa can nyid la'o/ /thams cad pa zhes bya ba ni mi rtag pa nyid la sogs pa la yang ngo / /mi rtag pa nyid la sogs pa ston par byed pa'i tshig gi phyogs gcig po gang yin pa de ni'o/ /'on te tshad mas grub kyang pha rol grangs can las pha rol las rab
<p>11b.4</p>tu grub pa nyid do/ /ci'i phyir zhe na/ tshad ma'i gtsug lag mi shes pa'i phyir ro/ /rang gi mtshan nyid ni rang gi gsal bar bya ba ste/ tshad ma'i gtsug lag mi shes pa nyid gsal bar byed de ston par byed pa nyid yin no/ /de lta mod kyi zhes bya ba la sogs pa ni gzhan gyi ste rgol bas sgrub
<p>11b.5</p>par byed pa ma shes kyang nyes pa med pa nyid do/ /phyir rgol ba la bsgrub par bya ba nges pa yod pa'i phyir ro/ /sgrub par byed pa ma yin pa'i nyes pa yang med do zhes smras pa ni/ rang la zhes bya ba ste/ phyir rgol ba bdag nyid la grub pa'o/ /rgol ba de'i phyir rgol 'di'o/ /gzhan du mi rtag pa nyid
<p>11b.6</p>la sogs pa'i rtags la ma shes pa tsam gyis kun du sems pa med pa nyid la yang mi shes pa ni mi 'os pa kho na'o/ /rtags ma shes kyang bsgrub par bya ba shes pa ni rgol ba la yod pa nyid do zhes bya ba'i don to/ /phyed phyi ma 'chad pa ni gtan tshigs zhes bya'o/ /tshad ma'i gtsug lag ma shes pa'i
<p>11b.7</p>phyir na/ mi rtag pa nyid la sogs pa'i gtan tshigs bsgrub par nus pa ma yin zhes te/ grangs can te bsgrub par bya ba sems pa med pa nyid bsgrub pa la yang mi nus pa ni ma yin no/ /gal te grangs can la bsgrub bya grub pa med phyir rgol ba la go ci ltar zhe na/ de ni re zhig ces smos te/ rtogs
<p>12a</p>
<p>12a.1</p>par bya ba de ni gtan tshigs de las zhes bya ba mi rtag pa nyid la sogs pa las so/ /ci'i phyir zhe na/ rang la zhes bya ba'o/ /pha rol po sangs rgyas pa'i dogs pa bsu ba ni ci ste zhes bya ba'o/ /grangs can 'di sgo med par te thabs dang bral bar bya nus pa ste/ bsgrub bya
<p>12a.2</p>rtogs pa'i thabs su gyur pa sgrub par byed pa'i rang bzhin gsal ba med pa'i phyir ro/ /de ltar byas pas rgol ba brtan po ma yin no zhe na/ sun 'byin pa ni de yang zhes bya ba'o/ /gzhan gyis zhes bya ba ni grangs can rgol ba mkhrang po yin pas so/ /'di nyid gsal bar byed pa ni 'di ltar zhes
<p>12a.3</p>bya ba'o/ /khyod la ste bstan par bya ba la gtan tshigs te grub na'o/ /nga grub ces bya ba ni ston par byed pa la grub pas so/ /'on te yang gtan tshigs ston par byed pa la ma grub na 'di las bstan par bya bas bsgrub bya ci ltar rtogs snyam na/ thams cad nga yis bya ba ste ston par byed pas so/ /
<p>12a.4</p>gtan tshigs kyang zhes bya ba ni mi rtag pa nyid la sogs pa'o/ /'on te gtan tshigs kyi rang bzhin bstan par bya bas mi shes pa nyid yin pa des na de la grub pa'i rtags kyi shes pa ci ste brjod snyam na/ thams cad ces smos so/ /yang sangs rgyas pa'i dogs pa bsu ba ni/ 'on te
<p>12a.5</p>zhes bya ba'o/ /de ni zhes bya ba ni bstan par bya ba la grub pa'i rtags kyis rtogs par bya ba zhes bya'o/ /gzhan gyi lan ni de yang zhes bya ba'o/ /'dir zhes bya ba ni/ de lta mod kyi zhes bya ba la sogs pa'i rtsod pa la lan brjod pa'o// /gzhan gyis ni phyir rgol bas so/ /rgol ba 'dis mi rtag
<p>12a.6</p>pa nyid la sogs pa rtogs so zhes bya ba'i blor ro/ /'di ni zhes bya ba ni 'chad pa ste/ bstan par bya ba 'di ston par byed pa ngas so/ /'di zhes bya ba ni bstan par bya ba'o zhes de ltar rtogs pa ci ltar zhes 'brel te/ de ltar sus ma rtogs pa zhe na/ rang gis te rgol ba grangs can nyid kyis ma
<p>12a.7</p>rtogs par ro/ /'dis ci bya zhes bya ba ni gzhan gyis rtogs so zhes shes pas so/ /bslus nas kyang zhes bya ba ni ma 'brel ba'i tshig brjod nas kyang ngo / /rgol ba ngas rtogs pas phyir rgol khyed la mi rtag pa nyid kyi sgrub par byed pa 'dir dgos pa gzhan ci zhig yod de cung zad kyang med do zhes
<p>12b</p>
<p>12b.1</p>bya ba'i don to/ /ma rtogs pa ni rtags kyi yul can no/ /ngas zhes bya ba ni sgrub byed ltar snang ba brjod pas so/ /khyed la phyir rgol ba la'o/ /gzhan gyis dogs pa ni ngas kyang zhes bya ba ste phyir rgol bas so/ /de ltar ni rgol ba ltar ro/ /'o na zhes bya ba ni lan no/ /rgol ba la'o/ /brjod par
<p>12b.2</p>bya ba ma yin pa ni phyir rgol bas so/ /'o na ci zhig brjod par bya zhe na/ 'dir zhes smos te/ rtags 'dir phyir rgol ba'i'o/ /ma rtogs pa zhes bya ba ni gzhan gyi'o/ /'di la lan ni de lta na zhes bya ba'o/ /'dir ni sgrub par byed pa la'o/ /'di ltar ni tshul 'dis so/ /de ltar ma yin na zhes bya
<p>12b.3</p>ba ni 'thad pa dang bcas pas mi brjod na'o/ /'dir ci ltar ngas zhes bya ba ni rgol bas so/ /'on te gzhan la don grub par nges pas ci dgos te/ ma shes pa bsgrub pa'i don du rtsom pa'i phyir ro snyam na/ gzhan gyi don du zhes gsungs so/ /de'i don du zhes bya ba ni rgyal bar 'dod pa
<p>12b.4</p>tsam gyis don du'o/ /'o na ci ltar gzhan gyis rtogs par nges snyam na/ de'i phyir zhes smos so/ /sgrub par byed pa rang gis rtogs na rgol ba 'dis ni rtags 'di rtogs so zhes bya bar ro/ /ma rtogs par bstan na nyes pa ci yod snyam na 'dis zhes gsungs te/ grangs can gyis sgrub
<p>12b.5</p>par byed pa gang la rtogs pa med pa ste brjod pa ni brdzun nyid yin no/ /gal te de ltar na yang ston par byed pa nyid las ni ma nyams so snyam na/ rang gi zhes bya ba ste/ rgol ba rang nyid kyi rtags kyi yul can gyi rtogs pa gang yin pa de med par ni rgol ba ston par byed pa ma yin par 'gyur ro/ /
<p>12b.6</p>gang gi tshe zhe na/ gal te gzhan phyir rgol ba sgrub par byed pa'i rang gi ngo bo rtogs par khas mi len na'o/ /res 'ga' khas len par 'gyur ro snyam na/ bdag nyid ces bya ba smos te phyir rgol ba'o/ /rgol bas sgrub par byed pa'i rang gi ngo bo rtogs na ni nyes pa med do zhes ston pa ni rang nyid
<p>12b.7</p>ces bya'o/ /phyir rgol ba khas len kyang mi bden pa smra ba nyid du rtogs par 'gyur ro/ /des na mi bden pa smra ba spang ba'i phyir rgol bas nye bar bkod pa'i tshad mas grub pa'i sgrub par byed pa gzhan gyis khas blang bar bya ba kho na'o/ /des na rang gis rtogs pa'i sgrub par byed pa ni gzhan gyis
<p>13a</p>
<p>13a.1</p>rtogs so zhes shes par nus kyi gzhan du ni ma yin no/ /'on te zhes bya ba ni gzhan gyis te/ rgol bas sgrub par byed pa rang gis rtogs kyang gzhan phyir rgol ba rtags rtogs so zhes ci ltar shes/ rang gi tshad mas rtogs pa la yang gzhan gyis ma rtogs pa mthong ba'i
<p>13a.2</p>phyir ro zhe na/ 'on te phyir rgol bas ma rtogs na rgol ba rtogs par byed pa ma yin pa nyid du 'gyur ro snyam na/ gal te phyir rgol bas zhes bya ba'o/ /nges zhes bya ba ni phyir rgol gyis so/ /de la ni phyir rgol ba rtogs pa bskyed pa'i tshogs pa med pa yin no/ /gal te phyir rgol ba la brjod par
<p>13a.3</p>don med par gyur pa'i phyir rtogs par byed pa ma yin pa'i nyes pa kho na'o snyam na/ rgol ba'i nyes pa ni zhes gsungs so/ /der zhes bya ba ni phyir rgol ba dmus long du gyur bar ro/ /nyes pa ni rtogs par byed pa ma yin pa'i mtshan nyid do/ /de tsam gyis zhes bya ba ni nyan pa po rnams rtogs
<p>13a.4</p>pa tsam gyis so/ /ci ste yang zhes bya ba nas gsal ba nyid ces bya ba'i bar ni rtsod pa'o/ /snying rje dang ldan pa'i rgol bas ni tshogs pa 'ba' zhig rtogs par bya ba ni ma yin te/ 'on kyang phyir rgol ba yang yin no/ /'o na ci zhig 'dod pa yin snyam na/ de dag ni zhes smos so/ /'di nyid skabs dang
<p>13a.5</p>sbyor bar byed pa ni/ /phyir rgol bas rtogs bar bya ba'i zhes bya ba'o/ /nyan pa po nyid kyang yod pa ma yin te/ gnyis las gang rung gi phyogs su lhung ba'i phyir ro zhes brjod pa ni/ gzhan yang zhes bya ba'o/ /nyan pa po rnams phyogs su lhung bar gyur pa na/ rgol pa'am phyir rgol ba gcig tu
<p>13a.6</p>'gyur ro/ /de la phyir rgol bar gyur pa'i phyogs la brjod pa ni/ de phyogs zhes bya ba ste phyir rgol ba de'i phyogs su lhung ba des nyams pa'o/ /der yang zhes bya ba ni phyir rgol gyi phyogs kyis nyams pa'i nyan pa po la yang ngo / /de ltar 'gyur mod kyi skyon snyam na/ nyan pa po phyir rgol zhes bya
<p>13a.7</p>ba'o/ /nyan pa po dang po phyir rgol gyi phyogs kyis nyams pa'i phyir phyir rgol bar gyur ba na nyan pa po dang po las nyan pa po gzhan du gyur pa ni/ nyan po gzhan te der yo bas thug pa med par 'gyur ro/ /rgol ba nyan pa po gnyis pa la rtsod pa byed pa na phyir rgol ba nyid du 'gyur gyi nyan pa po ni ma
<p>13b</p>
<p>13b.1</p>yin la/ de bzhin du gsum pa la sogs pa yang yin te/ de ltar 'ga' yang nyan pa po nyid du mi 'gyur ro/ /rgol bar gyur pa'i phyogs bsal ba'i don du yang brjod pa ni/ 'on te zhes bya ba'o/ /de lta na yang zhes bya ba ni phyogs su lhung yang gnyis las gcig pu phyogs su lhung ba ni nyan pa po nyid
<p>13b.2</p>ma yin no/ /chags pa las gyur te gnyis las gcig gis phyogs su lhung ba na yang rig pas 'thad pa'i phyogs la yang yid gtod par mi 'gyur ba des na ci ltar tshogs yin/ de'i phyir nyan pa po ni med pa kho na'o/ /de'i phyir na nyan par byed pa dag gis rtogs pa nyid do zhes ci ltar rtogs par
<p>13b.3</p>byed snyam na/ rtsod pa gnyis pa 'di la lan rim gyis brjod pa ni/ 'di gzhan gyi don byed do zhes bya bar brjod pa ni skal ba yod pa la yin no/ /des na gzhan gyi don byed pa zhes bya ba 'di skal med la yang de lta'am zhes bya ba ni gzhan gyi don byed pa nyid yin nam ma yin pa kho na'o/ /de lta na
<p>13b.4</p>'o na snying rje can ma yin par 'gyur ro snyam na/ nus pas zhes bya ba ste nus pa med pas gzhan gyi don ma byas kyang 'di snying rje'am bdag nyid can ma yin par ni mi 'gyur ro/ /de ni snying rje dang 'gal ba ma yin no zhes bya ba'i don to/ /nyan pa po srid par brjod pa ni nyan pa po rnams zhes bya ba'o/ /
<p>13b.5</p>de ltar yin dang nyan pa po mi srid par 'gyur ro snyam na thams cad ces bya ba'o/ /rtsod pa ma yin pa'i rgyu mtshan gnyis pa brjod pa ni/ phan tshun ltos pa'i phyir ro zhes bya ba'o/ /de dag kyang zhes bya ba ni tshogs pa rnams so/ /gang gi phyir de ltar nyan pa po yod pa de'i phyir ro/ /ma zin pa
<p>13b.6</p>la sogs pa zhes bya ba ni lung yin nam/ smrang rgyas pa la rjes su mi brjod pa'o/ /sogs pa'i sgras ni tshig dor la sogs pa bsdu'o/ /phyir rgol ba rtogs pa la yang nus pa nyams pa ma yin no zhes mjug bsdu ba'i sgo nas ston pa ni/ de'i phyir zhes bya'o/ /skabs nye bar sdud pa ni
<p>13b.7</p>des na zhes bya ba'o/ /lung las grub pa nyid yin gyis tshad mas grub pa ni gzhan la grub pa ma yin pa'o/ /tshad mas grub pa ma yin pas ni gzhan yang rtogs pa ma yin no zhes dgongs pa'o/ /gzhan gyis ni phyir rgol gyis so/ /de la rab tu grub pa ni lung las rab tu grub pa'o/ /
<p>14a</p>
<p>14a.1</p>lan ni ma yin te zhes bya ba'o/ /phyogs gcig gnod par gyur pa can gyi lung ni'o/ /bde ba la sogs pa sems pa yod pa'i sangs rgyas kyi lung gi ni/ grangs can gyi rjes su dpag pas gnod pa yin no/ /gal te lung de dang ldan pa'i sangs rgyas pa la mi rtag pa
<p>14a.2</p>nyid la sogs pa'i sgrub par byed pa grub pa yin na de'i tshe gang gi lung gang yin/ gzhan gyis zhes bya ba ni sangs rgyas pas so/ /lung de dang ldan pa yin na zhes bya ba ni sangs rgyas pa'o/ /de'i tshe grangs can yang lung de dang ldan pa yin pas/ mi rtag pa nyid la sogs pa'i sgrub par byed
<p>14a.3</p>pa ni gnyi ga la grub pa yin no/ /ci ste grangs can gyis sangs rgyas pa'i lung khas ma blangs pa'i phyir de ltar zhes bya ba gnyi ga la grub pa nyid ma yin na de'i tshe 'ga' yang zhes bya ba sangs rgyas pa yang / lung de dang ldan pa zhes bya ba mi rtag pa nyid la sogs pa ston par byed pa'i lung dang ldan
<p>14a.4</p>pa ma yin te/ de bas na 'ga' la yang sgrub par byed pa ma grub po/ /des na ci ltar gzhan la grub pa'i rtags kyis gzhan nyid rtogs par byed ces brjod/ phyed phyi ma 'chad pa ni de ni zhes bya ba'o/ /tshad ma ltar snang ba'i lung las sgrub par byed pa rtogs par khas len na ni sangs rgyas pa
<p>14a.5</p>de rmongs pa nyid yin pas rgol ba grangs can de gzhan sangs rgyas pa'i rmongs pa de ma bzlog pa'i phyir ro/ /'on te phyir rgol rmongs pa ma yin no snyam na/ lung tshad ma ltar snang ba mi shes pa'i phyir rgol gzhan ci ltar rmongs pa ma yin te rmongs pa kho na'o/ /gal te mi bden pa nyid la
<p>14a.6</p>rmongs na yang nges pa ma yin te/ des na de las grub pa'i sgrub par byed pa las phyir rgol bas bsgrub bya 'grub bo snyam na/ mi shes pa yang ma yin te zhes gsungs te/ 'on kyang sangs rgyas pas mi bden pa nyid du nges pa kho na'o zhes bya ba'i don to/ /ci'i phyir zhe na/ 'di ltar
<p>14a.7</p>zhes bya ba'o/ /sangs rgyas pa'i lung gis bsgrubs pa'i sems pa can dang 'gal ba sems pa med pa nyid de khas len pa lung de nyid kyis sangs rgyas pa de ci ltar 'gyur gyi/ gal te de bden pa ma yin pa nyid du mi shes na'o/ /'on te de dang 'gal ba'i don khas len pa
<p>14b</p>
<p>14b.1</p>yang tshad ma nyid yin no zhe na/ de dang zhes gsungs te/ sangs rgyas pa'i lung gis bsgrubs pa'i sems pa yod pa dang 'gal ba sems pa med pa nyid khas len na de ci ltar tshad ma yin/ 'di zhes bya ba ni sangs rgyas ba'o/ /de med par mi 'byung ba'i phyir ro zhes bya ba ni mi bden pa nyid du
<p>14b.2</p>rtog pa med na mi 'byung ba'i phyir ro/ /'di snyam na sangs rgyas pa rmongs pa yin pa des na brjod ma thag pa'i nyes pa med do snyam na/ sun 'byin pa ni rmongs na ni zhes bya ba'o/ /phyir rgol ba rmongs na ni rgol ba ston par byed pa ma yin no zhes so/ /gzhan gyi rmongs pa zhes smos so/ /de ni sangs
<p>14b.3</p>rgyas pa'o/ /bzlog pa ni bde ba la sogs pa sems pa can du khas blangs pa las bzlog pa ste/ de ltar byas pas rgol ba grangs can gyi 'bras bu 'grub bo/ /des na rgol ba ni ston par byed pa kho na'o zhes bya bar bsam pa'o/ /lan ni ma yin te zhes bya ba'o/ /'o na gang gi tshe zhes bya ba ni
<p>14b.4</p>gzhan gyi'o/ /lan ni nyan pa po zhes bya ba'o/ /gang gi tshe zhe na skal ldan yang ni zhes bya ba'o/ /'on te zhes bya ba ni rtsod pa'o/ /de lta bu'i zhes bya ba ni mi rtag pa nyid la sogs pa'i mtshan nyid sgrub par byed pa'o/ /de yang ni phyir rgol ba'o/ /gal te gang zhig sun 'byin pa 'brel
<p>14b.5</p>med brjod par 'gyur ba de la sgrub par byed pa yang 'brel med kho na brjod par bya ba yin no zhes bya ba 'di ga las snyam na/ 'di ltar zhes smras so/ /tshong pa dang rin ci 'dra ba de dang 'tsham pa'i phur ma 'ching gis mi 'tsham par ni ma yin no/ /de bzhin du sgrub par byed pa yang gzhan gyis
<p>14b.6</p>sun 'byin pa ci 'dra ba brjod par bya ba de 'dra ba kho na brjod par bya ba yin no zhe na/ lan ni 'di glen pa'i zhes bya ba'o/ /nga'i slong phor du 'dis chang 'thungs so zhes bya ba 'di dang ni bdag la 'dis ma 'brel ba'i sun 'byin pa brjod do zhes bya ba 'dis mtshungs pa yin la/ bdag gis de'i slong
<p>14b.7</p>phor du gcin btung bar bya'o zhes bya ba 'di dang mtshungs pa ni bdag gis 'di la sgrub par byed pa ma 'brel par brjod par bya'o zhes bya ba yin no/ /rgol bas ni gzhan gyi rmongs pa bsal bar bya ba yin no/ /'di ni gnyi ga la yang long ba dang 'dra bas rgol phyir rgol gyi ming mi 'thob bo
<p>15a</p>
<p>15a.1</p>zhes bya ba'i don to/ /don de zhes bya ba ni sems med pa'i don sgrub par byed pa'o/ /de zhes bya ba rang la bsgrub pa'i sgrub par byed pa'o/ /rang nyid la rab tu grub pa'i zhes bya ba ni/ rang gis bsgrub par bya ba sems pa med pa nyid rab tu grub pa ste/ nges pa'i rgyu mtshan gyis
<p>15a.2</p>sgrub par byed pa'o/ /'di nyid rab tu grub pa ni/ gtan tshigs gsal ba'i zhes bya ba'o/ /dga' bar byed pa'i ngal ba ni gzhan la grub pa sgrub byed du 'god pa'o/ /gzhan gyis grangs can la zhes smras so/ /de zhes bya ba sems pa med pa ni grangs can gyi lung las so/ /lan ni lung de nyid
<p>15a.3</p>ces bya'o/ /de nyid ni grangs can gyi'o/ /gzhan la yang ni sangs rgyas pa la yang ngo / /sgrub par byed pa nyid ni sems pa med pa'i'o/ /ma yin te zhes bya ba ni gzhan gyis smras pa'o/ /gzhan la ni sangs rgyas pa las so/ /lan ni tshad ma ma yin pa la zhes bya ba'o/ /de la zhes
<p>15a.4</p>pa ni gzhan gyis grangs can la'o/ /lan ni gal te zhes bya ba'o/ /thams cad la zhes bya ba ni/ sangs rgyas pa la yang ngo / /gzhan gyis khas blangs pa zhes smos so/ /lan ni grangs can yang zhes bya ba'o/ /gzhan gyis des zhes smras te grangs can gyis so/ /lan ni gal te
<p>15a.5</p>zhes bya ba'o/ /gzhan zhes bya bas sangs rgyas pa la yang khas blangs pa nyid 'gyur ro/ /'dis kyang ni sangs rgyas pas so/ /dogs pa bsu ba ni sangs rgyas pa de rigs pa khas ma blangs pa'i phyir ro zhe na/ lan de lta na zhes bya ba'o/ /gal te lung 'dzin pa'i rigs pa khas mi len
<p>15a.6</p>na/ de'i tshe mi rtag pa la sogs pa'i phyir sems pa med pa yin no zhes bya ba'i rigs pa yang ci ltar khas len/ 'on te mi rtag pa'i phyir sems pa med pa yin no zhes bya ba ni rigs pas thob pa yin gyi lung ni ma yin no snyam na/ rigs pa las zhes smos so/ /gal te de ltar sangs
<p>15a.7</p>rgyas pas grangs can gyi bstan bcos khas blangs par 'gyur mod/ de lta na yang ci 'grub snyam na/ de lta yin dang zhes bya ba'o/ /bstan bcos khas blangs par gyur na gnyi ga la grub pa lung gi mtshan nyid sems pa med pa'i sgrub par byed pa srid pa na lung gi mtshan nyid kyis sgrub
<p>15b</p>
<p>15b.1</p>par byed pa las gzhan gang yin pa mi rtag pa nyid la sogs pa de nye bar 'god pa ni 'ga' yang bya ba nyid ma yin no/ /gal te zhes bya ba ni gzhan gyi'o/ /sems pa med pa la sogs pa'i mtshan nyid kyi ni rnal 'byor pas rtogs par bya ba yin gyi rig pas ni ma yin no zhe na/ lan ni 'di
<p>15b.2</p>ni zhes bya ba'o/ /gzhan sangs rgyas pas kyang rang gis bsgrub par bya ba bde ba la sogs pa med pa'i mtshan nyid la brjod par nus so/ /'on te sangs rgyas pa la rang gi rnal 'byor pa'i yul can gyi tshad ma med do snyam na/ de'i zhes gsungs so/ /sngar tha mal par gyur pa la sgrub par
<p>15b.3</p>byed pa'i tshad ma gang dag gis mi rtag pa nyid la sogs pa bsgom pa'i mtshan nyid can gyi thabs rtogs pa dang / de nan tan du byas pa las dngos po ma lus pa mngon du byed pa'i ye shes skyed par byed pa'i dbang po'am/ yang na don de rtogs pa'i rang bzhin gyis mngon sum nyid dbang
<p>15b.4</p>po yin te/ de dag 'byung bar 'gyur ba'i sgrub par byed pa'i tshad ma de dag ni/ sangs rgyas pa de'i don nus te skad cig ma nyid la sogs pa bsgom pa'i mtshan nyid kyi thabs su gyur pa'i don gyi nus pa gang yin pa ste/ gsal bar snang ba'i shes pa skye ba'i yul can de shes par gyur pa na/ 
<p>15b.5</p>de'i rnal 'byor pas rtogs pa'i yul gyi don khas len par nus pa la yin te mthu yod pa yin no/ /tshad mas mthong ba'i don mngon du byed pa'i mtshan nyid kyi rnal 'byor pa la ni sangs rgyas pa'i tshad ma yod pa kho na'o zhes bya ba'i don du'o/ /rang bzhin gyis grub pa zhes bya ba ni/ mi rtag pa
<p>15b.6</p>de kho na bsgom pa la mi ltos pa'o/ /de sgrub par byed pa'i thabs rtogs pa ni rnal 'byor pa sgrub par byed pa'i thabs rtogs pa'o/ /don de rtogs pa'i rang bzhin gyis mngon sum zhes bya ba ni rgyu la 'bras bu brtags nas brjod par blta'o/ /dngos kyi don brjod pa ni/ yang na dbang
<p>15b.7</p>po nyid do zhes bya ba'o/ /rtogs pa la sogs pa'i sgrub par byed pa de dag ni de'i rnal 'byor pas rtogs pa'i don khas len par bya ba la nus pa nyid do zhes 'brel te/ ci ltar gyur pa na zhe na/ thabs su gyur pa'i don gyi zhes bya ba la sogs par sbyar ro/ /gang gi phyir de lta yin pa
<p>16a</p>
<p>16a.1</p>des na mi rtag pa nyid la sogs pa med pa'i sgrub par byed pa ste nye bar dgod pas ci zhig bya ste ci yang byar med do zhes bya ba'i don to/ /'o na ci ltar brjod par rigs snyam na/ ci ltar zhes gsungs so/ /de lta yin dang sngar sems pa med pa la sogs pa'i bsgrub
<p>16a.2</p>par bya ba sgrub par byed pa gang gis 'dis rtogs par gyur pa de nyid kyis gzhan la yang bsgrub par bya ba yin na/ de lta na yang grangs can gyis ma brjod de des na sgrub par byed pa de ni srid pa ma yin no/ /de nyid kyi phyir 'o na te zhes gsungs te/ de'i sgrub par byed pa ni sems pa
<p>16a.3</p>med pa nyid la sogs pa'i sgrub par byed pa'o/ /'dir ni sems pa med pa nyid la'o/ /rjes 'gro rnam chad can zhes bya ba ni dpe la rjes su 'gro ba nges pa med pa'o/ /don gang zhig sgrub par byed pas rjes su rtogs par nus pa de la bsgrub par bya ba dang sgrub par byed pa sems pa
<p>16a.4</p>yin no zhes 'brel to/ /ci ltar rjes su rtogs snyam na spyi nyid dam zhes bya ba'o/ /don 'di ni zhes bya ba ni sems pa med pa nyid la sems pa'o/ /lung gcig pus rtogs par bya ba yang ma yin no zhes bya ba ni spyi'i don dang 'bral ba med pa'i phyir ro/ /de la zhes bya ba ni spyi dang khyad par
<p>16a.5</p>gyis na rtag par bya ba ma yin pa la tshad ma 'jug par bya ba'i grangs can gyi'o/ /de ni zhes bya ba ni skyes bu'i bsam pa'o/ /don yod ces bya ba ni rtags kyi mtshan nyid do/ /med pa ni mi rtag pa nyid la sogs pa'i mtshan nyid do/ /sgrub byed ni sems pa med pa la sogs pa'o/ /
<p>16a.6</p>gal te sems pa med pa yod pa kho na ma yin nam/ des na sgrub par byed pa med pa las kyang skye ste shes pa la skyon ci yod snyam na/ bshad pa/ sems pa can ma yin pa nyid yod kyang rtogs pa rtogs pa med pa dang mtshungs te/ rtogs pa ltar snang ba yin no zhes bya ba'i don to/ /
<p>16a.7</p>ci'i phyir zhe na/ gang gis phyir dngos po ste rtags dang 'brel med de 'brel pa med pa'i ste dngos por gyur pa'i rtags med par skyes pas zhes bya ba'i don to/ /de med na zhes bya bar ni mngon par 'dod pa'i rtags de med na shes pa gang yin pa de yod do zhes gang las yin/ gzhan gyis kyang ni
<p>16b</p>
<p>16b.1</p>sangs rgyas pas kyang ngo / /khyed la ni sangs rgyas pa la'o/ /de bzhin du gzhan sangs rgyas pa yang rtogs par byed do zhes 'brel to/ /ci zhig rtogs par byed snyam na/ mi rtag pa nyid la sogs pa'i sgrub par byed pa 'di ni khyod grangs can la'o/ /de lta na yang sems pa med pa nyid ci ltar
<p>16b.2</p>'grub snyam na/ ci ltar tshad mas zhes bya ba'o/ /nga la ni sangs rgyas pa la'o/ /rtogs pa zhes bya ba ni sems pa can ma yin pa'o/ /gzhan yang ni grangs can yang ngo / /de lta ma yin na zhes bya ba ni tshad mas grub pa khas mi len na'o/ /'on te grangs can gcig pu mi rtag pa nyid la sogs
<p>16b.3</p>pa'i gtan tshigs khyod la grub pa yin no zhes smra'i sangs rgyas pa ni ma yin no snyam na/ bdag gcig pu zhes gsungs so/ /skabs nye bar sdud pa ni de'i phyir zhes bya ba'o/ /de ltar na rang gi don gyi rjes su dpag pa sngon du 'gro ba can gyi tshig nyid gzhan gyi don gyi rjes su dpag pa yin gyis/ 
<p>16b.4</p>gzhan ni ma yin no zhes gnas so/ /de las zhes bya ba las thal ba sgrub par byed pa las so/ /gal te de las bsgrub par bya ba nges pa ma yin na/ 'o na thal bar sgrub pa de ci'i don du yin zhe na/ 'brel pa de zhes smos so/ /de ci'i phyir zhe na/ bsgrub bya med par zhes smos so/ /yang
<p>16b.5</p>thal bar sgrub pa de gang yin zhe na/ thal bar sgrub pa de ni 'di yin zhes smos so/ /du ma la yod par khas blangs pa'i cha med pa'i gcig pu gang yin pa de ni yul la sogs pa'i khyad par can gyi gong bu gzhan dang ldan pa ma yin te/ yul dang dus dang gnas skabs kyi khyad par du nges
<p>16b.6</p>pa'i gsal ba gcig pu gang yin pa de dang 'dres pa ste/ 'brel pa gang yin pa des rnam par ma bcad pa'i ste khyad par du ma byas pa'i rang bzhin gzhan gyis stong pa'i phyir ro zhes bya ba'o/ /thal ba'i sgrub byed gnyis pa brjod pa ni de bzhin du zhes bya ba'o/ /yul la sogs pa'i khyad par
<p>16b.7</p>can gzhan dang ldan pa ma yin pa ci'i phyir zhe na/ gang gi phyir zhes bya ba'o/ /de lta bu'i dngos po zhes bya ba ni nges pa'i gsal ba gcig dang 'brel pa cha med pa'i spyi gcig pa'o/ /gzhan gang rang bzhin gzhan gyis stong pa'i phyir zhes bya ba'i gtan tshigs ma nges pa nyid du brjod pa ni gal
<p>17a</p>
<p>17a.1</p>te zhes bya ba'o/ /rang bzhin gzhan dang bral ba yin yang / gal te yul la sogs pa du ma dang ldan par 'gyur ba de/ de'i tshe 'gal ba ci yod pa de'i phyir rang bzhin gzhan gyis stong pa yang yin la yul la sogs pa'i khyad par can gzhan dang yang ldan
<p>17a.2</p>par yang 'gyur ba'i phyir ma nges pa nyid do zhe na/ lan ni 'gal ba med pa ma yin te zhes bya ba'o/ /'o na sngon dang phyi ma'i dngos po khyab pa'i dus yod par 'gyur ro zhe na de'i dus su zhes gsungs so/ /gal te zhes bya ba ni gzhan gyi'o/ /de bzhin du yul yang med pa'i phyir snga ma
<p>17a.3</p>la sogs pa'i tha snyad du ci ltar 'gyur zhes 'brel te/ lan ni dus yod kyang zhes bya ba'o/ /dus tha dad pa'i phyir te zhes bya ba ni dogs pa'o/ /de nyid gzhung 'dzugs pa ni 'di ltar zhes bya ba'o/ /mi la sogs pa'i dngos po gang zhig sngon gyi dus la sogs pa dang ldan pa de ni sngon
<p>17a.4</p>la sogs pa'i sgras brjod pa yin no/ /gal te dus kyi dbye bas dngos po rnams kyi snga ma nyid la sogs pa yin na ni dus kyi dbye ba yang dus gzhan las yin pa'i phyir thug pa med par 'gyur ro snyam na de'i yang zhes gsungs te/ dus de'i yang sngon dang phyi ma ni yod pa yin mod kyi 'on kyang
<p>17a.5</p>rang gi ngo bo kho na las yin gyi/ dus gzhan tha dad pa las ni ma yin no/ /de bzhin du yul yang yin no zhes bya ba ni rang gi ngo bo kho na las shar ba la sogs pa yin no zhe na/ lan du 'di ni zhes bya ba'o/ /de dag ces bya ba ni yul dang dus dag go/ /dogs pa bsu ba ni lhan cig spyod pa
<p>17a.6</p>ma la sogs pa'i de bzhin te sngon dang phyi ma yin pa'i phyir yul dang dus dag kyang der 'gyur ro zhe na/ lan du phan tshun zhes bya ba'o/ /de ltar 'gyur bas zhes bya ba ni sngon dang phyi mar 'gyur bas so/ /'dir yang zhes bya ba ni dus la'o/ /ci ltar phan tshun brten par 'gyur snyam na/ 
<p>17a.7</p>lhan cig spyod pa'i zhes gsungs so/ /gcig ni zhes bya ba'i dus sam lhan cig spyod pa'o/ /'on te dngos po dang dus la sogs pa dag gis snga ma dang phyi ma nyid khas mi len gyi/ 'on kyang lhan cig 'byung ba kho na yin no snyam na/ de'i tshe dngos po dang dus la sogs pa gnyis po
<p>17b</p>
<p>17b.1</p>dag lhan cig 'byung bar khas len pa yin na ni sngon nyid phan tshun gyi byas par mi 'gyur ro/ /dang po ni gsal ba nyid pas tshig le'ur byas pa gnyis pa rnam par 'grel pa ni ci srid ces bya ba'o/ /gzhan gyi phyogs bsal nas rang gi lugs nye bar sdud pa ni rang bzhin te rang gi rgyus
<p>17b.2</p>zhes bya'o/ /gal te gzhan gyi dngos po snga ma dang phyi ma nyid yin na/ de'i tshe rgyu yod pa dang med pa dag nyid las 'gyur mod/ de ni gdon mi za bar khas blang bar bya ba'i phyir ro zhes gsungs pa ni gzhan yang zhes bya ba la sogs pa'o/ /snga ma 'das pa dang / phyi ma ma 'ongs pa dang / 
<p>17b.3</p>da ltar byung ba yang rnam par gnas pas te/ rnam par gnas pas ni dus med pas kyang grub pas so/ /ci'i phyir zhe na/ 'bras bu yod dang med de'i phyir ro/ /'bras bu yod pa zhes bya ba 'di las ni da ltar ba rnam par gnas la/ med pa zhes bya ba 'di las ni 'das pa dang ma 'ongs pa dag go/ /
<p>17b.4</p>'bras bu yod pa dang med pa zhes bya ba 'di nyid ga las she na/ rgyu yod pa dang zhes bya ba ste/ rgyu yod pa las ni 'bras bu yod pa yin la/ med pa las ni med pa'o/ /dang gi sgras ni 'bras bu 'ga' zhig ni gyo mo la sogs pa 'bras bu mi 'dra ba yod pa las med pa yin no zhes bya bar rtogs par
<p>17b.5</p>bya'o/ /'bras bu ni rnam pa gnyis so/ /de la gang zhig rgyu'i rgyun la ltos nas gnas pa can de ni rgyu yod pa las yod pa'i da ltar ba yin/ med pas med pa zhes bya ba ni ma skyes pa ma 'ongs pa dang / 'das pa 'gags pa yin te/ dper na du ba la sogs pa'i 'bras bu bzhin no/ /gang zhig
<p>17b.6</p>rgyun la mi ltos par gnas pa can de ni rgyu yod pa la yod pa zhes bya ba da ltar ba yin la/ med pas med pa zhes bya ba ni ma 'ongs pa yin la/ mi 'dra ba'i 'bras bu yod pa las ni 'das pa yin te/ dper na bum pa la sogs pa'i 'bras bu bzhin no/ /des na dus med kyang snga ma dang phyi ma nyid ni
<p>17b.7</p>nyams pa med pa kho na'o/ /des na ma mthong ba'i dus rtag pa ci zhig bya sngon dang phyi ma dang bar gyi dngos po ni yod pa dang med pa rnam par gnas pa yin no/ /bar gyi ni dngos po ni zhes bya ba'i bar ni 'bras bu yod pa la ltos pa yin no/ /snga ma dang phyi ma ni 'bras bu med pa la ltos nas so/ /tshig le'ur
<p>18a</p>
<p>18a.1</p>byas par ni phyi ma'i sgras da ltar ba dang ma 'ongs pa gnyi ga bsdus pa yin no/ /'das pa la ltos na gnyi ga la yang phyi ma yin pa'i phyir ro/ /'o na ci ltar rgyu snga ma dang phyi ma'i dngos por 'gyur snyam na/ rgyu de yang zhes bya ba'o/ /'on te zhes bya ba la sogs pa la/ yun ring mor byas so
<p>18a.2</p>zhes bya ba'i tha snyad la byas so zhes bya ba'i bsnyad pa ni las kyi dngos po'i rgyu mtshan can yin la/ yun ring mo zhes bya ba ni rdzas kyi dngos po'i rgyu mtshan can yin te/ des na rdzas kyis dngos po dus yod par 'gyur pa yin no/ /gal te yun ring po dang myur ba la sogs pa'i blo'i gzung bar bya ba dus yin par
<p>18a.3</p>'dod na/ /de'i tshe thog ma dang tha ma med pa'i dus las/ ci ltar na myur ba la sogs pa'i blor 'gyur/ thog ma dang tha ma med pa'i sgras ni rtag pa nyid brjod pa dang khyab pa nyid kyang nye bar mtshon pa yin te/ des na gzung bar bya ba rtag pa dang khyab pa yin na 'dzin par byed pa'i blo myur ba la sogs par ci
<p>18a.4</p>ltar 'jug /de nyid ces bya ba ni dus so/ /gzhan gyis zhes bya ba ni khyab pa ma yin pas so/ /de lta bur ma gyur pa ni zhes bya ba ni khyab pa'o/ /'on te yun ring po la sogs par bzung yang 'di ni rtag pa nyid la sogs pa'i rang bzhin nyid yin no snyam na/ gzung ba'i rang bzhin gang yin pa
<p>18a.5</p>zhes gsungs so/ /rang bzhin ni yun ring ba dang myur ba la sogs pa'i mtshan nyid do/ /rnam pa gzhan du ni zhes bya ba ni ci ltar gzung ba'i rang bzhin las gzhan pa rtag pa la sogs pas so/ /'o na yun ring ba dang myur ba la sogs pa'i rang bzhin nyid dus yin no snyam na/ yun ring zhes bya ba
<p>18a.6</p>la sogs pa'o/ /thal 'gyur bas zhes bya ba ni yun ring ba dang myur ba la sogs pa'i dbye ba'o/ /de bas na dus khyab pa dang gcig nyid ci ltar yin/ 'on te zhes bya ba ni dogs pa bsu ba'o/ /don 'di dus ni yun ring zhes bya ba'i gnas lugs te/ rnam gzhag 'di rnam par dbye ba las
<p>18a.7</p>te tha dad pa las yun ring po la sogs pa'i khyad par dus kyi rang bzhin gyi rjes su 'gro ba gang dag yin pa de dag ni dngos po nyid der 'gyur ba nyid do/ /yun ring ba dang zhes bya ba la sogs pa ni 'chad pa'o/ /de dang ldan pa ni ba lang nyid dang ldan pa'o/ /lan ni de ltar na ni 'o na zhes bya ba'o/ /gtan
<p>18b</p>
<p>18b.1</p>tshigs de'i phyir dus ni 'grub par mi 'gyur te/ dus kyi spyi nyid med pa'i phyir ro/ /ci'i phyir zhe na/ dus ni rdzas kyi zhes smos so/ /'di ni khas blangs nas brjod pa yin te/ 'di ni de las tha dad par yod pa nyid kyang ma yin no zhes brjod pa ni/ yun ring ba la sogs pa las zhes bya ba'o/ /de dag
<p>18b.2</p>la zhes bya ba ni yun ring ba la sogs pa la'o/ /'o na ni yun ring ba la sogs pa nyid dus yin no snyam na/ yun ring zhes bya ba smos so/ /de med pa'i phyir zhes bya ba mngon sum med pa'i phyir ro/ /rjes su dpag pas kyang bya ba rtogs pa ma yin no zhes 'brel to/ /tshad gyur las zhes bya ba ni
<p>18b.3</p>las la gnas pa'i bya ba med par brjod pa'o/ /'gro ba las gzhan zhes bya ba ni byed pa po la gnas pa'o/ /'o na 'di'i bya bas zhes tha dad pa'i tha snyad du ci ltar 'gyur snyam na/ thog med ces bya ba gsungs so/ /thog ma med pa'i bag chags kyi dbang du byas pa'i rgyud kyis na don gyi de kho na
<p>18b.4</p>nyid la mngon par zhen pa nyams par gyur pa'i so so'i skye bo gang yin pa de la de skad ces brjod do/ /'di ga las she na 'di ltar zhes bya ba'o/ /gal te zhes bya ba lhas byin las tha mi dad par gyur na de'i tshe skyes bu gzhan dag bya ba dang ldan pa der mi 'gyur ro/ /lhas byin gyi rang bzhin ni
<p>18b.5</p>mchod sbyin gyis yin par mi 'thad do/ /lhas byin dang mchod sbyin dag la ni 'gro ba yod par yang yin te/ des na bya ba ni rdzas gzhan kho na'o/ /'dis bzlog pa tha dad par brjod do/ /rjes su 'gro ba brjod pa ni gzhan yang zhes bya ba ste/ rang bzhin dang skyes bu bya ba dang ldan pa las skyes bu
<p>18b.6</p>gzhan yang khyab pa dang ldan pa'i phyir bya ba gzhan yin gyi gzhan ni ma yin no zhes brtag ste rnam par gzhag pa yin gyis don dam par ni tha dad par mthong ba yang ma yin no/ /'di yang zhes bya ba ni tha dad par lhag par zhen pa'o/ /bstan zin pa nyid do zhes bya ba ni smra bar byed pa'i yul zhes bya
<p>18b.7</p>ba der ro/ /gal te rjes su 'gro ba dang ldog pa dag ni mngon sum gyis rtogs par bya ba ma yin nam/ de ci ltar rnam par rtog pa tsam gyis yul yin par brjod ce na/ thog ma med pa'i zhes gsungs so/ /rjes su 'gro ba dang ldog pa zhes bya ba ni bya ba la gnas pa rjes su 'jug pa dang ldog
<p>19a</p>
<p>19a.1</p>pa'o/ /yod pa nyid du 'gyur ba ma yin pa zhes bya ba ni rjes su gyur pa ma yin pa'o/ /gal te zhes bya ba ni grub pa'i mtha' smra ba'i'o/ /rtags ni mo rtags la sogs pa'o/ /sogs pa'i sgras ni grangs gzung ngo / gang gi phyir de ltar bya ba de ltar bya ba med pa des na'o/ /
<p>19a.2</p>ci dang 'dra bar zhe na/ ci ltar zhes bya ba la sogs pa'o/ /'di nyid 'grel pa ni 'di ltar zhes bya ba la sogs pa'o/ /de ltar la sogs pa yang zhes ci ltar de ltar 'di ltar zhes bya ba la sogs pa yang ngo / /dus la sogs pa zhes sogs pa'i sgra la sogs pa'i tshig gi don bsdu'o/ /de'i
<p>19a.3</p>rgyu mtshan zhes bya ba ni ci ltar la sogs pa'i rgyu mtshan du'o/ /gal te tshad mas rtogs pa ci ltar gyi 'dod snyam na/ ma rtogs pa yang zhes bya bas smos so/ /de dag ces bya ba ni ci ltar zhes bya ba la sogs pa'o/ /yun ring ba la sogs pa yang bya ba'i khyad par nyid yin pas so/ /
<p>19a.4</p>skabs nye bar sdud pa ni de'i phyir zhes bya ba'o/ /gang gis 'dzin pa med ce na/ mngon sum gyis zhes bya ba'o/ /de'i phyir dus khyab pa ni mi 'dzin pa kho na'o/ /'on te zhes bya ba ni gzhan gyi'o/ /ma yin te zhes bya ba ni 'gog pa'o/ /ci'i phyir zhe na/ de la yang zhes bya ba ste yul khyab pa la yang
<p>19a.5</p>ngo / /ci ltar mi dmigs she na/ de'i rten las zhes bya ba'o/ /'o na ni don gyi rang bzhin gyi rjes su zhugs pa'i spyi nyid yul la sogs pa tha dad pa dang ldan par 'gyur ro snyam na/ de lta bu'i rang bzhin ni zhes smos te yul la sogs pa nges pa'i don gyi rjes su zhugs pa ni'o/ /ci'i phyir
<p>19a.6</p>'gal zhe na/ der zhes gsungs te yul la sogs pa'i nges pa'i gong bur ro/ /gzhan du yang ni gong bu gzhan du'o/ /de ltar ni khongs su zhugs par ro/ /gzhan du rjes su 'jug pa la nyes pa brjod pa nyid spyi la tha dad pa med pas gsal ba thams cad der rjes su zhugs par gyur na gong bu
<p>19a.7</p>gcig tu 'gyur ro/ /ci'i phyir zhe na/ rten zhes bya ba'o/ /'di gnyis so zhes bya ba ni tha dad pa'i rtogs pa'o/ /mtshungs so zhes bya ba ni tha mi dad pa'i rtogs pa'o/ /'dir brjod pa zhes bya ba ni mtshungs pa 'di nyid de blo'am don gyi yin grang / de la re zhig blo'i ni ma yin no zhes gsungs pa ni
<p>19b</p>
<p>19b.1</p>gzhan du ni zhes bya ba blo la'o/ /mtshungs te zhes bya ba ni blo la yod pa'i mtshungs pa nyid des ni gzhan la zhes bya ba don la mtshungs pa yod par 'gyur ba ma yin no/ /phyogs gnyis pa'i dogs pa bsu nas sel ba ni mtshungs rnams zhes bya ba'o/ /don khra bo la sogs pa la'o/ /rnam
<p>19b.2</p>par brtag par bya ba'i don du gzhi 'dings pa ni/ rjes su 'gro ba'i rnam pa can gyi zhes bya ba'o/ /'di'i don dpyad pas ci bya zhe na/ don zhes gsungs so/ /mtshungs pa'i rnam pa can gyi blo zhes bya ba'i sgra dang 'brel pa'i brjod par bya ba'i don gang yang yin pa de rnam par dpyad na rnam pa
<p>19b.3</p>gnyis su 'gyur ro zhes sbyar ro/ /rnam pa gnyis po nyid ston pa ni brgya zhig la rang gi ngo bo zhes bya ba'o/ /de la rnam par rtog pa dang po sel ba ni rang gi ngo bo zhes bya ba'o/ /'o na blo'i ngo bo nyid spyir 'gyur ro snyam mo/ /blo'i rnam pa de yang zhes gsungs so/ /de spyi ni zhes bya ba ni blo'i rnam pa'o/ /
<p>19b.4</p>ci'i phyir zhe na/ blo gzhan la zhes bya ba'o/ /blo dang po las gzhan pa'i blo ni blo gzhan te/ de la blo dang po la yod pa'i rnam pa de med pa'i phyir ro/ /de skad du yang / blo yi rnam pa'ang blor gnas te/ /don dang blo gzhan la mi 'gro/ /zhes gsungs so/ /'dis ni tshig gi le'ur byas pa dang po rnam
<p>19b.5</p>par bkral lo/ /da ni gnyis pa rnam par 'grel pa ni 'on te zhes bya ba'o/ /rnam pa gnyis ni gsal ba dang spyi'i rnam pa gnyis snang bar thal ba'i phyir ro/ /snang ba nyid do zhes bya ba ni/ rnam par rtog pa med pa'i blos dngos po gnyi ga'i bdag nyid can yang 'dzin pa yin no zhes bsam
<p>19b.6</p>pa'o/ /gal te phyi ma yin na ni de'i tshe ci ltar ser po las tha dad pa'i sngon po ser po dang mi mtshungs pa'i mthong ba de bzhin du sngon po gzhan dang yang mi mtshungs par mthong bar 'gyur ro/ /de'i phyir rnam par rtog pa med pa'i blos kyang dngos po gnyi ga'i bdag nyid can 'dzin pa yin no/ /
<p>19b.7</p>rang gi lta ba'i phyogs su ltung bas gal te mngon par 'dod pa'i dngos po 'grub na ni de'i 'jig rten mtha' dag mngon par 'dod pa'i don 'grub par 'gyur ro/ /ci'i phyir zhe na/ sgra ni kun la zhes bya ba'o/ /sngon po yang sngon po gzhan las tha dad pa kho na ste/ 'on kyang thog ma med pa nas
<p>20a</p>
<p>20a.1</p>phyin ci log tu rnam par rtog pa goms pas bskyed pa'i rnam par rtog pa can gyi blos gcig tu sgro 'dogs pa yin no zhes bya ba'i don no/ /'di ni blo med de blo gros ngan pa'i blo 'khrugs pa yin no/ /gang zhe na rnam pa mtshungs pa'i zhes bya ba'o/ /de dang zhes bya ba ni lkog
<p>20a.2</p>shal la sogs pa dang ldan pa dang ngo / /ci'i phyir gcig ma yin zhe na/ de ltar mngon sum gyis zhes bya ba la sogs pa'o/ /gcig nyid du khas blangs nas kyang nyes pa brjod pa ni/ gcig phyir zhes bya ba'o/ /phyed phyi ma rnam par 'grel pa ni rnam pa zhes bya ba'o/ /rnam pa gcig bzung na
<p>20a.3</p>yang zhes bya ba ni spyi'i rang bzhin gyi rnam pa bzung na yang ngo / /gzung ba nyid do zhes bya ba ni gsal ba mtha' dag la 'du ba'i rnam pa gzung ba nyid do/ /rnam pa dang ldan pa zhes bya ba ni yul la sogs pas chod pa'o/ /de las zhes bya ba ni bzung bzhin pa'i rnam pa dang ldan pa gzhan tha dad pa'i
<p>20a.4</p>phyir ro/ /tha dad pa zhes bya ba ni mdun na 'dug pa'i rnam pa can las rnam pa can gzhan pa'o/ /gal te mdun na 'dug pa rnam pa dang ldan pa rnam pa bzung ba na rnam pa dang ldan pa gzhan gyis 'dzin na de'i tshe rnam pa dang ldan pa gzhan la gnas pa'i rnam pa yang ma bzung bar 'gyur ro/ /gzhan
<p>20a.5</p>ni zhes bya ba'o/ /gsal ba las gzhan pa'i rnam pa tha dad pa ni gsal ba gzhan la gnas pa yin yang 'dzin pa yin no/ /ci'i phyir zhe na/ de'i bdag nyid kho na las te bzung ba'i rnam pa las rnam pa gzhan tha dad pa ma yin pa'i phyir ro/ /de la bdag nyid kyis zhes bya ba ni/ rnam pa gzhan
<p>20a.6</p>gang zhig gsal ba gzhan gyi bdag nyid can yin pa de'i bdag nyid can du gyur pa bzung bzhin pa'i rnam pa gzhan de dang de'i bdag nyid du gyur pa ni gsal ba gzhan la gnas pa'i rnam pa gzhan yin te/ bzung bzhin pa'i rnam pa'i rang bzhin du brjod pa na/ de'i bdag nyid ma yin par
<p>20a.7</p>brjod pa ni ma yin te/ 'on kyang de'i bdag nyid du brjod pa yin no/ /de ltar rnam pa gnyis de'i bdag nyid yin pa'i phyir gcig la gzung ba na rnam pa thams cad kyi rang bzhin bzung ba med do/ /gang gis de bzung bas gsal ba gzhan yang bzung bar thal ba gsal ba gzhan dang gsal ba
<p>20b</p>
<p>20b.1</p>gzhan gyi lhan cig de'i bdag nyid ji ltar yin zhe na brgyud pas zhes bya ba'o/ /rnam pa dang ni rnam pa gzhan dngos su de'i bdag nyid yin la/ rnam pa gzhan ni gsal ba dang gcig dang de'i bdag nyid yin pa na gsal ba rang yang yin par 'gyur ro/ /des na brgyud nas rnam pa dang ldan pa gzhan
<p>20b.2</p>yang rnam pa dang ldan pa gzhan dang de'i bdag nyid yin la de ltar na rnam pa bzung ba na rnam pa dang ldan pa gzhan bzung bar thal lo zhes bya ba'i don to/ /phyed snga ma 'chad pa ni rnam pa gzhan ni zhes bya ba'o/ /phyed phyi ma rnam par 'grel pa ni rnam pa gzhan de zhes bya ba'o/ /de dang tha mi dad pa'i
<p>20b.3</p>zhes bya ba ni rnam pa dang tha mi dad pa'i'o/ /de'i tshe rnam pa gzhan bzung yang de las gzhan zhes bya ba gsal ba gzhan la gnas pa'i rnam pa gzhan 'dzin par mi 'gyur ro/ /'on te de'i bdag nyid kho nas 'dzin pa yin no snyam na tha mi dad pa ni zhes gsungs so/ /tha mi dad pa yin yang
<p>20b.4</p>khyed kyi lugs kyis de 'dzin pa na de 'dzin pa ni ma yin no/ /ci'i phyir zhe na/ rnam pa dang ldan pa gzhan zhes bya ba'o/ /rnam pa bzung ba na de dang tha dad med pa'i rnam pa dang ldan pa chod pa 'dzin par 'dod pa ni ma yin no/ /des na rnam pa gcig bzung yang gzhan bzung ba nyid du mi 'gyur
<p>20b.5</p>ro/ /'on te zhes bya ba ni dogs pa bsu ba'o/ /de dang zhes bya ba rnam pa snga ma dang rnam pa gzhan tha mi dad pa'i phyir ro/ /de zhes bya ba ni yul la sogs pas chod pa'i gsal ba gzhan la gnas ba'o/ /de ltar na ni zhes bya ba ni lan no/ /rnam pa tha mi dad pa ni rnam pa dang ldan pa las tha dad
<p>20b.6</p>pa ma yin pa'i phyir rnam pa dang ldan pa yang tha dad par mi 'gyur ro/ /tha mi dad pa las tha mi dad pa ni tha dad par 'gyur ba mi 'os so/ /'dis ni zhes bya ba ni rnam pa dang ldan pa tha mi dad par thal bas ni'o/ /rnam par bshad pa byed pa ni ri khrod rje'o/ /rnam par bshad pa'i tshig
<p>20b.7</p>gang zhe na/ gcig la zhes bya ba la sogs pa'o/ /yang ci ltar na 'di spangs she na/ rnam pa zhes gsungs so/ /rnam pa tha dad pa med pa'i phyir rnam pa de dang tha dad pa med pa ni gsal ba gzhan nyid ma yin te/ spyi'i rang bzhin du gyur pa'i phyir ro/ /rnam pa gzhan bzhin no zhes bya
<p>21a</p>
<p>21a.1</p>ba ni/ dper na khra bo la gnas pa'i rnam pa las ser skya la gnas pa'i rnam pa tha mi dad pa de bzhin du'o/ /'on te zhes bya ba ni rtsod pa'o/ /gsal ba ni yon tan la sogs pa'i dbye bas de dang ldan pa'i gsal ba tha dad pa'i phyir tha dad par 'thad kyi rnam pa ni gzhan ma
<p>21a.2</p>yin te/ yon tan la sogs pa'i dbye bas rnam pa du ma nyid du 'gyur ba ma yin pas te/ de ni yon tan la sogs pa dang bral ba'i phyir ro zhe na/ de ni ma yin te zhes bya bar grub pa'i mtha' byed pa'o/ /nag po la sogs pa gsal ba 'byed par byed pa de tha dad pa'am/ tha mi dad pa zhig yin
<p>21a.3</p>de la re zhig phyogs dang po sel ba ni gal te zhes bya ba'o/ /de zhes bya ba nag po la sogs pa tha dad pas gsal bas tha dad pa gang las yin/ dper na nor bu tha dad pas te tha dad pa ma yin pa de bzhin du nag po la sogs pa'i don gzhan tha dad pas gsal ba tha dad pa ma yin no/ /
<p>21a.4</p>de dang zhes bya ba yon tan la sogs pa dang 'brel pas/ gal te gsal ba tha dad na de'i tshe rnam pa la'ang tha dad pa der ci ste mi 'dod de/ rnam pa la de dang 'brel ba'i phyir ro/ /gal te zhes bya ba la sogs pa ni rnam par 'grel pa'o/ /de zhes bya ba nag po nyid la sogs pa tha
<p>21a.5</p>dad pas so/ /rgyu ci'i phyir zhe na/ gzhan zhes bya ba smos te yon tan la sogs pa'i rang bzhin no/ /gzhan ni gsal ba'i rang bzhin no/ /rgyu nyid kyi zhes bya ba ni dogs pa bsu ba'o/ /gzhan tha dad pa ni rgyu nyid kyis gzhan tha dad par byed pa yin no zhe na/ lan du ma yin te/ 
<p>21a.6</p>bya ba ste/ nag pa nyid la sogs pa la ni rgyu nyid med pa'i phyir ro/ /ci'i phyir zhe na/ yon tan zhes bya ba'o/ /nag pa nyid la sogs pa'i yon tan nyid ni/ gsal ba'i rang bzhin rdzas kyi rgyu ma yin no/ /ci'i phyir rgyu ma yin zhe na/ de dang zhes bya ba'o/ /yon tan de dang
<p>21a.7</p>rdzas grub pas bde ba gcig tu skye ba'i phyir ro/ /gang zhig gang dang lhan cig grub pa dang bde ba gcig pa de ni de'i rgyu ma yin no/ /yang na nag pa la sogs pa rgyu yin mod de lta na yang skyon nyid do zhes gsungs pa ni/ rgyu nyid ces bya ba ste/ gal te yon tan rdzas kyi rgyu yin
<p>21b</p>
<p>21b.1</p>yang / de'i tshe yon tan de las gsal ba'i bdag nyid gzhan tha dad pa skyes pa yin no/ /rgyu dang 'bras bu dag kyang dus tha dad pa'i phyir 'brel pa can ma yin te/ rdzas la ltos nas yon tan 'bras bu'i dus su rjes su mi 'jug pa'i phyir ro/ /med pa ni 'brel pa can du 'gyur ba ma
<p>21b.2</p>yin te/ des na dus tha dad pa can dag ni 'brel ba can du 'gyur ba ma yin no/ /dus tha mi dad na yang bum pa dang snam bu bzhin du 'brel ba can nyid ma yin no/ /dbyig pa dang skyes bu dag la ni de ltar rtog pas bkod pa ni yin gyi dngos po las ni ma yin no/ /de'i phyir gal te yon tan
<p>21b.3</p>gyis rdzas bskyed na de'i tshe yon tan 'brel pa can nyid ma yin no/ /des na de la yang ste rgyur gyur pa'i yon tan dang ma 'brel ba'i rdzas la yang 'brel ba can gzhan yod par 'gyur ro/ /de yang khyed kyi lugs kyi rgyu yin la/ rgyu yang 'bras bu'i dus na zhig pas 'brel ba can ma yin
<p>21b.4</p>pas de'i 'brel pa grub pa'i don du rgyu gzhan tshol bas na thug pa med do/ /tha dad pa'i yang phyir te/ gang zhig gang las don gzhan yin pa de ni de'i 'brel ba can ma yin te/ dper na bum pa dang snam bu bzhin no/ /rgyu yang 'bras bu las don gzhan yin no/ /de bas na de dang 'brel ba
<p>21b.5</p>can ma yin no/ /rgyu 'brel pa can nyid yod na ha cang thal ba'i nyes pa brjod pa ni rgyu nyid ni zhes bya ba'o/ /dogs pa ni de ltar zhes bya ba ni me ni du ba'i 'brel ba can ma yin no/ /ci'i phyir zhe na/ ma mthong ba'i phyir zhes bya ba'o/ /'o na ni zhes bya ba ni lan no/ /'brel ba can ni nag
<p>21b.6</p>po nyid la sogs pa'o/ /'o na tha mi dad pa'i phyogs la yon tan can gyi tha dad par byed pa can yin no snyam na/ bshad pa/ yon tan dang rdzas dag tha dad pa min pa'i phyogs la gal te gsal ba tha dad pa yin na de'i tshe rnam pa'ang tha dad pa der ci ste mi 'dod/ gal te nag po la sogs
<p>21b.7</p>pa'i tha dad la/ rnam pa dang ldan pa tha mi dad la/ nyes kyang de tha dad par byed pa yin na/ de'i tshe rnam pa dang ldan pa tha dad pa las dbyer med pa ni rnam pa yang tha dad pa nyid do/ /ci'i phyir zhe na/ tha dad las dbyer med tha dad ces gsungs so/ /yon tan gyi khyad par can gyi rdzas
<p>22a</p>
<p>22a.1</p>tha dad pa las dbyer med pa'i rnam pa gang yin pa de ni tha dad pa nyid de/ nag po la sogs pa tha dad pa las tha mi dad pa'i rnam pa dang ldan pa gang yin pa de ni tha mi dad pa kho na'o/ /de las tha mi dad pa'i rnam pa yang tha dad pa yin no zhes bya ba'i don to/ /gzhan du zhes
<p>22a.2</p>bya ba ni tha dad pa'i rdzas las gal te tha mi dad pa'i rang bzhin gyi rnam pa tha dad pa ma yin na/ de'i tshe gsal ba dang rnam pa dag tha mi dad par mi 'gyur te/ grub pa dang bde ba tha dad pa'i phyir ro/ /re zhig rtsod pa'i cha nyid rnam par 'grel pa ni nag po zhes bya'o/ /tha dad pa las zhes bya ba ni
<p>22a.3</p>nag po la sogs pa las tha mi dad pa ni gsal ba'i rang bzhin no/ /des gsal ba rnams tha mi dad pa yin no zhes sems pa'o/ /grub pa'i mtha'i cha rnam par 'grel pa ni/ 'o na ni zhes bya ba'o/ /ci'i phyir zhe na/ rnam pa yang zhes smos so/ /rnam pa tha dad pa nyid nye bar sdud pa ni/ 
<p>22a.4</p>des na zhes bya ba'o/ /gang la ltos te snang bzhin pa mdun na 'dug pa'i rnam pa tha dad par 'gyur snyam na rnam pa dang ldan pa gzhan dang / yul gzhan na gnas pa'i rnam pa las kyang ngo / /rnam pa ni zhes bya ba nas zhe na'i bar du ni rtsod pa'o/ /yon tan du gyur pa zhes bya ba ni/ rnam pa ni
<p>22a.5</p>ldan pa yin la/ de yang yon tan yin no/ /yon tan rnams yon tan can las tha dad pa yin na 'di brjod par rigs te/ yon tan can la ni yon tan rnams 'du ba yin gyis yon tan rnams ni phan tshun 'du ba ma yin no zhes bya bar ro/ /yon tan dang yon tan can gcig par gyur na
<p>22a.6</p>ni/ 'di brjod par mi rigs so zhes 'brel to/ /gang zhig mi rigs snyam na/ yon tan la sogs pa 'di ni yon tan can 'dir yin gyis/ yon tan can 'di la ni ma yin no zhes bya ba'o/ /ci'i phyir zhe na/ dbyer med phyir te gsal ba dang yon tan dang tha dad pa ma yin pa'i phyir ro/ /
<p>22a.7</p>des na nag po nyid la sogs pa sna tshogs pa dang tha mi dad pa'i phyir gsal ba rnams sna tshogs pa yin pa de bzhin du gsal ba dang tha mi dad pa'i rnam pa yang yin no/ /des na nyes pa snga ma las mi 'grel lo/ /gal te nag po la sogs pa dang gsal ba dag tha mi dad na nyes pa yod na/ 'o na tha
<p>22b</p>
<p>22b.1</p>dad par 'gyur mod/ gzhan gyis brjod pa'i lan ni/ 'di ni zhes bya ba'o/ /rtsed mo nyid kyi gzhung 'dzugs pa ni tha dad phyogs ni zhes bya ba'o/ /phyogs gzhan zhes bya ba ni tha mi dad pa'i phyogs so/ /der yang ni tha mi dad pa'i phyogs la yang ngo / /snga ma zhes bya ba tha dad pa'i phyogs la brten
<p>22b.2</p>pa'i phyir ro/ /'dis ni zhes bya ba ni rnam pa spyi yin pa spangs pas so/ /de nyid brjod pa ni de yang zhes bya ba ste gtso bo yang ste/ gtso bo de'i gnas skabs thams cad 'dzin pa'i phyir skyes bu thams cad kyis thams cad mthong bar thal lo/ /ci'i phyir zhe na/ de kho na zhes bya ba'o/ /thams
<p>22b.3</p>cad mthong bar thal ba nyid spong ba ni 'o na te zhes bya ba'o/ /thams cad thams cad kyi bdag nyid yin pa ni rtogs pas gnod do zhes lan 'debs pa ni de yang zhes bya ba'o/ /gtso bo'i mtshan nyid kyi spyi khas len na/ grangs can rang gi lugs dang 'gal ba yang yin no zhes bstan
<p>22b.4</p>pa'i don du de'i lugs 'god pa ni/ thams cad ces bya ba nas mthong ba yin zhes bya ba'i bar ro/ /'bras bu thams cad gtso bo'i bdag nyid can gyi rgyu la nus pa'i rang bzhin te mngon par mi gsal ba'i rang bzhin du gnas pa gang yin pa de ni gtso bo yin te/ don dam par yod
<p>22b.5</p>pa ni yin no/ /ci ltar de dag der gnas she na/ 'gro ba kun de las shes par bya ba ste/ gang gi phyir 'gro ba mtha' dag ni gtso bo de las skye bar 'gyur ba yin te/ gseg ma la sogs pa las til mar la sogs pa med pa ni skye ba mi srid de/ des na gang zhig gang gis
<p>22b.6</p>skyed byed yin pa de la de gnas pa yin no zhes rtogs pa yin no/ /'o na gtso bo las spyi gzhan yin no snyam na/ gal te zhes bya ba'o/ /de nyid ces bya ba ni gtso bo nyid spyi yin no/ /gal te spyi'i mtshan nyid med pa'i phyir ci ltar de spyi yin zhe na/ khyab pa dang ni zhes bya ba'o/ /'o na
<p>22b.7</p>'di gsal ba'i rang bzhin ma yin pas na gtan mi mthong ba kho na'o snyam na/ mthong bzhin pa ni zhes bya ba ste/ bum pa dang snam bu la sogs pa mthong ba rnams phan tshun tha dad pa'i phyir gsal ba ste/ khyad par gang yin pa de nyid thar pa'i gnas skabs na gtso bo gsal ba ste mngon
<p>23a</p>
<p>23a.1</p>par gsal ba yin no/ /des na de gtan mi mthong ba ni ma yin no/ /gal te de ltar mngon par 'dod na/ 'dir 'di ni 'gal ba yin te'o/ /gang zhig 'gal snyam na/ yon tan zhes bya ba la sogs pa'o/ /yon tan snying stobs dang rdul dang mun pa rnams kyi rang bzhin
<p>23a.2</p>mchog ces bya ba spyi'i gnas skabs su gyur pa'i mtshan nyid ni mthong ba'i lam du 'gro ba ma yin te/ rnal 'byor bas rtogs par bya ba yin pa'i phyir dang / thams cad kyang de nyid du bag la zha bar gnas pa'i phyir ro/ /yang skyed mos tshal dang kun dga' ra ba la sogs pa'i mthong ba'i lam du
<p>23a.3</p>gang gyur pa de ni gtso bo yang shin tu gsog pa ngo bo nyid med pa yin no zhes bya ba'o/ /'di ci ltar 'gal snyam na/ gang gis phyir zhes bya ba'o/ /'bras bu gzhan du mi 'thad pa'i sgo nas 'bras bu gang zhig nus pa'i rang bzhin gyis gtso bo la brtags pa ste srog nyid kyis gtso bor de yang
<p>23a.4</p>ni gsog nyid 'gyur ro/ /yang ci ltar na 'bras bu gsog tu gyur pas de yang gsog nyid yin snyam na/ rgyu la zhes gsungs te gtso bo zhes grags pa la'o/ /de'i rang bzhin te nus pa'i rang bzhin nyid yod pa'i phyir ro/ /gtso bo na ni 'bras bu nus pa'i rang bzhin du yod pa yin la/ nus pa yang
<p>23a.5</p>gsal ba nyid dam/ yang na dngos po gzhan yin par 'gyur ro/ /gal te gsal ba nyid nus pa yin na ni de'i tshe gtso bo dang nus pa de'i bdag nyid yin pa'i phyir na/ 'bras bu'i rang bzhin gyis gsal ba rnams gsog yin na gtso bo yang gsog nyid do/ /des na gtso bo yod pa yin no zhes
<p>23a.6</p>khas blangs pa 'gal bar 'gyur ro/ /de'i phyir gsal ba 'bras bu'i tshogs rnams gsog nyid yin na/ de'i sgo nas brtag par bya ba nus pa'i rang bzhin gyi 'bras bu gang yin pa de yang gsog nyid du 'gyur te/ de las tha mi dad pa'i phyir ro/ /de gsog yin pa na de dang tha mi dad pa'i phyir gtso
<p>23a.7</p>bo yang gsog tu 'gyur ro/ /gal te gsal ba'i mtshan nyid 'bras bu nyid nus pa yin na de'i tshe 'di ltar 'gyur ba zhig na/ 'on kyang gsog gi rang bzhin du gyur pa'i gsal ba las gsog ma yin pa'i rang bzhin gyis nus pa ni gzhan kho na yin pas gtso bo de dang bdag nyid gcig pa yin yang
<p>23b</p>
<p>23b.1</p>gsog ma yin pa nyid do zhes bya ba'i phyogs gnyis pa'i dogs pa bsu ba ni/ ci ste zhes bya ba ni rgyu la yod pa'i 'bras bu nus pa'i rang bzhin can ni gsal ba las gzhan nyid yin gyi gsog gi rang bzhin ni ma yin no/ /'dis ni de'i rang bzhin ni yod phyir zhes bya ba'i gtan tshigs ma grub
<p>23b.2</p>par brjod pa yin no/ /lan 'debs pa ni de zhes bya ba'o/ /gal te rgyu'i bdag nyid la yod pa'i nus pa'i rang bzhin gsog ma yin na de'i tshe de las 'bras bu gsog tu gyur pa skye ba ni snga na med pa nyid pas 'bras bu sngar yod par smra ba nyams par 'gyur ro/ /gal te rgyu la 'bras bu mi gsal
<p>23b.3</p>ba ni rang bzhin du yod pa ma yin nam/ des na 'bras bu snga na yod par smra ba mi nyams so snyam na/ gang zhig ces smos so/ /nus pa'i rang bzhin gang zhig lkog tu gyur pa mngon sum gyis mthong ba ma yin pas/ rtags med pas rjes su dpag pas kyang ma yin pa de nyid don dam pa ma yin pa
<p>23b.4</p>yod pa'i tha snyad du mi rung ba yin no/ /de la ni gnod par byed pa yang brjod zin pa nyid de/ des na de ni rnam 'byed pas rtogs par bya ba yin no zhes kyang brtag bar bya ba ma yin no/ /de'i phyir gzhan gyis yon tan rnams kyi rang bzhin mchog ces bya ba la sogs pa brjod pa gang yin pa de ni
<p>23b.5</p>'gal ba yin no/ /dus mtshungs pa yul tha dad pa'i gsal ba gang yin pa de khyab pa'i spyi ni 'dzin pa nyid do/ /gal te gsal ba ma bzung yang spyi dgos pa med pa ci'i phyir snyam na/ de 'dra'i zhes bya'o/ /gang gi phyir gzhan gyi lugs la/ brda'i dus su gsal ba tha dad pa la
<p>23b.6</p>spyir khyab par ma bzung na dus phyis de ltar tha snyad byed pa mi 'thad do/ /spyi ni tha snyad kyi don du 'dod pa yin na de ltar ni khyab pa bzung ba ma yin no/ /des na spyi ni dgos pa med pa kho na'o/ /ra dkar po gang zhig sngar lha la gsol ba mthong ba yod pa de'i rigs zhes bya ba ni ra'i rigs
<p>23b.7</p>rjes su 'gro ba'i phyir ro/ /tha snyad pa dag gis zhes bya ba ni de nyid 'di'o zhes tha snyad byed pa dag gis so/ /ci'i phyir ji ltar 'dod snyam na/ dus gcig tu zhes bya ba'o/ /de ni zhes bya ba ni spyi'i tha snyad la'o/ /ci'i phyir zhe na/ gnyi ga yang zhes bya ba'o/ /'o na sngar gyi rjes su
<p>24a</p>
<p>24a.1</p>'brangs nas rtogs pa gang dag yin pa de la spyi yod mod snyam na/ snga ma dang zhes bya ba'o/ /tha dad pa'i zhes bya ba ni mdog dang rnam pa dang yi ges stong pa'o/ /de bzhin du dus mtshungs pa dag la yang spyi mthong ba med do zhes brjod pa ni/ de bzhin du dus mtshungs
<p>24a.2</p>pa dag la yang gsal ba dang mi gsal ba'i rnam pa las gzhan pa'i spyi yod pa ma yin no zhes 'brel to/ /gal te dus mtshungs par byung ba dag la spyi med pa nyid na/ 'o na ci ltar zhes bya ba ni gzhan gyi'o/ /lan ni rtogs pa 'di ni zhes bya ba'o/ /de la zhes bya ba ni snga phyir byung ba
<p>24a.3</p>dag la'o/ /gsal ba dus mtshungs pa dag la yang 'brel pa can gyi spyi mngon sum gyi mthong ba med do/ /de nyid kyi phyir spyi zhes bya ba ni zhes gsungs so/ /tshig gi lhag ma med na ni ma 'brel ba brjod par 'gyur te/ bsal ba rnams ni myong bas grub pa'i phyir ro/ /snga ma dang zhes
<p>24a.4</p>bya ba ni rnam par 'grel ba'o/ /'ba' zhig ces bya ba ni dmigs pa med pa'o/ /rtogs par bya ba'i spyi'i bdag nyid kyi dmigs pa ma mthong ba'i phyir ro/ /rtogs par bya ba'i rnam par shes pa zhes bya ba ni/ kha dog dang dbyibs su snang ba ba lang gi rnam par rtog pa'o/ /des de ni kha dog
<p>24a.5</p>la sogs pa dang bral ba'i spyi 'ga' yang rtogs pa med do/ /de'i gzung ba zhes bya ba ni rtogs pa de la mdog la sogs pa dang bral ba'i gzung ba spyi snang ba med pa'i phyir ro/ /snga ma dang phyi ma'i khyad par gang yin pa de bzhin no/ /'dis ni rang bzhin gyi rtags bstan to/ /gang zhig
<p>24a.6</p>ces bya ba la sogs pa ni rnam par 'grel ba'o/ /de la zhes bya ba la ni rtogs pa la'o/ /rang bzhin gyi gtan tshigs so zhes bya ba ni dmigs pa med pa nyid bsgrub par bya ba la phyi rol mi snang ba nyid rang bzhin yin no/ /thams cad ces bya ba ni ngang pa dang khra bo la sogs pa la'o/ /
<p>24a.7</p>ci ltar yul nges par skye zhes khong nas dbyung ngo / /de nyid kyi phyir 'ga' zhig nyid la zhes 'chad par 'gyur ro/ /ldog pa'i rang bzhin ci 'dra ba yin snyam na de yang zhes bya ba'o/ /de tsam gyis ni sgro btags pa'i rnam pa tsam gyis so/ /'dir ni rigs la'o/ /chos dang chos
<p>24b</p>
<p>24b.1</p>min te dge ba dang sdig pa grub pa'i don du'o/ /bram ze'i rigs la byin na ni chos yin la/ bsad na ni sdig pa yin no/ /de'i bya ba ni rigs kyi'o/ /grub kyang zhes bya ba ni ma grub pa 'ba' zhig tu ni ma zad pa'o/ /ci'i phyir zhe na/ rigs gzhan las zhes bya ba ste dmangs rigs la sogs pa
<p>24b.2</p>pa'i rigs las bram ze'i rigs nyid tha dad pa med pa'i phyir ro/ /gang gis chos la sogs pa'i sgrub par byed pa nyid du bye brag tu nges par 'gyur ba rang gi ngo bo grub kyang rigs rnams phan tshun tha dad pa ni ma yin te rnam pa thams cad kyis stong pa'i phyir ro/ /de bzhin du zhes bya ba ni bye brag
<p>24b.3</p>tu'o/ /spyi nyid ci ste mi rtogs snyam na/ gzhal bya'i rnam pa zhes bya ba'o/ /'on te spyi'i rnam pa can ni rtogs pa ni med pa kho na'o snyam na/ spyi'i rnam pa'i zhes bya ba'o/ /sngar bstan pa nyid do zhes bya ba ni mtshungs pa'i rnam par rtog pa gang zhes bya ba la sogs pas so/ /spyi tha mi dad pa
<p>24b.4</p>sun 'byin pa ni snang ba'i rang bzhin la yang zhes bya ba'o/ /de'i phyir gcig ni yul gzhan la sogs pa dang ldan par 'gal ba'i phyir ma nges pa nyid ma yin no/ /ma grub pa nyid kyang ma yin no zhes ston pa'i don du phyogs snga ma 'god pa ni gal te zhes bya ba'o/ /gsal ba gcig gi mthar thug
<p>24b.5</p>pa'i phyir te rang bzhin gzhan gyis stong pa'i phyir ro zhes bya ba'o/ /thal ba sgrub par byed pa zhes bya ba ni thal ba ni 'thob pa'i rang bzhin yin pa'i phyir dang / sgrub par byed pa yang ldog pa'i 'bras bu can yin pa dang / /'brel pa'i rtsa ba can yin pa'i phyir ro/ /des na zhes bya ba ni thal ba bsgrub pa'i
<p>24b.6</p>dus na'o/ /ci ltar 'di thal ba'i sgrub pa yin zhe na/ gal te zhes bya ba ste/ gal te khyab bya 'dir 'gyur na/ khyab par byed pa 'dir yang 'gyur ro/ /'on te khyab par byed par 'gyur ba min na/ khyab bya dang khyab byed gnyi ga'ang mi 'gyur ro zhes 'dod pa'i phyir ro/ /des na 'dis ni
<p>24b.7</p>thal ba'i sgrub par byed pa yin no zhes dgongs pa'o/ /bshad zin pa'i don nyid khyad par la sbyor ba ni gal te zhes bya ba'o/ /'di ltar thal ba dang bzlog pa gnyis kyi sa ni gzhan gyis yongs su brtags pa la 'gal ba brjod par bya ba tsam zhig zad kyi/ 'di nyid la sangs rgyas pa'i
<p>25a</p>
<p>25a.1</p>grub pa'i mtha'i sgrub par byed pa ni ma yin no/ /de kho nar sgrub par byed pa nyid du khas ma blangs pa'i phyir ro/ /gzhi ma grub pa ni de kho na nyid du gtan tshigs yin pa bshad par mdzad pa bzhed pa ma yin no/ /rnam pa 'dis kyang spyi la sogs pa bzlog pa ni 'grub pa'i phyir ro/ /
<p>25a.2</p>slob dpon chos mchog la sogs pa'i lugs bzlog pa ni phyis 'chad par 'gyur ro/ /gsal ba gcig mthar thug pa zhes bya ba 'di la ni rnam par nges pa 'di nyid slob dpon gyis thal ba'i gtan tshigs su bzhed pa yin no zhes ston pa'o/ /gal te zhes bya ba la sogs pa ni rtsod pa'o/ /thal
<p>25a.3</p>ba thams cad ni thal ba bzlog pa'i mthar thug pa'i phyir na 'di yang bzlog pa'i mthar thug par 'gyur dgos so/ /'di ni gsal ba gcig gi mthar thug pa'i phyir gzhan dang ldan pa ma yin no zhes bya ba ni thal ba yin no/ /'di'i bzlog pa ston pa ni/ gal te gzhan dang ldan pa zhes
<p>25a.4</p>bya ba'o/ /de'i tshe ni grub pa yang sgrub pa yin no/ /skyon 'di ni med de zhes bya ba la sogs pas ni gzhan gyi mngon par 'dod pa gsal ba du ma'i mthar thug pa nyid sun 'byin pa'o/ /de ni zhes bya ba ni spyi'o/ /gal te spyi khyab pa yin pa de lta na yang khyab pa ma yin pa'i rang bzhin du 'dzin
<p>25a.5</p>pa yin no snyam na/ de'i ngo bo zhes bya ba smos te khyab pa'i rang bzhin no/ /gzhan gyis zhes bya ba ni ma khyab pa'i'o/ /'on te spyi ni khyab pa nyid du rtogs pa kho na'o snyam na/ gal te zhes bya ba'o/ /ci'i phyir zhe na/ khyab par bya ba zhes bya ba'o/ /khyab par bya ba ni gsal ba yin la/ 
<p>25a.6</p>khyab par byed pa ni spyi yin te/ gsal ba mtha' dag khyab pa'i phyir ro/ /rtogs pa yang med do zhes bya ba ni khyab bya'o/ /de lta bu zhes bya ba ni khyab pa'i rang bzhin no/ /dngos po'i nyes pa 'di ni rgyu dang 'bras bu'i dngos po la sogs pa la yang mtshungs so/ /des na zhes bya ba ni khyab
<p>25a.7</p>par byed pa ma yin pa nyid kyis so/ /chos gnyi ga zhes bya ba ni bsal ba gcig gi mthar thug pa dang / yul la sogs pa gzhan dang mi ldan pa med pa'i rang bzhin gyi chos so/ /gal te de ltar yin na chos can ma grub pa'i lan ci ltar yin zhe na/ gal te zhes bya ba'o/ /'o na
<p>25b</p>
<p>25b.1</p>'dis ci zhig bya snyam na/ 'di ni zhes bya ba'o/ /kho bo cag ni sangs rgyas pa'o/ /de lta bur gyur pa zhes bya ba ni cha med du ma la khyab pa'o/ /gzhan zhes bya ba ni spyi las gzhan gnyi ga las grub pa'o/ /ma mthong ba'i phyir zhes bya ba ni mngon sum med pa'i phyir ro/ /'o na rjes su dpag
<p>25b.2</p>pa spyi'i sgrub par byed par 'gyur ro snyam na/ rjes su dpag pa ni zhes bya'o/ /gzhan du mi 'thad pa zhes bya ba ni rjes su 'gro ba'i rnam pa'i rtog pa gzhan du mi 'thad pas spyi lkog tu gyur pa brtag par bya ba'o/ /don thams cad dang zhes bya ba ni lus can gyi dngos po'i chos du ma nyid la sogs
<p>25b.3</p>pa de dang mi mthun pa nyid do/ /de la ni spyi la'o/ /gzhan gyi chos zhes bya ba ni lus can gyi dngos po'i chos du ma nyid 'gal bas so/ /'gal bas ni du ma la 'jug pa nyid do/ /gzhan gyi zhes bya ba ni lus can gyi chos gzhan spyi dang ngo / /sun 'byin pa ni de ni ma yin te zhes bya ba'o/ /
<p>25b.4</p>gzhan du mi 'thad pa'i nyes pa des na de ni spyi 'grub pa ma yin no zhes bstan pa yin no/ /lus can ma yin pa nyid kyang khyab pa sgrub par byed pa ma yin te/ ma nges pa'i phyir ro/ /tha ma'i khyad par ni lus can ma yin yang ma khyab par rig pa can gyis 'dod pa yin no/ /'o na ni 'di ma khyab
<p>25b.5</p>pa'i sgrub par byed par 'gyur ro zhe na/ de bzhin zhes smos te tha ma'i khyad par bzhin du'o/ /'di na 'khrul pa'i phyir gnyi ga'i sgrub par byed pa ma yin no zhes bya ba'i don to/ /de ni zhes bya ba ni khyad par gyi tshig gi don to/ /de nyid kyi phyir zhes bya ba ni khyad par gyi tshig gi don nyid kyi phyir ro/ /
<p>25b.6</p>rnam par dbye ba zhes bya ba ni lus can nyid kyis byas pa'i ma khyab pa dang lus can ma yin pas byas pa'i khyab pa nyid ces bya ba'o/ /ci'i phyir rnam par dbye ba 'dis des ma byas she na khyab pa dang zhes bya ba'o/ /khyab pa'i sgrub par byed pa ni spyi yin la/ ma khyab pa'i sgrub par byed pa ni
<p>25b.7</p>khyad par yin no/ /pha rol po phyogs 'di khas len pa'i dogs pa bsu ba ni yin mod ces bya ba'o/ /ma grub pa zhes bya ba ni grub pa'i mtha'o/ /bsgrub par bya ba ni grub pas bsgrub bya rtogs par byed pa'o/ /de la khra bo la sogs pa la ma khyab pa'i sgrub par byed pa khyad par gyi
<p>26a</p>
<p>26a.1</p>rang bzhin grub pa'i phyir grub par byed pa de la ni rtsod pa ma yin gyi/ spyi'i rang bzhin gyi sgrub par byed pa ni ma grub ste/ des na bsgrub par bya ba khyab pa nyid ci ltar go bar byed/ pha rol po ma grub pa nyid yod pa ni spyi ni zhes bya ba'o/ /sun 'byin pa ni de ni ma yin te zhes
<p>26a.2</p>bya ba'o/ /khyab pa nyid ma bzung na spyi ltar ci'i rang bzhin bzung bar brjod/ 'dis ni bsgrub par bya ba dang sgrub par byed pa dag phan tshun brten pa'i phyir na gcig kyang ma grub po zhes bstan to/ /'on te gzhan la mi ltos pa'i rang bzhin gyis 'dzin pa'i phyir nyes pa 'di med do zhe na/ 
<p>26a.3</p>gal te zhes bya ba'o/ /gal te spyi de gsal ba du ma la khyab pa'i rang bzhin la ma ltos par 'dzin na de'i tshe rang gi ngo bo 'dzin pa de'i phyir ci ltar spyi bzung ste ma yin pa kho na'o/ /bsal ba du ma la khyab pa'i rang bzhin ma rtogs pa ni spyi la de ltar rtogs par 'gyur ba ma yin no/ /des
<p>26a.4</p>na spyi'i rang bzhin ni ma grub pa'o/ /spyi zhes bya ba ni 'chad pa'o/ /cig shos su zhes bya ba ni khyab pa ma yin pa'i rang bzhin du'o/ /de la phyogs dang po dogs par byas nas 'gog pa ni khyab pa nyid du zhes bya ba'o/ /phyogs gnyis pa bkod nas sel ba ni 'on te zhes bya ba'o/ /
<p>26a.5</p>gal te de ltar yin na nyes pa ci yod snyam na/ de ltar 'o na zhes bya ba'o/ /bsal ba gzhan gyi khyad par can du zhes bya ba ni spyi'o/ /ci ltar rtogs zhes bya ba ni mngon sum gyis so/ /'o na te rnam pa de ltar rtogs pa ni mngon sum kho na yin no zhe na/ de nyid 'di zhes bya ba'o/ /spyi yin
<p>26a.6</p>pa'i phyir zhes bya ba'i gtan tshigs ma grub pa'i mjug sdud pa ni de'i phyir zhes bya ba'o/ /skabs nye bar sdud pa ni de'i phyir bya ba'o/ /lus can ma yin pa nyid ni sgrub par byed pa ma yin te 'khrul pa'i phyir ro/ /spyi yang ma yin te ma grub pa'i phyir ro/ /gal te pha rol po la de'i sgrub
<p>26a.7</p>par byed pa med de de ltar na yang sangs rgyas pa la gnod par byed pa ni tshad ma ci zhig yod snyam na/ mngon sum gyis kyang zhes bya ba'o/ /'dis ni snang ba mi dmigs pas gnod par brjod pa yin no/ /gal te zhes bya ba ni rtsod pa'o/ /khyab pa ma yin par sgrub ces bya ba ni gsal
<p>26b</p>
<p>26b.1</p>ba gcig gi mthar thug pa'i phyir zhes bya ba'i sgrub par byed pas so/ /de la ni spyi la'o/ /chos ni ma khyab pa nyid do/ /de ni zhes bya ba la lan no/ /rtsa ba zhes bya ba ni gzhan gyis khas blangs pa la mi ltos pa'o/ /de nyid gsal 'debs pa ni khyod ces bya ba ste rigs pa can la sogs
<p>26b.2</p>pa'o/ /mngon sum dang de la sogs pa zhes bya ba rjes su dpag pas so/ /gzhan zhes bya ba ni tha mi dad pa'o/ /rnam pa nyid ces bya ba ni yan lag gi bkod pa'o/ /rnam pa ni spyi ma yin te/ khyab pa med pa'i phyir ro/ /'on te rnam pa ni khyab pa nyid du dmigs pa kho na'o zhe na/ 
<p>26b.3</p>des na ci ltar ma khyab snyam na/ khyab pa nyid du zhes gsungs so/ /'di nyid kyi don gsal bar byed pa ni de ltar yin dang zhes bya ba ste khyab pa nyid du dmigs na yang ngo / /de'i phyir rnam pa ni spyi ni dmigs pa ma yin no/ /gtan tshigs 'di ni ma grub pa yang ma yin no zhes brjod
<p>26b.4</p>pa ni/ rnam pa ni gsal ba'i rang bzhin yin pas de grub na de'i rang bzhin gyi rnam pa yang grub pa kho na'o/ /des na gtan tshigs gsal ba gcig gi mthar thug pa nyid ma khyab pa nyid du bsgrub pa'i don du nye bar bkod pa ni gzhi ma grub pa ma yin no/ /gal te phyogs 'di la chos can ma grub
<p>26b.5</p>pa nyid spangs pa yin na 'o na ci ltar zhes bya ba ni gzhan gyi'o/ /rnam pa spyi yin pa'i phyogs la ni phyogs kyi chos nyid kyang yod pa nyid de des na tshul gsum dang ldan pa'i phyir ro/ /gang gis 'di thal ba'i sgrub par byed pa ma yin no zhes brjod na/ ci ltar 'di sgrub par byed pa nyid ma yin
<p>26b.6</p>zhe na/ grub pa'i mtha' smra bas/ pha rol pos ni zhes gsungs so/ /rgol ba gcig gis ni dbyibs kyi mtshan nyid rnam pa nyid spyi yin par brjod la/ rigs pa la sogs pa gzhan gyis ni rnam pa las gzhan rigs yin par brjod do/ /des na spyi tha dad par smra ba'i dbang du byas nas thal ba
<p>26b.7</p>grub par byed pa yin te/ gzhi ma grub pa'i phyir ro zhes brjod do/ /ci tha mi dad par smra ba la ltos nas ni rang rgyud kyi sgrub par byed pa kho na'o/ /de ltar na re zhig gang yang rung ba'i lugs la gsal ba gcig gi mthar thug pa'i phyir ro zhes bya ba 'di thal ba sgrub pa yin no zhes gzhung
<p>27a</p>
<p>27a.1</p>btsugs pa yin no/ /gsal ba gcig gi mthar thug pa nyid dgag par bsgrub par bya ba la ni/ khyab pa'i phyir zhes bya ba'i sgrub par byed pa rgol ba gnyi ga'i lugs kyis ma grub pa'i phyir na thal ba sgrub pa yin no zhes bstan pa'i phyir yang na zhes bya ba'o/ /khyab pa'i
<p>27a.2</p>phyir zhes bya ba 'di 'gal ba yin par ni du ma la 'jug pa'i phyir ro zhes bya ba 'dis brjod pa yin la/ 'di ni spyi gnyi ga'i phyogs la yang ma grub bo/ /gcig pa gcig gi mthar thug pa dgag pa ni thal ba yin par lhag mas brjod pa yin no/ /bzlog pa ni rtsa ba'i gtan tshigs yin no zhes bya ba
<p>27a.3</p>ni bsal ba gcig gi mthar thug par yang dmigs pa yin no zhes bya ba ni grub pa'i phyir ro/ /gal te thal ba'i sgrub byed sgrub byed ma yin pa nyid yin na 'o na des ci zhig bya ba yin snyam na/ thal ba ni zhes bya ba'o/ /slob dpon chos mchog la sogs pa'i lugs sun dbyung ba'i don du nye
<p>27a.4</p>bar 'god pa ni gzhan dag ni zhes bya ba'o/ /bral ba'i phyir ro zhes bya ba ni rnam nges kyi dkyus dum bu'o/ /de ni grub pa nyid do zhes phyi ma dang 'brel to/ /gang gi tshe zhe na/ spyir dngos po med pa yin na yang ngo / /gtan tshigs dngos med tsam yin na zhes bya ba ni/ bral ba tsam khyab
<p>27a.5</p>par byed pa mi dmigs pa yin pa na'o/ /de zhes bya ba bral ba tsam ni chos can gang dang yang ngo / /spyi dngos po ma yin pa'i phyir sgrub par byed pa dang bral ba tsam de dang 'brel pa ma yin no/ /ci ltar bsgrub bya sgrub par byed pa yin zhes bya ba ni gzhi ma grub pa'i phyir ro/ /des na gzhi ma grub
<p>27a.6</p>pa ni/ dngos po la tshul gsum pa nyid ma yin no zhes dgongs pa'o/ /'di snyam du bral ba tsam ni gtan tshigs ma yin no/ /'o na ci zhe na/ gsal ba gzhan dang 'brel pa'i rang bzhin gyi bral ba gtan tshigs yin no zhes pha rol po ston pa ni 'on te zhes bya ba'o/ /de'i tshe yang zhes bya ba ni
<p>27a.7</p>grub pa'i mtha'o/ /de'i phyir nges par zhes bya ba ni/ de lta yin dang 'gal ba brjod pa nyid legs pa yin no zhes bya bar dgongs pa'o/ /gzhan gyis ni mu stegs pa'i'o/ /gzhan gyis khas blangs pa ni/ sangs rgyas pas khas blangs pa'o/ /gal te sangs rgyas pas mu stegs pa
<p>27b</p>
<p>27b.1</p>la gzhan sel ba gsal ba gcig gi mthar thug pa'i phyir ma khyab par bsgrubs na de'i grub pa ma bsgrubs pa yin te/ gzhan sel ba khyab pa ma yin par ni mu stegs pa rnams 'dod pa'i phyir ro/ /sangs rgyas pa ni 'dod pa ma yin pa kho na'o zhes brjod pa ni gzhan yang zhes bya ba'o/ /med
<p>27b.2</p>pa bsgrub pa la rung ba zhes bya ba ni gzhan gyi dogs pa'o/ /ma yin te zhes bya ba la sogs pa ni lan no/ /ci ltar shing dang shing sha pa dag de'i bdag nyid du grub pa na/ khyab par byed pa shing ma dmigs pas/ shing sha pa med par rtogs pa'i tshe shing nyid bsgrub pa la shing sha pa nyid rtsa
<p>27b.3</p>ba'i gtan tshigs yin gyi/ yul nye bar ma bstan pa can gyi khyab par byed pa mi dmigs pa ni ma yin pa de bzhin du 'dir yang yin na/ khyab par byed par byed pa mi dmigs pas mi mthun pa'i phyogs las bzlog pa/ gsal ba gcig gi mthar thug pa'i phyir zhe'am/ khyab pa
<p>27b.4</p>yin pa'i phyir zhes bya ba de lta bu'i rang bzhin bsgrub pa'i rang bzhin nyid rtsa ba'i gtan tshigs yin par 'gyur gyi khyab par byed pa mi dmigs pa ni ma yin no/ /de'i stobs kyis zhes bya ba ni/ rjes su 'gro ba'i sgo nas 'brel ba bzung ba'i stobs kyis so/ /med pa tsam zhig nye
<p>27b.5</p>bar ston te zhes bya ba ni khyab par byed pa mi dmigs pas so/ /rtsa ba'i gtan tshigs ni ma yin no zhes bya ba ni khyab byed mi dmigs pa'o/ /'dis ni/ de dag med na'ang de med ces/ /brjod pa las kyang de rtogs phyir/ /zhes bya ba ni/ yul nye bar ma bstan pa can gyi khyab par byed par byed
<p>27b.6</p>pa mi dmigs pa las ltos te brjod pa yin no zhes bstan to/ /yod par bsgrub pa na ni tshul 'di nyid yin par rtogs par bya'o/ /gal te zhes bya ba ni gzhan gyi'o/ /bsgrub pa go bar byed pa 'ba' zhig tu ni ma zad de/ khyab par byed pa mi dmigs pa yang rtsa ba'i gtan tshigs yin
<p>27b.7</p>no/ /so sor nges pa'i zhes bya ba ni yul nye bar bstan pa can no/ /de lta yin na zhes bya ba ni lan no/ /'di na zhes bya ba ni sa phyogs la sogs par ro/ /gzhan zhes bya ba ni dngos por yod pa'i spyi'o/ /'dir yang zhes bya ba ni bral ba'i phyir ro zhes bya ba'i sgrub par byed pa la yang ngo / /
<p>28a</p>
<p>28a.1</p>dngos po dang dngos po med pa'i thun mong zhes bya ba ni spyi'o/ /gzhan zhes bya ba ni dngos po dang dngos po med pa las tha dad pa med pa ste/ dngos po dang dngos po med pa la med pa'i phyir ro/ /ba lang nyid ni dngos po'i rang bzhin nam dngos po med pa'i rang bzhin du nges par
<p>28a.2</p>'gyur gyi/ dngos po'i rang bzhin gyi ba lang nyid la thun mong ba'i rang bzhin gzhan ni yod pa ma yin te/ spyi la ni spyi med do zhes bya ba gzhung lugs yin pa'i phyir ro/ /gzhan med pa'i phyir zhes bya ba'i gtan tshigs ma grub pa'i dogs pa bsu ba ni/ rnam par rtog pa yin zhes bya ba'o/ /phyi
<p>28a.3</p>rol na gnas pa'i dngos po dang dngos po med pa la ni rnam par rtog pa'i snang ba thun mong ma yin no zhes bya ba'i don to/ /lan 'debs pa ni de lta na zhes bya ba'o/ /rnam par rtog pa la snang ba'i chos can la dngos po'i nye bar len pa can ma yin pa bsgrub pa na snang ba mi dmigs pa kho na yin gyi
<p>28a.4</p>khyab par byed pa mi dmigs pa ni ma yin no/ /khyed kyis ni khyab par byed pa mi dmigs pa nyid rtsa ba'i gtan tshigs su gzhung 'dzugs par bya ba yin no/ /des na gzhan zos nas gzhan skyugs pa zhes bya ba'i tshul 'di ci yin/ mi dmigs pa ni snang ba mi dmigs pa'o/ /gzhan zhes bya
<p>28a.5</p>ba ni khyab byed mi dmigs pa la ltos nas gzhan no/ /de nas slob dpon chos mchog gis bzhed pa 'di ni gyi na'o/ /nye bar sdud pa ni de'i phyir zhes bya ba'o/ /'dir zhes bya ba ni chos can spyi gsal ba las tha dad pa la/ bral ba'i phyir zhes bya ba rtsa ba'i gtan tshigs ni ma yin gyi/ 'on kyang
<p>28a.6</p>thal ba dang bzlog pa gnyi ga yang de kho nar gzhi ma grub pa'i phyir na 'gal ba ston par byed pa'i 'bras bu can yin no/ /ci'i phyir zhe na/ spyi zhes gsungs so/ /spyi tha mi dad pa'i phyogs la ni 'di thal ba'i sgrub par byed pa ma yin no zhes brjod pa ni/ gzugs la sogs pa nyid ces
<p>28a.7</p>bya ba'o/ /'di zhes bya ba ni bral ba'i phyir zhes bya ba dang / gsal ba gcig gi mthar thug pa'i phyir zhes bya ba thal ba bsgrub pa ma yin gyis/ 'on kyang khyab pa yin pa'i phyir zhes bya ba nyid thal ba'i sgrub par byed pa yin te/ rang gi ngo bo ma grub pa'i phyir ro/ /'di sgrub par byed pa
<p>28b</p>
<p>28b.1</p>ma yin pa ci'i phyir zhe na/ de dag khyab pa zhes gsungs te/ gzugs la sogs pa gsal ba gcig gi mthar thug pa ni mngon sum gyis grub pa nyid do/ /des na thal ba'i sgrub byed ma yin no/ /de ltar na gnyi ga ltar na yang thal ba'i sgrub par byed pa las ni bsgrub bya 'grub pa ma yin
<p>28b.2</p>te/ 'on kyang khyab pa bsgrub pa'i 'bras bu can yin no zhes bstan nas/ skabs nye bar sdud pa ni/ de'i phyir zhes bya ba'o/ /de ltar rang gis mthong ba smos pa'i rnam par gcad par bya ba bstan nas/ don smos pa'i rnam par gcad par bya ba bstan pa'i don du phyogs snga ma 'god pa ni/ 
<p>28b.3</p>gal te zhes bya ba'o/ /pha rol po don smos pa'i 'bras bu ni de ltar ma yin par yang 'grub po zhes bstan pa'i don du smra ba ni gal te ma grub pa zhes bya ba la sogs pa'o/ /rtog pas sbyar ba ni gtan tshigs ma yin pa ma yin no/ /zhes bya ba'i don to/ /ci ltar zhe na/ gal te zhes bya
<p>28b.4</p>ba'o/ /'di la ni rtog pas sbyar ba la'o/ /rang gi don gyi rjes su dpag pa'i zhes bya ba ni/ rjes su dpag par bya ba la tshul gsum pa'i rtags las shes pa gang yin pa zhes bya ba dang / 'brel pa can gyi chos dag las chos can la rtogs pa skye ba gang zhes bya ba rang gi don gyi rjes su dpag
<p>28b.5</p>pa'i mtshan nyid yin pas/ de nyid las rtogs pa tsam gyis bkod pa gtan tshigs yin pa bzlog par 'gyur ro/ /tshul gsum pa'i rtags la ma gtogs pa'i don gzhan ni/ gzhan gyi don gyi rjes su dpag par brjod pa yang ma yin no zhes brjod par ni gzhan gyi zhes bya ba'o/ /
<p>28b.6</p>'dir zhes bya ba ni gzhan gyi don gyi rjes su dpag par ro/ /der yang zhes bya ba ni rang don du'o/ /de nyid du zhes bya ba ni rang don rjes dpag nyid du'o/ /yang na dgos pa'i khyad par yod pa'i phyir 'di nyid du don smos par bya ba yin no zhes brjod pa ni 'dir byas pa zhes bya ba'o/ /rang gi don du
<p>28b.7</p>zhes bya ba ni rang gi don gyi rjes dpag tu'o/ /ci'i phyir zhe na/ su yang zhes bya ba'o/ /rtog pa sngon du byed pa ni rang rtogs pa'i don du dngos po ma yin pa'i rtags su rjes su 'brang ba ni med do/ /gzhan kho na bla'i bdag nyid ni ma yin no/ /'dir zhes bya ba ni gzhan don rjes dpag tu'o/ /gal te
<p>29a</p>
<p>29a.1</p>gang gis don smos pas gsal bar bya ba rtog pas sgro btags pa gtan tshigs yin na ci nyes she na/ don dam par ni zhes bya ba'o/ /rtog pas sgro btags pa'i gtan tshigs ni phyogs dang phyogs gang yang rung ba nyid la sogs pa'o/ /dngos po'ang gzhan du srid pa'i phyir
<p>29a.2</p>zhes bya ba ni 'dod pa dang dngos po mi mthun par yang 'gyur ba'i phyir ro/ /rtags dang phyogs dang mthun phyogs gang rung nyid la sogs pa ni 'khrul pa kho na'o/ /de nyid kyis ni don smos pa nyid kyis so/ /don smos pa med na ni ma 'brel pa yang rtags yin par 'gyur ro/ /gal te slob dpon
<p>29a.3</p>phyogs kyi glang po'i gzhung la 'brel pa ston par byed pa yod pa ma yin nam/ de nyid ci ltar 'di nyid kyis 'brel pa 'phen zhes brjod ce na/ gang du yang zhes gsungs so/ /gang gis don smos par 'di gsal bar bya ba ci ltar 'di ma nges pa yin snyam na/ phyogs dang zhes gsungs
<p>29a.4</p>so/ /ci'i phyir zhe na/ gang dang zhes bya ba ni/ 'di snyam du phyogs dang mthun pa'i phyogs gang yang rung ba'i phyir zhes bya ba'i don sgra dang bum pa'i mi rtag pa nyid kyi spyi la mi 'khrul pa'i chos dang ldan pa'i phyir ro zhes bya ba ni mi 'dod kyi/ 'on kyang phyogs su byas pa cig shos nyid du'o/ /
<p>29a.5</p>phyogs su byas pa'i cig shos nyid ces bya ba gang yang rung ba nyid de/ cig shos kyi sgras ni phyogs su byas pa nyid brjod par 'dod pa yin no/ /des na brjod ma thag pa'i nyes par mi 'gyur ro zhes sems pa'o/ /de tsam gyis zhes bya ba ni mi rtag pa nyid du brjod par 'dod pa tsam gyis so/ /
<p>29a.6</p>ci'i phyir mi 'grub snyam na/ rtag pa nyid du brjod par 'dod na mi rtag pa nyid med par 'gyur ba'i phyir ro/ /'on te dngos po la mi rtag pa nyid kyi phyogs su 'grub pa des na rtag pa nyid du brjod par 'dod kyang de med par mi 'gyur ro zhes dogs na gal te dngos po la zhes bya ba'o/ /sgrub par
<p>29a.7</p>byed pa ni grub pas bsgrub bya bsgrub par nus pa ma yin no/ /des na gal te mi rtag pa nyid kyi phyogs nyid yin pa dngos po'i sgrub par byed pa grub par gyur na/ de'i tshe sgra ni mi rtag pa'i phyir na mi rtag pa yin no zhes bya ba grub pa la sgrub pa nyid du 'gyur ro/ /de ltar ni rigs pa ma yin te/ 
<p>29b</p>
<p>29b.1</p>des na phyogs su byas pa gzhan nyid du brjod par 'dod pa'i phyir zhes bya ba ni gtan tshigs kyi don ma yin no/ /skabs nye bar sdud pa ni de'i phyir zhes bya ba'o/ /gal te de ltar na rang gis mthong ba'i don sgrub par byed par 'gyur mod/ tshul gsum ba kho na yin no zhes bya ba ni ga las she na/ 
<p>29b.2</p>rang la zhes bya ba ste gzhan ni sgrub par byed pa nyid du mi rung ba'i phyir ro zhes dgongs pa'o/ /des na zhes bya ba ni tshul gsum pa'i rtags ston pa gzhan gyi don gyi rjes su dpag pa yin pas na'o/ /de ni zhes bya ba phyags ni ma grub pas kyang bsgrub bya ci ste mi 'grub snyam na/ bsgrub bya
<p>29b.3</p>zhes gsungs so/ /bsgrub bya nyid ni bsgrub bya sgrub par byed pa ma yin no zhes 'brel to/ /tshig ces bya ba ni dam bca' ba'i tshig go/ /bsgrub bya ma grub kyang tshig grub pa'i phyir sgrub par byed pa yin no zhes bsam pa'o/ /'gog pa ni tshig ni zhes bya ba'o/ /ci'i phyir 'brel pa
<p>29b.4</p>med snyam na/ tshig gis zhes gsungs so/ /gang zhig don tsam dang yang ma 'brel pa de bsgrub par bya ba'i don dang ga la 'brel zhes bya ba'i don to/ /de'i phyir ni ma 'brel ba'i phyir ro/ /sgra ni mi rtag ste byas pa'i phyir ro zhes bya ba'i tshig 'di la/ tshul gsum dang ldan pa'i byas pa nyid
<p>29b.5</p>rtags yin pas bsgrub par bya ba mi rtag pa nyid go bar byed pa yin te/ tshul gsum pa'i byas pa de mi rtag pa de la mi 'khrul pa'i phyir ro/ /nges par gzung ba'i rnam par gcad pa brjod pa ni phyogs kyi tshig gis zhes bya ba'o/ /de lta ma yin na zhes bya ba'i tshig go bar byed pa yin na'o/ /de'i
<p>29b.6</p>zhes bya ba gtan tshigs kyi tshig gi don gzhal bya ba nyid mi rtag pa nyid der ma 'brel pa'i phyir gzhal bya nyid gtan tshigs ma yin no/ /'on te dam bcas pa tsam ni zhes bya ba ni gzhan gyi'o/ /lan ni ci ltar dam bcas pa'i tshig sgrub par byed pa ma yin pa sgrub par byed pa yin te/ gtan
<p>29b.7</p>tshigs nyid du nye bar bkod pa'i phyir ro/ /lhan cig pa ste gtan tshigs kyi tshig dang bcas pa sgrub par byed pa yin gyi 'ba' zhig ni ma yin te/ dper na sa bon dang bcas pa myu gu'i sgrub par byed pa yin pa bzhin no/ /mkho ba med pa zhes bya ba ni phyogs kyi tshig ste ma 'brel pa'i phyir ro/ /
<p>30a</p>
<p>30a.1</p>ci ltar na bsgrub par bya ba grub pa'i don du gtan tshigs kyi tshig dang lhan cig tu byed/ gtan tshigs kyi tshig kyang phyogs kyi tshig dang lhan cig tu ci ltar byed/ rdo'i dum bu ni myu gu bskyed pa'i don du chu la sogs pas lhan cig par ltos par bya ba ma yin no/ /ltos na
<p>30a.2</p>yang myu gu'i skyed byed du 'gyur ba ma yin no/ /dngos po la ci'i phyir tshad ma ma yin zhe na/ de las the tshom dag ces bya ba'o/ /der zhes bya ba ni don la'o/ /de lta ma yin na zhes bya ba ni dam bca' ba'i tshig don dang ma 'brel na'o/ /'o na zhes bya ba nas [{]ce'i [}]bar ni gzhan gyi'o/ /de las
<p>30a.3</p>zhes bya ba ni tshig las so/ /der yang ni sgrub par byed pa la yang tshig de 'brel pa med pa nyid do/ /'brel pa yin na ni zhes bya ba ni gal te de sgrub par byed pa la 'brel na'o/ /de'i tshe bsgrub par bya ba dang 'brel pa gang gis zlog par byed de 'gal ba med pa kho na'o/ /dam bca'i tshig
<p>30a.4</p>'bras bu dang bcas pa ston pa ni sgrub par byed pa la yang zhes bya ba'o/ /der ni zhes bya ba ni sgrub par byed pa du ma la sogs pa'o/ /'o na khyab par brjod pa yang don med do zhe na/ tshig gis ni zhes bya ba'o/ /sngon zhugs pa'i tshad ma de la'o/ /de la tshig gis zhes bya ba ni mngon sum
<p>30a.5</p>gyis grub pa'i sgrub par byed pa la'o/ /de'i phyir na tshig gis sgrub par byed pa'i tshad ma ni 'phen pa ma yin pa'i phyir na bsgrub par bya ba la yang tshig gi tshad ma 'phen par ga la 'gyur/ ci'i phyir sgrub par byed pa ma yin snyam na/ rang nyid mi nus pa ni zhes bya ba smos so/ /nus pa la ma
<p>30a.6</p>brten par nus pa dang ldan par mi 'gyur ro/ /'o na phyogs kyi tshig sgrub par byed par 'gyur ro zhe na/ phyogs kyi tshig gis ni zhes gsungs so/ /'o na gtan tshigs kyi tshig ci ltar sgrub par byed pa yin zhe na gtan tshigs kyi zhes smos so/ /'di nyid bsal bar byed pa ni bsgrub
<p>30a.7</p>bya'i don la zhes bya ba'o/ /gang gi phyir de ltar tshig gzhan gyi don gyi rjes su dpag pa yin pa des ni gang brjod pa de yang bsal ba yin te zhes 'brel to/ /ci skad brjod pa de zhe na/ gzhan don dang zhes bya ba'o/ /ci ltar 'gal snyam na 'di ltar zhes bya ba'o/ /rang gi don nyid
<p>30b</p>
<p>30b.1</p>yin gyi gzhan gyi don ni ma yin no/ /rjes su brjod pa tsam ni tshad ma ma yin pa'o/ /bstan par bya ba la ltos nas ni rang gi don nyid do zhes gang brjod pa/ re zhig sun 'byin pa ni 'di ltar zhes bya ba'o/ /de ni tshig go/ /gyi na brjod pa nyid de zhes bya ba ni bstan par bya ba la
<p>30b.2</p>ltos te tshig rang gi don gyi rjes dpag ma yin pa'i phyir ro/ /'di nyid ston pa ni de la ni zhes bya ba'o/ /tshig rang gi don ma yin te'o/ /ci'i phyir zhe na/ tshig de las don bsgrub par bya ba rtogs pa med pa'i rgyu'i phyir ro/ /dran par zhes bya ba ni dogs pa bsu ba'o/ /dran par byed
<p>30b.3</p>pa'i byed pas de yang ste bsgrub par bya ba yang ngo / /sgrub par byed pa dran pa'i byed pas tshig phan 'dogs par byed pas 'ba' zhig tu ni ma zad kyi/ 'on kyang bsgrub par bya ba dran pa skyed pa'i tshig kyang rtogs pa'i rgyu mtshan yin te/ des na rtogs par bya ba la ltos nas rang gi don gyi
<p>30b.4</p>rjes su dpag par brjod do zhe na/ ma yin te zhes 'gog pa'o/ /rtogs par bya ba la ltos nas kyang tshig ni rjes su brjod pa tsam yin no zhes bya ba'i don to/ /'o na ci ltar gzhan gyi don yin snyam te/ de'i zhes smos so/ /rgol ba la ltos na gzhan phyir rgol ba gang yin pa de la tshig
<p>30b.5</p>de dgos pa nyid ni ltos par 'gyur ba'i rgol ba la ltos nas yin no/ /ci'i phyir zhe na/ ston par byed pa la ni zhes smos so/ /de ltar gzhan gyi don du 'gyur mod/ rjes su dpag pa ci ltar yin zhe na/ de'i zhes smos so/ /tshig ni chos can phyir rgol ba la rjes su dpag pa skyed
<p>30b.6</p>par byed pa yin te/ des na phyir rgol ba la ltos pa kho nas rjes su dpag pa'i rgyu yin pa'i phyir tshig rjes su dpag pa yin no/ /rgol ba'i rjes su dpag pa ni tshul gsum pa'i rtags kho nas skyed kyi tshig des ni ma yin no/ /des na de la ltos nas ni tshig rjes su dpag pa ma yin mod kyi
<p>30b.7</p>gzhan gyi don du ni 'gyur ba kho na'o/ /des na tshig gcig kho na rgol ba dang / phyir rgol ba la ltos nas gzhan don dang rjes su dpag par yang brjod par yin gyi don dam par ni ma yin no zhes bya ba'i don to/ /de lta ma yin na zhes bya ba ni ston par byed pa la ltos nas kyang rjes su dpag
<p>31a</p>
<p>31a.1</p>pa'i rgyu nyid yin na'o/ /dgos pa yang bshad zin to zhes bya ba ni tshig rjes su dpag pa'i rgyu yin pa nyid kyis don ston par byed pa yin gyi/ de'i rgyu yin pa nyid ma rtogs par ni rang rgyud du don ston par byed pa ma yin no zhes so/ /gal te zhes bya ba ni gzhan gyi'o/ /de nyid kyi
<p>31a.2</p>phyir zhes bya ba ni grub pa'i mtha'o/ /tshad ma ma yin pa nyid kyi phyir tshig las tshad ma ma yin pa ni dran pa 'byung bar yin no/ /sgra rnams phyi'i don la tshad ma ma yin pa nyid du yang bstan zin pa kho na'o/ /de lta ma yin na zhes bya ba ni tshig tshad ma nyid yin na'o/ /de las ni tshig las so/ /tshad mar gyur
<p>31a.3</p>pa'i tshig las ni tshad mar gyur pa'i shes pa kho na skye bar 'gyur ro zhes bstan to/ /ldog pa brjod pa ni dran pa ma yin no zhes bya ba'o/ /dran pa ni tshad ma ma yin pa'i phyir ro/ /tshig ni dran pa la yang tshad ma ma yin te/ byed pa po yin pa'i phyir ro zhes brjod pa ni dran pa la yang zhes bya ba'o/ /don dang
<p>31a.4</p>zhes bya ba la sogs pa ni rtsod pa'o/ /don dang ma 'brel pa'i phyir tshig de las dran pa de nyid ci ltar 'byung / ci'i phyir zhe na/ du ba ni zhes smos so/ /gtan tshigs 'di ma nges pa yin no zhes bstan pa'i don du de ni ma yin te zhes gsungs so/ /'brel pa la dran pa tsam mam/ dran pa'i khyad par 'byung
<p>31a.5</p>bar 'gyur/ de la re zhig dran pa tsam ni 'brel pa kho na las yin no zhes nges pa med do/ /ci'i phyir zhe na/ dran pa yang zhes bya ba'o/ /mthong ba'i don 'das pa'i yul la ma 'brel ba'i 'bad pa'i rtsol ba lam dran pa bskyed pa min nam ci ste skye ba kho na'o/ /da ltar ba'i don med kyang 'bad rtsol yod pa'i
<p>31a.6</p>phyir ro/ /gang du don 'ga' zhig las zhes bya ba ni ma 'brel pa lhan cig spyod pa'i don las so/ /ci res 'ga' kho na lhan cig spyod pa las sam zhe na/ mang du zhes bya ba ste/ phal cher ro/ /dper na mtshon gyis chod pa dang lhan cig spyod pa'i bya ba nyid las dran pa 'byung ba'am/ yang dper na gos 'khrud
<p>31a.7</p>mkhan mthong ba las bong bu dran pa bzhin no/ /gnyis pa'i dbang du byas nas bshad pa ni/ 'on te zhes bya ba'o/ /nges pa'i rang bzhin zhes bya ba ni du ba las me la dran pa'o/ /grub pa'i mtha' smra ba khas len pa ni de ni rigs te zhes bya ba'o/ /ci ltar rigs snyam na/ 'brel ba med par zhes bya ba'o/ /
<p>31b</p>
<p>31b.1</p>de ni du ba'o/ /de ni me la'o/ /gal te rtags las bzhin du sgra las kyang nges par ci ste mi 'dod snyam na/ 'on kyang zhes bya ba'o/ /des na zhes bya ba ni nges pa'i rang bzhin ma grub pas na sgra rnams don dang 'brel ba mi 'grub bo/ /'di nyid brjod pa ni 'di ltar zhes bya ba'o/ /sgrub par byed pas bsgrub par
<p>31b.2</p>bya ba la 'brel pa ma brtags pa'i skyes bu dag ni rtags brjod pa las the tshom nyid du 'gyur gyis nges par ni ma yin no/ /gang dang gang na du ba yod pa de dang de na me yod do zhes brjod pa las ni 'brel ba mi shes pa yang 'di ni me yod de zhes nges par 'gyur ba ma yin no/ /ci'i phyir zhe na/ rgyu las zhes
<p>31b.3</p>gsungs so/ /'o na ci ltar zhes bya ba ni gzhan gyi'o/ /gal te sgra las the tshom kho nar 'gyur na 'o na ci ltar nges/ nges pa'i rnam pa nyid brjod pa ni/ rnam gang gis des sgra smras pa de ni de kho na ltar yin te/ nges pa kho na yin no zhes bya ba'o/ /sgra 'dis don gang zhig bstan pa de ni de kho na ltar yin gyi
<p>31b.4</p>gzhan du ni ma yin no zhes bya ba'i don to/ /ma yin te zhes bya ba ni lan no/ /nges pa de ni zhes bya ba ni don nges pa ni'o/ /ma nges pa ni sgra las ma yin gyi/ 'on kyang tshad ma las yin no/ /'di ga las she na/ 'di ltar zhes bya ba'o/ /tshad ma las ma nges par 'gyur mod/ tshad mar nges pa ni sgra las yin no/ /
<p>31b.5</p>de ltar na yang zhes bya ba ni tshad mar nges pa bskyed pa na yang ngo / /de ltar zhes bya ba'i tshig de ni tshad ma 'di la tshad mar 'dod pa kho na'o/ /rang nyid de rang bzhin nyid kyis ni/ don la tshig de tshad ma ma yin no/ /gal te de ltar yin na tshig tshad ma nyid mi 'dod pa thog tu bab po zhe na/ gang phyir don 'di zhes
<p>31b.6</p>gsungs so/ /sngar zhugs pa 'brel pa 'dzin par byed pa'i tshad ma'i yul 'di la tshig tshad mar grub kyang de la tshad ma ci yang med pa kho na ste/ des na mi 'dod pa thog tu bab pa yin no/ /'di thams cad ni khas blangs nas brjod par zad kyi/ da ni de yang ma yin no zhes brjod pa ni tshad ma yang zhes bya bas
<p>31b.7</p>so/ /gzhan gyis smras pas so/ /gzhan gyis smras pa ni ci tshig med par yang nges par yin nam ci zhes bya ba'o/ /len ni yin pa nyid de zhes bya ba'o/ /'on te bden pa'i tshig tshad ma yin no snyam na/ bden pa dang zhes bya ba'o/ /'on te don la mi 'khrul pa nyid kyis sam/ gzhan du yang khyad par rtogs
<p>32a</p>
<p>32a.1</p>pa yod pa kho na'o snyam na/ don la zhes bya ba ste/ gal te tshig gis khyad par bden pa dang mi bden pa nyid du rtogs par khas len na de'i tshe lkog tu gyur pa'i don la tshig de rang gi don gyi rjes dpag kho nar 'gyur te/ du ba bzhin no/ /don med na mi 'byung ba nyid du nges pa'i tshig las ni rang
<p>32a.2</p>nyid don rtogs pa'i phyir ro/ /kha cig ni tshig la 'khrul pa spang pa'i don du 'di ltar sbyor bar byed de/ gal te du ba la sogs pa 'brel ba'i don la rtogs par khas len na de'i tshe de ni rang gi don gyi rjes su dpag pa kho nar 'gyur gyi gzhan gyi don ni ma yin te/ rtags las skyes pa'i phyir dang / gzhan gyi don
<p>32a.3</p>ni tshig gi bdag nyid yin pa'i phyir ro zhes bya bar ro/ /gal te sgra rnams don dang 'brel ba med na de las ci ltar dran de na tshig la khyad par mthong ba med ces ci ltar brjod snyam na/ dran pa log par 'jug pa ni zhes bya ba'o/ /'o na sngar gyi tshad ma'i rang bzhin nges par 'dzin par byed pa'i tshig ni de la tshad
<p>32a.4</p>mar 'gyur ro snyam na/ de'i phyir zhes bya ba'o/ /rtags gang zhig shin tu dpyad pa ste/ rtags 'ga' zhig po de las sngar gyi 'brel ba 'dzin pa'i tshad ma bzhin te nges pa ste rjes su mthun pa dran pa yin gyi tshig las ni ma yin no/ /des na tshig gi tshad ma la tshad ma ma yin no/ /don phyi rol la
<p>32a.5</p>yang ma yin/ 'bad rtsol la yang ma yin no/ /yang 'bad rtsol yang phyi'i don la tshad ma ma yin no/ /gang gi phyir de ltar tshig tshad ma ma yin pa des na lkog tu gyur pa'i zhes bya ba'o/ /pha rol po rjes su dpag pa'i dus na 'brel pa 'dzin pa'i tshad ma med pa'i phyir na 'brel ba nges pa med par brjod
<p>32a.6</p>pa ni/ gal te zhes bya ba'o/ /tshad ma des zhes bya ba ni lan no/ /tshad ma las zhes bya ba ni me dud kyi 'brel pa 'dzin pa las so/ /dran pa ni zhes bya ba ni dus gzhan du ri la du ba mthong ba las du ba 'di ni thams cad du me dang 'brel pa yin na zhes khyab pa lhag par zhen pa ni/ rgyud nas skyes pas nye
<p>32a.7</p>bar btags nas tshad ma ci ltar ma yin/ 'di ni gdon mi za bar khas blangs par byas pa yin te/ de ltar ma yin na rjes su dpag pa skye ba med pa'i phyir ro/ /ha cang thal ba yang ma yin te/ nye bar ma btags na ni gnyis kho na tshad ma yin la/ nye bar btags pa las ni tshig kyang yin
<p>32b</p>
<p>32b.1</p>no zhes 'dod pa'i phyir ro/ /de ltar na 'o na dran pa mtha' dag tshad mar 'gyur ro snyam na/ tshad ma yin la zhes bya ba'o/ /de ni dran pa'o/ /dran pa 'di ni zhes bya ba na nyer 'jog nyid ces bya ba'i rtsod pa'o/ /khyab pa 'dzin pa'i mtshan ma las ni khyab pa nges pa'i rang bzhin gyi dran pa skya ba yin no
<p>32b.2</p>zhes tshad ma dang dran pa dag rgyu dang 'bras bu'i dngos por 'dzin pa'i tshad ma ni dran pa kho na yin no/ /'dzin par byed pa'i dran pa de yang gzung bar bya ba de gnyis dang 'brel pa ni dran pa gzhan gyis shes par bya ba yin te/ de ltar ma yin par 'brel pa ci ltar 'dzin/ dran pa gnyis pa de yang de dag dang
<p>32b.3</p>'brel par 'gyur ba yin la/ de'i 'brel pa yang dran pa gzhan gsum la yin no/ /de tshad ma dang dran pa gnyis dang 'brel pa yang dran pa gzhan gyis shes par bya ba yin pa'i phyir thug pa med pas dran pa las nges pa skye bar ga la 'gyur te/ mi 'gyur ba kho na'o zhes bya ba'i don to/ /dran pa 'di
<p>32b.4</p>bstan pa yin zhe na zhes bya ba ni dran pa dang po nyid dran pa gzhan la mi ltos par 'di/ 'di las byung ba yin no zhes nges par byed pa yin no zhes bya ba'o/ /log pa la dran pa bstan pa nyid med dam ci ste med pa la yang dran pa bstan pa mthong ngo zhes bya ba'i don to/ /bstan pa ni don thob pa'i phyir log pa ma
<p>32b.5</p>yin no snyam na/ thob pa ni grub pa nyer 'jog nyid do/ /gal te gnod pa med pa la tshad mar ci ste mi 'dod de/ don dam par ni gnyi ga yang mi srid pa'i phyir ro snyam na/ tha snyad kyang zhes gsungs so/ /gzhan zhes bya ba ni gnod pa med pa nyid kyi mtshan nyid do/ /rtogs pa dang ldan pa gnod pa dang
<p>32b.6</p>bral ba don du gnyer bas tshad ma'am tshad ma ma yin pa tshol ba ni ma yin gyi/ 'on kyang don bya ba'i don du gnyer bas ma yin no/ /des na don thob pa'i mtshan nyid kyi tha snyad kho na tshad ma'i rgyu mtshan yin gyi gzhan ni ma yin no/ /tha snyad las ni zhes bya ba don thob pa'i mtshan nyid las ni ma yin pa'o/ /
<p>32b.7</p>thob pa la brten nas zhes bya ba ni/ thob pa yang dag par rgyun mi 'chad par brten pa las de yongs su bzung ba las so/ /don bya ba goms pa las zhes bya ba'i don to/ /de lta yin mod/ ci nyes snyam na/ gzhan zhes smos te/ don bya ba'i shes pa'o// /gzhan du zhes bya ba ni dran pa la'o/ /
<p>33a</p>
<p>33a.1</p>don bya ba myong ba dang goms pa des na de nyid bstan par 'gyur mod/ dran pa ni ma yin no/ /des na dran pa 'ga' zhig rang nyid las bstan pa yin no zhes ci ltar brjod ces bya ba'i don to/ /'chad par 'gyur na de lta yang ma yin no zhes bya ba'o/ /de'i phyir zhes bya ba ni mjug sdud pa'o/ /
<p>33a.2</p>des na 'di 'di las byung ba'o zhes dran pa ni rnam pa de lta bu'i don thob pas na mngon par 'dod pa la mi slu ba kho nas tshad ma yin pa'i phyir thug pa med pa ma yin no zhes bya ba'i don to/ /slob dpon ni phyogs kyi glang po'o/ /de nyid brjod pa ni rang nyid ces bya ba'o/ /rjes su dpag par bya ba bstan pa zhes bya ba ni bstan
<p>33a.3</p>bcos su zhes bya bar blta'o/ /'o na don gang yin snyam na/ 'on kyang zhes bya ba'o/ /sgra mi rtag go zhes dang por dam bca' ba bstan par bya ba ma yin la/ de'i phyir na sgra mi rtag go zhes tha mar mjug bsdu bar yang bstan par bya ba ma yin no/ /ci'i phyir zhe na/ tshul gnyis pa tsam gyis zhes bya ba'o/ /
<p>33a.4</p>de la'ang zhes bya ba ni phyogs kyi tshig la'ang ngo / /dam bca' ba'i tshig 'ba' zhig tu ni ma zad kyi/ 'on kyang mi mthun pa'i phyogs khas len pa la yang gtan tshigs kyi tshig 'jug pa 'di ni mtshungs so/ /des na sgrub par byed pa'i tshig gi cha rnams thug pa med do/ /de yang zhes bya ba ni bsgrub bya'i
<p>33a.5</p>tshig go/ /'di dag sgrub par byed pa yin yang ci ltar ngag yan lag rnam pa bcur 'gyur zhe na/ 'di ni 'dir zhes bya ba la sogs pa'o/ /de'i phyir zhes bya ba ni gtan tshigs kyi tshig 'jug pa'i phyir ro/ /de yang ni mi mthun pa'i tshig kyang dam bca' ba brjod pa de dang lhan cig go/ /ci de zhes
<p>33a.6</p>bya ba ni gzhan gyi'o/ /don la zhes bya ba gzhan du bya ba la gnas pa'i don te dgos pa'o/ /gal te zhes bya ba la sogs pa ni lan no/ /de zhes bya ba ni dam bca' ba'i tshig go/ /'o na bsgrub bya 'grub pa'i nang gi yan lag gi nus pa gang yin zhe na/ gang gis zhes bya ba'o/ /de la ni tshul gsum
<p>33a.7</p>la'o/ /de tshig nyid ces bya ba tshul gsum gyi tshig nyid la to/ /dam bca' ba'i tshig la ni ma yin pa'o/ /dang po nyid du zhes bya ba ni gtan tshigs bstan pa'i gong rol du'o/ /de ni bsgrub bya'o/ /gzhan gyi don gyi rjes su dpag par yang dang por bsgrub bya dgod pa ma yin no zhes bya ba'o/ /
<p>33b</p>
<p>33b.1</p>de ltar dam bca' ba brjod pa bsal nas mjug bsdu ba brjod pa bsal ba'i don du dogs pa bsu ba ni phyir zhes bya ba'o/ /pha rol po zhes bya ba rtogs par bya ba la yang ngo / /tshul gsum las zhes bya ba ni tshul gsum pa'i phyogs brjod pa'i 'og rol tu tshul gsum pa'i rtags mthong ba la rtogs
<p>33b.2</p>pa nye bar skye ba'i tshe'o/ /de'i tshe rtogs pa de rang gi don gyi rjes su dpag pa dang khyad par ci yod de ci yang med pa kho na'o/ /gzhan gyi rtogs pa yang rang la grub pa'i rtags kyis rjes su 'brang ba kho na'o zhes bya ba'i don to/ /'o na nye bar gtod pa ni brjod par bya'o snyam na/ nye bar gtod pa yang
<p>33b.3</p>zhes bya ba'o/ /mthong ba'i nus pa can gyi gtan tshigs gang yin pa de ston pa don du gnyer ba yin pa'i phyir ro/ /gtan tshigs gang zhig bsgrub par bya ba rtogs pa la nus pa mthong ba de nyid nye bar bstod pas ston par zad kyis lhag pa ni ma yin no/ /des na gal te dang po bsgrub par bya ba rtogs pa
<p>33b.4</p>skyes na/ de'i tshe nye bar gtad pas ci bya/ 'on te ma skyes na de'i tshe nus pa mthong ba'i gtan tshigs yang brjod pa ni nye bar gtod pa'o zhes bya ba nye bar gtod pa'i mtshan nyid nyams so/ /des na nus pa mthong ba ston pa tsam lhur len pa'i phyir na nye bar gtod pa ni brjod par bya ba ma yin no/ /rnam
<p>33b.5</p>pa gzhan gyi sgo nas kyang nye bar sdud pa brjod pa ni don med de zhes brjod pa na de de na zhes bya ba'o/ /gtan tshigs de ri la sogs pa'i chos can de na'o/ /phyogs kyi chos nyid las zhes bya ba ni/ byas pa'i phyir zhes bya ba de lta bu'i rang bzhin las so/ /tshad ma zhes bya ba nas zhe na'i bar ni gzhan
<p>33b.6</p>gyis brjod pa'o/ /gang yin pa zhes bya ba ni gang gi phyir te/ gang gi phyir tshad ma thams cad kyi byed pa 'jug pa des na'o/ /rgyu'i dbang zhes bya ba ni tshad ma thams cad kyi byed pa 'jug pa ni rang gi rgyu'i dbang gis byung ba'i phyir ro/ /de ltar zhes bya ba ni rgyu'i dbang gis byed pa 'jug pa'o/ /
<p>33b.7</p>rgal zhing brtag pa'i rnam pa brjod pa ni ci ste 'di ltar 'gyur zhes bya ba'o/ /gal te zhes bya ba ni grub pa'i mtha'o/ /gal te de ltar tshad mar 'gyur na de bden pa zhig na/ de ltar ni tshad ma ma yin no zhes bya ba'i don to/ /de nyid brjod pa ni/ dam bca' ba ni zhes bya ba'o/ /nye bar 'jal
<p>34a</p>
<p>34a.1</p>ba ni rtsod pa'o/ /grub pa'i mtha' smra ba nyid phyogs kyi chos nyid khas len du gzhug pa'i don du pha rol la 'dre ba ni/ spyir 'brel pa gzung ba ni zhes bya ba'o/ /byas pa nyid la sogs pa zhes bya ba ni gzhan gyi lan no/ /khyad par gyi rten can de nyid ces bya ba ni grub pa'i
<p>34a.2</p>mtha'o/ /nye bar 'jal bar rab tu grags pa'i phyogs kyi chos gang yin pa des so/ /de yang zhes bya ba ni nye bar 'jal ba'i yul lo/ /der zhes bya ba ni sgra'i khyad par dang 'brel ba sgrub pa la'o/ /sgra dang 'brel ba ni nye bar 'jal ba'i yul yin par 'dod do/ /de yang brgyud pa'am dngos su rtogs
<p>34a.3</p>grang na/ de la re zhig dngos su rtogs na ni mngon sum du thal bar 'gyur ro/ /brgyud nas rtogs na yang de de dang 'brel pa gzung bar bya ba yin la/ de yang 'ga' zhig tu de mthong ba sngon du 'gro ba can kho nas de lta na yang tshul gsum dang ldan pa'i phyir rjes su dpag pa'i nang du 'dus pa kho na yin
<p>34a.4</p>no/ /'o na de la tshad ma gnyis 'jug par 'gyur ro snyam na/ de'i phyir nye bar 'jal bar smra ba zhes bya ba'o/ /nye bar 'jal ba ni tshad ma'i yul la ni nye bar 'jal bar smra ba rnams kyis kyang rjes su dpag pa'i tshad ma gzhan du 'dod pa ma yin no/ /de'i zhes bya ba ni nye bar 'jal ba'i'o/ /
<p>34a.5</p>dbyig pa thogs pa'i skyes bu gnyis po de las ma gtogs par dbyig pa can zhes bya ba'i 'dra ba ni cung zad kyang med do/ /de la zhes bya ba ni gzhan gyi'o/ /gal te de la 'dra ba gzhan med na/ de'i tshe 'di 'dra ba'i zhes rtogs pa ci ltar yin/ rtogs pa 'dis ni gong bu tsam las bla na
<p>34a.6</p>lhag pa'i don la reg pa yin te/ gong bu tsam zhig yin na ni 'di ni khra bo 'di ni ba lang ngo zhes rtogs par 'gyur gyi 'di 'dra ba zhes bya bar ma yin no/ /'di ni 'dra ba'o zhes rtogs pa yang yod pa yin te des na gong bu las lhag pa'i 'dra ba gzhan rtogs par 'gyur ro zhe na/ de ni ma yin te zhes
<p>34a.7</p>bya ba ni grub pa'i mtha'o/ /'bras bu las rgyu rtogs pa ni rnam pa gnyis te/ du ba las me bzhin du rgyu dang lhan cig 'bral ba mthong ba las sam/ nus pa'i rgyu gzhan yod kyang 'bras bu mi skye ba las te/ dper na de'i nyes pa mi skye ba las dbang po bzhin no/ /de re zhig dang po sel ba ni gal te
<p>34b</p>
<p>34b.1</p>zhes bya ba ste/ gal te mngon sum dang mi dmigs pa dag gi rgyu dang skad cig 'brel pa mthong ba'i 'bras bu las rgyu rtogs pa yin na/ de'i tshe 'dra ba'i mtshan nyid kyi rgyu yang mthong ba nyid 'thob bo/ /dper na du ba las brtag par bya ba'i me bzhin no/ /mthong ba yang ma yin te des na ci ltar 'brel
<p>34b.2</p>ba mthong ba'i 'bras bu las de brtag par bya ba yin na/ mngon sum gyis kyang 'dra ba brtag par bya ba ma yin no zhes gsungs pa ni/ gzhan yang zhes bya ba'o/ /de nyid du zhes bya ba ni 'dra ba nyid dam sra ba nyid do/ /'o na rnam par rtog pa la ni snang bar 'gyur ro snyam na/ dngos po'i zhes bya'o/ /
<p>34b.3</p>de lta na yang 'dra ba rnam par 'jog par byed do zhe na rang snang med par bya'o/ /rnam par rtog pa gnyis pa'i dbang du byas nas brjod pa ni 'dra ba thogs med ces bya ba'o/ /yongs brtags na zhes bya ba rnam par dpyad pa na de kho na nyid du rang bzhin 'ga' zhig kyang 'dra ba de la yod pa ma yin te/ des na 'dra
<p>34b.4</p>ba ni med pa kho na'o/ /'o na ci ltar 'di ni 'dra ba'o zhes rnam par rtog pas mi slu ba'i tha snyad du 'gyur zhe na/ dngos dang zhes bya ba'o/ /'dis zhes bya ba 'di ni 'dra ba'o snyam pa'i shes pas don bya ba'i byed pa'i dngos po'i tha snyad 'grub pa yin no/ /gang las she na dngos po don dam pa dang brgyud nas
<p>34b.5</p>'brel pa'i phyir ro/ /des na 'di ni 'dra ba'o snyam pa'i shes pas gzhan du mi 'thad pa las ni 'dra ba rtag par bya ba ma yin no/ /'o na 'dra ba'i don bya ba gzhan du mi 'thad pas 'gyur ro zhe na/ 'dra ba nyid las ni don yang zhes bya ba 'dra ba'i don bya ba byed pa mthong ba med de/ ma he la sogs pa las
<p>34b.6</p>kyang 'o ma la sogs pa'i don bya ba mthong ba'i phyir ro/ /nang khyad ces bya ba ni 'dra ba dang cig shos kyis bskyed pa'i don bya ba dag la'o/ /der yang zhes bya ba ni 'dra ba rnams la yang ngo / /'dra ba nyid las ni zhes bya ba la sogs pa 'chad pa ni gang gis zhes bya ba'o/ /des na 'dra ba'i don byed pa las
<p>34b.7</p>mi slu ba nyid med de 'dra bar brtag pa'i shes pa ma nges pa'i phyir ro/ /gzhan du zhes bya ba ni 'dra ba rnams la'o/ /ci ltar 'dra ba'i don gzhan bstan pa de bzhin du mi 'dra ba yang brtag dgos so zhes bya ba'i don to/ /'dra ba bzhin du ni mi 'dra ba ni gzhan gyi 'dod pa yang ma yin no/ /de ni zhes bya ba ni
<p>35a</p>
<p>35a.1</p>rtsod pa ni mi 'dra ba de'o/ /lan ni 'dra ba yang zhes bya ba'o/ /'dra ba nyid ces bya ba ni dogs pa ste/ dngos po'i rang bzhin nyid do/ /ci ltar zhes bya ba ni lan no/ /'di ni med par dgag pa'i phyogs la brten nas brjod pa yin no/ /gzhan yang mi 'dra ba med pa
<p>35a.2</p>gsog tu gyur pa'i rang bzhin nyid 'dra ba yin no zhes bya bar ci ste mi 'gyur/ 'on te 'dra ba med par 'dra ba'i tha snyad du mi 'gyur ro zhe na/ mi 'dra ba nyid ni zhes bya ba'o/ /de zhes bya ba mi 'dra ba med pa tsam gyis so/ /de nas 'dra ba ni med pa kho na yin pas de'i yul ni 'dra ba yin na zhes ci ltar
<p>35a.3</p>brjod/ des na nye bar 'jal ba ni tshad ma ma yin te yul med pa'i phyir ro/ /'di nyid mjug sdud pa ni de'i phyir zhes bya ba'o/ /de ltar dam bca' ba tshad ma yin pa bsal nas da ni lung nyid bsal ba'i don du dogs pa bsu ba ni 'on te zhes bya ba'o/ /dam bcas pas ci zhig bya zhes bya ba
<p>35a.4</p>ni lung gis rtogs par byas pa'i don ston par byed pa yin na dam bcas pa don med pa'i phyir ro/ /gal te lung gis ma grub na/ dam bcas ci zhig bya ste/ lung nyid med pa'i phyir ro/ /gal te dam bca' ba'i don lung gis grub pas dam bca' ba lung yin na/ de'i tshe lung med pa'i don tshad
<p>35a.5</p>mas ci ste mi sgrub ste sgrub pa kho na'o/ /de'i tshe yang dam bca' ba lung du mi 'gyur te/ de'i don lung gis ma bsgrubs pa'i phyir ro/ /ci ste yang gal te dam bca' ba'i don lung gis grub pa yin na/ dam bca' ba'i don byed med par 'gyur ba zhig na/ 'on kyang de ni lung gi don nyid kyis sgrub par
<p>35a.6</p>byed pa yin no zhe na lung bcas zhes bya ba'o/ /de lung gi don ni dam bcas pa tsam gyis sgrub par byed pa ma yin te/ gtan tshigs nye bar bkod pa don med par thal ba'i phyir ro/ /'on te yang gal te bshad pa'i tshul gyis dam bca' ba nye bar mkho ba ma yin pa de lta na yang shin tu goms
<p>35a.7</p>pa las dam bca' ba'i tshig dang gtan tshigs de dag nyid de tsam ste/ de las gzhan la rtogs pa grub pa yod pa des na dam bca' ba'i tshig ni dgos pa dang ldan pa yin no zhe na/ lan ni de tshe'ang zhes bya ba'o/ /gzhan yang goms pa'i dus de'i tshe dam bca' ba yang sbyar bar bya ba ma yin no/ /
<p>35b</p>
<p>35b.1</p>gang gi phyir phyogs kyi chos bstan pa nyid las rtogs pa grub pa'i phyir ro/ /sngar brjod pa'i rtsod pa nyid lan btab zin bzhin du lhag pa brjod pa'i don du bzlog pa ni/ 'o na zhes bya ba'o/ /gal te dam bca' ba yang sbyar bar mi bya na 'o na ci ltar zhes bya ba'o/ /de nyid ces bya ba ni brjod ma thag pa'o/ /
<p>35b.2</p>rtsod pa'i rnam 'grel 'di nyid rnam par 'grel pa ni/ byas pa'i phyir zhes bya ba la sogs pa'o/ /gzhan du zhes bya ba ni sgrub par byed pa nyid du'o/ /de ltar ma yin na bya ba ni sngar gdon mi za bar yod pa ma gtogs par ro/ /zug zer zhes bya ba ni khyab 'jug pa dag /dbang phyug chen po par thal
<p>35b.3</p>bas 'jigs nas zug zer la 'khor lo'i sgras rjod par byed pa de bzhin du sangs rgyas pa yang dam bca' ba sgrub byed du thal ba'i 'jigs pas dam bca' ba la tshad ma'i 'bras bu'i sgras brjod pa yin no/ /de ni dam bcas pa'i tshig gi'o/ /ci zhig brjod zin snyam na/ the tshom la sogs pa zhes bya
<p>35b.4</p>ba'o/ /'di la nyes pa gzhan yang brjod pa'i don du rnam par rtog par byed pa ni/ gzhan du zhes bya ba ni gtan tshigs kyi sngon rol nyid du'o/ /de med kyang zhes bya ba ni dam bca' ba'i tshig med kyang ngo / /ci ste zhes bya ba ni phyir rgol bas 'gal ba'i gtan tshigs nges par bya ba'i don du dam bca'
<p>35b.5</p>ba'i tshig nye bar 'god do zhes bya ba'i don to/ /phyir rgol ba gzhan dag gis so/ /'dir brgal shing brtag pa 'di su la yin te/ rgol ba'am/ bstan bcos byed pa la yin/ re zhig rgol ba la ni ma yin no zhes bstan pa'i don du rgol ba la'o zhe na zhes dogs pa byas so/ /bstan bcos
<p>35b.6</p>byed pa'i nyes pa yang ma yin no zhes brjod pa ni/ bstan bcos byed pas zhes bya ba'o/ /de ni zhes bya ba ni bstan bcos byed pa'o/ /gzhan la ni rgol ba la'o/ /de'i phyir gal te dam bca' ba'i tshig med par bsgrub par bya ba'i rtogs pa skye ba yin na/ de nye bar blangs pas 'gal ba'i
<p>35b.7</p>gtan tshigs nges par byas pas ci zhig bya/ khyab pa phyin ci log pa nyid las zhes bya ba ni mi rtag pa nyid kyis khyab par kho na las 'gal ba nyid du rtogs par 'gyur dam bca' ba'i tshig las ni ma yin no/ /de'i phyir rnam pa gnyi ga ltar yang dam bca' ba'i tshig ni don med pa kho na'o/ /
<p>36a</p>
<p>36a.1</p>de nyid la nyes pa gzhan yang brjod pa ni gzhan yang zhes bya ba'o/ /gal te dam bca' ba'i tshig 'gal ba nges pa'i don du yin na/ de'i tshe sgra rtag ste zhes dam bca' ba ni tshig rab tu sbyar ba'i rtag pa nyid la sogs pa gang yin pa de la ltos nas 'gal ba brjod pa'am zhes
<p>36a.2</p>bya'o/ /gang gi tshe zhe na/ sgra rtag ste zhes bya ba'o/ /gal te de ltar 'gal ba brjod pa yin na/ de'i tshe sgra rtag ste byas pa'i phyir ro zhes bya ba'i skabs kho nar yin gyi/ sgra mi rtag ste byas pa'i phyir ro zhes bya ba'i skabs su ni 'gal ba brjod pa ma yin no/ /des na 'dir dam bca'i tshig dgos pa
<p>36a.3</p>med pa'i phyir na bya ba nyid ma yin no zhes bya bar 'gyur ro/ /de ni bsgrub bya rtogs pa'i don du nye bar bkod pa yin gyi/ 'gal ba nges pa'i don du ni ma yin no/ /bsgrub bya rtogs pa yang dam bca' ba med pa kho nar grub ste/ des na dam bca' ba'i tshig gis ni ci yang byar med do/ /
<p>36a.4</p>kha cig ni 'di ltar mi 'chad de dam bca' ba'i tshig sbyor ba rkang mig pa la sogs pa gang yin pa'o/ /de la ltos nas ni dam bca' ba la ltos nas de'i lugs la 'gal bar brjod pa yin gyi/ sangs rgyas pa'i lugs la ni ma yin pa ste/ khyab pa bstan par bya ba kho nas 'gal bas
<p>36a.5</p>rtogs pas rtogs pa'i phyir ro zhes bya ba'o/ /de dang zhes bya bsgrub par byed pa dang ma 'brel ba'o/ /de zhes bya ba sgrub par byed pa dang ma 'brel pa ma tshang bas so/ /ma tshang ba med pa nyid ces bya ba yongs su rtogs pa nyid med par 'gyur te/ gang zhig nye bar mi mkho bas nye ba ma yin pa
<p>36a.6</p>de nyid kyis ma tshang bar thal ba'i phyir ro/ /de lta ma yin na zhes bya ba ni nye bar mi mkho ba yin na'o/ /dam bca' ba'i tshig med pa la yang ma tshang ba ma yin pa nyid mtshungs so/ /de'i phyir dam bca' ba la sogs pa las gang yang rung ba zhig ma tshang na ma tshang ba yin no zhes brtsad par mi bya'o/ /
<p>36a.7</p>ha cang khyab ches pa zhes bya ba ni/ gang zhig gang gis bsgrub par bya ba bstan pa de thams cad dam bca' ba yin pa'i phyir na/ dam bca' ba'i mtshan nyid ha cang khyab ches bar 'gyur ro/ /ci ltar zhe na/ bsgrub par bya ba zhes bya ba'o/ /gang zhig ces bya ba ni sangs rgyas pa'o/ /bsgrub bya
<p>36b</p>
<p>36b.1</p>brjod pa dam bca' na'ang zhes bya ba ni dam bca' ba sgrub par byed pa ma yin te/ ma tshang ba'i nyes pa med pa 'ba' zhig tu ma zad kyi/ bsgrub par bya ba brjod pa dam bca' ba'i mtshan nyid yin par smra yang sangs rgyas pa de la ma grub pa'i gtan tshigs brjod pa yang dam bca' bar 'gyur ro
<p>36b.2</p>zhes bya ba de lta bu la sogs pa'i skyon 'thad pa ma yin no/ /ci'i phyir zhe na/ sgrub byed ces bya ba'o/ /der zhes bya ba ni gtan tshigs ltar snang ba mig gis gzung ba nyid dam bca' bar thal bar mi 'gyur ro/ /'di nyid gsal bar byed pa ni gtan tshigs ltar snang ba ni zhes bya ba'o/ /'di la brjod
<p>36b.3</p>pa zhes bya ba ni/ bsgrub par bya ba bstan pa zhes bya ba 'di la rnam par rtog pa gnyis te/ ci bsgrub par bya ba nyid du bstan pa'am/ 'on te bsgrub par bya ba'i bstan pa zhes bya ba'o/ /de la phyogs dang po la brjod pa ni/ gal te zhes bya ba'o/ /sgrub par byed pa ltar snang ba zhes bya ba ni sgrub par
<p>36b.4</p>byed pa ltar snang ba bstan pa'o/ /'o na phyogs 'di la dam bca' ba'i mtshan nyid skyon med par gyur to zhe na/ 'on kyang zhes gsungs so/ /bstan par bya ba zhes bya ba ni mtshan nyid kyis rtogs par bya ba mtshan nyid kyi tshig gis ma bstan par 'gyur ro/ /bstan par bya ba ma bstan na yang nyes
<p>36b.5</p>pa brjod pa ni bsgrub par bya ba nyid du bstan par zhes bya ba'o/ /gang zhes bya ba ni bsgrub par bya ba'am sgrub par byed pa'o/ /phyogs gnyis pa la brjod pa ni 'on te zhes bya ba'o/ /de'i tshe yang ci ltar bstan zhes mi shes par 'gyur ro/ /'brel to ci'i phyir zhe na/ sgrub par byed pa nyid du
<p>36b.6</p>zhe'am bsgrub par bya ba nyid du zhes bya ba'i skabs ma bstan pa'i phyir ro/ /grub pa'i mtha' smra ba gzhan la 'dri ba ni ci ltar na zhes bya ba'o/ /gzhan gyi lan ni lnga pa zhes bya ba'o/ /yang na rnam par dbye ba dang po las gzhan dang po ma gtogs pas bstan pa ste/ du ba yod pas du ba yod pa
<p>36b.7</p>ni zhes bya bas ni bstan pa de ni sgrub par byed pa nyid du bstan pa yin no zhes bya ba brjod par bya'o/ /gang zhig sgra ni mi rtag go zhes dang po bstan par bya ba de ni bsgrub par bya ba nyid du yin no zhe na/ grub pa'i mtha' pa gzhan la 'dri ba ni 'di ga las zhes bya ba'o/ /pha rol po gtan tshigs smra ba ni de
<p>37a</p>
<p>37a.1</p>ltar sgra'i don zhes bya ba'o/ /lan ni gal te zhes bya ba'o/ /ci'i phyir zhe na/ bsgrub par bya ba nyid du zhes bya ba'o/ /'o na phyogs kyi mtshan nyid kyang brjod par bya ba ma yin par 'gyur ro zhe na/ phyogs kyi zhes bya ba'o/ /gnyi ga ltar yang nges par gzung ba'i nyes
<p>37a.2</p>pa nye bar sdud pa ni/ de'i phyir zhes bya ba ni/ don med pas zhes bya ba ni 'jig rten na grub zin pa'i phyir ro/ /'di ltar bsgrub par bya ba bstan pa nyid dam bca' ba yin no zhes bya ba 'dir bsgrub par bya ba bstan pa ni nges pa med la dam bca' ba ni nges par 'jig rten na grags pa yin no/ /
<p>37a.3</p>bsgrub par bya ba bstan pa ni dam bca' ba nyid do zhes bya ba'i mtshan nyid la ni bsgrub par bya ba bstan pa dam bca' ba la nges pa yin la/ dam bca' ba ni bsgrub par bya ba bstan pa la ma nges pa yin no/ /des na sgrub par byed pa ltar snang ba yang dam bca' bar 'gyur ro/ /khyed kyis
<p>37a.4</p>zhes bya ba ni rtsod pa sangs rgyas pa'i phyogs la'o/ /lan ni sgrub par byed pa zhes bya ba'o/ /gal te zhes bya ba ni dogs pa bsu ba'o/ /sgrub par byed par gyur pa'i bsgrub par bya ba bstan pa yang brgya la dam bca' bar 'gyur ro zhes de ltar the tshom za ba ldog pa'i rgyu ci yin zhe na/ lan
<p>37a.5</p>ni rigs mi mthun pa nyid the tshom ldog pa'i rgyu yin no zhes bya ba'o/ /'di ltar sgrub par byed pas bstan pa dang bsgrub par bya ba bstan pa ni sgrub par byed pa yin pa dang ma yin pa nyid kyis rigs mi mthun pa kho na ste des na dogs par mi 'gyur ro/ /'di nyid ston pa ni 'di ltar zhes bya ba'o/ /
<p>37a.6</p>rigs gcig ces bya ba ni rigs mi mthun pa la ni the tshom 'jug pa ma yin no zhes bya ba'i don to/ /pha rol po ha cang khyab pa yod pa ni shes par byed pa'o zhes bya ba'o/ /bum pa ni skyed par byed pa'i rgyu'i dbang du byas nas bsgrub par bya ba yin te/ des na de ston par ni dam bca' ba ma
<p>37a.7</p>yin no zhes grub pa'i mtha' pa nga'i lan yang 'di kho na yin no zhes ston pa ni/ gal te de ltar zhes bya ba'o/ /rtsod pa'i tshe 'chad pa ni gal te gzhan zhes bya ba'o/ /sgrub par byed pa ma yin pa sgrub par byed pa ltar snang ba yang dam bca' bar 'gyur ro zhe na/ sgrub par byed pa ma yin pa'i
<p>37b</p>
<p>37b.1</p>phyir ni zhes bya ba'o/ /sgrub pa'i mtha'i cha rnam par 'grel pa ni gal te zhes bya ba'o/ /'on te zhes bya ba nas zhe na'i bar ni rtsod pa'o/ /lan ni gal te zhes bya ba'o/ /dam bca' ba ni zhes bya ba ni dogs pa ste/ mig gis gzung ba nyid ni dam bca' gcig yin te/ sgra mi rtog go zhes bya ba'i
<p>37b.2</p>dam bca' ba gnyis pa 'di'i sgrub par byed pa ma yin par 'gyur ro/ /des na zhes bya ba sgrub par byed pa ma yin pas na ma grub pa'i mtshan nyid ni skyon nyid do zhe na/ lan ni sgrub par byed pa zhes bya ba'o/ /dam bca' ba nyid kyis na mig gis gzung ba nyid sgrub par byed pa yin na/ de'i tshe ci ltar
<p>37b.3</p>sgrub par byed pa ma yin/ rang gi don ni rang gis brjod bya ste mig gis gzung ba'i phyir zhes bya ba 'di brjod par bya ba mig gis gzung ba nyid ni mig gis gzung ba yin pa'i phyir ro zhes bya bas sgrub par byed pa yin no zhes bya ba'i 'thad pa'o/ /ma yin te zhes bya ba ni lan no/ /tshig tsam ni 'ga'
<p>37b.4</p>yang sgrub byed ma yin gyi/ 'on kyang brjod par bya ba dang bcas pa'i tshig sgrub par byed pa yin no/ /de ltar ma yin na ni du ba zhes bya ba'i tshig tsam sgrub byed yin par 'gyur gyi/ du ba nyid ni ma yin no/ /de bas na brjod par bya ba mig gis gzung bya nyid dang bcas pa'o/ /mig gis gzung bya yin
<p>37b.5</p>pa'i phyir zhes bya ba'i tshig sgrub par byed pa yin no/ /gang gi mig gis gzung bya nyid sgrub byed yin par 'gyur ba chos can sgra la tshogs pa grub par yang ma yin no/ /'o na bdag nyid kyi sgrub byed yin no snyam na/ de nyid ni zhes gsungs te/ tshig dang bcas pa mig gis gzung bya'i mtshan
<p>37b.6</p>nyid kyi don to/ /rang gi tshig dang bcas pa'i mig gis gzung bya ni bdag nyid kyi sgrub par byed pa ma yin no zhes bya ba'i don to/ /sgra 'ba' zhig kyang sgrub par byed pa ma yin no zhes gsungs pa ni sgra'i phur ma zhes bya ba'o/ /me bsgrub par bya ba la yang du ba yod pa'i phyir zhes bya ba'i tshig tsam ni
<p>37b.7</p>sgrub byed ma yin gyi/ 'on kyang phyi rol gyi don nyid yin te/ sgra rnams phyi'i don dang 'brel pa med pa'i phyir ro/ /'o na sgra gang gi sgrub par byed pa nyid yin snyam na/ bsam pa zhes bya ba smos so/ /'on te zhes bya ba ni sgra bsam pa'i sgrub par byed pa ni ma yin gyi/ 'on kyang me la sogs pa
<p>38a</p>
<p>38a.1</p>don nyid kyi yin no zhes bya ba'o/ /de nyid kyis zhes bya ba ni dam bca' ba'i tshig nyid kyis so/ /des na gtan tshigs kyi tshig don med do zhes dgongs pa'o/ /de las bya ba ni dam bca' ba'i tshig las so/ /gzhan dag brjod pa zhes bya ba ni rigs pa'i sgo'i TI ka byed pa'o/ /
<p>38a.2</p>'o na ci ltar ma nges pa spong snyam na de ni zhes bya ba'o/ /ma nges pa de'o/ /'di ni sngar bshad zin te zhes bya ba ni rang gi don gyi rjes su dpag par ro/ /de nyid brjod pa ni 'don pa ni zhes bya ba'o/ /'di ni zhes bya ba ni rig byed kyi khyad par can yin pa'i phyir ro 'di ni lan ma yin pa'o/ /de lta ma yin na
<p>38a.3</p>zhes bya ba ni mi mthun pa'i phyogs dang mi 'gal ba'i bar yang mi mthun pa'i phyogs las zlog par byed pa nyid du khas len na/ de lta bu ma yin na zhes bya ba sus brjod par mi nus/ 'di ltar sgra ni mi rtag ste gzhal bya yin pa'i phyir zhes brjod pa ni/ gal te pha rol nam mkhas 'khrul par brjod
<p>38a.4</p>na/ de'i tshe nam mkha' ma yin pa zhes brjod par bya'o/ /yang phyogs la sogs pas 'khrul par brjod na/ phyogs ma yin pa zhes so/ /de lta yin dang gzhal bya nyid kyang sgrub byed du 'gyur ro/ /dam bca' bsgrub par byed pa med pa la yang nyes pa ci yod snyam na/ dam bca' bar sgrub
<p>38a.5</p>par byed pa yin pa la zhes bya ba'o/ /de phyogs yin nam zhes bya ba ni gtan tshigs las go bar byed pa nyid phyogs su brjod pa yin la/ go bar byed pa de yang grub pa ma yin nam/ grub pa yin zhes bya ba'i dpyad pa 'dis ci bya/ ci ltar sgrub par bya ba nyid dam/ grub pa nyid du rtogs pa de
<p>38a.6</p>ltar 'gyur ro/ /bsgrub par bya ba dang cig shos zhes zlas dbye ste/ de dag la log par te bsgrub par bya ba la log par bsgrub bya ma yin pa dang / cig shos bsgrub bya ma yin pa la bzlog pa bsgrub par bya ba nyid de/ yul de la bsgrub par bya ba la bsgrub par bya ba ma yin pa dang / bsgrub
<p>38a.7</p>par bya ba ma yin pa la ni bsgrub par bya ba yin no zhes log par rtogs pa'o/ /log par rtogs pa nyid ston pa ni 'di ltar zhes bya ba'o/ /gzhan gyi don tsam zhes bya ba ni mig la sogs pa gzhan gyi don byed pa tsam ni grangs can gyis bsgrub par bya ba ma yin te/ bdag gi don bsgrub par bya
<p>38b</p>
<p>38b.1</p>yin pa'i phyir ro/ /de lta na yang rjes su 'gro ba med pa'i nyes pa spang ba'i don du grangs can gyis/ gzhan tsam zhig sgrub par byed par smras pa yin no/ /bdag gi don gyi bsgrub par bya ba yin yang bsgrub par bya ba ma yin par smra ste/ sangs rgyas pa la dpe ma grub pa'i phyir ro/ /bstan
<p>38b.2</p>bcos las grub pa yang zhes bya ba ni/ nam mkha'i yon tan nyid la sogs pa bstan bcos las grub pa yang bsgrub par bya ba yin par smra ba'o/ /khas ma blangs kyang zhes bya ba ni rgol bas khas ma blangs kyang ngo / /gang gi phyir de srid kyi log par rtogs pa yod pa'i gtan tshigs de bas na
<p>38b.3</p>log par rtogs pa de bsal ba'i phyir ro/ /phyin ci log de zhes bya ba ni/ ma grub pa la sogs pa de dag las bzlog pa grub pa la sogs pa bsal bar rig par bya'o/ /gang gis de bsal nas mtshan nyid brjod pa grub pa la sogs pa bsgrub par bya ba ma yin pa nyid ci'i phyir zhe na/ de la
<p>38b.4</p>zhes gsungs te bsal ba la'o/ /rigs ston pa nyid ni gal te zhes bya ba'o/ /don 'di zhes bya ba ni dbang phyug la sogs pa'o/ /gzhan phyir rgol ba la bstan bcos tshad ma ma yin pa des na tshad ma gzhan dag ni gzhan de'i don du yin no zhe na/ lan ni bdag nyid ces bya ba'o/ /
<p>38b.5</p>khas blangs pa zhes bya ba ni dgos pa'o/ /lan 'debs pa ni gzhan gyis zhes bya ba'o/ /gal te rgol bas khas blangs pas bstan bcos tshad ma yin na de'i tshe phyir rgol bas kyang bstan bcos khas blang bar bya'o/ /de ltar rang gi sgra'i rnam par gcod pa brjod nas/ kho na'i sgra'i
<p>38b.6</p>rnam par gcad pa brjod pa ni/ de bzhin du zhes bya ba'o/ /de ni mig gis gzung ba nyid do/ /'dod pa'i sgra'i rnam par gcad par bya ba la/ rigs pa brjod pa ni don brjod pa zhes bya ba'o/ /don gyi brjod pa phyir rgol ba la bsgrub par bya ba ma yin na phyir rgol ba dag gi don shes pa nyid
<p>38b.7</p>du mi 'gyur ro/ /gzhan du yang zhes bya ba ni dngos su brjod pa'i gzhan gyi don tsam la yang grub pa la sgrub pa nyid du 'gyur ro/ /don gyis brjod pa ci ltar nges she na skabs dang zhes bya ba'o/ /gal te phyir rgol ba skabs mngon par mi shes pa gang yin pa de la ltos nas don gyi brjod pa bsgrub
<p>39a</p>
<p>39a.1</p>par bya ba ma yin pa kho na'o zhe na/ skabs mi shes pas ni zhes bya ba'o/ /gal te skabs la sogs pa las don nges pa yin no zhes bya ba 'di khyed nyid kyi 'dod pa ma yin nam snyam na/ de skad du yang zhes bya ba'o/ /skabs la sogs pa las don nges pa 'di ni thams cad 'dod pa
<p>39a.2</p>yin no zhes bya ba'i don to/ /skabs su gzhan bab la zhes bya ba ni bdag gi don nyid do/ /bsgrub par bya ba gzhan yin na zhes bya ba ni gzhan gyi don tsam mo/ /de la ni rgol ba la'o/ /'chad pa ni gal te zhes bya ba'o/ /rgol ba 'di de skabs su bab pa yin yang bdag ni bsgrub par bya ba ma yin no zhes bdag nyid
<p>39a.3</p>smra na/ de'i tshe rgol ba des bdag nyid la skabs su ma bab pa brjod pa'i sgo nas skyon brjod par 'gyur ro/ /pha rol gyis smras pa/ rgol ba de la skyon yod mod/ phyir rgol ba sangs rgyas pa la yang skyon yod pa nyid do zhes 'brel to/ /ci ltar zhe na yang dag pa'i skyon mi brjod pas so/ /lan ni ma yin te zhes bya
<p>39a.4</p>ba'o/ /gal te don bstan pas zhes bya ba ni gal te 'di ltar bsgrub par bya ba yin no zhes bya ba 'dis so/ /'di nyid gsal bar bya ba'i phyir bshad pa ni ci skad du bya ba ste rtsa ba'i slob dpon gyis so/ /gal te 'dod pas khyab pa zhes bya ba la sogs pas ni gzhan 'dod thams cad ces bya ba la sogs pa'o
<p>39a.5</p>rnam 'grel la 'jug pa'o/ /'o na ni zhes bya ba ni rtsod pa gnyis pa'o/ /ma brjod pa dang bsgrub par bya ba nyid du bstan pa'i phyir 'ba' zhig gi 'dod pa bzlog pa'i don du yang yin no/ /'dis ni 'dod pa smos pa'i rgol ba gnyis bstan nas gnyis pa mi 'thad do zhes brjod pa ni/ mi 'dod pa zhes bya ba ni zhes bya
<p>39a.6</p>ba'o/ /phyogs gnyis pa gsal ba na phyogs dang po nye bar sdud pa ni de na zhes bya ba'o/ /de la zhes bya ba ni 'dod pa smos pa na'o/ /des na bstan bcos byed pa'i 'dod pa bzlog pa'i don du rang nyid smos par bya ba ma yin no zhes brjod pa ni/ gal te zhes bya ba'o/ /de zhes bya ba bstan bcos byed pa'i 'dod pa ldog
<p>39a.7</p>pa'o/ /rtsod pa smra ba nyid dogs pa bsu bar byed pa nyid 'dod pa ma yin no zhes bya ba ste bstan bcos byed pa 'dod pa/ rgol ba'i 'dod pa la yin pa nyid na rang nyid smos pas ldog go/ /de nyid kyis zhes bya ba ni 'dod pa smos pa nyid kyis so/ /de ltar 'dod pa smos pa nyid kyis phyir rgol ba dang / nyan pa po dang
<p>39b</p>
<p>39b.1</p>bstan bcos byed pa'i 'dod pa bsgrub bya yin pa bzlog pa'i phyir rang nyid smos pa don med de zhes bstan nas/ rang nyid smos pa nyid kyis gzhan 'dod pa mtha' dag bzlog par grub pa na slob dpon gyis bstan bcos byed pa'i 'dod pa bzlog pa tsam 'bras bur brjod ces smra ba ni/ rang nyid smos pas zhes bya ba'o/ /
<p>39b.2</p>dgos pa 'di gzhung gang gis brjod snyam na rang nyid ces bya ba ni zhes bya ba'o/ /'di la zhes bya ba ni/ gal te 'dod pas zhes bya ba la sogs pa'i rtsod pa la'o/ /sgra bshad pa zhes bya ba ni slob dpon phyogs kyi glang pos so/ /gal te 'grel pa de'i don du yin yang don ni don gzhan yin no snyam na/ 'di ni de
<p>39b.3</p>don byas pa yin zhes gsungs te/ de'i don zhes bya ba bstan bcos byed pa'i 'dod pa bzlog par bstan pa'i 'bras bur ro/ /yang na rang nyid smos pas gzhan gyi 'dod pa thams cad bzlog pa'i phyir na/ bstan bcos byed pa'i 'dod pa bzlog pa kho na de'i dgos pa yin nam zhes dgos na/ 'di ni zhes bya
<p>39b.4</p>ba'o/ /bstan bcos byed pa'i 'dod pa bzlog pa'i 'bras bu de dag la yod pa de la de skad ces brjod do/ /de lta ma yin na zhes bya ba ni bstan bcos byed pa'i 'dod pa rgol ba'i 'dod pa ma yin na bstan bcos dang 'gal ba'i gtan tshigs go bar byed pa ma yin no/ /gang gi phyir rnam pa de 'dra bar 'dod pa'i
<p>39b.5</p>gtan tshigs des na'o/ /mjug bsdu ba'i sgo nas 'di ni de'i don byas pa yin zhes bya ba rnam par 'grel bas/ rang nyid smos pas kyang zhes bya ba'i rtsod pa'i lan 'debs pa ni/ de nyid kyi phyir zhes bya ba ste/ dogs pa'i gnas bzlog pa nyid kyi phyir ro/ /'o na gzhan gyi 'dod pa ci ltar ldog snyam na/ 
<p>39b.6</p>gzhan gyis zhes bya ba'o/ /gang gi phyir gzhan gyi 'dod pa ldog pa la log par rtogs pa med pas 'bad pa med pa kho nar grub pa de'i phyir 'dod pa'o/ /de nyid yin te zhes bya ba ni bstan bcos byed pa'i 'dod pa bzlog pa nyid do/ /de nyid brjod pa ni ma brjod kyang zhes bya ba'o/ /gang du rnam pa 'di lta bu
<p>39b.7</p>bsgrub bya yin par 'dod snyam na/ 'dod pa smos pas ni zhes bya ba'o/ /gal te zhes bya ba la sogs pas ni rnam 'grel la 'jug par byed pa'o/ /de ni zhes bya ba ni 'das pa ma yin pa'i gzhan gyi don byed pa'i mtshan nyid do/ /chos dang chos can dag gi zhes bya ba la/ chos gzhan gyi don byed pa
<p>40a</p>
<p>40a.1</p>tsam dang / chos can mig la sogs pa'i'o/ /gal te khyad par 'di bsgrub bya nyid yin na de'i tshe ci ltar khyad par du 'gyur/ gang du yang khyad par ni bsgrub par bya ba ma yin te/ spyi bsgrub par bya ba yin pa'i phyir ro/ /'on te bsgrub par bya ba dang khyad par dag gcig pa'i phyir na
<p>40a.2</p>khyad par yang bsgrub par bya ba kho na'o zhe na/ bsgrub par bya ba dang zhes so/ /de'i phyir khyad par bsgrub bya ma yin pas na de ci ltar 'dod pa smos pas 'di sgrub par byed/ 'o na khyad par bsgrub par bya ba ma yin pa kho na'o zhe na/ slob dpon gyis zhes smos so/ /gal te khyad par bsgrub par bya ba ma yin na de'i
<p>40a.3</p>tshe chos kyi khyad par phyin ci log tu bsgrub pa'i phyir 'gal ba yin no zhes slob dpon phyogs kyi glang po ci ltar gsung par 'gyur/ sogs pa'i sgras ni chos can gyi khyad par phyin ci log par zhes bya ba la sogs pa'o/ /des na khyad par yang bsgrub par bya ba yin par 'dod do zhes rtogs pa yin na/ rigs pa
<p>40a.4</p>yang ma yin te/ sngar brjod pa'i nyes pa yod pa'i phyir ro/ /de nas khyad par gyi sgo nas ni rjes su 'gro ba med pa la sogs pa'i nyes par mi 'gyur ro zhes bsams pa'o/ /de bshad pa zhes bya ba ni/ gang gi phyir gzhan gyi lan 'di yin pa des na brjod pa'o/ /'dus pa ma yin pa gzhan gyi don byed pa'i
<p>40a.5</p>mtshan nyid khyad par de ni/ slob dpon phyogs kyi glang po brjod pa tsam bsgrub par bya bar yin par smra ba la ltos nas chos dang chos can dag gi khyad par yin par brjod kyi don dam par ni 'di 'dod pas yul du byas pa yin pa'i phyir bsgrub par bya ba kho na'o/ /ci ltar gzhan la ltos nas bsgrub par bya ba khyad par
<p>40a.6</p>du brjod ce na/ shes rab shin tu zhes bya ba'o/ /pha rol gyis ni grangs can gyis so/ /de don ni bdag gi don to/ /de bsgrub min zhes bya ba ni bdag gi don nyid bsgrub par bya ba ma yin te/ gzhan gyi don nyid bsgrub par bya ba yin pa'i phyir ro/ /des bdag dpe la ma grub kyang nyes pa ma yin no zhes gzhan dag
<p>40a.7</p>sems na/ lan ni 'o na zhes bya ba'o/ /gzhan gyi don de'i khyad par bdag ni don gyi mtshan nyid yin par 'gyur ro/ /bdag ni zhes bya ba ni rnam par 'grel ba'o/ /gal te bdag gi don bsgrub bya ma yin gyi/ 'on kyang gzhan gyi don tsam bsgrub par bya ba yin na de'i tshe bdag gi don gyi mtshan nyid khyad par
<p>40b</p>
<p>40b.1</p>de gzhan gyi don tsam de'i khyad par yin par 'gyur ro/ /des na 'dus pa yin pa'i phyir zhes bya ba'i gtan tshigs ni khyad par dang 'gal bar 'gyur te/ 'dus pa ma yin pa'i gzhan gyi don las bzlog pa bsgrub pa'i phyir ro/ /bdag gi don bsgrub par bya ba yin nam/ gzhan gyi don tsam yin/ phyogs
<p>40b.2</p>dang po la ni 'gro ba med pa'o/ /gnyis pa la ni khyad par dang 'gal ba'o/ /smras pa tsam bsgrub par bya ba yin no zhes spyir brjod do/ /de lta na yang gzhan gyi don nyid sgrub par byed pas ma 'dus pa gzhan gyi don byed pa nyid ma smras kyang bsgrub par bya bar 'dod pa'i phyir grangs can gyi snga phyi 'gal lo/ /bsgrub bya
<p>40b.3</p>nyid du zhes bya ba ni slob dpon phyogs kyi glang po 'dod pas yul dang byas pa ma smras pa/ gzhan gyi lugs la ma ltos par rang gi grub pa'i mtha' kho na la gnas nas bsgrub par bya ba nyid du ci ltar mi bsgrub par mi byed/ skabs su ma bab pa brjod pa/ chos kyi khyad par las bzlog pa bsgrub pa'i phyir
<p>40b.4</p>'gal ba yin no zhes bya ba la sogs pa brjod pas ci bya zhes bya ba'i don to/ /'gog pa ni ma yin te zhes bya ba'o/ /gzhan la te grangs can la ltos nas so/ /grangs can ni smras pa tsam bsgrub bya yin par dam bcas nas ma smras pa yang sgrub par byed de/ des na de'i bsam pa la ltos pa kho
<p>40b.5</p>nas nyes pa brjod pa yin no/ /de tsam gyis bya ba ni gzhan la ltos nas lan 'debs pa'i bsam pa tsam gyis gzhan bzlog pa grub pa na/ rang gi phyogs ma smras kyang bsgrub par bya ba yin no zhes bya ba de lta bu'i rang bzhin bsgrub pa'i don du sgrub par byed pa 'god pa'i 'bad pa byas pas ci
<p>40b.6</p>bya/ rnam 'grel la 'jug pa'i don du skabs kyi gzhi 'di nges pa ni da ni zhes bya ba'o/ /gal te de bsgrub par bya ba nyid du ma bstan na da ni ci ltar zhes bya ba'o/ /'o na ci zhig bsgrub par bya ba yin zhe na/ brjod pa yin pa'i phyir zhes bya ba'o/ /de lta ma yin na zhes bya ba ni ma brjod pa la bsgrub par bya ba nyid yin
<p>40b.7</p>na'o/ /de nyid gsal bar byed pa ni/ ma brjod pa zhes bya ba'o/ /thams cad bsgrub bya yin mod ci skyon snyam na/ thams cad ces bya ba'o/ /'dis ni dpe bsgrub par bya ba ma tshang ba brjod do/ /de lta yin dang gtan tshigs kyi skyon du yang 'gyur ro zhes brjod pa ni de lta na ni zhes bya ba'o/ /ci zhig
<p>41a</p>
<p>41a.1</p>bshad snyam na bdag gzhan zhe na zhes bya ba'o/ /grangs can 'dis gzhan gyi don tsam de nyid do/ /'dir ni bsgrub pa'i tshig la'o/ /'di zhes bya ba ni bdag gi don gyi mtshan nyid do/ /dam pa ste mkhas pa 'gro ba'i tshul lugs la gnas pa dag ni gang gis mthar thug ste/ sgra rnams ci
<p>41a.2</p>tsam zhig la phyogs brtags nas ngag gi don nges par bya ba la 'jug gi gzhan du ni ma yin pa'o/ /gang la de ltar 'jug snyam na/ mkhas pa'i zhes bya ba'i skabs su bab pa la ngag gi don gang yin zhes dogs pa bzlog pas rnam 'grel gyi phyed snga ma rnam par 'grel ba ni/ mig la sogs pa zhes bya
<p>41a.3</p>ba'o/ /phyed phyi ma rnam par 'grel pa ni/ de nyid kyi phyir zhes bya ba'o/ /de la te bdag gi don la ltos nas so/ /de zhes bya ba bdag gi don to/ /'on te sun 'byin pa 'di ni slob dpon bzhed pa ma yin no zhe na/ slob dpon gyis zhes bya ba'o/ /ci ltar zhes bya ba ni skabs su bab pa yang ma yin la bsgrub
<p>41a.4</p>par bya ba yang ma yin no zhes bya ba'i don to/ /gzhan du zhes bya ba ni gal te gang la rtsod pas sgrub pa bkod pa'i 'dus pa ma yin pa gzhan gyi don de bsgrub par bya ba ma yin na/ de'i tshe mi 'dod pa 'gal bar 'gyur te/ 'dus pa gzhan gyi don bsgrub pa'i phyir ro/ /'on te nyes pa 'dis 'jigs nas gzhan
<p>41a.5</p>gyi don byed pa tsam zhig sgrub par byed na/ de'i tshe 'bras bu med pa nyid du 'gyur te/ grub pa la bsgrub pa'i phyir ro/ /gzhan gyi don tsam la ni rgol ba dang phyir rgol ba dag rtsod pa med do/ /gal te de bsgrub par bya ba yin na de'i tshe rgol ba'i mi 'dod pa nyid du 'gyur la/ phyir rgol ba la ltos nas ni
<p>41a.6</p>'bras bu med par 'gyur te/ grub pa la bsgrub pa'i phyir ro zhes bya ba ni dza yan+ta'i bshad pa'o/ /gzhan zhes bya ba ni bdag gi don las gzhan gyi don tsam bsgrub na yang ma 'brel ba de'i phyir na/ 'ga' yang bsgrub par bya ba ma yin par 'gyur ro/ /ci ltar gzhan bsgrub par bya ba ma 'brel snyam na/ 
<p>41a.7</p>de lta na zhes bya ba'o/ /bdag gi don dang gzhan gyi don tsam gyi phyogs gnyis grub pa la ltos te'o/ /de zhes bya ba bdag gi don nyid spangs nas so/ /'on te zhes bya ba ni gzhan tsam bsgrub pa na grub par gyur pas na bdag bsgrub par bya ba ma yin yang 'grub pa yin no/ /des na bdag dngos su
<p>41b</p>
<p>41b.1</p>ni bsgrub par bya ba ma yin te/ des na rjes su 'gro ba med pa'i nyes pa med do/ /gzhan ni gzhan gyi don nyid do/ /'dod 'grub ni bdag gi don 'grub pa'o/ /de lta yin na zhes bya ba ni 'dod pa ltar ro/ /ci ste kun 'grub snyam na/ nye ba'i khyad par med pa na gzhan mi 'grub po zhes bya ba de ga las yin te ma yin
<p>41b.2</p>pa kho na'o/ /des na 'dod pa bzhin du kun 'grub par 'gyur ro zhes bya ba'i don to/ /de lta yin dang zhes bya ba ni/ phyin ci log grub dang ngo / /thams cad bsgrub par bya bar thal ba'i lan gyi dogs pa bsu ba ni/ 'dod pa'i phyir zhes bya ba'o/ /de nyid ni bdag gi don nyid do/ /gzhan mi 'dod pa ni ma
<p>41b.3</p>yin pa'o/ /'gog pa ni ma yin te zhes bya ba'o/ /ci'i phyir zhe na/ 'dod pa'i zhes bya ba'o/ /bsams pa ni 'di yin te/ gal te gzhan bsgrub pa na gzhan sgrub par byed pas 'grub par nus na de'i tshe 'dod pas ci bya ste/ 'dod pas ni gtan tshigs kyi byed pa rnam par dbye bar bya mi nus so zhes
<p>41b.4</p>bya ba'o/ /'dod pas gtan tshigs kyi byed pa rnam par 'byed par byed pa de lta na yang nyes pa yod pa nyid do zhes brjod pa ni/ de lta yin na ni zhes bya ba ste/ 'dod pas gtan tshigs kyi byed pa rnam par 'byed pa yin na yang ngo / /rgol pa gzhan gyi ldog pa 'grub pa dgag tu med do/ /ci'i phyir zhe na/ phyir
<p>41b.5</p>rgol ba bzlog pa 'dod pa'i phyir ro/ /'on te rgol ba'i 'dod pa kho na 'grub kyi gzhan 'god pa ni ma yin no zhe na/ 'dod par zhes smos so/ /'on te gang gis rgol ba'i 'dod pa 'grub par 'gyur ba 'brel pa'i khyad par yod pa nyid do zhe na/ gang gis zhes smos so/ /de'i phyir gal te gzhan bsgrubs
<p>41b.6</p>pas gzhan 'grub na de'i tshe thams cad 'grub par 'gyur ro zhes bya ba 'di gnas so/ /dpe bsgrub byas stong par 'gyur te zhes brjod pa gang yin pa de'i lan ni dogs pa bsu ba ni brjod par 'dod pa'i zhes bya ba ste/ brjod pa'i chos la ltos nas brjod par 'dod pa'o/ /lan ni gal te zhes bya ba'o/ /
<p>41b.7</p>'dir 'di ltar 'dod pa yin te/ gzhan gyis kyang 'ga' zhig ni 'gal ba'i gtan tshigs ltar snang bar 'dod pa 'ga' zhig ni khyad par 'gal bar ro/ /de la gal te brjod pa kho na bsgrub par bya ba yin na de'i smras pa'i chos phyin ci log tu bsgrub pa kho na la 'gal bar 'gyur gyi khyad par 'gal
<p>42a</p>
<p>42a.1</p>ba ni mi 'gyur ro/ /de bas na khyad par 'gal ba'i gtan tshigs ltar snang ba gzhung gzugs pa'i phyir gzhan gyis kyang ma smras pa yang khas blang dgos so/ /gang zhig pha rol pos khyad par 'gal bar brjod pa kho na de 'dod pa la gnod par byed pa'i 'gal bar brjod pa yin no zhes bya ba'o/ /
<p>42a.2</p>thams cad la zhes bya ba ni sgrub byed yang dag pa la yang ngo / /gtan tshigs ltar snang gi dbang du byas te brjod pa ni brjod pa zhes bya ba'o/ /'o na ci ltar khyad par 'gal ba yin zhe na/ khyad par zhes bya ba'o/ /gzhan du smras pa la ltos nas ni khyad par dang 'gal ba nyid med pa'i phyir ro/ /de'i phyir brjod
<p>42a.3</p>par 'dod pa'i chos rjes su 'gro ba med pas ni nyes par 'gyur ba ma yin pa'i phyir dpe thams cad bsgrub bya ma tshang bar 'gyur ro zhes gnas so/ /rjes su 'gro ba med pa dang 'gal ba'i nyes pa gzhan la yang bsgre ba ni/ 'dis ni zhes bya ba'o/ /'on te bsgrub par bya ba gang yang rung bas gnyis pa dang
<p>42a.4</p>bcas pa tsam gyi spyir 'dod kyi/ rnam pa de lta bu'i skyes bus gnyis pa dang bcas pa nyid ni ma yin te/ des na rjes su 'gro ba med pa'i skyon med dam snyam na/ lan btab pa ni gang yang rung bas gnyis pa dang bcas pa de nyid ni rnam pa de lta bu'i lus mi 'gyur na te lus dor na 'grub pa ni ma yin no/ /ci'i phyir
<p>42a.5</p>zhe na/ don gsal ba gzhan med pa'i phyir ro/ /gnyi ga las gcig dor na gang yang rung ba'i spyi 'grub pa ni ma yin no/ /des na tshu rol mdzes pa brjod byas stong pa brjod pa rnams kyi/ gnyis pa dang bcas pa'i sgrub par byed pa nyid ni 'di de ni mi shes kyi bslad yin te ma 'brel pa yin no zhes bya
<p>42a.6</p>ba'i don to/ /gang la rjes su 'gro ba med pa la sogs pa'i nyes par 'gyur ba gnyis pa dang bcas pa'i sbyor ba de yang gang yin zhe na/ 'di ltar zhes smos so/ /lus gang la mngon par gsal ba'i sems pa yod pa'i lus de'i mtshan nyid skyes bus gang yin pa de la de skad ces bya'o/ /bum pa ni de lta
<p>42a.7</p>bu'i skyes bu dang / bum pa de dag las gang yang rung bas gnyis pa dang bcas pa yin te'o/ /shugs kyis na bum pa ni de lta bu'i skyes bus gnyis pa dang bcas par 'dod pa yin gyi brjod pa ni ma yin te/ rjes 'gro med pa'i nyes pas 'jigs pa'i phyir ro/ /sbyor ba 'di nyid 'chad pa ni skyes bu ni zhes bya ba'o/ /
<p>42b</p>
<p>42b.1</p>rigs pa can la sogs pas mngon par 'dod pa'i bdag la sogs pa ni ma yin pa'o/ /de la yang zhes bya ba ni bsgrub par bya ba 'jig rten pha rol can ma yin pa'i skyes bu la'o/ /gtan tshigs ni/ ut+pal ma yin pa'o/ /bsam pa ni rgyang 'phen pa'i'o/ /de lta bu zhes bya ba ni mngon par gsal ba'i mtshan
<p>42b.2</p>nyid 'jig rten pha rol can ma yin pa'o/ /de lta bu'i skyes bus gnyis pa dang bcas pa nyid du dngos su ci ste mi bsgrub snyam na/ thabs yin no zhes bya ba ste/ dngos dang phal pa'i bsam pas ci zhig bya ste rnam pa gang yang rung ba'i sgo nas ut+pal ma yin pa la sogs pa ni bsgrub bya 'grub pa'i thabs
<p>42b.3</p>yin no zhe'o/ /gcig tu nges par 'gog pa'i don yin mod de lta na yang 'di la sngar brjod pa'i skyon ci ltar yod snyam na/ 'di ltar zhes smos so/ /'on te zhes bya ba ni gang yang rung bas gnyis pa dang bcas pa nyid ni bsgrub par bya ba yin la/ de grub pas kyang khyad par skyes bu bsgrub par bya ba
<p>42b.4</p>ma yin yang 'grub pa yin gyi/ khyad par can gyi skyes bu'i rang bzhin de ni bsgrub par bya ba ma yin no zhe na/ 'di la lan ni/ de'i tshe yang zhes bya ba'o/ /bstan zin pa ni/ gal te gzhan grub na yang bsgrub bya min zhes bya ba der ro/ /bsgrub par bya ba spyir 'dod na zhes bya ba rnam par 'grel pa ni/ 'dir
<p>42b.5</p>zhes bya ba la sogs pa'o/ /gang yang rung ba nyid kyi spyi bsgrub par bya ba yin gyi/ rnam pa de 'dra ba'i skyes bu 'phangs pa ni ma yin pa'o/ /de nyid ces bya ba la sogs pa rnam par 'grel pas lan 'debs pa ni/ de ni zhes bya ba'o/ /gsal ba zhig kyang zhes bya ba ni dogs pa'o/ /gal te gsal ba zhig
<p>42b.6</p>kyang spyi mi 'jig na/ de'i tshe gsal bas stong pa'i yul du yang ci ste yod par tha snyad mi byed snyam na/ gsal bar byed pa zhes smras so/ /lan ni ma yin te zhes bya ba'o/ /'dir ni skyes bu la'o/ /ci ltar med snyam na de lta bu'i zhes smos so/ /de bzhin du gang yang rung ba'i spyi yang tha snyad kyi yul ma
<p>42b.7</p>yin no/ /des na des khyab pa ci ltar 'grub ma mthong ba'i mes du ba la khyab pa ni gang du yang rtogs pa med do/ /tshad ma 'di nyid las zhes bya ba ni dogs pa bsu ba ste ut+pal ma yin pa'i rtags las so/ /lan ni ma yin te zhes bya ba'o/ /khyab pa'i dus na spyi yod par grub na rjes su dpog pa
<p>43a</p>
<p>43a.1</p>yin no/ /ci ltar na khyab pa'i dus su spyi ma grub na gang gis phan tshun bden pa'i nyes par 'gyur snyam na/ ma grub pa la ni zhes smos te/ khyad par ma grub pa la ni spyi'i rnam pa srid pa ma yin no/ /khyad par dang bral ba'i spyi ni med do zhes bya ba'i don to/ /gtan tshigs ma yin pa
<p>43a.2</p>zhes bya ba ni sgra mi rtag pa nyid du bsgrub par bya ba la sogs pa dang mthun phyogs gang rung yin pa'i phyir zhes bya ba gtan tshigs ma yin pa de bzhin du ut+pal ma yin pa'i gtan tshigs kyis bsgrub par bya ba yang ma yin no/ /ci'i phyir gtan tshigs ma yin zhe na/ 'di ltar zhes bya ba'o/ /ci ltar sgra la
<p>43a.3</p>med snyam na/ sgra la zhes gsungs so/ /'gal ba med pa ma yin pa 'gal ba'i phyir ro zhes bya ba'i don to/ /'gal ba nyid brjod pa ni/ gang yang rung ba zhes bya ba ste/ 'di ltar ram yang na 'di ltar zhes rnam par rtog pa'i yul yin pa'i phyir chos can sgra la gnyi ga ni 'gal lo/ /de la ni
<p>43a.4</p>phyogs kho na yod pa'i phyir ro/ /gal te phyogs kho na yod mod de lta na yang de las gzhan nye bar dgod par 'gyur ro snyam na/ nges pa'i chos zhes smos so/ /gzhal bya 'gal bar brjod nas/ sgra 'gal bar brjod pa ni/ gzhan zhes bya ba'o/ /'di ni zhes bya ba ni gang yang rung bsgrub byed dam bsgrub
<p>43a.5</p>bya yin pa'o/ /snam bu zhes bya ba ni bum pa chos can du byed pa dor nas snam bu nyid chos can du byed par 'gyur ro zhes bya ba'i don to/ /spyir zhes bya ba ni gal te bum pa chos can ma yin na'o/ /nyes pa 'di nyid ces bya ba ni grub pa la bsgrub pa'i mtshan nyid do/ /de zhes bya ba rnam pa de 'dra ba'i skyes
<p>43a.6</p>bu mi 'phen na'o/ /'bras bu ci yin zhes bya ba ni grub pa la bsgrub pa'i phyir ro/ /mi 'dod pa zhes bya ba ni bzlog pa bsgrub pa las so/ /gnyi gar zhes bya ba ni bum pa ni skyes bu dang bum pa gang yang rung bas zhes bum pa lan gnyis bkod pa'o/ /'dir ni sbyor ba la'o/ /rang gi tshig dang
<p>43a.7</p>'gal lo zhes bya ba ni gang yang rung ba smos pas ni ma nges par bstan la/ bsgrub bya zhes bya ba la ni nges par ro/ /'di nyid gzhung 'dzugs pa ni/ 'di ltar zhes bya ba'o/ /'on te de lta na yang gang yang rung ba brjod pa ni/ nges pa las bzlog pa ston par byed pa yin no snyam na/ gal te gnyi
<p>43b</p>
<p>43b.1</p>gar zhes bya ba'o/ /de las te nges pa las bzlog pa bsgrub pa ci ltar de ma yin pa kho na'o/ /pha rol pos ma yin te zhes smras so/ /grub pa'i mtha' smra ba tshu rol mdzes pa pa la 'dri ba ni/ ci ltar zhes bya ba'o/ /gzhan gyi lan ni shugs zhes bya ba'o/ /grub pa'i mtha' pa rnam par brtag pa byas nas
<p>43b.2</p>sun 'byin pa ni shugs de zhes bya ba'o/ /gtan tshigs kyi zhes bya ba ni ut+pal ma yin pa'i'o/ /tshig gi ni ut+pal ma yin pa'i phyir zhes bya ba'i'o/ /ma nges pa nyid brjod pa ni 'di ltar zhes bya ba'o/ /gzhan yang ni 'jig rten pha rol dang ldan pa'i skyes bu yang ngo / /phyogs gnyis pa 'gog
<p>43b.3</p>pa ni/ 'on te zhes bya ba'o/ /za zhes bya ba 'dis ni za ba'i don brjod par 'dod pa yin no/ /'on te rnam pa de lta bu'i skyes bus gnyis pa la rjes su 'gro ba grub na/ sbyor ba yang de kho na ltar bstan par bya'o zhes brjod pa ni/ gal te bum pa bzhin du zhes bya ba'o/ /bum pa bzhin du zhes
<p>43b.4</p>bya ba ni ci ltar chos can bum pa tshad mas grub pa ltar ro/ /khyab pa 'dzin pa'i dus su tshad mas sgrub par byed pa'i khyab par byed pa nyid du thob pa ste nges pa'i yod pa nyid ga la yod pa de la de skad ces bya'o/ /tshig ces bya ba ni gang ut+pal ma yin pa de ni rnam pa de lta bu'i skyes bus gnyis pa
<p>43b.5</p>dang bcas pa yin no zhes bya ba de lta bu'i rang bzhin no/ /'di nyid kyis zhes bya ba ni mngon par gsal ba'i sems pa can zhes bya ba la sogs pa nyid kyis so/ /de lta yin na skyes bu bsgrub par bya ba la yang / sun 'byin pa brjod pa gang yin pa de rnam rtog mtshungs pa yin no/ /sgra dang zhes bya ba
<p>43b.6</p>la sogs pas ni rtsod pa rjes su brjod nas sun 'byin pa ni/ ma yin zhes bya ba ste mtshungs pa'o/ /ci'i phyir zhe na/ dpe la 'jig pa grub pas sgra 'jig pa de dang ldan par bsgrub pa'i phyir ro/ /ci ltar 'jig pa sngar grub pa de bzhin du/ rtsig pa la sogs pa don gzhan la de lta bu'i skyes bu sngar
<p>43b.7</p>grub pa yod pa yin na bum pa'ang de lta bu'i skyes bu de dang ldan par 'gyur ro/ /ngag gi zhes bya ba ni bum pa ni zhes bya ba la sogs pa'i ngag gi shugs kyis thob pa'i'o/ /de bzhin du mi rtag pa sgrub par byed pa la khyab par ma grub po zhes bya ba 'di ni ma yin gyi/ 'on kyang grub pa kho na'o zhes bya
<p>44a</p>
<p>44a.1</p>ba'i don to/ /'di ni bsgrub bya'i sgo nas brjod pa yin no/ /sgrub par byed pa'i sgo nas brjod pa ni/ de bzhin du ci ltar zhes bya ba'o/ /ci ltar phyogs dang mthun pa'i phyogs las gang yang rung ba nyid ma grub pa de bzhin du byas pa nyid kyang ma grub po zhes bya ba de ni ma yin no zhes 'brel
<p>44a.2</p>to/ /ci ltar mi rtag pa nyid bsgrub snyam na/ snga na zhes bya ba'o/ /gal te zhes bya ba la sogs pa ni rtsod pa'o/ /de dang 'dra ba zhes bya ba ni grub pa'i mtha'o/ /rjes su 'gro ba zhes bya ba ni rtsod pa'o/ /bum pa gzhan dang sgra gzhan ci ltar 'dra ba 'grub par 'gyur/ bum pa dang sgra dag la mi rtag pa nyid
<p>44a.3</p>rjes su 'gro ba na 'dra ba yin no zhe na/ de yin na 'o na rtsig pa dang bum pa dag kyang gang yang rung bas gnyis pa dang bcas pa tsam gyis rjes su 'gro ba skyes bu yang 'grub par 'gyur te/ de'i grub pa'i mtha' smra ba'i lan don med do/ /gzhan nyid yin pa kho nas 'dra bar 'gyur ba yin te/ de lta ma yin
<p>44a.4</p>te/ /gzhan nyid ma yin na 'dra ba de ci ltar yin/ ci'i phyir zhe na/ gcig la zhes bya ba'o/ /'di ltar zhes bya ba la sogs pas ni 'dra ba nyid sbyor bar byed pa'o/ /de ni rnam pa de lta bu'i skyes bu dang ldan pa'o/ /'dir zhes bya ba ni gang byas pa de ni mi rtag go zhes bya ba'i sbyor ba la'o/ /mi rtag pa nyid rjes
<p>44a.5</p>su 'gro bar 'gyur na/ chos can gyi khyad par can du 'gyur ba yin no/ /'di ga las she na bsgrub par bya ba ni zhes bya ba'o/ /sngar zhes bya ba ni sgrub par byed pa 'god pa'i sngar ro/ /gal te zhes bya ba ni dogs pa'o/ /'ba' zhig ces bya ba ni chos can gyi rnam par ma dpyad pa rjes su 'gro bas/ 
<p>44a.6</p>chos can gyi khyad par can gyi mi rtag pa nyid ci ltar 'grub/ gzhan dang ni 'ba' zhig pa dang / gzhan 'grub na zhes bya ba ma 'brel pa bzhin du 'grub na ni'o/ /de lta na ni zhes bya ba ni thams cad bsgrub bya yin na'o/ /sangs rgyas pa'i dogs pa bsu ba ni/ smras pa ni zhes bya ba'o/ /skyon 'dir zhes bya
<p>44a.7</p>ba ni gtan tshigs 'gal ba dang dpe bsgrub bya ma tshang bar ro/ /gzhan la zhes bya ba ni ma smras pa'i chos bsgrub pa la'o/ /ma yin te zhes bya ba ni gzhan gyis sun 'byin no/ /ma yin te zhes bya ba ni grub pa'i mtha' smras pas gsungs pa'o/ /skyes bu 'grub pa la yang de ltar 'gyur ro zhe na/ 
<p>44b</p>
<p>44b.1</p>skyes bu bsgrub pa la ni zhes bya ba'o/ /des kyang zhes bya ba ni gang yang rung bas gnyis pa dang bcas pas kyang mtshungs pa nyid ma yin pa'i phyir ro/ /'dir ni zhes bya ba ni rgyang 'phan pa'i sbyor ba la ni'o/ /gal te so sor zhes bya ba ni gzhan gyi'o/ /len ni 'dir zhes bya ba ste lhas byin dang mchod sbyin dag
<p>44b.2</p>las gang yang rung ba la zas byin cig ces bya bar ro/ /de yang ni nges pa'o/ /mngon sum gyis zhes bya ba ni tshig tsam gyi byed pa nyams par byed pa'o/ /dngos po'i shugs kyis zhes bya ba ni 'bras chan la sogs pa gnyi gas bza' ba'i yul ma yin pa rung ba la sogs pa de'i shugs kyis
<p>44b.3</p>skyes bu gcig kho na la bzar gzhug par nges pa yin gyi lhas byin dang mchod sbyin dag las gang yang rung ba la zan byin cig ces bya ba'i tshig gi shugs kyis ni ma yin no/ /rje bos gang yang rung ba la zan byin cig ces brjod pas khol po nan gyis 'jug pa ni ma yin la/ za ba po yang
<p>44b.4</p>'jug pa ma yin zhing / byin cig ces brjod pas ster ba po 'jug pa yang ma yin te/ gsum ka yang rang gi 'dod pas 'jug pa'i phyir ro/ /'di ltar rje bos gang yang rung ba la bzhes pa drongs shig ces smras kyang snyom las kyis zan 'dren pa la mi 'jug la/ za ba po yang na ba la sogs
<p>44b.5</p>pa'i dbang gis za ba la 'jug pa ma yin zhing / bslangs kyang gtong ba po gtong ba la mi 'jug pa ma yin no/ /de nyid kyi phyir za ba po'am zhes smos te/ za ba po'am ster ba po rang gi 'dod pas 'jug pa'i phyir ro zhes 'brel to/ /'dir yang zhes bya ba ni gnyis pa dang bcas pa'i sbyor ba
<p>44b.6</p>la yang ngo / /sgrub par byed pa'i zhes bya ba ni ut+pal ma yin pa la sogs pa'i'o/ /bzlog pa la yang zhes bya ba ni de 'dra ba'i skyes bu med pa la ut+pal ma yin pa nyid srid pa'i phyir ro/ /'dis ni zhes bya ba ni rjes su 'gro ba med pa dang 'gal bar bstan pas so/ /ci ltar 'di bsal
<p>44b.7</p>ba yin zhe na/ gang gi phyir zhes bya ba la sogs pa'o/ /grub pa la bsgrub par 'gyur ba yin no zhes bya ba ni/ yul nges pa ma yin pa ni khyab pa sgrub pa'i tshad kyis grub pa'i phyir ro/ /gal te sgra la zhes bya ba ni mi rtag pa nyid sgrub pa ma yin pa de lta na yang de spyi yin no zhes 'gal ba yin no/ /
<p>45a</p>
<p>45a.1</p>'di nyid gsal 'debs pa ni/ gal te zhes bya ba'o/ /me tsam gyis spyi de la khyad par gyi mthar thug pa nyid ni/ phyogs kyi chos dang ldan pa las 'gyur ba yin no/ /'brel ba bzung ba las gzhan zhes bya ba ni khyab pa dran pa'i rjes thogs su 'gyur ba yin no/ /chos can gyi khyad
<p>45a.2</p>par nyid ni phyogs kyi chos kyi shugs kyis 'gyur ba yin gyi/ 'brel pa dran pa'i dbang gis ni ma yin no zhes bya ba'i don to/ /gal te gang gis dpe la rjes su 'gro bar mthong ba de 'di na med pa'i phyir ci ltar de'i khyad par can du 'grub snyam na/ de nyid do zhes gsungs so/ /'di ni gcig nyid kyi rnam pa'o/ /
<p>45a.3</p>khyad par dang 'brel pa rtogs pa la nyes pa ci yod snyam na/ yul dang zhes bya ba'o/ /gal te yul la sogs par nges pa'i chu skom zhi bar byed pa gdang ba yin no/ /de'i don du nye bar gzhan du 'jug par mi 'gyur ba'i phyir na/ khyad par dang 'brel pa rtogs na tha snyad med par 'gyur ro/ /des na khyab
<p>45a.4</p>pa ni spyi nyid la nges pa yin no/ /gal te zhes bya ba la sogs pa ni gzhan gyi'o/ /spyi ni sgrub par byed pa'i spyi'o/ /bsgrub par bya ba dang lhan cig spyi rtogs pa kho na'o zhe na/ bsgrub par bya ba yang zhes bya ba'o/ /bsam pa ni 'di yin te/ ci srid bsgrub par bya ba dang lhan cig sgrub par byed pa ma
<p>45a.5</p>rtogs pa de srid du ni rjes su dpag pa med la/ ci srid rjes su dpag pa med pa de srid du yang bsgrub bya dang lhan cig sgrub byed mi rtogs te des na nang gi khyab pa ni mi 'thad pa kho na'o zhes bya ba'o/ /de lta na 'o na phyi'i khyab par 'gyur ro zhe na/ phyi'i zhes bya ba'o/ /ci'i phyir 'grub pa ma yin zhe na/ phyogs
<p>45a.6</p>zhes bya ba'o/ /phyogs ma yin pa'i zhes bya ba la sogs pa ni/ bstan par mi bya ba'o/ /khyab pa'i rnam pa brjod pa'o/ /rnam pa 'di 'dra ba'i khyab pa la ni bsgrub bya 'grub pa yod pa ma yin te/ bsgrub par bya ba khyab par ma 'dus pa'i phyir ro/ /rtsod pa 'di nyid sdud pa ni/ des na zhes bya ba la sogs pa'o/ /
<p>45a.7</p>nang gi khyab pa mi 'grub pa ni phan tshun brten pa'i nyes pas so/ /des na phyi'i khyab pa la brten par bya ba yin na/ phyi'i khyab pa de la ni nam yang bsgrub bya 'grub pa med do/ /ci'i phyir zhe na/ gal te gzhan zhes bya ba la sogs pa'o/ /nang gi khyab pa dang phyi'i khyab pa'i tshul 'di ni gzhan la ltos nas
<p>45b</p>
<p>45b.1</p>brjod pa yin gyi/ rang gi sde pa la ltos nas ni ma yin no/ /gzhan dag ni grub pa la sgrub pa'i nyes pa spang pa'i don tu phyogs nang du ma bsdus par khyab par rtogs par byed cing ston par yang byed do/ /des na 'di ni phyi'i khyab pa smra ba zhes bya ba'o/ /yang gang zhig phyogs nang du bsdus nas khyab pa ston
<p>45b.2</p>pa de ni nang gi khyab pa smra ba yin gyi/ bram ze ar tsa Ta lta bu ni ma yin no/ /chos can dang bcas pa'i khyab pa'i rnam pa brjod pa ni/ gang gang zhes bya ba la sogs pa'o/ /'dis ni phyogs nang du bsdus pa kho nas sgrub par byed pa la bsgrub byas khyab pa bsgrub par bya ba yin gyi/ gang gis khyab pa
<p>45b.3</p>ma grub par bsgrub pa rjes su dpag pa de nyid las bsgrub par bya ba rtogs pa ni ma yin gyi 'on kyang tshad ma gzhan las yin no zhes bstan pa yin no/ /gal te so sor nges pa'i yul na gnas pa'i me khyab pa'i dus su ci ltar bzung na yang rjes su dpag pa don med par 'gyur ro zhes dogs na/ phyogs 'di ni zhes bya ba'o/ /phyogs
<p>45b.4</p>'di ni me dang ldan pa yin te du ba dang ldan pa'i phyir tshang bang ni phyogs bzhin no zhes bya bar rjes su dpag pas gzung bar ldan pa'i don ni/ sngar zhes bya ba khyab pa 'dzin pa'i dus nyid du gzung ngo zhes brjod par zad kyi de kho nar ni gzung ba med do/ /de kho nar ma bzung na gzung zhes ci ltar brjod snyam na/ de lta
<p>45b.5</p>bu nyid rtogs pa'i zhes bya ba'o/ /khyab pa 'dzin pa'i dus su 'ol spyi'i rnam pa tsam du ldan pa'i don rtogs pa'i shugs kyis so/ /de lta ma yin te zhes bya ba ni gal te 'dod pa tsam gyi shugs kyis mi brjod kyis 'on kyang yul la sogs par nges pa'i bsgrub par bya ba rtogs pa nyid du brjod na'o/ /
<p>45b.6</p>'di nyid brjod pa ni gal te zhes bya ba'o/ /de'i tshe rjes su dpag pas ci bya/ sngar gyi zhes bya ba tshang bang na gnas pa'i du ba rtogs pa nyid du'o/ /des na khyab pa 'dzin pa'i dus na/ de kho nar bsgrub bya rtogs pa ni yod pa ma yin no/ /de rtogs pa ni srid pa yang ma yin no zhes brjod pa ni/ 
<p>45b.7</p>'byung bar 'gyur ba zhes bya ba'o/ /khyab pa 'dzin pa'i dus na med pa yin no/ /ci'i phyir gang gi phyir 'byung bar 'gyur ba yin pas so/ /de'i rang bzhin zhes bya ba khyab pa'i dus kyi 'ol spyir rtogs pa yod pa nyid kyis so/ /gzhan gyi tha snyad tsam gyi zhes smras so/ /gal te khyab pa'i
<p>46a</p>
<p>46a.1</p>tshe lhag par zhen pas dngos po ma bzung na de'i tshe lhag par zhen pa de bslu bar 'gyur ro zhes bya ba'i don to/ /lan ni de lta bu'i zhes bya ba'o/ /gal te bya ba pa'i lhag par zhen pa sreg byed ma yin pa la sogs par 'gyur ba yin na de'i tshe slu bar 'gyur ro gang gi tshe me dang du ba dag la sreg
<p>46a.2</p>pa la sogs par byed pa dang mtshul du brku ba la sogs par byed par lhag par zhen par byed pa de'i tshe ni slu ba ma yin no/ /nges pa 'di zhes bya ba ni de lta bu'i don bya ba byed pa kho na la khyab par lhag par zhen gyi gzhan la ma yin no zhes bya ba'i nges pa 'di ci yod de 'ga' yang med do zhes bya ba'i don
<p>46a.3</p>to/ /rgyu dang 'bras bu zhes bya ba ni me dang du ba dag la khyab pa zhen par byed pa ni brgyud nas me dang du ba sngon du 'gro ba can yin te/ des na de gnyis la nges pa yin no/ /nges pa zhes bya ba ni me dang du ba dag la khyab pa lhag par zhen pa 'bras bu yin no zhes bya ba de nyid ci ltar 'dzin/ tha snyad ces bya ba ni/ 
<p>46a.4</p>khyab par nges pa me dang du ba dag la nges pa zhes bya ba'i tha snyad gang yin pa 'di nyid las so/ /'di ni zhes bya ba 'dod pa bsgrub bya nyid du brjod pas so/ /de las bzlog pa zhes bya ba thal bar byas pa las bzlog pa bsgrub pa'i phyir ro/ /ci ltar snyam na ci ltar gtan tshigs 'di zhes smras so/ /
<p>46a.5</p>chos can las gzhan gyis khyad par du 'gyur ba'i mi rtag pa nyid gang yin de med pa yang sgrub par byed pa yin te/ bzlog pas khyab par rtogs pa'i phyir ro/ /mi rtag pa'i sgra zhes bya ba ni/ gang la mi rtag pa'i sgra yod pa de'i dngos po ste de ltar ni sgra la sgrub pa ma yin no/ /de lta bu'i nyid du zhes
<p>46a.6</p>bya ba ni mi rtag pa tsam bsgrub pa kho nas so/ /des na rnam pa de 'dra ba'i spyi'o/ /'o na gang gi tshe nyes par 'gyur zhe na/ mi rtag pa tsam zhes bya ba'o/ /de lta bu nyid du zhes bya ba 'ba' zhig pa'i chos bsgrub pa nyid kyis so/ /gcig la zhes bya ba ni chos can la gnyis pa mi rtag pa nyid bsgrubs na phan
<p>46a.7</p>tshun gyi khyad par can tshogs pa 'grub pa'i phyir ro/ /gal te gcig la gnyis pa bsgrubs pas tshogs par 'grub na 'o na ci ltar zhes bya ba'o/ /tshogs pa bzlog pa 'ba' zhig 'gal bar 'gyur ba zhig na de las gzhan bzlog pa yang yin te des na sgra'i khyad par can gyi mi rtag pa nyid la
<p>46b</p>
<p>46b.1</p>sogs pa de bsgrub par bya ba yin la/ de phyin ci log tu byed pa'i phyir na gtan tshigs 'gal ba yin no zhes gzhan dag sems pa'o/ /lan ni de'i sgo nyid nas zhes bya ba'o/ /chos kyi khyad par la sogs pa bzlog pa'i sgo nas so/ /'di nyid gsal bar byed pa ni/ gang gi zhes bya ba'o/ /chos kyi
<p>46b.2</p>khyad par 'gog pa la sogs pa'i dper brjod pa dag ni/ chos dang chos can khyad par dang / /chos can rang gi ngo bo la/ /zhes bya ba 'di'i nang du ston par 'gyur ro/ /dogs pa bsu ba ni sgra ni zhes bya ba'o/ /sgra gang la mi rtag pa'i sgra yod pa zhes tshig sbyar ro/ /chos can gzhan la zhes
<p>46b.3</p>bya ba ni chos can sgra gzhan la mi rtag pa'i khyad par can gyi sgra gzhan bsgrub tu med de/ grub pa nyid du rtogs pa ni ma yin no/ /de'i phyir zhes bya ba ni/ chos can sgra la sgra dang mi rtag pa nyid kyi spyi gzhan sgrub pa mi srid pa'i phyir ro/ /gal te zhes bya ba la sogs pas ni rang nyid smos pa don med par
<p>46b.4</p>phyogs snga ma 'gog pa'o/ /'dod pa smos pa nyid kyis rang nyid kyi sgra'i gcad bya bzlog pa'i phyir na rang nyid kyi sgra don med do zhes bya ba'i don to/ /kha cig na re zhes bya ba nas skyon yin no zhes bya ba'i bar ni thams cad kyang rnam 'grel la 'jug pa'i don du rtsod pa byed pa'o/ /dam bca' ba ni
<p>46b.5</p>zhes bya ba nas gzhan du ni ma yin no zhes bya ba'i bar ni rigs pa'i bshad pa'o/ /rnam 'grel las zhes bya ba ni gsal byed kyi ste/ gzhan du ni lung zhes bya ba nas 'di ltar gyi ltag yan chad do/ /gzhan du na zhes bya ba ni/ gal te lung gi don ston pa'i phyir dam bca' ba lung yin no zhes mi
<p>46b.6</p>brjod na de'i lung tshad ma zhes bya ba la sogs pa'o/ /de'i don la zhes bya ba dam bca' ba'i don la gnod na'o/ /de'i don la gnod na/ dam bca' ba'i skyon yang yin no zhes 'brel te/ gang gis dam bca' ba'i skyon du 'gyur ba de'i don la gnod pa nyid du ci ltar 'gyur snyam na/ mi
<p>46b.7</p>rtag pa nyid kyang zhes bya ba'o/ /nam mkha'i yon tan nyid dang lhan cig sgra la 'du ba mi rtag pa nyid ga la yod pa'i mi rtag pa de nyid bsgrub par bya ba ste/ dam bca' ba yin no zhes bya ba'i don to/ /de lta yin mod de lta na yang ci ltar dam bca' ba'i nyes pa yin snyam na/ ci ltar zhes bya ba
<p>47a</p>
<p>47a.1</p>la sogs pa'o/ /bstan bcos la brten pa yin pa'i phyir zhes bya ba'i gtan tshigs rnam pa 'ba' zhig gis sgra de la nam mkha'i yon tan nyid bsgrub par bya ba ltar ro/ /dam bca' ba'i don de bsgrub par bya ba ni de lta bu'i zhes bya ba sgra de la 'du ba'i mi rtag pa nyid yin no/ /de
<p>47a.2</p>yang zhes bya ba ni nam mkha'i yon tan nyid do/ /des ni mi rtag pa nyid sgrub pa'i rtags kyis so/ /dam bca' ba'i skyon de lung dang 'gal ba yin no/ /gal te gtan tshigs 'dis mi rtag pa nyid sgrub par byed pa de lta na yang dag gi bstan bcos kyi don bkag pas 'gal bar 'gyur ba/ nam mkha' yon tan
<p>47a.3</p>nyid ci ltar sel bar byed pa yin snyam na/ 'di ltar zhes smras so/ /skad cig de ma thag tu 'jig gam/ dus gzhan du 'jig kyang rung te/ nam mkha' yon tan nyid rnam par gnas pa ma yin no/ /des na byas pa'i phyir zhes bya ba'i gtan tshigs ni/ bstan bcos la gnod pa'i phyir 'gal ba yin no zhes bya
<p>47a.4</p>ba'i don yin no/ /pha rol po dag rnam pa 'ga' zhig ltar nam mkha' 'dzin pa la nye bar mkho ba brjod pa ni rlung gis zhes bya ba'o/ /de dag gis ni nam mkhas so/ /des ni zhes bya ba sgra la'o/ /gang gis nam mkha' 'dzin par ston par rlung gis khyer bar ci ltar 'gyur zhe na/ de ni de'i rang bzhin nyid
<p>47a.5</p>ces bya ba'o/ /lan ni 'jig rgyu med kyi bar du zhes bya ba'o/ /'o na rtag par gnas pa rnams la rten yod par 'gyur ro snyam na brjod pa/ gal te skad cig gnas pa'i sgra la bshad zin pa'i tshul du rten byed pa yin la dus gzhan gnas pa'ang yod pa ma yin no/ /de'i rtag pa dus thams cad du gnas
<p>47a.6</p>pa la yang rten nyid yod pa ma yin no/ /ci'i phyir zhe na/ gang gi phyir don med pa yin pas so/ /des na don dam par na rten dang bcas pa ni 'ga' yang yod pa ma yin no/ /pha rol po ci skad brjod pa'i sun 'byin pa khas len pas sgra dus gzhan du gnas pa'i phyogs la khyad par nye bar ston pa na
<p>47a.7</p>rten dang bcas par rtogs pa ni rigs pa yin no zhes brjod pa ni/ de bden zhes bya ba ste/ brjod ma thag pa sun 'byin pa de'o/ /de lta na yang / dus cung zad gnas pa'i sgra'i rang bzhin ni rten dang bcas pa'i mtshan nyid lhan cig skyes pa'i rang bzhin no/ /ci'i phyir zhe na/ 'di la zhes bya ba'o/ /de'i
<p>47b</p>
<p>47b.1</p>phyir zhes bya ba ni gsal byed kyi lugs nye bar sdud pa'o/ /mi rtag pa zhes bya ba skad cig ma nyid du'o/ /dus cung zad gnas pa'i mi rtag pa nyid la ni rten dang bcas pa nyid mi 'gal bas gtan tshigs dang dam bca' ba'i nyes par mi 'gyur ro/ /gzhan la'ang zhes bya ba ni nam mkha'i yon
<p>47b.2</p>tan nyid la sogs pa la yang skabs ma yin pa de ni mtshungs so/ /bzlog pa bsgrub pa la yang skyon du 'gyur ro zhes 'brel to/ /gang gis de las bzlog pa bsgrub pa la skyon du 'gyur ba/ ci ste bsgrub par bya ba yin nam zhe na/ gang gis phyir zhes bya ba'o/ /des zhes bya ba bstan bcos kyis brjod
<p>47b.3</p>pa sgra de'i chos nam mkha'i yon tan nyid gang yin pa de dang 'brel bar gyur pa'i mi rtag pa nyid de ni bsgrub par bya ba yin pa de bzhin du bstan bcos byed pas 'dod pa'i dri zhes bya ba sgra chos can la ltos nas chos can gzhan de dang 'brel ba sa'i yon tan nyid 'brel pa nyid kyi bstan bcos te/ de
<p>47b.4</p>ston par byed pa yin pa'i phyir ro/ /bstan bcos des bsgrubs pa'i mi rtag pa yang bsgrub par bya ba yin par 'gyur ro zhes sbyar ro/ /de bkag na yang zhes bya ba ni sa'i yon tan bkag na yang ste/ nam mkha'i yon tan bkag pa 'ba' zhig tu ni ma zad pa'o/ /bstan bcos gang
<p>47b.5</p>du sgra nam mkha'i yon tan du brjod pa'i bstan bcos de dang 'brel bar bstan pa'i phyir mi rtag pa nyid mi 'thad do/ /de'i phyir dam bca' ba'i skyon du 'gyur ba nyid do/ /chos can zhes bya ba ni sgra'o/ /chos can gzhan du'ang zhes bya ba ni dri la'o/ /'chad pa ni gal te zhes bya ba'o/ /de'i
<p>47b.6</p>ste mi rtag pa nyid kyi chos kyi gzhi yin pas te/ nam mkha'i yon tan nyid kyi gzhi yin pas ni ma yin pa'o/ /chos gzhan zhes bya ba nam mkha'i yon tan nyid kyi rten yin pas kyang skabs su bab pa'o/ /lan ni de ltar na zhes bya'o/ /de'i phyogs gcig tu gyur pa'i bstan bcos
<p>47b.7</p>kyis brjod pa'i chos can sgra zhes bya ba gang yin pa de las chos can gzhan dri de dang 'brel pa'i chos sa'i yon tan nyid de dang 'brel pa yang chos can sgra'i skabs yin pa'i phyir zhes sbyar ro/ /'on te yang mi rtag pa nyid kyi chos de'i gzhir gyur pa'i sgra'o/ /chos gzhan yang zhes
<p>48a</p>
<p>48a.1</p>bya ba ni nam mkha'i yon tan nyid do/ /chos can chos sogs zhes bya ba ni/ chos can gyis chos yin pa'i phyir ro/ /spyi'i phyogs gcig yin pa'i phyir zhes bya ba'o/ /'dod pa dang sgrub par byed pa 'jug pa zhes bya ba ni/ spyi'i phyogs gcig gi khyad par nyid ni rtag tu yod
<p>48a.2</p>pa'i phyir na/ yod pa tsam gyis bsgrub par bya ba'i 'dod pa 'jug par byed par 'gyur la/ de bzhin du byas pa nyid la sogs pa'i sgrub par byed pa yang bsgrub byar sgrub pa'i don tu nye bar sbyor bar 'gyur ro/ /dogs pa bsu ba ni 'on te zhes pa'o/ /bsgrub par bya ba'i spyi ni mi rtag pa nyid kyi
<p>48a.3</p>chos dang bcas pa'i sgra yin la de'i phyogs gcig gi khyad par ni nam mkha'i yon tan gyi mtshan nyid kyi chos te/ der 'dod pa'i phyir ro/ /de ltar zhes bya ba nus pa thogs pa med pa nyid du'o/ /de'i ste skabs kyi 'bras bu'o/ /sgra mi rtag ste zhes brjod pa las mi rtag pa nyid skabs su
<p>48a.4</p>bab pa yin no zhes rtogs par 'gyur ba'o/ /de ltar na rtogs pa yang de dag gis zhes bya ba'i rnam 'grel gyi cha la rtsod pa nye bar bkod nas lan 'debs pa ni 'dir brjod pa zhes bya ba'o/ /'dod pa la skabs de nyid kyi nus pa yod pa ni tshig las rtogs par 'gyur ba yin no/ /de'i phyir na tshig
<p>48a.5</p>de las skabs rtogs pa nyid yin no/ /gal te tshig nyid las 'dod pa rtogs kyi skabs las ni ma yin no snyam na/ 'dod pa zhes smos so/ /tshig las ni 'dod pa tsam zhig rtogs kyi 'dod pa'i khyad par ni ma yin no/ /des na 'dod pa'i don la nges pa nyid du ni skabs las rtogs pa yin no
<p>48a.6</p>zhes brjod do/ /gal te tshig las skabs kyi nus pa na 'dod pa nyid ci ste mi rtogs snyam na/ tshig las ni zhes smos so/ /'o na skabs 'dod pa'i go bar byed par 'gyur ro snyam na/ skabs ni shes bya'o/ /'o na ji ltar skabs kyis 'dod pa'i khyad par go bar byed snyam na/ des na zhes
<p>48a.7</p>bya ba ste/ gang gi phyir tshig gis 'dod pa'i khyad par mi rtogs la/ nus pa med pa'i rgyur gyur pa'i skabs las kyang ma yin des na'o/ /skabs gang la tshig gis rtogs pa'i nus pa thogs pa med pa yod pa de la de skad ces brjod do/ /'dod pa'i mi rtag pa nyid la sogs pa
<p>48b</p>
<p>48b.1</p>sgrub pa'i bsgrub par bya ba la/ so sor nges pa gang yin pa de go bar byed pa'o/ /sgra zhes bya ba ni rung ba nyid kyi rjes su dpag pa la bsams nas sam/ gzhan gyis bsam pas brjod pa yin no/ /de la re zhig sgra skabs kyis ni nam mkha'i yon tan 'dod pa go bar byed pa ma yin no zhes ston pa ni
<p>48b.2</p>sgra yang skabs yin no zhes bya ba'o/ /ci'i phyir zhe na/ nam mkha'i yon tan de la skabs de med pa'i phyir ro/ /'o na 'bras bus de 'dod par go ba yin no zhe na 'bras bu tshig ces bya ba'o/ /de yang zhes bya ba ni sgra mi rtag go zhes bya ba'i tshig de yang nam mkha'i yon tan la med do zhes bya
<p>48b.3</p>ba'o/ /de lta na yang zhes bya ba ni 'dod pa go bar byed pa'i rtags med kyang ngo / /ci ltar 'bras bu'i rtags med snyam na/ bsgrub par bya ba'i zhes smos so/ /'o na ni sgrar 'gyur ro snyam na/ nus pa zhes bya'o/ /'o na ci ste 'dra ba zhig gnod na/ dam bca' ba dang gtan tshigs kyi nyes
<p>48b.4</p>pa yin snyam na med na mi 'byung ba'i zhes smos so/ /'on te mngon sum yang lung la ltos pa kho nas tshad ma yin no snyam na/ gang cung zad ces bya ba ste/ lung la mi ltos pa kho na'o zhes bya ba'i don to/ /ci ste zhes bya ba ni dogs pa bsu ba'o/ /'di ga las she na lung gis zhes bya ba'o/ /gal
<p>48b.5</p>te lung la mi ltos par gyur na de'i tshe lung gis mi gnod pa zhig go/ /gal te mngon sum lung gis gnod pas 'khrul par 'gyur na/ mngon sum gyis gnod pas kyang lung 'khrul par ci ste mi 'gyur zhe na/ lha ni zhes bya'o/ /cig shos kyi zhes bya ba ni rab rib med pa'i mthong ba'o/ /
<p>48b.6</p>gal te ga la lha mig yin pa ste/ lung gi tshig kun gyi byed pa po ste yin par grub na de'i tshe kho bo cag la sogs pa'i mngon sum des byas pa'i lung gis gnod pa yin no zhes bya ba'i tshig 'di rigs par 'gyur ba yin na de ltar grub pa yang ma yin te/ phan tshun 'gal ba'i don brjod pa'i
<p>48b.7</p>phyir ro/ /'on te 'di rnams las 'ga' zhig lha'i mig dang ldan par 'gyur ba yin no snyam na/ de 'di 'ga' zhig ces bya ba ste/ lha'i mig can nam/ des byas pa'i lung 'ga' zhig go/ /de ni zhes bya ba ni skyes bu'am lung ngo / /de bzhin zhes bya ba ni lha'i mig gam des byas
<p>49a</p>
<p>49a.1</p>pa'o/ /de ltar ni bdag cag gis gsal bar nges pa ma yin no/ /'on te lung byed pa mtha' dag ni thams cad gal yin no snyam na/ tshig phan tshun zhes bya ba'o/ /gzhan gyis thams cad mkhyen pa zhes bya ba'o/ /khyed cag pas kyang gzhan pa ste ngan pa ni ma yin te 'on kyang khyed
<p>49a.2</p>pas ni drag go zhes bya ba'i don to/ /des na de dag gi tshig dang mi 'gal bar rjes su dpag pa 'jug pa yin no zhes bya bar bsam pa'o/ /lan ni de lta na 'o na zhes bya ba'o/ /lung byed pa thams cad khyed cag pas mi drag rgyu med pa'i phyir lung gcig gi phyogs su lhung bar mi rigs so/ /de na ci
<p>49a.3</p>ltar rang gi bstan bcos dang 'gal ba spong ba de bzhin du gzhan gyi bstan bcos dang 'gal ba yang spang bar bya na/ de yang mi nus pa kho na'o/ /des na zhes bya ba ni lung thams cad dang 'gal ba spang bar mi nus pas na'o/ /skye bar mi 'gyur bas zhes bya ba ni/ spyi la sogs pa rjes su dpag pa
<p>49a.4</p>'jug pas sangs rgyas pa'i lung gnod par 'gyur/ spyi med pa'i rjes su dpag pa 'jug na yang gzhan gyi lung la gnod pas so/ /des na gzhan gyi lugs la rjes su dpag pa mi srid pa kho na'o/ /rjes su dpag pa tshad ma ma yin te zhes bya ba ni rtags bstan bcos las gnod par byed pas
<p>49a.5</p>'gal ba yin pa'i phyir ro/ /de nyid brjod pa ni/ bstan bcos dang zhes bya'o/ /phyis zhes bya ba lung dang 'gal ba'i sgo nas bsgrub bya ma grub par mi 'gyur ba'o/ /de dang zhes bya ba rjes su dpag pas grub pa dang 'gal ba'i lung ngo / /khas blangs pa la zhes bya ba ni khas blangs pa'i bstan
<p>49a.6</p>bcos la ltos nas bstan bcos dang 'gal bar yang 'gyur ba'o/ /gzhan du ni zhes bya ba khas ma blangs pa'i bstan bcos la ltos nas ni ma yin pa'o/ /thams cad la zhes bya ba ni nges pa'i rgyu mtshan med pa'i phyir ro/ /gzhan gyi dogs pa bsu ba ni/ rtag mi bzod pa'i zhes bya ba'o/ /
<p>49a.7</p>nges pa'i bstan bcos khas len pa'i rgyu ni rtag pa nyid yin no zhes bya ba'i don to/ /tshad ma yin la zhes bya ba ni rjes su dpag pa'i rang bzhin yin pa'i phyir ro/ /brtag pa de nyid kyang khas blangs pa des so/ /'di la bsam pa ni 'di yin te/ gal te brtag par 'os pa kho na khas blang bar
<p>49b</p>
<p>49b.1</p>brjod na/ de'i tshe khas blangs pas brtag pa gnod par byed do zhes khas blang bar mi bya bar 'gyur na/ khyod kyi 'dod pas ni khas blangs pas brtag pa la gnod pa yang yin te/ sgra mi rtag par rjes su dpog pa la nam mkha'i yon tan nyid du ston pa'i bstan bcos kyis gnod par khas blangs pa'i
<p>49b.2</p>phyir ro/ /de'i tshe ni rtogs pa'i dus na'o/ /de ni bstan bcos so/ /de'i tshe zhes bya ba ni bstan bcos la mi ltos pa'i dus na'o/ /de'i tshe zhes bya ba ni rtsod pa'i dus na'o/ /khas blangs med phyir zhes bya ba ni/ bstan bcos khas ma blangs pa'i phyir ro/ /khas len par bya ba la thabs te rgyu'o/ /
<p>49b.3</p>'di nyid ni dpyod pa'o/ /de tshe ste rtsod pa'i dus na khas blangs pa de yod kyang ste/ yod pa yin pa yang brtag pa la gnod pa'i yan lag min te rgyu ma yin no/ /gal te de tsam gyis yongs su ma tshim na zhes bya ba ni mngon sum dang rjes su dpag pa'i spyod yul tsam gyis thar pa 'dod pa dag phung
<p>49b.4</p>po gsum pa med par yongs su ma tshim na'o/ /ci'i phyir de'i tshe bstan bcos kyis gnod snyam na/ gang gi phyir gnas gsum par ni 'pho ba na ste/ 'pho ba'i don du bstan bcos len par rigs ldan yin te/ des na de nyid kyi tshe bstan bcos kyis gnod kyi gzhan gyi tshe ni ma yin no/ /ci ltar
<p>49b.5</p>na bstan bcos yongs su 'dzin pa yang de'i rgyu mtshan yin zhe na/ des grub don la zhes bya'o/ /gal te gnas gsum par 'pho ba na bstan bcos khas mi len na/ de'i tshe des grub pa'i don rnams la/ bstan bcos dang 'gal bar sems pa yang mi rung bar 'gyur te/ chos can ma grub pa'i
<p>49b.6</p>phyir ro/ /gal te brtag pa sngon du 'gro ba can gyi khas len pa yang des grub pa'i don rnams la sems pa ci ltar 'thad snyam na/ brtags nas zhes bya'o/ /de ni ci ltar de la dam bcas gnod ces bya ba ni rgol ba de dang 'brel ba'i bstan bcos tshad mas grub pa'i mi rtag pa nyid ston
<p>49b.7</p>par byed pa de la/ nam mkha'i yon tan nyid du dam bca' bas ci ltar gnod de mi gnod pa kho na'o/ /'on te yang bstan bcos rtogs pa des na de la dam bca' bas gnod do snyam na/ bstan bcos de la slar yang brtag par bya ba ma yin te brtags zin pa'i phyir ro/ /gal te de ltar
<p>50a</p>
<p>50a.1</p>na yang rtog na ni/ de'i tshe bstan bcos de ni sngar brtags par mi 'gyur ro/ /yang zhes bya ba ni ma brtags par bstan bcos khas blangs par yang ngo / /tshad mas grub pa zhes bya ba ni mi rtag pa nyid do/ /tshad mas ma grub pa zhes bya ba ni nam mkha'i yon tan nyid do/ /gsum
<p>50a.2</p>pa las gzhan du zhes bya ba ni mngon sum dang rjes su dpag pa'i yul la'o/ /gal te de ni zhes bsgrub par bya ba mi rtag pa nyid la sogs pa'o/ /gal te zhes bya ba la sogs pa ni rtsod pa'o/ /gal te bstan bcos khas mi len na de'i tshe bstan bcos kyis gnod par dogs pa'i don zhes
<p>50a.3</p>bya ba ni bstan bcos kyis gnod par byas pa'o/ /ma yin te zhes bya ba la sogs pa ni len no/ /tshad mas grub pa mi rtag pa nyid na'o/ /tshad mas grub pa ni mi gnod pas ldog pa ma yin te des na des bsgrub par bya ba ni ma yin no zhes bya ba ni mi rigs par brjod pa'o// /bstan bcos
<p>50a.4</p>dang skyes bu 'brel pa med pa'i phyir ro/ /'o na bstan bcos de skyes pa yin par ci ltar 'gyur zhe na bstan bcos ni yon tan dang ldan pas de yul gsum yongs su dag pa'i mtshan nyid dang ldan pas skyes bu'i yin no/ /yon tan dang ldan pa'i bstan bcos ni ldog pa dang ldan pas 'dzin gyi yon
<p>50a.5</p>tan dang mi ldan pa ni mi 'dzin pa'i phyir ro/ /ci ltar 'brel pa med snyam na/ 'di ltar zhes bya ba'o/ /'o na de ni yon tan dang ldan pa nyid kyis de'i zhe na yon tan nyes pa zhes bya ba'o/ /gal te bstan bcos ma yin na 'o na 'di ci yin zhe na/ grub mtha' zhes gsungs so/ /de las zhes bya
<p>50a.6</p>ba ni gdon mi za ba las so/ /'dis ni phyed phyi ma bshad nas phyed snga ma 'chad pa ni/ lhan cig ces bya ba ste/ skyes bu dang bstan bcos dag gi lhan cig skyes pa'i 'brel ba nyid las so/ /de ldan ni lung dang ldan pa'o/ /lung gis tshad ma la gnod na tshad ma dor ba'i phyir na yon tan dang skyon rnam
<p>50a.7</p>par dbye ba med par 'gyur ro zhes brjod pa ni/ tshad ma zhes bya ba'o/ /de dang zhes bya ba ni bstan bcos dang 'gal ba spang ba'i de dang rjes su mthun pa'i dpes so/ /tshad ma ma yin pa nyid na yang 'gal ba spangs pa ma yin te zhes 'brel to/ /chos can de nyid ces bya ba chos can sgras de nyid kyi
<p>50b</p>
<p>50b.1</p>chos nam mkha'i yon tan nyid la mi rtag pa nyid sgrub par byed pa'i byas pa nyid kyis gnod na/ brjod pa la ste mi rtag pa la yang ngo / /'on te mi rtag pa nyid 'di ni nam mkha'i yon tan nyid kyis sgrub par byed pa yin no/ /des na gnod par byed pa ni zhes bya'o/ /de las gzhan zhes bya ba me sgrub par byed
<p>50b.2</p>pas me med pa la gnod par bya ba'o/ /'brel pa med na chos nam mkha'i yon tan nyid ma grub pas mi rtag pa nyid ma grub par ni ci ltar 'gyur/ de grub yin na te mi rtag pa nyid grub pa yin na/ mi rtag pa nyid de bsgrub par brjod pa'o/ /gang gis de skad brjod pa de ltar mthong ba yod dam
<p>50b.3</p>ci snyam na/ du ba gcig gis kyang zhes bya ba'o/ /'gal ba'i phyir zhes bya ba ni rtsod pa'o/ /me dang grang ba'i reg pa dag 'gal ba'i phyir na/ du bas grang ba dang 'gal ba'i me sgrub par byed kyang du ba 'gal ba'i gtan tshigs ltar snang ba ma yin no/ /'gal ba mtshungs so zhes bya ba ni
<p>50b.4</p>mi rtag pa nyid du gyur na yon tan nyid med pa'i phyir ro/ /yon tan dang yon tan can gyi dngos po ni rtag pa'i dngos po la yin no/ /dngos po mi rtag pa dang / dngos po med pa nam mkha'i yon tan dag go/ /de'i zhes bya ba bstan bcos las brjod pa nam mkha'i yon tan nyid la sogs pa'i chos
<p>50b.5</p>nye bar blangs pa med par ro/ /de las te sems pa can dang me la sogs pa las gzhan pa'i chos sems pa med pa dang / me ma yin pa la sems pa'o/ /'bras bu dang khyab bya'i mtshan nyid kyi ngo bo nyid de ni 'dod pa'i bsgrub par bya ba me dang shing gi mtshan nyid kyi don dang / med na mi 'byung bar tshad mas
<p>50b.6</p>rtogs pa'i phyir rgol ba gzhan dag 'bras bu dang rang bzhin gyi gtan tshigs des ci ltar rtogs par 'gyur ba yin te/ rtogs par 'gyur ba kho na'o zhes bya ba'i don to/ /nus pa zhes bya ba la/ nus pa thogs pa med pa'i rgyu las gzhan gang yin pa tha mar ma gyur pa 'bras su skyed pa zhugs pa ni de ni
<p>50b.7</p>bzlog par nus pa'o/ /shes par byed pa yang de bzhin du 'gyur ro zhe na/ shes par byed pa ni rtogs pa skyed pa bzlog par nus pa ma yin no/ /su la rtogs pa skyed pa zhe na/ tshul gsum rtogs pa'i skyes bu la'o/ /de nyid kyis ni skyes bu nyid kyis so/ /rtags las te gtan tshigs las/ 
<p>51a</p>
<p>51a.1</p>gal te bsgrub par bya ba mi nges te mi rtogs na de'i tshe skyes bu mi 'dod bzhin du ni/ mes tshig par gyur pa tshig pa'i sdug bsngal la 'dod pa rab tu bzlog par 'gyur ro/ /khyad par gyis zhes bya ba ni bsgrub par bya ba ltos te sgrub par byed pa'i mi 'khrul pa nyid de des na bsgrub par bya
<p>51a.2</p>ba ni khyad par yin la/ sgrub par byed pa'i mi 'khrul ba nyid ni khyad par dang ldan pa yin no/ /med na mi 'byung bar rtogs pa ni bsgrub par bya ba rtogs pa med na mi 'byung ba yin no zhes bya ba'i don to/ /gzhan gyis smras pa de ma thag par brjod pa thams cad yin mod kyi ste de ltar bden yang 'on te bstan
<p>51a.3</p>bcos dang 'gal ba'i sgrub pa'i phyir na rgol ba mi rigs pa byed par 'gyur ro zhe'o/ /'gal na zhes bya ba ni bstan bcos 'gal na'o/ /rgol bas 'dir mi rigs pa ci byas/ des ni rgol bas so/ /de zhes bya ba ni byas pa la sogs pa'i gtan tshigs so/ /de lta bu'i zhes bya ba ni bstan
<p>51a.4</p>bcos la gnod pa'o/ /gzhan zhes bya ba bstan bcos la mi gnod pa med pa'i phyir ro/ /'dod pa de bsgrub pa'i phyir na byas pa'i mtshan nyid kyi gtan tshigs 'dir skyon du 'gyur ba ma yin no zhes 'brel to/ /byas pa nyid 'dir ni nyes pa med de bsgrub bya sgrub pa'i phyir ro/ /'o na gang gi tshe nyes pa
<p>51a.5</p>yod snyam na/ byas pa'i gtan tshigs 'dir ni ma brjod pa nyid ni rgol ba'i skyon yin no/ /'dir yang zhes bya ba ni gtan tshigs ltar snang ba rnams la yang ngo / /sgrub par byed pa yang ni byas pa la sogs pa'o/ /gal te nam mkha'i yon tan nyid kyi gnod byed ma yin pa'i gtan tshigs kyang yod
<p>51a.6</p>par srid pa nyid ma yin nam/ des na de ma brjod pa yang nyes pa kho na'o zhe na/ 'dir ni zhes smos te mi rtag pa nyid du sgrub pa la'o/ /gnod par byed pa kho na srid pa yin no zhes bya ba'i don to/ /de nyid kyis te bstan bcos kyi don du gyur pa nam mkha'i yon tan nyid kyis ma nges pa'i phyir te/ 
<p>51a.7</p>nam mkha'i yon tan nyid bzhin du mi rtag pa med kyang yod pa'i phyir ro/ /mi rtag pa nyid la sogs pa'i rigs pa gzhan yang ngo / /'ga' zhig nyid la ni nam mkha'i yon tan can gyi bstan bcos la'o/ /de ni 'gal ba'o/ /'di la ni mi rtag pa la'o/ /mi rigs pa ni nam mkha'i yon tan no/ /rigs
<p>51b</p>
<p>51b.1</p>pa ni mi rtag pa la'o/ /skabs kyi zhes bya ba mi rtag pa nyid dang 'brel ba tsam la byas pa ltos pa'o/ /de lta ma yin na zhes bstan bcos thams cad dang mi 'gal bas sgrub par byed pa ni mi srid pa'i phyir ro/ /gzhan la yang zhes bya ba ni bstan bcos kyi don las gzhan pa la yang mi 'gal
<p>51b.2</p>bar bya bar 'gyur te/ skabs ma yin par khyad par med pa'i phyir ro/ /bstan bcos kyang 'gal ba yang ste bstan bcos kyi don las gzhan gyi 'gal ba 'ba' zhig tu ni ma zad pa'o/ /byas pa yin na zhes bya ba ni dang por khas blangs pa byas pa yin na'o/ /phyis kyang ste tshad ma dang 'ga'
<p>51b.3</p>na'o/ /gal te 'di ni gzhan dag kyang 'dod pa nyid ma yin nam/ des na brjod pa 'dis ci bya zhe na/ pha rol po zhes bya ba'o/ /'dod pa nyid ston pa ni dam bca' ba zhes bya ba nas zhe'o zhes bya ba'i bar ro/ /'di la yang nyes pa sngar brjod zin pas yang mi brjod do/ /der yang ni 'gal ba
<p>51b.4</p>mi 'khrul pa la'o/ /'dir yang byas pa la sogs par ro/ /'gal nges la te 'gal ba 'khrul pa can gyi gtan tshigs gnyis la gnod par 'gyur te phan tshun stobs mtshungs pa'i phyir ro/ /'gal ba'i don dag ni chos can gcig la bsgrub pa ma yin te/ mi ltung ba'i phyir ro/ /byas pa nyid
<p>51b.5</p>'dir ni 'gal ba mi 'khrul pa ltar bstan bcos dang 'gal ba yod pa ma yin te/ dngos po'i stobs kyis zhugs pa'i rjes su dpag pa ni bstan bcos kyis gnod pa ma yin no/ /lung ni de lta bu zhes bya ba dngos po'i stobs kyis zhugs pa ma yin pa'o/ /de dag ni ste bstan bcos dang
<p>51b.6</p>rjes su dpag pa dag ni phan tshun gnod pa ma yin te/ rjes su dpag pa kho na gnod byed yin pa'i phyir ro zhes bya ba'i don to/ /gal te 'gal ba mi 'khrul pa can dag gis 'gal ba gnyis bsgrub par ci ste mi 'gyur des na phan tshun gnod pa ma yin no zhe na/ gnyi ga zhes gsungs so/ /
<p>51b.7</p>tshad ma nyid ma yin pas gnod byed ma yin no zhes lhag ma'o/ /des na zhes bya ba ni gnod par byed pa nyid ma yin pas na'o/ /de'i ste lung gi don rjes su dpag par bya ba'o/ /bstan bcos kyi don gnod par byed pa ni ma yin no/ /gang gis de gnod byed ma yin pa ci ltar bstan bcos
<p>52a</p>
<p>52a.1</p>tshad ma ma yin zhe na tshad ma'i zhes bya ba'o/ /ci ste zhes bya ba la sogs pas ni bstan bcos dang rjes su dpag pa dag phan tshun gnod par ston pa'o/ /de ci ltar rjes su dpag pas gnod ces bya ba ni/ 'gal ba mi 'khrul pa ltar phan tshun gnod par 'gyur ro zhes bya ba'i
<p>52a.2</p>don to/ /des ni bstan bcos kyis so/ /'dir yang ni rjes su dpag pa la yang ngo / /gal te 'gal ba'i rjes su dpag pa la bstan bcos kyis gnod na de'i tshe tshad ma mtha' dag nyams par 'gyur ro/ /des na lung 'ba' zhig lus pa yin no/ /dogs pa ni 'on te zhes bya ba'o/ /de ni bstan
<p>52a.3</p>bcos so/ /lan ni tshad ma ma yin pa zhes bya ba'o/ /dogs pa ni rjes su dpag pas gnod pa'i bstan bcos tshad ma ma yin gyi/ thams cad ni ste mi gnod pa ni ma yin no zhe na/ lan du bstan bcos kyis zhes bya ba'o/ /brtags pa zhes bya ba ni brtags pa'i bstan bcos gang yin pa de rjes su
<p>52a.4</p>dpag pa'i gnod byed yin la/ ma brtags pa'i bstan bcos ni rjes su dpag pas tshur gnod pa yin no zhes bya ba'o/ /rjes su dpag pa nyid ces bya ba ni grub pa'i mtha'o/ /ci'i phyir bstan bcos tshad ma'i rgyu ma yin zhe na/ de la zhes bya ba'o/ /rjes su dpag pa de la med pa'i tshad mas
<p>52a.5</p>ni/ /lung de la yod pa'i tshad ma yod par byed pa ni ma yin no/ /des te rjes su dpag pas so/ /rjes su dpag pa de'i gnyen po lung ma yin no/ /'dir yang ni bstan bcos dang rjes su dpag pa dag la'o/ /byas pa la sogs pa'i sgrub par byed pa skyon dang ldan pa ni ma yin pa'o/ /
<p>52a.6</p>de dag ces bya ba ni nam mkha'i yon tan ma yin pa dang mi rtag pa dag go/ /'brel pa med kyang zhes bya ba ni nam mkha'i yon tan dang mi rtag pa nyid la med na mi 'byung ba med kyang ngo / /bstan bcos kyi don ni nam mkha'i yon tan te des bslad pa'i phyir/ gal te byas pa nyid gnod na de'i
<p>52a.7</p>tshe sgrub par byed pa thams cad thams cad kyi gnod byed du 'gyur ro/ /grub pa'i mtha'i tshad ma rnam par 'grel pa ni skabs kyi zhes bya ba'o/ /byas pa de de nyid dam gzhan rtsol ba las byung ba la sogs pas so/ /nam mkha'i yon tan nyid chos can de dang 'brel pa'i chos can de nyid
<p>52b</p>
<p>52b.1</p>la gnod pa'i phyir te chos can gzhan la ni ma yin pa'i phyir gnod pa yin no zhes 'brel to/ /de ni nam mkha'i yon tan nyid do/ /byas pa de rang gis sgrub par byed pa mi rtag pa la mi mthun pa med kyang ngo / /de las gzhan 'brel pa med pa nam mkha'i yon tan nyid la gnod pas so/ /bdag med pa ltar med na
<p>52b.2</p>bsgrub par bya ba mi rtag pa nyid mi 'byung ba'i 'brel ba de ni nam mkha'i yon tan nyid 'dir rtog pa med do/ /bstan bcos la gnod pa de chos can gzhan la gtan tshigs gzhan gyis bstan bcos gnod par byas pa la yang mtshungs so/ /bsgrub par bya ba mi rtag pa nyid kyi khyad pa byed pa
<p>52b.3</p>bdag med pa gang yin pa de med par sgrub pa ni spang par bya ba yin gyis/ khyab par byed pa ma yin pa nam mkha'i yon tan nyid med par sgrub pa ni ma yin no/ /ci'i phyir 'di spang bar bya snyam na/ bsgrub par bya ba zhes bya ba'o/ /gang yin pa de la zhes bya ba bdag med pa la'o/ /de med
<p>52b.4</p>na ni bdag med pa med na khyab par bya ba mi rtag pa nyid kyang ldog pa'i phyir ro/ /'o na nam mkha'i yon tan nyid la sogs pa yang spang bar bya ba yin no snyam na/ nam mkha'i zhes bya ba'o/ /de med kyang ni nam mkha'i yon tan med kyang ngo / /gzhan bye brag pa la sogs pa zhes bya ba ni
<p>52b.5</p>tshad ma kun las btus pa'i bshad pa byed par ni ma zad pa'o/ /rigs pa can la sogs pa de ltar na yang ngo / /bstan pa ma yin pa zhes bya ba ni 'di na me yod do zhes bya ba la sogs pa'o/ /bstan bcos kyi don bstan pa ni dam bca' bar 'gyur ba nyid do/ /bstan bcos su
<p>52b.6</p>bstan pa'i don ni dam bca' ba yin la/ ma bstan pa'i don ni dam bca' ba ma yin no zhes ston pa ni/ 'di ltar zhes bya ba'o/ /gang dang gang lung yin pa de ni dam bca' ba yin no/ /des na ma grub pa'i gtan tshigs la sogs pa yang lung la ltos pa nyid du thal ba'i phyir ma grub pa nyid la
<p>52b.7</p>sogs pa'i nyes par mi 'gyur ro zhes de ma thag tu ston par 'gyur ro/ /gzhan gyis gal te zhes bya ba la sogs pa'o/ /'dis ni lung gi don yang yin la dam bca' ba yang ma yin te/ des na ma grub pa'i gtan tshigs la sogs pa brjod pa ni dam bca' bar mi 'gyur ro zhes bstan pa yin
<p>53a</p>
<p>53a.1</p>no/ /lan ni ma yin te zhes bya ba'o/ /rang gi ngo bos ni dam bca' ba lung ma yin te/ 'di na me yod do zhes bya ba la sogs pa yang lung du thal ba'i phyir ro/ /gang gi phyir de ltar rang gi ngo bos dam bca' ba lung ma yin gyi/ 'on kyang dam bca' ba'i don ston pa las yin pa des na'o/ /
<p>53a.2</p>de yang zhes bya ba gtan tshigs ma grub pa la sogs pa yang ngo / /bstan bcos kyi don mtha' dag ces bya ba nas dam bca' ba ma yin no zhe na zhes bya ba'i mthar thug pa ni rtsod pa'o/ /de lta na yang zhes bya ba ni bstan bcos kyi don mtha' dag bsgrub bya yin yang ngo / /
<p>53a.3</p>bsgrub par bya ba nyid du 'dod pa ma yin pa dam bca' ba ma yin pa nyid ga las she na/ rab tu byed pa zhes bya ba'o/ /gzhan dag rnam pa gzhan gyi sgo nas kyang sgrub par byed par bstan pa dam bca' ba ma yin no zhes brjod pa ni/ tshad ma kun las btus pa las kyang zhes bya ba'o/ /rang gi ngo bo kho nar zhes nges
<p>53a.4</p>par gzung ba'i phyir sgrub par byed par bstan pa ni dam bca' ba ma yin no zhes 'brel to/ /gal te sgrub byed nyid brjod pa zhes bya ba ni/ ma grub pa'i gtan tshigs dang dpe sgrub byed nyid du brjod pa dag ni dam bca' ba ma yin te/ 'dod pa smos phyir na zhes bya ba bsgrub par bya ba nyid du 'dod
<p>53a.5</p>pa ni phyogs yin no zhes brjod pa'i phyir ro zhe na/ 'di ni de ltar mi 'thad do/ /ni zhes bya ba ni gang phyir te/ bsgrub par bya ba rigs pas thob pa ni bsgrub par bya ba nyid du 'dod pa'i phyogs yin no zhes bya ba'i tshig las ldog pa ma yin no/ /des ci te mi ldog snyam na rigs pa ston pa'i zhes bya
<p>53a.6</p>ste bsgrub par bya ba nyid du 'dod pa phyogs yin no zhes bya ba ni rigs pa ston pa yin no/ /rigs pa nyid ni bstan bcos khas blangs phyir zhes bya ba'o/ /'on te zhes bya ba ni bsgrub par bya ba nyid du 'dod pa phyogs yin no zhes bya ba'i tshig gis bstan pa rigs pa yang sgrub par byed pa nyid du
<p>53a.7</p>gang gi phyir zhe na/ sgrub par byed pa nyid du bstan pa bsgrub par bya ba ma yin pa'o/ /'gal ba mi 'khrul pa can 'gyur te zhes bya ba ni/ bstan bcos khas blangs pa'i phyir zhes bya ba 'di ni sgrub par byed pa gcig go/ /'dod pa la 'gal ba brjod pa ni gzhan yin pas/ 'di gnyis 'gal ba
<p>53b</p>
<p>53b.1</p>mi 'khrul pa can du 'gyur ro/ /de lta na yin dang zhes bya ba the tshom skyed par byed pa yin dang / bstan bcos khas blangs pa'i phyir zhes bya ba'i gtan tshigs gang yin pa de sgrub par byed pa ma yin no/ /de'i phyir bstan bcos las mthong ba sgrub par byed pa nyid du 'dod pa yin yang / bsgrub par
<p>53b.2</p>bya ba nyid yin par ga la 'gyur te/ mi 'gyur pa kho na ste 'dod pa'i tshig la sogs pa sgrub par byed pa ma yin pa'i phyir ro/ /de lta na zhes bya ba rigs pa ma yin pa na'o/ /gzhan yang zhes bya ba ni nam mkha'i yon tan nyid la sogs pa'o/ /de dang ldan pa'i phyir zhes bya ba nam mkha'i yon
<p>53b.3</p>tan dang ldan pa'i phyir ro/ /skyes pa'i gnas las gzhan du rna ba'i yul du yang ngo / /de nyid du zhes bya ba ni skyes pa'i gnas nyid du'o/ /gzhan gyi thag ring na 'dug pa zhes smras so/ /lan ni 'o na zhes bya ba'o/ /gzugs kyang rgyang ring ba dang mi ring ba dag gis mthong te des na de yang
<p>53b.4</p>nam mkha'i yon tan nyid du 'gyur ro/ /de'i ni nam mkha'i yon tan no/ /de ltar ni thos pa yang ma yin te de'i phyir ro/ /gang las kyang ni tshad ma las so/ /gtan tshigs 'di nyid las zhes bya ba ni rten pa ma yin pa mi 'thad pa'i phyir zhes bya ba las so/ /gzhan gyis smras pa sa la sogs pa
<p>53b.5</p>ni nam mkha' la brten pa nyid ma yin no/ /ci'i phyir zhe na/ yon tan ma yin pa'i phyir te rdzas yin pa'i phyir ro/ /lan ni brten pa nyid yin na zhes bya ba ste/ gtan tshigs de nyid las brten pa nyid yin par grub pa ni/ yon tan ma yin pa de nyid mi 'grub bo/ /nam mkha' rten yin na zhes bya ba
<p>53b.6</p>ni lan no/ /de nyid ces bya ba ni yon tan gyi rten nyid do/ /ci'i phyir zhe na/ gzugs la sogs pa zhes bya ba'o/ /dogs pa bsu ba ni sa la sogs pa dang zhes bya ba'o/ /nam mkha' la mi 'du ba'i phyir/ nam mkha' rten ma yin te zhes 'brel to/ /de nyid gsal bar byed pa ni/ gzugs la sogs
<p>53b.7</p>pa ni zhes bya ba'o/ /'phrod pa 'du ba zhes bya ba ni lan no/ /de dang zhes bya ba ni nam mkha' dang ngo / /dri yang sa dang lhan cig gcig tu dbyer med par ma rtogs pa'i phyir sa'i yon tan ma yin par 'gyur ro/ sgra de'i gnas de rten yang nam mkha' de nyid yin no zhe na/ lan 'o na zhes
<p>54a</p>
<p>54a.1</p>bya ba'o/ /ci'i phyir nam mkha'i yon tan ma yin snyam na/ 'di ltar zhes bya ba'o/ /gzhan nam mkha' rtag pas so/ /gang gis gang zhig 'dzin pa de'i yon tan de yin no zhes bya ba'i rigs pa thams cad du rung ba ma yin no zhes ston pa ci ltar zhes bya ba'o/ /de bzhin du sgra yang
<p>54a.2</p>nam mkhas bzung yang nam mkha'i yon tan ma yin no/ /'di ga las snyam na/ sgra yang zhes bya ba'o/ /yon tan dang zhes bya ba ni nam mkha'i yon tan sgra dang ngo / /ldan pa med pa ni rlung ngo zhes bya ba ni ldan pa med pa de'i phyir ro/ /sa yin pa'i phyir ro zhes bya ba ni sa'i rdzas yin pa'i phyir shing bal
<p>54a.3</p>dang sa rlung ldan pa mi 'gal lo/ /de lta ma yin na zhes bya ba ni gal te rdzas ma yin pa yang rlung gis khyer na'o/ /de ni grib ma la sogs pa'o/ /de'i zhes bya ba ni shing la me tog sogs pa'o/ /shing dang 'dus pa ni grib ma yin la/ rlung dang ni 'od kyi rdzas ldan pa yin no/ /des na 'byer ba 'dus
<p>54a.4</p>pa'i rlung gis grib ma 'ded pa yin no zhe na/ rtog pa 'di'ang zhes bya ba'o/ /gal te rlung dang nam mkha' 'ang du ldan pa de lta na yang nam mkha' ni rlung gis 'ded pa ma yin te bya ba med pa'i phyir ro/ /gal te 'byer bar 'dus pas grib ma dang nyi ma la sogs pa khyer bar 'dod na de'i tshe rlung dang
<p>54a.5</p>'du ba'i 'brel bas 'dus pa'i sgra ded pa yin par cis mi 'gyur/ des na nam mkha' dang 'phrod pa 'du bar mi rtag go/ /de'i sgo nas ni rlung gi sgo nas so/ /de ni sgra'o/ /'byor ba 'dus pa nyid kyis yon tan khyer ba ni ma yin no zhes brjod pa ni/ yon tan yin yang zhes bya ba'o/ /der yang
<p>54a.6</p>zhes bya ba ni dri la yang ngo / /de dmigs kyang ni dri dmigs kyang ngo / /de las ni sa la sogs pa las skyes pa'i dri'o/ /'di'i ni yon tan smra ba'i'o/ /'on te yon tan bkag pa bzhin du bya ba dang bcas pa yang mi 'dod do zhe na/ gal te bstan bcos la la'i yon tan nyid la sogs pa rigs pa
<p>54a.7</p>yin pa bkag par bya ba dang bcas pa rigs pa yin yang yon tan 'di la mi 'dod pa 'di ni rgyal po'i chos lugs yin no/ /'di na bya ba dang bcas par khas blangs nas brjod pa yin no/ /de ni 'ga' la yang yod pa ma yin no zhes brjod pa ni gzhan yang zhes bya ba'o/ /'di ga las she na bya
<p>54b</p>
<p>54b.1</p>ba dang zhes bya ba'o/ /bya ba tsam mi srid pa'i phyir bya ba'i khyad par srid pa ma yin te/ des na yul gzhan dang gzhan du skad cig 'dra ba gzhan skye ba nyid bya ba yin no zhes dgongs pa'o/ /'on te 'di yang rdzas kho na la srid kyi yon tan dag la ni ma yin no zhe na/ de 'dra'i zhes bya ba'o/ /sgra la
<p>54b.2</p>de ltar ci ltar 'gyur zhe na/ gzhan dag ces bya ba'o/ /'di ni gzhan yang 'dod pa yin no zhes bya ba'i don to/ /rdzas med pa'i phyir yon tan yang med de/ des na ni 'byor bar 'du bas ni 'dod pa ma yin no zhes brjod pa ni/ gzhan yang zhes bya ba'o/ /yon tan can ni rdzas so/ /'byor par
<p>54b.3</p>'du bas khyer bar khas blangs nas kyang nyes pa brjod pa ni/ gal te zhes bya ba'o/ /gzhan gyis smras pa ni gnas pa la zhes bya ba nas nam mkha'i yin no zhe na'i bar ro/ /gal te gnas pa la gegs med pa'i phyir na/ 'byung ba chen po nam mkha' gnas par rtog na/ de'i tshe 'di ma
<p>54b.4</p>'brel te/ ci'i phyir zhe na phan tshun zhes bya ba la sogs pa'o/ /de nyid sgrub pa ni gal te zhes bya ba'o/ /des na med pa tsam nyid nam mkha' yin par 'gyur ro zhes brjod pa ni/ 'byung tshe gzhan med pa tsam zhes bya ba'o/ /gzhi'i ngo bo nyid khas blangs nas kyang nyes pa brjod pa ni/ ci
<p>54b.5</p>ltar nam mkha' zhes bya ba'o/ /nam mkha' ni rlung gi yang gzhi ma yin no zhes brjod pa ni 'gro ba zhes bya ba'o/ /gegs byed pa dang ste lus can dang bral bas yin no/ /lus can ma yin pas byas pa yin gyi nam mkhas byas pa ni ma yin no zhes bya ba'i don te/ gzhan dag thug pa med pa'i nyes
<p>54b.6</p>pa spong ba ni/ 'on te zhes bya ba'o/ /'di la ni nam mkha' la'o/ /lan ni gzugs med pa dang zhes bya ba'o/ /de nyid ni bdag go/ /gzhan gyi ni sgra'i'o/ /'on te gang zhig bdag mi 'dod pa de'i 'dod pa la ltos te nam mkha' ston pa yin no zhe na/ gang la zhes bya ba'o/ /de 'dra ba zhes bya ba
<p>54b.7</p>ni nam mkha' dang 'dra ba'o/ /gang la bdag gis don de byed pa ma yin pa de la nam mkhas kyang don de byed pa ma yin no zhes bya ba'i don to/ /gang la bdag med pa des gdon mi za bar nam mkha' khas blang bar bya ba yang ma yin te/ de ltar ma yin par yang nam mkha'i bya ba 'grub pa'i
<p>55a</p>
<p>55a.1</p>phyir zhes brjod pa ni/ yul yang zhes bya ba'o/ /'di nas khas blangs nas brjod par zad kyi/ khyab pa'i dngos po ni srid pa yang ma yin no zhes brjod pa ni/ phan tshun du ni zhes bya ba'o/ /des na sgra nam mkha' la brten pa yin na/ bdag la brten pa nyid du 'gyur ro zhes bsams
<p>55a.2</p>pa'o/ /pha rol po khyab pa rnams gcig nyid yin pa spang ba ni/ gal te zhes bya ba'o/ /grub pa'i mtha' pa yang gcig tu thal ba bor nas skabs su bab pa gzhan gyis brtags pa'i nam mkha' med par brjod pa ni/ gal te zhes bya ba'o/ /'o na tha snyad du nam mkha' ci yin snyam na bu ga zhes bya ba'o/ /
<p>55a.3</p>ci ltar 'di la nam mkha' zhes tha snyad du byed snyam na/ bu ga med par zhes bya ba'o/ /de'i phyir tha snyad kyi dbang gis nam mkha' gzhan med pa kho na'o/ /gal te bu ga nam mkhar mi 'dod kyi 'on kyang gzhan yin pa de'i tshe/ de la nyes pa 'dir 'gyur ba yin no zhes ston pa ni gang gi tshe zhes bya ba'o/ /
<p>55a.4</p>bu ga med par zhes bya ba ste/ mgo yor can gyi dngos po yod pa de'i tshe bu ga'i mtshan nyid kyi nam mkha' gar song / de med na yang zhes bya ba ni glo nas bud par dmigs pa med pa yang ngo / /de dang ni dngos po'i gseb na'o/ /gzhan na ni glo na'o/ /de nyid na zhes bya ba ni mgo yor can la'o/ /'gal
<p>55a.5</p>lo zhes bya ba ni nam mkha' ni bu ga nyid yin pa'i phyir ro/ /gzhan gyi de na yang zhes bya ba ste bu ga med pa'i gnas na'o/ /de lta ma yin na zhes bya ba ni de na nam mkha' med na'o/ /de zhes bya ba ni bu ga med par byed pa'i dngos po'o/ /grub pa'i mtha' las rnam par brtags nas sel ba ni ci ste zhes
<p>55a.6</p>bya ba'o/ /gang las zhes bya ba ni ber ga la sogs pa las/ de ni bum pa la sogs pa'o/ /ber ga la sogs pa de med na/ bum pa la sogs pa de thogs pa nyid der 'gyur gyi'o/ /de las gzhan dag tu zhes bya ba ni 'byung ba chen po bzhi po med pa las gzhan nam mkha' la'o/ /bsnyad
<p>55a.7</p>pa tshad ma med do/ /yang na bsnyad pa dang tshad ma yang med do zhes sbyar ro/ /'o na yul la gnod pa med do snyam na/ 'dis ni zhes gsungs so/ /sogs pa zhes bya ba'i sgras ni shar la sogs pa'i rtogs pa'i yul yongs su gzung ngo / /gal te yul khyab pa ni nam mkha' bzhin du skabs 'byed
<p>55b</p>
<p>55b.1</p>pa ma yin mod/ shar la sogs pa rtogs pa'i yul gyi ci ltar ma yin snyam na/ 'di ltar zhes bya ba'o/ /yul khyab par khas len pa la nub la sogs pa rtogs par mi 'gyur te tha dad pa med pa'i phyir ro/ /gzhan pa las te khyab pa ma yin pa las kyang nub la sogs pa'i tha snyad du 'gyur ba ma yin zhing / 
<p>55b.2</p>yul de rnam pa gnyis la ma gtog pa rnam pa gzhan yang yod pa ma yin no/ /de ni zhes bya ba nub pa la sogs pa med par thal ba'i phyir ro/ /gzhan du zhes bya ba ni pha rol tu gnas pa'i skyes bu'i'o/ /gnyi ga'i rang bzhin ni shar nub kyi rang bzhin no/ /de ltar gyur pa zhes bya ba ni nub la
<p>55b.3</p>sogs par ro/ /'di nyid gsal 'debs pa ni skyes bu zhes bya ba la sogs pa'o/ /gzhan gyis gal te zhes smras so/ /des zhes bya ba ni yul gsal bar byed pas so/ /'di ni phan tshun zhes bya ba ni sun 'byin pa'o/ /de tsam gyis zhes bya ba ni dngos po rnams nyid phan tshun ltos pa
<p>55b.4</p>tsam gyis so/ /phan tshun brten pa'i nyes pa spong ba ni gal te zhes bya ba'o/ /dper na drang po zhes bya ba'i tha snyad 'khyog po la ma ltos pa kho nar 'gyur ba yin na de lta na yang 'khyog po ni don gzhan kho na yin mod/ de bzhin du yul la ma ltos pa kho nar shar la sogs pa'i 'gyur ba yin yang / 
<p>55b.5</p>yul don gzhan yang 'gyur ba kho na'o zhes bya ba'i don to/ /der yang ni drang po la'o/ /drang ngo zhes rnam par rtog pa'i shes pas mthong ba ni ltos par bya ba'i khyad par 'khyog po las 'gyur ba yin no/ /'o na ci ltar 'khyog po la ma ltos pa kho nar 'di drang po zhig go zhes tha snyad byed pa
<p>55b.6</p>yod snyam na nas zhes smos so/ /gzhan med par ni 'khyog po la sogs pa med par ni'o/ /'di nyid gsal bar byed pa ni 'di ltar zhes bya ba la sogs pa'o/ /ltos par bya ba 'khyog po la sogs pa med kyang ngo / /de'i phyir phan tshun brten pa'i phyir ni bzlog tu med pa kho na yin pa
<p>55b.7</p>des na yul don gzhan brtag par mi bya'o/ /pha rol po dag 'di ga las shes 'dri ste dngos po nyid shar la sogs pa shes pa rgyu mtshan yin pa ga las grub ces bya ba'o/ /lan ni gzhan du yang zhes bya ba'o/ /dngos po nyid yul gyi rnam par dbye ba nges pa'i rgyu yin par ston pa
<p>56a</p>
<p>56a.1</p>ni 'di ltar zhes bya ba'o/ /gal te de lta na yang rgyu skar la sogs pa'i sgo nas phyogs nyid nges pa yin no snyam na/ skar ma la sogs zhes bya ba'o/ /ci'i phyir yul mi rtog snyam na/ 'di ltar zhes bya ba'o/ /rgyu skar la sogs pa las kyang phyogs kyi rnam par dbye ba nges pa ma yin
<p>56a.2</p>no zhes brjod pa ni/ de ni ma yin te zhes bya ba'o/ /gzhan du zhes bya ba shar nyid du snang yang / nyi ma la sogs pas nye bar mtshon pa'i shar phyogs de nyid ni nyi ma'i dbang gis snang ba ni ma yin no zhes 'brel to/ /gang la mi snang snyam na/ phyogs la rmongs pa'i zhes bya ba'o/ /phyogs la rmongs pa dang
<p>56a.3</p>ldan pa'i yid ga la yod pa'i skyes bu rnams de la'o/ /gsal 'debs pa ni 'di ltar zhes bya ba'o/ /grong dang kun dga' ra ba la sogs pa gang la ma 'khrul pa'i yid dang zhes bya ba ni nges pa de dang 'brel pa'i nyi ma 'char ba dang nub pa mthong bar gyur pa shin tu goms pa'i yul de nyid ma 'khrul bar
<p>56a.4</p>nges par bya ba de la shin tu goms pa yin no/ /ci ltar gyur pa zhig snyam na kun dga' grong sogs zhes bya ba'o/ /grong dang kun dga' ra ba la sogs pa/ rtag par rgyun du dmigs pa zhes 'brel to/ /de la goms pa zhes bya ba nyi ma re la goms pa des nyams pa'i phyir te rdzogs pa'i phyir ro/ /des zhes
<p>56a.5</p>bya ba nyi mas nye bar mtshon pa de nyid phyogs yin no/ /don dang zhes bya ba shar dang nub la sogs pa'i mtshan nyid dang bral ba'i phyir ro/ /shar dang nub la sogs pa'i don dang bral ba nyid ci ltar zhe na/ de'i rang bzhin ma nges na 'o na ci ltar de ltar tha snyad byed snyam na 'on kyang zhes bya ba'o/ /song ba'i
<p>56a.6</p>rjes su 'gro ba de la yod pa'i tshul ni song ba'i rjes su 'gro ba'i tshul te/ des yid nyams pa gang dag yin pa de dag gi dngos po ni nyid de des so/ /'on te shar dang nub la sogs pa'i rtog pa ni thog ma med pa yin te/ des na don dang 'brel pa'i phyir bden pa kho na'o snyam na/ gal te zhes bya
<p>56a.7</p>ba'o/ /gal te thog ma med pa'i phyir shar dang nub la sogs pa'i rtog pa rnams bden par khas mi len na de'i tshe med pa thams cad mkhyen pa med do zhes de ltar rtogs pa rnams kyang bden par 'gyur ro/ /de ltar yin dang 'jig rten pa'i rtogs pa mtha' dag kyang tshad mar 'gyur te/ 
<p>56b</p>
<p>56b.1</p>thog ma med pa'i phyir ro/ /gal te thog ma med pas bden pa yin na de'i tshe gang zhig dbang phyug gam gtso bo mi 'dod pa de'i ltar na yang dbang phyug la sogs pa'i rnam par rtog pa bden pa nyid du thal lo zhes brjod pa ni dbang phyug ces bya ba'o/ /'di ni yul yin no snyam na ni tha snyad tsam du zad de dngos
<p>56b.2</p>pos stong pa yin no/ /'on te bstan bcos rnams thog ma med pa'i phyir bden pa nyid yin te/ des na de las 'ongs pa'i tha snyad ni bden pa kho na'o snyam na thog med ces smos so/ /ci'i phyir zhe na/ phan tshun zhes bya ba'o zhes bya ba la sogs pa'i ming gang yin pa de bkod pa yin no/ /ci'i don du zhe
<p>56b.3</p>na/ /tha snyad kyi don du'o/ /nang gi tshu rol gyi phyogs la yang brjod pa ni/ 'du byed pa zhes bya ba'o/ /gal te dus med na dngos po 'di ni da ltar ba'i dus can yin no zhes tha dad pa'i tha snyad du ci ltar 'gyur snyam na/ tha dad pa zhes bya ba'o/ /gal te gang gis tha dad par nye bar bstan pa'i dngos
<p>56b.4</p>po'i rang bzhin nyid dus la sogs pa'i brjod pa la ston par 'gyur ba/ dus med pa nyid du ci ltar grub snyam na/ 'di ltar zhes smos so/ /gal te byung bar gyur te zhes bya ba la sogs pa'i rtogs pa dag las 'das pa la sogs pa'i dus su lhas byin la sogs pa gnas pa yin na de'i tshe
<p>56b.5</p>dus de byung bar gyur to zhes bya ba la sogs pa'i rtog pa las kyang dus kyang dus gzhan na gnas par 'gyur zhing / de bzhin du dus gzhan yang dus gzhan la gnas par 'gyur ba'i phyir thug pa med do/ /phyogs kyang de bzhin te shar la sogs pa'i rang bzhin rang gi ngo bos yin gyi/ yul gzhan
<p>56b.6</p>la ltos nas ni ma yin no zhes bya ba sbyar ro/ /des na rang gi ngo bor gyur pa'i chos tha dad pas de ltar tha snyad byed pa yin no/ /tha snyad kyi tshul bstan pa ni/ shar ni zhes bya ba'o/ /de dang zhes bya ba dus la sogs pa dang 'brel pa'i'o/ /gal te dus kyi 'das pa nyid dngos po la ltos pa yin
<p>56b.7</p>na de'i tshe dngos po'i 'das pa nyid kyang dus la ltos par 'gyur ro/ /de ltar gyur na ci skyon snyam na/ phan tshun zhes bya ba'o/ /gcig kyang zhes bya ba dus sam dngos po yang 'das pa nyid du gnas pa med par 'gyur ro/ /'di'i dogs pa bsu ba ni gal te zhes bya ba'o/ /yun ring por 'das
<p>57a</p>
<p>57a.1</p>pa'i don dang dus dag cig car 'das pa nyid yin gyi/ gang gi phan tshun brten pa'i nyes par 'gyur ba rim gyis ni ma yin no/ /lan ni 'das pa nyid thug pa med par 'gyur zhes sbyar ro/ /ci ltar thug pa med snyam na/ cig car zhes bya ba'o/ /gnyis dag ces bya ba ni
<p>57a.2</p>yun ring mor 'das pa'i don dang dus dag go/ /des na ci ltar cig car nyid phan tshun 'das par 'gyur snyam du bsam pa'o/ /dogs pa bsu ba ni de dag ces bya ba ste cig car ba'i yun ring por 'das pa'i don dang dus dag gzhan la 'das pa yin na'o/ /lan ni de la'ang zhes bya ba'o/ /gzhan
<p>57a.3</p>gyis 'das pa yang de las gzhan las/ de'i yang de las gzhan las yin pa'i phyir 'das pa nyid thug pa med par 'gyur ro/ /des na dus la sogs pa ni med pa kho na'o/ /des na tha dad pa'i nye bar bstan pa'i rang bzhin de nyid dus la sogs pa'i brjod pa la ston pa yin no zhes gnas
<p>57a.4</p>so/ /de ltar nam mkha' dgag pa'i zhar la yul dang dus dag bkag nas/ yang dus la yon tan med par brjod pa ni gzhan yang zhes bya ba'o/ /bdag la sogs pa la yang de bzhin du yon tan gang yin par brjod par bya/ 'on te zhes bya ba ni gzhan gyi'o/ /lan ni de ni zhes bya ba ste/ chen
<p>57a.5</p>po nyid la sogs pa ni'o/ /des bdag la sogs pa rnams kyi bdag nyid kyi so sor nges pa 'ga' zhig brjod par bya ba ste/ de ltar ma yin na bdag dang dus gnyis tha dad par rnam par gzhag pa med par 'gyur ro/ /gnang ba ni dngos po'i bdag nyid thob pa yod pa yin la/ 'gog pa ni de
<p>57a.6</p>med pa'o/ /de skad du yang / dus kyis 'byung po smin byed de/ dus kyis skye dgu 'jig par byed/ /ces brjod pa yin no/ /sman pa ni skyed par byed pa ste gnas par byed pa'o/ /'jig pa ni med par byed pa ste 'gog par byed pa'o/ /de gnyis ni dus kyi yon tan yin no zhes bya ba'i don to/ /lan
<p>57a.7</p>ni de dag ni zhes bya ba'o/ /de'i phyir dus kyis ni gnas pa dang 'gog par mi theg go/ /yang na yin mod/ de lta na yang bdag la sogs pa las tha dad pa ma yin no zhes brjod pa ni/ gzhan yang zhes bya ba'o/ /gal te dus khyab pa dang rtags kyis kyang gnas pa dang bkag pa nus na ni/ 
<p>57b</p>
<p>57b.1</p>de'i tshe bdag kyang de ltar nus pa thob par 'gyur ro/ /ci'i phyir zhe na/ 'dod pa'i dus las gzhan bdag la khyab pa dang rtag pa nyid du khyad par med pa'i phyir ro/ /ci ltar khyad par med snyam na/ 'di ltar zhes bya ba'o/ /'di ni zhes bya ba ni dus kyis so/ /'dis ni ma yin no zhes bya ba ni bdag la
<p>57b.2</p>sogs pas so/ /de ltar nam mkha' la sogs pa bkag nas/ sgra nam mkha'i ma yin na tshad ma dang 'gal bar yang zhes gang brjod pa de la grub pa'i mtha'i mjug sdud pa ni/ des na zhes bya ba'o/ /'di ni nam mkha' nyid du zhes bya ba ni rtsod pa'o/ /'di ni sgra ste rtogs na'o/ /lan ni
<p>57b.3</p>'bar sogs zhes bya ba'o/ /mthong ba min nam zhes bya ba ni mthong ba kho na'o zhes bya ba'o/ /de ltar yin na yang / ci na ste ci'i phyir 'bar ba la sogs pa ste nam mkha' de'i yon tan du mi brjod/ dogs pa ni de zhes bya ba 'bar ba la sogs pa de la rten nam mkha' las gzhan yang yod ces
<p>57b.4</p>bya ba'o/ /lan ni 'thad pa min te zhes bya ba'o/ /yang na nam mkha' yod du chug kyang des gnas par byed pa ni ma yin no zhes brjod pa ni nam mkha' ni zhes bya ba'o/ /nam mkha' de ma brtags par yod pa kho na yin gyi/ don dam par yod pa ni ma yin no zhes ston pa ni snang ba yod na
<p>57b.5</p>zhes bya ba'o/ /'di ni nye bar mtshon pa ste mun pa yod na yang zhes rtogs par bya'o/ /de'i phyir rang nyid smos pa ni bstan bcos byed pa'i 'dod pa bsgrub par bya ba yin pa spangs pa yin no/ /bstan bcos byed pa'i 'dod pa bsgrub par bya ba yin na/ slob dpon phyogs kyi glang po'i
<p>57b.6</p>gzhung 'chad pa po rnams kyang ltar/ rang nyid smos pa don med par 'gyur ro zhes sun 'byin pa gzhan brjod pa ni/ gzhan yang zhes bya ba'o/ /gal te bstan bcos byed pa'i 'dod pa yang rang nyid smos pas ston pa yin na/ de'i tshe rang nyid smos pa yang don med par 'gyur
<p>57b.7</p>ro/ /ci'i phyir zhe na/ gang gi phyir phyogs kyi mtshan nyid las phyi rol gyi don can yin pas so/ /mtshan nyid byed pa ni log par rtogs pa bsal ba'i don du yin na/ bstan bcos byed pa'i 'dod pa bsgrub par bya ba nyid du khas len na ni rang nyid sgra ma 'brel par 'gyur ro/ /
<p>58a</p>
<p>58a.1</p>'chad pa ni rang nyid kyi zhes bya ba'o/ /de zhes bya ba bstan bcos byed pa'i 'dod pa bzlog pa'i don nyid do/ /de yang zhes bya ba ni bstan bcos byed pa'i 'dod pa yang ngo / /de zhes bya ba ni rang nyid smos pa'o/ /ci'i phyir snyam na/ de ltar yin na zhes smos te/ bstan bcos byed pa
<p>58a.2</p>'dod pa yang bsgrub bya yin na'o/ /phyogs kyi mtshan nyid kyi don log par rtogs pa bsal ba ste/ de dang ma 'brel ba'i phyir ro/ /rang nyid kyi sgra'i dgos pa gzhan yin par dogs pa bsu ba ni/ gal te zhes bya ba'o/ /lan ni 'o na zhes bya ba'o/ /bsam pa ni 'di yin te/ gal te 'ga'
<p>58a.3</p>zhig gis bstan bcos byed pa'i 'dod pa bsgrub par bya ba ma yin no zhes brjod na/ de'i tshe bstan bcos byed pas 'dod pa bsgrub par bya ba ma yin no zhes dogs par 'gyur gyi/ gang gi tshe thams cad kyis kyang bstan bcos byed pa'i 'dod pa bsgrub par bya ba yin no zhes khas blangs pa de'i
<p>58a.4</p>tshe bzlog par ga la dogs/ des na rang nyid smos pa 'dod pa bzlog pa'i don du byas pa ni ma yin no zhes bya ba yin no/ /gang zhig rang nyid smos pas bstan bcos dag la 'dod pas 'jug par bya ba'i rtog pa sngon du gtong ba de tshad mas 'gog pa ma yin pa'am 'gog pa la yin/ de la gal te
<p>58a.5</p>tshad ma mi 'gog na/ de'i tshe gang gis rang nyid smos pas gzhug par bya ba bstan bcos 'dzin pa sus bzlog /'o na tshad mas bkag na de'i tshe yang gang gis rang nyid smos pas don dang bcas par 'gyur ba tshig las rgol ba gang gis 'jug /rtog pa dang ldan pa'i 'dod pa yang tshad ma'i rtsa ba can
<p>58a.6</p>kho na yin no zhes bya ba'i don to/ /'on te rtog pa sngon du byed pa ma yin pa 'jug pa'i don du rang nyid smos so snyam du dogs na de dag cis gsungs so/ /cis mi 'thob ste 'thob pa kho na 'dod pa yod pa'i phyir ro/ /des na rtog pa sngon du byed pa ma yin par 'jug pa'i don du yang rang nyid smos pa
<p>58a.7</p>don med do/ /des na rang nyid kyi sgra ni phyogs kyi mtshan nyid las phyi rol du gyur pa kho na'o/ /'dis ni/ gal te bstan bcos 'dod 'jug don/ /zhes bya ba la sogs pa ni gsal bar ma bshad pas/ da ni tshad mas bkag med na/ /zhes bya ba la sogs pa rnam par bskal pa yin no/ /lung thams
<p>58b</p>
<p>58b.1</p>cad la yongs su brtags nas 'jug pa'i phyir na/ so sor nges pa'i lang la 'jug par bya ba'i don du rang nyid smos pa yin no snyam na bstan bcos thams cad ni zhes bya ba'o/ /des ni zhes bya ba ni rnam par dpyad mi bzod pas na'o/ /de ni tshad mas gnod pa'ang yin la/ de nyid kyis na yongs
<p>58b.2</p>su ma dag pa yin te/ de lta bu'i bstan bcos las 'jug pa ma yin pa nyid do/ /de bas na rang nyid smos pas bstan bcos ga la 'jug pa gang yin pa de ga la srid de mi srid pa kho na'o/ /'di ni gal te tshad mas bkag na/ yang zhes bya ba'i rnam 'grel gyi 'grel pa yin no/ /da ni rnam
<p>58b.3</p>'grel lhag ma rnam par 'grel pa ni/ gal te rtog ldan min na ni zhes bya ba'o/ /dang po ni 'dod pas bstan bcos khas len la/ gnyis par ni rang nyid smos pa las yin no zhe na/ de ni dang po zhes bya ba'o/ /de tsam ni 'dod pa tsam ste des zhugs pa'o/ /des na ni 'dod pas na'o/ /
<p>58b.4</p>de bzhin du ni dang po khas blangs pa bzhin du'o/ /de'i phyir rtog pa gnyi ga la ltos nas kyang rang nyid smos pa don med pa kho na'o/ /de dag don du zhes bya ba ni dogs pa bsu ba'o/ /'dod pas bstan bcos dag la 'jug par bya ba'i don du de dag rang nyid smos pa'i rang bzhin gyis slob pa yin
<p>58b.5</p>no zhe na/ lan ni 'dod pa tsam gyis ni bstan bcos la 'jug pa ma yin gyi/ 'on kyang yongs su brtags pas yin no zhes rtogs par bya ba de bslab par bya ba yin no/ /'di nyid 'chad pa ni gal te zhes bya ba'o/ /bsgrub par bya ba'i rnam pa brjod pa ni snga ma bzhin du zhes bya ba'o/ /'dir zhes
<p>58b.6</p>bya ba ni bstan bcos khas blangs pa la'o zhes de ltar rigs pa bstan par rigs so/ /ci ltar gyur pa zhig ce na/ 'dod pas zhes bya ba'o// //tshad ma rgyan gyi TI ka bam po drug cu rtsa drug pa gzhan dag rgol ba'i 'dod pa yang tshad ma dang / gzhan dag kho nas len pa dang
<p>58b.7</p>'dor bar 'gyur ba yin pas na rang nyid smos pas ci bya zhes brjod pa ni/ de lta na 'o na zhes bya ba'o/ /gal te rgol ba'i 'dod pa la tshad mas gnod na zhes skabs yin no/ /'di yang mi nus pa dang mi dgos pa nyid nyes pa yin no zhes bya ba'i don to/ /'dod pa mi rtag pa nyid la gnod
<p>59a</p>
<p>59a.1</p>pa med de mi 'gal ba'i phyir dang / mi 'gal ba yang bstan bcos byed pa'i 'dod pa med na mi 'byung ba ma yin pa'i phyir ro/ /bsgrub par bya ba min pa ni bstan bcos byed pa'i 'dod pa ste/ med na mi 'byung ba ma yin pa'i phyir ro/ /med na mi 'byung ba ma yin yang bstan
<p>59a.2</p>bcos las 'dod pa bsgrub par bya ba yin na thug pa med par 'gyur te/ gtan tshigs thams cad la skur bar 'gyur ro/ /'dod pa la gnod pa med pa dang zhes bya ba la sogs pa mdor gzhag pa'i ngag rnam par 'grel pa ni/ bstan bcos las zhes bya ba'o/ /bsgrub bya yin la zhes bya
<p>59a.3</p>ba ni nam mkha'i yon tan nyid do/ /de sgrub na zhes bya ba nam mkha'i yon tan sgrub na'o/ /des na 'di ni ma yin no zhes bya ba ni de lta na 'o na zhes bya ba la sogs pa brtsad pa'o/ /de ltar log par rtogs pa bsal ba'i sgo nas dogs pa'i gnas bzlog pa'i don yin pa'i phyir rang smos pa
<p>59a.4</p>don med pa ma yin no zhes bstan pa yin no/ /rang gi phyogs pa 'ga' zhig ma grub pa'i nyes par 'gyur ba'i phyir/ gzhung lugs kyis nye bar bkod pa'i chos can la sgrub par byed na mi srid pa'i phyir na/ de yongs su spangs te chos can tshad mas grub pa gzung bar bya ba yin no zhes shes
<p>59a.5</p>par bya ba'i don du rang nyid smos pa yin no zhes brjod pa ni/ gzhung lugs zhes bya ba'o/ /gzhan gyis zhes bya ba bstan bcos kyis gzhag pa na'o/ /gal te dngos po la brten pa'i rnam par dpyod pa ni/ gzhung lugs las grub pa dngos po ma yin pa la ma grub pa'i phyir na rang
<p>59a.6</p>nyid du mi 'gyur ba ma yin nam de'i don du rang nyid smos pas ci bya zhes brjod pa ni dpyad pa nyid kyi zhes bya ba'o/ /byas pa'i phyir zhes bya ba'i sgrub byed 'di ni mngon par 'dod pa'i bsgrub bya grub pa'i don du rab tu sbyar ba yin pas/ rang grub pa'i don du tshad mas grub pa'i chos can
<p>59a.7</p>'phen pa yin no zhes bya ba'i don to/ /bstan bcos 'ba' zhig gis grub pa'i chos can la ni mngon par 'dod pa 'grub pa med pa'i phyir ro zhes brjod pa ni/ rang 'dod brtags pa'i zhes bya ba'o/ /de'i rang bzhin nyid ces bya ba ni rang bzhin gang gis chos can yin pa gang yin pa de la
<p>59b</p>
<p>59b.1</p>ni zhes bya ba ni sgra la sogs pa'i chos can no/ /dogs pa ni 'o na te zhes bya ba'o/ /des na sgra'i rang bzhin ni rnam par dpyad pa ma yin pa des na de la sgrub par byed pa srid pa'i phyir nam mkha'i yon tan nyid grub pa kho na'o zhes bsams pa'o/ /lan ni 'o na zhes bya ba'o/ /ma grub pa'i khyad
<p>59b.2</p>par nam mkha'i yon tan nyid blangs pas ci zhig bya/ de lta bu nyid ces bya ba ni khyad par ma grub pa'i sgra nyid do/ /der ni nam mkha'i yon tan gyi khyad par can gyi sgra la mi rtag pa nyid med pa'i phyir te/ don du mi gnyer ba'i phyir ni rgol ba'i tshig don med do zhes 'brel to/ /ci brjod pa
<p>59b.3</p>snyam na nam mkha'i yon tan dang ldan pa'o/ /'on te rgol ba'i tshig las de 'grub na ci ltar rgol ba'i tshig don med snyam na/ de las zhes smos te dam bca' ba tsam las so/ /de zhes bya ba mngon par 'dod pa ma yin pa nam mkha'i yon tan ldan pa'i mi rtag pa grub pa min pa'i phyir ro/ /
<p>59b.4</p>phyed phyi ma 'chad pa ni rtog pa zhes bya ba'o/ /de las de zhes bya ba rnam par 'grel pa ni/ mi 'dod pa nyid ces bya ba'o/ /dam bca' ba tsam gyis 'grub na ci skyon snyam na/ de lta na ni zhes bya ba'o/ /de lta bu nyid du zhes bya ba ni nam mkha'i yon tan dang ldan pa'i mi rtag pa nyid do/ /
<p>59b.5</p>'di ni zhes bya ba gzhung gis bskyed pa'i khyad par can zhes bya ba la sogs pa ni ma yin no/ /pha rol po dag rang nyid smos pas grub pa nyid du brjod pa ma yin gyi 'on kyang / chos can grub pa ni bsgrub par bya ba ma yin no zhes smra ba ni ci ste zhes bya ba'o/ /grub pa'i mtha' pa de yang grub
<p>59b.6</p>pa'i rang bzhin 'gog pa'i tshig nyid kyis 'grub bo zhes brjod pa ni/ rang gi ngo bo nyid bstan pa zhes bya ba'o/ /de zhes bya ba ni chos can bsgrub bya ba yin te/ rtogs zin pas rtogs par byed pa'i 'bad pa ni 'bras bu dang bcas pa ma yin no zhes bya ba'i don to/ /ci ltar 'dis rtogs
<p>59b.7</p>snyam na 'di ltar zhes bya ba'o/ /rnam par gcod par bya ba med par ni khyad par don dang ldan pa ma yin no/ /des na grub pa'i rang bzhin gyi chos can dang sgrub par byed pa'i rang bzhin du chos mig gis gzung ba la sogs pa bstan pa yod pa yin na rang gi ngo bo kho nar bstan pa zhes bya ba'i
<p>60a</p>
<p>60a.1</p>tshig 'di ni de rnam par dpyod par byed pas 'bras bu dang ldan par 'gyur ro/ /de'i phyir rang nyid smos pa ni chos can bsgrub par bya ba byed pa bzlog pa'i don du ma yin te/ de ni rnam pa gzhan kho nar dgag pa 'grub pa'i phyir ro/ /'chad pa ni ci ste zhes bya ba'o/ /ci'i phyir bsgrub bya ma
<p>60a.2</p>yin zhe na/ rang nyid ces smos so/ /'di ni rang nyid smos pa'i 'bras bu ston pa'o/ /de lta ma yin na zhes rang gi ngo bo can bsgrub par bya ba yin na'o/ /'grub pa'i phyir ro zhes bya ba ni chos can zhes bya bar blta'o/ /chos can ma grub pa ni dpyod pa mi srid pa'i phyir na chos can grub pa nyid ces bya ba ni skabs
<p>60a.3</p>yin no/ /'dis ni rtsod pa'i cha rnam par bkral ba yin no/ /'di la ni rang nyid kyis 'debs pa ni de yang mi 'thad de zhes bya ba'o/ /de nyid ni zhes bya ba ni chos can grub pa'o/ /gang bzlog pas rang nyid smos pa 'bras bu dang bcas par 'gyur ba chos can la ni bsgrub par bya ba nyid yod pa ma yin no zhes bya ba'i
<p>60a.4</p>don to/ /de lta na ni zhes bya ba ni gzhan gyi'o/ /de bzhin du rnam par dpyod pa'i yang grub pa rten ma yin no zhes 'brel to/ /de bzhin du grub pa yang gtan tshigs kyi rten ma yin no zhes sbyar ro/ /de lta ma yin no zhes bya ba ni rang gi ngo bo zhes bya ba yang dgos pa dang ldan pa yin na gnyi ga yang zhes bya ba nges
<p>60a.5</p>par gzung ba 'ba' zhig tu ni ma zad kyi rang gi ngo bo zhes bya ba 'di yang tha dad par dgos pa dang bcas par bstan par bya bar 'gyur ba bstan pa yang ma yin te/ des na rang gi ngo bo kho nas zhes bya ba 'di grub pa bsgrub par bya ba bzlog pa'i don du ni ma yin gyi 'on kyang ma grub pa'i sgrub par byed pa mig gis
<p>60a.6</p>gzung ba nyid la sogs pa'o/ /gal te gnyi ga dgos pa dang bcas pa ma yin na/ 'o na ci'i phyir zhes bya ba ni gzhan gyi'o/ /'di'i don ni 'chad pa ni ma grub pa'i zhes bya ba'o/ /chos zhes bya ba ni mig gis gzung ba nyid la sogs pa ma grub pa'o/ /gal te chos ma grub pa ni sgrub par byed pa'i ngo bor
<p>60a.7</p>bstan pa grub pa yin gyi/ chos can ma grub pa la grub pa'i rang bzhin du bstan pa ni ci 'dra ba zhig yin snyam na/ dper na bdag ni zhes bya ba'o/ /khyad par dang bcas pa nyid du ma grub pa'o/ /grub pa'i rang bzhin du bstan pa brjod pa ni/ de bzhin du zhes bya ba'o/ /chos can gyi khyad par nyid du
<p>60b</p>
<p>60b.1</p>zhes bya ba ni/ ma grub pa'i chos chos can gyi khyad par nyid du bstan pa zhes 'brel to/ /'on te zhes bya ba ni gzhan gyi'o/ /mi shes pa'i rnam par brjod pa ni ci mi rtag pa zhes bya ba'o/ /lan ni sgra mtshungs kyang zhes bya ba'o/ /nam mkha'i yon tan gyi sgra ni mi rtag pa'o zhes bya ba'i sgra mtshungs
<p>60b.2</p>kyang ngo / /'di yang gzhan gyi ngor brjod pa yin gyi/ sangs rgyas pa rnams kyi ltar na ni phyogs bstan par bya ba ma yin no/ /gal te rang gi ngo bos zhes bya ba 'di la rnam par gcad par bya ba tha dad pa khas mi len 'o na ci ltar zhes bya ba ni gzhan gyi ste/ 'di rnam par gcad par bya ba nyid
<p>60b.3</p>du brten par bya ba ma yin no zhes bya ba'i don to/ /ci'i phyir zhe na/ nges par gzung ba'i zhes bya ba'o/ /de ni rnam par gcad par bya ba bstan pa'o/ /gzhan gyi phyir zhes bya ba ni/ ma grub pa'i sgrub par byed pa bstan pa bsgrub par bya ba nyid du yin pa rnam par gcad pa'i phyir byas pas/ 
<p>60b.4</p>gzhan gyi don du yang zhes bya ba grub pa rnam par gcad pa'i yang 'gyur ba yin no/ /de skad ces bya ba ni rang gi ngo bo smos pa'i rnam par gcad par bya ba'o/ /khas blangs pa sngon du song ba can gyi rnam par gcad par bya ba brjod pa'i rnam pa gsungs pa ni/ ci ste yang zhes bya ba'o/ /grub
<p>60b.5</p>pa bsgrub byar byed pa'o/ /gzhan smras pa gang gis ma bsal ba'i tshig gis rnam par gcad par bya bar 'gyur ba bsal ba mnyan par bya ba ma yin pa nyid ci ltar bsgrub par bya ba nyid du yin par ci ltar 'thob/ 'dir yang / gang zhig bsal kyang sgrub byed pa'i/ /rtogs ldan de ni
<p>60b.6</p>'ga' yod min/ /med par rtogs pa de nyid ni/ /ci ltar bsgrub byar rtogs par 'gyur/ /zhes brjod par nus pa nyid do/ /des na ma bsal ba'i tshig gi rnam par gcad par bya ba bzhin du rang gi de ba'i tshig la yang gtso bo nyid du rnam par gcad pa bstan par rigs so zhes sems pa'o/ /
<p>60b.7</p>'di la lan ni de la zhes bya ba ste/ bsal ba la ni rtsod pa mthong ba'i phyir ro/ /rtsod pa mthong ba de yang phyis bstan par bya'o/ /des na rang nyid smos pa ni grub pa'i chos can bsgrub bya yin pa dgag pa'i don du ni ma yin te de lta ma yin par yang de bzlog pa 'grub pa'i phyir ro/ /rnam pa
<p>61a</p>
<p>61a.1</p>gzhan gyis kyang chos can bsgrub par bya ba ma yin par 'grub pa kho na te/ de'i phyir rang nyid smos pa de'i don du ni ma yin no zhes brjod pa ni/ rjes su dpag pa zhes bya ba'o/ /bsgrub par bya ba'i chos khyad par du byed pa'i chos can sgra la sogs pa ni khyad par yin pas de'i
<p>61a.2</p>yul can gyi rjes su dpag pa ni yod pa ma yin te/ dpe dang thun mong pa'i spyi la 'jug par gsungs pa'i phyir ro zhes bya ba'i don to/ /'on te rang nyid smos pas chos bsgrub par bya ba ma yin par bstan pa ma yin na/ mtshan nyid dang 'gal bar 'gyur ro snyam na/ 'dir ni 'di skad ces gsungs so/ /
<p>61a.3</p>phyogs kyi mtshan nyid 'dir ni/ chos can bsgrub par bya ba ma yin no zhes rang nyid smos pas de skad ma brjod kyang 'gal ba cung zad kyang med do/ /rjes su dpag pa ni spyi'i yul can nyid kyis chos can bsgrub bya ma yin par rtogs pa'i phyir ro/ /'on te chos can yang spyi kho na yin pa des na
<p>61a.4</p>bsgrub par bya bar thal lo snyam na/ chos can zhes bya ba'o/ /de las gzhan ni ma grub pa'o/ /ci'i phyir skyon yod pa ma yin zhe na/ rang gi mtshan nyid ces bya ba'o/ /gzhan yang chos can bsgrub par bya ba yin na gtan tshigs kyi nyes pa nyid yin gyi phyogs kyi nyes pa ni ma yin te/ des na de ni
<p>61a.5</p>phyogs kyi mtshan nyid kho nas spangs pa ma yin no zhes brjod pa ni gzhan yang zhes bya ba'o/ /rjes 'gro med pa nyid ni gtan tshigs kyi skyon yin gyi phyogs kyi ni ma yin no/ /des na de'i skyon ni de'i mtshan nyid kho nas spang bar bya ba yin zhes brjod pa ni/ 'di nyid zhes smos so/ /rjes su 'gro
<p>61a.6</p>ba med pa dang / bsgrub par bya ba ma tshang ba'i rang bzhin ni/ gtan tshigs dang dpe dag gi'o/ /gtan tshigs la sogs ltos pa zhes bya ba ni ma grub pa la sogs pa'i mtshan nyid do/ /ha cang thal ba 'di'i lan gyi dgos pa ni 'on te dper na zhes bya ba'o/ /gtan tshigs gzhan gyi
<p>61a.7</p>zhes bya ba ni byas pa la sogs pas so/ /de ltar gang la gtan tshigs gzhan yod pa der ni gtan tshigs kyi skyon nyid yin no zhes rnam par bzhag nas gang du gtan tshigs 'ga' yang med par der ni phyogs kho na'i nyes pa yin no zhes brjod pa ni/ gang du zhes bya ba'o/ /chos can
<p>61b</p>
<p>61b.1</p>rang gi mtshan nyid bsgrub par bya ba la ni gtan tshigs 'ga' yang yod pa ma yin te rjes su 'gro ba med pa'i phyir ro/ /des na 'di ni phyogs kyi nyes pa kho na'o zhes ci ltar zhe na/ srid pa'i rang gi zhes bya ba'o/ /de ni zhes bya ba ni rang gi bsam pa'o/ /des na zhes bya ba ni chos rjes su mi 'gro bas na
<p>61b.2</p>thams cad du sgrub par byed pa mi srid pas na'o/ /chos can gyi rang bzhin phyogs kyi mi srid pa 'di nyid 'di ci gtan tshigs la ltos nas sam/ 'on te gzhan la ltos pa med par rang la gnas pa nyid yin/ ci ltar na de gnyi ga yang ma yin snyam na/ gal te rtags dang zhes bya ba'i'o/ /
<p>61b.3</p>rjes su 'gro ba med pa la sogs pa de ni/ rtags kyi skyon nyid yin pa'i phyogs kyi ni ma yin no/ /'on te nyes pa gang zhig gtan tshigs la ltos pa de ni rang la brten pa nyid yin no snyam na/ de ni zhes smos te/ gtan tshigs kyi skyon ni'o/ /ci'i phyir zhe na/ mthong ba yis kyang zhes smos so/ /chos
<p>61b.4</p>can de 'grub pa'i phyir ro/ /gtan tshigs kyi tshig 'di nyid ni/ gal te rang gi rang bzhin gyi zhes bya ba'o/ /dogs pa ni rjes su dpag pas mngon sum du gyur pa'i phyogs mi 'grub po zhe na/ lan 'o na zhes bya ba'o/ /gal te mngon sum gyis grub kyang / grub pa la sgrub pa nyid kyi phyogs
<p>61b.5</p>kyi skyon ma yin nam snyam na/ grub pa la zhes bya ba'o/ /'o na phyogs kyi skyon gang yin snyam na/ de ni zhes smos te/ grub pa la sgrub pa'i skyon ni/ der yang bdag nyid kho na'i mngon sum gyis grub pa la gtan tshigs kyi skyon yin zhes 'brel to/ /rgol ba dang phyir rgol ba gnyi ga'i
<p>61b.6</p>mngon sum gyis grub pa la ni zhes 'brel to/ /rjes su dpag pa grub pa bzhin du lung gis grub pa yang phyogs yin no snyam na/ lung gis zhes bya ba'o/ /ci ltar mngon sum gyis grub pa la rjes su 'gro ba med pa'i phyir phyogs ma yin pa de bzhin du lung gis grub pa yang ngo / /
<p>61b.7</p>pha rol po dag dpe dang don dag chos mi mtshungs par brjod pa ni/ gal te zhes bya ba'o/ /ci ltar zhe na/ lung gi yul ni zhes smras so/ /lan ni 'di nyid ces bya ba'o/ /brjod pa'i rnam pa gsungs pa ni/ gtan tshigs kyi zhes bya ba'o/ /lung las grub pa la ni de tsam
<p>62a</p>
<p>62a.1</p>las gyur pa nyid med pa kho na te/ des na ci ltar phyogs nyid ma yin snyam na/ 'di la yang zhes bya ba ste lung las grub pa yang ngo / /phyogs tsam las gyur pa nyid ston pa ni/ 'di ltar zhes bya ba'o/ /de ni phyogs so/ /gang gis de sgrub pa nyid kyi phyogs su 'gyur ba gtan
<p>62a.2</p>tshigs kyis ci dgos/ gzhan la ni phyir rgol ba'o/ /rang nyid kyi rgol ba'o/ /lung las grub pa phyogs yin no zhes bya ba skabs yin no/ /gnyi ga la yang zhes bya ba ni rgol ba dang phyir rgol ba la'o/ /gal te lung las grub pa phyogs ma yin na/ 'o na gang phyogs yin snyam na de'i
<p>62a.3</p>phyir zhes smos so/ /des zhes bya ba ni khyad par gyi rang bzhin gyis so/ /de ni spyi'o/ /gal te de ltar na zhes bya ba nas brtsams nas zhe na'i bar ni rtsod pa'o/ /des ma grub pa ni mngon sum gyis ma grub pa la rjes su dpag pa shin tu yang med par 'gyur te zhes 'brel to/ /ci'i phyir
<p>62a.4</p>zhe na/ rjes su dpag pa ni zhes bya ba'o/ /de bzhin du zhes bya ba la sogs pas ni rtsod pa gnyis pa brjod pa'o/ /ci ltar zhe na/ gnod pa zhes bya ba smos so/ /de la re zhig rtsod pa dang po sel ba ni/ rjes su dpag pa ni zhes bya ba'o/ /'o na ci ltar mngon sum sngon du 'gro ba can yin
<p>62a.5</p>snyam na/ 'on kyang zhes bya ba'o/ /de'i zhes bya ba spyi'i bsal ba de'i yul can gyi mngon sum gang yin pa de med na der rjes su dpag pa 'jug pa ma yin no zhes 'brel to/ /ci'i phyir zhe na/ rjes su dpag pa ni zhes bya ba'o/ /me la sogs pa'i spyi de'i bsal ba ste rang gi mtshan
<p>62a.6</p>nyid gang yin pa de la mngon sum 'jug pa sngon du 'gro ba can yin pa'i phyir ro/ /spyi'i mngon sum sngon du 'gro ba can nyid la nyes pa ci yod snyam na/ gal te zhes bya ba'o/ /spyi dang rjes su dpag pas ci bya ste khyad par med pa'i spyi ni mngon sum kho nas grub pa'i phyir ro/ /gang la
<p>62a.7</p>mngon sum du mi 'jug pa'i spyi'ang gang yin zhe na/ rang gi mtshan nyid ces smos so/ /ci'i phyir zhe na/ khyad par du ma rtogs pa'i zhes bya ba'o/ /gang gi phyir de lta yin pa des na/ mngon sum gyi yul la rjes su dpag pa ma yin no zhes bya ba'i don kyang 'di nyid yin no/ /rang yin zhe na/ 
<p>62b</p>
<p>62b.1</p>rjes su dpag pas zhes bya ba'o/ /de ni zhes bya ba brjod ma thag pa'i rang bzhin gyi spyi'o/ /'o na ci ltar rang gi mtshan nyid rtogs she na/ me ni zhes bya ba ste rang gi mtshan nyid kyi bdag nyid do/ /gal te spyi mngon sum gyis ma bzung na/ khyab pa rtogs pa med pa'i phyir ci ltar rjes su dpag
<p>62b.2</p>snyam na/ kun du tha snyad pa'i zhes bya ba la sogs pa sngar brjod zin pa yin no/ /'dis ni rtsod pa dang po bsal te/ gnyis pa sel ba brjod pa ni/ phyogs zhes bya ba'o/ /'di nyid de zhes bya ba ni brjod ma thag pa'o/ /ci ltar zhe na/ de las bzlog pa zhes bya ba la sogs pa'o/ /gal te
<p>62b.3</p>gang gis phyogs la mngon sum gyis gnod par 'gyur ba/ bsal ba gnod pas spyi gnod par ci ltar 'gyur zhe na/ gang la zhes bya ba'o/ bkag pa ci ltar sel snyam na/ bkag pa bzlog pa yang zhes bya ba'o/ /mnyan bya bkag pa sel ba yang mnyan bya'i mtshan nyid kyi yul gang
<p>62b.4</p>bkag pa mnyan bya ma yin pa'o zhes bya ba mnyan par bya ba nyid de nyid kyi sgo nas mnyan bya ma yin pa bzlog pa yin gyi/ dgag pa'i yul mnyan bya nyid las gzhan gyis ni ma yin no/ /ci'i phyir zhe na/ gzhan ni de dang mi 'gal ba'i phyir ro/ /gal te zhes bya ba ni gzhan gyi'o/ /
<p>62b.5</p>mngon sum du gyur pa'i don de ni rjes su dpag pa dang sgra dag gi yul ma yin pa'i phyir ro zhe na/ lan ni de nyid kyi phyir zhes bya ba'o/ /gcig tu zhen pa'i phyir mngon sum rjes su dpag pas bsal bar dogs par 'gyur ro/ /des na 'di ma 'brel pa brjod pa nyid kyis zlog par byed pa
<p>62b.6</p>yin te/ gang gi phyir rjes su dpag pa las ni bsal ba'i don gang du yang bkag pa yod pa ma yin no/ /des na ci ltar mngon sum rjes su dpag pas bsal bar ci ltar dogs zhes bya ba'i skyon med do/ /skabs nye bar sdud pa ni/ de'i phyir chos can zhes bya ba'o/ /'o na ci ltar chos can 
<p>62b.7</p>phyogs nyid yin pa sel zhe na/ de ni zhes smos te grub pa'i chos can no/ /mtshan nyid gnyi gas kyang sel bar 'gyur ro snyam na/ gtan tshigs kyi zhes bya ba'o/ /ldog pa ni lhag ma ste ha cang khyab pa zhes bya ba'i don to/ /phyogs kyi mtshan nyid las gzhan gtan tshigs kyi
<p>63a</p>
<p>63a.1</p>mtshan nyid kyis so/ /de ni zhes bya ba spangs zin pa'i nyes pa ma spangs kyang ngo / /de tsam ni rang nyid smos pa dang bral ba tsam mo/ /gzhan rang nyid smos pas ci bya/ ci'i phyir zhe na/ gang ni don du zhes bya ba'o/ /gal te rang nyid smos pas ha cang khyab pa mi spong na zhes
<p>63a.2</p>bya ba'o/ /'o na ma khyab pa gang gis sel bar byed snyam na/ 'dod sgras zhes smos so/ /gzhan gyis zhes bya ba rnam par bcad zin pa rnam par gcod par byed pas so/ /rnam par ma bcad pa la brjod pa gang yin pa de dran par byed pa ni gal te zhes bya ba'o/ /sgrub par byed pa nyid du
<p>63a.3</p>bstan pa bsgrub par bya bar thal bar 'gyur ro zhes 'brel te/ de'i don du zhes bya ba ni skyon gzhan spang ba'i don du'o/ /de ni zhes bya ba ni ldog pa'o/ /ci'i phyir de khyab par 'dod pa ma yin zhe na/ ma bsal ba ni zhes gsungs so/ /des na 'dod pa smos pa ni 'bras bu dang bcas pa
<p>63a.4</p>kho na'o zhes gsungs so/ /khyab pa'i don du 'dod pa'i sgra byas pa yin no zhes 'brel to/ /de yang zhes bya ba ni bsal ba yang ngo / /gang gi tshe ma bsal ba'i tshig dang lhan cig byed pa de'i tshe ni/ /bsal ba la yang khyab pa srid pa ga la 'gyur te mi 'gyur ba kho na'o/ /skabs nye bar sdud pa ni
<p>63a.5</p>des na zhes bya ba'o/ /'o na ci ltar rigs pa'i sgor ldog pa la gnod par 'gyur te/ rang nyid ces bya ba la sogs pa'i tshig rnams med pa'i phyir ro zhe na/ de la zhes smos te rigs pa'i sgor ro/ /bsgrub bya khas blangs zhes bya ba ni/ bsgrub bya yin gyi/ bsgrub bya ma yin pa ni ma yin
<p>63a.6</p>te/ /tshad ma dag gis bsal ba ni bsgrub par 'os pa ma yin pa'i phyir ro/ /grub pa'i chos can yang rang gi mtshan nyid kyis rjes su 'gro ba med pa'i phyir dang / ma grub pa sgrub par byed pa nyid du brjod pa dang bstan bcos kyi 'dod pa yang khas len pa pos khas ma blangs pa'i phyir na/ 
<p>63a.7</p>dngos po la rnam par gcad pa'i phyir ro/ /der khas blangs pa bsgrub par bya ba nyid du 'dod pa zhes bya ba'i don can ni phyogs kyi mtshan nyid yin no/ /de nyid kyi phyir rnam par gcad pa dag phyogs nyid ma yin no zhes brjod pa ni/ de rnams la ni zhes bya ba ste bsal ba la sogs pa rnams
<p>63b</p>
<p>63b.1</p>la'o/ /ci ltar zhe na bsal ba zhes gsungs te 'gal ba'i don gyis ma bsal ba zhes gsungs pa'i phyir ro/ /lhag ma la ni mtshan nyid de bsgrub par bya ba nyid du 'dod pa zhes bya ba/ bsgrub byar khas blangs zhes de ltar rjes su brjod pa 'jug pa med pa'i phyir ro/ /des na mdor bsdus
<p>63b.2</p>pa la dga' ba la ltos nas rigs pa'i sgor brjod pa'i phyogs kyi mtshan nyid kyang nyes pa med pa kho na'o zhes dgongs pa'o/ /'grel pa sun dbyung ba'i phyir rjes su brjod pa ni/ 'dir de kho na'o zhes bya ba'o/ /lha dbang blo'i bshad pa de ni de ltar ma yin te'o/ /gzhan ni 'dir ci zhig ces
<p>63b.3</p>bya ba la sogs pa'o/ /bsgrub pa sngar ci ltar bstan ces dogs na ma grub ces gsungs so/ /'on te bstan zin pa nyid mjug sdud pa yin no zhe na/ de nyid kyi zhes bya ba'o/ /ci'i phyir zhe na/ gang zhig ces bya ba ste mtshan nyid kyi ngag gang zhig go/ /'di ni tshig la'o/ /de la ni mtshan
<p>63b.4</p>nyid kyi ngag la'o/ /nyes pa 'dis 'jigs nas gzhan dag ni 'di'i don gzhan du smra'o/ /de dag kyang mi rigs par smra ba yin no zhes bstan pa'i don du des brtags pa'i don brjod pa ni gzhan dag smra ba ni zhes bya ba'o/ /'di sun 'byin pa ni de yang ma yin te zhes bya ba'o/ /ci'i
<p>63b.5</p>phyir zhe na/ ma khyab pa dang ha cang khyab pa'i nyes pa ma spangs pa'i phyir ro/ /de la re zhig ha cang khyab pa'i nyes pa brjod pa ni/ bsgrub par bya bar zhes bya ba'o zhes bya ba'i phyogs kyi mtshan nyid kyis ni/ sgrub par byed pa nyid du 'dod pa ma grub pa dang / bstan bcos byed pa'i 'dod
<p>63b.6</p>pa bsgrub par bya bar 'gyur bar ma bzlog pa nyid do/ /bsgrub byar khas blangs zhes bya ba'i mtshan nyid yin pa'i phyir ro/ /sgrub par byed pa nyid du 'dod pas bsgrub par bya bar thal ba'i spong ba'i dogs pa bsu ba ni/ 'on te zhes bya ba'o/ /de lta na yang ha cang thal ba ci ltar
<p>63b.7</p>ldog snyam na/ sgrub par byed pa nyid du zhes bya ba'o/ /de ni zhes bya ba ni ma grub pa'i sgrub byed do/ /rnam pa gzhan du nges par gzung ba'i dogs pa bsu ba ni/ 'on te zhes bya ba'o/ /lan ni de lta yin na zhes bya ba'o/ /nges par gzung ba snga ma la ni ma khyab par 'gyur la/ 'di la
<p>64a</p>
<p>64a.1</p>ni ha cang khyab par 'gyur ba yin no zhes bya ba'i don to/ /'on te de'i tshe sgrub par byed pa nyid du khas blangs pa'i phyir bsgrub par bya ba nyid ma yin no snyam na/ de ni zhes bya ba'o/ /gnyi ga ni sgrub par byed pa dang bsgrub par bya ba'i mtshan nyid do/ /de'i tshe ni sgrub par byed
<p>64a.2</p>pa kho na yin gyi bsgrub par bya ba ni ma yin no zhe na/ 'di zhes bya ba'o/ /phyogs 'di la sgrub par byed par 'dod pa bsgrub byar 'gyur ba 'ba' zhig tu ma zad kyi bstan bcos byed pa'i 'dod pa yang bsgrub par bya ba nyid du 'gyur ro/ /ci'i phyir zhe na/ de la yang bya ba ste bstan bcos byed pa'i
<p>64a.3</p>'dod pa la yang bstan bcos byed pa'i khas blangs pa yod pa'i phyir ro/ /'on te zhes bya ba ni dogs pa bsu ba'o/ /gang la rgol ba nyid kyis khas blangs pa yod kyi bstan bcos byed pa'i ma yin pa de la phyogs nyid du yod pa yin no zhe na/ phyogs 'di sun 'byin pa ni/ de ni ma
<p>64a.4</p>yin te zhes bya ba'o/ /rgol bas zhes bya ba ni rigs pa la sogs pas so/ /nye ba 'ba' zhig tu rigs pa ma yin gyi 'on kyang khyab pa yang yin no zhes brjod pa ni/ gzhan yang zhes bya ba'o/ /ci ste khas mi len te/ de nyid khas blang bar bya'o/ /des na bstan bcos byed
<p>64a.5</p>pa'i 'dod pa yang bsgrub par bya ba nyid du thal te/ bsgrub byar khas blangs zhes bya ba 'di la khyad par med pa'i phyir ro/ /'on te rgol ba'i 'dod pa la blos byas pa'i nye bar 'dod na/ de'i tshe bstan bcos byed pa'i 'dod pa la yang de srid do zhes brjod pa ni/ blos byed pa
<p>64a.6</p>bya ba'o/ /sgrub byed du 'dod pa dang / bstan bcos byed pa'i 'dod pa phyogs su 'gyur ba 'ba' zhig tu ni ma zad kyi bsal ba bsgrub par bya bar khas blangs na yang phyogs nyid du 'gyur ro zhes ston pa ni bsal ba zhes bya ba'o/ /gang gi phyir de lta yin pa de'i phyir na/ gzhan
<p>64a.7</p>gyi de nyid mjug bsdu ba yin no zhes brjod pa dang 'di ni rnam 'grel byed pa nyid kyi yin no zhes bya ba de ni ma yin no/ /de ltar gzhan gyi 'dod pa bzlog nas rang gi 'dod pa brjod pa ni/ de lta ni 'o na zhes bya ba'o/ /'di ni zhes bya ba ni bsgrub byar khas blangs zhes bya ba'o/ /rigs
<p>64b</p>
<p>64b.1</p>pa'i sgo'i mtshan nyid de yang gang yin zhe na/ bsgrub par bya ba nyid du 'dod par gyur ba zhes bya ba'o/ /gal te de lta na yang rnam 'grel 'di la 'jug pa ci ltar yin snyam na/ de lta zhes bya ba ste rigs pa'i sgor brjod pa'i phyogs kyi mtshan nyid la/ 'di ltar zhes bya ba ni rjod bzhin pa'o/ /de
<p>64b.2</p>nyid brjod pa ni gal te zhes bya ba'o/ /bsal ba rnams ci ltar bkag snyam na/ der yang zhes smos te rigs pa'i sgor brjod pa'i mtshan nyid la'o/ /lhag ma ni ma grub pa'i sgrub par byed pa la sogs pa'o/ /skyon ni ha cang khyab pa'i mtshan nyid can no/ /bstan bcos byed pa'i
<p>64b.3</p>'dod pa dang / grub pa dag la mtshan nyid mi 'jug pa'i phyir phyogs nyid med mod/ sgrub par byed pa nyid du 'dod pa la go ci ltar te der tshig ma smos pa'i phyir ro zhe na/ 'dod par gyur pa zhes bya ba'o/ /bsgrub par bya ba nyid du 'dod par 'gyur ba ma grub pa'i sgrub par byed pa
<p>64b.4</p>dag la mi 'jug pas na/ mi 'jug pa nyid de nyid kyi phyir ma grub pa'i sgrub par byed pa de bzlog pa'i phyir ro/ /gal te zhes bya ba ni gzhan gyi te/ gal te brjod pa'i tshul du rigs pa'i sgor sgrub par byed pa ma grub pa phyogs yin par bsal ba yin na/ de'i tshe tshad ma kun las
<p>64b.5</p>btus pa 'dir yang ngo / /lan 'debs pa ni/ de ni bden te zhes bya ba'o/ /byed pa'i mtha' dang zhes bya ba ni bstan bya ba zhes bya ba'i tshig dang ngo / /dus gzhan du 'dod pas yul du byas pa'i sgrub byed ma grub pa'o/ /de zhes bya ba ma grub pa'i sgrub par byed pa bzlog pa'i phyir
<p>64b.6</p>ro/ /tshad ma kun las btus pa 'dir ni niSh+Tha yan lag ces bya ba khyad par te gtso bo ma yin te/ byed pa'i rkyen gyi mtha' can gtso bo yin pa'i phyir ro zhes sbyar ro/ /des na der dus gzhan gyi dbang gis gtan tshigs ma grub pa bsgrub par bya ba nyid du 'dod par 'gyur ba
<p>64b.7</p>yang kho na'i sgra med na phyogs nyid du thal bar 'gyur bas de bzlog pa'i don du nges par gzung bas 'bras bu dang bcas pa kho na'o/ /'dod par gyur pa'i tshig la ni/ 'dod rkyen yan lag ma yin pa ste gtso bo kho na yin no/ /de yis ni 'dod rkyen gyis so/ /ci ltar bzlog pa dang
<p>65a</p>
<p>65a.1</p>'brel zhe na/ 'dod par gyur pa'i tshig la ni zhes bya ba'o/ /byung ba'i dus sgrub par byed pa'i yan lag ste rgyu ma yin no/ /der zhes bya ba ni rigs pa'i sgor brjod pa'i phyogs kyi mtshan nyid la'o/ /'di thams cad ni rang nyid smos pa chos can bsgrub byar byed pa
<p>65a.2</p>dgag pa la sogs pa'i rjod byed du khas blangs nas brjod par zad do/ /da ni med pa'i phyir de don nyid ma yin no zhes brjod pa ni rjod byed min phyir zhes bya ba'o/ /de 'dod pa zhes bya ba ni rgol ba 'dod pa'o/ /des na zhes bya ba ni rgol ba'i 'dod pa tsam bsgrub par bya ba yin pas na'o/ /mi 'dod
<p>65a.3</p>pa nam mkha'i yon tan nyid dang don gcig la 'du bas 'brel ba'i 'dod pa mi rtag pa nyid la gnod pa na yang ste/ mi rtag pa 'ba' zhig grub kyang zhes bya ba'i don to/ /ci'i phyir zhe na/ ci ltar bsgrub la zhes bya ba'o/ /de lta ma yin pa'i zhes bya ba ni rgol ba'i 'dod pa ma yin pa la'o/ /des
<p>65a.4</p>zhes bya ba mi rtag pa nyid bsgrub pa des so/ /ci'i phyir zhe na nus pa zhes bya ba'o/ /des na bstan bcos kyi 'dod pa dor la bsgrub par bya ba sgrub pa ni ma yin no zhes bya bar bsams pa'o/ /gzhan yang zhes bya ba ni gal te bstan bcos byed pa'i 'dod pa yang bsgrub par bya ba yin
<p>65a.5</p>na de'i tshe bstan bcos byed pa'i 'dod pa dang / rang nyid 'dod pa mtha' dag kyang nyams par 'gyur te/ de sgrub par byed pa mi srid pa'i phyir ro/ /des na thams cad brlag pa bas ni/ rang gi 'dod pa'i bsgrub bya cung zad thob pa na'o/ /de la ni sgrub par byed pa'i gtan tshigs srid
<p>65a.6</p>pa'i phyir ro/ /'on te bstan bcos byed pa'i 'dod pa ma grub na rang nyid 'dod pa grub pas ci phan snyam na/ bum pa zhes bya ba'o/ /bshad pa'i don skabs su bab pa'i mjug sdud pa ni/ de'i phyir zhes bya ba'o/ /de la te de ltar gnas pa la'o/ /bsgrub par bya ba nyid du khas blangs
<p>65a.7</p>pa de la'o/ /tshad ma dag gis bkag pa med pa yin par 'dod do/ /'di la zhes bya ba ni tshad ma dag gis ma bkag pa khas blang bar bya ba la rigs pa ci yod ces dris pa'o/ /lan ni gtan tshigs zhes bya ba'o/ /gzhan du yang ci ste ma yin zhe na/ tshad ma gcig gis zhes
<p>65b</p>
<p>65b.1</p>bya ba'o/ /phyin ci log tu yod pa'am med par sgrub pa la'o/ /de med na ste bzlog pa med na ni'o/ /de tsam ste phyogs tsam las gyur pa yin pa'i phyir ro/ /'di nyid gsal bar byed pa ni/ mngon sum dang zhes bya ba'o/ /de lta yin dang zhes bya ba ni bsal kyang sgrub par byed pa la ltos na'o/ /
<p>65b.2</p>de'i tshe thams cad la yid mi ches pa kho na ste/ tshad mas gnod pa srid pa'i phyir ro/ /des na zhes pa sgrub pa'i tshad ma de la yang yid ches pa ci yod/ gang gi phyir de ltar bsal ba gtan tshigs kyi yul dang 'thad pa ma yin pa de'i phyir ro/ /'o na ci ltar du ba las glo bur du mi rtogs snyam na/ 
<p>65b.3</p>the tshom gyis ni zhes smos so/ /'dir zhes bya ba ni/ bsal ba gtan tshigs rten ma yin zhes bya ba'i tshig la'o/ /'o na skad cig ma nyid gtan tshigs kyi yul ma yin te/ de nyid 'di yin no snyam pa'i nges pa yod pa'i phyir ro zhe na/ yang na zhes bya ba'o/ /skad cig ma la ni the tshom
<p>65b.4</p>skyed par nus pa yin te/ des na gtan tshigs kyi yul nyid do zhes dgongs pa'o/ /sgrub par byed pa dang gnod par byed pa'i tshad ma dag gis nges pa la ni gtan tshigs kyi yul nyid yin par mi 'gyur ro zhes 'brel to/ /ci ltar nges pa la zhe na/ rang gi ngo bo dang de las bzlog pa dag
<p>65b.5</p>tu'o/ /slob dpon phyogs kyi glang pos so/ /de ltar ma yin na zhes bya ba ni/ gal te lung dang grags pas gnod pa rtags las yin par mi 'dod na de'i tshe rjes su dpag pa'i dbye ba ma yin par 'gyur ro/ /gal te rjes su dpag pa rnam pa gsum ci ltar snyam na/ 'di ltar zhes
<p>65b.6</p>bya ba'o/ /bsal ba'i dbye bas ni rnam pa gsum ma yin gyi/ 'on kyang rang bzhin dang 'bras bu dang de dag brnyan ma'i dbye bas so zhes bya ba'i don to/ /de la zhes bya ba ni gnod pa rnam pa bzhi po de'i nang nas so/ /khas blangs ni yid ches pa'i tshig go/ /rim pa btang nas 'di
<p>65b.7</p>gnyis dang po 'chad pa ni gzhan gyis shes par 'dod pa'i dor ram brjod par bya ba ma yin pa'i phyir ro/ /ci'i phyir dngos ma yin zhes bya ba ni/ rtags 'di ni dngos kho na yin te/ de lta ma yin na/ gzugs brnyan yang gnod byed yin na ni thug pa med par 'gyur ro zhes bya ba ni phyogs
<p>66a</p>
<p>66a.1</p>snga ma pa'i bsam pa'o/ /bdag gzhan zhes bya ba ni/ 'di gnod par byed par ni brjod pa ma yin gyi/ 'on kyang gnod par byed pa nyid du khas len pa'i yul nges pa yin no/ /'dod ces bya ba ni yid ches par khas blangs pa'o/ /ci ltar zhe na yang dag nges ldan zhes
<p>66a.2</p>bya ba'o/ /gang gi phyir 'di yang dag pa'i don nges pa'i ngag dang ldan pa'i brjod pa can yin pa des na/ rang gi tshig dang bstan bcos tshad ma yin par gcig tu zhes bya ba yid ches pa zhes de ltar slob dpon phyogs kyi glang pos bshad pa yin no/ /gnyi ga yang khas blangs pa'i tshad
<p>66a.3</p>mar mtshungs pa'i phyir ro/ /'o na rjes su dpag pa las nges par 'gyur ro zhe na/ tha snyad 'chol bas zhes bya ba'o/ /lhan cig tu zhes bya ba ni yid ches pa zhes de ltar ro/ /rang gi tshig dang bstan bcos dag tshad mar khas mi len na ni de brjod pa dang / de la ston pa'i dpyod pa
<p>66a.4</p>dag med par 'gyur zhes mtshungs pa nyid ston pa ni/ ci ltar bdag ni zhes bya ba'o/ /der bsten min na ste bstan bcos khas ma blangs par ro/ /des ci zhig brjod snyam na/ ci ltar zhes bya ba'o/ /smra ba kun ni brdzun yin no zhes bya ba de ni 'gog pa ma yin no/ /ci'i phyir zhe na/ gal te
<p>66a.5</p>smra ba kun brdzun yin no zhes bya ba de yang 'gog na ni'o/ /ci ltar 'di bsal snyam na/ 'di ltar zhes bya ba'o/ /'di ga las snyam na tshig ni zhes smos so/ /gal te dus gsum na yod pa thams cad tshad ma ma yin na de'i tshe de dag brjod pas ci bya/ brjod nas tshad ma ma yin par brjod na/ 
<p>66a.6</p>bkrus nas zhes smos so/ /rkyag pa'i nang du lhung ba'i la du len pa la/ khyod ci byed ces 'ga' zhig gis dris pa na/ des de la bkrus nas dor bar bya'o zhes zer ba de dang 'dra bar dus gsum na yod pa'i brjod pa yang tshad mar brjod nas phyis tshig de tshad ma ma yin par byas
<p>66a.7</p>nas dor bar bya'o zhes bya bar 'gyur ro/ /dogs pa bsu ba ni phyis 'gyod pa'i phyir te tshad ma ma yin par bsgrub po zhe na/ lan ni de lta na yang zhes bya ba'o/ /ci ltar 'gal zhe na/ ma smras pa nyid ces bya ba'o/ /byas pa ni tshig go/ /'di nyid ni ma dpyad pa nyid do/ /ci'i phyir zhe na/ 
<p>66b</p>
<p>66b.1</p>brtags pa legs pas zhes smos so/ /'dis ni 'das pa'i tshig tshad ma ma yin pa 'gog pa spangs pa yin no/ /brjod pa 'dis ci bya zhes bya ba ni/ 'di ni bdag gis brdzun byas pa yin no zhes smras pa 'dis ci bya ste 'di ni brjod par mi bya ba kho na'o zhes bya ba'i don to/ /dang po nyid brjod par mi
<p>66b.2</p>bya'o zhes bya ba'i don to/ /'o na 'byung bar 'gyur ba'i tshig tshad ma yin pa 'gog go snyam na/ 'byung bar 'gyur ba la ni zhes bya ba'o/ /'on te de'i tshe nyid rang gis smras nas 'gog go zhe na/ de'i tshe ni da ltar ba nyid 'gog par 'gyur la/ de la yang nyes pa smras zin to/ /'byung bar 'gyur
<p>66b.3</p>pa'i tshig la ni nyan pa po nyid med de des na 'di ni brdzun smras pa yin no zhes ci'i don du brjod/ dzab mkhan ni gar byed pa'o/ /de'i dzab tshig ni glu'i khyad par te/ de la nyan pa med kyang bzhad gad gdon pa'i phyir 'jug pa ci lta ba de bzhin du kho bo ni brdzun smra ba yin no zhes bya ba'i tshig kyang
<p>66b.4</p>'jug pas nyes pa med do zhe na/ ma yin te rtsod pa'i skabs yin pa'i phyir ro zhes smos so/ /rtsod pa ni phyir rgol ba med par mi smra ba des na ci ltar 'di dper rigs zhes bya ba'i don to/ /ci'i phyir zhe na/ rtsod pa'o zhes bya ba'o/ /de ni zhes bya ba ni tshig tshad ma ma yin par ston pa'o/ /'dir
<p>66b.5</p>don ni 'di yin te/ gang zhig rtog pa dang ldan pas gzhan rtogs pa'i don tu brjod pa de ni bden pa'i don can du khas blangs pa sngon du 'gro ba can yin te/ dper na bdag gis smras pa thams cad brdzun yin no zhes brjod pa bzhin no/ /gzhal bya'i don can gyi tshad ma dag med do zhes bya ba'i
<p>66b.6</p>tshig kyang rtog pa dang ldan pas brjod pa yin no/ /des na tshad ma ma yin par dam bca' ba ni rang gi tshig gis bsal ba yin no/ /ci ltar bdag nyid tshad ma ma yin na tshig mi 'jug pa nyid yin pa de bzhin du/ bstan bcos de khas ma blangs na/ bstan bcos las grags pa'i don la
<p>66b.7</p>yang dpyod pa mi 'jug pa nyid du thal bar 'gyur ro zhes sbyar ro/ /gal te mtshungs par bstan pa'i don du lhan cig brjod par yin yang lhag pa brjod pa ci yod snyam na/ mtshungs par zhes gsungs so/ /mtshungs par bstan pa'i phyir na te bstan pa'i don du bstan bcos 'di rang
<p>67a</p>
<p>67a.1</p>gi tshig dang lhan cig brjod pa gang yin pa de ni bstan bcos ni gang gi tshe kho na/ rnam par dpyod pa'i skabs kyi chos can rnam par 'jog pa'i sgo nas/ bstan bcos rten nyid yin pa de'i tshe nyid na/ de las bzlog pa'i chos khas len pa la gnod par byed pa yin gyi gzhan gyi tshe
<p>67a.2</p>ni ma yin no zhes bya ba'i don 'di bstan pa'i ched du byas pa yin no/ /de lta ma yin na bstan bcos rang gi tshig pas nus pa lhag pa can du rtogs par 'gyur du 'ong bas so/ /de lta yin dang gzhan gyi lugs ltar rnam par dpyod pa'i skabs kyi rten yin na yang gnod par byed par yin par 'gyur
<p>67a.3</p>ro/ /sngar ni mtshungs par bstan pa nyid/ lhan cig bshad pa'i dogs pa yin par brjod pa yin la/ da lta ni mtshungs par bstan pa'i dgos pa yang de'i skabs kyi rten nyid yin na bstan bcos gnod par byed pa yin gyi gzhan gyi tshe ma yin no/ /lhan cig bshad pa'i dgos pa'i dgos pa brjod pa
<p>67a.4</p>yin no zhes bya ba ni khyad par yin no/ /'di nyid bshad pa ni gal te zhes bya ba'o/ /de lta ma yin na ci skyon snyam na/ lhan cig bshad pa ma yin na zhes bya ba'o/ /pha rol po ni rigs pa can la sogs pa dag go/ /de lta bu nyid du zhes bya ba nus pa lhag pa kho nar 'gyur ro/ /dgos pa
<p>67a.5</p>'di bzlog pa'i don du rang gi tshig dang bstan bcos dag yid ches pa'i tshig gis brjod par bya bar bstan pa yin no/ /khas blangs nas de dang 'gal ba la de gnod par byed pa yin te/ dper na gzhal bya'i don can gyi tshad ma dag med do zhes rang gi tshig dang bstan bcos dag gi dper
<p>67a.6</p>brjod pa mtshungs pa yin no zhes brjod pa ni des na zhes bya ba ste/ grub pa dang bde ba gcig pa nyid kyis na'o/ /'di nyid ga las zhe na/ tshad ma rnams ni zhes bya ba'o/ /grub pa dang bde ba gcig pa de nyid kyi phyir ro/ /gal te tshad ma 'gog na rang gi tshig mi 'thad mod/ bstan bcos
<p>67a.7</p>go ci ltar zhe na/ tshad ma 'gog na zhes bya ba'o/ /rang gi tshig 'ba' zhig tu ni ma zad de bstan bcos kyang ngo / /de'i phyir bstan bcos ci zhig ste ci'i phyir khas len mi blang ba kho na'o/ /des na phan tshun 'gal ba tsam kho nar 'gyur gyi khas len pa ni ma yin no/ /khas len na
<p>67b</p>
<p>67b.1</p>yang tshad ma spangs pa ma yin te/ des na bstan bcos kyang gnod par byed pa kho nar 'gyur ro/ /bstan bcos kyi ngag dang rang gi tshig 'gal na bstan bcos dang 'gal ba yin no/ /dper brjod pa 'di ni de lta ma yin no zhes dogs pa la rang gi tshig 'gal ba bsal ba'i zhes smos
<p>67b.2</p>so/ /de la ni bstan bcos dang 'gal ba la'o/ /bstan bcos dang 'gal ba la ni bsal ba'i dpe ma yin no zhes ston pa ni/ gal te zhes bya ba'o/ /'o na ci ltar rang gi tshig dang 'gal snyam na/ gal te tshad ma 'ga' yang zhes bya ba'o/ /ci ste zhes bya ba ni gzhan gyi'o/ /lan ni
<p>67b.3</p>gang las te zhes bya ba'o/ /de lta na yang rang gi tshig dang 'gal lo zhes bya ba'i don to/ /'on te de las de 'grub pa tsam du zad kyi de tshad ma ni ma yin no snyam na/ gzhal bya zhes bya ba'o/ /'on te med pa kho nar 'gyur ba yin no snyam na/ tshad ma med na ni zhes bya ba'o/ /'di ni zhes
<p>67b.4</p>bya ba ni gzhal bya'i don can gyi tshad ma med do zhes bya ba'o/ /'o na gang gi tshe 'di bstan bcos dang 'gal ba yin snyam na/ gal te zhes bya ba ste/ bstan bcos tshad mar khas blangs nas gzhal bya'i don can gyi tshad ma dag med do zhes smra na ni/ de'i tshe bstan bcos dang 'gal bar
<p>67b.5</p>'gyur ba yin pa'i phyir na bstan bcos dang 'gal bar mi 'gyur ro zhes bya ba'i nyes pa med do/ /de nyid kyi phyir zhes bya ba ni mi rtogs pa'i phyir ro/ /'di ci ltar bsal ba'i dpe yin zhe na/ rnam pa 'di lta bu'i yul la zhes bya ba'o/ /'dir ni bstan bcos su'o/ /gal te khas blangs
<p>67b.6</p>pas bstan bcos dang rang gi tshig gnyis tshad ma yin na de lta na ni 'o na zhes pa rnam 'grel la 'jug pa'o/ /tshad ma yin pa'i phyir ro zhes bya ba ni tshad mar khas blangs pa'i phyir ro/ /bram ze na ni chos can sgra tshad mas grub pa la/ mi rtag pa nyid dam bcas pa ni bstan bcos kyis gnod pa
<p>67b.7</p>yin no zhes 'dod pas de'i bsam pa'i dbang gis de skad brjod do/ /chos can la zhes bya ba ni chos can gyi mtshan nyid la'o/ /khas blangs pa de zhes bya ba ni bde ba ma yin pa sgrub par byed pa ni/ bstan bcos las brjod pa'i bde ba sgrub par byed pa de'i gnod par byed par 'gyur ro/ /ci'i
<p>68a</p>
<p>68a.1</p>phyir zhe na/ de 'gog pa nyid kyis te de bde ba sgrub par byed pa nyid de 'gog pas so/ /'dis ni rnam par gnas pa nyid las bzlog par rang gi tshig bstan bcos kyis gnod par byed pa yin no zhes brjod pa yin no/ /'dir zhes bya ba rtsod pa gnyis pa la lan bshad
<p>68a.2</p>pa'o/ /de la rten min ni bstan bcos las grub pa ma yin pa ste/ tshad mas grub pa la zhes bya ba'i don to/ /yang na tshad ma'i spyod yul ma yin pa bstan bcos las grub pa la'o/ /bstan bcos pa zhes bya ba ni bstan bcos khas blangs pa la yang ngo / /'gal brjod na yang zhes bya ba ni
<p>68a.3</p>rang gi tshig dang bstan bcos dag gis 'gal ba brjod na yang gnod par ni mi 'gyur gyi gegs tsam du 'gyur ro/ /gcig gis gzhan bkag pa yod pa ma yin no/ /ci'i phyir zhe na/ rang gi tshig dang bstan bcos dag nus pa mtshungs pa'i phyir ro/ /ci dang 'dra bar zhe na/ dper rang
<p>68a.4</p>gi tshig bzhin te zhes bya ba'o/ /dper na nga'i ma yang yin la mo gsham yang yin no zhes bya ba gegs byed pa tsam yin gyi/ gnod byed ni ma yin pa de bzhin no/ /gal te bstan bcos rang gi tshig ma yin pa des na ci ltar 'di dper 'thad snyam na/ de yang zhes bya ba ste bstan bcos kyang
<p>68a.5</p>bstan bcos khas len pa'i dus de'i tshe/ rgol ba 'di'i rang gi tshig yin no/ /'o na chos can tshad mas grub pa la rtag pa nyid du khas blangs pa dang 'gal ba'i mi rtag pa nyid bstan bcos pa bzhin du gzhan la yang ci ltar 'grub ste/ des gegs byas pa'i phyir ro zhe na/ de dag gang la
<p>68a.6</p>zhes bya ba ste rtag pa dang mi rtag pa dag la'o/ /bzlog pa la ni sus kyang su la yang gnod pa med do zhes brjod pa ni/ de ltar min na zhes bya ba ste gal te de ltar khas mi len na'o/ /de'i tshe rigs pa dang bral ba rtog pa yin no zhes bya ba'i dam bca' bas tshad ma med par nus pa
<p>68a.7</p>mtshungs par gyur pa'i dam bca' ba mi rtag pa'o zhes bya ba'am/ mi rtag pa nyid la sogs pa ci lta ba bzhin gyi don gyi rjes su dpag pa la ci ltar gnod/ 'on te yid ches pas byas pa'i lung ngam skyes bus ma byas pa ni tshad ma yin pa'i phyir rjes su dpag pa la gnod pa nyid do snyam na
<p>68b</p>
<p>68b.1</p>lus rnams zhes bya ba'o/ /'o na gang gi tshe bstan bcos gnod par byed pa yin snyam na/ de'i phyir na zhes bya ba'o/ /bar skabs kyi rtsod pa'i khyad par gyi tshigs su bcad pa'o/ /gal te rjes su dpag par khas blangs pa 'du na 'o na ci'i phyir de rjes su dpag pa las logs su bstan
<p>68b.2</p>snyam na/ des na rjes su dpag pa las tha dad byas pa yin no/ /ci ltar phyi rol ma yin zhe na/ gnod phyir zhes bya ba'o/ /yul gyi khyad par nyid brjod pa ni/ rjes su dpag pa ni zhes bya ba'o/ /de'i gegs byed pa nyid kyang thams cad kyi tshe ni ma yin no zhes gsungs pa ni/ 
<p>68b.3</p>gegs byed pa de yang zhes bya ba ste bstan bcos kyang ngo / /gzhan du ni zhes bya ba khas ma blangs na ni ma yin no/ /khas blangs pa kho nas gnod par byed pa yin no zhes bya ba 'di ga las snyam na/ de ltar min na zhes bya ba'o/ /gal te khas ma blangs pa'i bstan bcos gnod par byed pa
<p>68b.4</p>yin na/ de'i tshe bstan bcos thams cad thams cad kyi gnod par byed pa yin par 'gyur ro/ /yang na logs shig tu byas pa don med par 'gyur ro/ mngon sum dang rjes su dpag pa bzhin du skyes bu'i 'dod pa la ma ltos pa kho nar gnod par byed pa yin pa'i phyir ro/ /yang
<p>68b.5</p>na gal te yul gyi khyad par bstan pa dgos par mi 'dod na/ de'i tshe thal ches pa ste/ don gyis go ba la sogs pa yang brjod par 'gyur ro/ /bshad pa'i dgos pa med par logs shig tu byas pa dgos pa med par yang 'gyur ro/ /de lta na yang smra ba po mi gzo ba kho nar
<p>68b.6</p>'gyur ro/ /'o na ci ltar rang gi tshig dang bstan bcos dag phan tshun tha dad par brjod par 'gyur snyam na/ rang gi tshig kyang zhes bya ba'o/ /logs shig tu byas pa don med par 'gyur zhes bya ba rnam par 'grel pa ni gal te zhes bya ba'o/ /lhag ma bshad pa'i don du phyogs snga ma
<p>68b.7</p>'god pa ni 'o na zhes bya ba'o/ /gzhung gang gis tha dad par byas snyam na/ gal te ci ltar zhes bya ba'o/ /gal te gnod na de'i tshe rang gi tshig dang 'gal ba yin no zhes bya ba'i don to/ /yang na gal te yang sngar khas blangs pas gnod pa ma yin na te/ dper na bye brag
<p>69a</p>
<p>69a.1</p>pa chos can sgra la rtag pa nyid sgrub pa ni bstan bcos kyis brjod pa'i mi rtag pa nyid khas blangs pas gnod pa bzhin no/ /ci'i phyir logs su ma byas she na/ yul tha dad pa med na zhes bya ba'o/ /lan 'debs pa ni lung dang rang gi tshig dag tha mi dad pa ni bden no/ /'o na
<p>69a.2</p>ci ltar tha dad snyam na/ de lta ming gi zhes bya ba'o/ /lung gi tshig gis sngar bzhag pa'i bde ba sgrub par byed pa nyid/ phyis bde ba ma yin pa sgrub par byed pa nyid kyis nyams par byed pas khas blangs pa dang 'gal ba yin no/ /rang gi tshig dang 'gal ba go ci ltar 'di las tha dad snyam na/ 
<p>69a.3</p>ngag de nyid kyis zhes bya ba'o/ /de'i phyir 'di gnyis rjes su dpag pa las lam phan tshun yang tha dad pa ni nyams pa med pa kho na'o/ /gal te gegs byed pa yin yang khas blangs pa'i phyir na ci ltar gnod byed ma yin snyam na/ bshad pa de yis zhes bya ba ste rgol bas so/ /gnod byed
<p>69a.4</p>ce na zhes bya ba ni gegs byed pa ma yin pa'o/ /des rjes su dpag pa las de logs su byas pa ni mi 'thad do zhes bya ba'i don to/ /grub pa'i mtha' pa pha rol la 'dri ba ni/ gal te rgol ba de bstan bcos gnod par byed par mi 'dod pa yin na de'i tshe cir 'gyur/ gzhan gyis lan rang
<p>69a.5</p>gi tshig dang 'gal bar 'gyur zhes bya ba'o/ /khas blangs pa thams cad ni phyis gzhan du bya ba ma yin te byed na rang gi tshig dang 'gal ba yin te/ rang nyid kyis khas blangs zin na gzhan du byed pa'i phyir ro zhe na/ grub pa'i mtha' pas rang tshig dang zhes gsungs so/ /de ni rgol ba'o/ /
<p>69a.6</p>bstan bcos tshad ma ma yin pa'o/ /sngar zhes bya ba ni rtsod pa'o/ /lan ni byas na zhes bya ba'o/ /gzhan gyis rang gi tshig dang zhes smras so/ /de lta na zhes bya ba ni lan no/ /khas blangs pa tsam yin na yang / tshad ma ma yin pa yang tshad mar 'gyur ro zhes brjod pa ni/ skyes bu'i zhes
<p>69a.7</p>bya ba'o/ /'dis ni bstan bcos kyi'o/ /gzhan rang gi tshig las bstan bcos kyi khyad par smra ba ni/ ci ste zhes bya ba'o/ /des na zhes bya ba ni gzhan gyi don yin pas na rang gi tshig de tsam du tshad ma ma yin no zhes bya ba'i don to/ /ci'i phyir zhe na/ gzhan gyi don la ni zhes bya
<p>69b</p>
<p>69b.1</p>ba'o/ /gal te yongs su brtags pa'i bstan bcos khas blangs pa yin na/ de'i tshe lung gi don tshad ma nyid kyis grub pa yin te/ des na de las bzlog pa der tshad ma gnod par byed pa kho na yin no/ /de ste brtag pa mi 'jug na yang de'i tshe bstan bcos rang gi tshig las khyad par med do/ /
<p>69b.2</p>gang gi phyir de ltar lung tshad ma ma yin pa des na'o/ /don de dag la zhes bya ba ni chos can sgra la sogs pa la'o/ /lkog tu gyur pa dag la yang de kho na ltar rnam par dpyod par 'gyur ro snyam na/ lkog gyur dag la zhes gsungs so/ /'on te 'di khas blangs pa ni ma yin gyi 'on kyang
<p>69b.3</p>bstan bcos dang 'gal ba yin no zhe na/ brjod pa khas blangs pa'i bstan bcos dang 'gal ba'i phyir ro/ /ma yin gyi 'on kyang khas blangs pa dang 'gal ba'i yul yin no zhes bya ba'o/ /'o na bstan bcos dang 'gal ba'i yul gsal ba gang yin zhe na/ bstan bcos las
<p>69b.4</p>zhes bya ba'o/ /de la zhes bya ba ni lung las grub pa'o/ /de gal te lung mi 'dod na de la dpyod pa mi 'jug na de lta na/ 'o na zhes bya ba la sogs pa'o/ /des na zhes bya ba ni gnas par byed pa des na bstan bcos de gnod byed yin no/ /'o na tshad ma ma yin pa'i phyir zhes bris pa na/ 
<p>69b.5</p>gzhan gyi lan ni tshad mar zhes bya ba'o/ /grub pa'i mtha' pas de lta na rang gi 'dod pa 'grub po zhes brjod pa ni/ de lta na 'o na zhes bya ba'o/ /gal te bstan bcos las grub pa'i chos can la de dang 'gal ba khas blang bar mi bya ste/ de nyid kyis gnod pa'i phyir ro zhe na/ de'i tshe
<p>69b.6</p>bstan bcos nyid kyis 'gal ba brjod pa la dpyad pa ci 'dra ba zhig bya snyam na/ 'di la brtag pa phal cher ni zhes bya ba'o/ /bstan bcos las grub pa'i chos can 'di la ni bstan pa phal cher 'gal ba brjod pa yin par bstan te/ bstan bcos nyid kyis 'gal ba'i chos
<p>69b.7</p>gnyi ga bstan pa'i phyir ro/ /bstan bcos kyis rab tu grub pa'i chos can chos ma yin pa la 'dod chags la sogs pa'i rgyu can dang / khrus kyis dag par bya ba nyid bstan bcos kyis brjod pa ni phan tshun 'gal ba yin no/ /rgyu mtshan dang mi 'gal bas rgyu mtshan can
<p>70a</p>
<p>70a.1</p>mi ldog pa'i phyir ro/ /ci rnam pa de 'dra ba bstan bcos 'ga' zhig las brjod pa yod dam zhe na/ de skad du yang zhes bya ba'o/ /sems kyi zhes bya ba la sogs pas ni chos ma yin pa chags pa la sogs pa'i rgyu can yin la/ chags pa la sogs pa yang
<p>70a.2</p>'jug ngogs kyi khrus kyis ldog pa ma yin no zhes brjod pa yin la/ gang gA'i sgo zhes bya ba la sogs pas ni/ chags pa la sogs pa la mi gnod pa'i khrus nyid kyis chos ma yin pa dang bral ba'i phyir thar pa yin no zhes brjod de des na bstan bcos nyid phan tshun 'gal ba brjod pa'i phyir
<p>70a.3</p>phan tshun 'gal ba yin gyi/ 'dir ni gnod pa 'ga' yang med do/ /'gal ba tsam du zhes bya ba ni spang ba dang blang ba ma yin pa don med pa phan tshun 'gal ba tsam bsam par zad pa yin na de'i tshe 'o na bstan bcos khas blangs pa dang 'gal ba de ci'i don du sems pa yin dgos pa
<p>70a.4</p>med pa'i phyir bsam par bya ba ma yin pa kho na'o zhes bya ba'i don to/ /'on te dgos pa yod pa kho na yin pa des na rnam pa 'di lta bu yang bsam par bya ba yin no zhes brjod pa ni mthong dang zhes bya ba'o/ /de ltar yid ches pa dang 'gal ba bshad nas grags pa dang 'gal ba bshad pa'i phyir na/ 
<p>70a.5</p>grags pas zhes gsungs so/ /pha rol pos grags pa gnod byed gzhan yin pa mi bzod pas/ gal te zhes smras so/ /der ni yid ches pa'i tshig la'o/ /de la zhes bya ba ni de ltar gnas pa la'o/ /dngos nyid ces bya ba ni rjes su dpag pa las tha mi dad do zhes bya ba'i don to/ /
<p>70a.6</p>'on te brgya la 'di ni yid ches pas gnod pa yin gyi rtogs pas gnod pa ni ma yin no zhes dogs pa bsu nas/ lan 'debs pa ni/ gal te de ni zhes bya ba'o/ /slob dpon gyis kyang zhes bya ba ni phyogs kyi glang pos so/ /dper brjod pa zhes bya ba ni ri bong can ni zla ba ma yin no
<p>70a.7</p>zhes bya bas so zhes de ltar rnam pa bzhir bstan pa gang yin pa de gzhung ma btsugs par 'gyur ro/ /des na 'di yid ches pas gnod pa nyid ni ma yin pa des na rtogs pa bsal ba ni/ tha dad pa kho na'o/ /khyod kyis bshad pa'i tshul gyis ni tha dad pa yang ma yin no zhe na/ 'di la
<p>70b</p>
<p>70b.1</p>lan ni 'dir smras pa zhes bya ba'o/ /'di ni zhes bya ba ni grags pas bsal ba'i mtshan nyid do/ /snga ma ni yid ches pa dang 'gal ba'o/ /yang na khas blangs pa nyid rang bzhin dang 'bras bu'i dbye bas tha dad pa yin no zhes brjod pa ni yang na zhes bya ba'o/ /cig shos so zhes bya ba ni khas
<p>70b.2</p>blangs pa dang 'gal ba'o/ /tha dad pa'i sgrub byed kyi rnam pa gsum pa brjod pa ni/ yang na zhes bya ba'o/ /gang gi phyir thams cad kyi tshe sgra'i don grags pa'i rjes su 'brang bar bya'i/ bstan bcos kyi rjes su ni thams cad kyi tshe 'brang bar bya ba ma yin pa des na bstan bcos de
<p>70b.3</p>las grags pa 'di tha dad pa'i phyir logs su byas pa 'thad pa kho na'o/ /pha rol po grags pa bzhin du bstan bcos dang rang gi tshig dag kyang gdon mi za bar tshad mar khas blang par bya ba yin te/ des na de dag las de logs su ci ltar byed ces brjod pa ni/ gal te zhes bya
<p>70b.4</p>ba'o/ /gzhan gyis khas blangs pas bshad pa'i bstan bcos dang rang gi tshig dag gdon mi za bar tshad mar khas blang bar bya ba yin no/ /ci'i phyir zhe na/ rgol ba zhes bya ba ste rigs pa la sogs pa'o/ /chos can gzhan la zhes bya ba ni bstan bcos las grub pa'i
<p>70b.5</p>chos can las gzhan sgra la sogs pa'i chos can la/ de'i chos mi rtag pa nyid la sogs pa la rtsod pa na yang ngo / /ci zhig brjod pa yin zhe na/ gdon mi za bar zhes bya ba'o/ /grags pa ni tha snyad pa dag gis thams cad kyi tshe yang khas blang bar bya ba yin no
<p>70b.6</p>zhes bsams pa'o/ /rnam pa gzhan gyi sgo nas kyang tha dad pa brjod pa ni yang na zhes bya ba'o/ /don dam pa'i yul can zhes bya ba ni phyi rol gyi yul can no/ /de la zhes bya ba ni grags pa la'o/ /des na grags pas gnod pa de gnyis las rnam par dbye ba yod pa'i phyir tha dad pa
<p>70b.7</p>yin no/ /'dod pa'i sgra'i brjod bya 'ba' zhig tu ma zad de rtag pa nyid la sogs pa yang ngo / /sangs rgyas pas ni rtag pa nyid spangs nas ni tha snyad bya ba la mi dbang ngo / /de zhes bya ba rtag pa nyid la sogs pa tshad mas bkag pa na yang ngo / /tshad ma dang 'gal ba gzhan spyi la
<p>71a</p>
<p>71a.1</p>sogs pa dag la tshad mas bkag pa byas pa yang grags pas gnod par 'gyur ro zhes 'brel to/ /'on te grags pa'i sgras brjod pa'i bya ba'i don ni gzhan kho na yin no zhe na/ grags pa'i sgras zhes smos so/ /de bzhin du mi mgo'i thod pa mi gtsang ngo zhes bya ba la
<p>71a.2</p>sogs pa yang 'jig rten thams cad la grags pa yin te/ des na mi gtsang ba nyid tshad mas bkag na yang 'jig rten pa'i grags pas gnod par 'gyur ro/ /nyi tshe ba'i zhes bya ba'i rnam par rtog pa gnyis pa la brjod pa ni 'on te zhes bya ba'o/ /thams cad kyis gnod par byed pa ni grags par brjod
<p>71a.3</p>pa yin no zhes smras pa ni/ 'dod pa'i zhes bya ba'o/ /'dod pa'i sgra'i brjod par bya ba nyid g.yo ba med pa gang yin pa de ni grags pa yin no/ /gal te grags pa 'dod pa'i sgras brjod par bya ba ci ltar yin zhe na/ grags pa nyid ni zhes smos te/ grags pa ni rnam par rtog pa'i shes pa'i
<p>71a.4</p>mtshan nyid kyi tha snyad yin gyi/ 'dod pa'i sgras brjod par bya ba nyid ni ma yin no/ /de lta na yang des bskyed pa'i phyir te/ grags pas sbyar ba yin pa'i phyir na/ 'dod pa'i sgras brjod par bya ba yin par brjod pa yin no/ /tshad mas grags pa gzhal bya 'dod pa'i sgras brjod par bya ba
<p>71a.5</p>nyid brjod pa yin no zhes bya ba'i don to/ /de zhes bya ba ni rtag pa nyid la sogs pa'o/ /ci'i phyir mi nus snyam na/ tshad mas zhes bya ba ste/ rtag pa nyid la sogs pa g.yo bar grub pa'o/ /ci ltar de tshad mas grub pa yin snyam na/ tshad mas zhes bya ba'o/ /mi rtag pa nyid la sogs
<p>71a.6</p>pa sgrub par byed pa'i tshad mas rtag pa nyid la sogs pa sgrub par byed pa'i bstan bcos la gnod pa'i phyir ro/ /de ltar zhes bya ba ni rtag pa nyid la sogs pa bzhin du'o/ /ston par 'gyur ro zhes bya ba ni/ thun mong min pa nyid mi 'gyur zhes bya ba'i der ro/ /ci ltar ston par 'gyur zhe na/ don
<p>71a.7</p>la zhes bya ba'o/ /gang gis gnod par byed pa'i ngag dang ldan pas na/ skye bo rnams thams cad 'dod pa'i sgra'i brjod par bya ba 'dir yid ches pa yin no/ /'di nyid ga la zhe na/ don la 'dod pa'i sgras brjod par bya ba nyid bkag pa med pa'i phyir te/ rjes su dpag pas dgag par mi nus
<p>71b</p>
<p>71b.1</p>pa'i phyir ro/ /bkag pa med pa nyid kyang rnam par rtog pa'i yul tsam gyi rgyu mtshan can nyid kyis 'dod pa las byung ba yin pa'i zhes brjod pa ni skyes bu'i 'dod pa dang zhes bya ba'o/ /rtog pa'i yul yang ba lang nyid la sogs pa'i rang gi ngo bo yin la/ 'dod pa'i sgras brjod par bya ba nyid
<p>71b.2</p>ni de nyid yin no zhes brjod pa ni/ ba lang nyid la sogs pa zhes bya ba'o/ /de bzhin du 'di yang yin no zhes bya ba ni 'dod pa'i sgras brjod par bya ba 'di yang rang rig pa kho na yin no/ /gal te zhes bya ba ni gzhan gyi'o/ /'dod pa'i sgras brjod par bya ba nyid ni tshad mas grub pa yang ma
<p>71b.3</p>yin te/ des brjod bya ma yin pa'i gnod par byed pa nyid ma yin no zhes bya ba'i don to/ /ci ltar na 'di de la tshad ma yin zhe na/ rang rig pa des brjod par bya ba nyid grub pa'i phyir ro/ /ci lta bur gyur pa zhig ce na/ sgra'i zhes bya ba'o/ /gang gi tshe de las sgra skye ba'i tshe ni rnam par
<p>71b.4</p>rtog pa'i rnam pa brjod pa bya ba nyid nye bar len pa yin la/ gang gi tshe sgra las de skye ba'i tshe ni 'bras bu'i dngos po yin no/ /gal te de ltar na zhes bya ba nas khas len ce na'i bar ni rtsod pa'o/ /grub pa'i mtha' smra ba'i dogs pa bsu ba ni/ rgyu dang zhes bya ba'o/ /des na phyogs
<p>71b.5</p>mngon sum gyis gnod pa nyid ni ma yin no zhes bsams pa'o/ /de tsam nyid ces bya ba ni rgyu dang 'bras bu'i dngos po tsam nyid do/ /des na rgyu dang 'bras bu'i dngos po mngon sum gyis grub na/ brjod bya rjod byed kyi dngos po yang des grub pa kho na'o/ /gzhan du zhes bya ba grags
<p>71b.6</p>pas bsal ba nyid du'o/ /'dir ni bsal ba la'o/ /des na zhes bya ba ni khyab pa dang rtag pa dag gis na'o/ /de ni spyi'o/ /'o na ci ltar khyab pa nyid du rtogs she na/ 'on kyang zhes bya ba'o/ /de lta'i zhes bya ba ni ba lang zhes bya ba la sogs par 'dod pa'i tha snyad ni ste rnam par rtog
<p>71b.7</p>pa ni/ yod phyir te skye ba'i phyir spyi dang rtog pa yin no/ /de lta bu'i tha snyad nyid ga las byung snyam na/ thog med ces bya ba'o/ /'di ga las snyam na/ de ltar yang zhes smos so/ /gal te de lta yin na rang rig pa nyid tshad ma yin la zhes brjod pa 'gal lo/ /des brjod par bya ba
<p>72a</p>
<p>72a.1</p>nyid rtogs pa dang / ma rtogs par yang brjod pa'i phyir ro zhe na/ des na 'di tsam zhig 'dod pa mi shes so/ /yang na gal te 'byung ba dang byung ba'i brjod par bya ba nyid tha snyad la ltos nas rang rig pas rtogs pa yin te/ dper na mes dus gsum na yod pa'i du ba la khyab
<p>72a.2</p>par mngon sum gyis rtogs pa lta bu yin na/ de'i tshe 'di mngon sum gyis bsal ba nyid yin te/ des na ci ltar grags pas bsal ba bzhin yin par 'gyur snyam na/ 'di ni bden te 'on kyang log par rtogs pa'i dbang du byas nas mngon sum gyis grub par yang rjes su dpag pas bsgrub par bya
<p>72a.3</p>ba yin te/ dper na sa phyogs na bum pa med pa bzhin no/ /des na rnam pa gzhan ni 'thad pa kho na'o/ /rnam par rtog pa'i yul spyi yin mod/ sgras brjod par bya ba go gang zhig yin snyam na/ gzhan sel ba'i zhes bya ba'o/ /de yang ni spyi'o/ /ci'i phyir zhe na/ bag chags zhes bya ba'o/ /
<p>72a.4</p>gal te bag chags so sor nges pa yin pas ci tsam zhig so sor nges par rnam par 'jog par byed kyi/ spyi'i khyad par ni ma yin no snyam na/ bag chags de zhes smos te/ bag chags de sad pas zhes 'brel to/ /ci ltar zhe na/ 'dod pa tsam gyis zhes bya ba'o/ /bram ze la sogs pa'i
<p>72a.5</p>nges pa ni ba lang nyid kyi spyi bzhin du bsal bas gsal ba ma yin no/ /'di ga las she na/ 'dod pa yis zhes smos so/ /de las zhes bya ba ni bram ze las gzhan gtum po la sogs pa dag las/ bram ze nyid la sogs pa bzlog pa'i phyir ro/ /bram ze la sogs pa'i rigs de dag ni bsal ba la nges
<p>72a.6</p>pa'i kun du spyod pa mtshams gcod pa la sogs pa'i mtshan nyid gang yin pa des nye bar mtshon pa'i bsal ba gang yin pa de la nges pa'i brda 'di ni bram ze'o zhes bya ba de'i stobs kyis so/ /'dir ni zhes bram ze la sogs pa la'o/ /bstan pa nyid ces bya ba ni/ the tshom za nas 'di su zhig
<p>72a.7</p>ces dris pa na 'di ni bram ze'o zhes bya ba'i nye bar bstan pa gang yin pa de nyid brda yin pa'i phyir ro/ /'on te nye bar bstan pa 'di yang bram ze nyid kyi rigs med par ci ltar zhes dogs na/ gzhan yang zhes gsungs so/ /bram ze la sogs pa'i nye bar bstan pa 'di ni rigs kyi rgyu mtshan can
<p>72b</p>
<p>72b.1</p>ma yin te kha dog dang / rnam pa dang / yi ge'i rnam pas stong pas na rang bzhin gcig yin pa'i phyir ro/ /'o na ma mthong ba'i rgyu nyid rgyu mtshan yin par 'gyur ro snyam na/ 'dir ni zhes bram ze la sogs pa la'o// /de'i ni bram ze nyid la sogs pa'i'o/ /bsgrub par bya ba yin te zhes bya ba
<p>72b.2</p>ni rtsod pa'i gnas yin pas na rigs smra bas bsgrub par bya ba yin no/ /de lta ma yin no zhes bya ba ma mthong ba'i sgyu ma bsgrubs na'o/ /'di la zhes bya ba ni bram ze la sogs pa'i rigs la'o/ /rigs rnams ni bsal zin pa'i phyir na phan tshun rnam par dbye ba yod pa ma yin no zhes bya
<p>72b.3</p>ba'i don to/ /'dis ni zhes bya ba bram ze la sogs pa'i rigs kyi rnam par dbye ba bsal bas na'o/ /ci ltar zhe na/ de dag kyang zhes bya ba'o/ /de'i phyir 'dir ma mthong ba'i rgyu nyid bsgrub dgos na de ni bsgrub par nus pa yang ma yin no/ /des na ci ltar bram ze la sogs pa'i nye
<p>72b.4</p>bar bstan pa ma mthong ba'i rgyu'i rgyu mtshan can yin snyam du/ ma mthong ba'i rgyu nyid ni rigs rnams kyi dgos pa ma yin te/ bsgrub par mi nus pa'i phyir ro/ /'on kyang nye bar mtshon nas bsal ba la 'jug pa'o/ /de lta ma yin na ni 'jug pa mi 'thad pa'i phyir ro zhes brjod pa ni nye bar mtshan
<p>72b.5</p>nas zhes bya ba'o/ /lan ni 'di la zhes bya ba'o/ /des na zhes bya ba ni bzhi pa dang rgal ba nus pa tsam gyis so/ /bsal ba de la ming tsam 'brel pa mi 'gyur ba min te 'brel pa kho na'o zhes bya ba'i don to/ /de'i phyir zhes bya ba ni rigs med pa'i phyir ro/ /grags pa tsam las te/ 
<p>72b.6</p>rnam par rtog pa tsam las bdag gi dngos po thob pa gang yin pa'o/ /de'i dngos po ni nyid de/ de'i phyir ro/ /chos de zhes bya ba ni 'dod pa'i sgras brjod pa'i mtshan nyid do/ /sgra gang gis brjod ce na/ grags pas bsal ba zhes bya ba 'dir grags pa'i sgras brjod do/ /gzhan du yang tshad
<p>72b.7</p>mas gzhal bya nye bar bstan par dogs par bya'o zhes bsgre ba ni/ chos 'di 'ba' zhig ces bya ba'o/ /don gzhan ni mnyan bya ma yin pa nyid la sogs pa'i'o/ /'dod pa'i sgras brjod par bya ba de nyid kyis 'dod pa'i sgras brjod par bya ba ma yin no zhes 'gog pa la gnod pa yin
<p>73a</p>
<p>73a.1</p>no/ /de nyid ces bya ba ni dgag par mi nus pa nyid do/ /gal te 'dod pa las byung ba yin yang / snam bu'i sgra shing rta la me byas pa ma yin nam/ gang gis dgag par mi nus par 'gyur ba/ ci ltar de brjod par bya ba nyid yin zhe na/ de la brten nas zhes bya ba ste/ rnam par
<p>73a.2</p>rtog pa la brten nas 'byung ba ste/ rnam par rtog pa'i yul zhes bya ba'i don to/ /ba lang nyid la sogs pa'i brjod par bya ba rang nyid nye bar brtag par bya ba/ dgag par ni bya ba ma yin pa byas pa dang ma byas pa rnams su ni/ sna tshogs rung ba yin no/ /ci'i phyir zhe na/ 'dod pas 'jug pa'i phyir
<p>73a.3</p>te/ thams cad la mi mthun pa med pa can yin pa'i phyir ro/ /sgra med kyang rung ba nyid kyis de'i dngos po yin no zhes bya ba'i don to/ /byas pa ste 'jig rten pa rnams dang / ma byas pa 'jig rten pa ma yin pa ste skyes bus ma byas pa'i phyir ro zhes bya ba ni dza yan+ta'i bshad pa'o/ /brda byas
<p>73a.4</p>pa dang gzhan dag ces bya ba ni 'grel pa mkhan gyi'o/ /gal te rnam par rtog pas sprul pa ni don gyi rang bzhin ma yin no zhe na/ thams cad ni ngo bo nyid kyis zhes gsungs so/ /rnam pa yang don nyid yin gyi bar ma do ni ma yin te/ lhag par zhen nas rnam pa dang don dag gcig tu byas nas
<p>73a.5</p>'jug pa'i phyir ro/ /des na 'jig rten pa dang rig byed pa la sogs pa rnams su sgra rnams don nges pa la 'jug pa nyid ni skyes bu'i blo las gyur pa thams cad las rung ba nyid kyis bkag pa yin no zhes brjod pa ni/ des na zhes bya ba la sogs pa'o/ /rung ba nyid kyis 'byung ba dang byung bar
<p>73a.6</p>gyur pa nyid kyang sgra de ltar gyur pa las yin gyi rang nyid ni ma yin te/ de ni dngos po'i rang bzhin yin pa'i phyir ro/ /rung ba nyid ni khyi sha za ba la sogs pa la dgag par mi nus so zhes 'brel to/ /de ci'i phyir zhe na/ don tsam dang zhes smos te/ yul tsam dang rjes su 'brel pa'i phyir ro/ /
<p>73a.7</p>ci ltar don tsam dang rjes su 'brel pa yin snyam na/ don der yang zhes bya ba ste/ khyi sha za ba la sogs par yang ngo / /mthong ba ni tshad mas so/ /nye bar bstan pas rtogs pa'i lung las grub pa'o/ /ci'i phyir mngon sum gyis mi gnod snyam na/ rung ba nyid ni zhes gsungs so/ /
<p>73b</p>
<p>73b.1</p>de yang ni rjes su dpag pa'o/ /de'i phyir de la zhes bya ba der ston par 'gyur ro/ /gal te zhes bya ba la sogs pas ni rnam 'grel la 'jug pa'o/ /'on te 'dod pa'i sgras brjod par bya ba nyid rung ba yin pa des na/ des gnod pa ni rung ba nyid kyis gnod pa yin no zhes dogs pa bsu nas/ 'dod
<p>73b.2</p>pa'i zhes smras so/ /'o na rung bar grags pa yin no snyam na/ de lta bu ni zhes smos te rung ba nyid ni'o/ /ci'i phyir zhe na/ rung ba nyid ni zhes smos so/ /de bzhin du rung ba nyid ni 'dod pa'i sgras brjod par bya ba'i rgyu yin gyi 'dod pa'i sgras brjod par bya ba ni ma yin no zhes bya bar rtogs par
<p>73b.3</p>bya'o/ /sna tshogs kyi brjod par bya ba la ltos nas rung ba nyid gang yin pa de'i stobs nyid las dngos su dngos po thams cad la sgra kun du 'brel pa yin no/ /'on te rung ba nyid la ltos nas slob dpon phyogs kyi glang po'i tshig rjod byed du rtogs pa med pa ma yin nam/ de skad ci ste brjod
<p>73b.4</p>snyam na/ des zhes smos te dngos nyid du na 'brel pas na rung ba nyid der slob dpon phyogs kyi glang po'i tshig de rjod byed nyid du ma rtogs kyang / sna tshogs kyi brjod bya nyid la ltos pa'i rung ba nyid gang yin pa de ni grub pa nyid yin pas/ sgra las byung ba'i grags pa dang zhes bya ba'i tshig gis
<p>73b.5</p>slob dpon bzhad pa yin no/ /yang na gal te rgan pa'i tha snyad las nges pa'i don can nyid du mngon sum gyis rab tu grub pa la/ sgra rnams nges pa'i don can ma yin par rjes su dpag pa ci ltar gnod par byed pa ma yin zhe na/ de rung ba de nyid kyi stobs nyid las zhes smos so/ /zhugs zin pa bzhin du/ 
<p>73b.6</p>rung ba nyid de'i stobs las byung bas sgra gzhan yang gyur zin pa nyid yin no/ /'on kyang smra ba po la 'dod pa med pas ma zhugs par zad do/ /dngos po 'brel pa yin pa/ des na rung ba nyid der 'byung bar 'gyur ba'i sgra rtogs pa ma yin yang / de ni grub pa nyid de/ des rtogs par bya ba
<p>73b.7</p>nyid grub pa yin te/ 'dod pa'i sgras brjod par bya ba nyid grub pa yin no zhes bya ba'i don to/ /gal te sgra'i brjod par bya ba'i don ni nges pa kho na yin gyi/ thams cad ni ma yin pa ma yin nam snyam na/ sgra ni zhes gsungs so/ /de zhes bya ba 'dod pa tsam gyis 'jug pa'o/ /ci ltar
<p>74a</p>
<p>74a.1</p>'dod pas 'jug pa yin snyam na/ dngos rnams zhes gsungs so/ /des na phyogs 'ga' zhig tu dngos po'i rnam par rtog pa'i yul rung ba nyid ni dngos po nyid ma yin no zhes dgongs pa'o/ /'o na ci ltar de rung ba nyid ces brjod snyam na/ brda la mi mthun med pa ni zhes
<p>74a.2</p>gsungs so/ /gal te sgra 'dod pa tsam gyis 'jug pa yin no/ /ci ltar rjes su 'brel pa yin snyam na/ 'dod pa tsam gyis zhes bya ba ste 'dis ni rnam par rtog par yang 'dod pa tsam las 'gyur ba yin gyi dngos po las nges pa ni ma yin no zhes brjod pa yin no/ /gal te don med kyang 'dod
<p>74a.3</p>pas sprul pa srid pa na ci ltar de nyid don tsam dang rjes su 'brel pa yin zhes brjod snyam na/ don tsam la yang zhes smos so/ /don gyi khyad par du ma zad de don tsam la yang ltos pa med na ni brda 'dod par ci ltar 'gyur te/ yul med par 'dod pa 'jug pa ni ma yin no/ /des na brda 'dod pa ni don
<p>74a.4</p>tsam dang rjes su 'brel pa yin no/ /des na gang zhig 'dod pas sprul pa'i sgra dang rnam par rtog pa gang yin pa de dag ni don tsam dang rjes su 'brel pa yin no zhes grub po/ /gal te ri bong can ni zla ba ma yin no zhes bya ba 'di nyid la grags pas gnod pa yin gyi/ gzhan la ni ma yin no snyam
<p>74a.5</p>na/ phyogs 'dis zhes bya ba ste/ ri bong can ni zla ba ma yin no zhes brjod pas so/ /de bzhin du rung ba yang de lta yin no zhes bya ba 'di ga las she na/ ngo bo nyid las ma gtogs pa zhes gsungs so/ /de la zhes bya ba ni de ltar gnas pa na'o/ /ri bong can yang zla ba'i sgras brjod par
<p>74a.6</p>'dod pa yin no zhes phyogs kyi chos bsdu ba ni rang nyid rtogs par bya ba'o/ /'ga' yang ni sgra'o/ /gang du yang ni dngos po la'o/ /dpe nyid ces bya ba ni dper na shing gi sgras zhes bya ba'o/ /de yang zhes bya ba ni shing gi sgras brjod par bya ba'o/ /bum pa la sogs pa yang ngo / /spong ba
<p>74a.7</p>ni shing gi sgras brjod par bya ba ma yin no zhes bya ba'o/ /'on te gzhan rjod par byed pa las gzhan la mi 'jug go/ /des na de brjod par rung ba nyid bsgrubs pas ci zhig bya zhe na/ des na zhes bya ba ste gzhan rjod par byed pas so/ /de lta na yang ni 'di'i rjod par byed pa nyid ma yin
<p>74b</p>
<p>74b.1</p>no zhe na/ brjod bya rjod byed kyi zhes gsungs so/ /'dir zhes bya ba grags pas gnod pa'i dpe la'o/ /rigs pa 'dis zhes bya ba ni/ brjod ma thag pa'i rjes su dpag pas so/ /'di la ni zhes bya ba ni thams cad la'o/ /'di yang sngar brjod zin pa nyid yin no zhes gsungs pa ni/ 'di ni
<p>74b.2</p>zhes bya ba'o/ /gal te da ltar bum pa 'di la zla ba'i sgras brjod par bya ba nyid du snang bar byed do zhes pha rol po brjod na ni de'i tshe grub pa la sgrub pa yin te/ da ltar ni sgra des brjod par bya ba nyid du mi snang bar ni 'dod pa'i phyir ro/ /gzhan la'am da ltar yang ma yin no zhes 'brel to/ /
<p>74b.3</p>lan ni brjod pa de thams cad ni ma yin no/ /ci'i phyir zhe na/ 'dod pa tsam gyis zhes bya ba'o/ /ci ste mi srid de srid pa kho na ste gzhan la yang des brjod par bya ba nyid du snang zhing / da ltar yang rung ba nyid yin no zhes bya bar ro/ /'on te sgra rnams don la nges pa yin pa'i phyir gzhan du mi
<p>74b.4</p>srid do snyam na/ yul dang zhes bya ba'o/ /nyes pa med do zhes bya ba ni 'di ni mngon sum gyis bsal ba yin gyi grags pas bsal ba ni ma yin no zhes bya ba'o/ /gal te rig byed pa'i sgra rnams don nges pa la 'jug pa can kho na yin nam/ des na ci ltar don gzhan 'gog pa grags
<p>74b.5</p>pas bsal bar 'gyur snyam na/ me la sbyin sreg bya'o zhes bya ba'i ngag 'di'i don 'di yin pa dpyod pa ba gang gis 'gog par byed pa'i dpyod pa ba de don gzhan du rung ba nyid kyis gnod do/ /ci ltar zhe na/ grags pas gnod pa nyid kyis te/ mngon sum ma yin pas gnod
<p>74b.6</p>pa'i phyir ro/ /'o na gang gi tshe mngon sum gyis gnod snyam na/ gal te zhes bya ba'o/ /me la sbyin sreg la sogs pa'i sgra las me la sbyin sreg la sogs pa'i don yin pa mngon sum yin pa'i phyir ro/ /gzhan du zhes bya ba ni gang gi tshe da ltar mi brjod pa de'i tshe ni mngon sum gyis gnod pa
<p>74b.7</p>ga la yod de/ grags pas bsal ba kho na yin no zhes bya ba'i don to/ /'dir ni zhes bya ba ni rung ba nyid kyis gnod pa la'o/ /'on te brda las nges pa med pa yin no snyam na/ tha snyad kyi don can gyi zhes smos so/ /ma mthong ba la ci ste mi rigs snyam na/ dbang po las
<p>75a</p>
<p>75a.1</p>zhes smos so/ /lung las don rtogs par byas nas de la brda byed pa yin no snyam na/ lung tsam gcig pu zhes bya ba'o/ /lung las don rtogs pa de la brda byed cing / brda las don de rtogs pa'i phyir ro phan tshun brten pa yin no/ /gang gis grub ste gang gis nges/ 
<p>75a.2</p>rang bzhin gyis don nges pa can nyid la tshad ma ci yang med do zhes bya ba'i don to/ /gzhan du yang brda byed pa sred pa kho na yin te/ des na brda gzhan du byed par yang zhes ci ste brjod snyam na/ der yang zhes smos te don la yang ngo / /mi shes pa dag sdang bas rig byed kyi tshig la brda byed
<p>75a.3</p>pa'am nye bar ston par 'gyur ro/ /yang na shes pa dag nyid snying rjes so/ /sogs pa smos pas ni bdag nyid chen por bsgrub par 'dod pas/ byed pa'am nye bar ston par 'gyur ro/ /de lta na yang ci ltar rig byed ngo bo nyid kyis don dang ldan par nges/ ngo bo nyid kyis don yod pa ma yin pa nyid
<p>75a.4</p>brjod pa ni ci ltar zhes bya ba'o/ /gal te brda las khyi sha za ba la sogs pa'i don du 'gyur mod/ ngo bo nyid kyis de lta bu ni ma yin no zhe na/ don 'di zhes gsungs so/ /ci'i phyir zhe na/ don de ni zhes bya ba'o/ /'jig rten gyi rjes su 'brangs pa nyid kyis rig byed don nges pa yin no zhe na/ 
<p>75a.5</p>'jig rten na ni zhes gsungs so/ /sgra rnams kyi don sna tshogs par gyur par mthong ngo / /ci ltar zhe na/ yul dang zhes te/ yul gyi dbye bas ni tsa'u ra'i sgra gcig du ma nyid do/ /dus kyi dbye bas ni go'i sgra'o/ /sogs pa'i sgras ni sen+da pa'i sgra skabs kyi dbye bas don du ma la 'jug go/ /
<p>75a.6</p>des na 'jig rten gyi rjes su 'brangs nas rig byed don nges par ci ltar 'gyur/ 'on te yul dang dus khyab pa'i don la yang sgra las nges pa yod pa nyid do/ /rang gi ngo bos don dang 'brel ba'i phyir ro zhe na/ 'dir ni zhes bya ba'o/ /ci'i phyir nges pa med snyam pa'i dogs pa sel bas
<p>75a.7</p>phyed phyi ma rnam par 'brel ba ni/ yul dang zhes so/ /yul khyab pa'i don der yang ngo / /'on te nye bar bstan pa brgyud pa las nges pa yin no zhe na/ nye bar bstan pa zhes bya ba'o/ /gang gi phyir 'jig rten na de ltar srid pa'i rgyu des na/ gzhan du don phyin ci log tu brda byed par 'gyur ro/ /ci'i don
<p>75b</p>
<p>75b.1</p>du snyam na/ de'i mis zhes bya ba ste 'di ni sdang bas zhes bya ba de'i rnam par 'grel pa'o/ /yang na dbang po las 'das pa'i don mthong ba nyid yul dang dus la sogs par brda byed pa'am nye bar ston par 'gyur ro zhes 'brel to/ /ci'i don du snyam na/ sngon gyi zhes bya ba ste/ sngar brda'am
<p>75b.2</p>nye bar bstan pa las don du gyur pa gang yin pa der 'dzin pa des byas pa'i slu ba de spang ba'i phyir ro/ /'di ni brtse bas bya ba de'i rnam par 'grel ba'o/ /de'i phyir dbang po las 'das pa la brda 'gal ba med do/ /sngar ni da ltar ba'i dus su khyi sha la sogs pa'i don du snang ba me la sbyin
<p>75b.3</p>sreg la sogs pa'i 'dod don yin pa mngon sum gyis gnod pa yin no zhes khas blangs nas brjod pa yin no/ /de ni de la mngon sum gyis gnod pa med do zhes brjod pa ni/ yang na zhes bya ba'o/ /de las te da ltar gyi dus la yang ngo / /rjes su dpag pa med par ni zla ba'i sgra las
<p>75b.4</p>rtogs pa ma yin te/ des na zla ba ma yin pa spong ba mngon sum las 'gyur zhes bya ba'i don to/ /shes pa gzhan gyis dmigs pas mngon sum yin na yang 'di'i gzhung la gnod do zhes rjes su 'jug go/ /ci ltar na gnyi ga ltar yang gzhung la gnod snyam na/ blo zhes smos so/ /
<p>75b.5</p>rig byed las skyes pa'i rtogs pa mngon sum nyid du khas len na yang gzhan du yang ste du ba las me rtogs par yang mngon sum nyid du brjod par bya'o/ /brjod pa'i rnam pa nyid bstan pa ni/ du ba las zhes bya ba'o/ /med par 'gyur ba'i phyir sgra las byung ba'i rtogs pa mngon sum yin
<p>75b.6</p>no zhes skabs yin te/ du ba las me rtogs pa rjes su dpag pa kho na yin pa de bas mngon sum ma yin no zhes gzhan sems pa'o/ /lan ni glo bur du zhes bya ba ste 'brel ba 'dzin pa med pa kho nar sngar lhan cig rgyu ba mthong ba tsam las du ba las me rtogs pa'i skyes bu la yang rtogs pa de ltar
<p>75b.7</p>'gyur te/ des na rjes su dpag pa'i rang bzhin med pa ni du ba las me glo bur du rtogs pa la yang yod pa nyid de/ des na mngon sum ci ste ma yin/ der zhes bya ba ni du ba las me rtogs par bya ba la'o/ /shes pa 'di ni sngar gyi mtshams sbyor ba'i stobs las skyes pa'i phyir na mngon
<p>76a</p>
<p>76a.1</p>sum ma yin no zhes sems pa'o/ /lan ni 'di la yang zhes bya ba ste sgra las byung ba'i rtogs pa bya ba la yang ngo / /brda'i dus su mtshams sbyor ba yod par 'gyur ba yin no/ /de lta ma yin na zhes bya ba ni gal te 'dir brda'i dus kyi mtshams sbyor ba mi 'dod na/ de'i
<p>76a.2</p>tshe bshad pa'i rjes su ma 'brangs pa'i skyes bu la yang rig byed kyi tshig las don rtogs par 'gyur ro/ /de'i phyir 'di la yang brda'i dus na mtshams sbyor ba yod pa kho na'o/ /des na rtogs pa 'di yang don la mngon sum ma yin te rjes su dpag pa bzhin no/ /gal te de lta na yang ci ltar
<p>76a.3</p>brda'i dus su mtshams sbyor ba yod do/ /de ni 'chad pa'i dus na yod pa'i phyir ro zhe na/ bshad pa nyid ces smos so/ /'on te zhes bya ba ni dogs pa'o/ /lan ni de ni zhes bya ba'o/ /gzhan du yang zhes bya ba ni grags pa las bzlog par ro/ /gal te sdang ba la sogs pas gzhan du 'chad par
<p>76a.4</p>byed pa na nyan pa pos brtsad pa ci ltar spang bar nus she na/ sdeb sbyor ba zhes smos so/ /dogs pa ni sbyor ba dam pa zhes bya ba'o/ /lan ni de ltar zhes bya ba'o/ /gang gi phyir de lta yin pa des na sgra las byung ba'i rtogs pa ni mngon sum ma yin zhing dngos po'i stobs kyis zhugs pa'i
<p>76a.5</p>rjes su dpag pa yang ma yin te des na 'thad pa dka' ba yin te/ tshad ma can ma yin pa don brjod pa ni shin tu dam pa ma yin pa'i phyir ro/ /des na zhes bya ba ni rtogs pa po'i rjes su dpag pa yin pas te/ de lta ma yin na rjes dpag med phyir zhes bya ba 'gal bar 'gyur ro/ /ci ltar
<p>76a.6</p>mngon sum nyid ma yin zhe na/ de ltar yang zhes bya ba'o/ /'o na rang rig par smra ba'i ltar na mngon sum gyis gnod pa yin no snyam na/ de la zhes bya ba'o/ /dgag pa'i rnam pa brjod pa ni rtogs pa nyid ces bya ba'o/ /de skad brjod na cir 'gyur snyam na/ de skad ces smos te/ gal te de skad
<p>76a.7</p>smra na ni de'i mngon sum gyis gnod par 'gyur gyi/ grags pas bsal ba ni ma yin no zhes bya ba'i don to/ /'o na 'di ci skad smra snyam na/ gal te zhes bya ba ste/ gal te zla ba'i sgra las zla bar rtogs pa yod mod kyi de lta na yang 'di bden pa ni ma yin te/ zla ba gnyis su rtogs pa bzhin no
<p>76b</p>
<p>76b.1</p>zhes smra ste/ de skad smra ba de la grags pas gnod pa bstan pa yin no/ /rtogs pa rjes su dpag pa nyid du bstan pas bden pa nyid du bstan pa'i phyir ro/ /ci ltar zhe na/ snga ma snga ma zhes bya ba'o/ /gal te zhes bya ba nas rjes dpog 'gyur zhes bya ba'i bar ni rtsod pa'o/ /de ci ltar rjes su dpag
<p>76b.2</p>pa yin snyam na/ sngon gyi mthong ba dang zhes smos so/ /ci ltar rang bzhin gyi rtags ma yin zhe na/ sgra ni don gyi zhes bya ba'o/ /rjes su dpag pa nyid gsal bar byed pa ni sgra dang zhes bya ba'o/ /rjes dpag ces bya ba ni don dam pa'o/ /lan ni de ltar na zhes bya ba'o/ /sgra rjes su dpag pa'i
<p>76b.3</p>rgyu yin na'o/ /rjes su dpag pa las rtogs pa'i phyir na/ de 'brel pa dang ldan par 'gyur ro/ /gang zhig sgra dang ldan pa'i 'brel pa de yang gang yin zhe na/ sgra don gyi zhes gsungs te don ni nye bar len pa yin la/ sgra ni nye bar len pa las byung ba 'bras bu yin no/ /'on te sgra dang don
<p>76b.4</p>dag gis 'brel pa/ rgyu dang 'bras bu'i dngos po'i mtshan nyid 'di lta bur gyur pa ni rtag pa ma yin pa kho na te/ des na sgra las rtogs pa ni/ dngos kho nar rjes su dpag pa yin par 'gyur ro snyam na/ sgra ni zhes bya ba'o/ /'o na ci ltar de gnyis 'brel snyam na/ des zhes smos te/ brjod
<p>76b.5</p>par bya ba'i don gyis ma bskyed pas na'o/ /'dir ni sgra dang don dag la'o/ /gzhan du ste don dam par ni ma yin no/ /ci'i phyir zhe na/ 'dod pas zhes gsungs so/ /'on te 'brel ba med mod/ de lta na yang sgra las don rtogs pa ni gdon mi za bar yod pa yin no zhe na/ gdon mi za
<p>76b.6</p>bar zhes bya ba'o/ /'di zhes bya ba ni sgra las don rtogs pa'o/ /'di ni brtags pa'i rjes su dpag pa yin no zhes bya ba'i don to/ /gal te 'di 'bras bu'i rtags yin na 'o na ci ltar zhes bya ba ni 'dri ba'o/ /nye bar len par gyur ba'i phyi rol gyi don gang zhig brdas gsal bar byas pa
<p>76b.7</p>de ni don dam par rgyu ma yin te zhes 'brel to/ /'o na ci ltar phyi don sgra'i nye bar len pa yin snyam na 'dod pas de ltar te nye bar len par byed pa'o/ /ci'i phyir don dam par rgyu yin snyam na/ gzhan zhes bya ba'o/ /mngon par 'dod pa'i don de brjod par 'dod pa med kyang sgra yod pa'i phyir
<p>77a</p>
<p>77a.1</p>ro/ /gang gi tshe snyam na gzhan zhes gsungs so/ /brjod par 'dod pa med par zhes bya ba ni gang gi tshe goms par 'dod pa 'ba' zhig gis yin pa na'ang / 'dis ni rgyud pas rgyu yin pa spangs pa'i phyir na dngos su rgyu yin pa ni rgyang ring por bsrings pa yin no zhes bstan
<p>77a.2</p>to/ /'on te de med par 'byung yang de sgra'i rgyu ni yin no snyam na/ gang zhig ces bya ba'o/ /de lta na ni thams cad kyang thams cad kyi rgyur 'gyur ro snyam du dgongs pa'o/ /des na 'di ni don dam pa'i 'bras bu'i gtan tshigs su mi rung ngo / /'o na ci ltar rang bzhin gyis gtan tshigs yin
<p>77a.3</p>snyam na/ de'i phyir zhes bya ba'o/ /don 'di ni'o/ /brjod bya yin pa ni bsgrub par bya ba'o/ /de tsam las ni zhes bya ba ni/ nye bar len pa nyid du 'dod pa tsam las byung bar thob par gyur pa'i rang bzhin ni brjod par bya ba nyid yin gyi gzhan ni ma yin no/ /'dod pas sbyar ba'i rgyu nyid
<p>77a.4</p>brjod par bya ba nyid yin gyi gzhan ni ma yin no/ /de ni rang bzhin yin no zhes bya ba'i don to/ /nye bar len pa nyid du zhes bya ba ni/ de lta bu nyid du rnam par gzhag pa nyid brjod par bya ba yin gyi/ gzhan la ltos pa ni ma yin no zhes bya ba'i don to/ /'o na grags pa gang yin snyam na/ des na zhes smos
<p>77a.5</p>so/ /gal te grags pa tha snyad spyod pa yin na ci ltar na 'o na nye bar len pa yang grags pa yin zhe na/ tha snyad ces gsungs so/ /gang gi phyir de ltar yin pa des na/ brjod par bya ba nyid kyi sgrub par byed pa nye bar len pa nyid du snang bas so/ /de lta ma yin na brjod par bya ba ma yin pa gang
<p>77a.6</p>zhig yin snyam na/ gal te zhes bya ba'o/ /don de mi snang ba'i phyir ro/ /nye bar len pa dang 'bras bu nyid du mi snang ba 'ba' zhig brjod bya ma yin par ni ma zad kyi/ 'on kyang smra ba po'i rgyud la yod pa nye bar len pa'i rtogs pa dang / nyan pa po'i rgyud la yod pa 'bras bu'i rtogs pa gnyis
<p>77a.7</p>la mi snang ba gang yin pa de yang brjod par bya ba ma yin no zhes brjod pa ni/ gal te zhes bya ba'o/ /gal te zhes bya ba ni gzhan gyi'o/ /gal te 'dod pa yod kyang nye bar len pa dang 'bras bu'i shes pa dag la don mi snang ba nyid ma yin nam zhes bya ba'o/ /ci'i phyir zhe na/ phyi rol
<p>77b</p>
<p>77b.1</p>zhes bya ba'o/ /de ni phyi'i don to/ /brjod zin pa nyid do zhes bya ba ni gzhan brjod par 'dod pa'am zhes bya bar ro/ /lan ni mi snang ba nyid ma yin te 'brel te/ /ci ltar zhe na/ 'dod pa zhes bya ba ni/ gang gi tshe zhe na/ gang gi tshe zhes smos so/ /'on te de las zhes bya ba ni/ nye bar len pa dang
<p>77b.2</p>'bras bu'i rtogs pa las sgra las rtogs pa po la phyi'i don snang ba med pa'i phyir mi snang ba nyid do zhes de ltar brjod na ni/ /de lta na zhes bya ba ni lan no/ /de la ni rjes su dpag pa la'o/ /rjes su dpag pa'i rang bzhin gyi rnam par rtog pa de las kyang ngo / /de skad ces bya ba ni rjes su dpag pa ni
<p>77b.3</p>phyi'i don gyi yul can yin no zhes brjod na'o/ /lan ni de lta yin na zhes bya ba'o/ /de bzhin nyid do zhes bya ba ni/ phyi'i don nye bar len pa dang 'bras bu la snang ba yang ngo zhes bya ba'i don to/ /de'i phyir don dam par ma bzung yang phyi rol ni shes pa gnyis kyis nges par bya ba kho na'o zhes dgongs pa'o/ /
<p>77b.4</p>gal te rjes su dpag pa bzhin du nye bar len pa la sogs pa'i shes pa la yang phyi'i don snang na ci'i phyir de las don mi 'thob snyam na/ phyi rol gyi zhes bya ba'o/ /rtogs pa ni zhes bya ba ni nye bar len pa dang 'bras bu'i shes pa'i rang bzhin dag go/ /de lta na 'o na brjod bya rjod byed kyi dngos po
<p>77b.5</p>med par thal lo snyam na/ tshad ma ma yin pa zhes smos so/ /de lta bu nyid du zhes bya ba ni tshad ma ma yin pa'i rang bzhin nyid du zhes bya ba ni rtogs pa tshad ma'i rang bzhin ma yin pa nyid du'o/ /'di nyid ces bya ba ni rung ba nyid sgra las byung ba'i grags pa'i sgrar bzhad pa yin no zhes bya ba
<p>77b.6</p>'di nyid ga las yin te/ rung ba nyid stan par byed pa med pa'i phyir ro zhes bsams pa'o/ /bshad pa mdzad pas smras pa'o/ /ci zhig smras she na/ gal te ma lus pa rung ba nyid las brjod byar mi bzhed na/ de'i tshe slob dpon phyogs kyi glang po des/ gang thun mong ma yin pa'i phyir
<p>77b.7</p>zhes bya ba la sogs pa'i sgras yod pa nyid la sogs pa brjod par bya ba nyid kyi gnod byed la thun mong ma yin pa nyid du bstan pa gang yin pa de mi 'gyur ro/ /de'i phyir don gyis rung ba nyid brjod par bya bar bzhed pa yin no/ /de nyid kyi phyir rnam 'grel mdzad pas bshad pa/ 'dir ni
<p>78a</p>
<p>78a.1</p>zhes bya ba ni brjod par bya ba ma yin pa nyid bsgrub par bya ba'o/ /'o na gang gi tshe thun mong ma yin pa nyid du 'gyur snyam na/ gang gi tshe zhes bya ba'o/ /thun mong ma yin pa nyid du 'gyur ba nyid de zhes rjes su 'jug go/ /ci'i phyir zhe na/ gang la yang zhes bya ba'o/ /rung ba nyid
<p>78a.2</p>kyi thams cad zla ba'i sgras brjod par bya ba yin pa'i phyir zhes bya ba'i don to/ /ci ltar thun mong ma yin pa nyid du bstan snyam na/ slob dpon gyis ni zhes bya ba'o/ /'di'i don brjod pa ni yul gang la zhes bya ba ni/ brjod par bya ba ma yin pa nyid la'o/ /rjes su dpag pa ni/ yod pa'i phyir zhes
<p>78a.3</p>bya brjod par byed pa nyid la gnod par byed pa'o/ /de nyid kyi phyir zhes bya ba ni thun mong ma yin pa nyid kyi phyir zlog pa'i phyogs su gyur pa'i rjes su dpag pa de med do/ /brjod par bya ba med pa gang la gnod par byed pa yod pa de ni phyogs ma yin no zhes sbyor ro/ /de skad du zhes bya ba ni rjes su dpag pa
<p>78a.4</p>med la zhes so/ /'di zhes bya ba ni sgra las byung ba'i grags pa'o/ /de skad du gsungs pa ni/ nges pa nyid du ston pa yin no zhes rjes su 'jug go/ /nges pa ni nges par byed pa nyid do/ /ci ltar dgag par mi nus snyam na/ tshad ma zhes gsungs so/ /nges par byed pa nyid ci ltar zhe na/ nges par
<p>78a.5</p>byed pa yin na zhes bya ba'o/ /gal te ngag gcig gis dus gcig nyid du don gnyis gtsor brjod par nus snyam na/ 'dir ni zhes smos so/ /gang yang zhes bya ba la sogs pa'i ngag la'o/ /phyi ma zhes bya ba ni sgra las byung ba'i grags pa dang zhes bya ba ni/ snga ma ste gang la thun mong
<p>78a.6</p>ma yin pa'i phyir zhes bya ba la sogs pa dang bcas pas ni bzlog pa'i tshad ma med pas nges par gsungs pa yin no zhes sbyor ro/ /snga ma gang la zhes bya ba la sogs pa phyi ma sgra las byung ba'i grags pa zhes bya ba la sogs pa dang lhan cig pas ni dgag par mi nus pa nyid du gsungs pa yin
<p>78a.7</p>no zhes sbyar ro/ /de'i phyir phyi ma dang snga ma 'di gnyis ni ci ltar rigs par phyi ma dang snga ma'i cha'i don gang yin pa dgag par mi nus pa dang / bzlog pa'i tshad ma med pas nges pa nyid ni de ltar yin pa la/ ston par byed pa nyid kyis byed pa 'jug pa yin no/ /gang gis 'di ngag
<p>78b</p>
<p>78b.1</p>nyid ma yin no zhes bya ba'i nyes par 'gyur ba dus gcig nyid du don gnyis gtsor ston par byed pa ni ma yin no/ /'chad pa ni gang gi tshe zhes bya ba'o/ /brjod ma thag pa'i rtsod pa nyid bsal bar bya ba'i phyir zlos pa ni/ gal te zhes bya ba'o/ /gang zhig rnam par rtog pa la gnas pa'i rang
<p>78b.2</p>bzhin de ni rang rig pas na mngon sum yin no/ /des na zhes bya ba ni rang rig pa'i mngon sum yin pas na'o/ /rnam 'grel rnam par 'grel pas lan 'debs pa ni ma yin te zhes bya ba'o/ /lhag par zhen par bya ba ni rang rig par bya ba ma yin te/ phyi rol nyid yin pa'i phyir ro zhes bya ba'i
<p>78b.3</p>don to/ /ci'i phyir zhe na/ sgra'i don ni zhes bya ba'o/ /rung ba nyid ni mngon sum ma yin te/ rnam par rtog pa'i yul yin pa'i phyir ro zhes bya ba'i don to/ /mngon sum gyi yul ma yin pa nyid gsal bar byed pa ni sgra las byung ba'i zhes bya ba'o/ /sgra las byung ba'i don gyi rung ba nyid
<p>78b.4</p>sgra'i don du nges pa ni/ gal te snang ba yin du chug kyang zhes 'brel to/ /snang ba ni rang rig pas rig par bya ba'o/ /de gang las she na/ tha snyad kyi rgyu nyid la'o/ /'di ni khas blangs nas brjod pa yin no/ /de lta na yang rang rig par bya ba'i rung ba nyid de las tha snyad du bya ba ma yin
<p>78b.5</p>pa de bas na/ mngon sum gyi yul nyid du rung ba nyid bkag pa dang ste/ rung ba nyid mngon sum gyi yul ma yin no zhes bya ba'i don to/ /dper na skad cig ma snang ba yin yang de las tha snyad mi byed pa'i phyir de mngon sum nyid ma yin pa bzhin no/ /snang ba sgra las byung ba'i grags pa don gyi
<p>78b.6</p>sgra dang 'brel ba can nyid kyang mngon sum du bya bar mi nus so zhes 'brel to/ /ci'i phyir mngon sum du bya bar mi nus she na/ 'brel ba ni zhes smos so/ /ci'i phyir zhe na/ sgra ni zhes bya ba'o/ /'di na rang gi mtshan nyid kyang brjod par bya ba dang rjod par byed pa nyid du khas blangs nas brjod par
<p>78b.7</p>zad kyi don dam par ni ma yin no/ /'di las cir 'gyur zhe na/ 'di dag ni zhes gsungs so/ /nyan pa'i shes pa dang rnam par rtog pa'i shes pa dag gam/ nyan pa'i shes pa dang mig gi shes pa dag go/ /des na 'brel ba ni mngon sum ma yin no/ /gal te zhes bya ba la sogs pa ni
<p>79a</p>
<p>79a.1</p>gzhan gyi'o/ /der zhes bya ba ni 'brel ba 'dzin par ro/ /dri dang dri dang ldan pa la sogs pa la yang de bzhin du ci ltar de ltar 'gyur zhes rjes su 'jug go/ /lan ni der yang zhes bya ba ste me dang du ba la sogs pa la yang mngon sum gyis 'brel pa mi rtogs pa'i skyon 'dir ro/ /
<p>79a.2</p>de zhes bya ba mngon sum gyi sgra don gyi 'brel ba mi rtogs pa'o/ /me dang du ba la sogs pa la ni dbang po'i shes pas gzung ba yod pa'i phyir 'brel ba 'dzin pa 'thad pa yin no zhes brjod pa ni/ de dag ni zhes bya ba'o/ /brjod par bya ba nyid la sogs pa la yang de bzhin du 'gyur ro snyam na/ 'di la
<p>79a.3</p>ni zhes smos so/ /ma bzung ba'i phyir sgra dang 'brel bar ci ltar 'dzin snyam du dgongs pa'o/ /'on te sgra dang bum pa la sogs pa'i don dbang po'i shes pas 'dzin pa yin no/ /des na me dang du ba bzhin du de dag gi 'brel ba yang mngon sum gyis 'dzin pa yin no snyam na ma yin te/ ci ltar me
<p>79a.4</p>dang du ba dag don dam par 'brel ba med kyang 'dzin pa ltar sgra dang don dag ni ma yin te/ de ltar yang ston par 'gyur ro/ /don dam par na 'gar yang 'brel pa 'dzin pa yod pa ma yin no zhes brjod pa ni khyab par 'brel pa yang zhes bya ba'o/ /'o na mi slu ba'i tha snyad ci ltar zhe na/ sgra'i zhes smos
<p>79a.5</p>so/ /des na ni mi snang ba med pas so/ /'di ni zhes bya ba ni 'brel ba'o/ /de'i phyir snang ba'i sgra dang 'brel ba ni mngon sum du bya ba mi nus/ rung ba nyid kyang mngon sum du bya bar mi nus so zhes gnas so/ /gal te zhes bya ba ni dogs pa bsu ba'o/ /gtan tshigs med pa'i phyir rjes su dpag
<p>79a.6</p>pa gzhan gyis gnod pa ci ltar 'gyur zhe na/ gal te yod pa'i zhes bya ba'o/ /rung ba nyid 'gog pa'i rjes su dpag pa thams cad thun mong ma yin no zhes bstan pa'i phyir ma lus pa khyab pa'i yod pa nyid thun mong ma yin pa yin no zhes brjod pa ni gang la zhes bya ba'o/ /stobs dang ldan
<p>79a.7</p>pa'i phyogs ni yod pa'i phyir zhes bya ba'i gtan tshigs te/ de bzlog par nus pa sgra las byung ba'i grags pa gnod par byed pa'o/ /de don du gnyer ba ni bzlog pa don du gnyer ba ni/ de las gzhan khyab pa ma yin pa la bzod pa ma yin no/ /de nyid kyi phyir zhes bya ba ni gtan
<p>79b</p>
<p>79b.1</p>tshigs mtha' dag thun mong ma yin par bstan pa'i don yin pa'i phyir ro/ /de lta ma yin na zhes bya ba ni gtan tshigs mtha' dag thun mong ma yin pa nyid du ma bstan na'o/ /gzhan du na zhes bya ba nye bar 'god na'o/ /tshad mas gnod pa mnyan bya ma yin pa nyid la'o/ /lan ni 'dir yang zhes bya ba
<p>79b.2</p>ste/ tshad mas gnod pa ri bong can ni zla ba ma yin no zhes bya bar yang ngo / /de ltar na ni gtan tshigs mi srid pa'o/ /'di ni sgra las byung ba'i grags pa'o/ /thal bar 'gyur ro zhes bya ba ni gtan tshigs nye bar 'god pa ste/ mnyan par bya ba nyid kyang dgag par mi nus par bstan par
<p>79b.3</p>'os pa yin no zhes bsams pa'o/ /gnod par byed pa med pa la ltos pa ni dngos po ma yin pa nyid yin te/ dngos po pa ni rang nyid gnod byed yin pa'i phyir ro zhes 'chad pa ni/ sgra las zhes bya ba'o/ /des na ni dngos ma yin pas na'o/ /des na dngos ma yin pa 'di la ni gnyen
<p>79b.4</p>po med par bstan pa nyes pa med pa'o/ /dngos po'i stobs kyis zhugs pa'i rjes su dpag pa'o/ /rjes su dpag pas grub rnams la zhes ji ltar 'chad par 'gyur snyam na/ gang gi phyir de ltar brtsad pa de'i phyir bshad pa'o/ /de yang ni brda'o/ /don 'di nyid ces bya ba ni thams
<p>79b.5</p>cad du rjod par byed pa 'jug par bstan pa'i don to/ /gzhan du zhes bya ba ni thams cad du rjod byed 'jug par bstan pa med pa'o/ /phan tshun rten pa'i skyon med do zhes brjod pa ni/ sgra las byung ba'i grags pa 'dod pa tsam gyis 'jug pa ni ma grub pa ma yin te/ 'dod pa la gegs med
<p>79b.6</p>pa'i phyir grub pa nyid do/ /rang nyid las zhes bya ba ni rjes su dpag pa med pa la ltos pa ma yin pa'o/ /yod pa tshad ma ma yin pa yang rang nyid la yin gyi/ sgra las byung ba'i grags pa gnod par ma byas pa nyid la ltos pa ni ma yin no/ /des na phan tshun brten pa'i nyes pa med do/ /
<p>79b.7</p>de zhes bya ba ni sgra las byung ba'i grags pa'o/ /yod pa sgra las byung ba'i grags pa'i ci ste 'gog par byed pa ma yin zhe na/ 'di la lan ni ma yin te zhes bya ba'o/ /brjod par bya ba ma yin pa nyid gnod par byas pa yang ngo / /de las te sgra las byung ba'i grags pa las bzlog pa'o/ /
<p>80a</p>
<p>80a.1</p>des na zhes bya ba ni gnyen po med pa'i des na'o/ /de ni zhes bya ba ni 'di dgag par mi nus pa nyid dam zhes bya ba la sogs pas so/ /ci ltar na gzhan gang gnyen po med pa nyid du bstan pas gzhan la de ltar rtogs par ci ltar 'gyur zhe na/ rtogs pa zhes bya ba'o/ /ci zhig bstan
<p>80a.2</p>pa yin zhe na/ ci ltar zhes bya ba'o/ /'di ni sgra las byung ba'i grags pa'o/ /gzhan yang zhes bya ba ni dngos po'i stobs kyis zhugs pa'i rjes su dpag pa'o/ /gzhan gnyen po med par bstan pas ci bya zhe na/ gnyen po srid na zhes bya ba'o/ /de yang ni don dam par gnod pa ma yin pa
<p>80a.3</p>yang ngo / /des na dngos po'i stobs kyis zhugs pa'i rjes su dpag pa yang sgrub par byed pa nyid yin te zhes 'brel to/ /ci'i phyir zhe na/ mi mthun pa'i phyogs yod pa yin pa'i phyir zhes bya ba'i gtan tshigs thun mong ma yin pa nyid kyi phyir ro/ /'di nyid gsal bar byed pa ni dper na zhes bya
<p>80a.4</p>ba'o/ /sgra las byung ba'i grags pas gnod pa'i yod pa nyid ni zla ba ma yin pa'i sgrub par byed pa ma yin te/ de bzhin du 'bras bu du bas gnod pa yang me med pa'i sgrub par byed pa ma yin no zhes brjod pa ni sgra las byung ba'i zhes bya ba'o/ /'dir yang ni me med par bsgrub par yang ngo / /gnod ci
<p>80a.5</p>ste min zhes bya ba ni yod pa'o/ /ci ltar gnod snyam na/ du ba dang ldan zhes bya ba'o/ /de ni me'o/ /'on te mi mthun pa'i phyogs la du ba'i gnod par byed pa dogs pa yin te/ des na gang gis me 'gog pa la gnod par 'gyur ba du ba dang ldan pa'i sa phyogs su me ci ltar 'grub snyam na/ mi
<p>80a.6</p>mthun phyogs las gnod par ni zhes bya ba'o/ /mi mthun pa'i phyogs me med pa las du ba'i gnod par byed par dogs pa yod dam 'on te med ces bya ba de lta bu'i rnam pa can de ni/ sngar khyab par rtogs pa'i dus nyid du bzlog zin to/ /thams cad la ni mngon sum la sogs pa la'o/ /
<p>80a.7</p>de lta ma yin te zhes bya ba ni 'gal ba mi 'khrul pa can med par ma bstan na'o/ /'dis ni zhes bya ba ni 'gal ba mi 'khrul pa can bsal bas ni'o/ /de yang zhes bya ba ni brjod par 'dod pa'i grangs gcig pa can yang ngo / /de'i tshe 'di dngos po'i stobs kyis zhugs pa'i rjes su dpag
<p>80b</p>
<p>80b.1</p>pa nyid la ci ste mi brjod de brjod par bya'o zhes 'brel to/ /gang zhig brjod par bya zhe na/ 'gal la zhes bya ba la sogs pa'o/ /'gal ba'i don me la sogs pas so/ /de yang ni me med pa la sogs pa'o/ /de bzhin du mngon sum la yang ngo zhes bya ba ni gang la thun mong ma yin pa'i phyir rjes su
<p>80b.2</p>dpag pa med la/ mngon sum dang 'gal ba'i don gyis bsal ba de yang phyogs ma yin no zhes so/ /de'i phyogs mngon sum gyis bsal ba'am rjes su dpag pas bsal ba la yang / gang la yang zhes bya ba la sogs par slob dpon gsung bar rigs te/ de nyid du 'gal ba mi
<p>80b.3</p>'khrul pa can med par ston par byed pa'i phyir ro zhe na/ 'di nyid kyis zhes smos te/ grags pas bsal ba la mi mthun pa'i phyogs med par bstan pas so/ /mngon sum dang rjes su dpag pa la yang mi mthun pa'i phyogs med par brjod pa yin no/ /de la rjes su dpag pa la ni mi mthun
<p>80b.4</p>pa'i phyogs med do zhes bstan zin to/ /mngon sum la mi mthun pa'i phyogs med par bstan pa'i phyir brjod pa ni/ gang zhig ces bya ba la sogs pa'o/ /'brel ba grub pa'i dngos po gang yin pa de mngon sum gyi mtshan nyid kyi dngos po des ni/ rang nyid med pa la gnod par byed pa yin no/ /gzhan
<p>80b.5</p>du ni med par ro/ /bzlog pa la ni 'brel pa dang bral ba la'o/ /thams cad la ni 'brel pa dang ldan pa'i mngon sum la sogs pa la'o/ /bzlog pa'i phyogs zhes bya ba ni rtogs pa yin pa'i phyir zhes bya ba'i gtan tshigs so/ /rang gi ngo bo mi mthun pa'i phyogs med pa yin na ni tshad ma dang
<p>80b.6</p>tshad ma ma yin pa'i rnam par dbye ba med par 'gyur ro zhes bstan pa'i don du/ gal te zhes bya ba nas zhe na'i bar gyis ni rtsod pa'o/ /de ni mngon sum mo/ /mngon du byas pa thams cad ni/ tshad ma gzhan gyi gegs ma yin no zhes gsungs pa ni/ mngon du zhes bya ba'o/ /thams cad ces bya
<p>80b.7</p>ba ni 'khrul pa yang ngo / /'dis ni zhes bya ba ni mngon du byed pa tsam gyis tshad ma yin pa bzlog pas so/ /rang gi ngo bo la gnod par byed pa med pa nyid kyang bsal ba yin no/ /ci ltar snyam na/ mngon du zhes bya ba'o/ /rang gi ngo bo la mngon du byed pa bzhin du/ gnod pa med pa yang
<p>81a</p>
<p>81a.1</p>ha cang khyab pa yin no zhes bya ba'i don to/ /ha cang khyab pa spong ba'i dogs pa bsu ba ni/ mi slu ba can zhes bya ba'o/ /bzhad gad kyis lan ldon pa ni de ni zhes bya ba'o/ /a ru ra'i dad pa ni mi slu ba yin la/ gnod pa byed pa ni lha dang mtshungs pa yin no/ /'di nyid ni rjod pa
<p>81a.2</p>ni gal te zhes bya ba'o/ /'di snyam du gang gis mngon du byas pa bzhin du ha cang thal bar 'gyur ba/ gnod pa med pa nyid rang gi ngo bo'i yul la ni ma yin no/ /'o na ci zhe na/ gnod pa med pa ni don bya ba'i yul can yin par bzung ngo zhe na/ brjod pa ni 'on te zhes bya ba'o/ /de zhes bya ba
<p>81a.3</p>ni gnod pa med pa nyid do/ /des na mngon sum la 'brel ba nyid tshad ma'i rgyu mtshan yin no zhes dgongs pa'o/ /rgyun mi 'chad par don byed par dmigs nas de dang 'dra ba la de nyid do zhes nges par byed pa'i mngon sum ni 'jug par byed pa yin gyi/ 'byung bar 'gyur ba'i don byed pa'am/ der
<p>81a.4</p>rung ba ni 'di'i yul ma yin no zhes brjod pa ni/ mi slu ba de yang zhes bya ba'o/ /gal te ha cang khyab pa'i nyes pa yod pa'i phyir rang gi ngo bo tshad ma'i yul ma yin na/ 'o na tshad mas go bar bya ba gang zhig yin snyam na/ mi snang yang rtogs par bya ba yin no zhes smos so/ /'o na mi snang bar
<p>81a.5</p>khyad par med pas 'jig rten gsum po thams cad rtogs par bya bar 'gyur zhe na/ snang ba'i zhes smos so/ /de skad du yang de bdag de las byung ba'i mthu yis zhes sngar bshad zin to/ /de ltar mngon sum mi mthun pa'i phyogs med pa yin mod/ rjes su dpag pa go ci ltar mi mthun
<p>81a.6</p>pa'i phyogs med pa yin snyam na/ 'brel pa de ni zhes gsungs so/ /ci ltar gnyi ga mtshungs snyam na/ /'brel ba nyid ces smos so/ /gzhan dag rim pa las brgal nas mi mthun pa'i phyogs med par sgrub pa la dgos pa mthong nas gal te zhes smos so/ /gal te mngon sum dang rjes su
<p>81a.7</p>dpag pa dag la gnyen po med par bstan pa'i dgos pa 'di tsam du zad na'o/ /'on te rnam par gzhan du yang de ltar brjod na ci skyon snyam na/ rim gyis zhes smos so/ /sgra las byung ba'i grags pa 'di nyid du'o/ /don 'dis zhes bya ba ni nus pa gegs byed pa med par bstan pa'i don du'o/ /
<p>81b</p>
<p>81b.1</p>mi bstan pa'i rjes su dpag pa ni sgra las 'byung ba'i grags pa'i rjes su dpag pa la'o/ /de zhes bya ba ni bzlog pa'i rjes dpag go/ /'dir ni rung ba nyid la'o/ /de ltar zhes bya ba ni mi mthun pa med par ro/ /'brel pa'i stobs las byung ba la gnod pa yod par 'gyur ram/ ci zhes 'brel
<p>81b.2</p>to/ /'dir ni sgra las byung ba'i grags pa la'o/ /gal te stobs chung ba la bzlog pa'i rjes su dpag pa med par brjod pa na stobs dang ldan pa gzhan sgrub par byed pa yin no zhes bya ba ni mi rigs te/ 'di nyid 'dod pas 'byung ba'i phyir stobs dang ldan pas so zhes dgos pa ni gal
<p>81b.3</p>te zhes bya ba'o/ /de ni zhes bya ba ni 'dod pa tsam gyis gzhan gyi dring 'jog pa'o/ /dngos po'i zhes bya ba ni me la sogs pa'i rjes su dpag pa'o// /de nyid du zhes bya ba ni dngos po'i stobs kyis 'jug pa'i rjes su dpag pa la'o/ /snum khur dang dbyig pa zhes bya ba ni/ dbyig pas snum
<p>81b.4</p>khur brjod pa ste/ dbyig pa byi bas zos na snum khur smos ci dgos pa'i tshul gang yin pa de ni ste sgra las byung ba'i grags pa la gnod par byed pa med na dngos po'i stobs kyis/ zhugs pa la smos su ci yod ces bya ba de ni yod pa min no/ /khyab pa nyid kyis sgra las byung ba'i grags
<p>81b.5</p>pa nyid stobs dang ldan pa'i phyir ro/ /khyab pa nyid ni dngos po rang ma yin pa'i phyir na/ med pa dang 'dra ba yin no zhes brjod pa ni/ dngos po 'jug min pa zhes bya ba'o/ /rjes dpag ni grags pa'i'o/ /gzhan la ni dngos po stobs kyis 'jug pa la'o/ /don 'di zhes bya ba ni brjod
<p>81b.6</p>ma thag pa'o/ /de spangs zhes bya ba ni 'dod pa spangs pa'o/ /'thob pa bzhin du 'dor ba yang sla ba yin no zhes bya ba'i don to/ /'di ga las she na/ bde blag ces bya ba'o/ /gal te de ltar zhes bya ba ni de ltar thub pa mchog rnams kyi tshul 'di mtha' dag lam ngan par zhugs
<p>81b.7</p>pa nyid du gdon mi za bar gyur na/ de'i tshe 'di la blo ngan cing gang gi mig nyams pa med pa rnams kyi lta bar ci ltar phyi rol ma yin te/ phyi rol du gyur pa nyid do zhes bya ba'i don to/ /yang na thub pa mchog rnams kyi lta ba gsal ba nyid ci ltar ma yin zhes 'brel to/ /'di nyid du zhes bya ba
<p>82a</p>
<p>82a.1</p>ni grags pa nyid du ste mngon sum du ni ma yin pa'o/ /ri bong can zla ba nyid la ni sgra las byung ba'i grags pa las gzhan pa'i rjes su dpag pa 'ga' yang med do zhes bstan pa ni/ yang na zhes bya ba'o/ /ri bong can ni zla ba'o zhes bya ba 'jig rten gyis brjod pa la/ rjes dpag
<p>82a.2</p>med par gang la thun mong ma yin pa'i phyir zhes bya ba la sogs pas brjod pa yin no/ /rjes su dpag pa med par brjod pas de ci bya zhes bya ba ni dri ba'o/ /lan ni rjes su dpag pa las zhes bya ba'o/ /gang gis rjes su dpag pa med par brjod snyam na/ gang la zhes bya ba'o/ /ci ltar rjes su dpag pa
<p>82a.3</p>med snyam na/ zla ba'i zhes bya ba'o/ /zla ba nyid dngos por sgrub pa la ston pa'o/ /sgrub par byed pa ni zla ba nyid kyi'o/ /bzlog pa zhes bya ba zla ba med pa zla ba ma yin pa la'o/ /lan ni med pa ni zhes bya ba ste rjes su dpag pa na'o/ /bsal ba yin na zhes bya ba ni bzlog pa med pa'o/ /gal te
<p>82a.4</p>gcig nyid la rjes su dpag pa yod pa dang med pa ci ltar zhe na/ rjes su dpag pa zhes bya ba'o/ /'di ni grags pa'o/ /de lta ma yin na ni 'gal lo zhes brjod pa ni gal te zhes 'di ni grags pa'i rjes dpag go/ /dngos po'i stobs kyis zhugs pa'i rjes su dpag pa yin na'o/ /de'i tshe sgrub par
<p>82a.5</p>byed pa zhes bya ba dang 'brel to zhes bya ba'i bar gyis brjod pa'i rjes su dpag pa 'gog pa ni/ 'gal bas te/ sgra las byung ba'i grags pas zhes bya ba 'dis ni zlog par 'gyur ro zhes sbyar ro/ /'on te 'di ni rjes su dpag par 'dod pa ma yin pa kho na'o snyam na/ rjes su dpag par zhes bya ba'o/ /
<p>82a.6</p>'di la ni zla ba ma yin pa nyid la'o/ /ci'i phyir rjes su dpag pa gnod par byed pa ma yin zhe na/ rung ba tsam zhes bya ba'o/ /de la ni mngon sum la'o/ /des na rtags brjod par bya ba nyid dang 'brel pa ma bzung ba'i phyir na/ rjes su dpag pa ni gnod par byed pa ma yin no zhes dgongs pa'o/ /
<p>82a.7</p>gzhan dag rgyu dang 'bras bu'i dngos po bzhin du/ brjod bya rjod byed kyi dngos po yang mngon sum la snang ba yin no zhes ston pa ni 'on te zhes bya ba'o/ /gal te yang rgyu dang 'bras bu'i dngos po mngon sum la snang ba ma yin pa de lta na yang zhes bya ba la sogs par sbyar ro/ /des na zhes bya ba ni
<p>82b</p>
<p>82b.1</p>'khrul pas na'o/ /de la ni brjod bya rjod byed kyi dngos po la'o/ /gzhan du ste gal te ma mthong na de'i tshe me'i rgyu can gyi du ba de nyid 'di yin no snyam pa'i shes pa skye bar ci ltar 'gyur te/ mi 'gyur ba kho na'o zhes bya ba'i don to/ /rnam par rtog pa de ni 'bras bu nyid kyi rgyu mtshan yin gyi brjod bya nyid kyi ma yin
<p>82b.2</p>no zhes bya ba'i don ston pa ni/ gal te sngar zhes bya ba'o/ /gal te de nyid yin no snyam du shes pa las/ mngon sum don ston par byed pa yin na 'o na mngon sum zhes sbyar ro/ /dus bzhin du 'byung ba nyid kyis rnam par rtog pa dang bcas pa yin no zhe na/ dus gzhan du zhes gsungs so/ /ci'i phyir
<p>82b.3</p>zhe na/ de dang zhes bya ba'o/ /rgyu dang 'bras bu'i dngos po yin pas ni de'i rgyu yin par 'gyur gyi rnam par rtog pa dang bcas par ma yin no/ /de lta ma yin na rnam par rtog pa yang rnam par rtog pa med par 'gyur te/ rnam par rtog pa med pa'i rgyu yin pa'i phyir ro/ /de bas na gang las rnam par
<p>82b.4</p>rtog pa dang bcas par 'gyur ba sngar yod pa'i mngon sum ni de dang 'dra ba'i 'brel ba yod pa ma yin no/ /gzhan ni yod kyang chad pa 'ga' yang med do zhes bya bar dgongs pa'o/ /gzhan dag rnam par rtog par byed pa nyid na ngas mthong ngo zhes rtogs pa'i phyir rnam par rtog pa med pa nyid du rnam
<p>82b.5</p>par 'jog pa mi 'thad do zhes brjod pa ni/ gal te zhes bya ba'o/ /'o na mngon sum gyis der 'dzin no snyam na/ 'das pa'i zhes bya ba'o/ /lan ni ma yin te zhes bya ba'o/ /de lta ma yin na zhes bya ba ni brjod pa'i tshul mi 'dod na'o/ /brjod par bya ba dang rjod par byed pa'i dngos po yang de kho
<p>82b.6</p>na ltar grub po zhe na/ brjod par bya ba dang zhes bya ba'o/ /'o na nye bar bstan pa brjod bya rjod byed kyi dngos po rtogs par byed pa yin no zhe na/ de yang zhes bya ba ste nye bar bstan yang de ltar te/ brjod bya rjod byed kyi dngos po rtogs par byed pa nyid du mthong ba med do/ /yang rnam pa gzhan du
<p>82b.7</p>nye bar bstan na de 'dod pa'i phyir ro/ /'o na ni de las der rtogs pa srid pa'i phyir na/ nye bar bstan pa de ston par byed par 'gyur ro zhe na/ nye bar bstan yang zhes bya ba'o/ /gzhan zhes bya ba ni sngar nye bar bstan pa las bzlog par ro/ /gzhan du na zhes bya ba mi 'dod na'o/ /gal te brjod bya
<p>83a</p>
<p>83a.1</p>rjod byed kyi dngos po bzhin du/ rgyu dang 'bras bu'i dngos po yang gzhan du bya bar nus pa nyid ma yin nam zhe na/ rgyu dang zhes bya ba'o/ /gzhan dag rgyu dang 'bras bu bzhin du brjod bya rjod byed kyang gzhan du bya bar mi nus so zhes brjod pa ni/ gal te zhes bya ba'o/ /dngos po ni
<p>83a.2</p>lhas byin no/ /thos pa ni lhas byin gyi ming ngo / /de dag brda'i dus na mngon sum gyis mthong bar gyur na de bzhin du zhes bya ba 'di'i ming 'di yin no zhes rtogs par 'gyur ro/ /'chad pa ni brda byed pa'i dus na zhes bya ba'o/ /rgan po'i tha snyad las kyang 'brel pa nyid du shes pa gang
<p>83a.3</p>yin pa de yang don dam par na 'brel par shes pe ni ma yin no zhes brjod pa ni 'di ltar zhes bya ba'o/ /gzhan yang rung ste zhes bya ba'i 'bras bu nyid la sogs pa'o/ /'on te yul gzhan la sogs par ming dang ming can gyi 'brel par rtogs kyi gzhan du ni ma yin no snyam na/ de bzhin
<p>83a.4</p>du zhes bya ba'o/ /gzhan nyid du ni ming ngo / /bdag kyang ni rtogs pa'o/ /'dis ni shes pa tha dad pa'i yul dag kyang 'brel par rtogs par 'gyur gyi sgra don dag ni ma yin no zhes bstan pa yin no/ /dang po dang tha mar mthar gnas te/ ya ra la gang rung yod pa'o// /thung dus zhes bya
<p>83a.5</p>ba ni/ a br-id+d+ha ste rgan po la med pa'o/ /dgra bo la med pa ste dgra'i ming yang ngo zhes bya ba'i don to/ /ci skad brjod ma thag pa'i mtshan nyid dang ldan pa'i ming rnams mtha' yas pas na/ gang 'dod pa de gdags par bya ba yin pa'i phyir ci ltar 'dod pa ldog ste mi ldog pa kho na'o/ /
<p>83a.6</p>gzhan dang po dang tha mar zhes bya ba 'di yang nye bar bstan pa nyid do/ /nye bar bstan pa yang gzhan du mi 'gyur ba nyid ma yin no zhes brjod pa ni/ 'di las zhes bya ba'o/ /skabs kyi mjug sdud pa ni des na zhes bya ba'o/ /gang gi phyir de ltar grags pa dngos po'i dbang gis ma
<p>83a.7</p>yin pa'i gtan tshigs des na/ dngos po yod pa dang med pa'i rjes su 'jug pa'i rjes su dpag pa las tha dad pa'i grags pa ni/ dngos po de'i dbang gis mi 'jug pa/ dngos po de'i 'dod pa las skyes pa yin no zhes bstan pa yin no/ /ci'i phyir go bar mi byed snyam na/ me la zhes
<p>83b</p>
<p>83b.1</p>bya ba la sogs pa la'o/ /'on te zhes bya ba ni gzhan gyi'o/ /mi rtog ste zhes bya ba ni khyi sha la sogs pa'i don to/ /ci'i phyir snyam na gzhan yang zhes bya ba'o/ /'di nyid ga las she na/ gang du yang zhes bya ba'o/ /de lta min na zhes bya ba ni rang gis brtags pas mngon par 'dod pa'i 'bras
<p>83b.2</p>bu 'thob par khas len na'o/ /'di la lan ni de ni bden te zhes bya ba'o/ /khyed cag nyid ni bram ze'o/ /'di zhes bya ba ni sgra las grub pa zhes bya ba 'di'o/ /ci ltar don med pa gzhan pa la 'jug ce na/ 'di ltar zhes bya ba'o/ /gal te mi la sogs pa'i don nges pa'i don du nye bar bstan pa brgyud
<p>83b.3</p>pa la sdod na de'i tshe de nyid long ba brgyud par 'gyur te/ tshad ma med pa'i phyir ro/ /de nyid kyi phyir don med pa yin te/ sgra 'di'i don ni 'di yin no zhes nges par mi byed pa'i phyir ro/ /'on te dbang po las 'das pa'i don mthong ba ni/ mngon par 'dod pa'i don shes par byed pa yod
<p>83b.4</p>do zhe na/ gal te zhes bya ba'o/ /don ni me la sbyin sreg la sogs pa la'o/ /de lta yin na zhes bya ba ni dbang po las 'das pa khas len na'o/ /dbang po las 'das pa'i don mthong ba rnams phan tshun 'gal ba 'jug par 'gyur ro/ /'on te rgyal dpog pa gcig pu dbang po las
<p>83b.5</p>'das pa mthong ba ma yin gyi/ gzhan gyi ma yin no zhe na/ khyed la zhes smos te bram ze la'o/ /des na dbang po las 'das pa mthong bas ni mngon par 'dod pa'i don rig par byed pa yin no zhes mi 'grub po/ /gang gi phyir de ltar don nges pa gtan la phebs pa med pa des na/ me
<p>83b.6</p>la sbyin sreg la sogs pa'i don 'di yang 'ga' zhig gis rnam pa de ltar brtags pa yin no/ /brtags pa'i don de nyid kyis 'di kho na yin no zhes yid ches pa ma yin pa des na khyi sha la sogs pa gzhan yang brtag par bya ba yin no/ /rang nyid shes pa'i rtog pa po'i skyes bus
<p>83b.7</p>don de mi shes par/ ci ltar don gzhan de brtag par bya zhe na zhes dri ba'o/ /lan ni de nyid ces bya ba ste/ rtog par byed pa nyid do/ /ci ltar don gzhan brtag par bya ba ltar shes par 'gyur mod/ khyod la dpyad pas ci bya/ don gzhan rtog par byed pa'i skyes bu de ma dpyad par nga la
<p>84a</p>
<p>84a.1</p>slu bar byed pas te/ rig byed kyi don ma dpyad pa rang la slu bar byed do/ /des na slu bas 'jigs pas sems so zhe na/ 'o na zhes bya ba ni lan no/ /gal te dpyod pa la sgrim bu 'don na nye bar bstan pas ci bya zhes bya ba'i don to/ /'di snyam du me la sogs pa'i don ni rang bzhin dang
<p>84a.2</p>rkyen gyi rjes su mthun pa des na brtag par 'thad do/ /khyi sha la sogs pa'i don ni de gnyis dang mthun pa ma yin te des de ni mi rtog go zhes brjod pa ni rang bzhin dang zhes bya ba'o/ /lan ni rang bzhin dang zhes bya ba'o/ /de ltar gyur na ci skyon snyam na/ des na zhes bya ba'o/ /de yang ni nye bar bstan
<p>84a.3</p>pa'o// /dogs pa ni de ltar na zhes bya ba ste khyi sha la sogs pa don yin no/ /lan ni 'di la zhes bya ba ste/ chos su sgrub pa la tshad ma ci yang med do zhes so/ /nye bar bstan pas rtogs pa la yang khyad par 'ga' yang med do zhes brjod pa ni/ gzhan yang zhes bya ba'o/ /de ltar na zhes bya ba ni me la
<p>84a.4</p>sbyin sreg la sogs pa'i don gyis so/ /de bas na grags pa ni dngos po'i stobs kyis zhugs pa ma yin no/ /ri bong can ni zla ba ma yin no zhes smra ba la/ 'jig rten zla ba nyid du bsgrub pa'i don du brjod pa ni gal te zhes bya ba'o/ /grub pa'i brjod bya bum pa zhes bya ba la sogs pa bzhin no/ /
<p>84a.5</p>nyes pa gzhan yang brjod pa ni/ ri bong can zhes bya ba'o/ /grags pa thams cad la bsnyon 'debs pa la dpe med kyi/ 'dod pa'i sgra'i brjod bya nyid du smra ba la ni/ ma yin no zhes bya ba'i don to/ /gal te kho na thun mong ma yin pa ma yin nam/ gtan tshigs gzhan yang de ltar ci ste 'gyur
<p>84a.6</p>zhe na/ de la zhes smos so/ /'dis ni zhes bya ba ni yod pa nyid la sogs pas so/ /gal te 'dis bsgrub par nus pa ma yin na/ 'o na gang gis zhes bya ba'o/ /zla ba nyid ma bsgrubs na yang zla ba ma yin pa nyid kyi gnod byed du ci ltar 'gyur zhe na/ lan ni sgra las zhes bya ba'o/ /gzhan dag
<p>84a.7</p>gzhan du yang thun mong ma yin pa nyid yin no zhes brjod pa ni/ gal te zhes bya ba'o/ /ci ltar rnyed de mi rnyed pa kho na'o zhes bya ba'i don to/ /ci zhig mi rnyed snyam na/ grags pa mtha' dag ces bya ba'o/ /'di nyid zhes bya ba ni yod pa'i phyir zhes bya ba 'di'o/ /de skad ces bya ba ni gang la zhes
<p>84b</p>
<p>84b.1</p>bya ba la sogs pa'o/ /ci'i phyir zhe na/ mtshan nyid phyir zhes bya ba'o mtshan nyid ni ma khyab pa'i nyes pa dang bral ba bstan par bya dgos na 'di ni da ltar ma gyur to zhes bya ba'i don to/ /ci ltar na 'di gzhan dag gi yang dag tu byas te brjod snyam na/ de bzhin zhes bya ste ri bong can zla ba ma yin te med pa'i
<p>84b.2</p>phyir zhes bya ba de bzhin du dA tri shing ma yin te zhes bya ba la yang gnod pa'i phyir gzhan gyi yang dbang du byas nas de skad brjod pa yin no/ /de lta ma yin na mtshan nyid ma khyab par 'gyur ro zhes bya ba'i don to/ /'on te dA tri ni shing ma yin no zhes bya ba la yang shing gcig yin pa'i phyir thun mong ma
<p>84b.3</p>yin par 'gyur ro snyam na/ sha pa zhes bya ba'o/ /lan gyi rnam pa brjod pa ni shing gcig ces bya ba'o/ /gal te ri bong can zla ba ma yin te yod pa'i phyir zhes bya ba 'di la ni re zhig 'di lan du 'gyur ba kho na'o/ /gzhan la ni yin du rung yang ma yin rung snyam na/ 
<p>84b.4</p>dang po gcig nyid kyi zhes bya ba'o/ /dpe ni ri bong can zla ba ma yin no zhes bya ba'o/ /mtshan nyid ni gang la zhes bya ba la sogs pa'o/ /gal te zhes bya ba nas 'dir bshad pa'i ltag yan chad ni rtsod pa'o/ /de ste zhes bya ba ni dogs pa bsu ba'o/ /ci'i phyir zhe na/ de ltar zhes bya ba'o/ /
<p>84b.5</p>mi 'jug pa kho na'o zhe na/ 'di ltar zhes bya ba'o/ /de'i phyir zhes bya ba ni re re'i rang bzhin yin pa'i phyir ro/ /dpe gcig gi dbang du byas nas kyang mtshan nyid bya ba yin te/ 'di la ni log par rtog pa med mod kyi 'on kyang ma khyab pa la sogs pa'i nyes pa dang bral ba nyid bya ba ma yin
<p>84b.6</p>no zhes bshad pa ni/ 'dir bshad pa zhes bya ba'o/ /'di ni zhes bya ba gang la zhes bya ba la sogs pa'i mtshan nyid ni ma khyab par 'gyur ro/ /ci ltar zhe na/ gzhan gyis ni brjod pas so/ /slob dpon phyogs kyi glang po'i gzhung 'chad pa gzhan dag ni zla ba gcig yin pa'i phyir na/ yod
<p>84b.7</p>pa'i phyir zhes bya ba 'di thun mong ma yin par brjod nas/ grags pas gnod par 'dzer to/ /de lta na ni ri bong can ni zla ba ma yin no zhes bya ba 'dir grags pas bsal bar 'gyur gyi/ sha pa ni shing ma yin te yod pa'i phyir zhes bya ba 'dir ni ma yin par 'gyur/ 'dir grags pas
<p>85a</p>
<p>85a.1</p>bsal ba med do zhes ni brjod par mi nus so/ /des gzhan gyis brjod pas ni gzhan gyis grags pas gnod pa'i mtshan nyid la ma khyab pa'i nyes pas nyes pa dang bcas par 'gyur ro/ /ma khyab pa nyid brjod pa ni/ 'di ltar zhes bya ba'o/ /gzhan gyis brjod pa'i rigs pa zla ba
<p>85a.2</p>gcig yin pa'i phyir zhes bya ba las so/ /gal te rigs pa 'di gzhan la yang 'gyur ro snyam na/ smras pa shing zhes bya ba'o/ /'on te zhes bya ba la sogs pas ni 'di snyam du sha pa ni shing ma yin te yod pa'i phyir zhes bya ba ni grags pas bsal ba ma yin no/ /'o na ci zhe na/ thun mong ba nyid kyis
<p>85a.3</p>'di ni shing yin te/ yod pa'i phyir shing gzhan bzhin no zhes bya ba'i rjes su dpag pa yod pa nyid do/ /des na shing ma yin pa nyid ni rjes su dpag pa des gnod par 'gyur ro snyam du bsams pa'o/ /rtsod pa 'di la brjod pa ni/ 'dir yang zhes bya ba ste/ shing ma yin no zhes bya ba 'ba' zhig
<p>85a.4</p>tu ni ma zad de/ ri bong can ni zla ba ma yin te yod pa'i phyir zhes bya ba 'dir yang thun mong ba nyid kyis rjes su dpag pas gnod pa yod pa yin no/ /ci ltar zhe na/ ga pur dang dngul la sogs pa la/ zla ba'i sgras brjod par bya ba nyid mthong ba'i phyir ro/ /des na thun mong ba nyid kyis yod pa zla ba ma yin
<p>85a.5</p>pa la gnod par byed pa ma yin te des na grags pas bsal bas ci yang byar med do zhes dgongs pa'o/ /gzhan yang zla ba'i sgra'i rjod par byed pa nyid brda las 'jug pa la thun mong ma yin yang ci zhig yin na/ gang gis yod pa'i phyir zhes bya ba'i rjes su dpag pa thun mong ma yin par
<p>85a.6</p>'gyur/ phyed snga ma bshad nas phyed phyi ma 'chad pa ni/ brda las zhes bya ba'o/ /de ltar gyur na ci skyon snyam na/ des na zhes bya ba'o/ /zla ba'i sgra thun mong ma yin pa nyid rjes su dpag pa thun mong ma yin pa'i rgyu mtshan du dogs pa bsu ba ni/ 'on te zhes bya ba'o/ /zla ba'i sgras brjod
<p>85a.7</p>par bya ba nyid de'o/ /des ni yod pa nyid ni thun mong ma yin pa nyid kyis zla ba ma yin pa la gnod par byed pa ma yin no/ /des na grags pa bsal ba yin no zhes sems pa'o/ /gal te la lar te ri bong can nyid ni zla ba nyid do/ /zla ba la bsnyon pa de la grub kyi rdul la sogs pa la ni ma
<p>85b</p>
<p>85b.1</p>yin na/ de'i tshe nges pa'i yul can dngos po pa nyid yin pa dgag tu med do/ /grags pas grub pa ni ma nges pa'i yul can yin pas na/ ri bong can ma yin pa dngul la sogs pa la yang 'gyur ro/ /des na gang las grags pas gnod pa'i go skabs su 'gyur ba thun mong ma yin pa nyid du ci ltar
<p>85b.2</p>'gyur te/ 'di ni bshad par gsal lo/ /dza yan+tas kyang bshad pa gzhan byas pa ni/ gal te bum pa la sogs pa 'ga' zhig la zla ba ma yin pa nyid dngos po'i stobs kyis zla ba nyid bsnyon pa de la grub na/ de'i tshe zla ba nyid de yang ri bong can la de kho na bzhin 'grub par 'gyur ro/ /
<p>85b.3</p>ci'i phyir zhe na/ bum pa la sogs pa la grags pas grub pa'i zla ba ma yin pa nyid khas len na ri bong can la zla ba nyid bzlog pa med pa'i phyir te/ rigs pa mtshungs pa'i phyir ro zhes so/ /'grel byed pa'i bshad pa yang gzhan yin te/ gal te dngul la sogs pa la la kho na la zla ba nyid
<p>85b.4</p>grub na/ de'i tshe nges pa'i yul can de ni dngos po pa kho nar grub pa yin pa/ ci ltar dngos po ma yin pa'am/ de dgag par yang 'gyur/ 'on te grags pas grub pa'i phyir dngos po ma yin na/ de'i tshe grags par khyad par med pa'i phyir ri bong can la yang bzlog tu med do
<p>85b.5</p>zhes so/ /de ltar 'chad pa 'di gnyi ga yang skabs dang rjes su mthun pa ma yin no zhes chen po rnams nyid kyis dpyad par bya'o/ /de dngos po la zhes bya ba ni zla ba'i sgras brjod par bya ba nyid de'o/ /grags pas grub pa'i dper zhes bya ba ni ri bong can ni zla ba ma yin te de yod pa'i phyir
<p>85b.6</p>zhes bya ba ci ltar 'gyur/ dngos po la grub pa'i zla ba nyid kyis gnod pa'i phyir mi 'gyur ba kho na'o zhes bya ba'i don to/ /des na zhes bya ba ni grags pas grub pa nyid kyis/ na'o/ /bzlog pa med pa kho na'o zhes bya ba ni zla ba'i sgras brjod par bya ba nyid do/ /ci'i phyir zhe na/ 'di ltar zhes
<p>85b.7</p>bya ba'o/ /ga pur la sogs pa de yang ngo / /des na zhes bya ba ni/ bzlog pa med pa na'o/ /'dis ni grags pas bsal ba zhes bya ba med par 'gyur ro zhes gang brjod pa de gzhung btsugs pa yin no/ /yang rnam pa gzhan gyi sgo nas grags pas bsal ba'i yul med do zhes
<p>86a</p>
<p>86a.1</p>dogs pa bsu ba ni/ 'on te zhes bya ba'o/ /ga pur la sogs pa la zla ba'i sgras brjod par bya ba nyid rnam pa ci ltar yang rung bar brtags pa ni ma yin gyi 'on kyang tshim par byed pa la sogs pa'i rgyu mtshan gyis yin no/ /des na zhes bya ba ni tshim par byed pa la sogs pa'i rgyu
<p>86a.2</p>mtshan gyis 'jug pa na'o/ /ga pur la sogs pa de'i dpe zhes bya ba yod pas zla ba'i sgra bsgrub pa'i dpe ma yin no/ /dpe med pa des na thun mong ma yin no/ /zla ba'i sgras brjod par bya ba ni ga pur la sogs pa la thun mong du yod pa ma yin te/ des na yod pa yang zla ba nyid sgrub pa'i don du bkod
<p>86a.3</p>pa thun mong ma yin pa nyid yin pas gang gis grags pas bsal ba'i go skabs med par 'gyur ba ci ltar zla ba ma yin pa nyid la gnod par byed par 'gyur zhes sems pa'o/ /lan ni dngos po la ni zhes bya ba ste/ gal te ga pur la sogs pa la zla ba'i sgras brjod par bya ba nyid rgyu mtshan gyi
<p>86a.4</p>dngos po yod pa la grub pa yin na de'i tshe ri bong can la'ang bzlog pa med de rgyu mtshan yod pa'i phyir ro/ /'on te rgyu mtshan med pa'i phyir zlog pa yin no zhe na/ brjod pa rgyu mtshan gyi dngos po de med na ri bong can la zla ba'i sgras brjod par bya ba nyid bzlog kyang / zlog par byed pa la grags pas bsal
<p>86a.5</p>ba'i nyes pa yod pa ma yin te/ me med pas du ba med par ston pa la ni grags pas gnod pa'i nyes pa yod pa ma yin no/ /bzlog pa med do zhes bya ba ni zla ba'i sgras brjod par bya ba'o/ /des na thun mong ba nyid kyis rjes su dpag pas gnod pa nyid yin gyi/ grags pas gnod pa ni ma yin no
<p>86a.6</p>zhes bya ba'i don to/ /skyon yod pa ma yin te zhes bya ba ni grags pas gnod pa'i mtshan nyid do/ /'o na ci ltar grags pas gnod pa'i mtshan nyid kyi nyes par 'gyur snyam na/ de phyir zhes gsungs so/ /dngos po la nges pa ma yin pa'i brda dang sgra de dag las byung ba'i ngang tshul gang la
<p>86a.7</p>yod pa'i chos/ zla ba'i sgras brjod par bya ba nyid la sogs pa de rnams su don rnams rung ba nyid yin no/ /ci'i phyir zhe na/ 'dod pa yod na bkag pa med pa'i phyir ro/ /des na de la gnod na grags pas bsal ba yin gyi gzhan du ni ma yin no zhes bya ba'i don to/ /gal te yod pa'i
<p>86b</p>
<p>86b.1</p>rgyu mtshan nyid la sgra 'jug pa yin gyi/ 'dod pa tsam gyis ni ma yin no/ /des na don rnams rung ba nyid ci ltar yin zhe na/ brjod pa ni gal te zhes bya ba'o/ /gang la tshad ma med snyam na/ sgra rnams zhes bya ba nas bya ba la zhes bya ba'i bar gyi don la'o/ /gal te rgyu mtshan la brten nas rgyu
<p>86b.2</p>mtshan can la sgra 'jug pa yin na/ de'i tshe rgyu mtshan la yang rgyu mtshan gzhan la ltos nas sgra 'jug pas na thug pa med do zhes sbyar ro/ /ci'i phyir 'di la tshad ma med snyam na/ 'di ltar zhes bya ba'o/ /gal te rigs la sogs pa'i rgyu mtshan la las rgyu mtshan las sgra 'jug par smra ba de la/ rgyu mtshan
<p>86b.3</p>gzhan la mi ltos pa kho nar ngo bo nyid kyis rjod par byed pa grub na/ de'i tshe rjod pa de ni dngos po'i stobs nyid las rgyu mtshan dang ldan pa'i zla ba la grub pa yin no zhes sbyar ro/ /'on te rgyu mtshan la rjod par byed pa grags pa tsam gyis grub pa yin gyi/ rgyu mtshan can la ni ma yin no snyam na/ 
<p>86b.4</p>grags grub ces smos so/ /rigs la sogs pa la rjod par byed pa grags pas grub par khas len na ri bong can la yang / zla ba'i rjod par byed pa bzlog pa med pa'i phyir ro/ /sngar gyi dgag par phyung ba yin la 'dir ma yin no zhes bya ba ni khyad par ro/ /re zhig phyed phyi ma 'chad pa
<p>86b.5</p>ni/ grags pa tsam las zhes bya ba'o/ /'on te rgyu mtshan dang ldan pa la grags pa tsam gyis mi 'jug gis/ 'on kyang rgyu mtshan nyid la yin pa des na/ ri bong can la'ang bzlog med phyir/ /zhes ci ltar rjod snyam na/ gang yang rung ba la zhes bya ba'o/ /de la zhes bya ba ni de ltar rnam par gnas pa
<p>86b.6</p>na'o/ /ci'i phyir zhe na/ rgyu mtshan la yang zhes bya ba ste/ rgyu mtshan dang ldan pa 'ba' zhig tu ni ma zad pa'o/ /phyed phyi ma bshad nas phyed snga ma bshad pa'i phyir dogs pa bsu ba ni 'on te zhes bya ba'o/ /de la ni rgyu mtshan la'o gzhan du yang zhes bya ba ni lan te/ rgyu mtshan can la la
<p>86b.7</p>yang ngo / /'on te zhes bya ba ni gzhan la de dang ni rigs pa la sogs pa dang ngo / /sgra 'brel ba yod pas lan ni 'di zhes bya ba'o/ /ci'i phyir zhe na/ sgra ni zhes bya ba'o/ /gzhan la ni rgyu mtshan la'o/ /rnam pa gzhan du zhes bya ba don dam par 'brel ba nyid kyis 'jug na'o/ /gzhan gyis
<p>87a</p>
<p>87a.1</p>smras pa don dam par 'brel pa nyid du rgyu mtshan la sgra 'jug bzhin par mthong ba des na 'jug go zhes brjod pa yin no zhe na/ lan du don dam par 'brel ba nyid kyis 'jug bzhin par ni mthong ba med do/ /ci'i phyir zhe na/ 'dod pa tsam gyis zhes bya ba'o/ /'on te 'dod pa
<p>87a.2</p>tsam zhugs pa ni rgyu mtshan la zhugs pa las gzhan yin te/ des na rnam par dbye ba yod do zhe na/ rjod par 'dod pa tsam gyis zhugs pa'i sgra dang gzhan rgyu mtshan gyis rab tu sbyar ba la khyad par mthong ba ni med do/ /'dod pa zhes bya ba ni 'di snyam du 'dod pas zhugs pa dang gzhan la rang gi
<p>87a.3</p>ngo bos ni khyad par yod pa ma yin gyi 'on kyang 'dod pa yod pa dang med pa dag gis khyad par du gyur pa yin la/ 'dod pa de ma dmigs pa yang med pa yin te khyad par yin no zhe na/ lan ni ma dmigs pa zhes bya ba'o/ /'das pa'i 'dod pa gzhan gyi rgyud la yod pa rtags las rang
<p>87a.4</p>yod pa'i dus nam rtogs pa la yang ngo / /yang gi sgras ni med pa 'ba' zhig la yin par ni ma zad pa'o/ /gal te yod na ci ltar 'o na 'dod pa'i gnod byed ma yin zhe na/ brjod pa ma dmigs pa ni zhes bya ba'o/ /'jig rten thams cad kyi 'dod pa la ni gnod pa ma yin no/ /'di ga las
<p>87a.5</p>she na/ da ltar zhes bya ba'o/ /gang gi phyir yul dang dus dang rang bzhin gyis ma bskal pa kho na la mi dmigs pa gnod par byed pa yin gyi/ gzhan la ni ma yin te/ des na 'dod pa thams cad kyis gnod pa byed pa ni ma yin te/ dmigs pa'i mtshan nyid kyis gyur pa ma yin pa'i phyir ro/ /
<p>87a.6</p>gang gi phyir de ltar thams cad kyi 'dod pa med pa ma yin pa de'i phyir ro/ /'dir zhes bya ba ni zla ba la sogs pa'i sgra la'o/ /de'i ste rgan po 'das nas yun ring du lon pa'i nye bar bstan pas so/ /de'i tshe 'gal ba ci yod de ci yang med do zhes bya ba'i don to/ /ci ltar rgyu mtshan la 'jug pa
<p>87a.7</p>de bzhin du rgyu can la yang sgra 'jug pa yin no zhes brjod pa de bsgrubs nas mjug sdud pa ni/ des na zhes bya ba'o/ /des na sgra rnams ni 'dod pa la reg pas 'jug pa nyid do zhes gnas so/ /de ltar sgra rgyu mtshan gyis rab tu sbyar bar smra ba rnams bsal nas/ sgra rdzas kyis rab tu sbyar bar
<p>87b</p>
<p>87b.1</p>smra ba rnams bsal ba'i phyir nye bar 'god pa ni gzhan dag ces bya ba'o/ /ci smra zhe na sngar zhes bya ba nas 'di la tshad ma 'ga' yang med do zhes bya ba'i mthar thug pa'o/ /ci'i phyir de ltar mi 'jug snyam na/ rim gyis zhes bya ba'o/ /des na rgyu mtshan can nyid la sgra 'jug gi rgyu mtshan la ma yin zhing / de'i
<p>87b.2</p>sgo nas rgyu mtshan can la 'jug pa yang ma yin no/ /des na thug pa med pa ma yin no zhes bya ba'i don to/ /de nyid sgra rgyu mtshan can gyis rab tu sbyar bar smra ba'i dogs pa bsu ba ni/ 'on te zhes bya ba'o/ /rgyu mtshan 'ga' zhig la yang sgra 'jug par mthong ngo / /rgyu mtshan de gang zhe na/ dngos
<p>87b.3</p>po nyid dang zhes bya ba'o/ /lan ni dngos po zhe'am ba lang zhes bya ba'i sgra ni rgyu mtshan la mthong ba ma yin no/ /ci'i phyir zhe na/ dngos po nyid la sogs pa'i sgra de ni'o/ /gal te yang dngos po nyid la sogs pa'i sgra rgyu mtshan la mthong ba de lta na yang dngos po dang ba lang gi sgras dang po rgyu
<p>87b.4</p>mtshan brjod nas/ rgyu mtshan dang ldan pa la 'jug pa ni ma yin no zhes bya ba'i don to/ /ci ltar de sgra gzhan yin zhe na/ gang zhig ces bya ba'o/ /dngos po la sogs pa'i sgra ni dngos po nyid la sogs pa la rab tu sbyar ba ma yin no zhes bsams pa'o/ /'di ga las snyam na/ brjod bya
<p>87b.5</p>zhes bya ba'o/ /dngos po nyid la sogs pa'i sgra dag de ltar sgra gzhan yin mod/ de lta na yang ci ltar rgyu mtshan la 'jug pa ma yin zhe na/ rjes su 'gro ba dang zhes bya ba'o/ /ci'i phyir zhe na/ dngos po'i rkyen dang zhes bya ba'o/ /sgra rgyu mtshan gyis rab tu sbyar bar smra ba dag gis brgal
<p>87b.6</p>ba ni ci ste zhes bya ba la sogs pa'o/ /'o na ci ltar na rgyu mtshan rjod par byed pa yin zhe na/ gang gi tshe zhes bya ba'o/ /de nyid ces bya ba ni rgyu mtshan gyi mtshan nyid do/ /ci ltar des de gsal snyam na/ dngos po'i zhes smras so/ /sgra rdzas kyis rab tu sbyar bas smra ba dag
<p>87b.7</p>gis lan btab pa ni/ de ni ma yin te zhes bya ba'o/ /rdzas la 'jug pa'i sgra la'o/ /de'i khyad par ni rdzas kyi khyad par ro/ /'di yang khas blangs nas brjod par zad do zhes smras pa ni/ rang bzhin dang zhes bya ba'o/ /des na sgra thams cad ni rdzas la 'jug pa kho na'o zhes yid la
<p>88a</p>
<p>88a.1</p>mnos pa'o/ /yang sgra rdzas kyis rab tu sbyar ba smra ba gzhan 'god pa ni/ gzhan dag ni zhes bya ba'o/ /nyid la zhes bya ba ni rgyu mtshan la ma yin pa'o/ /'o na ci ltar na rigs mi mthun pa las rnam par gcod par byed pa yin zhe na/ rgyu mtshan ni zhes bya ba'o/ /snga ma ni sgra las ma
<p>88a.2</p>rtogs pa'i rgyu mtshan nyid rnam par gcod par byed pa yin no zhes brjod pa yin na/ 'di ni ma brjod par zad kyi rnam par gcod par byed pa ma rtogs pa ni ma yin no zhes brjod pa'o zhes bya ba ni 'di nyid kyi khyad par ro/ /da ni grub pa'i mtha' gsungs pa ni/ de ni zhes bya ba ste/ lugs gnyi ga yang
<p>88a.3</p>ngo / /gal te rgyu mtshan 'ga' zhig la sgra ste 'jug par grub na/ de'i tshe rgyu mtshan dang ldan pa la yang / 'jug pa de ni dngos stobs las grub pa yin gyi gzhan du ni ma yin te/ rgyu mtshan ma brjod pa ni/ des rnam par gcod pa rtogs pa ma yin no/ /'on te rgyu mtshan ni sgra las rtogs pa kho
<p>88a.4</p>nar zad kyi brjod par bya ba ni ma yin no zhe na/ gal te rtogs pas grub par khas len pa na rgyu mtshan brjod par bya ba nyid ma yin na/ de'i tshe brjod par bya ba ma yin pa nyid ni ri bong can la'ang bzlog med phyir ro/ /rigs pa mtshungs pa'i phyir ro/ /'chad pa ni gal te zhes bya ba'o/ /rgyu mtshan
<p>88a.5</p>ma rtogs na ni rgyu mtshan dang ldan pa la yang sgra 'jug pa ma yin no zhes brjod pa ni/ sgra zhes bya ba'o/ /khyad par can rtogs pa ni khyad par rtogs par med par mi 'gyur ba'i phyir de med na ci ltar srid/ srid na yang rgyu mtshan brjod bya ma yin par ci ltar 'gyur zhes smra ba ni/ gal te zhes bya ba'o/ /
<p>88a.6</p>gal te rgyu mtshan gyis rnam par gcad pa sgra las rtogs na/ de'i tshe rgyu mtshan de yang blo la gnas pas ci ltar brjod par bya ba ma yin te yin pa kho na'o/ /'di ga las she na/ rgyu mtshan can zhes bya ba ste rdzas la'o/ /de zhes bya ba ni sgras rtogs pa'o/ /des na rgyu mtshan yang brjod par
<p>88a.7</p>bya ba nyid do zhes dgongs pa'o/ /des na sgra rnams ni rdzas la 'jug pa nyid ma yin no/ /'on kyang zhes bya ba ni gal te yang sgras rgyu mtshan dang rgyu mtshan can gnyi ga rtogs pa de lta na yang rgyu mtshan dang ldan pa'i rdzas nyid gtso bor rtogs pa yin te/ 'jig rten ni de don du gnyer gyi dar ba
<p>88b</p>
<p>88b.1</p>la sogs pa ni ma yin pa'i phyir ro/ /gal te yon tan brjod bya ma yin na/ 'o na ci ltar rtogs snyam na/ med na mi 'byung ba nyid kyis zhes gsungs so/ /'o na ni gang gis de nyid ni gtso bo ma yin na/ gang gis de nyid rtogs par 'gyur/ ci'i phyir zhe na/ gtso bo phal pa zhes smos so/ /gang gis zhes bya ba rgyu mtshan nam rdzas
<p>88b.2</p>kyi dbang du byas pa'o/ /de nyid ni rgyu mtshan nam rdzas nyid do/ /de'i don can ni nad med par byed pa'i don du'o/ /de'i don du ni lto la ngan gyi don du'o/ /'o na gang gi tshe rdzas gtso bor rtogs par byed ce na/ gang gi tshe zhes bya ba'o/ /gnyi ga yang zhes bya ba ni rdzas dang yon tan tshogs pa'o/ /
<p>88b.3</p>gal te de ltar sgra rnam pa gnyi ga ltar yang 'jug na 'o na ci ltar 'dod pa tsam gyis 'jug pa yin snyam na/ de la zhes bya ba'o/ /'dis na grags pa tsam ni sgra tsam gyi rgyu mtshan ma yin no zhes gang brjod pa de bsal ba yin no/ /gzhan dag brjod par bya ba ma yin yang rnam par gcod par
<p>88b.4</p>byed pa nyid du 'gyur ro zhes brjod pa ni/ ci ste yang zhes bya ba nas/ rnam par gcod par byed pa yin no zhe na zhes bya ba'i bar ro/ /de zhes bya ba ni rgyu mtshan no/ /ci ltar brjod par bya ba ma yin zhe na dper na zhes bya ba'o/ /bya rog de nges pa med pa'i phyir yang khyim gyi tshig gis brjod
<p>88b.5</p>par bya ba ma yin no zhes brjod pa ni ci ltar zhes bya ba'o/ /de med kyang zhes bya ba ni bya rog med kyang ngo / /gtan tshigs des na bya rog de ni blang bar bya ba ma yin te khyim gyi sgras brjod pa nyid kyis 'dzin pa ma yin no/ /mi la sogs pa ston par byed pa ni blang bar bya ba ma yin no zhes 'brel
<p>88b.6</p>to/ /bram ze la sogs pa'i sgra ni mi la sogs pa brjod pa'i don du nye bar len pa ma yin te/ de dag ni bram ze la sogs pa rjod par byed pa yin pa'i phyir ro/ /nye bar mtshon par byed pa nyid du khas blangs nas rjod par byed pa ma yin pa nyid du brjod pa ma yin gyi nye bar mtshon par byed pa
<p>88b.7</p>nyid du mi rigs pa'i phyir yang brjod par bya ba ma yin pa nyid do zhes brjod pa ni/ bya rog gis zhes bya ba'o/ /de ni khang bzangs so/ /ci'i phyir zhe na/ de ni zhes bya ba ste bya rog de ni'o/ /'o na de gang gi nye bar mtshon byed yin snyam na/ rtog pa mngon du zhes bya ba'o/ /de lta ma
<p>89a</p>
<p>89a.1</p>yin na zhes bya ba ni lha gang gi rgyu mtshan med na'o/ /des na bya rog brjod bya ma yin pa de bzhin du rgyu mtshan yang yin no zhes gnas so/ /gal te bya rog khyim gyi sgra'i brjod bya ma yin na/ 'o na ci ltar zhes 'dri ba'o/ /lan ni mngon sum gyis zhes bya ba'o/ /de nyid kyis zhes bya
<p>89a.2</p>ba ni mngon sum gyis grub pa nyid kyis so/ /'di ni bya rog go/ /bya rog bzhin du rigs la sogs pa yang gzhan brjod pas ston pa yin no zhe na/ rigs la sogs pa zhes bya ba'o/ /de'i phyir rigs la sogs pa brjod par bya ba ma yin pa yang de dang rigs mi mthun pa las rnam par
<p>89a.3</p>gcod par byed pa 'gyur ba yin no zhe na/ 'di la lan brjod pa ni/ rgyu mtshan gang zhig logs su rtogs par 'gyur ba de ni brjod par bya ba ma yin yang rnam par gcod par byed par 'gyur ba zhes bya ba de la ni log par rtogs pa med pa kho na ste bya rog bzhin no zhes blta bar bya'o/ /ba lang
<p>89a.4</p>la sogs pa'i rgyu mtshan gang zhig sgra de nyid las rtogs kyi/ sgra gzhan las ni ma yin pa'i rgyu mtshan de ni brjod par bya ba nyid do/ /ci'i phyir zhe na/ sgras zhes bya ba la sogs pa'o/ /de ltar phyed snga ma bshad nas phyed phyi ma bshad pa'i don du dogs pa bsu ba ni de la zhes bya ba'o/ /rgyu
<p>89a.5</p>mtshan dang ldan pa kho na brjod par bya ba yin no zhes bya ba'i don to/ /lan ni rtogs pa zhes bya ba'o/ /gal te sgra las rtogs par grub kyi/ de'i brjod par bya ba nyid ma yin no/ /de'i tshe brjod par bya ba ma yin pa nyid rgyu mtshan dang ldan pa ri bong can la'ang bzlog pa med pa nyid do/ /'di nyid
<p>89a.6</p>gsal bar byed pa ni/ rgyu mtshan bzhin du zhes bya ba'o/ /gnyi ga yang brjod par bya ba ma yin pa nyid du thal bar 'gyur ro zhes bya ba'i don to/ /'on te sgra las rtogs pa nyid kyis rgyu mtshan dang ldan pa brjod par bya ba yin no zhe na/ rtogs pa nyid las rgyu mtshan dang ldan pa'i brjod par bya
<p>89a.7</p>ba nyid du khas len pa yin na ni/ rgyu mtshan la yang brjod par bya ba nyid mtshungs so/ /de bas na rgyu mtshan dang ldan pa nyid la ni sgra 'jug pa ma yin no zhes gnas so/ /yang rnam pa gzhan gyis sgra las rtogs pa yang brjod par bya ba ma yin no zhes ston pa ni/ gal te zhes bya ba'o/ /lan ni snod
<p>89b</p>
<p>89b.1</p>rtogs pa ni ma yin te'o/ /ci'i phyir zhe na/ snod de'o/ /ci'i phyir mi rtogs she na/ rang gis zhes bya ba'o/ /de'i phyir zhes bya ba'o/ /brjod par bya ba ma yin pa ni rgyu mtshan no/ /ma rtogs pas mtshon na ha cang thal bar 'gyur ro zhes brjod pa ni/ mtshon par gyur pas ni zhes bya ba'o/ /nye bar
<p>89b.2</p>mtshon pa'i phyir zhes bya ba ni rgyu mtshan no/ /phyogs ni dus phyis so/ /des rnam par bcad pa ni rgyu mtshan gyis rnam par bcad pa nyid kyi rigs mthun pa la'o/ /lan ni de lta na 'o na zhes bya ba'o/ /gal te shin tu goms pa las rgyu mtshan rtogs pa med bzhin du sgra 'jug na/ de lta na 'o na
<p>89b.3</p>zhes bya ba'o/ /yang zhes bya ba ni me la sogs pa 'ba' zhig la yin par ma zad pa'o/ /ci'i phyir zhe na/ bya rog bzhin du zhes bya ba'o/ /khyi sha de la me la sbyin sreg la sogs pa'i sgra'i rgyu mtshan zhugs pa'i phyir ro/ /dper na bya rog khyi sha la zhugs pa de bzhin du me la sbyin sreg la
<p>89b.4</p>sogs pa'i sgra'i rgyu mtshan yang yin no/ /des na me la sbyin sreg la sogs pa'i sgra ni/ rgyu mtshan yod pas na de rtogs pa med kyang shin tu goms pa las 'jug par bya ba yin no/ /'on te rgyu mtshan dag ni nges pa la 'jug pa dag yin no/ /des na nyes pa 'di med do zhe na/ de lta
<p>89b.5</p>ma yin na zhes bya ba'o/ /des na sgra 'jug pa'i rgyu mtshan ni yul nges pa can ma yin no/ /de nyid kyi phyir khyi sha la yang dang po rgyu mtshan yod pas/ dus phyis shin tu goms pa las rgyu mtshan rtogs pa med kyang me la sbyin sreg la sogs pa'i sgra 'jug pa mi bzlog pa kho na'o zhes dgongs pa'o/ /
<p>89b.6</p>dogs pa ni de ni zhes bya ba ste/ ba lang gi sgra ni don dgu po dag la'o/ /lan ni khyi sha la yang zhes bya ba'o/ /skabs kyi mjug sdud pa ni/ de'i phyir zhes bya ba'o/ /nyes pa dang ldan pa mi bzlog pa ci'i phyir zhe na/ rtogs par bya ba thams cad la'o/ /ci ltar bzlog pa med snyam na/ rung ba nyid
<p>89b.7</p>ces bya ba'o/ /rung ba nyid de 'gog pa'i spyod pa la rjes su dpag pa gang la rung ba nyid kyis yul yod pa grags pa zhes bya ba des gnod do zhes sbyar ro/ /ci lta bu zhig gis she na/ 'dod pa tsam dang 'brel pas na brda 'gog pa med pa de las skyes pa'o/ /ci ltar gnod par byed pa
<p>90a</p>
<p>90a.1</p>yin zhe na/ brda rjes 'jug pa'i sgra rnams la ni gang gi phyir don nges pa yod pa ma yin te/ des na brjod par bya ba gcig kho na yod dgos so zhes bya ba'i nges pa ga la yod/ 'on te khyi sha za bar rtogs pa ni grags pas gnod pa des na/ de 'gog gi zhe na/ 'dis ni
<p>90a.2</p>zhes bya ba ste/ sgra rnams don nges pa yod pa ma yin par bstan pa 'dis ni/ spyod pa pa de rnams khyi sha za bar rtog pa der/ khyi sha za bar rtog pa ni grags pas bsal ba yin no zhes 'gog pa 'gal ba yin no/ /gal te 'di grags pas gnod pa yin na/ rig byed skyes bus ma byas pa/ /zhes
<p>90a.3</p>bya ba yang grags pas gnod par 'gyur te/ rig byed ni skyes bus byas pa nyid du grags pa'i phyir ro/ /'chad pa ni gang zhig ces bya ba ste dpyod pa'o/ /de la ni dpyod pa pa la'o/ /ci ltar 'di la gnod snyam na/ /'di ltar zhes bya ba la sogs pa'o/ /'dis ni zhes bya ba rnam par 'grel pa ni/ 
<p>90a.4</p>de la zhes bya ba ste/ sgra rnams don nges pa med par bstan pa na'o/ /brgal zhing brtag pa'i rnam pa brjod pa ni rig byed ces bya ba'o/ /ci ltar grags pas gnod snyam na/ gang gi phyir zhes bya ba'o/ /'on te zhes bya ba ni gzhan no/ /bsgrubs pa las gzhan pa'i don mthong ba yod dam zhe na/ 
<p>90a.5</p>'di ltar zhes bya ba'o/ /ma yin te zhes bya ba ni lan no/ /'dir zhes bya ba ni rkang par gyis shig ces bya ba la sogs pa la gzhan du zhes bya ba bsgrubs pa mi srid pa'i phyir de ltar legs par byas pa'i yul can du rtogs pa yin no/ /'on te de ltar ma yin te/ legs par byas pa med na/ sgra
<p>90a.6</p>tshad mar med pa'i phyir log par byas pa'i don du rtogs pa yin no zhe na/ lan ni lung thams cad ces bya ba'o/ /ci'i phyir zhe na/ der te tshad mar brtag pa'i rgyu mtshan de lta ma yin na tshad mar mi 'gyur ro zhes bya ba yod pa'i phyir ro/ /gang gi phyir de ltar sgra rnams la don nges pa yod pa ma yin
<p>90a.7</p>pa de nyid kyi phyir na/ bde bar gshegs pa pa dpyod pa pa des ni gnod pa med par bstan pa yin zhes 'brel to/ /ci zhig byed pa la mi gnod ce na/ rgyu mtshan can gyi sgra yi don/ /gal te la lar de grub na/ /zhes bya ba la sogs pas 'gog pa la'am/ yang na sgra rnams kyi don dam pa
<p>90b</p>
<p>90b.1</p>la 'brel pa'i mtshan nyid 'gog pa la'o/ /gnod pa med par ro/ /'chad pa ni rgyu mtshan las zhes bya ba'o/ /gal te sangs rgyas pa brjod na de'i tshe de la grags pas gnod pa'i skyon med do/ /gal te don dam par 'brel pa'i stobs kyis don ston par byed pa'i sgra 'ga' yang med do zhes brjod
<p>90b.2</p>na/ yang de'i tshe sangs rgyas pa de la gnod pa med pa kho na'o/ /'o na gang la gnod snyam na/ dpyod pa pa la zhes bya ba'o/ /gang gi phyir de ltar sangs rgyas pa la gnod pa med pa des na/ khyi sha za bar rtog pa grags pas gnod pa yin par dpyod pa pas brjod pa ni rigs pa ma yin no zhes sbyar
<p>90b.3</p>ro/ /de ltar grags pas gnod pa'i mtshan nyid rnam pa gnyis bshad nas/ mjug bsdu ba'i sgo nas logs su brjod pa'i dgos pa brjod pa ni/ des na zhes bya ba'o/ /ci ltar bstan bcos dang rang gi tshig rjes su dpag pa las phyi rol tu gyur pa ma yin yang / yul gyi dbye ba bstan pa'i
<p>90b.4</p>don du logs su byas pa de bzhin du grags pa yang yin no/ /de lta ma yin na ni 'di yang nges pa'i yul can du rtogs par 'gyur ro zhes bya ba'i don to/ /gal te rjes su dpag pa bzhin du khas ma blangs par yang gnod par byed pa yin nam zhe na/ dam bcas pa'i zhes smos so/ /phyin ci log
<p>90b.5</p>gi dngos po'i rang bzhin no/ /gnyis ni dam bcas pa dang bzlog pa dag tshad ma ma yin pa nyid du stobs mtshungs pa'i phyir ro/ /'o na gang gis gnod par byed pa yin zhe na/ 'on kyang zhes bya ba'o/ /gal te bdag bstan bcos tshad mar khas blangs pa des gnod pa ma yin la brda las
<p>90b.6</p>byung ba'i rung ba nyid kyis gnod par yang grags pas bsal ba yin no zhes logs su byas pa'i dgos pa yin no zhes ci ltar rtogs zhes dogs na/ grub pa zhes gsungs te/ bshad zin pa'i tshul du grub pa lung dang grags pas gnod pa dag tha dad par bshad pa la yul gyi dbye ba
<p>90b.7</p>bstan pa'i mtshan nyid kyi dgos pa bstan pa'i phyir na lung dang grags pas gnod pa rgyu dang bcas par rab tu brjod do/ /dam bcas pa tsam gyis zhes bya ba dang / sgra las byung ba'i grags pas zhes bya bar ro/ /mngon sum dang rjes su dpag pas gnod pa la ni rgyu dang bcas par
<p>91a</p>
<p>91a.1</p>gsungs pa ma yin no/ /de la ni tshad ma kun la btus par ro/ /ci ltar 'di'i dgongs pa 'di kho na yin zhe na/ gsung ba la mkhas pa ni mi srid do zhes 'brel to/ /ci ltar 'gyur ba mi srid snyam na/ dgos pa de dang bral te med pa ste/ de la thugs gzhol ba gang yin pa
<p>91a.2</p>dang / /yongs su rgyas pa las gzhan ma rgyas pa'i dgos pa can gang yin pa de gsung mi srid do zhes tshig sbyar ro/ /gsung ba la mkhas pa zhes bya ba ni ngag dang yid kyi nyes pa dang bral ba zhes bya ba'i don to/ /ci ltar na 'di 'di 'dra ba'i yon tan dang ldan pa yin zhe na/ 'di ltar zhes bya ba'o/ /
<p>91a.3</p>'bigs byed kyi nang na gnas pa ni gdug pa can no/ /de mi bzad pa'i mun pa chen po yin te/ gdul bya rnams la don phyin ci ma log par gsal bar byed pa ma yin pa'i phyir ro/ /de'i rgya chen po ni rgod pa yin te/ de 'joms pa'i thugs slob dpon gang la mnga' ba'o/ /nyi ma ni 'bigs byed kyi
<p>91a.4</p>nang na gnas pa'i mun pa chen po de'i rgya che ba gang yin pa 'joms pa ma yin te/ des na slob dpon ni sngon med pa'i nyi ma yin no/ /dge legs kyi ri ni thar pa'i lam 'phags pa'i bden pa bzhi'o/ /rang dang gzhan gyi don phun sum tshogs pa ni de las 'chad pa'i phyir dang / khyab 'jug
<p>91a.5</p>dang / dbang phyug dang / tshangs pa la sogs pas bskul par mi nus pa'i phyir ro/ /dge legs kyi ri gang yin pa la shin tu mthon pa yang yin pas na ri mthon te/ 'phags pa'i bden pa bzhi las gzhan pa'i thar pa'i lam ni yod pa ma yin no zhes bya ba'i don to/ /der gsung gi
<p>91a.6</p>'od zer gyi tshogs chen rtag tu phyin ci ma log par 'gyed par mdzad pa de la de skad ces bya'o/ /nyi ma ni shar gyi ri tsam la 'od kyi tshogs 'gyed pa yin gyi/ slob dpon ni shin tu mtho ba'i dge legs kyi ri la 'od zer gyi tshogs chen po 'gyed pa yin no/ /des na snga na med pa'i nyi ma yin
<p>91a.7</p>no/ /nyi ma ni lam bral zhes bya ba bya rnams kyi lam nam mkha' gang yin pa der 'gro la/ slob dpon ni dam pa'i lam la gnas pa'i phyir lam dang bral ba phyin ci log gi lam du mi gshegs so/ /slob dpon ni gzhan mu stegs pas thogs pa med de bzlog tu med kyi/ nyi ma ni sprin la
<p>91b</p>
<p>91b.1</p>sogs pa gzhan gyis thogs pa yod pa yin no/ /nub ri ni nub kyi ri lta bu yang dag par rdzogs pa'i sangs rgyas te/ nyes pa thams cad nub pa'i phyir dang / nyes pa'i rlung gis mi bsgul ba'i phyir ro/ /der 'od zer gyis ni lag pa bzhag pa ni bcas pa'o/ /sdug bsngal dang sdug bsngal gyi rgyu
<p>91b.2</p>las bsgral bar 'dod pa'i mtshan nyid kyi thugs rje'i ni 'od zer te/ phyin ci ma log pa'i don ston pa'i rgyu yin pa'i phyir ro/ /de nyid lag pa yin te de nyid kyis rdzogs pa'i byang chub tu 'dzin pa'i phyir ro/ /de'i rtsom pa rdzogs pa'i byang chub kyi 'bras bus 'bras bu dang bral ba gang yin pa
<p>91b.3</p>nyan thos kyi byang chub mngon du byed pa'i mtshan nyid der 'gyur ba ni slob dpon srid pa ma yin te/ 'jam dpal rang nyid kyis de skad cig nyid la nyan thos kyi byang chub mngon du byed pa las bzlog pa'i phyir ro/ /nyi ma ni rim gyis nub kyi ri bo'i thad du phyin te/ nub kyi rgya mtsho chen por bdag nyid
<p>91b.4</p>phyin par rtogs nas bdag 'dir lhung du 'ong ngo snyam du snying phyung bas nub kyi ri bo la brten nas gnas pa'i don du 'od zer stong der bzhag par gyur to/ /des na nub kyi ri la 'od zer gyi lag pa bzhag pa gang yin pa de dag gi rtsom pa ni 'bras bu med par 'gyur te/ nub kyi ri la rten ma
<p>91b.5</p>bcas nas rgya mtsho chen por lhung ba'i phyir ro zhes mu stegs pa'i lung las ma g+has gsal bar byas so/ /des na de ltar srid pa yin no/ /de'i phyir slob dpon ni sngon med pa'i nyi ma yin pa'i phyir sngar bshad pa'i yon tan dang ldan par nges pa yin no/ /brjod ma thag pa'i yon tan gzhan
<p>91b.6</p>dag la ni srid pa ma yin no/ /de'i phyir zhes bya ba ni skabs kyi mjug sdud pa'o/ /ci ltar 'di gnyis tshad ma ma yin pa'i phyir na gnod byed yin snyam na/ lhag ma ni zhes smos so/ /de la khas blangs 'bras rtags dang / /zhes bya ba la sogs pas bshad zin to/ /yang na gal te rang gi tshig
<p>91b.7</p>dang grags pa dag mngon sum dang rjes su dpag pa las yul la brten nas tha dad pa yin na/ de lta yang rang gi tshig dang bstan bcos dang 'gal ba gnyis go ci ltar tha dad snyam na/ lhag ma ni zhes bya ba'o/ /ngag gcig la rang gi tshig dang 'gal ba dang / ngag tha dad pa la ni bstan
<p>92a</p>
<p>92a.1</p>bcos dang 'gal ba yin no zhes yul gyi dbye ba byas pa yin no/ /de ltar brjod par bya ba mang bas go rims las brgal te/ rang gi tshig dang grags pas gnod pa bshad nas/ mngon sum gyis gnod pa brjod pa ni/ mngon sum gyis zhes bya ba'o/ /ngo bo nyid gang zhig
<p>92a.2</p>gnyis med par snang bar gyur pa de nyid yod na mngon sum gyis gnod pa yin no zhes 'brel to/ /ci ltar gnyis med par zhe na/ sna tshogs su ni zhes bya ba'o/ /brjod par bya ba de yang gang yin zhe na/ der yang zhes bya ba'o/ /des na gsal byed kyis ci skad du sgra mnyan par bya ba ma yin no zhes bya bas ni
<p>92a.3</p>dbang po dang sgra dag ni 'brel ba dag gi 'brel pa 'gog pa min la/ de yang mngon sum gyis ma yin te/ dbang po las 'das pa'i phyir ro des na 'di mngon sum gyis bsal ba'i dpe ci ltar yin zhes brjod pa des bsal ba yin no/ /'brel ba 'gog par khas mi len pa'i phyir ro/ /'o na
<p>92a.4</p>ci zhig go snyam na/ 'o na zhe na zhes bya bas ston to/ /ci ltar gnyis med snyam na/ sna tshogs su snang ba'i zhes smos so/ /ci ltar nyams su ma myong zhe na/ rigs zhes gsungs so/ /'di yang zhes bya ba ni mngon sum ma yin pa spong ba la gnod par mi 'gyur ro zhes bya ba ni/ des na spyi'i chos rnams ni/ /
<p>92a.5</p>zhes bya ba la sogs pas ston par 'gyur ro/ /ci ltar don 'di slob dpon phyogs kyi glang po'i gzhung las rnyed snyam na de don zhes bya ba gnyis su med par bstan pa'i don du/ mngon sum don dang rjes dpag dang / /zhes bya ba'i gzhung 'dir don bshad pa yin no/ /de nyid ces bya ba ni mngon sum
<p>92a.6</p>la snang ba nyid do/ /ldog pa brjod pa ni spyi la sogs pa ni zhes bya ba'o/ /ci'i phyir zhe na/ mngon sum la zhes bya ba bya ba'i spyi la sogs pa mngon sum la snang bar nus pa ni ma yin te/ kha dog dang dbyibs dang yi ge'i rnam pas stong pa'i phyir ro/ /gal te de lta na yang de mngon sum yin pas de spong
<p>92a.7</p>ba ni mngon sum gyis gnod pa yin no zhe na/ gang la zhes bya ba ste/ shes pa gang la rigs la sogs pa snang ba de ni mngon sum yin no/ /yang na gzhal bya gang la snang ba de rtogs pa med pa de ni mngon sum gyi gzhal bya ma yin no/ /rigs la sogs pa spong ba ni mngon sum gyis gnod pa ma yin
<p>92b</p>
<p>92b.1</p>te/ rigs la sogs pa med do zhes dam bca' ba yang dag pa kho na yin no zhes bya ba'i don to/ /ngo bo nyid ces bya ba ni mngon sum la snang ba nyid do/ /des na zhes bya ba ni dbang po'i spyod yul ma yin pas na'o/ /rang bzhin gnyis pa ltar zhes bya ba ni/ mchod pa'i don gyi 'byung po'i mgul chings
<p>92b.2</p>ltar ro/ /gal te zhes bya ba la sogs pas ni gzhan dag spyi ma dmigs pa ma nges pa nyid du ston par byed do/ /'di'i don ni 'di yin te/ gal te spyi med na 'gar yang spyi'i tha snyad med par 'gyur te/ rigs mthun par 'dod pa'i gsal ba rnams kyang phan tshun mi 'dra ba'i phyir ro zhes bya ba'o/ /
<p>92b.3</p>mi 'dra ba des na rigs mthun pa dang mi mthun pa dang 'brel pa'i tha snyad 'di dag ni rigs mthun pa'o 'di dag rigs mi mthun pa zhes bya ba'i tha snyad du ci ltar 'gyur te/ ba lang ma yin pa las ldog pa yang gcig par 'thad pa ma yin no zhes brjod pa ni/ ci ltar zhes bya ba ste dper na ba
<p>92b.4</p>lang ma yin pa las ldog pa'i khra bo dang ser khra dag bzhin du ba lang dang rta dag la yang gzhan las ldog pa yod pa yin no/ /de lta yin dang ci ltar ba rta rnams sde tshan gcig tu byed pa de bzhin du ba lang dang rta dag kyang 'gyur ro/ /'dis ni khra bo dang rta dag ser skya las tha dad par mtshungs par
<p>92b.5</p>bstan to/ /ba rta rigs mi mthun gzhan las zhes bya ba ni/ mngon par 'dod pa'i khra bo las gzhan ser skya gang yin pa de las ba lang nyid ldog pa mthong ba yin la/ ngang pa dang mi 'dra ba'i rta gzhan las ldog par mthong ba yin no/ /des na rigs mthun pa'i tha snyad du ci ltar 'gyur/ gang
<p>92b.6</p>gi phyir de lta yin pa des na/ rigs la mi ltos pa'i ldog pa tsam gyis ni/ 'chol ba med par mi 'grub ste 'on kyang 'chol ba kho na'o/ /don 'di yin te/ ba lang ma yin pa las ldog pa'i dbang gis ba lang rnams ngang pa la sogs pa'i gsal ba dang ma 'chol bar brjod pa yin na de yang mi
<p>92b.7</p>'grub ste/ rigs mthun pa'i gsal ba rnams kyang phan tshun rigs mi 'dra bas ldog par srid pa'i phyir dang / rigs mthun pa dang rigs mi mthun pa'i gsal ba rnams kyang gzhan las ldog par srid pa'i phyir ro/ /'o na ci ltar tha snyad 'chol bar byed par 'gyur snyam na dngos po'i
<p>93a</p>
<p>93a.1</p>zhes smos so/ /de don gnyer ni tha snyad don du gnyer bas so/ /spyi nyid ci ltar mi 'chol snyam na/ rang gi ngo bos zhes bya ba'o/ /de'i phyir spyi rang bzhin gnyis pa ltar spyi mi snang ba'i phyir ro zhes bya ba ni mi 'thad do zhe na/ de ni de ltar ma yin te zhes bya ba'o/ /gal te res 'ga' spyi la sogs
<p>93a.2</p>pa rang gi ngo bos rtogs pa yin na/ de'i tshe rang gi ngo bos rtogs pa la/ 'chol bar thal/ med pa nyid yin na/ 'on kyang 'di nyid mi 'thad do/ /rang gi ngo bos ma rtogs pa'i phyir ro/ /'dis ni snang ba mi dmigs pa ma nges pa nyid ma yin no zhes bstan pa yin no/ /mi snang ba'i spyi nyid tha snyad ma
<p>93a.3</p>'chol bar byed pa'i rgyu yin no zhe na/ rang gi ngo bos zhes bya ba'o/ /gang du ba lang la sogs pa'i don rnam par dbye bas nges par byar med pa mun par mthong ba rnams la yang ma 'chol bar rtogs par 'gyur ro zhes bya ba ni thal ba'o/ /de lta yin mod ci skyon snyam na/ spyi ni zhes bya ba'o/ /
<p>93a.4</p>mun par gnas pas gsal ba'i rang bzhin ma rtogs pa'o/ /des na spyi rnam par phye bas gsal bar byed pa ma yin no/ /des na zhes bya ba spyi las rnam par phye nas rtogs pa med pas na'o/ /'chad pa ni ji srid ces bya ba'o/ /phan tshun zhes bya ba ni/ khra bo 'di ni ba lang yin no zhes bya ba
<p>93a.5</p>'dir ni spyi khyad par yin la/ ba lang rnams kyi ba lang nyid ces bya ba 'dir ni/ spyi khyad par nyid yin no/ /gal te thams cad kyi tshe spyi khyad par nyid yin na de'i tshe gong bu rgyang ring po na 'dug kyang / thams cad kyi tshe 'dir ni ba lang ngo snyam pa'i rtogs pa skyed par 'gyur ro zhes ston
<p>93a.6</p>pa ni/ dus thams cad du zhes bya ba'o/ /khyad par nyid yin na zhes bya ba ni rang gi rnam pa'i rjes su byed pa'i blo'i rgyu yin na'o/ /ci ste mi rtogs zhes bya ba ni/ gsal ba ci ste mi nges/ 'on te khyad par yin yang gsal ba'i yul la the tshom za zlog par byed pa ma yin no zhes dogs pa bsu nas
<p>93a.7</p>brjod pa ni/ gang zhig ces bya ba'o/ /thag ring po nas spyi mthong ba na yang 'di ni ngang pa'i gsal ba dang mi mthun pa ba lang gi gsal ba yin no zhes rtogs par 'gyur gyi the tshom za bar ni mi 'gyur ro/ /rgyang ring po na ni de ma bzung ba yin no zhes kyang brjod par mi bya ste/ spyi med par
<p>93b</p>
<p>93b.1</p>thal ba'i phyir ro/ /rnam par gcod par byed pa nyid yin yang / the tshom zlog par byed pa ci ltar yin zhe na/ rnam par gcod par zhes bya ba'o/ /spyi la sogs par ni de lta ma yin no/ /ci ltar zhe na/ 'di ltar zhes bya ba'o/ /yod pa'i don gyi bdag nyid ni/ /rang gi ngo bo las mi ldog /ces bya ba
<p>93b.2</p>la/ don gyi bdag nyid spyi ni rang gi ngo bo las mi ldog ste/ rigs mthun pa dang mi mthun pa'i gsal ba tha dad pa'i phyir ro/ /rang bzhin yod pa min pa ni/ /zhes bya ba ni/ khyab pa ma yin pa nyid kyis der yod pa ma yin pa'o/ /yang na/ de lta na yang the tshom ldog par ci ltar 'gyur snyam na/ gang
<p>93b.3</p>zhig rnam par gcod par byed pa zhes smos so/ /spyi la sogs pa ni rnam par gcod par byed pa ma yin no/ /ci ltar rnam par gcod par byed pa ma yin zhe na/ 'di ltar zhes bya ba'o/ /gzhan yod pa zhig spyis ldog par byed dam/ yang na med pa zhig de la gal te yod pa yin na/ de'i tshe spyi
<p>93b.4</p>yod kyang don gyi bdag nyid rang gi ngo bo ldog pa ma yin te/ des na gang gis the tshom zlog par nus par 'gyur pa ci ltar spyi rnam par gcod par byed pa yin/ 'on te med pa yin na de'i tshe rang gi yod pa min na yang zhes bya ba la sogs pa'o/ /des na mi nus pa dang mi dgos pas na don gyi bdag
<p>93b.5</p>nyid ni spyi la sogs pa'i stobs kyis ldog pa ma yin no/ /'on te gzhan las yod pa khyad par gyi stobs kyis ldog par byed de des na khyad par ni rnam par gcod par byed pa kho na yin no snyam nas/ khyad par stong phrag cis bya ba'o/ /snga ma ni gzhan la yod pa'o/ /rang gi ngo bo ni gzhan du mi
<p>93b.6</p>'gyur ba'i phyir ro zhes bya bar dgongs pa'o/ /gal te phan tshun brten pa'i nyes pas spyi mi nges na/ 'o na ci ltar de nges she na/ gsal ba zhes bya ba'o/ /gal te de ltar de spyi nges pa yin na/ 'o na spyi gang yin snyam na/ spyi ni zhes bya ba'o/ /de yang zhes bya ba ni lkog shal la sogs
<p>93b.7</p>pa'o/ /gzhan gyis na zhes smras te/ lkog shal la sogs pa rnams nang ngo / /lan ni spyi smra ba la yang zhes bya ba'o/ /khra bo la sogs pa'i gsal ba phan tshun tha dad pa dag gis ci ltar spyi mngon par gsal ba byed pa yin/ dogs pa bsu ba ni/ mi 'dra ba nyid kyis zhes bya ba ste/ gsal ba
<p>94a</p>
<p>94a.1</p>tha dad pa dag kho nas spyi mngon par gsal bar byed do zhe na/ rta zhes bya ba ni grub pa'i mtha'o/ /gzhan gyis smras pa ngang pa la sogs pa de dag la ba lang gi spyi mngon par gsal bar byed pa'i nus pa med pa'i phyir ro zhe na/ lan ni 'di dag ces bya ba ste/ khra bo la sogs pa
<p>94a.2</p>rnams phan tshun mi 'dra na/ ci ltar spyi mngon par gsal bar nus pa yod pa yin/ dngos po'i rang bzhin zhes bya ba ni gzhan gyi'o/ /lan ni rkang pa zhes bya ba'o/ /de lta ma yin na zhes bya ba rkang pa brkyang ba tsam skyabs yin na'o/ /rtsod pa byed pa khyod kyis brjod par mi bya'o/ /rjod pa ni rnam pa smras pa
<p>94a.3</p>ni/ spyi med na zhes bya ba'o/ /ci ste brjod par mi bya snyam na/ 'dir yang zhes smos te/ lkog shal la sogs par ro/ /'on te 'chol ba'i phyir 'di spyi ma yin no zhe na/ lkog shal la sogs pa'i zhes bya ba'o/ /'o na ci ltar na bram ze la sogs pa la tha snyad so sor nges she na/ bram ze zhes bya ba'o/ /'on te
<p>94a.4</p>bram ze nyid med na spyod pa bzang po dang ldan par mi 'gyur ro snyam na/ chang zhes bya ba'o/ /sgre bo'i brda tsam zhig yin te chang mi 'thung ba la sogs pas kun tu spyod pa bzang pa tsam zhig skabs yin no zhes 'grel par kha cig 'chad do/ /yang na chang mi 'thung ba la sogs pas ni kun tu spyod pa bzang ba tsam
<p>94a.5</p>zhig 'jug par zad kyi/ bram ze nyid la sogs pa'i spyi ni ma yin no zhes khong nas 'byung ngo / /gzhan ni ma yin no zhes bya ba ni pha rol gyis brtags pa'i spyi ni spyi rnam par dbye ba'i rgyu ma yin no/ /don ni 'di yin te/ ba lang nyid ni ngang pa la sogs pa'i gsal ba las rnam par phye nas khra bo nyid la
<p>94a.6</p>sogs pa la gnas pa yin no zhes bya ba'i nges pa gang yin pa de ni/ gsal ba rnams ldog pa'i rgyu mtshan can nyid yin no/ /gal te spyi gzhan dang ldan pas/ mngon par mi 'dod pa'i gsal ba rnam par gcad nas 'jug pa yin na ni/ de'i tshe thug pa med par 'gyur ro/ /de bas na gsal ba rnams la
<p>94a.7</p>ldog pa'i rang bzhin 'dod par bya dgos la/ de lta na yang spyi don med pa yin no/ /gal te bram ze la sogs pa med na bram ze bsad pa la sogs pa'i rnam par gzhag pa med par 'gyur ba zhig na yod pa yang yin te/ des na bram ze nyid la sogs pa'i spyi ni yod pa yin no/ /des na de med do
<p>94b</p>
<p>94b.1</p>zhes bya ba ni rtogs pas gnod pa yin no zhe na/ gzhan yang zhes bya ba la sogs pa'o// /bram ze bsad pas sdig pa dang sbyin pa la sogs pas bsod nams zhes go rims ci lta bar ro/ /bram ze la sogs pas ni mi gus pa la sogs pa bzung la gnyis pa la ni gus pa la sogs pa gzung ngo / /bstan
<p>94b.2</p>bcos nyid las zhes nges par bzung bas ni/ tshad ma rnam par gcod pa yin no/ /tshad ma spyi dpyad pa ni don med par 'gyur ro/ /des na zhes bya ba ni/ bshad zin pa'i gtan tshigs kyis na'o/ /de yod pa la zhes bya ba ni spyi yod pa la'o/ /slob dpon phyogs kyi glang po la 'di ci ltar rtogs
<p>94b.3</p>par bya zhe na/ 'di ni zhes bya ba'o/ /ci'i phyir zhe na/ de dag ces bya ba ste/ spyi'i chos rnams so/ /'o na rjes su dpag pas gnod par 'gyur ro zhe na/ rjes su zhes bya ba'o/ /spyi la gnod par byed pa ni/ rjes su dpag pas gnod par byed pa ma yin te de med pa'i phyir ro zhes spyi'i rjes su dpag pa sun 'byin
<p>94b.4</p>pa'i skabs su bstan pa yin no/ /gzhan gyis gal te zhes smras so/ /rang bzhin de zhes bya ba ni rang gi mtshan nyid gnod na skyon yin gyi spyi gnod na ma yin pa'o zhes bya ba 'di gal te bstan par 'dod pa yin na de'i tshe sgra rang gi mtshan nyid ces bya ba'o/ /don 'di yin te/ gal te sgra mnyan par
<p>94b.5</p>bya ba ma yin no zhes bya ba 'dis 'brel pa 'gog par mi 'dod kyi 'on kyang rang gi mtshan nyid 'gog pa nyid yin na/ de'i tshe sgra rang gi mtshan nyid med do zhes bya ba nyid brjod mod ces bya ba'o/ /de la phan pa'i mtha' can zhes bya ba ni mnyan bya ba'i sgra an gyi mtha' can dang ngo / /'brel pa'i
<p>94b.6</p>rgyu mtshan can zhes bya ba ni/ gzung ba dang 'dzin pa'i mtshan nyid kyi 'brel pa 'jug pa'i rgyu mtshan gang la yod pa'o/ /de nyid kyi phyir nyan pas gzung ba zhes bya ba'i don 'di nyid la mnyan par bya ba zhes byas pa yin no/ /de ltar brjod na nyes pa ci yod snyam na/ de ltar zhes bya ba ste/ 'brel
<p>94b.7</p>pa'i rgyu mtshan can gyi sgra sbyar ba ni'o/ /'brel par bzlog par 'gyur mod/ ci skyon snyam na/ de yang zhes bya ba ste/ 'brel ba yang ngo / /rjes su 'gro ba dang ldog pa nyid las zhes bya ba 'dis ni/ rjes su dpag pa tshad mar brjod pa yin no/ /gal te gzung ba dang 'dzin pa'i 'brel par
<p>95a</p>
<p>95a.1</p>ma gyur na/ de'i tshe dbang po dang don dag gzung ba dang 'dzin par mi 'gyur ro/ /gzung ba dang 'dzin par ni 'gyur ba'ang yin te/ des na de dag la 'brel ba yod pa min no/ /des na rjes su dpag pas grub pa yin pa'i phyir sgra mnyan par bya ba ma yin no zhes dam bcas pa ni/ 
<p>95a.2</p>rjes su dpag pas gnod pa yin gyi mngon sum gyis bsal ba ni ma yin pa'i phyir de ltar ji ltar na 'di mngon sum gyis gnod par brjod/ bsam pa 'di nyid kyi brjod pa ni/ de ci ltar zhes bya ba'o/ /'di ni rjes su dpag pas gnod pa'i dper brjod par 'gyur pa yin no zhes bya ba'i don to/ /grub pa'i mtha'
<p>95a.3</p>smra bas brjod pa ni/ sgra 'dis kyang zhes bya ba ste mnyan bya'i sgras kyang ngo / /mngon par bsams pa'i zhes bya ba ni 'brel pa las gzhan rang gi mtshan nyid do/ /brjod par byed pa rang gi mtshan nyid kyis so/ /sgra rang gi mtshan nyid med do zhes bya bar dam bcas par 'gyur ro zhes bya ba'i don to/ /rnam
<p>95a.4</p>kun zhes bya ba ni mnyan bya'i sgra'am rang gi mtshan nyid kyi sgras kyang rung ste/ sgra rang gi mtshan nyid brjod par bya ba ma yin pa'i phyir ro/ /mnyan bya'i sgras dbang po'i spyod yul brjod do/ /gal te gnyi gas kyang dngos po'i rang bzhin mi brjod na/ de'i tshe gnyis las gang yang rung ba zhig gis brjod do cog 'di la
<p>95a.5</p>'chol bar bya ba ma yin no/ /gzhan yang dbang po'i spyod yul mnyan bya'i sgras brjod pa na/ dgos pa yang yod do zhes brjod pa ni/ grub pa zhes bya bas te/ gnod par byed pa sgra'i mtshan nyid tshad mas grub pa de la sgra med par dam 'cha' la ltos nas brten pa'i phyir ro/ /ci'i phyir zhe na/ tshad mas
<p>95a.6</p>grub pa'i gnod par byed pa med pa de'i stobs kyis gnod pa'i phyir ro/ /des na mnyan bya'i sgras dbang po'i spyod yul bshad pa yin no/ /'chad pa ni sgra rang gi mtshan nyid kyi zhes bya ba'o/ /rang gi mtshan nyid der ro/ /gal te sngo bsangs nyid la sogs pa yang / rang gi mtshan nyid ma yin nam/ 
<p>95a.7</p>de ci ltar mnyan bya'i sgras bsdus she na/ de lta na ni 'o na zhes bya ba'o/ /gal te dbang pos gzung bar bya ba yin yang ci ltar rang gi mtshan nyid yin zhe na/ rang gi mtshan nyid kyi mtshan nyid ni zhes bya ba'o/ /gal te dbang pos gzung ba nyid ni rang gi mtshan nyid kho na ma yin te/ spyi yang dbang pos
<p>95b</p>
<p>95b.1</p>gzung ba'i phyir ro zhe na/ dbang po'i zhes gsungs so/ /dbang po'i gzung bar bya ba nyid las zhes bya ba ni gtan tshigs kyi lnga pa ste/ dbang pos gzung bar bya ba yin pa'i gtan tshigs kyis na/ rang gi mtshan nyid las gzhan pa'i spyi yang grub pa ni ma yin no/ /rang gi mtshan nyid kho na dbang pos gzung
<p>95b.2</p>bar bya ba nyid du grub kyi/ spyi ni ma yin no zhes bya ba'i don to/ /'di yan chad kyis ni/ rnam kun brjod bya'i dngos min phyir/ /zhes bya ba bshad pa yin no/ /tshad mas zhes bya ba la sogs pas ni/ grub pa de la brten pa'i phyir/ /zhes bya ba la sogs pa bshad pa'i don du [{]rmeng [}]'bre ba'o/ /des na snga mas ni dogs
<p>95b.3</p>pa med par yang mnyan bya'i sgra 'jug par bstan pa yin la/ da lta na mnyan bya'i sgra'i dgos pa 'chad pa yin no/ /dgos pa'i tshul brjod pa ni/ tshad mas grub pa nyid du zhes bya ba'o/ /tshad mas grub pa'i mnyan bya nyid kyis mnyan bya ma yin pa la gnod kyi/ gzhan du ni ma yin no zhes bstan pa'i don
<p>95b.4</p>du tshad ma 'phen par byed pa mnyan bya'i sgra sbyar ba yin no zhes bya ba'i don to/ /gang gis 'di 'di'i dogs par 'gyur ba/ ci ltar na tshad mas grub pa'i gnod par byed pa bstan pa yin snyam na tshad mas zhes bya ba'o/ /mnyan par bya ba nyid kyis tshad mas grub pa nyid kyis gnod par byed par 'gyur
<p>95b.5</p>ba yin no zhes bya ba'i don to/ /gal te don nyid kyis don la gnod pa yin te/ dper na mes kha ba la gnod pa bzhin no/ /tshad mas ni ma yin no/ /des na ci ltar tshad mas grub pa'i mnyan bya nyid nye bar ston par byed ce na/ de yi stobs kyis gnod pa'i phyir/ /zhes bya ba rnam par 'grel pa ni de'i
<p>95b.6</p>zhes bya ba'o/ /tshad ma'i stobs nyid kyis mnyan bya nyid kyis mnyan bya ma yin pa la gnod pa'i phyir ro/ /'di ga las she na tshad mas zhes bya ba'o/ /don ni mnyan bya'o/ /gzhan ni mnyan bya ma yin pa'o/ /gal te bum pa dang snam bu bzhin du mnyan bya dang mnyan bya ma yin pa dag kyang gnod par bya ba
<p>95b.7</p>dang gnod par byed pa ma yin no zhe na/ de ni zhes bya ba ste/ tshad mas grub pa'i don mnyan bya nyid ni'o/ /gzhan mnyan bya ma yin pa med par ro/ /ci ltar zhe na/ 'gal bar zhes bya ba'o/ /gal te gnod byed du rtogs kyang gnod byed ma yin pa ma yin nam/ rang gi ngo bo 'joms par byed pa nyid gnod byed
<p>96a</p>
<p>96a.1</p>yin pa'i phyir ro zhe na/ de med par zhes bya ba'o/ /'joms bya 'joms byed kyi dngos po ni ma yin no zhes bya ba ni/ yul 'phrog pa'i mtshan nyid do/ /des na zhes bya ba ni gnod byed yin pas na'o/ /tshad ma yin no zhes bya ba ni sgra rang gi mtshan nyid 'dzin pa'i shes pa'o/ /gal te don
<p>96a.2</p>gnyis kho na gnod bya gnod byed kyi dngos por bstan pa ma yin nam/ mnyan bya'i sgras tshad mas grub pa nyid bstan pas ci bya zhe na/ brjod zin pa nyid mjug bsdu ba'i sgo nas gsal 'debs pa ni yan lag dang bcas pa zhes bya ba'o/ /gnod par byed par mnyan par bya ba nyid kyi tshad ma dang tshad mas grub
<p>96a.3</p>pa nyid kyis yin te/ gnod par byed pa yan lag dang bcas pa bstan pa ni dgos pa yin no/ /gal te yan lag dang bcas pa bstan pa la yang dgos pa ci yod snyam na/ bsal bar zhes bya ba'o/ /ni zhes bya ba ni gang phyir gyi don to/ /'di tsam gyis ni/ mngon sum gyis bsal ba'i phyogs
<p>96a.4</p>rnam par phye ba yin no// //rjes su dpag pas bsal pa 'chad pa ni rjes su dpag pas bsal ba la yang / gal te slob dpon gyis go bas ma bshad pa de lta na yang brjod par bya ba ni yod pa nyid do zhes 'brel to/ /rjes su dpag pas bsal pa'i yul gyi phyogs de gang yin zhe na/ bum
<p>96a.5</p>pa rtag na zhes bya ba ste/ dper brjod pa 'di ni grangs can gyi bsal bas yin no/ /rtag pa nyid du khas len pa'i sa bon brjod pa ni/ gang gis snang ba mi dmigs pa med pa'i de kho na mtshon pa med pa'i grangs can/ bum pa la sogs pa'i dngos po yod pa nyid de/ 'jim gong la sogs pa la
<p>96a.6</p>gnas pa nyid mngon par gsal bar mthong nas so/ /ci ltar rjes su dpag pas gnod pa yin snyam na/ yod pa mngon par gsal bar khas len pa yin na/ rgyu rnams rgyu nus pa med pa kho nar 'gyur ro/ /des na zhes bya ba ni nus pa med pas so/ /rgyu nyid med na rgyu tshol ba don med do/ /rgyu tshol ba ni rgyu
<p>96a.7</p>nyid kyis khyab pa yin pas de med na mi 'gyur ro zhes bya ba'i don to/ /'chad pa'i rgyu zhes bya ba'o/ /rgyu nyid ci ltar med snyam na/ rgyu des bya rgyu bum pa la sogs pa bya ba nyid du gyur pa med pas so/ /gzhan gyis 'bras bu bum pa la sogs pa gsal bar byed do zhe na zhes smras so/ /lan ni
<p>96b</p>
<p>96b.1</p>gsal ba yang zhes bya ba'o/ /'on te zhes bya ba ni gzhan no/ /'o na zhes bya ba ni lan no/ /tha dad pa med na ci skyon snyam na/ smras pa don las mngon par gsal ba tha dad pa med na'o/ /des na rgyu rnams la nus pa med pas na de tshol ba don med do/ /rgyu'i bdag nyid la 'bras bu yod par khas blangs nas brjod
<p>96b.2</p>pa yin gyi 'di ni 'thad pa yang ma yin te tshad ma med pa'i phyir zhes brjod pa ni bum sogs zhes bya ba'o/ /dogs pa bsu ba ni/ 'bras bu yin pa'i phyir 'jim gong la sogs pa der yod do zhe na/ lan ni 'bras bu zhes bya ba'o/ /gsal ba zhes bya ba ni rtsod pa'o/ /gsal ba ni yod pa yin na 'gyur te/ 
<p>96b.3</p>med pa la gsal ba mi rung ba'i phyir ro/ /bum pa med par ni sgron mas gsal bar bya ba ma yin no/ /des na rtags mngon par gsal ba nyid las rgyu'i bdag nyid la 'bras bu yod do zhes shes so/ /yod par zhes bya ba ni rgyu'i bdag nyid la 'bras bu yod par 'gyur ro/ /dpe brjod pa ni sgron
<p>96b.4</p>sogs zhes bya ba'o/ /thams cad ni rdza mkhan la sogs pa las kyang ngo / /'dod na ni grangs can no/ /rdza mkhan zhes bya ba la sogs pa ni len no/ /'bras bu yod par smra ba'i phyogs la bya rgyu med pa'i phyir na/ gal te 'ga' zhig 'ga' zhig las skye na de'i tshe thams cad las skye bar
<p>96b.5</p>'gyur ba'am/ yang na rdza mkhan sogs bzhin zhes bya ba ni rtsod pa kho na'o/ /gal te 'bras bu rgyu'i bdag nyid la yod pa ma yin na/ thams cad las skye bar 'gyur te/ med par khyad par med pa'i phyir ro/ /des na 'bras bu ni rgyu'i bdag nyid la med pa kho na'o/ /'jim gong zhes bya ba la
<p>96b.6</p>sogs pa ni lan no/ /de ni zhes bya ba 'bras bu bum pa zhes bya ba/ 'jim gong der yod na ri bong gi rwa yang der 'gyur te/ yod pa nyid du 'gyur ro/ /gal te mi snang yang 'jim gong la bum pa yod na de'i tshe ri bong gi rwa yang yod par 'gyur te/ ma mthong ba'i gnyi ga la yang mtshungs pa'i phyir ro/ /
<p>96b.7</p>des ni ri bong gi rwa yang skyed par 'gyur ro/ /phyis rdza mkhan la sogs pa'i byed pa'i de ma thag pa'i ri bong gi rwa de'o/ /phyis mthong zhes bya ba ni lan te/ de lta na 'o na gang phyis mthong ba de ni phyis kho na yod par 'gyur gyi de sngar yang yod pa ni ma yin no zhes bya ba'i don to/ /gal te zhes bya ba ni rnam
<p>97a</p>
<p>97a.1</p>par 'grel pa'o/ /gzhan du zhes bya ba ni 'bras bu sngar yod pa ma yin na'o/ /'di zhes bya ba la sogs pa ni lan no/ /gal te zhes bya ba ni dogs pa'o/ /dmigs pa ste shes pa med pa yin gyi/ 'bras bu ni ma yin te/ bltar mi rung ba'i phyir ro/ /don bum pa zhes bya ba
<p>97a.2</p>rgyu'i bdag nyid la med par ci ltar 'gyur te/ yod pa kho na'o zhes bya ba'i don to/ /gal te zhes bya ba ni lan no/ /gal te dmigs pa nyid med pa yin gyi mi mthong ba'i don ni ma yin na/ de'i tshe ri bong gi rwa yang bltar mi rung bas de yang 'gag par mi 'gyur ro/ /des na bskal pa'i bum pa
<p>97a.3</p>bzhin du ri bong gi rwa yang 'jim gong la yod pa nyid do/ /de yang yod la rag go snyam na/ des na zhes bya ba ste/ gang gi phyir ri bong gi rwa med pa nyid du ma grub pa des na/ med pa mi byed pa'i phyir ro zhes gtan tshigs su mi 'gyur ro/ /gal te 'ga' zhig med par grub na de'i tshe med pa ni byed pa med
<p>97a.4</p>pa'i phyir ro zhes bya ba 'thad pa yin no/ /des na zhes bya ba ni med na/ mi byed do zhes bya ba'i gtan tshigs ma yin pas na'o/ /ri bong gi rwa don du gnyer ba'i skyes bu yang nye bar len pa 'jim gong len par 'gyur ro/ /dper na bum pa don du gnyer pa 'jim gong tshol ba de bzhin du ri bong rwa don du
<p>97a.5</p>gnyer ba yang 'gyur te/ gnyi ga de la yod pa'i phyir ro/ /ci de don du gnyer bas de blang bar bya zhe na/ 'di ltar zhes bya ba'o/ /ri bong gi rwa de 'jim gong la yod pa des na 'jim gong 'di ri bong gi rwa de'i rgyu nyid du 'dzin pa'o/ /gang gi phyir ri bong gi rwa 'jim gong la yod pa des na de don du
<p>97a.6</p>gnyer bas de rgyu nyid du 'dzin par 'gyur ro/ /der skyed ces bya ba ni rtsod pa ste/ 'jim gong der skye ba pa de dang bral ba ma yin pa'i ri bong gi rwa la sogs pa de med pa'i phyir 'jim gong la ri bong gi rwa med par grangs can 'dod na'o/ /don ni 'di yin te gal te yang 'jim gong la bum pa yod pa de lta
<p>97a.7</p>yang 'jim gong la skye ba'i khyad par can gyi ri bong gi rwa ni med de/ 'jim gong la ni skyed pa'i nus pa med pa'i phyir zhes bya ba'o/ /de skyed pa'i zhes bya ba ni lan no/ /yod pa tsam nyid las de skyed pa'i nus pa nyid rnam par gnas par 'gyur ro/ /yod pa tsam du ni 'jim gong la ri bong gi rwa
<p>97b</p>
<p>97b.1</p>khyod kyis khas blangs te/ des na de tsam gyi rgyu mtshan gyis kyang de skyed pa'i nus par 'gyur pa yin no/ /des na 'jim gong yang ri bong gis bskyed par 'gyur ro/ /ci ltar na yod pa nyid de skyed pa'i nus pa go bar byed pa yin snyam na/ 'di gnyis kyi khyab pa ston pa ni/ de lta min na zhes bya ba ste/ 
<p>97b.2</p>'jim gong la ri bong gi rwa yod pa yin yang gal te de skyed pa'i nus pa nyid du mi 'gyur ro/ /de'i tshe 'jim gong de la de skyed pa'i nus pa med pa nyid rtogs pas ri bong gi rwa de yod par rtogs par mi 'gyur ro/ /de skyed pa'i nus pas ni yod pa nyid la khyab pa yin te/ de med na de yod pa
<p>97b.3</p>nyid du mi 'gyur ro/ /skabs kyis ni yod pa nyid du khas blangs te/ de lta ma yin na 'jim gong la bum pa yang yod par 'gyur ro/ /'on te zhes bya ba ni grangs can pa ri bong gi rwa las bum pa'i khyad par ston pa'o/ /rgyu gang las 'bras bu bum pa la sogs pa gang skyes pa'i rgyu de la 'bras
<p>97b.4</p>bu de yod do zhes rtogs kyi ri bong gi rwa ni de lta ma yin no zhes bsams pa'o/ /skyes pa'i zhes bya ba la sogs pa ni lan no/ /rtags skyes pas bum pa yod pa nyid du rtogs pa yin na/ skyes pa'i sngon rol 'jim gong gi gnas skabs na ni bum pa la sogs pa'i 'bras bu shes pa med de des na
<p>97b.5</p>'brel pa ma shes pa'i rtags las yod par ci ltar rtogs/ sngon rol te 'jim pa'i gnas skabs na/ yod par shes pa med pa'o/ /de las zhes bya ba ni rtags su gyur pa'i skye ba las de zhes bya ba 'bras bu yod pa nyid do/ /ci ste mi rtogs snyam na/ de ltar zhes bya ba ste/ gang gi phyir
<p>97b.6</p>de ltar zhes bya ba ma shes pa'i 'bras bu yod pa dang skye ba 'brel ba rab tu grub pa ma yin no/ /gal te rgyu las ci lta ba bzhin du 'bras bu yod pa las kyang 'bras bu'i 'brel pa 'grub pa nyid ma yin nam zhes rtsod pa/ grangs can gyi lugs kyis smras pa ni/ ci ltar zhes bya ba'o/ /de yod
<p>97b.7</p>las kyang zhes bya ba ni 'bras bu 'jim gong la yod pa las kyang / 'bras bu de 'byung bar 'gyur ro/ /'di la lan ni 'bras gang zhes bya ba'o/ /rgyu dang 'bras bu dag gi yod pa nyid gang yin pa de sngon du 'gro ba can gyi 'bras bu gang yin pa de/ ci ltar 'bras bu yod pa de nyid yin par
<p>98a</p>
<p>98a.1</p>'gyur te rgyu'i yang yin par 'gyur ro zhes bya ba'i don to/ /ci'i phyir zhe na/ 'bras gang gang zhig ces bya ba'o/ /des na 'bras bu ma nges pas ni rang gi yod pa bsgrub par mi nus so zhes bya ba'i don to/ /grangs can gyi bsam pa nyid kyis ma nges pa'i lan rgol bar
<p>98a.2</p>byed pa ni/ gzhan bzhin zhes bya ba nas nus 'byung 'gyur zhes bya ba'i bar ro/ /zhe na'i sgra ni 'gyur gyi sgra'i 'og tu spo bar bya'o/ /nus las zhes bya ba ni 'jim gong gi nus pa las so/ /'bras bu mngon par mi gsal ba'i mtshan nyid de las 'bras bu thams cad 'byung ba yin no/ /gang
<p>98a.3</p>gi nus pa dang 'dra bar zhe na gzhan bzhin zhes smos te/ dper na 'jim gong las gzhan rdza mkhan la sogs pa'i nus pa bzhin no/ /de lta na yang ci ltar gcig tu nges pa yin zhe na/ nus pa nyid las zhes bya ba'o/ /mngon par mi gsal ba'i mtshan nyid kyi nus pa nyid las nus pa zhes bya
<p>98a.4</p>ba mngon par gsal ba'i 'bras bu 'byung bar 'gyur zhes bya ba'i don to/ /lan ni tha dad med na zhes bya ba'o/ /rgyu dang 'bras bur gyur pa'i nus pa dag tha mi dad par gyur pa yin na/ ci ltar nus pa las nus pa 'byung ste/ rang nyid la byed pa 'gal ba'i phyir ro/ /dogs pa ni gal te zhes bya ba'o/ /
<p>98a.5</p>gal te nus pa las mngon par gsal ba skye na'o/ /de nyid kyi phyir rang nyid la byed pa 'gal ba ma yin no zhe na/ lan ni nus zhes bya ba'o/ /gal te nus pa las gsal ba skye na/ de'i tshe gsal ba de ci nus pa las gzhan yin par khas len nam/ de lta'o zhe na/ de'i tshe rgyu'i bdag nyid
<p>98a.6</p>la gsal ba med do/ /de lta yin dang khyod kyi lugs kyis bskyed bya ma yin par 'gyur te/ med pa las skye bar khas mi len pa'i phyir ro/ /'on te rgyu'i bdag nyid la gsal ba yod na de'i tshe ci ltar bskyed de bskyed par mi 'gyur te skye ba'i don mi 'grig pa'i phyir ro/ /'on te gal te
<p>98a.7</p>phyi'i bum pa gsal ba yin na/ de'i tshe yod pa de bskyed par bya bar mi 'gyur ro/ /'on kyang gtso bo'i yongs su 'gyur ba'i rang bzhin gyi blo gsal ba yin la de yang bskyed par bya ba kho na'o snyam na/ gsal ba zhes gsungs so/ /de yang ni blo'o/ /khyed cag ni 'bras bu yod par smra
<p>98b</p>
<p>98b.1</p>ba yin pa'i phyir 'bras bu mtha' dag yin pa kho na'o/ /des na zhes bya ba ni yod pa'i phyir ro/ /de ni blo'o/ /ming yin na zhes bya ba ni bdag yin na'o/ /rtag pa'i phyir bskyed par bya ba ma yin pa'i bdag de ci ltar skye/ des na zhes bya ba ni gsal ba bskyed bya ma yin pas na rang gi rgyu rnams kyi 'bras bu tshad
<p>98b.2</p>ma dang ldan pa de ni gsal ba ma yin no/ /gal te yod pa mngon par mi gsal ba nyid mngon par gsal ba gzhan gyis kyang khas blang bar bya ba ma yin nam/ de lta ma yin na/ mun khung na bum pa med pa'i phyir ci zhig mngon par gsal snyam na/ mun pa zhes bya ba'o/ /rig pa ni shes pa ste/ rjes su
<p>98b.3</p>dpag pa'am rtags kyi rigs kyis rig pa yin no/ /mun khung na ni bum pa yod do zhes reg pa'i dbang po las skyes pa'i shes pa nye bar bstan pa'i reg pa/ gzugs la mi 'khrul ba'i rtogs pa yod pa'i phyir ro/ /gal te ci ltar mun khung na gnas pa'i bum pa rjes su dpag par bya ba de
<p>98b.4</p>bzhin du 'jim gong la yang mngon par mi gsal ba'i bum pa yod par rjes su dpag par bya ba ma yin nam snyam na/ bum sogs zhes bya ba'o/ /bum pa la sogs pa mngon par mi gsal ba'o/ /gang gi phyir gsal bar mi rigs pa des na/ thams cad mi rtag pa nyid ces bya ba
<p>98b.5</p>ni rjes su dpag pa'i sbyor ba ston pa ste/ gang byas pa de ni mi rtag ste/ dper na gsal ba bzhin no/ /bum pa yang byas pa yin no zhes bya ba'o/ /des na ni mi rtag pas na'o/ /de ltar phyogs kyi gnod pa rnam pa bzhi bshad nas/ rang gi chos can la zhes slob dpon gyi thugs la gnas pa la brtsad pa
<p>98b.6</p>brjod pa ni 'o na zhes bya ba'o/ /ci ltar don med snyam na/ 'di ltar zhes bya ba'o/ /don 'di yin te/ gang zhig tshad mas gnod pa de ni phyogs ma yin no zhes bya ba 'di tsam zhig bstan par bya ba yin gyi/ tshad mas gnod pa ni rang gi chos can nam/ rang gi chos can las gzhan la zhes bya ba 'di ni gang
<p>98b.7</p>du nye bar mkho ste/ gnod do cog thams cad ni phyogs ltar snang ba yin pa'i phyir ro/ /des na rang gi chos can zhes khyad par nye bar bzung ba ni don med de rnam par gcad par bya ba med pa'i phyir ro zhes bya ba yin no/ /de 'gyur ro zhes bya ba ni mi rtag pa nyid dang ldan pa bsgrub par bya ba'i chos
<p>99a</p>
<p>99a.1</p>can la'o/ /gzhan la zhes bya ba ni nam mkha'i yon tan gyi khyad par can la'o/ /de ltar rang gi chos can smos pa la rgol ba bkod nas/ bsgrub par bya ba nyid du 'dod pa mi rtag pa nyid chos dang ldan pa la gnod na phyogs kyi nyes pa yin gyi/ nam mkha'i yon tan gyi khyad par dang
<p>99a.2</p>ldan pa'i chos can la ni gnod kyang phyogs kyi nyes pa ma yin no zhes lan brjod pa ni/ kun du zhes bya ba'o/ /kun du zhes bya ba'i bshad pa ni/ thams cad du zhes bya ba nas yod pa nyid yin pas zhes bya ba'i bar ro/ /rang dang gzhan sangs rgyas pa dang bye brag tu smra ba'i 'dod pas nam mkha'i yon tan gyi khyad
<p>99a.3</p>par can gyi chos can dang de dang bral ba thams cad la mi rtag pa nyid kyi chos de yod pa nyid yin pa'o/ /gnod pa yin na zhes bya ba ni bsgrub par bya ba la'o/ /skyon du zhes bya ba ni phyogs la gnod pa'i mtshan nyid du'o/ /gnod pas ni bsgrub par 'dod pa'i chos la gnod pa ma yin no zhes bya ba 'di ston
<p>99a.4</p>pa'i don du rang gi chos can smos so zhes sbyar ro/ /gzhan du zhes bya ba ni gal te don 'di ltar ma yin na/ nam mkha'i yon tan dang ldan pa'i chos can gzhan la gnod kyang bsgrub par 'dod pa 'di la gnod pa ci zhig yod de ci yang med pa nyid do/ /'o na ci ltar gnod snyam na/ 'di la zhes bya ba'o/ /
<p>99a.5</p>chos de dang de zhes bya ba ni 'dod pa'i bsgrub par bya ba dang ldan pa nyid la'o/ /gnod na zhes bya ba ni bsgrub par 'dod pa'i chos la'o/ /gal te don 'di mtshan nyid kyis don go ba ma yin nam/ des na 'di'i don du rang gi chos can smos pas ci bya zhe na/ don 'di zhes bya ba'o/ /ci ltar chos
<p>99a.6</p>can la gnod pas 'dod pa'i bsgrub bya la gnod snyam na/ rten ni zhes bya ba'o/ /rang gi ngo bo zhes bya ba nas zhe na'i bar gyis ni/ don 'di zhes bya ba la sogs pa bkral ba yin no/ /rang gi chos dang ldan pa zhes bya ba ni bsgrub par 'dod pa'i chos dang ldan pa'o/ /de lta yin dang zhes bya ba
<p>99a.7</p>ni rang gi chos dang ldan pa'i chos can bsgrub par bya ba yin dang ngo / /de dang rjes su mthun pa zhes bya ba ni bsgrub par bya ba nyid du 'dod pa mi rtag pa nyid kyi chos dang ldan pa'i chos can dang rjes su mthun pa gnod pa nyid kyi yin gyi/ chos gzhan dang ldan pa'i chos can la gnod pas ni ma yin no/ /
<p>99b</p>
<p>99b.1</p>de nyid kyi phyir chos bya ba ni mi rtag pa nyid kyi chos ldan pa'i chos can nyid yin gyi chos gzhan dang ldan pa'i chos can gyis ni ma yin no/ /skyon ni phyogs la gnod par thal ba'i mtshan nyid de/ nges par gzung bar rnyed pa'i don nyid brjod pa ni/ gzhan du zhes bya ba ste/ nam mkha'i yon tan gyi khyad par can gyi chos
<p>99b.2</p>can la gnod pas ni nyes par 'gyur srid pa ni ma yin no/ /des na rang gi chos can smros pas ci bya zhes dgongs pa'o/ /de ni ma yin te zhes bya ba la sogs pas ni chos can la ni zhes bya ba la sogs pa rnam par 'grel pa yin no/ /gzhan du zhes bya ba ni rang gi chos can smos pa med pa na/ de gnod ces
<p>99b.3</p>bya ba ni brjod pa'i chos gnod pa nyid yin gyi chos can gnod pas ni ma yin pa'o/ /'di yang zhes bya ba ni rtsod pa'o/ /bden te zhes bya ba ni grub pa'i mtha'o/ /ci ltar 'di'i don gyis 'grub snyam na/ gal te zhes bya ba'o/ /rtsa ba'i cha bshad nas grub pa'i mtha' 'chad pa ni 'di ni zhes
<p>99b.4</p>bya ba'o/ /log par rtogs pa de yang gang zhe na/ 'di ltar zhes bya ba'o/ /rgol bas ci zhig brjod pa la/ phyir rgol bas skyon brjod ce na/ dper na zhes bya ba'o/ /bshad pa la zhes bya ba ni rgol bas so/ /ci ltar 'di la sun 'byin par byed pa phyir rgol bas smras she na/ de bzhin
<p>99b.5</p>zhes bya ba'o/ /dper na sngon med pa'i rang bzhin bskyed par byar med pa nyid ma yin pa/ med par dgag pa'i rang bzhin nyid/ /cig car sgra sogs rgyu min phyir/ /zhes bya ba khyab par byed pa mi dmigs pas sgrub par byed pa de bzhin du nam mkha' la sogs pa'i chos can dngos po'i ngo bo med par
<p>99b.6</p>zhes bya bar yang sgrub par byed do zhe na/ 'di la rgol ba sangs rgyas pas len 'debs pa ni/ de ltar zhes bya ba ste/ chos can dngos po'i ngo bo nyid yin pa la gnod kyang / 'dod pa'i bsgrub par bya ba sngar med pa'i rang bzhin bskyed par byar med pa nyid dgag pa la ni gnod pa 'ga'
<p>99b.7</p>yang med pa nyid do/ /gtan tshigs khyab par byed pa mi dmigs pa nyid la gnod pa yang ma yin no zhes kyang blta bar bya'o/ /chos can la 'ba' zhig la zhes bya ba la sogs pa ni/ de ltar 'dod pa'i bsgrub bya la/ /zhes bya ba la sogs pa rnam par 'grel pa'o// /'di lta bu ni zhes bya ba
<p>100a</p>
<p>100a.1</p>ni chos can 'ba' zhig la gnod pa ni'o/ /des na zhes bya ba ni 'dod pas na'o/ /gzhi ma grub pa'i nyes pa ci ltar ma yin zhe na/ rnam par rtog pa la gnas pa'i zhes bya ba'o/ /de'i zhes bya ba ni sgrub par byed pa'i'am/ bsgrub par bya ba'am/ rgol ba'i'o/ /gang gi
<p>100a.2</p>phyir dngos por gyur pa chos can ma yin pa des na'o/ /chos can de bsgrub par bya ba dang bral ba 'ba' zhig la'o/ /gnod pa'i nyes pa yod pa ma yin no zhes bstan pa'i don du rang gi chos can smos so/ /chos can 'ba' zhig la gnod pas kyang ci'i phyir nyes par mi 'gyur snyam na/ chos can
<p>100a.3</p>zhes bya ba'o/ /chos can gzhan ni nam mkha' la sogs pa dngos por gyur pa'i chos can la gnod na sngon med pa'i rang bzhin bskyed par byar med pa yin pa bkag pa'i rang bzhin gyi chos de mi 'grub pa ma yin te/ 'grub pa kho na'o zhes bya ba'i don to/ /nyes pa ma yin pa ni chos can 'ba' zhig
<p>100a.4</p>la gnod pa'o/ /de ltar rnam par rtog pa'i rnam pa chos can du nye bar bstan nas/ da ni rnam 'grel gnyis pa de nyid rnam par 'grel pas dngos por gyur pa'i chos can ston par byed pa ni yang na zhes bya ba'o/ /nam mkha' mi rtag pa yin te/ /zhes bya ba ni sangs rgyas pa'i'o/ /gnod mod
<p>100a.5</p>ces bya ba la sogs pas ni grub pa'i mtha'o/ /de ltar na yang zhes bya ba ni nam mkha' rtag pa nyid la gnod kyang ngo / /ci ltar rtag pa chos can ma yin zhe na/ gtan tshigs kyis ni zhes bya ba'o/ /bsgrub par bya ba las bzlog pa ni rtag pa nyid do/ /ci ltar bzlog pa la gnod snyam na/ 
<p>100a.6</p>chos can zhes bya ba'o/ /de la ni chos can rtag pa la'o/ /'o na gang gi tshe skyon yod snyam na/ gal te de la zhes bya ba ste/ chos can nam mkha' rtag pa la'o/ /'di zhes bya ba ni chos mi rtag pa nyid mi 'grub na de'i tshe phyogs la gnod pa'i mtshan nyid 'di skyon du 'gyur ro/ /ci ltar nam
<p>100a.7</p>mkha' rtag pa yin snyam na/ cig car sgra sogs rgyu min phyir/ /zhes bya ba'i gtan tshigs rnam par 'grel pas lan 'debs pa ni/ 'di ltar zhes bya ba'o/ /dbyangs kyi dbye ba ci ltar srid pa yin zhe na/ bad kan zhes bya ba'o/ /'di nyid brjod pa ni/ mgrin pa'i zhes bya ba'o/ /ci ltar
<p>100b</p>
<p>100b.1</p>mgrin pa'i sbubs kyi nam mkha' nyid ce na/ 'di ltar zhes bya ba'o/ /de lta na yang ci ltar mi rtag snyam na/ de'i gnas skabs ma yin pa zhes bya ba'o/ /'on te zhes bya ba ni/ 'dir ni mgrin pa'i sbubs kyi bdag nyid kyi nam mkhar ro/ /dngos po gzhan bad kan la sogs pa yod pa nyid do/ /de nyid yin no zhes
<p>100b.2</p>bya ba ni dngos po gzhan med pa'i dus na yod pa gang yin pa nyid do/ /lan ni snga ma zhes bya ba la sogs pa'o/ /dogs pa ni bad kan la sogs pa'i gegs yod pa'i phyir ro/ /lan ni rtag pa zhes bya ba'o/ /gal te ci ltar yan lag can yan lag du ma la khyab pa gcig yin pa de bzhin du nam mkha' yang
<p>100b.3</p>dngos po du ma la khyab pa gcig yin no/ /gal te yang yan lag can la 'bras bu nyid dang mi rtag pa nyid yod pa yin la/ nam mkha' ni rtag pa dang 'bras bu ma yin pa de lta na yang khyab pa tsam gyis yan lag can dpe nyid yin no zhes dogs pa bsu nas/ yan lag can yang med pa kho na yin te/ 
<p>100b.4</p>ci ltar dpe de la brten nas nam mkha' yang de ltar 'gyur zhes brjod pa ni/ gzhan yang zhes bya ba'o/ /gal te yan lag can med na de'i tshe yan lag gcig drangs pas thams cad 'ong bar mi 'gyur ba zhig nas 'gyur ba yang yin te/ des na yan lag can ni yod pa kho na'o zhes dogs pa bsu ba ni ci'i
<p>100b.5</p>phyir zhes bya ba'o/ /mgrin pa'i sbubs zhes bya ba la sogs pa'i don ni 'di yin te/ gcig drangs pas thams cad 'ong ba ni yan lag can dang 'brel pa ma yin te/ yan lag can med kyang mthong ba'i phyir ro/ /mgrin pa'i sbubs kyis ni lus brtsams pa yin mod kyi/ mgrin pa'i sbubs
<p>100b.6</p>drangs pa na yang lus 'ong ba ni yod pa nyid do/ /khyod kyis 'dod pas ni mgrin pa'i sbubs dang lus gnyis rigs mi mthun pas na/ rtsom par byed pa dang brtsam par bya ba med pas yan lag can med pa'i phyir ro/ /mgrin pa'i sbubs nas drangs pa na lus logs su lus par 'gyur ro/ /yang
<p>100b.7</p>na lus drangs pa na mgrin pa'i sbubs ci'i phyir logs su mi 'gyur zhes tshig rkang bsgor la sbrel bar bya'o/ /'gyur ba yang ma yin te/ des na gcig drangs pa na thams cad 'ong ba ni yan lag can dang 'brel pa ma yin pa'i phyir de las ni yan lag can mi 'grub po/ /des na de'i dpes nam
<p>101a</p>
<p>101a.1</p>mkha' de bzhin du 'grub par ci ltar 'gyur zhes dgongs pa'o/ /des na yan lag can gyi dpe 'di ni gyi na yin te/ med pa'i phyir ro/ /de'i phyir zhes bya ba la sogs pas ni mjug sdud pa'o/ /gzhan gyi 'dod pa can ni sangs rgyas pa'i grub pa'i mtha'o/ /de'i 'dod pa gang yin zhe
<p>101a.2</p>na/ nam mkha' ni zhes bya ba'o/ /mi rtag pa nyid kyang 'di ltar gseng dag rtog pa dang zhes bya ba la sogs pas bstan zin to/ /sangs rgyas pa'i 'dod pas nam mkha' mi rtag par 'dod pa 'ba' zhig tu ni ma zad kyi dngos po med par yang yin no/ /dngos po med pa yang rtag pas rim dang cig car don byed pa
<p>101a.3</p>'gal ba'i phyir ro/ /yang na mgrin pa'i sbubs kyi bdag nyid kyi nam mkha'i ni mi rtag pa yin no zhes brjod ma thag pa nyid kyi mjug bsdu ba yin no/ /gzhan bye brag pa la sogs pas 'dod pa'i nam mkha' ni yang na dngos po med pa yin no zhes sngar brjod pa mjug sdud pa'o/ /'dis ni snang ba la sogs pa
<p>101a.4</p>las dben pa'i rang bzhin dag pa dang yangs pa la sogs pa'i rang bzhin gyi gseng nam mkha' yin par bstan pa yin no/ /yang na zhes bya ba la sogs pas ni nam mkha' snang ba'i rang bzhin yin par ston pa yin no/ /ka ba la thogs pa dang bcas pa dang ma 'dres pa de'i bdag nyid du ma gyur pa'i snang ba
<p>101a.5</p>la sogs pa ni nam mkha' zhes bya bar brjod pa yin no/ /de lta bur gyur pa'i nam mkha' yang mi rtag pa kho na yin no zhes brjod pa ni/ ka ba la sogs pa thogs pa dang bcas pa'i dngos po gzhan dang ma 'brel pa'i don gzhan snang ba la sogs pa gang yin pa de ni mi rtag pa nyid kyi nam mkha' yin no/ /
<p>101a.6</p>gnas pa'i phyogs so zhes bya ba ni/ snang ba la sogs pa ni rang bzhin gyi nam mkha' yin no zhes bya ba'i phyogs 'di ni rnam par gnas pa yin te/ rigs pa dang ldan pa nyid kyis mdo sde pas khas blangs pa'i phyir ro/ /phyogs dang po ni ma yin te de las zlog pa'i phyir ro/ /de lta bur gyur pa'i zhes
<p>101a.7</p>bya ba ni/ bstan ma thag pa'i phyogs gnyis po'i nam mkha' chos can ni/ mi rtag pa nyid kyis chos kyi khyad par dang ldan par bsgrub pa yin no/ /de las gzhan zhes bya ba ni rtag pa nyid kyi khyad par can gyi chos can la gnod pa la phyogs la gnod pa'i mtshan nyid kyi skyon yod pa ma yin no/ /ci'i phyir gzhan
<p>101b</p>
<p>101b.1</p>pa'i chos can la gnod pa skyon ma yin zhe na/ 'di ltar zhes gsungs so/ /rnam par gcod par bya ba brjod pa ni de dang 'brel pa med pa zhes bya ba'o/ /bsgrub par bya ba mi rtag pa nyid dang ma 'brel ba gzhan gyis kun brtags pa'i chos can nam mkha' la gnod kyang skyon yod pa ma yin no zhes 'brel to/ /
<p>101b.2</p>chos can 'ba' zhig la gnod pa na nyes pa med pa ci'i phyir zhe na/ 'di ltar zhes bya ba'o/ /de ltar nyid du zhes bya ba ni skabs kyi bsgrub par bya ba'i khyad par can nyid du'o/ /chos can 'ba' zhig ni bsgrub par bya ba ma yin no/ /de'i phyir 'ba' zhig bkag pa la ni nyes pa med do/ /grub pa nyid do zhes bya ba
<p>101b.3</p>ga las she na/ ma grub pa ni zhes smos so/ /nye bar mkho ba med pa'i phyir ro zhes bya ba ni ma grub pa'i chos can gyis bya ba med pa'i phyir te/ ma grub pa'i chos can gyis ni bsgrub bya 'grub par byed pa ma yin no/ /gang gi phyir grub pa nyid chos can yin pa'i gtan tshigs des na/ bsgrub par bya
<p>101b.4</p>ba'i chos kyi khyad par can nyid du grub pa'i chos can de sgrub par 'dod pa yin gyi/ rang gi ngo bos ni ma yin te grub zin pa'i phyir ro/ /gang gi phyir de lta yin pa des na chos can 'ba' zhig bkag pa la ni skyon med do/ /gal te zhes bya ba ni rtsod pa'o/ /gang gis zhes bya ba ni rtag pas so/ /de'i ni mngon
<p>101b.5</p>par 'dod pa'i bsgrub par bya ba'i gzhi nyid du'o/ /de'i rang bzhin la ni rtag pa'i rang bzhin la'o/ /lan ni ma yin te zhes bya ba'o/ /rtag pa dang dngos po'i rang bzhin gyi nam mkha' ni mngon par 'dod pa ma yin no/ /gal te zhes bya ba la sogs pa'i don ni 'di yin te/ bsgrub par bya bar
<p>101b.6</p>sngar med pa'i rang bzhin bskyed par bya ba med pa'am yin pa'am/ gtan tshigs cig car sgra la sogs pa'i rgyu ma yin pa'i mtshan nyid kyi shugs kyis te gzhan du mi 'thad pa'i gnad kas chos can rtag pa'i rang bzhin la/ rang bzhin gzhan du 'gyur bar grub na de'i tshe/ chos can rang bzhin
<p>101b.7</p>gzhan du grub pa bkag pas ci zhig bya ste/ gang gi phyir bdag cag ni dngos po dpyod pa lhur len pa yin no/ /ci'i phyir khyed mi 'gog snyam na/ dngos po'i zhes bya ba'o/ /'di ga las snyam na tshad mas zhes bya ba'o/ /gal te nam mkha' la sogs pa med par grub kyang nyes pa
<p>102a</p>
<p>102a.1</p>'ga' yang med na de'i tshe bde ba la sogs pa med par grub pa la yang nyes pa med par 'gyur ro zhes dogs pa bsu ba ni/ gal te zhes bya ba'o/ /brjod pa'i tshul du gal te rtsa rig gis kun brtags pa'i chos can nam mkha' la gnod kyang nyes pa med na de'i tshe'o/ /snga
<p>102a.2</p>ma bzhin zhes bya ba ni dper na nam mkha' ci lta ba de bzhin du'o/ /bde ba la sogs pa ni gzhan gyis bskyed par bya ba ma yin pa'i nus pa gang la yod pa de ltar ma yin pa ste/ rtag pa ma yin no zhes bya ba'i don to/ /ci'i phyir zhe na/ cig car sgra la sogs pa'i rgyu yin pa'i phyir ro zhes bya ba 'dir gnod
<p>102a.3</p>par 'gyur te/ bde ba la sogs pa med par bsgrub pa'i phyir ro/ /ci ltar na yod pa'i bde ba la sogs pa'i med par 'gyur snyam na/ bde ba dang zhes bya ba la sogs pa'o/ /sgra la sogs pa gsal ba'i don gtso bo'i yongs su 'gyur pa rnams kyi rgyu ni/ rtsa ba'i rang bzhin du gyur pa'i gtso bo yin par
<p>102a.4</p>grangs can pa dag 'dod de/ gtso bo'i rang bzhin zhes bya ba ni bde ba la sogs pa ni gtso bo'i ngo bo nyid yin no/ /gtso bo rtag pa gnod na ni bde ba la sogs pa yang gnod par 'gyur ba yin te/ des na bde ba la sogs pa ni med par 'gyur ro/ /gal te bde ba la sogs pa gzhan gyis zhes bya ba'i sbyor ba
<p>102a.5</p>'di la/ cig car sgra sogs rgyu min phyir/ /zhes bya ba'i gtan tshigs bsgrub par bya ba med pa nyid la nges pa yin na ni/ rtag pa'i bde ba la sogs pa ltar/ mi rtag pa'i bde ba la sogs pa yang med par bsgrub pa'i phyir ro/ /'gal ba gnod par byed pa nyid yin par 'gyur ba zhig na gtan tshigs nges pa yang
<p>102a.6</p>ma yin no/ /ci'i phyir zhe na/ gang gi phyir gtan tshigs 'di ni lhag ldan te ma nges pa'i khyad par mi mthun pa'i phyogs la ldog pa la the tshom za bar 'dod pa yin no/ /ci'i phyir zhe na/ mi mthun pa'i phyogs mi rtag pa'i rang bzhin gyi yod pa las ldog pa la the tshom za bas na'o/ /de nyid ci ltar zhe na/ brjod
<p>102a.7</p>pa rim gyis byed pa cig car rgyu ma yin pa nyid dang / mi rtag pa nyid gnyis po 'di la 'gal pa med pa'i phyir ro/ /des na bde ba la sogs pa cig car rgyu ma yin par yang 'gyur la/ med pa yang ma yin pa'i phyir chos can la gnod par ci ltar 'gyur/ rim bzhin byed dang zhes bya ba rnam par 'grel
<p>102b</p>
<p>102b.1</p>pa ni 'dir zhes bya ba'o/ /cig car rgyu min phyir zhes bya ba ni/ rim ma yin par byed pa bkag pa brjod pa yin la/ de bkag pas na rim gyis byed pa gang yin pa ni chos can bde ba la sogs pa gzhan gyis sngar med pa'i nus pa bskyed par bya ba nyid ma yin pa/ rtag pa nyid med pa'i bdag nyid kyis bsgrub
<p>102b.2</p>par bya ba la gtan tshigs yin no/ /gal te gtan tshigs 'di ni rtag pa nyid med pa bzhin du mi rtag pa nyid med pa yang go bar byed pa ma yin nam zhes pa dogs na/ rim bzhin byed pa dang zhes bya ba'o/ /des na ni 'gal ba med pas so/ /rim gyis byed pa nyid kyis mi rtag par nyid med pa go bar byed pa
<p>102b.3</p>ma yin no/ /des na ci ltar chos can bde ba la sogs pa la gnod pa yin/ de lta na yang chos la ci ltar mi gnod ce na/ de la zhes smos so/ /des na chos can gang la gnod pa na/ skabs kyi chos kyi gegs su 'gyur ba de la nyes pa yin no zhes bstan pa'i don du rang gi chos can smos so zhes
<p>102b.4</p>mjug sdud pa ni/ des na zhes bya ba'o/ /gal te 'di mtshan nyid kyi bstan pa yod dam cig snyam na/ bstan pa kho na'o zhes gsungs pa ni/ gang phyir zhes bya ba ste/ gang gi phyir rang gi 'dod pa'i chos bsgrub par bya ba yin no zhes brjod pa de'i phyir gang gis tshe bsgrub par bya ba de'i rten la gnod pa yin na de'i tshe
<p>102b.5</p>nyes par 'gyur gyi/ bsgrub par bya ba'i chos kyi rten ma yin pa 'ba' zhig pa nyid dam/ chos gzhan gyi rten la gnod pa de'i tshe ni nyes pa yod pa min te zhes bstan to/ /'di ga las she na/ 'ba' zhig la zhes bya ba'o/ /'o na ci ltar nyes par 'gyur snyam na des na zhes bya ba'o/ /bstan zin pa yin yang log par
<p>102b.6</p>rtog pa bsal ba'i don du rang gi chos can gyi tshig gis ston pa yin no zhes gsungs pa ni de'i phyir zhes bya ba ste bstan zin pa yin pa'i phyir ro/ /chos can gzhan nam mkha'i yon tan nyid la sogs pa la'o/ /'dod par 'gyur ba'i tshig gis skabs ma yin pa'i chos la gnod pas gnod pa ma yin no zhes bstan
<p>102b.7</p>zin pa yin yang log par rtog pa bsal ba'i don du rang nyid kyi tshig gis ston pa de bzhin du/ mtshan nyid kyi tshig gi chos can gzhan la gnod pas gnod pa ma yin no zhes bstan zin pa yin yang / rang gi chos can gyi tshig gis log par rtog pa bsal ba'i don du ston pa yin no/ /de nyid kyi phyir zhes bya ba
<p>103a</p>
<p>103a.1</p>ni bsgrub par bya ba'i chos la mkho ba'i chos can la gnod na nyes par 'gyur ba nyid kyi phyir/ slob dpon phyogs kyi glang pos gsungs pa yin no/ /ci gsungs she na/ gal te zhes bya ba'o/ /de la ni chos can la'o/ /gzhan du zhes bya ba ni gnod pa yin no/ /de'i zhes bya ba ni
<p>103a.2</p>gtan tshigs kyi rjes su 'gro ba dang ldog pa'i rjes su byed pa'i phyir ro/ /de nyid kyi phyir zhes bya ba ni sgra la ma grub pa nyid kyi phyir ro/ /gzhan du na zhes bya ba ni sgra la grub na'o/ /bzlog par zhes bya ba ni mi rtag pa nyid grub pas na khyad par du gyur pa'i don mi rtag pa nyid ma grub par ro/ /rmongs pa la ni grangs can la'o/ /
<p>103a.3</p>'on te rtag pa nyid tshad mas grub pa nyid yin pa de'i tshe tshad mas gnod pa'i phyogs ltar snang ba las khyad par rab tu ma grub pa zhes bya ba 'di phyogs ltar snang ba gzhan du mi 'gyur ro zhes gsungs pa ni/ gal te zhes bya ba'o/ /de nyid kyi zhes bya ba'i dpe nyid kyi'o/ /phyogs ltar snang ba gsum pa sun 'byin pa ni/ 
<p>103a.4</p>gnyi ga zhes bya ba'o/ /'on te zhes bya ba la sogs pa ni rtsod pa'o/ /lan ni da ltar na ni zhes bya ba'o/ /ci'i phyir zhe na/ gang gi phyir zhes bya ba'o/ /de lta na yang zhes bya ba ni sgrub byed kyi skyon thams cad kyi phyogs nyid la gnod pa yin yang ngo / /de la zhes bya ba phyogs la gnod pa tsam gyis so/ /ma yin te
<p>103a.5</p>zhes bya ba 'di ci'i phyir snyam na/ sgrub par byed pa'i zhes bya ba'o/ /de la zhes bya ba phyogs la gnod pa yin yang ngo / /gzhan gyis bsam pas rigs pa yod par dogs pa bsu ba ni/ 'on te zhes bya ba'o/ /sgrub par byed pa'i skyon ni phyogs kyi skyon ma yin gyi zhes bya ba ni skabs so/ /ci'i phyir zhe na/ 
<p>103a.6</p>bsgrub par bya ba'i phyogs las tha dad pa'i sgrub par byed pa gang yin pa de'i dus dang rang gi ngo bo der zhugs par gyur pa'i phyir ro/ /de nyid gang las she na/ phyogs ni zhes bya ba'o/ /'o na nyes pa 'di gang gi yin zhe na/ 'on kyang zhes bya ba'o/ /de ni zhes bya ba ni lan no/ /mtshungs pa'i phyir zhes bya ba
<p>103a.7</p>ni phyogs dang sgrub par byed pa la rjes su 'gro ba med pa nyid mtshungs pa'o/ /ci ltar mtshungs she na/ rjes su zhes bya ba'o/ /de yang bya ba ni ma 'brel ba'o/ /gal te 'brel ba nyid gnyis la brten pa ma yin nam/ de ci ltar ma 'brel pa yang de ltar brjod snyam na/ ma yin te/ rjes su 'gro ba med pa yang
<p>103b</p>
<p>103b.1</p>gnyis la ltos nas rnam par 'jog pa yin te/ 'di ltar du ba ni du ba me dang rjes su 'gro ba yin la/ bong bu dang ni rjes su 'gro ba med pa yin no/ /zhes de yang gnyis la gnas pa ma yin no/ /gnyi ga yang zhes bya ba'i ni phyogs dang sgrub par byed pa dag gi'o/ /sgrub par byed pa la ltos te ma grub pa ni ma yin no zhes
<p>103b.2</p>'brel to/ /sgrub par byed pa la zhes bya ba ni sgrub par byed pa la ltos pa'i ma grub pa rang gi ngo bo ma grub pa'i mtshan nyid gang yin pa de ni sgrub par byed pa nyid kyi skyon yin no zhe na/ 'di la zhes bya ba ni grub pa'i mtha'o/ /'di ltar de la bdag ni khyab pa yin no/ /zhes gal te 'ga' zhig khyab pa dang ldan pa'i bdag
<p>103b.3</p>bsgrub byar byed na zhes bya ba la sogs pas sngar bshad zin to/ /gnyi ga zhes bya ba ni bsgrub par bya ba'i chos dang chos phan tshun khyad par du bya ba dang khyad par du byed pa'i dngos por ltos nas gtan tshigs sgrub par byed pa yin na de'i tshe ci ltar phyogs kyi skyon yin te/ phyogs yang dag pa nyid yin no/ /des na bdag
<p>103b.4</p>khyab pa yin no zhes bya ba ni yang dag pa'i phyogs nyid yin gyi/ phyogs ltar snang ba ni ma yin no/ /'on te chos can bdag med pas gtan tshigs gzhi ma grub pa nyid yin na/ de lta na 'o na gtan tshigs kyi nyes pa nyid du 'gyur gyi phyogs kyi ni ma yin no/ /gal te chos can grub pa kho na la bsgrub bya sgrub par
<p>103b.5</p>byed pa yin na zhes bya ba'i nges pa ni med pa ma yin te/ des na grub pa'i chos can dang ldan pa'i bsgrub par bya ba'i chos ni phyogs yin la/ ma grub pa'i chos can dang ldan pa'i ni phyogs ltar snang ba yin no/ /des na bdag khyab pa yin no zhes bya ba ni phyogs kyi nyes pa kho na yin gyi/ gtan tshigs kyi nyes
<p>103b.6</p>pa ni ma yin no zhes dogs pa bsu nas brjod pa ni chos can zhes bya ba la sogs pa'o zhes bya ba zhes pa ni nges pa'i rnam pa'o/ /grub pa'i chos can kho na la bsgrub par bya ba dang 'brel bsgrub po zhes bya ba'i nges pa ni yod pa ma yin gyi/ 'on kyang chos ma grub pa yang bsgrub par bya ba dang 'brel par sgrub
<p>103b.7</p>pa yin no/ /des na grub pa dang ma grub pa'i chos can la yang bsgrub bya'i chos dang ldan pa bsgrub par bya ba yin no/ /ma grub pa'i chos dang chos can gyi tshogs pa yang dag pa'i phyogs yin no zhes bya bar ga la nges she na/ rang gi ngo bo kho nar zhes bya ba'o/ /bdag khyab pa yin no zhes bya ba ni bsgrub par
<p>104a</p>
<p>104a.1</p>bya ba kho nar bstan pa yin pa des na phyogs nyid yin gyi phyogs ltar snang ba ni ma yin te/ des na ci ltar phyogs ltar snang bar brjod/ des na 'di ni gzhan gyis kyang gtan tshigs kyi skyon nyid do zhes brjod par bya'o/ /gal te ma grub pa'i chos dang chos can gyi tshogs pa yang bsgrub
<p>104a.2</p>par bya ba kho na yin na 'o na sngar chos can med pas gtan tshigs gzhi ma grub pa'i phyir ro zhes ci ltar brjod/ des na gang du chos can ma grub pa de ni phyogs ltar snang ba kho na yin no zhes mnos nas gzhan dag dogs par byed pa ni 'o na ci ltar zhes bya ba'o/ /gzhi ma grub pas zhes bya ba ni grub pa'i
<p>104a.3</p>mtha'o/ /gang gi tshe chos dang chos can gyi tshogs pa ma grub pa de'i tshe gtan tshigs nyid ma grub pa yin te/ des na 'di ni gtan tshigs kyi nyes pa nyid yin gyi/ phyogs kyi ni ma yin no/ /des na zhes bya ba ni nges pa med pas na'o/ /ma grub pa'i chos dang chos can gyi spyi zhes bya ba ni bdag ni khyab pa yin no zhes
<p>104a.4</p>bya ba'o/ /des na khyad par rab tu ma grub pa la sogs pa phyogs kyi nyes pa gzhan du ci ltar 'gyur/ phyogs nyid yin la gtan tshigs gzhi ma grub pa nyid kyis skyon chags pa'i phyir phyogs de sgrub par byed pa ma yin no/ /des na grub pa'i chos can gyi khyad par can gyi bsgrub par bya ba'i chos ni phyogs yin
<p>104a.5</p>la/ ma grub pa'i chos dang chos can gyi spyi ni phyogs ltar snang ba yin no zhes gzhan gyis brjod par mi bya ste/ ma grub pa'i spyi yang phyogs yin pa'i phyir ro/ /des na khyad par ma grub pa la sogs pa ni/ gtan tshigs kyi skyon nyid yin gyi phyogs kyi ma yin no/ /des na zhes bya ba ni ma grub pa'i spyi yang
<p>104a.6</p>phyogs yin pa'i phyir ro/ /des na zhes bya ba ni gtan tshigs la mi ltos pas so/ /yan lag phyi ma la ltos pa'i skyon yin pa de ni yan lag phyi ma'i de nyid dang rjes su 'brel pa yin gyi/ phyogs su gyur pa'i yan lag snga ma dang ni ma yin no/ /de'i phyir zhes bya ba ni bshad pa'i phyir ro/ /gal te zhes bya ba ni sgra
<p>104a.7</p>mnyan par bya ba ma yin no zhes bya ba la sogs pa dper brjod pa rnam pa bzhis ni/ chos kyi rang gi ngo bo phyin ci log gi gnod pa brjod kyi/ chos can gyi khyad par dang / chos kyi khyad par dang / chos can gyi rang gi ngo bo la gnod pa ni ma yin no/ /chos dang chos can gyi khyad par zhes bya ba'i khyad par gyi
<p>104b</p>
<p>104b.1</p>sgra ni gnyis ka dang sbyar ro/ /bsgrub byar yan lag gyur pa'i zhes bya ba ni/ bsgrub par bya ba med na med pa can no zhes bya ba ni lha dbang blo'i'o/ /bsgrub bya'i nang du rtogs pa zhes bya ba ni rnam bshad mdzad pa'i'o/ /de skad du yang bsgrub bar bya ba nyid khyad par med pa'i phyir zhes 'chad par 'gyur ro/ /dpe
<p>104b.2</p>'di nyid kyis zhes bya ba ni sgra ni mnyan par bya ba ma yin no zhes bya ba la sogs pa dper brjod pas so/ /rang gi ngo bo dang khyad par thams cad kyi zhes bya ba ni/ chos can gyi rang gi ngo bo dang de'i khyad par dang chos kyi khyad par dang gnyi ga'i khyad par rnams kyi'o/ /bsgrub bya nyid du khyad par med pa'i phyir ro
<p>104b.3</p>zhes bya ba 'dis ni 'di bsgrub bya'i yan lag gyur pa'i zhes bya ba rnam par bskal pa yin no/ /'o na rang gi ngo bo dang khyad par gnod pa thams cad kyi dper brjod pa bstan par bya bar 'gyur ro zhe na/ de la zhes gsungs so/ /dgos pa med pa'i phyir yang bstan par bya ba ma yin no zhes brjod pa ni/ de ltar
<p>104b.4</p>zhes bya ba'o/ /yongs su shes pa dgos pa yin no zhe na/ dper brjod pa zhes bya ba'o/ /de'i chos can zhes bya ba ni gang la bsgrub par bya ba'i chos yod pa'i chos can gyi rang gi ngo bo la sogs pa gsum mo/ /gal te chos dang zhes bya ba la sogs pa'i don ni 'di yin te/ gal te khyad par yin na/ 
<p>104b.5</p>de na bsgrub par bya ba ma yin te/ rjes 'gro med pa'i phyir ro/ /de ste bsgrub bya yin na/ 'o na khyad par ma yin te rjes 'gro yod pa'i phyir ro zhes bya ba'o/ /de'i chos su zhes bya ba ni/ bsgrub par bya ba'i chos kyi rang gi ngo bo'i rigs can du'o/ /de ni zhes bya ba ni rtsod pa'i lan no/ /smras pa ni gzhan
<p>104b.6</p>tsam gyi spyi yin pas de la ltos nas khyad par yin no/ /rang gi ngo bo la ltos nas ni spyi nyid yin no zhes bya ba'i don to/ /yod pa'i spyi la ba lang nyid khyad par yin yang spyi'i rang bzhin mi nyams pa ni nyams so/ /gal te smras pa kho na bsgrub par bya ba yin gyi gzhan ma yin pa ma yin nam/ de ci ltar na
<p>104b.7</p>spyi'i rang bzhin yin yang de la gnod pas phyogs la gnod par ci ltar 'gyur zhe na/ bsgrub par bya ba ni de nyid de zhes bya ba ste/ khyad par gyi rang bzhin nyid do/ /gzhan du zhes bya ba ni khyad par bsgrub par bya ba ma yin na'o/ /'dis ni chos can dang chos kyi khyad par nyid yin yang bsgrub par bya ba yin
<p>105a</p>
<p>105a.1</p>no zhes brjod pa yin no/ /de la zhes bya ba ni gnod pa gsum pa rnams las so/ /phyogs tsam zhes bya ba ni chos kyi khyad par gyi dper brjod pas gzhan nye bar mtshon pa'i phyir ro/ /de nyid kyi phyir bshad pa don dper brjod pa lhag ma gnyis bstan pa'i don du'o/ /chos kyi khyad par gyi dper brjod pa
<p>105a.2</p>de nyid gsungs pa ni/ ldan don zhes bya ba'o/ /yan lag rnams las gzhan pa'i yan lag can yod do zhes gzhan nyid ni chos yin no/ /de'i khyad par ni bya ba dang ldan pa zhes bya ba la sogs pa rdzas kyi mtshan nyid dang ldan pa'i phyir yon tan lci ba nyid dang / bya ba'i 'og tu 'gro ba'i 'du ba can gyi rgyu yin pa
<p>105a.3</p>nyid do/ /'di skad brjod pa yin te/ gal te yan lag rnams las gzhan pa'i yan lag can rnams yod pa tsam bsgrubs na ni de'i tshe sangs rgyas pa la grub pa la sgrub par 'gyur te/ brtags pa'i yan lag can ni sangs rgyas pas kyang 'dod pa'i phyir ro/ /de'i phyir gzhan tsam ni bsgrub par bya ba ma yin
<p>105a.4</p>gyi/ 'on kyang gzhan khyad par can bsgrub par bya ba yin no/ /khyad par de yang bstan zin pa kho na'o/ /dbang po dang ldan pa na mthong ba la ston pa'i don yan lag can gzhan no/ /mthong ba la brten pa'i khyad par yang bsgrub par bya ba yin no/ /de lta ma yin par bsgrubs na nyes pa ci yod snyam na/ ma
<p>105a.5</p>mthong zhes bya ba'o/ /rdzas kyi mtshan nyid dang ldan pa la ltos te ldog pa brjod pa ni/ khyad par can min zhes bya ba'o/ /gal te gang gis phyogs tsam zhes brjod pa dper brjod pa gzhan yang yod dam ci snyam du dogs pa sel bas brjod pa dang ma brjod pa gsungs pa ni/ dper brjod pa ni
<p>105a.6</p>zhes bya ba'o/ /dang po chos kyi khyad par bsal ba dper brjod pa ni yin la/ gnyis pa ni chos can gyi khyad par sel bas/ gsum pa ni chos can gyi rang gi ngo bo sel bas yin no/ /de la dang po'i don ni 'di yin te/ lci ba nyid la sogs pa'i khyad par du byas pa'i gzhan nyid kyis/ yan lag can ni
<p>105a.7</p>yan lag rnams las gzhan yin no zhes bya ba ni mu stegs pa'i sangs rgyas pas brjod pa ni/ yan lag can ni zhes bya ba'o/ /gal te yan lag can gzhan yin na de'i tshe lji ba nyid la sogs pa'i khyad par can gyi gzhan nyid rtogs par 'gyur ba zhig na/ lji ba nyid la sogs pa ni rtogs pa yang ma yin te/ 
<p>105b</p>
<p>105b.1</p>srang dmar ba'i khyad par mi 'dzin pa'i phyir te mi nges pa'i phyir ro/ /des na chos gzhan nyid kyi khyad par lji ba nyid gang yin pa de bsal ba'i phyir yan lag can ni/ yan lag rnams las gzhan min te/ zhes bya ba phyogs ltar snang ba yin no/ /yan lag ni zhes bya ba la/ yan lag ni chos can yin te/ de dag
<p>105b.2</p>ni yan lag can las gzhan nyid yin no zhes gzhan gyis sgrub par byed do/ /des na yan lag can don dam pa par 'grub po zhes zer ro/ /de la sangs rgyas pas brjod pa ni/ yan lag rnams ni zhes bya ba la sogs pa'o/ /yan lag rnams ni yan lag can gyi rdzas la tha dad pa ma yin te/ yan lag
<p>105b.3</p>rnams kho na la yan lag can zhes tha snyad 'dogs pa yin no/ /yan lag can ni don dam pa ma yin no zhes bya ba'i don to/ /ci'i phyir zhe na/ mngon sum ma yin pa nyid du thal ba'i phyir ro/ /don ni 'di yin te yan lag rnams ni khyod mngon sum du gyur pa nyid du 'dod pa yin na/ de dag ni mngon
<p>105b.4</p>sum ma yin pa nyid du 'gyur ro/ /'di ltar yan lag can gyi rdzas las yan lag rnams tha dad par dmigs pa nyid du gyur na ni/ yan lag 'di dag mngon sum yin no zhes bya ba'i tha snyad 'thad pa zhig na/ tha dad pa na dmigs pa ni med do/ /de'i phyir tha dad pa'i phyogs la mngon sum ma yin
<p>105b.5</p>par thal te/ tha dad par dmigs pa nyid med pa'i phyir ro/ /des na yan lag rnams ni yan lag can las gzhan yin no zhes bya ba ni phyogs ltar snang ba yin te/ chos can gyi khyad par mngon sum gyis mtshan nyid bsal ba'i phyir ro/ /rdzas ni zhes bya ba la/ de la rdzas ni yod pa yin te
<p>105b.6</p>zhes yod pas rten bcas pa'i rdzas ni chos can yin no zhes mu stegs pa dag 'dzer to/ /de la sangs rgyas pas brjod pa rdzas ni yod pa ma yin te zhes bya ba'o/ /gal te rdzas yod na de'i tshe yon tan las rdzas khyad par yod dgos na khyad par yang yod pa ma yin no/ /'di ltar rdzas dang yon
<p>105b.7</p>tan dag tha dad pa'am tha mi dad pa zhig yin/ tha dad pa'i phyogs la ni/ rdzas dang yon tan gnyis khyad par med par 'gyur ro/ /'di ltar tshig gi don gsum yod par byed pa ni yod pa nyid yin no zhes brjod pa'i phyir/ ci ltar rdzas la yod pa nyid gnas pa de bzhin du yon tan la yang yin
<p>106a</p>
<p>106a.1</p>no/ /des na yod pas rten bcas par khyad par med pa'i phyir na/ yon tan dang rdzas dag khyad par med par 'gyur ro/ /des na gnyi ga yang rdzas kyi rang bzhin nam/ yon tan gyi rang bzhin du 'gyur ro/ /gnyis pa'i phyogs la yang phan tshun rjes su zhugs pas na yon tan gyi rang
<p>106a.2</p>bzhin dag rdzas kyi rang bzhin kho nar 'gyur ro/ /des na rdzas ni yod pa yin te bya ba ni phyogs ltar snang ba yin te/ chos can rdzas kyi rang gi ngo bo bsal ba'i phyir ro/ /phyi ma shos zhes bya ba ni/ rdzas ni yod pa ma yin te/ /zhes bya ba la sogs pa'o/ /chos can dang chos kyi zhes bya ba ni go rims ci lta bar ma
<p>106a.3</p>yin gyi 'on kyang ci ltar rigs pa yin no/ /de la dper brjod pa dang po'o/ /rdzas kyi mtshan nyid can zhes bya ba'i rnam 'grel rnam par 'grel pa'i sgo nas bar du chod pa'i gzhung gis ston par 'gyur ro/ /de bas na re zhig dper brjod pa gnyis go rims ci lta ba bzhin rnam par 'grel pa ni/ gang zhig ces bya ba'o/ /
<p>106a.4</p>gal te yan lag mngon sum du gyur pa rnams yan lag can las gzhan yin na de'i tshe de las tha dad par dmigs par 'gyur ba zhig na/ tha dad par dmigs pa yang ma yin te/ des na de ltar mngon sum ma yin no zhes bya ba'i don to/ /de bzhin zhes bya ba ni tha dad pa nyid du'o/ /de yis zhes bya ba tha dad
<p>106a.5</p>pa'i ngo bor dmigs pa med na yang ngo / /tha dad pa la ni tha dad par dmigs par bya bas khyab pa yin na 'dir ni khyab par byed pa med do/ /ci'i phyir mi 'grub snyam na/ tha dad par zhes smos so/ /yin na ci 'gal snyam na/ tha dad par zhes bya ba'o/ /des na pha rol pos ni tha mi dad pa kho nar khas
<p>106a.6</p>blang bar bya ba yin no/ /de'i tshe yang yan lag can brtags pa kho nar 'gyur gyi/ don dam par ni ma yin no/ /gal te yan lag can gyi rang bzhin las tha dad pa na/ yan lag rnams mngon sum ma yin pa nyid do/ /'o na ci ltar mngon sum nyid du 'gyur zhe na gal te zhes bya ba'o/ /mngon sum
<p>106a.7</p>nyid yin zhes bya ba ni yan lag rnams so/ /mngon sum nyid ma yin pa nyid brjod pa ni/ gang du zhes bya ba'o/ /de'i dngos zhes bya ba ni yan lag can las tha mi dad pa'i rang bzhin no/ /de bzhin zhes bya ba ni mngon sum nyid do/ /yan lag mngon sum ma yin na ni gzhan gyi 'dod pa mi 'grub
<p>106b</p>
<p>106b.1</p>bo zhes brjod pa ni de lta ma yin te zhes bya ba'o/ /dper brjod pa 'di nyid yang rnam pa gzhan du 'chad pa ni/ yang na zhes bya ba'o/ /sngar ni yan lag rnams mngon sum ma yin par bstan pa yin la/ da ltar ni yan lag can mngon sum ma yin par ston pa yin no/ /de zhes bya ba ni yan lag can no/ /
<p>106b.2</p>ci ltar mngon sum ma yin par 'gyur zhe na/ gzhan nyid yin na zhes bya ba'o/ /de dag ces bya ba ni yan lag rnams so/ /ci ltar mngon sum ma yin na gzhan mngon sum ma yin par 'gyur zhe na/ yan lag ces bya ba'o/ /yan lag dang po zhes bya ba ni rdul gnyis pa bzhin no/ /gzhan ni zhes bya
<p>106b.3</p>ba ni rdul gnyis pa can la sogs pa'o/ /lan 'debs pa ni gcig nyid ces bya ba'o/ /des na zhes bya ba ni yan lag can med pas na'o/ /des na zhes bya ba ni gzhan ma yin pas na'o/ /dper brjod pa gnyis pa rnam pa gnyis su bshad nas/ gsum pa 'chad pa ni/ de bzhin du zhes bya ba'o/ /yon
<p>106b.4</p>tan dang rdzas gnyis tha dad pa'i phyogs la khyad par med par brjod nas/ tha mi dad pa'i phyogs la yang khyad par med par brjod pa ni/ phan tshun spangs pa ma yin na yang zhes bya ba ste/ rdzas las yon tan tha mi dad na yang ngo / /gang las rnam par dbye ba yod ces bya ba ni rdzas kho na yin la/ 'di ni
<p>106b.5</p>yon tan kho na yin no zhes tha dad pa gang las yin zhes pa'o/ /yon tan nyid dang rdzas nyid kyi spyi dag yon tan dang rdzas dag la tha dad pa med pa'am/ tha dad pa zhig yin/ phyogs dang po la brjod pa ni/ rang gi rang bzhin la zhes bya ba'o/ /yon tan dang rdzas la spyi gnyis rjes su zhugs na yon tan
<p>106b.6</p>dang rdzas dag nyid du 'gyur gyi spyi gzhan yod par ni mi 'gyur ro/ /gnyis pa la brjod pa ni/ yon tan nyid ni gzhan yin na/ /zhes bya ba'o/ /'ang gi sgras ni rdzas nyid gzhan yin na yang zhes sdud ba'o/ /der yang zhes bya ba ni yon tan nyid dang / rdzas nyid la yang ngo / /yod mod ci nyes snyam na/ 
<p>106b.7</p>des na zhes smos so/ /yod pa dang 'brel pas na'o/ /yon tan nyid rdzas las khyad par med pa'i thal ba snga ma gang yin pa de bzlog pa med par 'gyur ro/ /dper na yon tan dang ldan pa'i phyir yon tan rdzas dang khyad par med par brjod pa de bzhin du yon tan nyid kyang de dang ldan pa'i phyir na/ rdzas
<p>107a</p>
<p>107a.1</p>nyid du 'gyur ro/ /'di nyid brjod pa ni/ yod nyid yod na zhes bya ba'o/ /yon tan dang yon tan nyid la yod nyid de/ yod pa nyid yod par khas len na/ thams cad ces bya ba yon tan dang yon tan nyid gnyi ga rdzas su 'gyur ro/ /nam gyi tshe zhe na/ tha dad dang gzhan pa ste/ yon tan
<p>107a.2</p>dang rdzas dag tha dad pa dang tha mi dad pa la'o/ /de bzhin du spyi dag tha dad pa dang mi dad pa la yang ngo / /phan tshun spangs pas zhes bya ba la sogs pa'i rtsod pa la don 'di yin te/ rdzas dang yon tan dag tha mi dad pa yin na/ rnam par dbye ba med par 'gyur ro zhes bya ba 'di rigs pa yin gyi tha dad pa
<p>107a.3</p>la ni rdzas nyid dang ldan pa'i phyir/ rdzas kyi gsal ba yon tan gyi gsal ba las tha dad par 'thad pa kho na'o zhes bya ba'o/ /grub pa'i mtha'i don ni 'di yin te/ tha dad pa'i phyogs la lcags kyi thur ma lta bu'i don dag la gtso bo dang gtso bo ma yin pa'i rnam par dbye ba med pas ci ltar rdzas dang cig shos kyi
<p>107a.4</p>rnam par dbye bar 'gyur zhes bya ba yin no/ /rdzas dang cig shos la sogs par rnam par dbye ba'i rgyu mtshan dogs par byed pa ni/ yon tan nyid la sogs pa zhes bya ba'o/ /lan ni rdzas dang cig shos nyid dang ldan pas ni rdzas dang cig shos ma yin no/ /ci'i phyir zhe na/ yon tan gyi gsal bas zhes bya
<p>107a.5</p>ba'o/ /gzhan du ni zhes bya ba gsal bar bya ba ma yin na ni yon tan nyid du mi 'grub pa'o/ /'di ga las she na/ yon tan nyid dang zhes bya ba'o/ /yon tan nyid dang rdzas nyid kyi spyi ni/ rang gi ngo bos phan tshun tha dad par nges nus pa ni ma yin te/ kha dog dang rnam pa dang yi ges stong pas na/ spyi'i rnam
<p>107a.6</p>pa ni gnyi ga la yang mtshungs pa'i phyir ro/ /de'i zhes bya ba yon tan nyid dang rdzas nyid kyi khyad par rdzas nyid dam yon tan nyid kyi thun mong ma yin pa'i rang bzhin no/ /de dang rigs mi mthun pa zhes bya ba ni/ rdzas kyi gsal ba dang rigs mi mthun pa yon tan gyi gsal bas gsal bar bya ba nyid ni yon
<p>107a.7</p>tan nyid kyi khyad par yin pa'o/ /rigs mi mthun pa gnas pa nyid kyis zhes bya ba ni rdzas nyid dang rigs mi mthun pa yon tan nyid gnas pas so/ /rigs gsal ba rigs mi mthun pa yin na yon tan nyid gsal bar byed la/ rigs mi mthun pa nyid kyang rdzas nyid dang mi 'dra ba yon tan nyid kyi rigs
<p>107b</p>
<p>107b.1</p>dang ldan pa las yin na/ des na yon tan nyid dang ldan pas rigs mi mthun pa nyid rigs mi mthun pa nyid yin na yang gsal ba yon tan nyid kyis gsal bar byed pa yin no/ /de la yang zhes bya ba ni spyi dag la'o/ /rigs mi mthun pa gnas pa nyid ni mi 'dra ba'i rigs dang 'brel ba nyid do/ /ldog pa nyid
<p>107b.2</p>yin na zhes bya ba ni rigs dag go/ /de ltar zhes bya ba ni rang gi ngo bo'i ldog pa nyid do/ /de'i phyir yon tan nyid la sogs pa dang ldan pas ni/ rdzas dang cig shos nyid la sogs pa ma yin no/ /gal te zhes bya ba ni 'di snyam du rang gi ngo bos ni rigs rnams phan tshun ldog pa ma yin na/ gang gis bsal
<p>107b.3</p>ba rnams kyang de ltar 'gyur/ 'on kyang rdzas nyid la sogs pa las yon tan nyid ldog pa ni yon tan zhes bya ba mtshungs pa'i rnam pa can gyi rtogs pa'i rgyu mtshan yin pa'i phyir ro/ /de bzhin du rigs rnams phan tshun ldog pa yin pa'i phyir nyes pa med do zhe na/ lan ni zhes bya ba'o/ /bar ma do'i sha
<p>107b.4</p>lhag pa zhes bya ba ni dgos pa med pa'i gnas su gyur pa'o/ /ci ltar dgos pa med snyam na/ rang gi zhes bya ba'o/ /rang gi dgos pa rigs mi mthun pa las ldog pa'i mtshan nyid gang yin pa de ni/ spyi'i rnam pa can gyi rtogs pa'i rgyu mtshan gyi nges pa gang yin pa de nyid kyis 'grub pa'i phyir ro/ /
<p>107b.5</p>de'i phyir rang gi ngo bo las tha dad pa'i spyi dmigs pa ni med do/ /de lta yin dang zhes bya ba ni spyi med dang ngo / /des na zhes bya ba ni rdzas nyid la sogs pas na'o/ /'o na gang gi tshe khyad par yod snyam na/ med na ni zhes smos so/ /khyad par gyi rnam pa nyid brjod pa ni rdzas zhes bya ba ni/ gnyi ga'i sgra ni
<p>107b.6</p>re re dang sbyar te rang gi ngo bo gnyi ga bsal ba dang / gnyi ga'i khyad par bsal ba'i sgo nas so/ /'dir ni dper brjod ma thag tu bstan pa yin te/ chos kyi rang gi ngo bo bsal ba dang / chos can gyi rang gi ngo bo bsal ba dang / chos kyi khyad par bsal ba dang / chos can gyi khyad par bsal
<p>107b.7</p>ba dang / chos dang chos can gyi rang gi ngo bo'i tshogs pa bsal ba na/ chos dang chos can gyi khyad par gyi tshogs pa sel ba'o/ /de la chos kyi rang gi ngo bo sel bas ni sgra mnyan bya ma yin te zhes bya ba la sogs pa dper brjod pa rnam pa bzhi nye bar bkod pa yin no/ /lhag ma gsum ni de ma
<p>108a</p>
<p>108a.1</p>thag tu bstan zin pa nyid do/ /da ni dper brjod pa lhag ma gnyis brjod par bya ba yin no/ /gal te yang chos kyi rang gi ngo bo dang / chos can gyi rang gi ngo bo dang / de dag gi khyad par rnams kyi dper brjod pa bstan zin pa de lta na yang de dag ni tha dad par dper brjod pa yin
<p>108a.2</p>la/ da ni dper brjod pa gcig nyid la gnyis gnyis nye bar ston pa yin no/ /'di lta ste/ ngag thams cad ni bden pa'i don can ma yin no zhes bya ba bzhin no/ /ci ltar na 'di gnyi ga ltar yang phyogs kyi nyes pa yin snyam na/ tshig kun zhes gsungs so/ /ngag dang bden pa ma yin pa/ 
<p>108a.3</p>chos can dang chos kyi rang gi ngo bo dag dang / de'i ngo bo'i khyad par dag ste/ ngag dang bden pa ma yin pa nyid kyi rang gi ngo bo khyad par dag spong ba brjod par 'dod pa yin na/ gnyi ga'i rang gi ngo bo dang khyad par spong ba'i mtshan nyid kyi skyon yin no/ /'di ltar ngag ni chos can no/ /bden pa min pa
<p>108a.4</p>nyid ces bya ba ni bsgrub par bya ba'i chos yin no/ /'di gnyi ga yang sel ba yin no/ /gang zhig ngag thams cad ni brdzun yin no zhes brjod pa de ni/ chos can ngag dang chos mi bden pa nyid kyi rang gi ngo bo sel ba yin te/ ngag thams cad mi bden pa nyid kyis ngag 'di yang rjod par byed pa ma yin
<p>108a.5</p>par 'gyur la/ rjod par byed pa nyid med na yang mi bden pa nyid du ma bstan par 'gyur ro/ /de'i phyir rang nyid tshad mar ston pa na/ 'di phyogs ltar snang ba nyid du ston pa yin no/ /de ltar chos dang chos can gyi rang gi ngo bo sel bas dper brjod pas dper brjod pa bstan pa yin no/ /da ni de'i khyad par
<p>108a.6</p>sel ba'i sgo nas ston pa ni/ tshig kun bden pa'i don min zhes bya ba ste/ ngag ni chos can no/ /de'i khyad par ni rtag pa nyid do/ /bden pa ma yin pa'i spyi ni bsgrub par bya ba'i chos yin la de'i khyad par ni brjod par bya ba ni bden pa can no/ /mi bden pa'i sgra ni brjod par bya ba dang / brjod par bya
<p>108a.7</p>ba ma yin pa la gnas pa'i brdzun pa ci zhig brjod pa yin la/ brjod par bya ba la ltos pa'i brdzun pa nyid ni khyad par yin no/ /gang zhig rtag pa'i ngag thams cad ni bden pa'i don can ma yin no zhes smra ba de ni/ ngag brjod pas gnod pa yin no/ /gal te ngag rtag pa yin na de'i tshe rtag
<p>108b</p>
<p>108b.1</p>pa nyid kyi thams cad kyi tshe gnas pa'i phyir rkan la sogs pa'i byed pas ci zhig bya/ de'i phyir rtag pa nyid du dam bca' ba ni chos can gyi khyad par mi rtag pa nyid la gnod par byed do/ /brjod pa'i shugs kyis kyang rtag pa nyid la gnod pa yin te/ de'i phyir ngag rtag pa zhes bya ba ni/ phyogs ltar snang ba
<p>108b.2</p>yin no/ /ngag thams cad bden pa'i don ma yin no zhes brjod pa yang bsgrub par bya ba'i chos mi bden pa nyid kyi mtshan nyid kyi khyad par mi bden pa brjod par bya ba can nyid la gnod de/ ngag thams cad mi bden pa'i don can yin na/ mi bden pa'i brjod par bya ba nyid bstan pa ma yin pa'i phyir
<p>108b.3</p>ro/ /gnyi ga'i zhes bya ba 'dis chos dang chos can dag gi rang bzhin gang dag yin pa de dag bsal ba yin no/ /bsgrub par bya ba'i chos kyi khyad par brjod pa ni/ mi bden pa nyid ces bya ba'o/ /gnyi ga zhes bya ba ni/ chos dang chos can dag gis khyad par gang dag yin pa de dag bsal ba'o/ /'di
<p>108b.4</p>nyid smras pa ni ngag thams cad ces bya ba'o/ /chos can ngag thams cad kyi khyad par rtag pa gang yin pa de dang bsgrub par bya ba mi bden pa nyid kyi khyad par brjod par bya ba mi bden pa nyid gang yin pa de bsal ba'i phyir ro/ /'di ci ltar zhe na/ brjod pa'i shugs zhes bya ba'o/ /de'i phyir zhes bya ba ni
<p>108b.5</p>tshad mar gyur pa'i phyir brjod pa'i shugs des ngag nyid dang / mi bden pa'i brjod par bya ba can nyid de dag med pa bsal ba yin no/ /gal te chos can gyi rang gi ngo bo dang / chos kyi khyad par gnyis med na de'i tshe ngag brjod pa nyid du mi 'gyur ro/ /des na brjod pa'i shugs las/ chos dang chos
<p>108b.6</p>can gyi rang gi ngo bo dang / chos kyi khyad par gnyis dang 'brel pa'i med pa nyid bsal ba yin no/ /med pa bsal ba na yang gnyi ga yod par 'gyur na de yang sngar brjod pa'i tshul du bsal zin pa yin no/ /chos can gyi khyad par ci ltar sel ce na/ chos can gyi khyad par yang zhes bya ba'o/ /
<p>108b.7</p>chos can ngag gi khyad par yang khyad par rtag pa nyid khas blangs pa 'dir/ mi rtag pa nyid dang btsal ma thag pa nyid la sogs pa 'ga' zhig yod pa yin la des bsal ba yin no/ /gal te gang gis te sel bar 'gyur ba de'i mi rtag pa nyid ci ltar zhe na/ gal te zhes bya ba'o/ /ci
<p>109a</p>
<p>109a.1</p>ltar dgos pa med snyam na/ gal te zhes gsungs so/ /gsal bar byed pa ni gal te zhes bya ba'o/ /ngag gi rang bzhin sgrub pa med na zhes bya ba ni ngag gi rang bzhin phan 'dogs par byed pa ma yin na'o/ /smra ba po grub pa nye bar 'jog par thal bar 'gyur ro zhes 'brel to/ /phyed
<p>109a.2</p>snga ma bshad nas phyed phyi ma 'chad pa ni/ der gyur pa ma yin pa zhes bya ba ste/ ngag gi rang bzhin gyi phan pa med na'o/ /ltos par bya ba yang yin te zhes bya ba ni ngag gis de ni ngag go/ /des na zhes bya ba mi rtag pa nyid du bsgrubs pas na/ chos chos can de dag gi khyad par bsal ba'i sgo nas so/ /de ltar
<p>109a.3</p>dper brjod pa'i spros pa bshad nas/ sngar bkod zin pa'i rnam 'grel nyid 'chad pa ni/ de la zhes bya ba ste/ brjod ma thag pa'i dper brjod pa de dag las so/ /ci'i don du zhe na phyogs 'dis zhes gsungs so/ /'o na ci ltar bsgrub par bya ba yin snyam na/ 'on kyang zhes bya ba'o/ /rdzas kyi mtshan nyid de yang
<p>109a.4</p>gang yin snyam na bya ba dang zhes bya ba'o/ /de bzhin du mthong ba la brten pa can nyid du yan lag can bsgrub par bya ba yin no zhes 'brel to/ /de ltar mi sgrub na grub pa la sgrub pa nyid kyi nyes par 'gyur ro zhes brjod pa ni/ gal te zhes bya ba'o/ /'di nyid brjod pa ni yan lag ni zhes bya ba'o/ /gal te gang gis
<p>109a.5</p>de ltar brjod par 'gyur ba/ yan lag can rdzas kyi mtshan nyid dang ldan pa dang / mthong ba'i yul nyid du de smra bas ci ltar 'dod snyam na/ bltar mi rung ba zhes bya ba'o/ /bltar mi rung ba rdul phra rab rnams la mi srid pa/ shes pa la sogs pa'i mtshan nyid kyi 'bras bu mthong nas/ 'bras bu de'i rgyu
<p>109a.6</p>yan lag can 'dod pa yin no/ /des na de'i mtshan nyid dang ldan pa kho na bsgrub par bya ba yin no/ /de rdzas kyi mtshan nyid dang ldan pa bsgrub par bya ba yin pa'i rgyu ci zhe na/ khyad par can min zhes bya ba'o/ /phyed phyi ma 'chad pa ni rdul phra rab ces bya ba'o/ /de nyid ces bya ba blo'i rnam pa'o/ /'on te yan
<p>109a.7</p>lag can med na blo'i rnam pa de nyid du mi 'gyur ro/ /des na blo'i rnam pa las ma gtogs pa'i yan lag can ni grub pa kho na'o zhe na/ ha cang zhes gsungs so/ /ha cang yul thag ring po na gnas pa ma yin pa phan tshun nye ba nyid du gnas shing ma 'dres pa'i sku yul gang la yod pa sems gcig gi
<p>109b</p>
<p>109b.1</p>rnam par snang ba'i rtogs pa de la de skad ces brjod do/ /sgra rnams kyi yul ha cang thag ring po na gnas pa ma yin pa ni rtogs pa po la ltos pa yin la/ phan tshun nye bar gnas pa ni nang phan tshun la ltos pa'o/ /des na zhes bya ba ni yan lag can med par 'gyur ba des na'o/ /de tsam gyis zhes bya ba
<p>109b.2</p>ni boms gcig pa'i rnam pa can gyi rtogs pa tsam gyis so/ /des na zhes bya ba ni yan lag grub pa med pas na'o/ /mtshan nyid dang ldan pa nyid bsgrub par bya ba yin no zhes bya ba 'di ga las she na/ de la yang zhes smos so/ /mtshan nyid de yang gang zhe na/ yon tan zhes bya ba'o/ /de dag gis
<p>109b.3</p>zhes bya ba ni yon tan dang bya ba dag gi'o/ /de ltar yin dang zhes bya ba ni mtshan nyid dang ldan pa yin dang ngo / /gal te yan lag can 'di la lci ba nyid dang 'og tu 'gro ba'i mtshan nyid kyi yon tan dang bya ba dag yod par 'gyur ba yin na/ de'i tshe srang dma' bar 'gyur ro/ /des zhes bya ba 'og tu
<p>109b.4</p>'gro bas drangs pas na srang mgo dma' bar 'gyur ro/ /bzlog pa brjod pa ni yan lag can zhes bya ba'o/ /de ni yan lag las lhag pa yang yod pa ma yin no zhes bya ba ni/ yan lag rnams bcal ba na srang mgo ci tsam dma' ba de tsam ni yan lag can bcal yang yin no zhes bya ba'i don to/ /des
<p>109b.5</p>na zhes bya ba ni dma' ba med pas na yan lag can 'di'o/ /des na ni dma' ba med pas so/ /de'i phyir zhes bya bas ni yon tan dang bya ba med pas na'o/ /de med na zhes bya ba yon tan dang las med na'o/ /de ltar zhes bya ba 'du ba can gyi rgyur ro/ /de'i phyir zhes bya ba ni 'du ba can gyi rgyu nyid
<p>109b.6</p>med pa'i phyir ro/ /'du ba can gyi rgyu med kyang de mthong ba ma yin pa ci ltar zhe na/ mngon sum dang rjes su dpag pa dag gis ma mthong ba'i phyir ro zhes brjod pa ni/ 'bras bu zhes bya ba ste 'bras bu lci ba nyid la sogs pa dang / ngo bo yan lag rnams las tha dad pa dag go/ /bltar rung
<p>109b.7</p>ba nyid kyang zhes bya ba ni mtshan nyid dang ldan pa 'ba' zhig tu ma zad pa'o/ /de ni zhes bya ba ni bltar rung ba nyid do/ /cig shos zhes bya ba ni dngos po'o/ /'o na rags pa nyid du dmigs pa ci zhig yin snyam na rnam par shes pa'i zhes bya ba'o/ /de las 'phags pa zhes bya ba ni/ rnam
<p>110a</p>
<p>110a.1</p>par shes pa'i rnam pa las blo lhag par gyur pa'o/ /de'i phyir yan lag can ni rdzas kyi mtshan nyid dang ldan pa'am/ bltar rung ba ma yin no zhes gnas so/ /mjug sdud pa ni des na zhes bya ba'o/ /des na gnod pa yin no/ /ga las she na/ yan lag can gyi mtshan nyid gzhan tsam gang
<p>110a.2</p>yin pa de las gzhan du 'gyur ba'i khyad par lci ba nyid la sogs pa'i mtshan nyid de la'o/ /ci lta bu'i khyad par can zhig la zhe na/ med na mi 'byung ba la ste/ yan lag can yod pa la mi 'khrul pa la'o/ /gal te khyad par 'di khas mi len na/ de'i tshe yan lag can kun rdzob tu yod pa kho nar 'gyur ro zhes bya
<p>110a.3</p>ba'i don to/ /rnam par 'grel pa ni/ gzhan gyi khyad par gnod pa yin na zhes 'brel to/ /khyad par gyi gzhan nyid gang la ltos pa yin zhe na/ smras pa'i zhes bya ba ste/ smras pa'i gzhan dag yin pa ste/ yan lag can zhes bya ba kun rdzob tu yod pa tsam/ de las khyad par du gyur pa gang yin pa lci ba la
<p>110a.4</p>sogs pa'i mtshan nyid do/ /'di nyid brjod pa ni/ rdzas kyi mtshan nyid dang ldan pa zhes bya ba ste/ lci ba la sogs pa'i mtshan nyid kyis mtshan pa zhes bya ba'i don to/ /khyad par de yang yan lag med na mi 'byung ba nyid kyis bsgrub par bya ba yin no/ /de lta ma yin na zhes bya ba ni rdzas kyi mtshan nyid
<p>110a.5</p>dang mi ldan na'o/ /gzhan tsam ni kun rdzob tu yod pa tsam ni grub pa la sgrub pas bsgrub bya ma yin pa'i phyir ro/ /de nyid kyi 'di ltar zhes bya ba'o/ /yan lag can 'di snang ba tsam du 'gyur ro/ /yan lag can med na snang ba nyid 'thad pa dka'o zhe na/ snang ba tsam nyid ces gsungs so/ /snang ba rnam
<p>110a.6</p>par shes pa las tha mi dad pa nyid dper ston pa ni/ rab rib ces bya ba'o/ /de dag ces bya ba ni sgra dang sha sbrang la sogs pa'o/ /'dir zhes bya ba ni yan lag can gnod par byed pa la'o/ /gzhan dag ces bya ba ni rigs pa can la sogs pa'i khyad par ro/ /'chad pa ni phra mo zhes bya ba la sogs
<p>110a.7</p>pa'o/ /rdul gnyis pa la sogs pa nas brtsams pa'i rdzas kyi lci ba gang yin pa de dag gis gzhal ba'i tshe dang 'brel ba'i phyir 'dzin pa yin no/ /gal te rdzas so sor nges pa 'ba' zhig gzhal na de'i tshe de'i lji ba nye bar mtshon par nus pa zhig na/ du ma gzhal ba na ni/ gcig gis ljid
<p>110b</p>
<p>110b.1</p>nges par gzung bar mi nus te med pa'i phyir ro/ /'di nyid gsungs pa ni 'di ltar zhes bya ba'o/ /de'i zhes bya ba ni ljid can de'i'o/ /'o na de med pa kho na'o zhe na/ ma rtogs kyang zhes bya ba'o/ /de'i phyir zhes bya ba ni lci ba nyid la sogs pa dang 'og tu 'gro ba med pa'i phyir ro/ /'di'i lan ni de ni zhes
<p>110b.2</p>bya ba'o/ /gal te lci ba nyid bla lhag par mi rtogs na yan lag can bla lhag pa de ni ga las rtogs/ lci ba nyid dang 'og tu 'gro ba nyid med par yang yan lag can rtogs par 'gyur ro zhe na/ de rig ces bya ba ni lci ba nyid la sogs pa rig pa'o/ /de la yan lag can grub pa re ba yin no/ /de log na
<p>110b.3</p>ste lci ba nyid la sogs pa rig pa log na ci ltar 'gyur/ de zhes bya ba snang ba tsam mo/ /bsgrub par bya ba ni kun rdzob tu yod pa'i yan lag can ni grub pa la sgrub pa yin no/ /de skad smra ba de ni rdul gnyis pa la sogs pa'i rim gyis ldan pa dang cig car ldan pa'i phyag dar kyi phung po 'di gnyis kyi ljid
<p>110b.4</p>tha dad par 'gyur ro/ /ci'i phyir zhe na/ de phyir zhes gsungs so/ /gcig la ni yan lag can gyi tshogs mang po yod pa'i phyir dang / gzhan la ni de med pa'i phyir ro/ /'on te gnyi ga la yang yan lag can gcig kho na yin pa des na ljid tha dad par mi 'gyur ro zhe na/ da lta na 'o na so so dang lhan
<p>110b.5</p>cig tu bcal ba la ljid tha dad par 'gyur ro/ /rdzas sna tshogs kyi bdag nyid can phyag dar gyi phung po dus gcig tu bcal ba dang / de nyid yang rim mam cig car gyi gong bur byas nas bcal ba ste/ de ltar so so dang lhan cig bcal ba na ljid tha dad par 'gyur ro/ /'dir yang de phyir zhes
<p>110b.6</p>bya ba ni snga ma bzhin no/ /'dir yang gnyi ga la yan lag can gyi rdzas gcig kho na yod do zhes ni brjod par mi nus so/ /rnam par bshad pa mdzad pas ni 'di la dang gi sgras 'phangs pa'i lan brjod de/ lan 'di ni gsal ba'i phyir rnam par ma phye'o/ /'grel pa byed pas ni de'i phyir zhes bya ba ljid tha
<p>110b.7</p>dad pa yod pa de'i phyir zhes bshad do/ /bzlog pa brjod pa ni tha dad pa ni zhes bya ba'o/ /ras bal gyi 'dab ma'i dpe yang mi 'thad do zhes bstan pa'i phyir ras bal gyi zhes bya ba'o/ /ras bal gyi 'dab ma'i rtogs pa yin te zhes bya ba ni ljid do/ /'di ni zhes bya ba ni ras bal gyi 'dab ma'o/ /
<p>111a</p>
<p>111a.1</p>'on te zhes bya ba la sogs pa ni rtsod pa'o/ /de lta na zhes bya ba ni grub pa'i mtha'o/ /de ltar gyur na ni rdzas phreng gzhal ba zhes gang brjod pa de ma 'brel bar thal te/ gcig la rdzas kyi phye ba med pa'i phyir ro/ /'dis ni rang gi tshig dang 'gal ba med du bcug pa de lta na yang nyes pa yod pa nyid zhes brjod pa
<p>111a.2</p>ni/ tha ma'i zhes bya ba'o/ /yan lag can thams cad zhig nas skyes pa'i tha ma'i yan lag can gyi ljid mi rtogs pa yang mi 'thad de de yod pa'i tha snyad med par thal ba'i phyir ro zhes dgongs pa'o/ /des na zhes bya ba ni zhig pa'i gnyis pa des brtsams pa'i yan lag can gyi'o/ /'di la srang dma' ba'i khyad par med na/ 
<p>111a.3</p>yan lag can yod pa'i tha snyad mi 'thad do zhes bya ba'i nyes pa 'di yal bar dor nas/ nyes pa gzhan brjod pa ni/ de lta na zhes bya ba'o/ /gal te yan lag can thams cad zhig pa na yan lag gcig skye ba yin pa'i phyir srang dma' ba'i khyad par du mi 'gyur te khyad par med pa'i phyir ro zhes bya ba yin na/ de'i tshe rdul phra rab rnams kyang
<p>111a.4</p>'jig par 'gyur ro/ /yan lag can thams cad 'jig pa na rdul gnyis pa yang bsdus pa ni ma yin no/ /de yang rdul phra rab gnyis po ma zhig gi bar du 'jig pa ma yin no rdul phra rab rnams kyang 'jig par thal lo/ /de lta na yang rdul phra rab rnams ni rtag pa yin no zhes bya ba'i grub pa'i mtha' dang 'gal lo/ /rdul phra rab
<p>111a.5</p>'jig pa spong ba'i dogs pa bsu ba ni/ 'on te zhes bya ba'o/ /rdul phra rab rnams la yang rnam par dbye ba yod do zhe na/ rdul phra rab dag la ni zhes bya ba'o/ /ma yin te zhes bya ba ni lan no/ /rdul phra rab rnams ni cha shas dang bcas pa kho nar 'thad do zhes bya ba'i don to/ /ci'i phyir zhe na/ lus can dag ni zhes bya ba'o/ /
<p>111a.6</p>'dis ni rdul phra rab rnams la rnam par dbye ba med pa'i sgrub byed cha med pa nyid ma grub ste gzhan gyis lus can du khas blangs pa'i phyir ro zhes bstan pa yin no/ /gal te de lta na mdo sde pa'i ltar na yang rdul phra rab rnams cha med du mi 'grub po zhe na/ ma yin te mdo sde pas ni rdul phra rab rnams lus can
<p>111a.7</p>nyid khas ma blangs pa'i phyir te/ thams cad so so ba ma yin pa'i rdzas kyi tshad ni lus can yin no zhes gzhan nyid kyis khas blangs pa'i phyir ro/ /des na nyes pa 'di ni med do/ /gang gi phyir de ltar yan lag can thams cad zhig na rdul phra rab 'jig par thal ba de'i phyir/ dum bu'i yan lag can gyi rang
<p>111b</p>
<p>111b.1</p>bzhin yan lag can ni 'jig pa zhes bya bar mi 'thad do/ /de lta yin dang srang dma' ba'i khyad par du 'gyur ro zhes bya ba'i nyes pa so na 'dug go/ /'on te bya ba ni rdul phra rab zhig na yan lag can thams cad 'jig la des na tha mar gnas pa'i yan lag can gcig kho na skyes pa de'i phyir srang dma' ba'i khyad par du
<p>111b.2</p>mi 'gyur ro zhes bya ba'o/ /lan ni de lta na'o zhes bya ba'o/ /ma sha la sogs pa rim gyis bcal ba grangs lngas rim par bcad pa phyis gong bur byas pa rnams kyi/ sngar grangs ci 'dra ba de 'dra bar de dang mtshungs pa mi rung ngo / /gong bur byas pa'i gnas skabs na yan lag can gcig yin pa'i phyir dang / ma sha la
<p>111b.3</p>sogs pa'i yan lag can rnams kyang zhig pa'i phyir ro/ /'chad pa ni ma sha'i zhes bya ba'o/ /'o na ci ltar 'gyur zhe na/ gser zhes bya ba'o/ /'on te lci ba nyid gcig yin yang zhes bya ba ni yan lag can no/ /de ltar zhes bya ba ni/ ma sha lnga'i gong bu zhes bya ba'o/ /de ltar yin na zhes bya ba ni gcig nyid kyis de
<p>111b.4</p>ltar tha snyad byed pa yin na'o/ /don dam par ni mi 'gyur gyi 'on kyang brtag par 'gyur ro/ /de ltar yang gzhan pa ma yin no/ /de'i phyir rang gi gzhung dang 'gal bas/ rdul phra rab ni 'jig par ni khas blang bar bya ba ma yin no/ /'o na ci ltar grangs don dam pa ma yin zhe na/ de'i phyir yan lag rnams ma zhig na/ 
<p>111b.5</p>ma sha la sogs pa dang mtshungs pa'i rgyu mtshan de la brten pa'i grangs 'thad pa yin no zhes smos so/ /de la brten pa ni yan lag la brten pa'o/ /grangs ni lnga'o/ /cig car ldan pa dang rim gyis ldan pa dag ni gnod mi za bar ljid khyad par yod par 'gyur ro/ /yod pa yang ma yin te des na yan lag can
<p>111b.6</p>ni yod pa ma yin no zhes dgongs pa'o/ /'on te zhes bya ba ni pha rol gyi'o/ /gong rol gyi gong ma zhes bya ba ni/ yan lag can gyi mtshan nyid kyi 'bras bu'o/ /ci ltar rdzas gcig mi rtogs pa de bzhin du gong ma gong ma'i 'bras bu thams cad kyang yin par 'gyur te/ khyad par med pa'i phyir ro zhe na 'di la re
<p>111b.7</p>zhig rang nyid lan 'debs pa ni/ de ni ma yin te zhes bya ba'o/ /'dir bar gyi sgra bya rog gi lta stangs kyi tshul gyis gnyi ga yang sbrel bar bya'o/ /des na 'di ltar sbyar ste/ yungs kar nas brtsams te yungs kar mtha' mtshams nas bzung ste tshogs chen po nas tshogs chen po'i mthar thug par 'bras
<p>112a</p>
<p>112a.1</p>bu'i phreng ba'i gong nas gong du 'phel ba dang ldan pa'i lci ba nyid gal te rtogs pa ma yin na/ de'i tshe yungs kar bar gyi zhes bya ba yungs kar mu mtshams su bzung ba'i snga ma snga ma'i lcid dag kyang / shin tu chung ba je chung je chung song ba ni shin tu rtogs par dka' bar 'gyur ro/ /des na 'bras
<p>112a.2</p>bu'i phreng ba de'i rgyu'i rdul phra rab dag nyid gzhal bar 'gyur ro/ /ci'i phyir zhe na/ 'bras bu'i zhes bya ba'o/ /de'i rgyu dum bu'i yan lag gi yin par 'gyur ro/ /de yang zhes bya ba rgyu'i yan lag go/ /de'i rgyu'i zhes bya ba ni sgra'i rgyu'i'o/ /de'i yang zhes bya ba ni/ dum bu'i rgyu yang gzhal bas na de'i rgyu'i zhes bya ba dum
<p>112a.3</p>bu'i sgra'i rgyu'i ljid yin pa'i phyir zhes sbyar ro/ /rdul phra rab kyi rgyu yang ci'i phyir gzhal bar ma yin snyam na/ de dag la ni zhes bya ba ste/ rdul phra rab dag ni brtsam par bya ba ma yin te rgyu med pa'i phyir ro/ /'bras bu nyid yin na ni yan lag can gyi rang bzhin du rang 'gyur ro/ /de'i phyir ljid ni cha med pa'i rang bzhin
<p>112a.4</p>rdul phra rab nyid la yod pa yin no/ /des na yan lag can gyi ljid ni yod pa ma yin pas yan lag can rtogs pa ni log pa kho na yin no/ /tha ma yis bya ba ni/ tha ma'i yan lag can zhig kyang zhes yang gi sgra ni rim pa gzhan du bya ste/ tha ma'i yan lag can zhig kyang lji ba nyid dmigs pa gang yin pa de ni de
<p>112a.5</p>dag gi yin te/ rgyu dang 'bras bur gyur pa dum bu'i yan lag can dang / de'i yan lag dag la mthong ngo zhes 'brel to/ /yan lag can yang zhig par gyur kyang dum bu'i yan lag can dang de'i yan lag lus dag la yang ljid de nyid mthong ngo zhes sbyar/ ro/ /yang na rnam pa gzhan du bshad de/ tha ma'i yan lag
<p>112a.6</p>can zhes bya ba rgyu dang 'bras bur gyur pa tha ma'i yan lag can dang / dum bu'i yan lag can zhig pa de dag gnyis kyi lci ba nyid gang yin pa de 'ba' zhig mthong la/ yang dum bu'i yan lag can dang de'i yan lag dag zhig par gyur kyang / rgyu dang 'bras bur gyur pa dum bu'i yan lag can dang de'i yan lag
<p>112a.7</p>gnyis pa zhig par gyur pa dag dang 'brel pa'i ljid nyid gang yin pa de nyid mthong ngo gang gis phyir de ltar lci ba nyid mthong ba des na'o/ /dngos po'i chos gang zhig thams cad sdud par byed pa dag las gcig la mi srid pa de ni nges par gzhan la yod pa yin te dper na rtag pa dang gzhan dag la don bya ba byed pa nyid
<p>112b</p>
<p>112b.1</p>bzhin no/ /lci ba nyid ces bya ba dngos po'i chos kyang rdul phra rab dang rags pa gnyis las rags pa la mi srid pa yin no zhes bya ba ni rang bzhin no/ /sun 'byin pa gzhan yang brjod pa ni/ gzhan yang zhes bya ba'o/ /'dab bal gyi zhes bya ba ni gcig la'o/ /yod pa nyid do zhes bya ba ni med pa yin pa ste/ 'dab ba la de [(]bltar [,]ltar [)]rung ba yin pa'i
<p>112b.2</p>phyir ro/ /de zhes bya ba ni 'bras bu mthong ba'o/ /don ni yan lag can no/ /de'i 'bras bu ni yan lag can gyi 'bras bu'o/ /'o na de lta ma yin na/ de rtogs par 'gyur ro zhe na/ ljid nyid ces bya ba'o/ /ma sha la sogs pa rim gyis bgrangs pa ni phyis bsgongs pa'i yan lag can yan lag rnams las lhag pa ni yod pa ma yin no/ /de ci'i phyir zhe na/ 
<p>112b.3</p>lci ba nyid rtogs pa med pa bzhin du/ yan lag can de'i yon tan gzugs la sogs pa thams cad rtogs pa med pa'i phyir ro/ /gal te de lta na yan lag can la gnod par byed pa du ma yod pa yin no/ /'o na ci ltar srang dma' ba'i khyad par mi 'dzin pa'i phyir zhes bya ba 'ba' zhig brjod ce na/ rtsa ba'i slob dpon gyis gsungs
<p>112b.4</p>pa'i dma' ba med pa gang yin pa de ni yan lag can la gnod par byed pa gzhan gyi nye bar mtshon byed yin no/ /gal te yan lag can gyi yon tan thams cad rtogs pa med pa nyid gang las she na/ gzugs sogs zhes gsungs te/ gzugs la sogs pa'i lhag dang lhag ci lta ba bzhin rang gi dbang pos mthong ba med pa'i
<p>112b.5</p>phyir ro/ /yan lag can nam de'i 'bras bu mngon sum nyid ma yin mod/ de lta na yang de ni yod do zhes dogs na/ mngon sum dang zhes bya ba'o/ /gzhan dag kyang zhes bya ba ni yan lag can gyi gnod par byed pa'o/ /yan lag can gyi gzugs dang sgra la sogs pa thams cad mi rtogs pa yin no zhes gang las shes par bya ba yin
<p>112b.6</p>zhe na/ 'di las zhes bya ba ni grub pa'i mtha'o/ /ci ltar lhag pa mi rtogs snyam na/ yan lag can zhes bya ba ste/ re zhig yan lag can ni srid pa ma yin pas gzugs dang ro la sogs pa'i khyad par mi rtogs mod kyi/ yan lag can yod par khas blangs kyang / tha ma'i yan lag can la gnas pa'i gzugs
<p>112b.7</p>dang ro la sogs pa yan lag can la gnas pa'i gzugs la sogs pa dag las khyad par du gyur pa ni rtogs pa med do/ /yon tan dang las dang ldan pa bltar rung ba'i yan lag can med pa nyid ces bya ba'i skabs kyi mjug bsdu ba'o/ /rtsa ba'i skabs nyid mjug sdud pa'i phyir chos kyi khyad par zhes bya ba'o/ /yan lag can
<p>113a</p>
<p>113a.1</p>ni yan lag rnams las gzhan yin te zhes bya ba'i phyogs kyi skyon gang yin pa de ni chos kyi khyad par la gnod pa gang yin pa de'i sgo nas phyogs kyi skyon gcig yin no/ /gal te phyogs ltar snang ba 'di gang gi nang du bsdu zhes dogs na/ phyogs 'di yang zhes bya ba'o/ /chos kyi khyad par gnod pa'i mtshan nyid
<p>113a.2</p>kyi phyogs ltar snang ba 'di yang gnod pa rnam pa bzhi'i nang du 'du'o/ /de la yan lag can gzhan khas blangs nas khyad par lci ba nyid la sogs pa'i mtshan nyid rigs pa'i stobs kyis mi 'dod pa des na gzhan nyid du khas blangs pa ni/ gzhan nyid kyi khyad par med par khas blangs pas gnod pa yin no/ /dper na bde ba ma
<p>113a.3</p>yin rab tu ster ba nyid chos yod par khas blangs pas gnod pa bzhin no/ /de bzhin du rang gi tshig dang 'gal ba ni/ gzhan nyid khas len pas kun rdzob tu yod pa las gzhan nyid du khas blangs pa yin te/ de lta ma yin na gzhan nyid du mi 'thad pa'i phyir ro/ /des na yan lag can don dam par yod pa ni/ don dam
<p>113a.4</p>par yod pa ma yin pa kun rdzob tu yod par gnod pa yin no/ /de bzhin du yan lag can rnams las gzhan nyid ni mngon sum gyis bsal ba yin pa'i phyir na/ mngon sum gyis gnod pa'i rjes su dpag pas bsal ba yang srang dma' ba'i khyad par mi 'dzin pa'i phyir ro zhes bstan zin to/ /des na phyogs ltar snang
<p>113a.5</p>ba gcig po 'di ni gnod pa rnam pa bzhi'i nang du 'dus pa yin no/ /gal te thams cad yan lag can la gnod pa'i dper brjod pa yin par ci ltar rtogs par bya ste ma bstan pa'i phyir ro zhe na/ khas blangs zhes bya ba'o/ /chos kyi khyad par gnod pa na gnod pa rnam pa bzhi ka srid pa'i rgyus/ chos can gyi rang gi ngo bo dang / de'i
<p>113a.6</p>khyad par gnod pa'i mtshan nyid kyi dper brjod pa gzhan rtogs par bya'o/ /rang gi ngo bo gnod pa la sogs pa bzhin no/ /chos kyi rang gi ngo bo la gnod pa rnam pa bzhi 'dzin pa yin no/ /sogs pa'i sgras ni chos kyi khyad par gnod pa'o// /yan lag can gyi gnod par byed pa'i rigs pa nye bar ston pa'i dper brjod pa ni ci
<p>113a.7</p>skad brjod pa'i phyogs kyis na rtogs par bya ba yin no/ /rang gi ngo bo la gnod pa la sogs pa'i dper brjod pa lhag ma gnyis ci ltar bstan pa de bzhin du dper brjod pa lhag ma gnyis kyang bstan par bya ba yin no zhes bya ba'i don to/ /sngar bstan pa nyid do zhes bya ba ni rnam par bshad par ro/ /de ltar phyogs kyi mtshan nyid dang
<p>113b</p>
<p>113b.1</p>der snang ba'i mtshan nyid kyang bstan nas/ rigs pa can la sogs pa'i phyogs kyi mtshan nyid la/ ha cang khyab pa'i nyes pas nyes pa chags pa yin no zhes bstan pa'i don du de'i mtshan nyid nye bar 'god pa ni/ gal te zhes bya ba'o/ /skyon ci yod ces bya ba ni/ ci ltar sangs rgyas pa'i phyogs kyi mtshan nyid la skyon med pa de bzhin du 'di
<p>113b.2</p>la yang yin no zhes bsams pa'o/ /ma grub pa'i zhes bya ba ni grub pa'i mtha'o/ /bsgrub par bya bar gyur pa zhes bya ba ni/ da ltar ba lo ki t+ya'i snga rkyen yin pa'i phyir ro/ /gal te yang 'di gnyis sgrub par byed pa nyid du bstan pa de lta na yang ma grub pa nyid la/ ma grub pa yang sgrub par byed pa ma yin te/ des na 'di gnyis ni phyis
<p>113b.3</p>bsgrub par bya ba nyid yin no zhes bya ba'i don to/ /de bden pa zhig na zhes bya ba ni ha cang khyab pa spong ba brjod pa'o/ /gang gi tshe bden snyam na gal te zhes bya ba'o/ /yang ci ltar na 'di ltar mi 'grub snyam na/ bya ba zhes bya ba'o/ /de lta'i bdag min zhes bya ba ni/ sgrub par byed pa'i bdag nyid ma yin par/ gzhan phyir rgol ba la de
<p>113b.4</p>ltar sgrub par byed pa nyid du nye bar bkod pa ste/ de'i tshe sgrub par byed pa nyid du bstan pa'i tshe nyid sgrub par byed par mi 'dod kyang bsgrub byar 'gyur ro/ /ci'i phyir zhe na/ bya ba zhes bya ba'o/ /yang na de lta'i min zhes bya ba bsgrub par bya ba'i bdag nyid ma yin pa/ gzhan dag la sgrub par byed pa nyid du nye bar bkod pa de bsgrub par
<p>113b.5</p>bya ba nyid du bstan pa'i tshe ma zad kyi/ sgrub par byed pa nyid du bstan pa'i tshe yang bsgrub byar mi 'dod na yang bsgrub byar thal bar 'gyur ro/ /yang na de yang zhes bya ba ste/ bsgrub par bya ba 'ba' zhig tu ma zad kyi sgrub par byed pa nyid du bstan pa yang bsgrub par bya bar thal bar 'gyur ro zhes bya ba'o/ /ci ltar zhes bya ba ni bsgrub par
<p>113b.6</p>bya ba byis 'gyur ba ci ltar yin te/ da ltar ba kho na bsgrub par bya ba yin no zhes bya ba'o/ /lan ni de'i tshe zhes bya ba ste/ sgrub par byed pa nyid du bstan pa'i dus na'o/ /de lta bu'i bdag nyid ma yin par zhes bya ba ni/ bsgrub par bya ba'i bdag nyid ma yin par ro/ /ci ltar de'i tshe bsgrub bya ma yin zhe na/ de ni zhes bya ba'o/ /de'i tshe zhes
<p>113b.7</p>bya ba ni sgrub par byed par bstan pa'i dus na/ mig gis gzung ba nyid la sogs pa bsgrub par bya ba ma yin no/ /gal te bsgrub par bya ba ma yin pa 'o na phyis ci ltar bsgrub byar 'gyur snyam na/ ma grub pa ni zhes bya ba'o/ /des na zhes bya ba ni ma grub pa ni sgrub par byed pa nyid ma yin pas na'o/ /de ni sgrub par byed pa nyid du
<p>114a</p>
<p>114a.1</p>bstan pa de'o/ /gal te de lta na yang sgrub par byed pa nyid du bstan pa'i dus na ci ltar bsgrub bya ma yin snyam na/ des na phyis zhes bya ba'o/ /sgrub par byed pa nyid du bstan pa'i dus na yang ma grub pa sgrub byed nyid du bstan pa ni/ phyis bsgrub par bya ba nyid kyis dam bca' ba yin no zhes bya ba'i don to/ /gal
<p>114a.2</p>te zhes bya ba la sogs pa ni rtsod pa'o/ /ci ltar bsgrub par bya ba'i sgra shes par bya ba nyid du gyur pa'i bsgrub par bya ba rtogs par byed kyi/ bskyed par bya ba'i rang bzhin ni ma yin pa de bzhin du/ ma grub pa'i gtan tshigs dang dpe dag kyang brjod par bya bar mi 'gyur ro zhes bya ba'o/ /gal te 'dir zhes bya ba ni ma grub pa'i dpe
<p>114a.3</p>dang gtan tshigs dag la'o/ /gang gi tshe shes par byed pa'i dbang du byas pa yin na de'i tshe/ shes byed skabs kyis sgrub par byed pa nyid du bstan pa'i ma grub pa thams cad kyang bsgrub par bya ba'i sgras rtogs par 'gyur ro/ /gang gi phyir de lta yin pa de'i phyir 'dod pa'i khyad par sgrub par byed pa nyid du bstan pa'i ma grub pa
<p>114a.4</p>ni bsgrub par bya ba yin no zhes bya ba de lta bu'i rang bzhin la brten par mi 'gyur ro/ /'chad pa ni shes par byed pa zhes bya ba la sogs pa'o/ /byed pa po la ltos pa'i bsgrub par bya ba gang yin pa de ni shes par byed pa'i skabs kyis bsal bar byed pa la bzlog par bya ba yin la/ gzhan pa'i bsgrub par bya ba sgrub
<p>114a.5</p>par byed pa nyid du nye bar bstan pa thams cad ni sdud par byed pa kho na'o/ /des na zhes bya ba ni bsgrub par bya ba gzhan thams cad sdud par byed pa'i phyir na bsgrub par bya ba gzhan sgrub par byed pa nyid du bstan pa ni rnam par gcod par nus pa ma yin no/ /'o na byed pa po'i bsgrub par bya ba yang ci ltar rnam par gcod snyam na/ byed pa
<p>114a.6</p>po'i zhes bya ba'o/ /gal te bsgrub par bya ba gzhan rnam par ma bcad pa bzhin du byed pa po'i bsgrub par bya ba yang rnam par ma bcad par ci ste mi 'gyur zhe na 'ga' zhig ces bya ba'o/ /byed pa po'i bsgrub bya rnam par bcad pa nges pa ni/ shes par byed pa rgyu'i skabs kyi rgyus rgyu dang bcas pa yin no/ /rgyu med pa rnams kyang zhes
<p>114a.7</p>bya ba ni/ ma grub pa'i gtan tshigs dang dpe dag bsgrub par bya ba nyid yin par nges pa'o/ /sgrub par byed pa nyid du zhes bya ba ni/ bsgrub par bya ba nyid du bstan pa'i dam bca' ba yin no zhes bya ba ni/ sgrub par byed pa nyid du bstan pa dang sgrub par byed pa ma yin pa nyid du bstan pa gnyi ga'i spyi'i mtshan nyid yin te/ des na khyad par
<p>114b</p>
<p>114b.1</p>'ga' yang yod pa ma yin no/ /khyad par gzhan bstan pa'i mtshan nyid gzhan yang yod pa ma yin te/ des na phyogs kyi mtshan nyid shin tu khyab ches pa'i nyes par 'gyur ro/ /de dang zhes bya ba ni byed pa po'i bsgrub par bya ba bzlog par bya ba dang ngo / /gang gi phyir skabs su gyur pa'i ma grub pa bsgrub par bya ba nyid yin pa'i rgyu des na'o/ /
<p>114b.2</p>gzhan du zhes bya ba ni shes byed kyi skabs la mi ltos na'o/ /gzhung gang gis dper brjod snyam na/ de ltar zhes bya ba'o/ /grangs can la ltos nas zhes bya ba ni/ mi rtag pa nyid kyi khyad par can gyi bum pa ni grangs can la ma grub ste/ des na dpe ma grub pa yin no/ /mig gis gzung ba'i phyir zhes bya ba ni gtan tshigs ma grub
<p>114b.3</p>pa'o/ /nam mkha' mi rtag pa nyid du ma grub pa ni dpe ma grub pa yang yin te/ rigs pa can gyi lugs kyis nam mkha'i ni rtag pa yin pa'i phyir ro// //'on te zhes bya ba ni rnam 'grel la 'jug pa'o// /dpe dang gtan tshigs ma grub par bya ba thams cad dam bca' bar thal ba ma yin te zhes 'brel to/ /'o na dam bca' ba
<p>114b.4</p>nyid gang yin zhe na/ 'on kyang zhes bya ba'o/ /las gang la khyad par du 'phags pa yod pa de ni dam bca' ba yin no zhes sbyar ro/ /ci'i phyir zhe na/ las la bya ba'i zhes bya ba'o/ /'on te sgrub par byed pa nyid du bstan pa yang las kho na'o snyam na/ las kyang zhes bya ba'o/ /'on kyang ste de yang phyugs 'dod kho na'o snyam
<p>114b.5</p>na/ sgrub par byed pa nyid du zhes bya ba'o/ /ci lta bur zhe na dper na zhes bya ba'o/ /'di nyid rnam par 'grel pa ni 'o ma za ba'i bya bas zhes bya ba'o/ /phyis 'gyur ba'i bsgrub par bya ba la ltos nas kyang bsgrub par bya ba nyid ma yin no zhe na/ de bzhin du zhes bya ba'o/ /'dod par 'gyur ba ni sgrub byed ma grub pa'o/ /grub pa'i mtha' rnam
<p>114b.6</p>pa bzhi po rgyud thams cad pa dang zhes bya ba 'dir/ rigs pa'i mdo las/ rgyud thams cad dang mi 'gal ba rgyud kyi dbang du byas pa'i don ni/ rgyud thams cad pa'i grub pa'i mtha' yin no zhes so/ /rigs pa'i bshad pa las kyang / dper na snom pa la sogs pa rnams ni dbang po dri la sogs pa'i dbang po'i don
<p>114b.7</p>sa la sogs pa ni 'byung ba tshad mas ni gzhal bya 'dzin par byed do zhes bya ba lta bu zhes so/ /mi mthun pa'i rgyud kyi grub pa'i mtha' yang rigs pa'i mdo las spyi'i rgyud du grub pa dang gzhan gyi rgyud du ma grub pa ni/ mi mthun pa'i rgyud kyi grub pa'i mtha'o zhes so/ /'di'i don ni 'di yin te/ mtshungs pa'i rgyud
<p>115a</p>
<p>115a.1</p>du grub pa'i don gzhan rnams kyang rgyud du ma grub pa ni mi mthun pa'i rgyud kyi grub pa'i mtha' zhes brjod do/ /dper na rigs pa'i bstan bcos dang 'gal ba'i don de dang mtshungs pa bye brag pa'i lung las grub pa/ sangs rgyas pa'i lung du ma grub pa bzhin no/ /dbang du byed pa'i grub pa'i mtha'i mtshan
<p>115a.2</p>nyid kyang / gang grub na skabs gzhan 'grub pa ni dbang du byed pa'i rgyud yin no zhe'o/ /khas blangs pa'i grub pa'i mtha'i mtshan nyid kyang yongs su ma brtags pa khas blangs pa las de'i khyad par yongs su rtog pa ni khas blangs pa'i grub pa'i mtha'o zhes so/ /'dir yang rigs pa'i rnam par bshad pa las don gyi rigs
<p>115a.3</p>'ga' zhig ma brtags par khas blangs pa ste/ dper na sgra ni rdzas yin te de ci rtag pa yin nam/ 'on te mi rtag pa yin zhes bya ba lta bur rdzas yod pa'i khyad par mi rtag pa dang / rtag pa yongs su rtog pa de ni khas blangs pa'i grub pa'i mtha' yin no zhe'o/ /de ltar rgyud thams cad la sogs pa rnam pa bzhi'i tshul
<p>115a.4</p>gyis/ khas blangs pa'i grub pa'i mtha'i mtshan nyid bsgrub par bya ba bstan pa ni/ dam bca' ba yin no zhes pa'i mtshan nyid bsgrub pa'i phyir te byas pa'i phyir ro/ /skyon med do zhes bya ba ni dam bca' ba'i mtshan nyid kyi'o/ /sgrub par byed pa'i yan lag yin pa bsgrub bya yin no zhes bya ba ni rung ba ma yin no/ /ci'i
<p>115a.5</p>phyir zhe na/ sgrub par byed pa nyid du bstan pa dang / ma bstan pa thams cad kyang ma grub pa'i phyir ro/ /gang gi phyir grub mtha' nyid du mtshungs te/ ma grub pa'i gtan tshigs dang dpe dag la ni khas blangs pa'i grub pa'i mtha'i nyid mtshungs pa yin no/ /ci'i phyir zhe na/ de yang zhes smos te/ ma grub pa'i gtan
<p>115a.6</p>tshigs la sogs pa yang khas blangs pa'i mtshan nyid de/ khas blangs pa'i grub pa'i mtha'i mtshan nyid mtshungs pa yin no/ /gzhan yang yan lag lnga las zhes bya ba la sogs pa'i rtsod pa'i lan brjod pa ni/ sngar ma grub pa'i zhes smos te/ thams cad 'brel to/ /yan lag thams cad mtshan nyid brjod pa'i sngon rol du ma grub
<p>115a.7</p>pa'i rang bzhin yin pa'i de'i yul spangs pas ni dam bca'i mtshan nyid ma yin no/ /gang gi phyir de ltar yin pa'i gtan tshigs des na/ las la sogs pa'i khyad par nye bar bkod pa'i lan des rnam 'byed ces bya ba la ni sgrub par byed pa ma yin pas bsgrub par bya ba yin no zhes rnam par 'byed pa ni/ ci ltar yang
<p>115b</p>
<p>115b.1</p>nus pa ma yin no/ /'dis ni rtsod pa dang po gnyis bsal ba yin no/ /rtsod pa tha ma sel bas rnam 'grel dang po'i rkang pa dang po rnam 'grel gnyis pa'i phyed phyi ma dang bcas te rnam par 'grel pa ni/ grub mtha' ni zhes bya ba ste/ khas blangs pa'i grub pa'i mtha' ni'o/ /ma grub pa thams cad ces bya ba ni gtan tshigs
<p>115b.2</p>ma grub pa la sogs pa'o/ /khas len pa'i phyir te zhes bya ba ni khas blangs pa'i grub pa'i mtha' yin pa'i phyir ro/ /khas blangs pa'i grub pa'i mtha' yin pa nyid gsal bar byed pa ni/ bstan bcos las zhes bya ba'o/ /gal te khas blangs pa'i grub pa'i mtha' nyid yin yang ma grub pa'i gtan tshigs
<p>115b.3</p>la sogs pa ci ltar bsgrub byar 'gyur snyam na/ de zhes bya ba ste/ ma grub pa'i gtan tshigs la sogs pa de dang por sgrub byed nyid du khas blangs kyang phyis phyir rgol bas/ sgrub byed 'di ma grub pas na ci ltar bsgrub par bya ba 'di las rtogs par 'gyur zhes brgal zhing brtags pa na/ sgrub par byed pa de bsgrub par bya
<p>115b.4</p>ba nyid du 'gyur ro des na gdon mi za bar bsgrub par bya ba nyid du khas len par 'gyur ba yin no/ /ci'i phyir zhe na ma grub pa ni zhes gsungs so/ /gal te bsgrub par bya ba ni ma grub pa kho na yin la/ khas blangs pa'i grub pa'i mtha' yang da ltar ba kho nar ma yin nam zhes dogs pa bsu nas brjod pa ni/ bya ba'i
<p>115b.5</p>rkyen zhes bya ba'o/ /sgrub par bya ba'i sgra ni bya ba'i rkyen gyi mtha' can yin la/ bya ba'i rkyen yang dus gsum la 'gyur ba yin no/ /de bzhin du khas blangs pa'i sgra yang dus gsum la 'jug pa yin no/ /thams cad ces bya ba ni sgrub par byed pa nyid du nye bar bstan pa dang ma bstan pa'o/ /de ltar rtsod pa tha ma bsal nas/ 
<p>115b.6</p>rtsod pa bar pa sel ba ni 'on te zhes bya ba'o/ /bsgrub par bya ba'i rang gi ngo bo'i tshig nyid kyis grub pa'i rang bzhin bkag pa'i phyir nam grub pa'i sgrub par byed pa la sogs pa ni dam bca' ba nyid ma yin zhes bya ba ni rtsod pa'i don to/ /lan ni de yang zhes bya ba'o/ /'dis ni bsgrub bya'i yan
<p>115b.7</p>lag ces mi rung zhes bya ba de rnam par bkral ba yin no/ /des bstan par bya ba'i don ma grub pa'i phyir na yan lag gi mtshan nyid thams cad ma grub pa'i phyir ro/ /gang gi tshe zhe na/ mtshan nyid sgrub pa'i sngon rol du'o/ /thams cad ces bya ba sgrub par byed pa nyid du bstan pa dang ma bstan pa thams
<p>116a</p>
<p>116a.1</p>cad dam bca' bar 'gyur ro zhes sbyar ro/ /gal te sgrub par byed pa bstan pa yang dam bca' ba yin na/ 'o na gang gis de'i mtshan nyid don dang bcas par 'gyur ba sgrub par byed pa nyid gang zhig yin zhe na/ de las ma gtogs pa zhes bya ba ste/ dam bca' ba las ma gtogs pa'o/ /grub pa sgrub
<p>116a.2</p>par byed pa nyid du bstan pa ni sgrub par byed pa nyid yin no/ /thams cad ni zhes bya ba'i kyang gi sgra rnam par 'grel pa ni/ yang na zhes bya ba'o/ /ma grub pa'i sgrub par byed pa la sogs pa dam bca' ba ma yin pa'i 'thad pa med pa'i phyir ro zhes bya ba'i don to/ /'o na ni zhes bya ba ni/ ma grub pa'i grub par byed pa la sogs
<p>116a.3</p>pa brgya la bsgrub par bya bar 'gyur ba'am/ brgya la ni mi 'gyur ba yang srid do zhes the tshom du 'gyur ro/ /dam bca' ba yang nges pa nyid du bstan par bya ba yin no/ /de yang the tshom yod na mi 'grub po zhes bya ba'o/ /lan brjod pa ni ma yin te zhes bya ba'o/ /des na the tshom gyi skabs med do/ /de ltar rtsod pa gnyis bsal
<p>116a.4</p>nas/ rtsod pa dang po rjes su brjod pa ni/ gal te zhes bya ba'o/ /ci ltar nus min zhes bya ba la sogs pa don gyi rnam par 'grel pa na/ lan 'debs pa ni 'di ni med do zhes bya ba'o/ /sgrub par byed pa nyid 'dod pa'i shugs yin pa'i phyir ro zhes 'brel to/ /ci ltar zhe na/ thabs nyid kyis zhes bya ba'o/ /gal te sgrub
<p>116a.5</p>par byed pa gzhan gyis ma bsgrubs na ni/ sgrub par byed pa nyid du bstan pa ni sgrub par byed pa nyid du mi 'gyur ro/ /'on te de ni sgrub par byed pa nyid du bstan pa'i phyir na phyugs 'dod nyid ma yin no snyam na/ 'dir zhes bya ba ste byed pa'i phyugs 'dod ces bya bar ro/ /khyad par du 'phags pa'i rkyen ni ta ma'i rkyen no/ /
<p>116a.6</p>ci'i phyir zhe na/ mdo'i rnam par dbye ba 'dod pa zhes bya ba ni mdo gcig yin la/ 'dod pa'i phugs zhes bya ba ni gnyis pa yin pa ste/ 'di gnyis las gcig lus pa'i phyir na 'dod pa'i phugs zhes bya ba'i mdo yin no/ /da ltar 'dod pa yin gyi/ 'dod par 'gyur ba ni las ma yin no zhes gang brjod pa ni
<p>116a.7</p>mi rigs so zhes smras pa ni/ byung ba'i zhes bya ba'i 'dod phugs zhes bya ba der ro/ /gtsug lag ces bya ba ni gtso bo'o/ /ci'i phyir gtso bo ma yin zhe na/ re lde dag tu zhes bya ba'o/ /byed par 'gyur ro zhes bya ba 'dod par gyur pa yin pa'i phyir byung ba'i rkyen gtso bo ma yin no/ /re lde dag tu zhes bya ba dang re lde rnams su bya
<p>116b</p>
<p>116b.1</p>bar yang 'dod pa'i phyir gcig gi tshig kyang gtso bo ma yin pa nyid do/ /'on te sgrub byed ma grub pa la sogs pa ni khas blangs pa'i grub pa'i mtha' ma yin pa'i phyir na dam bca' ba'i don ma yin no zhe na/ khas blangs pa'i grub pa'i mtha' yang zhes bya ba'o/ /'di la ni ma grub pa'i sgrub par byed pa la sogs pa la'o/ /de yang grub
<p>116b.2</p>pa'i mtha' ni zhes bya ba la sogs pas bstan zin pa kho na'o/ /rigs pa'i mdo'i sun 'byin pa mjug sdud pa ni/ des na zhes bya ba'o/ /de ltar dam bca' ba'i mtshan nyid la ha cang khyab pa'i nyes pas nyes chags pa yin no zhes bstan nas/ mtshan nyid sun dbyung ba'i phyir rnam par rtog pa ni 'dir zhes bya ba ste dam bca' ba'i mtshan
<p>116b.3</p>nyid la'o/ /chos sam chos can nam/ tshogs pa zhig bsgrub par bya ba ste/ mtshon par bya bar yin par 'gyur grang na zhes bya ba ni rnam par rtog pa'o/ /de las zhes bya ba ni rnam par rtog pa de rnams kyi nang nas so/ /chos bsgrub par bya bar khas len na chos mthun pa zhes bya ba dpe'i mtshan nyid med de dpe 'gal lo zhes bya
<p>116b.4</p>ba'i don to/ /'on te chos can bsgrub par bya ba yin na/ de'i tshe gtan tshigs don med de/ chos can grub zin pa'i phyir ro/ /tshogs pas bsgrub par bya ba yin na ni/ phyogs gnyi ga las byung ba'i nyes par 'gyur ro zhes bya ba ni don gyis 'thob po/ /gal te zhes bya ba ni 'chad pa'o/ /de zhes bya ba ni chos so/ /de ltar
<p>116b.5</p>yin na ci skyon snyam na/ smras pa de ltar na zhes bya ba ste chos bsgrub par bya ba yin na/ de'i chos yod pa zhes bya ba'i bsgrub par bya ba de'i chos ni de'i chos so/ /de yod pa ni de dang bcas pa'o/ /de skad du rigs pa'i rnam par bshad pa las bsgrub par bya ba dang chos mtshungs pa ste chos mthun pas so/ /bsgrub par
<p>116b.6</p>bya ba dang chos mthun pa'i rgyus de'i chos yod pa ni dpe yin no zhes so/ /ci ltar na dpe'i mtshan nyid zhugs snyam na/ gang gis zhes bya ba'o/ /de'i chos yod par 'gyur zhes bya ba ni bsgrub par bya ba mi rtag pa nyid kyis chos skye ba dang ldan pa nyid la sogs pa gang yin pa de yod pa ste bum pa la sogs pa gang la yod
<p>116b.7</p>pa zhes tshig sbyar ro/ /chos rnams ni chos kyi rten yin pa mi srid pa'i phyir ro zhes bya ba'i don to/ /'dis ni chos bsgrub bya na chos mthun med ces bya ba gang yin pa de rnam par bkrol ba yin no/ /lhag ma rnam par 'grel pa ni chos can zhes bya ba'o/ /don gyis 'thob pa brjod pa ni/ 'on te zhes bya ba'o/ /
<p>117a</p>
<p>117a.1</p>gal te zhes bya ba la sogs pas ni rnam 'grel la 'jug par byed pa'o/ /'on te phyogs gnyi ga las gyur pa'i nyes pa ci ltar spong zhe na/ tshogs pa ni zhes bya ba'o/ /de'i zhes bya ba gnyi ga'i chos so/ /ci ltar mi 'byor snyam na/ 'di ltar zhes bya ba'o/ /gnyis po zhes bya ba ni chos can dang chos so/ /'gyur mod ci skyon
<p>117a.2</p>snyam na/ bsgrub par bya ba'i zhes bya ba'o/ /rnam pa de lta bu'i zhes bya ba ni bsgrub par bya ba'i chos kyi khyad par can no/ /sgra la ni bsgrub par bya ba'i chos kyi khyad par can gyi chos can gyi chos kyi gtan tshigs grub pa ma yin no/ /mi rtag pa nyid kyis zhes bya ba la/ sngar ni sgrub par byed pa skye ba can la sogs pas chos
<p>117a.3</p>mtshungs pa med do zhes bstan pa yin la/ da lta ni bsgrub par bya ba'i khyad par can gyi chos can gyi yin no zhes bya ba ni khyad par yin no/ /tshogs pa la zhes bya ba ni gzhan dag gi'o/ /ci ltar tshogs pa'i sgra yan lag la 'jug snyam na/ tshogs pa la 'jug pa'i zhes bya ba'o/ /bstan bcos kyis ci bya ba ni/ gal
<p>117a.4</p>te bstan bcos byed pa'i mtshan nyid ma 'grigs pas 'chad pa po nyid kyis bcos nas bshad par bya ba yin na/ de'i tshe des byas pa'i mtshan nyid med pa kho nar rtogs par 'gyur mod/ bstan bcos kyis ci bya zhes bya ba'i don to/ /ci ltar gnyis pa brjod pa mi 'grigs pa'i mtshan nyid gzhan du
<p>117a.5</p>bshad par bya ba de bzhin du/ gtan tshigs la sogs pa'i tshul nyes par byas pa yang gzhan du brtag par bya bar 'gyur ro/ /ci ltar zhe na/ mi srid pa'i phyir te/ mtshan nyid kyis bstan par bya ba'i don to/ /mtshan nyid ci 'dra bar byas pa de ni brjod par 'dod pa'i don ston par byed pa ma yin no zhes bya ba'i don to/ /
<p>117a.6</p>de nyid gsal bar byed pa ni/ ci ltar zhes bya ba'o/ /de nyid du zhes bya ba ni/ rigs pa can la sogs pa la brjod pa nyid do/ /phyogs kyi rang bzhin nyid ces bya ba ni gtso bo nyid do/ /de zhes bya ba shes par 'dod pa'i bye brag dang ldan pa'i chos can chos so/ /de'i tshe ci ltar phyogs 'dir nye bar btags
<p>117a.7</p>pa yin te ma yin pa kho na'o/ /gal te zhes bya ba ni gzhan no/ /de ni tshogs pa'i'o/ /'di ni zhes bya ba ni tshogs pa'o/ /'o na ci ltar de phyogs nyid yin snyam na/ bsgrub bya'i zhes bya ba'o/ /'di ni tshogs pa'o/ /de ltar yang gsungs so zhes 'brel te/ slob dpon phyogs kyi glang pos gsungs
<p>117b</p>
<p>117b.1</p>pa'o/ /ci skad gsungs snyam na/ de la zhes bya ba'o/ /'on te grub kyang bsgrub par bya ba nyid du 'dod par 'gyur ro snyam na/ gal te zhes bya ba'o/ /de'i tshe yang zhes bya ba ni bsgrub par bya ba la the tshom za ba'i chos can gyi chos nyid kyi tshe yang ci ltar mi 'grub par 'gyur te grub pa kho na'o/ /tshogs pa ma grub kyang
<p>117b.2</p>phyogs kyi chos nyid ni gtso bo'i tshul du grub pa kho na'o zhes bya ba'i don to/ /gal te slob dpon phyogs kyi glang po bsgrub par bya ba'i chos la the tshom za ba'i chos can nyid phyogs su bzhed na/ 'o na ci ltar zhes bya ba la sogs pa'o/ /nye bar btags pa ma yin na ci skyon snyam na/ chos can chos zhes gsungs so/ /
<p>117b.3</p>dpe'i chos can gyi chos kyang gtan tshigs su 'gyur ro zhes bya ba'i don to/ /gang zhig spang ba'i don du nye bar btags pa byed pa'i rtsod pa de gang yin snyam na/ 'dir zhes bya ba'o/ /sgrub par byed pa'i rang bzhin dpyod pa las rang bzhin bsgrub par bya ba'i blo de med pa'o/ /de'i phyir phyogs chos ni
<p>117b.4</p>gtan tshigs yin no zhes bya ba'i mtshan nyid ma yin par 'gyur ro zhes bya ba'o/ /dogs pa bsu ba ni/ bsgrub par bya ba'i zhes bya ba'o/ /sgrub par byed pa'i rang bzhin dpyod pa'i dus na ni bsgrub par bya ba nges pa ma yin gyi/ 'on kyang the tshom za ba yin te/ des na gtan tshigs 'jug pa nyams pa med do
<p>117b.5</p>zhes bya bar sems na'o/ /nges pa med pa'i phyir zhes bya ba ni/ bsgrub par bya ba'i chos la the tshom za ba zhes bya ba'i nges pa 'di ni med de/ /the tshom du gyur pa yang bsgrub par bya ba'i chos ma yin par yang 'gyur ba yin no/ /the tshom du gyur pa bsgrub par bya ba nges pa nyid ston pa ni/ the tshom za ba
<p>117b.6</p>la zhes bya ba'o/ /lan ni ma yin te zhes bya ba'o/ /gang dang gang the tshom du gyur pa de dang de la gtan tshigs 'jug pa nyid do zhes bya ba'i nges pa ni yod pa ma yin no/ /'o na ci ltar gtan tshigs the tshom la brjod phyir zhes gsungs she na/ grub pa dang zhes gsungs so/ /'di nyid gsal bar byed pa ni nges
<p>117b.7</p>pa dang zhes bya ba'o/ /'di ga las she na/ rim pa ci lta bar gtan tshigs gnyis brjod pa ni/ bsgrub bya nges pa la dgos pa med pa'i phyir dang / bsal ba la ni mi nus pa'i phyir ro/ /the tshom du gyur pa la gtan tshigs 'jug pa nyid kyang ma yin la/ the tshom du gyur pa nyid la 'jug pa yang ma
<p>118a</p>
<p>118a.1</p>yin te/ the tshom mngon du gyur pa med kyang sgrub par byed pa 'jug pa'i phyir ro/ /de ltar rnam pa gnyi ga ltar yang phyogs kyi chos zhes bya ba bsal nas mngon par 'dod pa'i mjug sdud pa ni/ 'dir zhes bya ba ste/ rung ba ma yin te zhes bya ba la sogs pa'i rtsod pa la'o/ /phyogs su gyur
<p>118a.2</p>pa zhes bya ba bsgrub par bya ba'i chos la the tshom du gyur pa'i chos can no/ /ci ltar chos can nyid ces bya ba'i don ni 'di yin te/ the tshom du gyur pa'i bsgrub par bya ba'i khyad par can du gyur pa'i chos can ni dngos po kho nar phyogs yin mod kyi 'on kyang 'di la gzhan dag ci ltar ma grub pa khyad par
<p>118a.3</p>yin/ bsgrub par bya ba la yang ma grub pa yin te/ des na ci ltar des khyad par du byas pa phyogs yin zhes log par rtogs pa yod do zhes bya ba'o/ /lan brjod pa ni/ chos can yan lag la rtogs par 'gyur ba'i spyi nye bar btags pa'i phyir te/ lhag par sgro btags pa'i phyir na chos can nyid phyogs
<p>118a.4</p>yin no/ /chos can la ni spyi'i rang bzhin gyi phyogs nye bar btags pa yin te/ de ni ma 'ongs pa yin pa'i phyir ro/ /bsgrub par bya ba la the tshom za ba'i chos can gyi rang bzhin ni nye bar btags pa ma yin te/ dngos po nyid yin pa'i phyir ro/ /phyogs de ni yod du zin kyang yal bar dor ba ni nye bar btags pa'i sgo
<p>118a.5</p>nas rtsod pa'i lan gdab pa'i phyir ro/ /gzhan gyi ltar gzhan la 'jug pa'i sgra gzhan la btags pa ni ma yin no/ /'di nyid gsal bar byed pa ni gal te zhes bya ba'o/ /de zhes bya ba ni tshogs pa'o/ /lan ni de nyid kyi phyir zhes bya ba ste mi nye ba nyid kyi phyir ro/ /ci ltar zhes bya ba ni gzhan no/ /ci zhes bya ba la sogs
<p>118a.6</p>pa ni lan no/ /gal te gang gis de skad brjod pa 'ga' zhig de ltar 'byung bar 'gyur ba la tha snyad byed pa mthong ngam snyam na/ snal ma zhes bya ba'o/ /de la zhes bya ba ni snal ma la ras yug chen btags so/ /zhes bya ba'i tshig la'o/ /bsam pa gang snyam na/ ras zhes bya ba'o/ /'di la yang zhes bya ba ni bsam pa
<p>118a.7</p>la'o/ /don 'di la sbyor ba ni/ de bzhin du 'dir yang zhes bya ba'o/ /gal te yan lag la spyi nye bar btags pa'i phyir ro zhes bya ba de ltar gzhung 'dzugs na 'o na ci ltar zhes bya ba'o/ /chos can tsam phyogs yin na tshig 'di 'thad do zhes bya ba'i don to/ /gzhan gyi zhes bya ba 'chad pa po rnams kyi nyes pa gzhan
<p>118b</p>
<p>118b.1</p>dag la zhes bya ba 'dis ni/ rnam par bshad pa mdzad pa bdag nyid bstan to/ /bsgrub par bya ba'i zhes bya ba la sogs pas ni/ de'i tshe na de'i chos yin gyi zhes bya ba la sogs pa 'chad par rtsom pa'o/ /bsgrub par bya ba'i chos dang chos can gyi tshogs pa ni phyogs yin no zhes bya ba ni/ bsgrub par bya ba'i chos la the
<p>118b.2</p>tshom za ba'i chos can ni phyogs yin no zhes bya ba'o/ /de la ste grub pa'i mtha' 'di rnam par gnas pa na'o/ /de'i cha nyid pas zhes bya ba ni phyogs pa'i cha nyid pas so/ /des ni chos can gyis so/ /des na ste bsgrub par bya ba'i chos kyis ma khyab pas na/ bstan bcos mdzad pas smos so/ /ci skad smos she na/ 
<p>118b.3</p>de'i cha ni de'i chos yin gyi zhes so/ /yang ci ltar na gnyi ga brjod pa chos kyi sgras chos can 'dzin zhe na/ cha'i sgra zhes bya ba'o/ /ci ltar zhe na/ smra ba po zhes bya ba'o/ /smra ba po'i bsam pa yang de ltar ci ste 'gyur snyam na/ phyogs kyi zhes bya ba'o/ /phyogs gcig tsam zhes bya ba ni chos can gyi mtshan nyid dam chos kyi
<p>118b.4</p>mtshan nyid do/ /gnyis 'dzin pa ni ma yin gyi 'on kyang chos nyid 'dzin pa yin no/ /'dis ni rnam par bshad pa mdzad pas/ cha'i sgra phyogs gcig brjod pa kho nar bshad kyi chos brjod pa ni ma yin no zhes bya bar gsal ba kho na'o/ /phyogs gcig tsam ni 'dzin pa ma yin no zhes bya ba 'di ga las snyam na/ 
<p>118b.5</p>gsungs pa ni phyogs kyi sgras zhes bya ba'o/ /gtsor spyi rjod par byed pa ma yin pa nyid gsungs pa ni phyogs kyi zhes bya ba'o// /'di yang phyogs kyi chos nyid 'dzin pa na yod pa'i phal pa'i tshogs pa phyogs su brjod pa yin no/ /bsgrub par bya ba rtogs pa'i dus na yod pa ni dngos po yin no/ /'o na ci ltar spyi'i don
<p>118b.6</p>rtogs snyam na/ spyi'i zhes bya ba'o/ /shugs ni khyad par can rtogs pa ni khyad par rtogs pa ma yin no zhes bya bas so/ /khyad par rtogs pa de yang lhag par sgro 'dogs pa'i bdag nyid can sngar bstan pa nyid do/ /de'i zhes bya ba ni bsgrub par bya ba'i chos la the tshom za ba ni chos can gyi'o/ /ci'i phyir zhe na/ de nyid ni
<p>118b.7</p>zhes bya ba'o/ /bdag nyid ni bdag nyid kyi chos ma yin te/ chos dang chos can ni tha dad pa la brten pa'i phyir ro/ /phyogs kyi sgras spyi brjod na cir 'gyur snyam na/ gal te zhes bya ba'o/ /gtso bor mtshungs pa'i cha shas gang dag yin pa'i cha shas de gnyis kyi spyi gang yin pa de'i dngos po'o/ /ldog pa brjod pa ni/ de
<p>119a</p>
<p>119a.1</p>ltar yang zhes bya ba'o/ /de'i phyir zhes bya ba ni skabs nye bar sdud pa'o/ /de ltar bdag cag gi ltar na/ de btags nas phyogs kyi sgra gzhan du rtogs pa ma yin no bstan nas/ nyes pa gzhan brjod pa ni/ gzhan yang zhes bya ba'o/ /'dod pa rjes su gnang ba'i mtshan nyid gang yin snyam na/ rang
<p>119a.2</p>gi zhes bya ba'o/ /nye bar btags pa khas blangs kyang bdag cag gi ltar na nyes pa med do zhes brjod pa ni/ yang na zhes bya ba'o/ /dgos pa de gang zhe na/ nye bar zhes bya ba'o/ /gzhan la yang dgos pa de yod do snyam na/ khyed la zhes smos te rigs pa can la sogs pa la ni de ma thag par brjod pa'i dgos pa de
<p>119a.3</p>ltar ma yin pa'i phyir te khas ma blangs pa'i phyir ro/ /nged kyis ni gzhan gyi rtsod pa bsal ba don du nye bar btags pa la brten pa yin no zhes bya ba'i don to/ /nges par bzung ba des bzlog par bya ba'o/ /dngos te zhes bya ba ni dor nas so/ /'on te grub pa bsgrub par bya ba yin pa dgag pa'i sgrub par byed pa la sogs pa'i
<p>119a.4</p>mtshan nyid kho nas 'phangs pa yin pas/ nges par gzung ba 'dis ci bya zhe na/ de ni zhes smos so/ /don de zhes bya ba ni ma grub pa'i don de'o/ /ci'i phyir zhe na/ sgrub byed kyi mtshan nyid brjod pa'i shugs las so/ /de zhes bya ba grub pa bzlog pa'i don du'o/ /'on te ma grub pa sgrub par byed pa nyid du bstan pa dam
<p>119a.5</p>bca' ba nyid yin pa bzlog pa'i don du nges par gzung ba yin no zhe na/ gtan tshigs sogs zhes gsungs so/ /gtan tshigs kyi mtshan nyid ni bsgrub par bya ba sgrub pa ni gtan tshigs so zhes bya ba'o/ /sogs pa'i sgras ni/ dpe'i mtshan nyid bsgrub par bya ba dang chos mtshungs pa de'i chos yod pa'i dpe ni dpe yin no
<p>119a.6</p>zhes bya ba'o/ /de la sogs pa'i mtshan nyid kyis gtan tshigs la sogs pa la khyab pa'i phyir ro/ /sgrub par byed pa ma grub pa ni sgrub par byed pa med pa nyid du dogs pa med pa kho na'o/ /des na ma grub pa'i sgrub byed dam bca' ba yin pa bsal ba'i don du ni nges par gzung ba ma yin no/ /rnam 'grel 'di nyid bshad
<p>119a.7</p>pa'i don du gzhan gyi dogs pa bsu ba ni 'di snyam du zhes bya ba'o/ /de bsgrub par bya ba nyid ci ltar yin zhe na/ sgrub par byed pas ni zhes bya ba'o/ /der zhes bya ba ni sgrub par byed pa nyid du bstan pa ma grub pa'o/ /ci ltar gtan tshigs la sogs pa'i mtshan nyid kyis khyab snyam na/ ci ltar zhes bya ba ste/ ci ltar
<p>119b</p>
<p>119b.1</p>sgrub par byed pa nyid du bstan pa spangs pa de bzhin du dpe dang chos mthun pas bsgrub bya sgrub par byed pa ni gtan tshigs so zhes bya ba la sogs pa gtan tshigs kyi mtshan nyid kyis spangs pa yin no zhes rjes su 'jug go/ /ci ltar spangs snyam na bsgrub bya sgrub par byed pa ni zhes bya ba la sogs pa'o/ /gtan tshigs
<p>119b.2</p>nyid yin la zhes bya ba ni bsgrub bya ma yin pa'o/ /gang gi phyir de lta ma yin pa 'dis ni zhes bya ba de bas na/ sngar nges par bzung na/ dam bca' ba'i mtshan nyid brjod pa don med do/ /ma grub pa'i sgrub par byed pa la sogs pa bstan pa ni/ gtan tshigs la sogs pa'i mtshan nyid kho nas dam bca' ba nyid
<p>119b.3</p>yin pa bcad pa'i phyir ro/ /gang gi tshe phyis nges par gzung ba brjod pa de'i tshe ni/ de'i phyir zhes bya ba bsgrub par bya ba bstan pa ni dam bca' ba nyid do zhes bya ba'i ngag las/ phyis nges par gzung ba de brjod pas shugs kyis khyab pa'i 'bras can yin par rtogs so/ /de yang zhes bya ba ni phyis nges par gzung
<p>119b.4</p>ba'o/ /khyab pa na ha cang thal ba'o/ /'di ga las snyam na 'di ltar zhes bya ba'o/ /mtshan nyid gzhan gyis zhes bya ba ni gtan tshigs la sogs pa'i mtshan nyid kyis so/ /gzhan du na zhes bya ba ni gal te mtshan nyid gzhan gyis khyab pa yang dam bca' ba yin par ma gyur na de'i tshe phyis nges par gzung ba don
<p>119b.5</p>med do/ /rnam par bcad par bya ba med pa'i phyir ro/ /gtan tshigs sogs mtshan gyis khyab phyir/ /sgrub par byed la dgos pa'ang med/ /ces bya ba dang / de lta na yang / dpe dang gtan tshigs ma grub smra/ /dam bca' bar ni thal bar 'gyur/ /zhes bya ba la sogs pas 'gal bar sems pa la rtsod pa
<p>119b.6</p>byed pas/ gal te rang nyid kyis zhes smras so/ /thal bar 'gyur zhes grub pa'i mtha' smra bas thal ba brjod pa la/ gzhan rigs pa can la sogs pas/ gtan tshigs la sogs pa'i mtshan nyid kyis khyab pas lan btab par byas pa na/ yang grub pa'i mtha' smra bas sngar ma grub pa'i rang bzhin phyir
<p>119b.7</p>zhes bya ba la sogs pas lan du brjod pa yin no zhe na zhes sbyar bar bya'o/ /de bzhin du zhes bya ba la sogs pa yang de kho na ltar lan gzhan brjod pa zhes sbyar ro/ /des na/ gtan tshigs sogs mtshan gyis khyab phyir/ /zhes bya ba ma 'brel lo zhes bya ba'i don to/ /phan tshun 'gal ba yis zhes
<p>120a</p>
<p>120a.1</p>bya ba ni/ phan tshun gnod pa'i gzhung gis so/ /khyed kyi gzhung phan tshun 'gal ba gang yin pa des/ kho bo cag thal bar brjod par byed pa nyid de/ gal te bsgrub par bya ba bstan pa dam bca' bar khas len na de ni ma grub pa'i sgrub par byed pa yang dam bca' bar khas blangs par bya dgos so/ /'on
<p>120a.2</p>te sngar nges par bzung ba khas len na ni de'i tshe nges par bzung ba don med par khas blangs par 'gyur te/ ma grub pa'i sgrub par byed pa la sogs pa yang gtan tshigs la sogs pas khyab pa'i phyir ro zhes mi 'dod pa thog tu 'gal ba yin no/ /gtan tshigs 'dis sangs rgyas pa rang gi 'dod pa'i don sgrub pa ni
<p>120a.3</p>ma yin no/ /de lta yin dang zhes bya ba phyis nges par bzung ba yin dang ngo / /dam bca' ba nyid du zhes bya ba ni ma grub pa'i sgrub par byed pa la sogs pa yang ngo / /dam bca' ba ma yin pa sel te dam pa nyid du byed do zhes bya ba'i don to/ /bshad pa zhes bya ba ni slob dpon phyogs kyi glang pos so/ /gzhan gtan
<p>120a.4</p>tshigs thams cad mi rtag pa'i phyir ro zhes bya ba dang dam bca' ba ni sgra rtag go zhes bya ba ste 'di gnyis 'gal ba ste gnod pa der gyur pa na dam bca' ba'i skyon yin no zhes rags pa can la sogs pas brjod pa gang yin pa de rung ba ma yin no/ /dam bca'i nyes pa ma yin no/ /zhes bya ba'i don to/ /ci'i phyir zhe na/ 
<p>120a.5</p>de ni zhes bya ba ste/ 'gal ba ni'o/ /chos mi mthun pa'i dpe gang yin pa der brjod pa yin no/ /sgra ni rtag ste thams cad mi rtag pa'i phyir ro zhes bya ba 'dir brjod par 'dod pa ni/ sgra ni rtag ste/ thams cad ma yin pa'i phyir ro zhes bya ba yin te/ bsgrub par bya ba med pa rjes su brjod nas sgrub par byed pa med pa bsgrub
<p>120a.6</p>par bya ba yin te/ gang mi rtag pa de ni thams cad yin no zhes bya bar ro/ /des na mi rtag pa ni thams cad yin pa'i phyir ro zhes brjod par bya ba la/ thams cad mi rtag pa yin pa'i phyir ro zhes brjod pa ni/ legs par ma sbyangs pa kho na'i yin pas ma sbyangs dag ces brjod pa yin no/ /rnam par 'grel pa
<p>120a.7</p>ni gzhan dag ces bya ba'o/ /ci ltar 'di gnyis 'gal snyam na/ gal te zhes bya ba'o/ /de ltar rtsod pa'i cha bshad nas grub mtha'i cha 'chad pa ni/ de la smras pa zhes bya ba'o/ /re zhig bstan bcos mdzad pa rang nyid lan gsungs pa ni/ 'gal ba zhes bya ba'o/ /de lta na ni zhes bya ba gal te phan pa med pa
<p>120b</p>
<p>120b.1</p>lhan cig gnas pa ma yin pa'i phyir 'gal ba yin na/ de'i tshe yan lag gi skyon thams cad phyogs kyi skyon du 'gyur te/ sgrub par byed pa'i skyon du 'gyur ba'i go skabs med pa nyid do zhes bya ba'i don to/ /tha mi dad kyang logs su brjod par 'gyur ro snyam na/ dam bca' ba'i don la gnod pas zhes bya ba'o/ /de
<p>120b.2</p>ltar phan mi 'dogs pa'i phyogs bzlog nas/ lhan cig mi gnas pa'i phyogs sel ba brjod pa ni/ 'on te lhan cig mi gnas pa'i rang bzhin gyi zhes bya ba ste/ ma 'brel ba zhes bya ba rjes su 'jug go/ /'on te zhes bya ba ni chos can sgra la thams cad mi rtag pa'i phyir zhes bya ba'i phyir gtan tshigs yod pa na/ 
<p>120b.3</p>dam bca' ba rtag pa nyid sel bar byed pa des na ma grub pa ma yin no zhes bsams pa'o/ /lan ni de lta yin na zhes bya ba'o/ /tshad ma gang gis chos can sgra la thams cad mi rtag pa'i phyir zhes bya ba'i gtan tshigs nges pa de nyid kyis/ sgra rtag go zhes bya ba'i dam bca' ba la gnod pa des na tshad mas
<p>120b.4</p>bsal bas phyogs ltar snang bar 'gyur te/ 'di ni mngon sum la sogs pas bsal ba'i phyogs ltar snang ba'i nang du 'du bar 'gyur ro/ /dam bca' ba dang gtan tshigs 'gal ba zhes bya ba'i phyogs ltar snang ba gzhan du mi 'gyur ro zhes bya ba'i don to/ /mi rtag gtan tshigs dang ldan pas// /zhes bya ba'i rnam
<p>120b.5</p>'grel gyi don dza yan+tas bshad pa ni/ gal te sgra nyid la mi rtag pa nyid dang / des kyang gtan tshigs dang ldan par rjod par byed na/ de'i tshe de ltar de thams cad mi rtag pa yin pa'i phyir zhes bya bas phyogs de bsal bar 'gyur ro zhes bya ba'o/ /gzhan dag ni bshad pa'i rjes su 'brangs nas gzhan du 'chad de/ gal
<p>120b.6</p>te sgra la mi rtag pa nyid kyi gtan tshigs dang ldan par gyur pas/ de ltar zhes bya ba thams cad mi rtag pa'i phyir ro zhes rjod par byed na/ de'i tshe de ltar zhes bya ba gzhan gyi mngon par 'dod pa'i gtan tshigs dang dam bca' ba 'gal bas phyogs de ni bzlog pa ste bsal bar 'gyur ro/ /'chad pa ni/ 
<p>120b.7</p>gal te mi rtag pa nyid kyi gtan tshigs dang ldan pas sgra la de ltar rab tu brjod pa yin na/ de'i tshe bsal bar 'gyur ba zhig na zhes sbyar te/ 'di yang yod pa ni ma yin no zhes bya ba'i don to/ /'o na ci yin snyam na/ gang gi phyir zhes bya ba'o/ /'di la zhes bya ba ni/ sgra ni rtag ste thams cad mi rtag pa'i phyir
<p>121a</p>
<p>121a.1</p>ro zhes bya ba'i ngag la'o/ /dpe bstan pa las don gzhan gtan tshigs bstan pa ci zhig yod de med pa kho na'o zhes bya ba'i don to/ /dpe bstan pa nyid 'dir don yin no zhes bya bar bsams pa'o/ /chos kyi mthun pa'i dpe bstan pa de gang yin snyam na/ sgra rtag ste zhes bya ba'o/ /gzhan gyis 'di
<p>121a.2</p>yang ma sbyangs pas brjod pa yin no zhes brjod pa ni/ 'dir yang zhes bya ba'o/ /de nyid ces bya ba ni chos mi mthun pa'i dpe ston pa yin no zhes bya ba nyid do/ /'di gtan tshigs su zhes bya ba ni/ thams cad mi rtag pa'i phyir zhes bya ba'i sgra 'di gtan tshigs ston pas na gtan tshigs su 'gyur ba yin na'o/ /'on
<p>121a.3</p>te sgra nyid la mi rtag pa nyid ston par byed pa des na/ gtan tshigs dang dam bca' bdag 'gal ba yin no zhe na/ de ltar ni zhes smos te/ sgra nyid la mi rtag pa nyid ston par 'gyur ro/ /'dis ni 'di la dper bstan pa nyid las zhes bya ba la sogs pa las/ mi rtag pa gtan tshigs dang ldan pas zhes bya ba rigs par
<p>121a.4</p>nye bar bstan pa yin no/ /ci ltar mi rtag pa nyid ston par mi 'thad snyam na/ 'di ltar zhes bya ba la sogs pa'o/ /khyad par gal te chos can sgra la gzhan te 'gal ba rtag pa nyid brjod nas/ spyi ni ste chos can thams cad khyab pa'i mi rtag pa nyid rjes su 'jug pas te/ brjod pas na/ sgra'i mtshan nyid khyad
<p>121a.5</p>par te mi rtag pa nyid kyi spyis khyab pa ma yin no/ /sgra rtag go zhes khyad par brjod pa ni dmigs kyis bsal ba yin la/ thams cad mi rtag pa'i phyir zhes spyi brjod pa ni spyir btang ba yin no/ /des na dmigs kyis bsal ba'i yul spangs nas/ spyir btang ba 'jug pa yin no zhes bya ba'i rigs pas/ sgra ni spyis ma khyab
<p>121a.6</p>par 'gyur ro/ /khyab na yang sgra mi rtag go zhes brjod pa la 'bras bu ci yod de/ dgos pa ci yang yod pa ma yin no/ /des na de ni mi brjod pa kho nar thal bar 'gyur ro zhes dgongs pa'o/ /gal te gnyis pa spyi dang khyad par ston par byed pa nyid yin yang spyir btang ba dang dmigs kyis bsal ba'i bdag
<p>121a.7</p>nyid yin par mi 'gyur te/ smra ba po'i 'dod pa ma yin pa'i phyir ro zhes dogs na/ sgra las byung ba'i rigs pa nyid rnam par 'grel pa ni/ sgra las zhes bya ba'o/ /sgra thams cad ni sgrub pa dang dgag pa'i rjes su 'jug par rtogs par byed pa yin no zhes bya ba'i don to/ /gnod par bya ba yang a Na'i rkyen gyis
<p>121b</p>
<p>121b.1</p>bsgrubs pa yin la/ gnod par byed pa ni A nye bar bsgyur ba dang bral ba las/ ka zhes bya bas/ ka'i rkyen gyis bsgrubs pa'o/ /nges pa yang gnod par bya ba dang gnod par byed pa zhes rjes su 'jug go/ /'dir lhas byin nyid kyis bza' bar bya'o zhes bya ba'i nges pa ni/ mchod sbyin za bar sgrub pas gnod pa yin no/ /
<p>121b.2</p>'dir lhas byin kho nas gnas par bya ba yin no zhes bya ba ni/ gzhan gnas pa la gnod par byed pa yin no/ /de la zhes bya ba ni sgrub pa dang nges pa la'o/ /spyi dang khyad par brjod pa bdag nyid gnod par bya ba dang gnod par byed pa'i dngos por 'gyur ba yin no/ /gal te gnod bya gang yin pa de ni dang po nye
<p>121b.3</p>bar blang bar bya ba yin te/ dper na las la ni a Na'i rkyen to zhes bya ba dang / bram ze rnams la zho sbyin par bya'o zhes bya ba lta bu'o/ /gnod par byed pa gang yin pa de ni phyis nye bar len pa yin te/ dper na A nye bar bsgyur ba med las ni ka'o zhes bya ba dang kau Di n+ya la dar ba byin cig ces bya ba bzhin
<p>121b.4</p>no/ /'dir ni phyin ci log tu gyur te/ des na ci ltar sgra rtag pa yin te zhes bya ba gnod par byed pa dang / thams cad mi rtag pa yin pa'i phyir ro zhes bya ba phyis nye bar blangs pa gnod par bya bar yang ci ltar 'gyur snyam na/ de la res 'ga' zhes gsungs so/ /sngar gnod par bya ba zhes bya ba las la ni
<p>121b.5</p>a Na'o zhes bya ba'o/ /res 'ga' ni sngar gnod par byed pa zhes bya ba ni/ dper na kau Di n+ya la dar ba byin cig /bram ze rnams la ni zho byin cig ces bya ba ste/ des rim pa nges pa yod pa ma yin no/ /des na sgra rtag ste zhes bya ba gnod par byed pa ni dang po yin la/ phyis kyi thams cad mi rtag
<p>121b.6</p>pa'i phyir zhes bya ba ni gnod par bya ba yin no/ /rnam pa thams cad du zhes bya ba ni gnod bya gnod byed snga phyi nges pa med kyang ngo / /'di 'dra bar gnas pa yang ga las yin snyam na/ tha snyad ni zhes bya ba'o/ /sgra'i tshul 'di ni 'dir yang yod pa yin no zhes ston pas rnam 'grel rnam par 'grel pa ni/ 'dir
<p>121b.7</p>yang zhes bya ba'o/ /phyir de ltar gnod par bya ba dang / gnod par byed pa'i dngos po 'thad kyi/ gang gis dam bca' ba dang gtan tshigs 'gal bas phyogs kyi skyon du 'gyur bar dag gzhan gyis sgra nyid mi rtag pa ston par ni 'thad pa ma yin no/ /sgra rtag pa yin no zhes bya ba 'di la
<p>122a</p>
<p>122a.1</p>rjes su mthun pa'i dpe brjod pa ni/ ci ltar zhes bya ba'o/ /khyad par gyis spyi la gnod pa zhes bya ba 'di nyid ga las she na/ dmigs kyis bsal ba'i yul bzhag ste zhes bya ba'o/ /dper brjod pa'i don dpe'i don la nye bar sbyor ba ni/ de'i phyir spyi rjes su 'jug par 'gyur ba
<p>122a.2</p>na/ khyad par sgra de mi rtag pa nyid spyis khyab pa yin no/ /des na gnod bya gnod byed kyi dngos po med pa'i phyir sgra la mi rtag pa nyid bstan pa ni ma yin no zhes bya bar dgongs pa'o/ /spyi rjes su 'jug pa la'ang zhes bya ba rnam par 'grel pa ni/ spyi rjes su 'jug pa la ni zhes bya ba'o/ /'di ni zhes bya ba ni khyad
<p>122a.3</p>par khyab pa'o/ /tshig gi zhes bya ba ni thams cad mi rtag pa'i phyir zhes bya ba'i tshig gi shugs kyis so/ /don 'di yin te/ gal te khyad par khyab pa ma yin na/ thams cad mi rtag pa'i phyir ro zhes bya ba'i tshig nyid mi 'thad do zhes ni brjod par mi bya ste/ ci'i phyir zhe na/ tshig ni zhes bya ba'o/ /sgra ma
<p>122a.4</p>rtogs pa'i chos can gzhan la tshig gi don byas pa'i phyir ro/ /nyes pa gzhan yang brjod pa ni/ gal te zhes bya ba'o/ /gal te sgra la mi rtag pa nyid bstan par bya ba yin na/ de'i tshe sgra rtag ste thams cad mi rtag pa'i phyir ro zhes dor la/ sgra ni rtag te mi rtag pa'i phyir ro zhes brjod par 'gyur ro/ /
<p>122a.5</p>gal te de ltar brjod na yang ci skyon snyam na/ gzhan du zhes bya ba'o/ /khyad par dag ni zhes bya ba ni rtag pa dang mi rtag pa dag go/ /de lta yin dang zhes bya ba ni/ yul gcig la 'jug pa yin dang ngo / /de skad ni smra ba su yang yod pa ma yin te/ des na dam bca' ba'i 'gal ba zhes bya bar tshar bcad pa'i gnas
<p>122a.6</p>ni yod pa ma yin no/ /dogs pa bsu ba ni rmongs pa'i phyir zhes bya ba'o/ /gal te yang ma rmongs pa de skad mi smra ba de lta na yang rmongs pa'i blo can 'ga' zhig smra bar 'gyur ba ste/ de bzhin bsam pa'i dbang gis 'gal ba'i dper byed pa ni 'thad pa yin no zhes bya ba'i don to/ /lan ni de lta bu ni zhes bya ba ste/ 
<p>122a.7</p>rmongs tshabs che ba yang ngo / /'di nyid du zhes bya ba ste sgra nyid la'o/ /'di ni smra ba'i dbang du bya ba yang ma yin no zhes brjod pa ni/ gang la zhes bya ba'o/ /'ga' zhig ces bya ba ni rmongs pa'i blo can no/ /de'i tshe ni zhes bya ba ni grub pa'i mtha'o/ /sbyor ba ni zhes bya bas ni sbyor ba bya ba'i phyir gzhan
<p>122b</p>
<p>122b.1</p>slob par byed pa'o/ /sgra ni rtag ste mi rtag pa'i phyir ro zhes sbyor ba'i sgra ni rtag ste thams cad mi rtag pa'i phyir zhes ni ma yin no/ /'di 'dra ba'i sbyor ba ni 'gal ba'i dper mi 'thad do zhes bstan zin pa nyid do/ /mi rtag pa'i phyir zhes bya ba ni 'gal ba'i dper brjod du 'thad pa kho na'o/ /ci ltar zhe na/ de lta bu
<p>122b.2</p>ni zhes bya ba'o/ /des na zhes bya ba ni mi rtag par gyur pa'i phyir ro/ /de nyid kyi phyir zhes bya ba ni 'gal ba'i phyir ro/ /bshad pa zhes bya ba ni rnam 'grel mdzad pas so/ /slob dpon gyis zhes bya ba ni rtsa ba'i slob dpon gyis so/ /gal te sgra la gnas pa yin na zhes bya ba ni gtan tshigs gnas na'o/ /'di
<p>122b.3</p>ga las she na/ sgra la zhes bya ba'o/ /gal te gnyi ga ltar yang sgra la mi rtag pa nyid bstan pa yin no zhe na/ 'di ni zhes bya ba ste thams cad mi rtag pa'i phyir ro zhes bya ba ni'o/ /gzhan du zhes bya ba ni sgra las ma gtogs pa'i chos can gzhan la'o/ /sel ba ma yin no zhes bya ba ni thams cad kyi mi
<p>122b.4</p>rtag pa nyid kyi sgra'i mi rtag pa nyid sel ba ma yin pa'o/ /skabs kyi mjug sdud pa ni des na zhes bya ba'o/ /thams cad mi rtag pa yin no zhes bya ba 'di ni chos mi mthun pa'i dper brjod par zad kyi gtan tshigs ni ma yin no/ /gal te sgra mi rtag ste dam bca' ba yin la/ thams
<p>122b.5</p>cad mi rtag pa'i phyir ro zhes bya ba ni chos mi mthun pa'i dpe yin na/ 'o na gtan tshigs gang yin snyam par dogs pa bsu ba ni/ de ni zhes bya ba'o/ /bshad pa zhes bya ba ni rtsa ba'i slob dpon gyis so/ /gtan tshigs zhes bya ba ni phyogs kyi chos so/ /gang du zhes bya ba la sogs
<p>122b.6</p>pa ni rnam par bshad pa mdzad pa nyid kyi tshigs su bcad pa'o/ /lnga pas zhes bya ba ni/ thams cad mi rtag pa yin pa'i phyir ro zhes bstan pas so/ /'di ci ltar zhes bya ba ni/ thams cad ma yin pa nyid gtan tshigs su ci ltar rtogs she na/ gzhan du zhes bya ba ni/ thams cad
<p>122b.7</p>ma yin par ro/ /de ni gtan tshigs ma yin te ma grub pa'i phyir ro zhes brjod pa ni/ thams cad ma yin pa de'ang sgra la 'thad pa ma yin no/ /ci'i phyir zhe na/ spyi ni khyad par mi spong ba'i phyir ro/ /spyi ni khyad par spong ba ma yin gyi/ 'on kyang 'phangs nas gnas pa nyid do/ /
<p>123a</p>
<p>123a.1</p>dper na shing gi sha pa la sogs pa'i khyad par bzhin no/ /de bzhin du thams cad kyis ni sgra yang 'phen pa yin pa'i phyir na/ /sgra ni thams cad kho na'o/ /des na 'di ni thams cad ma yin pa nyid du ma grub pa'o/ /gal te gang gis 'di ma grub pa nyid du brjod par 'gyur ba ci ltar ni 'di gtan
<p>123a.2</p>tshigs brjod pa yin snyam na/ thams cad mi rtag pa nyid kyis khyab pa yin no zhes bya ba'o/ /de las zhes bya ba ni mi rtag pas khyab pa'i thams cad las so/ /'di'i zhes bya ba ni bsgrub par bya ba rtag pa'i'o/ /khyad par rnams nyid kyis zhes bya ba ni khra bo ni ser skya spangs nas gnas kyi ba lang nyid ni khyad par spangs
<p>123a.3</p>nas gnas pa ma yin te khyad par gcig dor na khyad par gzhan la nges pa'i phyir ro/ /sgra ni tshang ba ma yin no zhes 'brel to ci ltar zhe na/ gang gi phyir sgra ni phyogs gcig yin pas so/ /de ni ma yin te zhes bya ba ni lan no/ /gal te spyi ni rang gi khyad par spong bar mthong ba yin no zhes dogs pa ni/ shing zhes bya ba'o
<p>123a.4</p>lan ni dper na zhes bya ba la sogs pa'o/ /'ga' zhig gis shing ni sha pa kho na'o zhes brjod pa na/ de la lan du shing sha pa nyid ni shing min zhes bya ba ste/ shing nyid nges par 'gog pa yin gyi/ shing nyid dang bral ba kho na shing sha pa yin no zhes ni ston pa ma yin no/ /de bzhin du thams cad kyi sgra ma nyan pa gnyi ga nyid la
<p>123a.5</p>'jug pa 'gog pa yin par 'gyur ro/ /de tsam gyis thams cad min zhes bya ba ni/ thams cad kyi sgra'i 'jug pa nges pa bkag pa tsam gyis ni/ sgra de thams cad ma yin par mi 'gyur ro/ /ci'i phyir zhe na/ khyad par kun so sor sgra bzhin du thams cad ma yin par gyur na/ thams cad de med 'gyur phyir
<p>123a.6</p>te mi srid par 'gyur ba'i phyir ro/ /des na 'ga' yang thams cad du mi 'gyur ba zhig na 'dod pa yang yin no/ /de'i phyir sgra thams cad kyi nang na yod pa'i phyir de thams cad ma yin pa nyid dang ma grub po/ /gal te sgra gcig pu kho na thams cad ma yin gyi gzhan ni ma yin te/ des na ma grub pa nyid ma
<p>123a.7</p>yin no zhes dogs pa bsu ba ni/ 'on te zhes bya ba'o/ /lan ni de lta yin na zhes bya ba'o/ /ci dang 'dra bar zhe na/ sgra mi rtag ste gcom yin pa'i phyir zhes bya ba'o/ /sgra thams cad ni chos can yin la/ gtan tshigs kyang de nyid yin no/ /des na spyi'i dngos pos kyang gtan tshigs nyid
<p>123b</p>
<p>123b.1</p>ma yin no zhes 'chad par 'gyur ro/ /dpe la gzhan gyis log par rtogs pa'i dogs pa bsu ba ni/ gal te zhes bya ba'o/ /ci ltar ma grub ste grub pa kho na'o/ /ci'i phyir zhe na/ rang gi ngo bo zhes bya ba'o/ /gcom nyid ni sgra'i rang bzhin yin pas de med na sgra nyid med par 'gyur ro/ /de ltar yang ma yin te/ 
<p>123b.2</p>des na ma grub pa yin no zhes bya ba'i don to/ /lan ni ma yin te zhes bya ba'o/ /'o na ci ltar ma grub snyam na/ gtan tshigs nyid du zhes bya ba'o/ /gtan tshigs nyid du ci ltar ma grub snyam na/ gtan tshigs nyid ni zhes bya ba'o/ /gzhan du ni zhes bya ba ni tha dad pa ma yin na'o/ /tha mi dad kyang ci ste
<p>123b.3</p>bsgrub bya dang sgrub byed kyi dngos po ma yin snyam na/ sgra ni zhes bya ba'o/ /don 'di yin te/ chos can nyid sgrub par byed pa yin par 'gyur ba'am/ chos can nyid spyis ni gtan tshigs yin la khyad par gyis ni bsgrub par bya ba yin par 'gyur/ de la re zhig phyogs dang po ni ma yin te/ tha mi dad pa'i
<p>123b.4</p>phyir ro/ /'di ltar chos can grub pa'am ma grub pa zhig yin par 'gyur/ gal te grub na ni de'i tshe shes par bya ba ma yin te/ shes par bya ba ni ma grub pa'i phyir ro/ /'o na ma grub pa yin no zhe na/ ma grub pas ni zhes bya ba'o/ /ma grub na ni gtan tshigs nyid ma grub par 'gyur te/ shes par
<p>123b.5</p>bya ba'i sgra ma grub pa'i phyir ro/ /yang grub pa nyid du dogs pa bsu nas sel bar byed pa ni/ de ste grub po zhe na zhes bya ba'o/ /gzhan yang gal te chos can nyid sgrub par byed pa yin na de'i tshe spyi bsgrub par bya ba ma yin par 'gyur ro/ /phyogs gnyis pa yang ma yin te/ spyi dang khyad par gyi ngo bos gtan
<p>123b.6</p>tshigs tha dad par 'gyur te/ ba lang gi sgra 'di ni mi rtag ste sgra yin pa'i phyir/ bum pa'i sgra bzhin no zhes bya ba bzhin no/ /'on kyang rnam pa 'di ni sgra ni mi rtag ste gcom pa'i phyir zhes bya ba skabs 'dir brjod par 'dod pa ma yin te/ sgra thams cad chos can nyid blangs pa'i phyir ro/ /de'i tshe yang
<p>123b.7</p>chos can gang yin pa de nyid gtan tshigs su 'gyur ro/ /ci'i phyir brjod par mi 'dod snyam na/ thal zin pa la/ ltos te dpe nyid du nye bar blangs pa'i phyir ro/ /dogs pa bsu ba ni gal te zhes bya ba'o/ /gcig tu zhes bya ba ni bsgrub bya mi rtag pa nyid ni sgrub par byed pa mi 'dod mod ces bya
<p>124a</p>
<p>124a.1</p>ba'o/ /'di la lan ni 'gal ba zhes bya ba'o/ /ci ltar 'gal snyam na/ sgra yin pa'i phyir zhes bya ba'o/ /tshogs pa mi 'gal bar dogs pa bsu ba ni gal te zhes bya ba'o/ /ci'i phyir zhe na/ sgra yin pa'i phyir zhes bya ba'o/ /don 'di bsgrub pa'i phyir dpe brjod pa ni/ du ba zhes bya
<p>124a.2</p>ba'o/ /'dir lan ni de la ni zhes bya ba'o/ /du ba yin pa'i phyir du ba me dang ldan par 'gyur ba nyid do zhes 'brel to/ /ci'i phyir zhe na/ du ba de la ni spyi dang zhes bya bar sbyar ro/ /'dir yang ni sgra la'o/ /gal te de ltar byed na spyi sgrub par byed pa'i gtan tshigs su 'gyur ba nyid do/ /'dir ni zhes bya ba ni sgra ni mi
<p>124a.3</p>rtag ste gcom yin pa'i phyir zhes bya bar ro/ /gal te sgra zhes bya ba nas bzung nas skyon med do zhe na zhes bya ba'i mthar thug pa ni rtsod pa'o/ /ci gal te 'gal ba med pa kho na'o/ /gang gi tshe zhe na/ sgra chos can yin pa na'o/ /chos can ni sgrub par byed pa nyid du 'gyur na ni sgra'i rang bzhin nyid yin
<p>124a.4</p>par 'gyur te/ thun mong gi rang bzhin ni gtan tshigs yin pa'i phyir sgra zhes smos so/ /'brel pa yod na de'i tshe ci ltar zhes sbyar ro/ /de lta yin na zhes bya ba ni 'brel ba med na'o/ /ma nges pa nyid yin te zhes bya ba ni mi mthun pa'i phyogs las ldog par the tshom za ba'i phyir ro/ /'on te yang
<p>124a.5</p>zhes bya ba la sogs pas ni grub pa'i mtha' smra ba'i dogs pa bsu ba'o/ /sgrub par byed pa yang bstan par bya ba nyid dang ldan par te 'brel bar ma grub pa'o/ /khyad par 'ga' yang zhes bya ba ni chos can gyi rang bzhin las sam/ chos kyi rang bzhin las so/ /gal te chos can nyid sgrub par byed
<p>124a.6</p>pa yin na/ de'i tshe gtan tshigs gzhi ma grub po zhes bya ba'i don to/ /yang zhes bya ba chos can dang sgrub par byed pa gnyi ga brjod par bya ba ma yin te/ sgra ni mi rtag ste sgra yin pa'i phyir zhes bya ba ni brjod par bya ba ma yin no zhes bya ba'i don to/ /des na gal te chos can sgrub par byed pa nyid du byed na
<p>124a.7</p>de'i tshe sgra mi rtag ste zhes bya ba'am/ yang na sgra yin pa'i phyir zhes brjod par bya'o/ /chos can dang gtan tshigs gnyis su brjod par bya ba ni ma yin no/ /de ltar grub pa'i mtha' bkod nas lan 'debs pa ni/ de ni ma yin te zhes bya ba'o/ /de zhes bya ba gtan tshigs gzhan la ltos pa spang ba'i
<p>124b</p>
<p>124b.1</p>phyir na'o/ /chos can gzhan ni sel ba la zhes bya ba'i chos can gzhan bsal ba'i rgyu mtshan du'o/ /chos can dang sgrub par byed pa gnyi gar sbyar bar bya ba yin no zhes bya ba'i don to/ /'dis smras pa zhes bya ba la sogs pa ni lan no/ /sgra nyid kyi mtshan nyid sgrub byed kyi rang bzhin du gyur pa'i chos can gang yin
<p>124b.2</p>pa de la/ gal te rtag pa nyid bsgrub par nus pa yod pa yin na de'i tshe sgra nyid yin pa'i phyir zhes bya ba'i gtan tshigs gzhan blangs pa don med do/ /'on te chos can la nus pa med pa de lta na yang sgra yin pa'i phyir ro zhes yang brjod pa des ci zhig bya ste/ nus pa med pa nyid kyi phyir ro/ /chos can la
<p>124b.3</p>nus pa med na/ de'i rang bzhin du gyur pa'i sgrub par byed pa yang nus pa med do zhes bya ba'i don to/ /de'i phyir zhes bya ba ni mi nus pa dang mi dgos pa'i nyes pa yod pa'i phyir ro/ /yang bstan pa la zhes bya ba ni sgra mi rtag pa zhes bya ba de la/ ltos te yang sgra mi rtag pa'i phyir ro zhes bya ba'o/ /de la
<p>124b.4</p>brjod par 'dod pa gang yin pa sgrub par byed pa las tha dad pa'i sgra mi rtag pa nyid kyi khyad par dang ldan par brjod pa 'dod pa de 'dir med pa'i phyir ro/ /ma grub pa zhes bya ba ni gzhi ma grub pa nyid kyi'o/ /'dis ni sgra mi rtag ste zhes bya ba la sogs pa'i rtsod pa bsal ba yin no/ /des na ma grub
<p>124b.5</p>pa nyid ces bya ba'i skyon ni med de zhes bya ba'i rtsod pa nye bar 'god pa ni rjes su 'gro ba med pa'i phyir zhes bya ba'o/ /lan 'debs pa ni nyes pa de yang zhes bya ba'o/ /nges pa med pa brjod pa'i skabs su ni zhes bya ba ni/ gang gi tshe nyes pa gcig kho na brjod par bya'o zhes tshad ma byas pa'i tshe'o/ /nges
<p>124b.6</p>pa brjod pa'i skabs su ni rigs pa ma yin no zhes 'brel to/ /ci ltar rjes su 'gro ba med pa'i nyes pa mi rigs snyam na/ pham zin pa la te ma grub pa'i nyes pa brjod pas rdugs par byas zin pa la/ pham pa ste rjes su 'gro ba med pa'i nyes pa brjod pa'i sgo nas rdugs pa gang yin pa ste med pa'i phyir
<p>124b.7</p>ro/ /rdugs zin pa la ni rdugs pa 'thad pa ma yin te/ de ltar gyur na ni thug pa med pas rtsod pa dag rdzogs pa'i mtha' med par 'gyur ro/ /'on te rjes su 'gro ba med pa'i nyes pa nyid thog mar ci ste mi brjod snyam na/ brgal zhing brtag par bya ba rjes su 'gro ba med pa'i nyes pa yal
<p>125a</p>
<p>125a.1</p>bar dor ba'i phyir na thog mar mi brjod do/ /de'i phyir zhes bya ba ni/ gzhi ma grub pas ma grub pa yin pa'i phyir ro/ /mi rigs pa ni mi nus pa'o/ /chos can nus so zhe na ni/ de'i tshe rtsod pa med par thal bar 'gyur te/ chos can grub pa tsam gyis grub pas na rjes su 'gro ba la
<p>125a.2</p>sogs pa la ltos pa med pa'i phyir ro/ /de lta na yang zhes bya ba ni rtsod pa med na'o/ /des na ste mi rigs pas na chos can ni rang gi chos kyi sgrub byed du ma grub bo/ /ci'i phyir zhe na/ chos can gtan tshigs dngos gyur ni/ /zhes bya ba gtan tshigs nyid du nye bar bkod pa ni/ shes par byed pa nyid
<p>125a.3</p>gang yin pa der ma grub pa'i phyir te shes par bya ba yin pa'i phyir ro/ /shes par bya ba yin yang shes byed ci ste ma yin snyam na/ shes bya shes byed tha dad pa'i phyir ro/ /de med na ni tha dad pa med na'o/ /de med kyang ci ltar ma grub snyam na gsal ba zhes bya ba'o/ /gsal ba la sogs pa ni rang nyid shes
<p>125a.4</p>bar gyur na bum pa la sogs pa gsal bar byed pa yin na/ de bzhin du shes par byed pa yang shes par bya ba las tha dad par shes par gyur na shes par bya ba shes par byed par 'gyur te/ shes par bya ba ni shes par byed pa las rang bzhin tha dad pa'i phyir ro/ /des na zhes bya ba ni tha dad pa med pas so/ /
<p>125a.5</p>tha dad na zhes bya ba ni/ gal te sgrub par byed pa chos can las tha dad par gyur na/ de'i tshe de la rjes su 'gro ba yod dam 'on te med ces sems par 'gyur te/ dper na gzhal bya nyid bzhin no/ /sngar sgrub par byed pa'i rang bzhin grub par byas nas/ gzhi ma grub pa dang rjes su 'gro ba med pa'i
<p>125a.6</p>nyes pa brjod pa yin la/ da lta na ni tha dad pa nyid med do zhes brjod pa yin no/ /de tsam gyis zhes bya ba ni tha dad pa med pa tsam gyis so/ /de'i phyir zhes bya ba ni/ shes byed nyid du ma grub pa'i phyir ro/ /grub pa nyid ces bya ba ni rang gi ngo bos so/ /de bzhin du chos can la yang rang gi sgrub par byed par
<p>125a.7</p>grub pa yin no zhes bsams pa'o/ /lan ni grub pa ni zhes bya'o/ /mar me la sogs pa grub pa'o/ /lkog tu gyur pa mi rtag pa nyid/ lkog tu ma gyur pa sgra la sogs pas grub pa ni ma yin no/ /ci ltar mi mthun zhe na/ mar me zhes bya ba'o/ /'di skad brjod pa yin te/ gal te 'ga' zhig
<p>125b</p>
<p>125b.1</p>dper na mar me tha dad pa med kyang rang gi sgrub par byed par grub pa de bzhin du chos can sgra yang / gal te yang chos can dang bsgrub bya'i rang bzhin du tha dad pa ma yin pa de lta na yang mi rtag pa nyid kyi sgrub byed du 'gyur ro snyam du sems na/ de la mi mthun pa nye bar bkod pa yin no zhes brjod pa yin no/ /
<p>125b.2</p>des na gal te thams cad ma yin pa nyid sgrub byed du len pa yin na/ de'i tshe dam bca' ba'i don gyi phyogs gcig yin par gnas pa nyid do/ /gal te tha dad pa med pa'i phyir thams cad la nyes pa med pa 'dir mi 'gyur ram zhes dogs pa bsu ba ni/ dngos po kun la bya ba ste sgra dang byas pa
<p>125b.3</p>la sogs pa la'o/ /min zhes bya ba ni nyes pa mtshungs pa ma yin pa'o/ /ci'i phyir zhe na/ kun rdzob tu zhes bya ba'o/ /sgra dang byas pa dag la ni/ ldog pas brtags pa'i tha dad pa yod de/ des na chos can sgra las tha dad pa'i byas pas mi rtag pa nyid kyi khyad pa can gyi sgra go bar byed pa
<p>125b.4</p>yin no/ /gal te zhes bya ba la sogs pa ni dogs pa'o/ /mngon sum du grub pa zhes bya ba ni bsgrub bya sgrub byed ma yin pa nyid do/ /de ni zhes bya ba ni chos kyi dbye ba brtags pa'o/ /de la yang ni mar me la yang ngo / /tha dad par brtags pas bsgrub par bya ba dang sgrub par byed pa'i dngos po
<p>125b.5</p>yin na ha cang thal bar 'gyur ro zhes bya ba ni rtsod pa'i don to/ /'dis ni phyogs snga ma'i cha rnam par bkrol ba yin no/ /lan gyi cha rnam par 'grel ba ni ma yin te zhes bya ba'o/ /mar me'i rang bzhin zhes bya ba nas brtsams te/ mar me ni chos can yin no zhes bya ba'i bar ni rtsod pa'o/ /'dir
<p>125b.6</p>bsam pa ni 'di yin te/ gal te kun rdzob tu sgra dang byas pa dag tha dad pa'i phyir shes par bya ba dang shes par byed pa'i dngos po yin na/ de'i tshe mar me la yang dbye ba brtags pas 'gyur ro/ /'on te 'dir med na/ sgra dang byas pa dag la yang mi 'gyur ro zhes bya ba yin no/ /tha dad
<p>125b.7</p>par rtogs pa nyid brjod pa ni/ byed pa dang bcas pa dang zhes bya ba'o/ /'bras bu byed pa'i gnas skabs 'bras bu byed bzhin pa ni byed pa dang bcas pa'i gnas skabs yin la/ 'bras bu mi bskyed pa'i gnas skabs ni byed pa med pa'i gnas skabs yin no/ /des na mar me'i sgras
<p>126a</p>
<p>126a.1</p>ni gnas skabs gnyis brjod pa yin no/ /brjod par 'dod pa ni mar me'i sgras byed pa dang bcas pa'i gnas skabs nyid brjod pa yin no zhes bya ba yin te/ rang bzhin gyi sgras bya ba med pa'i gnas skabs brjod pa'i phyir ro/ /'dis ni chos can du rtogs pa'i sa bon
<p>126a.2</p>bstan to/ /da ni bsgrub byar brtags pa'i sa bon brjod pa ni/ rang bzhin zhes bya ba'o/ /rang bzhin gyi sgras ni byed pa dang bcas pa dang byed pa med pa'i gnas skabs gnyis yal bar dor ba rang bzhin ma yin pa las ldog pa'i dngos po brjod pa yin no/ /da ni bsgrub par bya ba dang sgrub par byed
<p>126a.3</p>pa ston par byed pas/ sgrub par byed pa yang ston pa ni/ de la zhes bya ba'o/ /don bya ba byed pa ni sgrub par byed pa yin la/ rang bzhin ni bsgrub par bya ba yin pa'am/ yang na bzlog pas te/ rang bzhin ni sgrub par byed pa/ don bya ba byed pa ni bsgrub par bya ba yin no/ /gnyi ga ltar yang chos can
<p>126a.4</p>ni mar me yin no/ /byed pa med pa la ni zhes bya ba la sogs pa ni grub pa'i mtha'o/ /'dis ni chos can dang bsgrub bya dang / sgrub par byed pa rnams ldog pa'i dbye bas brtags pa'i tha dad pa yang yod pa ma yin no zhes brjod pa yin no/ /'di ltar re zhig bya ba dang bcas pa dang bya ba med pa'i
<p>126a.5</p>gnas skabs gnyi ga khyab pa'i chos can ni ma grub ste/ bya ba med pa ni gnas skabs dngos po ma yin pa'i phyir ro/ /des na mar me'i sgras ni bya ba dang bcas pa'i gnas skabs kho na brjod pa yin no/ /rang bzhin gyi sgras kyang de bzhin no/ /bya ba med pa la ni mar me'i rang bzhin med pa'i phyir ro/ /
<p>126a.6</p>'bras bu byed pa'i phyir ro zhes bya bas kyang / byed pa dang bcas pa'i gnas skabs nyid brjod pa yin no/ /de'i phyir mar me'i sgra dang / rang bzhin gyi sgra dang / 'bras bu byed pa'i sgras ni gcig nyid las ldog pa brjod pa yin no/ /des na ldog pas brtags pa'i dbye ba yang med do/ /brjod par
<p>126a.7</p>'dod pa'i don bya ba med pas byed pa med pa yin no zhes bya ba ni rtsod pa'o/ /brjod par 'dod pa'i don ni mar mes bsgrub par bya ba'o/ /de med pas mar me byed pa med pa yin no/ /des na mar me byed pa med pa gang yin pa de ni rang bzhin gyi sgras brjod pa yin la/ bya ba dang bcas pa'i
<p>126b</p>
<p>126b.1</p>gnas skabs ni mar me'i sgras yin no zhe na zhes ni mi rigs te zhes bya ba ni lan no/ /ha cang thal ba'i phyir ro zhes bya ba ni/ bya ba med pa'i ri bong gi rwa la yang rang bzhin yod par 'gyur ro/ /de skad brjod pas ni zhes bya ba ni byed pa dang bcas pa dang cig shos nyid la sogs pa brjod pas ni'o/ /tha
<p>126b.2</p>dad par zhes bya ba ni dogs pa'o/ /lan ni de ni zhes bya ba ste tha dad par rtogs pa ni'o/ /spyi dang zhes bya ba ni don bya ba byed pa tsam yin la/ 'bras bu byed pa'i khyad par ni mar me yin no/ /yang na rang bzhin ni spyi yin te bum pa dang snam bu la sogs pa thun mong gi rang bzhin yin pa'i phyir ro/ /
<p>126b.3</p>mar me ni khyad par yin no/ /de nyid kyi phyir mar mes rang bzhin khyad par du byed de/ mar me'i rang bzhin zhes so/ /de dag ni dngos po nyid kyis grub pa'i phyir mi byed pa dang bcas pa dang cig shos kyi dngos pos ni ma yin no/ /bsgrub par bya ba dang sgrub par byed pa'i dngos po la tha dad pa
<p>126b.4</p>nyid nges pa yang ma yin te/ 'bras bu byed pa la sogs pa rnams la mar me las tha dad pa yod kyang de med pa'i phyir ro/ /'on kyang bsgrub par bya ba dang sgrub par byed pa tha dad pa la nges pa yin te/ de med na bsgrub par bya ba dang sgrub par byed pa'i dngos po med pa'i phyir ro/ /log par rtogs
<p>126b.5</p>pa la ltos nas bsgrub par bya ba dang sgrub par byed pa'i dngos po yin yang chad pa med de/ byas pa dang mi rtag pa nyid bzhin no/ /de'i phyir chos can gyis zhes bya ba ni/ sgra ni mi rtag ste sgra yin pa'i phyir zhes bya ba'o/ /de'i phyir zhes bya ba'i rnam par 'grel pa ni/ tha dad pa med pa'i phyir
<p>126b.6</p>zhes bya ba'o/ /'o na byas pa dang mi rtag pa nyid ci ltar tha dad snyam na byas pa dang zhes bya ba'o/ /don dam par tha dad pa nyid du ci ste khas mi len snyam na/ 'di ltar zhes bya ba'o/ /mngon sum gyis ni byas pa la sogs pa tha mi dad par 'dzin par byed pa yin pa'i phyir dngos po pa'i tha dad
<p>126b.7</p>pa la gnod par byed pa yin pa des na/ ci ltar don dam par tha dad par 'gyur ro/ /don dam par tha dad par dogs pa bsu ba ni/ gal te zhes bya ba'o/ /lan ni chos can tsam ni mngon sum ma yin zhes bya ba'o/ /ci ltar gcig yin zhe na/ mi rtag pa nyid ces bya ba'o/ /sgra las mi
<p>127a</p>
<p>127a.1</p>rtag pa nyid gzhan yin na/ sgra 'dzin par mi 'gyur ro zhes brjod pa ni/ mi rtag gzhan nyid ces bya ba'o/ /ci'i phyir zhe na/ gang gi phyir rtag pa nyid dam gnyi ga ma yin pa'i rang bzhin du yin na/ 'di gnyi ga yang rung ba ma yin no/ /des na mi rtag pa nyid gzhan yin na/ chos
<p>127a.2</p>can 'dzin pa ci ltar yin/ re zhig chos can rtag pa nyid du 'dzin pa 'thad pa ma yin no zhes brjod pa ni/ gal te zhes bya ba'o/ /de lta yin dang rjes su dpag pa las rtag pa nyid mi 'grub po zhes brjod pa ni/ tshad gzhan zhes bya ba'o/ /ci ltar mi rtag pa nyid du 'dzin pa ma yin zhe na/ mngon sum
<p>127a.3</p>gyis ni zhes bya ba'o/ /mngon sum gyis rtag pa nyid du rtogs na/ mi rtag pa nyid kyi rjes su dpag pas sel bar mi 'gyur ro/ /mngon sum gzhan gyis bsal bar bya ba ma yin pa nyid brjod pa ni/ mngon sum tshad ma gzhan thams cad kyi ni rtsa ba yin zhes bya ba'o/ /rgyal po'i bu dag ni sdom dang
<p>127a.4</p>chos mtshungs pa yin no/ /sdom ni rang gi bu rnams nyid kyis gsod par byed pa de bzhin du/ rgyal po'i bu pha slu bar byed pa yin no ci ltar rgyal po'i bu pha gsod par 'jug pa de bzhin du mngon sum gyis skyed pa'i tshad ma gzhan dag ni mngon sum sel bar byed pa ma yin no/ /des na gal te rtag
<p>127a.5</p>pa nyid mngon sum gyis mthong ba yin na/ de'i tshe mngon sum gyis bskyed pa mi rtag pa nyid kyi rjes su dpag pas bsal bar ci ltar 'gyur/ mi rtag pa nyid kyi rjes su dpag pa ni 'dod pa yin/ de yang med par 'gyur ro zhes bya ba'i don to/ /mngon sum skyed par byed pa nyid yin par brjod
<p>127a.6</p>pa ni/ tshad ma thams cad kyi zhes bya ba'o/ /mngon sum mkhrang pos bstan pa'i rtag pa ni rjes su dpag pa mi rtag par dpog par gnod pa ma yin no zhes bya ba'i don to/ /gnyi ga'i rang bzhin du yang chos can 'dzin par mi 'thad do zhes bstan pa'i don du dogs pa bsu ba ni/ 'on te zhes bya
<p>127a.7</p>ba'o/ /des ni mngon sum gyis so/ /'o na ci ltar rtag pa nyid dam mi rtag pa nyid du rtogs zhe na/ rtag pa nyid dam zhes bya ba'o/ /lan ni mi rtag pa nyid ces bya ba'o/ /rtag pa dang mi rtag pa nyid kyi rang bzhin brjod pa ni/ gang gi phyir zhes bya ba'o/ /des cir 'gyur snyam na/ dngos po zhes bya ba'o/ /
<p>127b</p>
<p>127b.1</p>de la zhes bya ba ni rtag pa dang mi rtag pa dag gi nang nas rtag par 'dzin pa ni dngos po dus khyab par bzung nas 'gyur ba yin no/ /gal te khyab pa de ma bzung na de'i tshe mi rtag par rig pa nyid du 'gyur ro/ /'chad pa ni gang gi tshe zhes bya ba'o/ /dogs pa ni de nyid ces bya ba ste dus gzhan khyab pa
<p>127b.2</p>nyid do/ /mi rtag pa nyid ni ma rtogs pa ma yin no zhes bya ba'o/ /grub pa'i mtha' smra ba 'dri ba na mi rtag pa zhes bya ba'o/ /pha rol gyi lan ni de nyid kyi zhes bya ba ste chos can nyid kyi'o/ /grub pa'i mtha' smra ba rnam par rtag par byed pa ni de zhes bya ba ste mi rtag pa de nyid chos can gyi rang bzhin rtogs pa nyid
<p>127b.3</p>kyi che yin nam/ 'on te phyis yin/ rnam par rtog pa dang po khas len par dogs pa la ni de nyid kyi tshe zhes bya ba'o/ /dmigs par bya ba nyid du yod do zhe na/ lan ni ci ste zhes bya ba'o/ /gal te chos can rtogs pa'i dus nyid na mi rtag pa nyid bltar rung bar yod pa yin no/ de'i tshe chos
<p>127b.4</p>can mngon sum yin par bzhin du/ mi rtag pa nyid kyang ci ste mngon sum gyis ma rtogs/ mngon sum gyis ma rtogs kyang / chos can gyi khyad par du gyur pa'i chos gzhan nyid yin no zhe na/ ma rtogs na zhes gsungs te/ mi rtag pa nyid de ci ltar chos can de'i bdag nyid du gyur pa yin/ 
<p>127b.5</p>ci'i phyir zhe na/ de'i bdag nyid ni zhes bya ba'o/ /de nyid brjod pa ni 'brel pa nyid du zhes bya ba'o/ /gal te mi rtag pa nyid kyi chos gzhan chos can dang 'brel ba ni/ de rtogs pa'i dus na yod pa yin na de'i tshe gdon mi za bar mi rtag pa nyid de de ltar chos can dang 'brel pa nyid du rtogs
<p>127b.6</p>par 'gyur ro/ /ci'i phyir zhe na/ de dang zhes bya ba'o/ /de ltar ni chos can dang 'brel bar 'gyur ro/ /rnam par rtog pa gnyis pa khas len pa'i dogs pa bsu ba ni phyis zhes bya ba ste chos can mngon sum du byas pa'i dus phyis so/ /lan ni dmigs pa'o zhes bya ba'o/ /gang zhes
<p>127b.7</p>bya ba mi rtag pa nyid do/ /de'i tshe zhes bya ba'i chos can gyi rang bzhin mngon sum du gyur pa'i dus na'o/ /mi rtag nyid de ci ltar yod/ /ces bya ba ste med pa kho na'o ci ltar med snyam na/ brjod pa gzhan du med pa'i yul gyi rtogs pa med par 'gyur ro/ /yang na gzhan du med pas rtogs
<p>128a</p>
<p>128a.1</p>par 'gyur zhes bya ba ste/ gzhan du zhes bya ba med pa nyid du ni/ gtan tshigs med pa nyid kyis rtogs par 'gyur te/ med pa'i tha snyad nyid du rigs so zhes bya ba'i don to/ /dmigs pa zhes bya ba ni 'chad pa'o/ /'on te zhes bya ba ni sngar mi rtag pa nyid kyi chos dang 'bral
<p>128a.2</p>ba'i chos can tsam rtogs pa gang yin pa de ni 'khrul pa yin te/ des na mi rtag pa nyid ma dmigs kyang ma dmigs pa las med par 'gyur ba'i mtshan nyid kyi skyon med do zhe na/ lan ni gal te zhes bya ba'o/ /chos can 'dzin par khas len pa na/ gal te sgra la sogs pa'i chos can thams
<p>128a.3</p>cad la 'jug pa yin na/ de'i tshe chos can la tshad ma med do/ /de'i phyir rjes su dpag pa tshad mar ci ltar 'gyur/ ci ste mi 'gyur snyam na/ chos can dang ni zhes bya ba'o/ /de ltar na grub pa ci yod snyam na/ mngon sum dang ni zhes bya ba'o/ /'o na ci ltar mngon sum dang rjes su dpag pa
<p>128a.4</p>dag tshad ma yin snyam na/ chos can mi rtag pa nyid dang / ldan pa rtogs pa na/ de dag de ltar srid pa yin no zhes brjod pa ni/ gang tshe zhes bya ba'o/ /gang gi tshe 'byung ba dang 'byung ba'i rang bzhin mngon sum gyis ma bzung ste mi rtag pa nyid bzung ba zhes bya ba'i don to/ /de'i tshe byung ba dang 'byung
<p>128a.5</p>bar 'gyur ba'i zhes 'brel to/ /gang gi tshe zhe na/ gtan tshigs chos can dang 'bral ba mngon sum gyis grub pa yod na de/ phyogs kyi chos nyid grub na'o/ /don ni 'di yin te/ gang gi tshe 'di mi rtag pa nyid mngon sum gyis grub pa de'i tshe/ mtha' gnyis la rjes su dpag par bya nus pa yin
<p>128a.6</p>te/ 'das pa dang ma 'ongs pa dag ni lkog tu gyur pa yin pa'i phyir ro/ /srog chags 'di ni sngon gtong ba byas pa yin te bde bar gnas pa'i phyir ro/ /'di ni bde bar 'gyur te gtong ba po yin pa'i phyir ro/ /'dis ni bstan bcos goms par byas pa yin te/ mkhas pa'i phyir ro zhes
<p>128a.7</p>de ltar mi rtag pa nyid kyi phyogs la ni rjes su dpag pa'i 'bras bu dang bcas par 'gyur gyi/ bstan pa'i phyogs la ni mngon sum gyis bstan pa bzung ba na/ 'das pa dang ma 'ongs pa'i gnas skabs dag kyang bzung ba'i phyir rjes su dpag pa don med par 'gyur ro/ /rtag pa nyid
<p>128b</p>
<p>128b.1</p>du smra bas kyang 'das pa dang ma 'ongs pa'i gnas skabs dag la rjes su dpag pa 'dod pa yang yin te/ de'i phyir rjes su dpag pa'i shugs las gzhan gyis kyang mi rtag pa nyid du khas blang bar bya'o/ /'di yan chad kyis ni nyes pa gnyis bstan pa yin te/ gal te dngos po rnams rtag pa
<p>128b.2</p>dang chos thams cad kyang mi 'dzin par 'dod na de'i tshe sgra mi rtag ste byas pa'i phyir zhes bya ba'i rjes su dpag pa med par 'gyur te/ gzhi la grub pa'i phyir ro/ /sngon dang phyi ma'i mtha' gnyis rjes su dpag par yang mi 'gyur te/ mngon sum gyis grub pa'i phyir zhes bya ba'o/ /de'i tshe zhes bya
<p>128b.3</p>ba ni byung ba dang 'byung ba dag rjes su dpag pas grub pa'i dus na'o/ /cig shos ni rjes su dpag par bya'o/ /rtag pa nyid kyi phyogs la ni rjes su dpag pa don med pa kho na'o zhes brjod pa ni gal te zhes bya ba'o/ /'on te mi rtag pa nyid la sogs pa'i chos rnams la ni bzung du zin kyang
<p>128b.4</p>'khrul pa yod de/ des na chos de dag ni rjes su dpag pas nges pa yin no/ /des na rjes su dpag pa don med par cir 'gyur snyam na/ 'khrul pa yin na ni zhes bya ba'o/ /thams cad 'jig ces bya ba ni/ chos rnams thams cad ma bzung na/ rnam pa thams cad du chos can du 'dzin par
<p>128b.5</p>mi 'gyur la/ chos can gyi mngon sum bzhin du mngon sum thams cad tshad ma ma yin na/ rjes su dpag pa yang med par 'gyur te/ des na rnam par rig pa tsam 'ba' zhig tu 'gyur ro/ /gang gi phyir thams cad 'jig pa'i nyams par 'gyur ba des na'o/ /'on te rtag pa dang mi rtag pa dag
<p>128b.6</p>ni mngon sum gyis grub pa ma yin no/ /de lta ma yin na zhes bya ba ni gal te chos kyang mngon sum gyis grub na/ de'i tshe chos kyi yul can gyi rjes su dpag par mi 'gyur ro/ /ci'i phyir zhe na/ chos thams cad ces bya ba'o/ /chos thams cad ma bzung na chos can yang ma bzung bar
<p>128b.7</p>'gyur ro zhes lan btab pa ni/ de ni zhes bya ba'o/ /gal te sgra nyid la sogs pas chos can du bzung yang / mi rtag pa nyid la sogs par ni bzung ba ma yin no snyam na/ des na zhes bya ba'o/ /de'i phyir rjes su dpag pa don med pa kho na'o zhes dgongs pa'o/ /de la zhes bya ba ni
<p>129a</p>
<p>129a.1</p>mi rtag pa la sogs pa la'o/ /'khrul pa'i chos zhes bya ba ni mi rtag pa nyid la sogs pa'o/ /rtag pa dang mi rtag pa nyid spangs nas sgra nyid la sogs par 'dzin par 'gyur ro zhes bya ba'i don to/ /tho yor po nyid la sogs pa med par yang rod rod po tsam blta bar nus kyi/ 
<p>129a.2</p>rtag pa nyid la sogs pa dang bral ba'i don ni ma yin no zhes lan 'debs pa ni/ mi dang zhes bya ba'o/ /de'i chos can gyi'o/ /de yin te zhes bya ba ni khyab pa dang cig shos nyid do/ /gal te de zhes bya ba khyab pa dang cig shos so/ /de ni zhes bya ba ni chos can gyi rang bzhin no/ /yul khyab la gzhan du
<p>129a.3</p>'dzin pa bzhin du yul khyab pa yang gzhan du 'dzin par 'gyur ro zhes bya ba'i rtsod pa 'god pa ni/ gal te zhes bya ba'o/ /ka ba la sogs pa yan lag can gyi rdzas ni ring po nyid yin yang / yan lag 'ga' zhig bsgribs pa'i dus na/ ring po nyid du mi 'dzin pa de bzhin du/ dus khyab pa'i don la
<p>129a.4</p>yang khyab pa nyid du 'dzin par mi 'gyur ro zhe na/ lan ni ring po mngon sum gyis 'dzin pa la yin no/ /ci'i phyir zhe na/ shing la sogs pa bsgribs pa der ro/ /de ni yan lag can no/ /'o na de gang yin snyam na/ gzhan gyi lugs kyis de ni yan lag can yin no zhes brjod pa ni/ ring po nyid ces bya ba'o/ /
<p>129a.5</p>yan lag can ring po yin gyi yan lag ni ma yin no zhes bya ba'i don to/ /yan lag can gyi ring po de yang rjes su dpag par rtogs par bya ba yin gyi/ mngon sum gyis rtogs par bya ba ni ma yin no/ /rjes su dpag pas rtogs par bya ba nyid gzhan gyi lugs la gnas nas brjod pa ni/ 'di ltar zhes
<p>129a.6</p>bya ba'o/ /gang gi phyir yan lag gcig g.yos par gyur na/ thams cad kyang g.yo bar 'gyur ba de'i phyir dngos po de ni ring po gcig yin no zhes rtogs par 'gyur ro/ /gal te dngos po gcig yin par ma gyur na ni/ gcig g.yos pas thams cad g.yo bar mi 'gyur te/ des na gcig pa nyid
<p>129a.7</p>'di ni rjes su dpag pa las rtogs pa yin no/ /de ltar rjes su dpag pa gnyis bstan nas/ gnyis pa brjod pa ni/ yan lag gcig ces bya ba'o/ /de ltar gzhan gyi lugs kyis rjes su dpag pa brjod nas zlog par byed pa ni/ de ni rjes su dpag pa yang zhes bya ba'o/ /rjes su dpag
<p>129b</p>
<p>129b.1</p>pas gnyis po gang yin pa de ni rjes su dpag pa nyid ma yin pa kho na ste/ g.yo ba la sogs pa ni rnam pa gzhan du yang 'thad pa'i phyir ro/ /ci ltar zhe na/ gang gi phyir yan lag can dang bral ba phan tshun 'brel pa'i yan lag kho na dpog pa yin pa'i phyir ro/ /yul khyab pa'i dpe sun phyung nas/ don dus khyab
<p>129b.2</p>pa nyid sun 'byin pa ni/ de ni zhes bya ba ste dus khyab pa'o/ /rjes su dpag pa'i yul ni ma yin gyi/ 'on kyang mngon sum gyi yul nyid do/ /de nyid brjod pa ni/ mngon sum ma zhugs na zhes bya ba'o/ /tshad ma gzhan ni rjes su dpag pa'o/ /de nyid ni zhes bya ba ni khyab pa'o/ /de'i phyir zhes mthong ba
<p>129b.3</p>dang ma mthong ba gcig ma yin pa'i phyir ro/ /de ni zhes bya ba ni dus khyab pa'am ma khyab pa'o/ /de la ni de ltar gnas pa'o/ /gal te don 'di dus khyab pa'i rang bzhin du mngon sum gyi yul ma yin na/ de'i tshe khyab pa nyid de dag de'i rang bzhin ma yin no/ /khyab pa'i rang bzhin nyid ma khyab pa'i rang
<p>129b.4</p>bzhin du yul du byed pa yin no zhe na/ mngon sum gyis zhes bya ba'o/ /dper na sngon po'i rang bzhin du ni ser po la sogs pa mngon sum gyis yul du byed pa ma yin pa de bzhin du khyab pa yang ma khyab par yul du byed pa ma yin no zhes bya ba'i don to/ /de lta bu nyid du zhes bya ba ni ma khyab pa nyid
<p>129b.5</p>du'o/ /gzhan du na zhes bya ba ni dus gzhan khyab pa nyid du bzung ba yin na'o/ /byung ba dang zhes bya ba ni dogs pa'o/ /de lta ma yin no zhes bya ba ni/ thams cad kyis bya ba'i don byed par thal ba ma yin pa'o/ /lan ni de zhes bya ba ste dus kyi cha rnams ma bzung na'o/ /dus de tsam zhes bya ba ni da lta ba'i
<p>129b.6</p>dus dang 'brel pa nyid du'o/ /de lta yin dang zhes bya ba ni/ dus de tsam dang 'brel bar bzung ba na'o/ /glog la sogs pa bzhin du zhes bya ba la glog ni da lta ba'i dus dang 'brel ba tsam du bzung bas skad cig ma nyid yin no/ /gal te zhes bya ba ni dogs pa bsu ba'o/ /gzhan dag gis
<p>129b.7</p>ltar na 'jig pa'i rgyu med pa'i phyir mi 'jig go zhes lan 'debs pa ni 'o na zhes bya ba'o/ /'jig pa'i srid par dogs pa bsu ba ni/ gyis zhes bya ba'o/ /'di las yang 'jig pa'i rgyu 'di 'dra ba ni don la yang yod do zhes lan 'debs pa ni/ 'di la yang zhes bya ba ste/ bum pa la sogs pa
<p>130a</p>
<p>130a.1</p>la'o/ /rigs mthun pa dus phyis 'byung ba bum pa'i skad cig dang mi mthun pa bya bas non pa'o/ /de ni zhes bya ba ni non pas byas pa'i 'jig pa'o/ /dus phyis ma dmigs pa ma grub par dogs pa bsu ba ni/ gal te zhes bya ba'o/ /lan ni ma yin te zhes bya ba'o/ /ci'i phyir zhe na/ 
<p>130a.2</p>de nyid ces bya ba ste sngar bzung ba nyid do/ /'di nyid brjod pa ni sngar gyi zhes bya ba'o/ /ci ltar sngar gyi dus ma bzung snyam na/ re zhig gzugs la sogs pa las ma gtogs pa'i gzugs ni mngon sum la mi grub pa med do zhes brjod pa ni/ yud tsam zhes bya ba'o/ /ci ltar mngon sum gyis ma grub snyam na/ 
<p>130a.3</p>nyi ma dang por zhes bya ba'o/ /thun dang po nyid la sogs pa rtogs pa ma yin no/ /thun gnyis par mngon sum gyis nyin mo la sogs pa rtogs pa med do zhes 'brel te/ 'di la gtan tshigs brjod pa ni/ de'i tshe zhes bya bas de nyi ma dang po la sogs pa'i dus na'o/ /gal te mngon sum gyis de ma grub
<p>130a.4</p>na dran pas 'grub par 'gyur ro snyam du dogs pa ni/ nyi ma zhes bya ba'o/ /ma yin te zhes bya ba ni de lta ma yin pa'o/ /ci'i phyir zhe na/ dran pa zhes bya ba'o/ /ci ltar zhe na dran pa ni zhes bya ba'o/ /'di nyid brjod pa ni/ dran pa zhes bya ba'o/ /'o na mngon sum gyis de 'dzin par 'gyur ro snyam na/ mngon
<p>130a.5</p>sum gyis zhes bya ba'o/ /snga ma dang phyi ma gcig gi rang bzhin ma yin mod dus bsags pa'i rang bzhin nyid du ni 'gyur ro zhes dogs pa bsu ba ni/ gal te zhes bya ba'o/ /lan ni bsags pa zhes bya ba'o/ /gal te zhes bya ba ni dogs pa'o/ /nyi ma du ma 'dzin pa'i mngon sum gang yin pa des nyi ma
<p>130a.6</p>bsags pa'i rang bzhin zla ba zhes bya ba'i dus 'dzin no zhes bya ba'i don to/ /lan ni mngon sum zhes bya ba'o/ /mngon sum du ma zhugs so zhes bya ba 'di la tshad ma ci yang yod pa ma yin no/ /dran pas mngon sum du ma rtogs so zhes bya ba yang 'thad pa ma yin no zhes brjod pa ni/ dran pa zhes bya ba'o/ /
<p>130a.7</p>gang gi phyir dran pa las byung ba yin pa des na/ bsags pa'i rang bzhin de ni kun rdzob pa yin gyi/ don dam pa ni ma yin no/ /de lta yin dang ci zhig 'grub snyam na/ dus ni zhes bya ba'o/ /de khyab ste dus des khyab pa sgra la sogs pa'i don rnams ni kun rdzob pa yin no/ /des na zhes bya ba ni
<p>130b</p>
<p>130b.1</p>don rnams kyi rtag pa kun rdzob pa yin pas na'o/ /chos rnams chos can gyi rang bzhin yin pa la nyes pa'i dogs pa bsu ba ni gal te mi rtag pa nyid ni/ rang bzhin nyid yin na de'i tshe kun rdzob tu tha dad par ci ltar 'gyur te/ don dam pa'i tha mi dad pa ni brtags pa'i tha dad par 'gal ba'i phyir ro/ /'gyur
<p>130b.2</p>yang bsgrub par bya ba dang sgrub par byed pa'i dngos por ni mi 'thad do zhes brjod pa ni nyer len zhes bya ba'o/ /rnam par rtog pa la gnas pa'i byas pa dang mi rtag pa'i rang bzhin ni/ sgrub par byed pa ma yin zhing bsgrub par bya ba yang ma yin no/ /ci'i phyir zhe na/ nyer len med par ste/ don dam
<p>130b.3</p>pa'i tha dad pa ni nye bar len pa dang bral bas so/ /gal te tha dad pa'i nye bar len pa dang bral yang de la gnas pa'i rang bzhin dag ni bsgrub bya dang sgrub byed kyi rang bzhin du 'gyur ro snyam du dogs pa bsu nas rtsod par byed pa nyid kyis smras pa ni/ 'brel ba yod pa dang bral ba zhes bya ba'o/ /
<p>130b.4</p>go bar bya ba dang go bar byed pa'i dngos po ni 'brel pa yod pas khyab pa/ yin na/ brtags pa'i rang bzhin dag la ni 'brel ba yod pa ma yin te des na de dag ni bsgrub par bya ba dang sgrub par byed pa'i dngos po ma yin no/ /'di nyid brjod pa ni 'brel pa yod pa dang bral ba zhes bya ba'o/ /
<p>130b.5</p>'dir smras pa zhes bya ba ni grub pa'i mtha'o/ /ma byas pa dang rtag pa gcig las log pa'i du ma ni byas pa nyid kyi rang bzhin dang mi rtag pa nyid kyi rang bzhin gcig gis te/ spyi'i mtshan nyid kyis rtogs pa'o/ /'dis ni spyi'i chos gnyis pa ni khyab pa yin no zhes brjod pa yin no/ /de bas na zhes
<p>130b.6</p>bya ba ni rang bzhin gcig gis yul du byed pas na'o/ /gal te gcig nyid rtogs pa kho nas bstan pa yin gyi mngon sum ni ma yin no zhes bya ba 'di nyid ga las snyam na/ dngos po kun gyi zhes bya ba'o/ /gang las log snyam na rigs mthun dang cig shos rigs mi mthun las so/ /des
<p>130b.7</p>na rdzas 'gro zhes bya ba byas pa nyid dam ba lang nyid rjes su song ba ni/ rtog pa tsam las gzung bar bya bar 'gyur ba yin no/ /gal te mngon sum rnam par rtog pa dang bcas pas ba lang nyid la sogs pa ni spyi ston par byed kyi/ rnam par rtog pa tsam gyis ni ma yin no/ /des nye bar bstan na ni/ 
<p>131a</p>
<p>131a.1</p>dngos po med par 'gyur ba yin no zhes dogs par byed pa ni/ rnam rtog bcas pa mngon sum na/ zhes bya ba ste rjes su 'gro ba 'dzin pa'i zhes bya ba lhag ma'o/ /rjes su 'gro ba mngon sum yin na/ snga ma dang phyi mar gyur pa'i bsal ba rnams sam/ lhan cig tu gyur pa rnams la
<p>131a.2</p>yin/ de re zhig phyogs dang po ni ma yin te/ gang gi phyir ba lang nyid la sogs pa'i spyi gsal ba snga ma dang phyi ma la gnas pa nyid la ni mngon sum gyi byed pa 'jug pa ma yin pa'i phyir ro/ /gnyis pa yang ma yin te gang gi phyir lhan cig 'byung ba la yang rjes su 'gro ba ni mngon sum du gyur pa ma yin
<p>131a.3</p>no/ /lhan cig par gyur pa dag la yang rjes su song ba'i rang bzhin ni 'ga' yang shes pa med do/ /rnam par rtog pa la yang nog dang lkog shal la sogs pa tha na snang ba'i phyir ro/ /gal te gsal ba la rjes su zhugs pa'i spyi yod na ni de'i tshe gsal ba gcig dang po mthong ba na yang dmigs par
<p>131a.4</p>gyur pa de lta na yang ma yin no/ /'di ltar rtogs pa po gang gis dang po gsal ba'i rang bzhin gcig nyid mthong ba'i rtogs pa po de ni gsal ba de la rjes su 'gro bar te/ spyi rjes su zhugs pa nyid du snang ba min no/ /ci'i phyir zhe na/ gsal ba thams cad ces bya ba'o/ /thal ba 'di spong ba'i
<p>131a.5</p>lan gyi dogs pa bsu ba ni/ thag ring nyid la sogs pa'i zhes bya ba'o/ /gsal ba zhes bya ba ni gsal ba thams cad do/ /lan ni gsal ba zhes bya ba'o// /gsal ba chab byar gyur pa bzung ba med par ni/ gsal ba la khyab par byed pa'i spyi 'dzin pa nyid du mi 'gyur te/ khyab bya ma bzung bar
<p>131a.6</p>ni don dam par na khyab byed kyang 'dzin pa ma yin no zhes bya ba'i don to/ /sngar zhes bya ba ni dogs pa bsu ba'o/ /de ltar zhes bya ba ni spyi'i rang bzhin du'o/ /des na snga na med pa'i gsal ba mthong ba na rjes su 'gro ba dmigs pa ma yin no zhes bya ba bsams pa'o/ /de dngos zhes bya ba ni snga ma'i dngos
<p>131a.7</p>po bzung bas bskyed pa'i'o/ /gsal ba zhes bya ba ni gsal ba snga ma'o/ /don gzhan zhes bya ba ni gsal ba snga ma las gzhan pa'i spyi'o/ /de nyid la zhes bya ba ni gsal ba snga ma nyid la'o/ /snga na med pa'i don mthong ba zhes bya ba ni snga na med pa'i don gyi mthong ba gang yin pa de'i rgyu ni 'du
<p>131b</p>
<p>131b.1</p>pa yin no/ /sngar gyi don mthong ba'i zhes bya ba ni/ sngar gyi don la yod pa'i mthong ba gang yin pa de ni ste/ de ni mig la sogs pa kho na'i stobs las skye ba yin gyi/ 'du byed pa'i stobs las ni ma yin no/ /de bzhin du phyi ma'i mthong ba yang de'i stobs nyid las yin no/ /'du byed ni ma mthong ba'i
<p>131b.2</p>don dran pa'i rgyu yang ma yin gyi/ 'on kyang mthong ba'i don nyid dran pa'i rgyu yin no/ /don 'di yin te/ shes pa ni rnam pa gnyis te/ rnam par rtog pa dang bcas pa dang rtog pa med pa'o/ /de la 'du byed rnam par rtog pa dang bcas pa'i rgyur 'gyur ba yang mthong ba'i don la yin gyi/ ma mthong
<p>131b.3</p>ba'i don gzhan la ni ma yin no/ /rnam par rtog pa med par ni/ mthong ba dang ma mthong ba la yang rgyur 'gyur mi srid de/ de ni mig la sogs pa kho na'i stobs las 'byung ba'i phyir ro/ /skabs la sbyor bar byed pa ni/ spyi yang zhes bya ba'o/ /ma mthong ba zhes bya ba ni gsal ba dang po mthong
<p>131b.4</p>ba na'o/ /dran par yang zhes bya ba ni gsal ba gnyis pa mthong ba na'o/ /spyi ni dran pa dang mthong ba log nas dmigs pa yang ma yin no zhes brjod pa ni/ snga phyi'i zhes bya ba'o/ /sngar gyi don la ni dran pa/ phyis kyi don la ni mthong ba'o/ /gnyi ga mthong ba la yang zhes bya ba ni/ snga phyi'i gsal ba'i
<p>131b.5</p>dran pa dang mthong bar ma zad pa'o/ /deng ni zhes bya ba ni mthong ba la'o/ /gal te mthong ba la spyi snang ba yod do zhes rjes su dpag pa las grub pa ma yin nam zhes dogs pa bsu ba ni/ mtshungs pa'i zhes bya ba'o/ /grub pa'i mtha'i don ni 'di yin te/ rtsig pa la sogs pa snang bar nges
<p>131b.6</p>pa ni/ rjes su dpag pas bsgrub pa ni ma yin gyi/ 'on kyang rtsig pa snang ngo zhes bya ba'i nges pa ni mngon sum kho na las 'gyur ba yin no/ /'di skad ces ci ltar skad cig ma nyid snang ba yin yang rjes su dpag pas bsgrub par bya ba de bzhin du spyir snang ba yin yang rjes su dpag pas bsgrub
<p>131b.7</p>par bya ba yin no zhes brjod par mi bya ste/ skad cig bar snang ba ni mngon sum kho nas grub pa yin te/ snga ma dang phyi ma'i rang bzhin gyis dben par bzung ba'i phyir ro/ /de bzhin du spyi ni gzung ba ma yin te des na/ ci ltar ma rmongs pas skad cig ma nyid 'dzin la/ tha snyad tsam ni rmongs pa la
<p>132a</p>
<p>132a.1</p>sgrub par byed pa de bzhin du ni spyi ni ma rmongs pa sus kyang rtogs pa med do/ /des na rmongs pa la sgrub par yang ci ltar 'gyur/ 'bad pa gzhan zhes bya ba ni dus phyis kyis mi slu ba'o/ /snang bzhin pa'i dus nyid na ni zhes bya ba ni 'on kyang snang ba las phyis kyi dus su yin pa'o/ /
<p>132a.2</p>spyi ni sngar snang ba ma yin pas de ci ltar rjes su dpag pas de yod par sgrub pa'am/ 'bad pa gzhan byed par 'gyur te/ ci ltar sngar shing snang bar grub pa la dus phyis brjod pa na rjes su dpag pas de snang bar sgrub pa'am/ 'bad pa gzhan byed pa bzhin no/ /'on te rtsig pa la sogs pa bzhin du spyi yang
<p>132a.3</p>snang ba kho na'o snyam na/ gsal ba'i rang bzhin gyis dben pa'i zhes bya ba'o/ /'di ga las snyam na/ spyi ni zhes bya ba'o/ //mdog ces bya ba ni dogs pa'o/ /lan ni 'o na zhes bya ba'o/ /ci'i phyir zhe na/ mdog dbyibs las zhes bya ba'o/ /dogs pa ni khyab pa zhes bya'o/ /khyab pa nyid spyi de'i rang gi ngo
<p>132a.4</p>bo yin gyi/ mdog dbyibs kyi ngo bo ni ma yin no/ /des na mdog dbyibs las phyi rol tu gyur pa med pa ma yin no zhe na/ lan ni 'o na gsal ba la brten pa'i mdog dbyibs kyis mtshungs pa ma yin pa'i spyi gang yin pa de ni/ mi mtshungs pa nyid de mi 'dra ba nyid do/ /mi mtshungs pa na yang ba lang nyid kyi spyi de khra
<p>132a.5</p>bo la sogs pa bzhin du rta la sogs pa la yang yod par 'gyur ro/ /'brel pa la sogs pa yang spangs zin to/ /'on te mdog dbyibs dang ldan pa des na ha cang thal bas ma yin no zhe na/ khyab pa ni zhes bya ba'o/ /grangs can gyi lugs dogs par byed pa ni/ mdog dbyibs nyid ces bya ba ste/ 
<p>132a.6</p>de las tha dad pa'i spyi ni med do zhes bya ba'o/ /lan ni gal te zhes bya ba'o/ /dus gzhan du zhes bya ba ni dogs pa'o/ /gal te dang po gsal ba mdog dbyibs kyi rang bzhin gyi phyir/ khyab pa nyid du ma rtogs pa de lta na yang dus phyis gsal ba gnyis pa la ni rtogs pa kho na'o zhe na/ lan ni ma yin
<p>132a.7</p>te zhes bya ba'o/ /gang gis res 'ga' rang gi rnam par shes pa skyed par byed pa/ khyad par bsgrub tu med pa'i spyi ni gsal ba yod pa dang med pa na khyad par dang ldan par 'gyur ba ma yin no/ /'di ga las snyam na sngon gyis zhes bya ba'o/ /de kho na ltar zhes bya ba ni gsal ba yod pa'i dus bzhin
<p>132b</p>
<p>132b.1</p>du'o/ /gal te sngon gyi gong bu ma zhig pa nyid ma yin nam/ de ci ltar na zhig kyang zhes brjod do snyam na/ sngon gyi zhes bya ba'o/ /'on kyang zhig pa nyid de mngon sum gyis rtogs pa'i phyir ro/ /des na sngar gyi gsal ba zhig kyang de kho na ltar rtogs pa'i phyir na gsal ba yod pa dang med pa dag la spyi khyad
<p>132b.2</p>par yod pa ma yin no/ /des na dang po kho nar khyab pa nyid du rtogs par 'gyur ba'am/ yang na ni nam yang ma yin no zhes bya ba 'di ni mtha' gcig tu nges pa yin no zhes bya ba'i don to/ /sngon gyi khyad par zhig pa na yang spyi 'jig par 'gyur te/ de'i bdag nyid yin pa'i phyir ro zhes bya ba yang
<p>132b.3</p>'dir 'dod pa yin no/ /'di nyid kyi lan gyi dogs pa bsu ba ni/ der zhes bya ba ste yul gzhan na gnas pa'i gong bu de la spyi dmigs pa'i phyir gsal ba zhig pa'i yul du yang ci ltar zhig te ma zhig pa kho na'o zhe na/ gal te zhes bya ba la sogs pa ni lan no/ /snga mar zhes sngar dmigs
<p>132b.4</p>pa'i gsal ba dang 'brel ba'i yul du'o/ /de'am ni grangs can gyis so/ /gzhan gyis zhes bya ba ni rtogs pa po gzhan gyis so/ /don 'di yin te/ gal te sngar gyi yul du gsal ba zhig pa na spyi ma zhig na de'i tshe thams cad kyis mthong bar 'gyur ro zhes bya ba'o/ /khyab pa nyid du med pa'i
<p>132b.5</p>phyir ro zhes bya ba'i rtsod pa nyid de'i zhes bya ba la sogs pas rnam par 'grel pa'o/ /dmigs pa kho na zhes bya ba ni mngon par gsal ba'i gnas skabs na'o/ /don 'di yin te sngar gyi yul ni rnam pa gnyis te/ dang po ni gong bu'i khyad par can dang / gong bu zhig pa na gong bu med pa
<p>132b.6</p>can no/ /de la gong bu dang ldan pa'i yul du gong bu dmigs pa na spyi dmigs pa yin la/ gong bu zhig pa na ni yul de ma khyab pa yin te/ gong bu'i rang bzhin mi gsal ba'i ngo bor gnas pa yin no/ /des na sngar gyi yul du mngon par gsal ba'i rang bzhin gyis gnas pa la de'i yul
<p>132b.7</p>khyab par brjod pa yin la/ mi gsal bas der gnas pa ni yul de ma khyab pa yin no/ /dus khyab pa ni mi gsal ba dang gsal ba'i gnas skabs na gtso bo'i rang bzhin du yod pa tsam gyis yin par 'gyur ba yin no/ /yul khyab pa tsam nyid ces bya ba ni nye bar mtshon pa yin te/ mi gsal
<p>133a</p>
<p>133a.1</p>ba'i gnas skabs na ni yul khyab pa yang ma rtogs pa yin no zhes so/ /grub pa'i mtha' pa mi gsal ba nyid mi srid par bsams nas 'dri ba ni/ bskal pa zhes bya ba'o/ /gzhan gyi lan ni mi snang ba'i zhes bya ba'o/ /'di yang mi 'thad do zhes ston pa ni ci ltar zhes bya ba'o/ /
<p>133a.2</p>snang ba zhes bya ba ni mdog dbyibs kyi bdag nyid can no/ /dogs pa bsu ba ni yul gzhan du zhes bya ba ste gsal ba 'das pa'i yul du'o/ /tha mi dad pa'i phyir na/ rnam par dbye ba 'dir mi 'gyur ro zhes brjod pa ni snang ba'i zhes bya ba'o/ /de lta yin dang zhes bya ba ni khyab pa nyid zhig pa na'o/ /de ltar gyur
<p>133a.3</p>na zhes bya ba ni spyi med par gyur na'o/ /gal te gong bu las gzhan bdag la sogs pa'i bdag nyid can gyi spyi ni rjes su 'gro ba blo la snang ba nyid ma yin nam/ des na ci ltar de med snyam na/ gsal ba las zhes bya ba'o/ /mtshungs pa'i rnam pa gzhan du mi 'thad pas spyi grub par dogs pa bsu ba ni/ 
<p>133a.4</p>'o na zhes bya ba'o/ /lan ni kha dog dang zhes bya ba'o/ /de ltar zhes bya ba ni 'di dag ni mtshungs so zhes bya bar ro/ /yul 'khor gyi rungs pa zhes bya ba ni rgyal po'i rigs kyi khyad par ro/ /der ni mtshungs pa'i rnam pa can gyi rtogs pa don gcig byed pa nyid kyis byas pa yin no/ /don song zin pa
<p>133a.5</p>nyid lhag brjod pa'i don du zlos par byed pa ni/ gzhan yang zhes bya ba'o/ /mu stegs pa gang dag 'di skad ces mtshungs pa'i rnam pa can gyi rtogs pa'i rgyu mtshan spyi yin no zhes gang brjod pa de ni mi rigs pa smra ba yin no/ /ci'i phyir zhe na/ gang gi phyir spyi ni rtogs pa ni/ don gcig pas
<p>133a.6</p>byas pa'am/ yang na rgyu gcig gis bskyed par bya bas byas pa yin no bzlog pa brjod pa ni/ spyi'i zhes bya ba'o/ /bram ze nyid la sogs pa'i spyi ni yod pa ma yin te/ rten dmangs rigs la sogs pa dang thun mong yin pa'i phyir ro/ /rtog pa la sogs pa'i rnam gzhag gzhan du mi 'thad
<p>133a.7</p>pa'i rigs yod par dogs pa bsu ba ni/ gal te zhes bya ba la sogs pa'o/ /lan ni rigs yod par zhes bya ba ste rigs yod kyang sdig dang bsod nams kyi rnam par gzhag pa med par 'gyur ro/ /ci'i phyir zhe na/ rigs ni gsad par zhes bya ba'o/ /rnam gzhag 'di ni tshad mas grub pa
<p>133b</p>
<p>133b.1</p>yang ma yin no zhes brjod pa ni/ sdig pa dang zhes bya'o/ /lung zhes bya ba nas phyi rol zhe na zhes bya ba'i bar ni rtsod pa'o/ /nye bar bstan pa'am zhes bya ba ni grub pa'i mtha'o/ /nye bar bstan pa ni 'di la ni bram ze zhes bya'o zhes bya ba'i brda'o/ /mtshungs pa'i rnam par 'dzin pa nyid ci ltar zhe na/ 
<p>133b.2</p>mtshungs pa'i zhes bya ba'o/ /thog ma med pa'i bag chags gang yin pa dang / nye bar bstan pa gang yin pa ste de dag nyid las so/ /nges par bzung ba'i rnam par gcad par brjod pa ni/ de las gzhan pa'i zhes bya ba ste bag chags dang nye bar bstan pa las gzhan no/ /rnam pa gzhan gyi sgo nas
<p>133b.3</p>kyang spyi med par bstan pa'i phyir/ rnam par rtog pa gnyis brjod na ni/ gzhan yang zhes bya ba la sogs pa'o/ /spyi rtogs pas gsal ba las tha dad pa'i spyi las te rnam pa gang yin pa de rig gam zhes bya ba ni rnam par rtog par gcig go/ /'on te gzhan yin te/ rtogs pa tsam yin zhes
<p>133b.4</p>bya ba ni gnyis pa yin te/ de ltar 'di gdon mi za bar shes par bya ba yin no/ /gzhan du ni ste shes par ma gyur na long ba'i spyod par 'gyur te/ gzhal bya nges par rtogs pa med pa'i phyir ro/ /rnam par rtog pa dang po sel ba ni/ khyad par las ni zhes bya ba'o/ /khyad par gyi bdag nyid
<p>133b.5</p>rig pa nyid mi gsal ba'i sngon po la sogs pa'i rnam par grub po zhes bya ba'i don to/ /gnyis pa sel ba ni de las gzhan du bya'o ste rtogs pa tsam du rig par khas len na gzhal bya spyi'i yod pa nyid don dam pa ma yin gyi 'on kyang rtogs pas sbyar ba nyid du 'gyur ro/ /'chad pa ni gal te zhes
<p>133b.6</p>bya ba'o/ /de ltar zhes bya ba ni gsal ba las tha dad pa'i rnam pa dang 'brel ba nyid du'o/ /de las zhes bya ba ni mtshungs pa'i rnam pa can gyi rtogs pa las so/ /'dis ni tshig le'ur byas pa gnyis kyi phyed snga ma dag bshad pa yin no/ /phyed phyi ma 'chad pa ni 'on te zhes bya ba'o/ /don gyi khyad par
<p>133b.7</p>ni spyi'o/ /de las zhes bya ba ni rtogs pa las so/ /gzhan du zhes bya ba ni gal te rnam pa gzhan gyi rtogs pa las/ gzhan 'grub na de'i ha cang thal bar 'gyur te/ bum pa'i rnam par rtog pa las snam bu 'grub par 'gyur ro/ /de ltar spyi tha dad pa'am tha mi dad pa bsal nas/ gnyi ga'i
<p>134a</p>
<p>134a.1</p>rang bzhin can bsal ba'i don du dogs pa bsu ba ni gal te zhes bya ba'o/ /de ltar ma yin no/ /ci'i phyir zhe na/ phan tshun zhes bya ba'o/ /ci ltar 'gal zhe na/ 'di ltar zhes bya ba'o/ /rjes su 'gro ba'i rang bzhin gyi spyi gzhan 'dod pa gang yin pa de gal te gsal ba'i rang bzhin tha dad las/ tha mi dad de gsal ba'i
<p>134a.2</p>rang bzhin yin na de'i tshe ci ltar tha dad 'gyur te/ gsal ba las gzhan nyid du mi 'gyur ro/ /dogs pa bsu ba ni tha dad snang nas te snang ba na tha dad pa nyid yin na/ lan ni yang 'di zhes bya ba ste tha dad pa 'di'o/ /tshul 'gas zhes bya ba ni rjes su zhugs pa'i rang bzhin gyis so/ /de nyid ces bya ba
<p>134a.3</p>ni gsal ba las tha dad pa rjes su song ba'i rang bzhin no/ /de lta yin dang rjes su 'gro ba'i rang bzhin de gzhan ma yin pa nyid rgyang bsrings par 'gyur ro zhes brjod pa ni/ de ni zhes bya ba'o/ /'di snyam du rjes su 'gro ba'i rang bzhin gsal ba las tha mi dad pa ni ma yin gyi/ 'on kyang rjes
<p>134a.4</p>su 'gro ba'i rang bzhin gzhan gyis tha mi dad par 'dod do zhes dogs pa bsu ba ni/ gzhan gyis zhes bya ba'o/ /gal te de ltar na de'i tshe rjes su 'gro ba'i rang bzhin de ni tha dad pa dang / tha dad pa med pa nyid min par 'gyur ro/ /'on te rjes su 'gro ba'i rang bzhin nyid kyis tha mi dad pa yin na
<p>134a.5</p>de'i tshe/ de nyid kyis tha dad med na/ de yang ni zhes bya ba tha mi dad pa de yang rnam pa stong 'gyur zhes bya ba rtag tu tha dad med pa kho nar 'gyur ro zhes bya ba'i don to/ /tha mi dad pa de las bton pa ste logs su bkol bas ni/ spyi der te tha mi dad pa'i rang bzhin du mi 'gyur ba kho na'o ci'i phyir zhe na/ 
<p>134a.6</p>gang gi phyir tha mi dad par gyur na tha mi dad pa'i rang bzhin zad par 'gyur ba'i phyir ro/ /yang na de nyid kyi tha dad med na/ spyi de yang rnam pa stong du 'gyur te/ tha dad pa dang tha mi dad pa'i rang bzhin gyis mtha' yas pa'i phyir ro/ /de la zhes bya ba ni mtha' yas pa'i rang bzhin yin pa las ni
<p>134a.7</p>ston pas te bsgribs pas na der te spyir mi 'gyur ro/ /ci'i phyir zhe na/ gang gi phyir rnam pa du mar brtags pas zad par gyur pa'i phyir ro/ /gzhan yang gal te gsal ba rnams las tha dad pa yin na/ de'i tshe bltar rung bar 'gyur te/ gsal bas dben pa'i rang bzhin du bltar
<p>134b</p>
<p>134b.1</p>rung bar khas blangs pa'i phyir ro/ /tha mi dad na ni bltar mi rung bar 'gyur te gsal ba nyid bltar rung ba'i phyir ro/ /de nyid de'i tshe yod pa'i phyir ro zhes brjod pa ni/ gal te zhes bya ba'o/ /tha dad tha dad min pa'i tshig gnyis dang / mthong ba mthong ba min pa gnyis rim pa ci lta ba bzhin 'brel to/ /de ltar
<p>134b.2</p>'gyur mod ci skyon snyam na/ mthong dang zhes bya ba'o/ /mthong du rung ba dang mi rung ba dag ni mtshan nyid kyis 'gal ba yin pa'i phyir de'i bdag nyid du mi rung ngo zhes bya ba'i don to/ /ci ltar ya mtshan che snyam na/ 'di ltar zhes bya ba'o/ /mthong ba dang ma mthong ba phan tshun spangs pa'i mtshan nyid can rtags
<p>134b.3</p>su gyur pa las dngos po yod dang med par ni rigs pas 'grub pa'i phyir na/ spyi'i dngos po ni gcig nyid du 'gyur ro/ /de ltar khas blangs pa na yang srog chags shi ba yang ma shi ba'i bdag nyid dang gcig tu 'gyur ro zhes sbyar ro/ /des ni spyi ni bltar rung ba dang mi rung bar 'dod par mi
<p>134b.4</p>bya'o/ /tha dad pa dang tha mi dad par khas len na ni rigs pa'i stobs kyis bltar rung ba dang mi rung bar yang 'gyur ro/ /bltar rung ba nyid ni bltar mi rung ba med pa yin la bltar mi rung yang bltar med pa yin te/ des na 'di dag ni gzhi gcig pa nyid ma yin no/ /des na spyi gnyi ga'i rang bzhin du
<p>134b.5</p>smra ba ni ma yin no/ /de ltar don dam pa pa'i spyi rnam pa thams cad du bzlog nas/ 'gal ba med pa'i phyir brtags pa pa kho na yin no zhes brjod pa ni/ de phyir zhes bya ba ste don dam pa'i spyi med pa'i phyir ro/ /des na zhes bya ba ni don dam pa pa'i tha dad pa med pas na'o/ /de zhes bya ba ldog pa brtags
<p>134b.6</p>pa'i tha dad pa med par ro/ /'dis ni du ma gcig las log pa ni/ rang bzhin gcig gis rtogs pas/ yul du byed par 'gyur bya ba'i mjug bsdus pa yin no/ /gal te de ltar chos dang chos can dag tha dad na/ ci ltar de nyid dang gzhan nyid 'gog snyam na/ don dam par ni zhes bya ba'o/ /rnam
<p>134b.7</p>par bshad pa mdzad pa'i bzhed pas don 'di yin te/ kun rdzob pa rtogs pa'i blos bstan pa ni/ chos dang chos can gyi mtshan nyid kyi/ dngos po rnams la rnam par gnas pa'i de nyid dang gzhan nyid gang yin pa de ni don dam pa pa'i rang bzhin du 'gog par gyur te/ gang zhig rnam par rtog pa can gyi
<p>135a</p>
<p>135a.1</p>blos bstan pa de ni don dam pa pa ma yin no zhes bstan pa'i don du yin no/ /ci ltar 'gog snyam na/ don dam par ni rnam par dpyad na zhes bya ba'o/ /mngon sum gyi tshad mas ni chos dang chos can dag tha dad par mi 'dzin to zhes bya ba'i don to/ /des na rtog pa'i blo la chos dang
<p>135a.2</p>chos can tha dad par snang bas na de ci ltar bsnyon par nus zhes bya ba'i rtsod pa 'di bsal ba yin no/ /tha dad pa ni yod pa kho na'o/ /kyang de don dam pa ma yin pa'i phyir ro/ /dza yan+tas ni rnam pa gzhan du 'chad de/ gal te kun rdzob tu tha dad par khas len na de'i tshe chos la sogs pa tha dad pa dngos
<p>135a.3</p>po thams cad la ma grub par ci ltar brjod/ kun rdzob tu grub pa gang yin pa de yang don dam par grub pa kho na yin no snyam du dogs na don dam par rnam par dpyad na ni/ rigs la sogs pa gsal ba dang de nyid de/ de'i bdag nyid dper na ba lang khra bo yin no zhes bya ba dang / gzhan nyid
<p>135a.4</p>de rigs la sogs pa gsal ba la tha dad pa/ dper na 'di'i ba lang nyid ces bya ba de nyid rang gzhan nyid 'gog par 'gyur ro/ /gtan tshigs gang gis 'gog snyam na/ mngon sum gyis de lta bur gyur pa ma grub pa'i phyir ro/ /yul gang la gnas nas 'gog snyam na/ kun rdzob pa'i dngos
<p>135a.5</p>rnams la ste rtog pa'i bag chags las byung ba rnams la'o zhes so/ /kun rdzob tu yod pa zhes bya ba nas brtsams te/ dbye ba rtog pas grub pa yin zhes bya ba'i bar gyis ni kun rdzob pa'i zhes bshad pa yin no/ /rjes su 'gro ba dang ldog pa ni rjes su zhugs pa dang ldog pa dag go/ /de yang zhes
<p>135a.6</p>bya ba ni spyi'o/ /ba lang ngo snyam pa'i rnam par rtog pas yongs su bsgyur ba'i dngos po bdag la sogs pa mi gsal ba'i rang bzhin can gsal ba tsam gyi mthar thug par snang ba ni spyi yin no zhes bya ba'i don to/ /rjes su 'gro ba dang ldog pa rtogs pa ci ltar snyam na/ 'di ltar zhes smos so/ /
<p>135a.7</p>gsal ba las gzhan ma yin par zhes bya ba ni gsal ba gcig las gzhan ma yin par ro/ /tha dad rnam par gnas zhes bya ba ni spyi dang gsal ba dag go/ /des na zhes bya ba ni gcig nyid med pas so/ /de ni don dam par ni zhes bya ba 'chad pa ni/ des na zhes bya ba ste rtog pas grub pa yin pa'i gtan
<p>135b</p>
<p>135b.1</p>tshigs des na/ tha dad pa ni don dam par na mngon sum gyis 'dzin pa ma yin no/ /gal te rtog pas grub pa yin yang ci ste don dam pa nyid ma yin zhe na/ gang gi phyir zhes bya ba'o/ /mngon sum sngon du 'gro ba'i rjes su dpag pa tha dad pa gang la 'jug pa de yang don dam pa nyid yin no zhes sbyar ro/ /des
<p>135b.2</p>na rtog pas grub pa ni don dam pa ma yin no zhes dgongs pa'o/ /de'i phyir zhes bya ba ni don dam pa'i tha dad pa'i sgrub par byed pa med pa'i phyir chos can gyi rang bzhin las tha dad 'di'i sgrub byed de rtags kyi rang bzhin phyogs kyi chos nyid la sogs pa ni kun rdzob tu gnas pa'i ngo bo ste yod pa nyid dang ldan pa gang yin
<p>135b.3</p>pa de'i dngos po ni nyid do/ /kun rdzob tu yod pa yin no zhes bya ba'i don to/ /chos can gyi rang bzhin las de nyid gzhan nyid de/ tha dad pa dang tha mi dad pa'i rang bzhin du na ni/ de nyid du ste don dam par na byas pa nyid la sogs pa'i sgrub par byed pa yod pa ma yin no/ /'o na brtags pa'am don dam
<p>135b.4</p>pa nyid gang yin zhe na/ rtog pa tsam las chos can las tha dad par gyur pa yin la/ don dam par ni gsal ba'i dngos po gnas pa yin no/ /byas pa nyid la sogs pa'i chos ni chos can sgra las tha dad pa brtags pa yin la/ sgra'i gsal ba na mi ma brtags pa kho na yin no/ /'dis ni rang gi
<p>135b.5</p>mtshan nyid kho na mngon sum du grub pa yin pa'i phyir don dam pa yin gyi/ rigs la sogs pa'i chos ni ma yin te/ rtog pas grub pa yin pa'i phyir zhes bstan pa yin no/ /des na zhes bya ba ni nyid yin pas na'o/ /de ltar rang gi mtshan nyid mngon sum gyis grub pa nyid du brjod nas/ rjes su
<p>135b.6</p>dpag pas grub par brjod pa ni/ mngon sum sngon du zhes bya ba'o/ /mngon sum gyis ni tshad ma la sogs par rigs mi mthun pa las ldog pa'i me dang du ba'i gsal ba dag 'brel bar grub la/ dus gzhan du ri la sogs par du ba las gsal ba kho na sgrub par byed do/ /don du
<p>135b.7</p>gnyer ba rnams ni de nyid la 'jug pa'i phyir ro/ /spyi sgrub pa ni ma yin te/ de ni don bya ba don du gnyer ba rnams mi 'dod pa'i phyir ro/ /rjes su dpag pa spyi'i yul can yin na ni/ 'jug par byed pa ma yin pa'i phyir tshad ma ma yin pa nyid du 'gyur ro zhes brjod pa ni de las zhes bya ba ste gsal ba'i rang bzhin de las
<p>136a</p>
<p>136a.1</p>gal te spyi'i gzhan rjes su dpag pas grub na de'i tshe khyad par te gsal ba rnams la ni 'jug par mi 'gyur ro/ /ci'i phyir zhe na/ khyad par rnams brjod pa med pas te/ ma rtogs pas na'o/ /khyad par rnams ni rjes su dpag pa'i shes pa la rang gi rang bzhin gtod par byed pa ma yin la/ 
<p>136a.2</p>de dag gi rang gi mtshan nyid mi snang ba nyid kyang ma rtogs pa ma yin no/ /'di nyid brjod pa ni/ 'di ltar zhes bya ba'o/ /khyad par snang ba med pa ni khyad par ma nges pa'o/ /ci'i phyir 'jug par mi 'gyur zhe na/ ma rtogs pa la ni zhes bya ba'o/ /gal te rjes su dpag pa las spyi rtogs pas na/ khyad par ma rtogs
<p>136a.3</p>pa 'byung ba yin te/ khyad par dang bral ba'i spyi ni med do zhes bya ba lugs yin pa'i phyir ro/ /des na 'jug pa yin no snyam du dogs pa bsu ba ni/ 'on te zhes bya ba'o/ /de dang zhes bya ba ni gsal ba dang spyi dag 'brel pa 'dzin pa'o/ /lan ni khyad par la 'jug pa de nyid ci ltar 'gyur/ su zhe na/ khyad
<p>136a.4</p>par rtogs pa med pa'i skyes bu'o/ /des na 'di ni gtan tshigs kyi tshig go/ /ri'i yul na yod pa'i me ni lkog tu gyur pa yin te/ des na gang gi 'jug par 'gyur ba/ rjes su dpag pas gsal ba'i khyad par nges par ci ltar 'gyur/ des na ni khyad par mi rtogs pas na'o/ /du ba la sogs pa'i
<p>136a.5</p>rtogs pa las rtogs pa me la sogs pa'i spyi las rjes su dpag pa'i rtogs pa gang yin pa de ni/ gsal ba rtogs pa yin te zhes bya bar 'gyur ro/ /de lta yin na ci skyon snyam na/ de lta yin na zhes bya ba ste/ rjes su dpag pas gsal ba rtogs pa yin na/ du bas rjes su dpag pa'i me nyid kyi
<p>136a.6</p>spyi rtags su gyur pa las rjes su dpag pa gang yin pa de las gsal ba rtogs pa yin no/ /de'i phyir na de'i tshe yang zhes bya ba gsal ba thun mong ma yin pa'i rang bzhin du rtogs par mi nus pas na/ yang gsal ba'i spyi gzhan rtogs par 'gyur te/ des na de ltar spyi brgyud pa rtogs pa nyid
<p>136a.7</p>thug pa med do/ /dang po nyid ces bya ba ni du ba la sogs pa'i rtags kyi stobs kyis bskyed pa'i rjes su dpag pa skyes pa'i dus nyid na'o/ /de ltar yin mod ci skyon snyam na/ gsal ba zhes gsungs so/ /de'i phyir zhes bya ba ni rjes su dpag pa spyi'i yul can yin na 'jug par byed pa nyid ma
<p>136b</p>
<p>136b.1</p>yin pa'i phyir ro/ /blos bkod pa'i spyi'i phyogs la yang nyes pa 'di nyid yin no snyam par dogs pa ni/ gal te blo'i zhes bya ba'o/ /lan ni de lta bu nyid du zhes bya ba'o/ /rigs mi mthun pa las ldog pa'i gsal ba mthong na rnam par rtog pa skye la/ rnam par rtog pa las kyang 'jug pa'i mtshan
<p>136b.2</p>nyid kyi 'bras bu 'byung ba'i phyir mthong ba dang rnam par rtog pa dang 'jug pa rnams ni rgyu dang 'bras bu'i dngos po yin no/ /gal te spyi blos bkod pa'i phyogs la rgyu dang 'bras bu'i dngos po la phyi rol la 'jug pa yin na/ 'o na nged kyi yang zhes bya ba'o/ /mtshungs pa'i phyir ro zhes bya ba ni/ dang po gsal
<p>136b.3</p>ba dang spyi dag gis mthong ba bskyed la/ des ni rnam par rtog pa rtog pas kyang 'jug pa yin no zhes bya ba'o/ /'di ni zhes bya ba ni lan no/ /rgyu dang 'bras bu ni a ru ra dang 'dra bar yin la lha dang 'dra ba ni spyi yin no/ /rigs mi mthun pa las log pa'i gsal ba mthong ba na spyir snang ba'i
<p>136b.4</p>rnam par rtog pa las 'jug pa grub pa na/ spyi ni ci yang byed pa ma yin no zhes bya ba'i don to/ /'di nyid 'grel ba ni/ gal te zhes bya ba la sogs pa'o/ /de'i phyir zhes bya ba ni spyi don dam pa ba med pa'i phyir ro/ /ci ltar 'di nyid gzung bar bya ba yin zhe na/ spyi ni zhes bya ba'o/ /gal te spyi dang dngos por
<p>136b.5</p>gyur pa gsal ba rnams las tha dad pa rjes su dpag pa'i spyod yul yin na de'i tshe gsal ba la 'jug par mi 'gyur te/ gsal ba ni spyod yul ma yin pa'i phyir ro/ /spyod yul du gyur pa ni spyi yin no/ /de yang don bya ba byed par mi nus so/ /gsal ba ma bstan pa'i phyir ldog pa kho nar 'gyur ro zhe na/ 
<p>136b.6</p>ldog pa med par 'gyur te/ 'jig rten na don bya ba don du gnyer ba'i phyir ro/ /'dis ni 'dug par yang mi bya 'gro bar yang mi bya zhes bya ba'i tshul bstan pa yin no/ /'di nyid brjod pa ni/ spyi zhes bya ba'o/ /de lta ma yin na zhes bya ba ni gsal ba ma rtogs na'o/ /'on te du bas rtogs pa'i
<p>136b.7</p>me nyid ni gsal ba rtogs par byed pa yin te/ des na der 'jug pa yin no snyam du dogs na gsal ba zhes bya ba'o/ /du ba ni rtags kyis rtogs pa'i me nyid kyis gsal ba rtogs par khas len na/ du ba de nyid las me'i gsal ba rtogs par 'gyur mod/ nges par bzung bas ni me nyid kyi
<p>137a</p>
<p>137a.1</p>spyi las me rtogs pa zlog par byed do/ /spyis zhes bya ba ni me nyid kyi spyis so/ /gal te me'i spyi rtags ma yin pa las me'i gsal ba rtogs la du ba nyid ni rtags su gyur pa las me rtogs pa yin pa'i phyir khyad par yod do snyam du dogs na/ spyis kyang zhes bya ba'o/ /me nyid kyi spyi las
<p>137a.2</p>me'i gsal ba rtogs pa yang / rtags su gyur pa kho na las yin te/ gang dang gang na me nyid yod pa de dang de na me'i gsal ba yod do dper na tshang bang bzhin no/ /'di na yang me nyid yod do zhes me'i spyi rtags su gyur pa kho na las gsal ba rtogs pa yin no/ /dngos su rtogs na ni/ gsal bar 'gyur
<p>137a.3</p>ba'i phyir ro/ /mngon sum gyis rtogs pa ni du bas rtogs pa'i me'i spyi las ma yin no/ /de'i phyir gal te me nyid rtags su gyur pas gsal ba rtogs par byed na de'i tshe de bas nyes pa ci byas/ des na spyi ni 'gar yang khas blang bar bya ba ma yin no/ /gal te spyi'i dngos po mi 'dod na de'i tshe spyi'i chos
<p>137a.4</p>gnyis khyab pa mi 'dod par 'gyur ro/ /gsal ba gcig gis ni gsal ba gzhan go bar byed pa ma yin te/ khyab pa'i 'brel pa med pa'i phyir ro/ /spyi'i don khas len na ni spyi gnyis rtags dang rtags can gyi dngos po yin te khyab pa'i 'brel pa yod pa'i phyir ro zhes dogs pa bsu ba ni ci ste zhes
<p>137a.5</p>bya ba'o/ /gsal ba gzhan dang zhes bya ba ni ri la sogs pa na yod pa'i me'i khyad par dang ngo / /rtags su 'gyur ba'i gsal ba ni zhes bya ba ni/ tshang bang na yod pa'i du ba'i gsal ba'o/ /gsal ba dag la ni 'brel pa med do zhes bya ba'i don to/ /me nyid dang du ba nyid kyi spyi dag la ni 'brel ba
<p>137a.6</p>yod de/ de gnyis ni khyab pa yin pa'i phyir ro/ /gal te me nyid kyi spyi rang gi gsal ba rnams kyi khyab par byed pa yin na/ de'i tshe tshang bang du khyab par byed pa'i me nyid rtogs pa na ri la gnas pa'i me'i gsal ba yang khyab par bya bar rtogs par 'gyur te/ de lta ma yin na khyab par byed pa
<p>137a.7</p>nyid du mi rtogs par 'gyur ba'am/ rtogs na yang rjes su dpag pa don med par 'gyur ro zhes lan 'debs pa ni/ spyi ni zhes bya ba'o/ /me nyid kyi spyi khyab pa nyid du khas len na/ spyi de gsal ba gzhan gyi ste ri la gnas pa'i me'i khyad par gyi go byed du ci ltar 'dod de/ mi 'gyur ba nyid do/ /ci'i
<p>137b</p>
<p>137b.1</p>phyir zhe na/ de bzhin nyid du de tshang bang du khyab par bya ba la ltos te/ me'i spyi khyab par byed pa nyid du bzung na'o/ /me nyid kyi spyi du ba rtogs pa ni/ me'i spyi go bar byed pa ma yin te/ 'bras bu med pa'i phyir ro/ /gal te nyes pa 'di ni sangs rgyas pa la yang mtshungs pa ma yin nam/ khyab pa sgrub par
<p>137b.2</p>byed pa'i tshad mas khyab par bya ba dang khyab par byed pa'i dngos po bzung ba'i phyir ro zhe na/ de nyid du na zhes smos so/ /gang gi ltar na nges pa'i shes pa yul dang bcas pa de dag la nyes pa 'dir 'gyur gyi/ bdag cag la ni ma yin te/ 'ol gyi rnam pas 'khrul pa'i zhen pa 'jug pa'i phyir ro/ /
<p>137b.3</p>'o na tshang bang du khyab par byed pa 'dzin pa na khyab par bya ba 'dzin par mi 'gyur ro/ /ma bzung yang dngos po la khyab byed yin pa mi nyams pa'i phyir ro zhe na/ gal te zhes bya ba'o/ /gal te yang me'i spyi khyab pa yin na/ de lta na me'i khyad par de'i rjes su dpag pa'i dus na 'byung bar 'gyur ba'i khyab
<p>137b.4</p>par bya ba ma bzung na ci ltar me'i spyi de'i rjes su dpag pa'i dus na yod pa'i khyab par byed pa yin par 'dzin pa de ltar mi 'dzin mod/ de lta na yang de las rtogs pa kho na'o zhe na/ brjod pa 'brel pa ma bzung ba las zhes bya ba'o/ /rang gi gsal ba dang 'brel pa ma bzung ba'i me nyid kyi spyi las/ ri
<p>137b.5</p>la yod pa'i me'i gsal ba rtogs na ni'o/ /ha cang thal ba'i tshul brjod pa ni ba lang nyid la sogs pa spyi gzhan gyi gsal ba khra bo la sogs pa gang yin pa de yang me nyid kyi spyi las rtogs par 'gyur ro/ /gal te ri la me nyid kyi spyi du ba las yod par rtogs pas me'i gsal ba rtogs par
<p>137b.6</p>byed na/ de'i tshe ba lang gi gsal ba yang rtogs par byed par 'gyur te/ 'brel pa ma bzung bar mtshungs pa'i phyir ro/ /'on te gsal ba khra bo de dang me nyid ma 'brel ba'i phyir ro zhes spyir lan 'debs pa na/ me nyid ni me'i gsal ba la 'du ba'i 'brel pas 'brel par 'gyur ba
<p>137b.7</p>yin te/ des na de dag ni yod pa tsam gyis go bar bya ba dang go bar byed pa yin no zhes bsams pa'o/ /de lta na ni zhes bya ba ni grub pa'i mtha'o/ /gang gis me dang me nyid gnyis kyis 'brel pa ma bzung ba des kyang me nyid las me rtogs par 'gyur ro/ /gzhan yang bya ba la sogs
<p>138a</p>
<p>138a.1</p>pa de ni 'di yin te/ me nyid kyi spyi ni me'i gsal bar 'brel gyi khra bo la sogs pa ni ma yin no zhes/ des na gang du 'brel ba de go bar byed pa yin no zhes gang brjod pa de ni mi 'thad de/ spyi gsal ba la 'brel to zhes bya ba nyid ci ltar shes par bya zhes bya ba'o/ /sngar zhes bya ba ni
<p>138a.2</p>rang gi don gyi rjes su dpag par ro/ /spyi la zhes bya ba ni rtags kyis rtogs par byas pa'i spyi las so/ /de'i tshe sgras rtogs pa'i spyi las kyang gsal ba rtogs par 'gyur na 'gyur ba yang ma yin no/ /chu klung gi ngogs na kha ra'i phung po yod do zhes bya ba la sogs pa'i ngag las ni gsal ba rtogs pa
<p>138a.3</p>yod pa ma yin no/ /de ni zhes bya ba ni sgra las byung ba'i rtogs pa'o/ /thams cad ces bya ba ni rtags las byung ba yang ngo / /gal te zhes bya ba nas zhe na'i bar ni rtsod pa'o/ /thams cad la zhes bya ba ni sgra las byung ba'i rtogs pa las yang ngo / /rtags kyis zhes bya ba la sogs pa grub pa'i
<p>138a.4</p>mtha'i don ni 'di yin te/ rtags kyis ni spyi nyid rtogs kyi gsal ba ni ma yin te/ de rtogs na ni spyi rtogs pa don med par 'gyur ro/ /des na rtags ni spyi kho na rtogs par byed pa yin no zhes bya ba'o/ /gal te de las zhes bya ba ni/ rjes su dpag pa'i spyi rtogs pa yin yang gal te gsal ba rtogs
<p>138a.5</p>na'o/ /de'i tshe spyi ste thams cad la ste sgra'i rtogs pa la yang gsal ba rtogs pa yod pa ma yin/ dogs pa ni sgras ni spyi tsam zhes bya ba ste gsal ba ni ma yin pa'o/ /'o na zhes bya ba ni grub pa'i mtha'o/ /gal te rtags las kyang spyi kho na rtogs pa yin pa de'i tshe sgra las ni spyi tsam mo zhes tsam
<p>138a.6</p>gyi sgra mi bya bar 'gyur na byed pa yang yin te/ des na rjes su dpag pa las ni gsal ba rtogs pa yin no zhes khas blang bar bya ba'o/ /'o na rjes su dpag pas gsal ba rtogs la rag go snyam na/ de lta na yang zhes bya ba'o/ /sngar zhes bya ba ni gsal ba rtogs na/ du ba la sogs pa'i rtags
<p>138a.7</p>de nyid las 'gyur mod/ phyis ci bya zhes bya ba'o/ /spyi ni dngos por yod na ni/ /'jug dang ldog pa med par 'gyur/ /zhes sun 'byin pa brjod pa gang yin pa de/ cir yang rung ba smra ba'i lugs kyis spong ba ni/ /zhes bya ba'o/ /spyi gcig tu tha dad par 'dod pa'i phyogs la ni/ gsal ba la
<p>138b</p>
<p>138b.1</p>'jug par mi 'gyur ro zhes brjod par rigs kyi/ tha dad pa dang tha mi dad pa'i phyogs la ni ma yin no zhes bya ba'o/ /spyi tha dad pa dang tha mi dad pa'i phyogs 'di la yang / gsal ba rtogs pa'i skyon thams cad nyams su myong ba yin pa'i phyir 'jug pa med par thal ba'i mtshan nyid kyi skyon de med dam ci ste
<p>138b.2</p>yod pa kho na'o/ /'on te tha dad pa dang tha mi dad pa'i spyi rtogs na gsal ba rtogs pa ma yin te/ des na de rtogs pa'i skyon ci ltar yod snyam du dogs na/ spyi de las kyang zhes bya ba'o/ /spyi tha dad pa dang tha mi dad pa la brten nas gsal ba la ma reg par rtogs pa ma yin gyi/ 'on kyang gsal ba
<p>138b.3</p>la reg pa kho na yin no/ /yang na gnyi ga'i rang bzhin gyi spyi de la dmigs pa'i rtogs pa skye ba gang yin pa de ni gsal ba la reg par mi 'gyur te/ 'on kyang gsal ba la reg pa kho nas yin te des na gsal ba rtogs pa'i skyon du ci ltar mi 'gyur/ rtogs so zhe na zhes bya ba ni gsal ba'o/ /thams
<p>138b.4</p>cad ces bya ba sreg pa la sogs pa nyams su myong bar 'gyur ba'i phyir ro/ /rtogs kyang zhes bya ba ste thun mong du'o/ /ma rtogs pa zhes bya ba ni gsal ba nges pa'i rang bzhin du'o/ /lan ni de nyid ces bya ba ste/ gsal ba'i ngo bo'i spyi'o/ /dogs pa ni de nyid kyis zhes bya ba ste/ rtogs pa dang
<p>138b.5</p>ma rtogs pa nyid kyis so/ /rnam grangs kyis zhes bya ba ni gnas skabs kyis so/ /rjes su 'gro ba ni spyi'i gnas skabs gcig yin la/ thun mong ma yin pa nyid ni gzhan yin no/ /'gal ba ni zhes bya ba ni rjes su 'gro bas so/ /gzhan gyis zhes bya ba ni thun mong ma yin pa ste/ dngos po ni
<p>138b.6</p>thun mong ba dang thun mong ma yin pa nyid yin pa'i phyir ro zhe na lan ni gang gis zhes bya ba'o/ /ci ltar 'jug ste ma rtogs pa'i phyir ro/ /dogs pa ni de ni de nyid kyis zhes bya ba ste rjes su 'gro bar rtogs pa'i spyi'o/ /'o na rtogs pa rjes su 'gro ba'i rang bzhin la 'jug go snyam na/ rtogs
<p>138b.7</p>pa la yang zhes bya ba'o/ /'jug pa med pa'i mtshan nyid kyi skyon de nyid do/ /gang gi phyir tha dad pa dang tha mi dad pa dang gnyi ga'i rang bzhin gyi spyi mi 'thad pa des na/ spyi ni kun rdzob tu yod pa nyid de don dam pa pa ni ma yin no/ /de lta na 'o na zhes bya ba ni/ gal te sgra mi rtag ste byas pa'i phyir
<p>139a</p>
<p>139a.1</p>zhes bya ba 'dir/ rtog pas bkod pa'i chos dang chos can gyi dngos pos bsgrub par bya ba dang sgrub par byed pa yin na/ de'i tshe sgra ni mi rtag ste sgra yin pa'i phyir zhes bya ba 'dir yang 'gyur te/ 'dir yang brtags pa'i chos dang chos can gyi dngos po yod pa'i phyir ro/ /'o na de
<p>139a.2</p>'dir dam bcas pa'i don gyi phyogs gcig yin na/ de'i tshe byas pa nyid la yang 'gyur ro zhes bya ba'i don to/ /gang gi spyi zhes bya ba la sogs pa grub pa'i mtha'i don ni 'di yin te/ pha rol po gang gi ltar na chos can sgra las tha dad pa'i sgra nyid kyi spyi yod pa de'i lugs la yang / dam bcas pa'i
<p>139a.3</p>don gyis phyogs gcig ma yin par ci ste mi 'gyur/ de kho na nyid du bsgrub bya sgrub byed kyi dngos por ci ltar mi 'gyur/ sgra ni mi rtag ste sgra yin pa'i phyir zhes bya ba 'di ni pha rol po yang dam bcas pa'i don gyi phyogs gcig nyid du 'dod pa kho na'o/ /des na gal te pha rol po sangs rgyas pa la sgra
<p>139a.4</p>yin pa'i phyir zhes bya ba ni yang dag pa'i sgrub byed nyid yin gyi dam bcas pa'i don gyi phyogs gcig ni ma yin no zhes smra na de'i tshe sangs rgyas pas kyang khyed kyi ltar na yang 'di sgrub byed yang dag pa kho nar 'gyur te dam bca' ba'i don gyi phyogs gcig ni ma yin te/ sgra dang sgra nyid dag ni tha dad pa'i
<p>139a.5</p>phyir ro zhes brjod par nus pa yin no/ /dogs pa ni ma yin te zhes bya'o/ /sgra nyid kyi sgra de dang sgra'i gsal ba 'du ba'i mtshan nyid kyis ldan pa de ni chos can ston pa'i sgra nyid kyis bstan pa'i phyir dam bcas pa'i don gyi phyogs gcig kho na'o/ /sgra nyid kyi sgras ni spyi de dang ldan par ston pa yin
<p>139a.6</p>la/ de dang ldan pa yang sgra'i sgra nyid kyis bstan pa yin no/ /des na sgra nyid kyi sgra'i don ni/ chos can gyi sgras brjod par bya ba'i don las tha mi dad pa des na dam bcas pa'i don gyi phyogs gcig gtan tshigs yin no zhe na/ lan ni 'o na zhes bya ba'o/ /sangs rgyas pa'i lugs 'di la yang
<p>139a.7</p>dam bcas pa'i don gyi phyogs gcig ma yin pa nyid du mi 'gyur ro/ /ci'i phyir zhe na/ de las gzhan las zhes bya ba'o/ /de ltar na 'di ni dam bcas pa'i don gyi phyogs gcig yin par yu bu cag gnyi ga'i bar yang 'thad pa yin no zhes bstan nas/ da ni gzhan lugs las rang gi
<p>139b</p>
<p>139b.1</p>lugs khyad par du 'phags par bstan pa'i phyir brjod pa ni spyi dang zhes bya ba'o/ /spyi dang ldan pa de ni zhes gang brjod pa de la brjod pa ni/ sgra'i sgra dang sgra nyid kyi sgras/ sgra nyid kyi spyi dang ldan pa'am/ gzhan sgra ma yin pa las ldog pa rtogs par byed pa yin no/ /de la phyogs dang po sun 'byin pa ni/ de
<p>139b.2</p>ni rtogs pa med de nges pa med do/ /ci'i phyir zhe na/ sgra nyid kyi spyi dang ldan pa ni/ sgra'i gsal ba de rig pa med par rtogs par mi 'gyur ba nyid do/ /sgra las gsal ba rtogs pa yang med do/ /zhes brjod pa ni/ de'i zhes bya ba ste/ sgra rang gi mtshan nyid kyi'o/ /sngar nyid du ni zhes bya ba ni
<p>139b.3</p>rang gi don gyi rjes su dpag par gzhan sel ba'i skabs su'o/ /gzhan las ni ldog pa'i zhes bya ba'i phyogs gnyis pa khas len pa ni/ de phyir zhes bya ba ste/ sgra las zhes bya ba ni sgra'i sgra dang / sgra nyid kyi sgra las so/ /spyi dang ldan pa'am zhes bya ba'i tshigs su bcad pa'i cha rnam par 'grel pa ni/ 
<p>139b.4</p>gal te zhes bya ba la sogs pa'o/ /khyad par sgra'i gsal ba'i mtshan nyid rnams so/ /spyi dang ldan pa de'i rig pa zhes bya ba la sogs pa rnam par 'grel pa ni/ 'o na zhes bya ba la sogs pa'o/ /de ni spyi dang ldan pa'o/ /gal te yang de dang ldan pa rtogs pa de lta na yang gsal ba ma
<p>139b.5</p>rtogs pa la rag go zhe na/ gang la zhes bya ba'o/ /gang la zan sbyin par bya ba de nyid la/ sder la sogs pa yang dbyig pa dang khur ba'i tshul du grub pa yin no/ /sder med na mgron nyid mi 'grub po/ /de bzhin du spyi dang ldan par rtogs na gsal ba yang rtogs par 'gyur te/ ma rtogs na de
<p>139b.6</p>dang ldan pa mi rtogs pa'i phyir ro/ /de'i rang bzhin rtogs pa ni zhes bya ba la sogs pa rnam par 'grel pa ni/ khyad par zhes bya ba la sogs pa'o/ /gang gi phyir/ de ltar khyad par rnams sgra'i don nyid ma yin pa de'i phyir na'o/ /gal te zhes bya ba ni rtsod pa'o/ /spyi gsal ma rtogs par mi
<p>139b.7</p>rtogs pa 'ba' zhig tu ni ma zad kyi/ 'on kyang ldog pa yang yin no/ /gal te ldog pa med par log par rtogs pa yod na yang ldog pas ci bya ste/ ldog pa ni log pa'i dngos po rtogs pa'i don du rtogs pa yin no/ /gal te de lta ma yin par yang rtogs na ni/ ldog pas ci zhig bya/ 
<p>140a</p>
<p>140a.1</p>'o na gzhan du zhes bya ba ni log pa'i dngos po rtogs pa gzhan du mi 'thad pas so/ /ci ste spyi zhes bya ba ni log pa'i dngos po rtogs pa gzhan du mi 'thad pa nyid kyis spyi nyid rtogs par bya mod ces bya ba'o/ /rtogs pa'i zhes bya ba ni grub pa'i mtha'o/ /ci zhes bya ba ni dogs
<p>140a.2</p>pa'o/ /mi 'dra ba zhes bya ba ni grub pa'i mtha'o/ /ci ltar mi 'dra ba rtogs pa na ldog pa rtogs she na/ ma rtogs na rnam par phye nas 'jug par mi 'gyur ro zhes brjod pa ni 'di ltar zhes bya ba'o/ /gal te mi 'dra bar rtogs pa nyid yod pa ma yin pa nyid na/ de ci ltar ldog pa rtogs pa yin zhe na/ gdon
<p>140a.3</p>mi za bar zhes bya ba'o/ /'di la bzlog pa la gnod byed ci yod snyam na/ tshig le'ur byas pa rnam par 'grel pas lan 'debs pa ni/ de lta ma yin na zhes bya ba ste mi 'dra ba nyid ma rtogs pa na'o/ /gal te spyi med na mi 'dra ba nyid med pa kho na ma yin nam/ de ci ltar de ltar rtogs snyam du dogs
<p>140a.4</p>pa ni/ de'i zhes bya ba ste mi 'dod pa dang bral ba'i'o/ /lan 'debs pa ni rang nyid ces bya ba'o/ /rang nyid ces bya ba bdag nyid kyi rang bzhin gyis de ltar zhes bya ba me rang gi mtshan nyid rigs mi mthun pa las ldog pa ma yin par gyur na/ chos gzhan spyi dang ldan yang ngo / /de ltar zhes
<p>140a.5</p>bya ba ni rigs mi mthun pa dang bral ba nyid du'o/ /'on te mi 'dra ba ma yin pa yang spyi dang ldan pas mi 'dra ba nyid du rtogs pa yin no zhes dogs pa na de dang zhes bya ba'o/ /'di ni me rang gi mtshan nyid do/ /de ltar zhes bya ba mi 'dra bar ro/ /lan ni de lta bur zhes bya ba ste/ rang gi rgyu las mi
<p>140a.6</p>'dra bar skyes pa'o/ /gal te rang gi ngo bo 'dres par skyes pa yin na de'i tshe 'di spyi dang ldan pas ma 'dres par rtogs na rang gi ngo bos rtogs pa nyid du mi 'gyur ba'am/ 'gyur na yang rtogs pa 'khrul pa nyid du 'gyur ro/ /rang gi ngo bos mi mthun pa nyid du rtogs na ni spyi dang ldan pa don med do
<p>140a.7</p>zhes gsungs pa ni rang gi ngo bos zhes bya ba'o/ /gal te spyi las gsal ba rnams tha dad par gyur pa ni ma yin gyi/ 'on kyang rang gi rgyu las grub pa nyid spyis shes par byed pa yin no snyam na gal te zhes smras so/ /gnyis zhes bya ba ni ba lang dang ma he'o/ /dang po ni ba lang gi gsal ba gcig
<p>140b</p>
<p>140b.1</p>nyid mthong la/ de bzhin du ma he'i gsal ba yang gcig mthong ba de'i tshe ba lang nyid dang ma he nyid kyi spyi'i sgo nas tha dad par rtogs pa ma yin no/ /ba lang nyid la sogs pa'i spyi ni gsal ba gnyis pa la sogs pa mthong bas nges par bzung ba yin gyi/ gsal ba gcig mthong ba nyid las
<p>140b.2</p>ni ma yin no/ /ba lang nyid dang ma he nyid ni gsal ba gcig kho na'i mthar thug pa ma yin te/ mtshungs pa rnams kyi ngo bo ni spyi yin no zhes gzhung yin pa'i phyir ro/ /gcig la zhes bya ba ni ba lang ngam ma he'i gsal ba gcig la'o/ /gang gi phyir dang po mthong bas gnyis kyi tha dad pa mthong
<p>140b.3</p>ba de'i phyir ro/ /de lta na yang ci ltar ldog pa spyi yin snyam na rigs mi mthun pa las zhes bya ba'o/ /rigs med na rigs mthun pa dang mi mthun pa med par dogs pa bsu ba ni gal te zhes bya ba'o/ /de nyid brjod pa ni 'di ltar zhes bya ba'o/ /ba lang dang ma he'i gsal ba phan tshun tha dad pa'i
<p>140b.4</p>rgyu mtshan ba lang nyid dang ma he nyid kyi spyi phan tshun tha dad pa yod pa ma yin te/ des na ba lang dang ma he la sogs pa'i mtshan nyid can gsal ba rnams tha dad pa 'ba' zhig tu 'gyur gyi rigs mthun pa dang mi mthun pa nyid du ni mi 'gyur ro/ /ci'i phyir zhe na/ gang gi phyir rigs mthun pa la
<p>140b.5</p>sogs pa'i dbye ba de ni spyi med par rtogs pa yod pa ma yin pa'i phyir ro/ /gal te gsal ba la ltos pa'i tha dad pa nyid las rigs mthun pa'i rnam par dbye bar 'gyur ba ma yin nam snyam na/ gsal ba la ltos nas zhes bya ba'o/ /de gnyis kyang zhes bya ba ni ngang pa dang khra bo la yang ngo / /
<p>140b.6</p>thams cad mthong ba yang ma yin te zhes bya ba ni ba lang gi gsal ba thams cad mthong ba ma yin te mtha' yas pa'i phyir ro/ /sangs rgyas pa la ltos te spyi dngos po yod pa mi 'thad pa 'ba' zhig tu ni ma zad kyi/ bde bar gshegs pa'i ldog pa'i rang bzhin gyi spyi rtogs pa de yang rigs
<p>140b.7</p>pa ma yin no zhe na/ mi rigs pa ma yin te zhes bya ba la sogs pa ni lan no/ /nyes pa 'di ni bzlog pa med ces bya ba ni nyes pa 'jug pa kho na'o/ /gang zhig bzlog par mi nus pa'i nyes pa de yang yin zhe na zhes pa'i rnam pa brjod pa ni/ spyi ni gsal bas zhes bya ba'o/ /rang gi ngo
<p>141a</p>
<p>141a.1</p>bos min zhes bya ba ni gsal ba med par rang gi ngo bos ni gsal ba mi yin no/ /gsal ba med par yang ci ste mi gsal snyam na/ gsal bas stong pa'i zhes bya ba'o/ /spyi de ni mngon par gsal ba mthong ba med pa'i phyir ro/ /gang gi phyir gsal ba med par mi gsal ba des na
<p>141a.2</p>gsal ba la ltos par bya ba kho na'o/ /'o na ltos na rag mod snyam na/ de'ang zhes bya ba smos so/ /des na zhes bya ba ni gsal ba mtha' dag ma mthong bas na'o/ /der yang zhes bya ba ni spyi la yang ste gzhan sel ba 'ba' zhig tu ma zad pa'o/ /spyis nye bar mtshon pa'i gsal ba rnams la brda'i byed
<p>141a.3</p>pas khyab pa grub par mi 'gyur ro/ /rnam par 'grel pa ni spyi yang zhes bya ba la sogs pa'o/ /tha snyad du bya ba yin no zhes bya ba ni brda'i dus phyis spyi tha snyad du bya ba'o/ /gal te rang gi ngo bos spyi rtogs pa yin no zhe na/ gsal ba med par ni bya ba'o/ /'o na gang gis ma 'dzings par
<p>141a.4</p>brda'ang byed pa spyi nges par ci ltar rtogs snyam na/ gsal ba zhes smos so/ /de'i tshe yang zhes bya ba ni gsal ba mtha' dag mthong ba'i tshe yang ngo / /ci ltar na gsal ba du ma mthong ba kho na la spyi nges pa rtogs par nges she na/ de med na spyi nges par rtogs pa med pa'i phyir ro zhes brjod pa
<p>141a.5</p>ni/ 'di ltar zhes bya ba'o/ /'di ba lang ngo zhes bya ba'i brda ni gal te khas blangs pa de'i tshe sgra bkod pa'i sngon rol du so sor nges pa'i spyi ci ltar rtogs/ brda ni rtogs pa la yin na/ 'di ba lang ngo zhes bkod pa'i sngon rol du ni so sor nges pa'i spyi rtogs pa yang med do/ /ci ltar ma rtogs
<p>141a.6</p>snyam na/ phyugs nyid la sogs pa zhes smos so/ /gsal ba la ni phyugs nyid dang dngos po nyid dang / ba lang nyid la sogs pa'i spyi yod pa yin la/ de dag kyang rjes su 'gro ba tsam gyis rang bzhin dang mtshungs pa'i phyir ba lang nyid kyi spyi ni tha dad par nye bar mtshon pa ma yin no/ /des na ba
<p>141a.7</p>lang nyid spyi gzhan las tha dad par ma shes pas na/ ba lang zhes bya ba'i brda med par 'gyur ro/ /thams cad la brda byas na ni ba lang gi sgra yod pa nyid dang / phyugs nyid la sogs pa'i yang rjod byed du 'gyur ro/ /brda byed pa'i spyod yul ba lang nyid tha dad par dogs pa ni/ ba lang
<p>141b</p>
<p>141b.1</p>nyid tsam zhes bya ba'o/ /'dir phyugs nyid la sogs pa'i spyi rnams las/ ba lang nyid brda'i yul yin gyi/ phyugs nyid la sogs pa ni ma yin no zhe na/ lan ni ba lang nyid ces bya ba'o/ /mi shes so zhes bya ba ni/ phyugs nyid la sogs pa'i spyi las ba lang nyid tha dad par nges par mi rtogs
<p>141b.2</p>pa'o/ /shes pa yod pa kho na'o zhe na/ 'di ltar zhes bya ba ste/ ci ltar rnam pa gang gis shes par bya ste/ mdog dang dbyibs dang yi ge'i rnam pas stong pas na thams cad mtshungs pa'i phyir ro/ /shes pa'i rgyu mtshan gyi rnam pa gang yin pa de'i dogs pa bsu ba ni/ gang zhig ces bya ba'o/ /
<p>141b.3</p>spyi gang zhig 'di lta bur gyur pa'i gsal bas gsal bar byas pa yin gyi/ 'di dang mi 'dra ba'i gsal bas ni ma yin pa'o zhes rnam pa 'dis ba lang nyid phyugs nyid la sogs pa las tha dad pa'i shes pa yin no zhe na/ lan ni des bya ba spyis yin pa'i phyir ro/ /'di nyid brjod pa ni/ spyi de
<p>141b.4</p>zhes bya ba'o/ /phan tshun brten pa'i nyes pa spong ba ni/ ba lang las zhes bya ba'o/ /spyi rang nyid spyi gzhan las tha dad pa yin gyi gsal ba la ltos pa ni ma yin no zhe na/ lan ni ma yin te zhes bya ba ste/ spyi rnams ba lang la sogs pa'i gsal ba dag la 'jug pa ni rtogs pa ma yin no/ /
<p>141b.5</p>des na ci ltar rang ngam gzhan las tha dad par 'gyur/ rtogs pa'i dogs pa bsu ba ni/ gang la zhes bya ba'o/ /lan ni gzhal bya zhes bya ba'o/ /ci ltar de gzhal bya shes pa med pa yin zhe na/ kha dog dang zhes bya ba'o/ /kha dog la sogs pa'i rnam pas stong pa'i gzhal bya'o/ /de nyid
<p>141b.6</p>ces bya ba las sogs pa ni grangs can nye bar 'god pa ste/ kha dog la sogs pa nyid do/ /ci ltar rjes su 'gro ba med snyam na/ kha dog ni zhes bya ba'o/ /ci'i phyir zhe na/ gsal ba gcig ces bya ba'o/ /de lta yin dang zhes bya ba ni kha dog rjes su song bar dogs na yang ngo / /rtogs pa ni spyi
<p>141b.7</p>zhes bya ba'o/ /de ltar zhes bya ba ni gsal ba thams cad la gnas pa nyid du'o/ /lan ni 'o na zhes bya ba ste gsal ba gcig gis gsal ba nyid du yang ngo / /gsal ba ci tsam zhes bya ba ni dogs pa bsu ba'o/ /ci tsam yang yin la bsal ba yang yin pa de mthong ba la'o/ /gsal ba
<p>142a</p>
<p>142a.1</p>mtha' dag ma mthong yang nye bar gnas pa'i gsal ba gcig la sogs pa mthong bas kyang spyi rtogs so zhes bya ba'i don to/ /de tsam pa nyid med pa'i phyir ro zhes bya ba ni nye bar gnas pa'i gsal ba tsam gyis gsal bar bya ba nyid med pa'i phyir ro/ /de lta bu nyid yin na zhes bya
<p>142a.2</p>ba de tsam pa nyid yod pa yin na'o/ /de lta bur gyur pa'i zhes bya ba ni rjes su 'gro ba'i shes pa bskyed pa nyid spyi yin gyi gzhan ni ma yin no zhes de ltar gzhan gyi phyir bzlog pa na'o/ /rigs mi mthun pa las log pa'i gsal ba nyid nyams su myong ba'i shes pas bar bcad nas rjes su 'gro
<p>142a.3</p>ba'i shes pa'i rgyur gyur pa gang spyi yin no/ /'di ga las snyam na/ de dang rigs mi mthun pa las zhes bya ba'o/ /'o na ni rigs mi mthun pa nyid spyis byas pa yin no zhe na/ rigs mi mthun pa nyid kyang zhes smos so/ /de las gzhan las zhes bya ba ni de las gzhan du gyur pa las ldog
<p>142a.4</p>pa nyid do/ /gal te spyi bzhin du rigs mi mthun pa las ldog pa yang bstan par mi nus pa ma yin nam snyam na/ ci ltar zhes gsungs so/ /de las zhes bya ba ni rigs mi mthun pa las so/ /gcig ces bya ba ni khra bo'o// /gzhan dang gzhan dag kyang zhes bya ba ni ser skya la sogs pa la yang ngo zhes
<p>142a.5</p>de ltar ldog pa ston gzhan du ni zhes bya ba ni mang po rnams ldog pa nyid du bstan pa med par ni/ ldog pa bstan par nus pa ma yin no/ /gal te ldog pa bzhin du spyi yang bstan par nus so snyam na/ spyi ni zhes smos so/ /ston pa'i tshul brjod pa ni/ de ni 'di yin no zhes bya ba'o/ /gsal
<p>142a.6</p>ba rnams las spyi gzhan ma yin pa'i phyir/ tha dad pa de ni 'di'o zhes ston pa ma yin no zhes bya ba yang lan du gdab pa ma yin no/ /ci'i phyir zhe na/ spyi de med na gsal ba de med par thal ba'i phyir ro/ /gsal ba rnams spyi'i nang du thim na de dag med pa kho nar 'gyur ro/ /gsal ba med
<p>142a.7</p>par ma zad mod snyam du dogs na/ gsal ba bsal nas zhes bya ba'o/ /'on te gsal ba med pa ni 'dod pa kho na'o snyam na/ tha snyad ces gsungs te/ gsal ba rnams med pa yin na/ des bsgrub par bya ba dang 'gal ba la sogs pa gang yin pa 'dir mi 'gyur te/ de ni gsal
<p>142b</p>
<p>142b.1</p>bas bsgrub par bya ba yin pa'i phyir ro/ /gal te ci ltar gsal ba med na des bsgrub par bya ba'i tha snyad du mi 'gyur pa'i phyir de khas len pa ltar spyi med na yang shes brjod tha mi dad pa'i mtshan nyid kyi tha snyad med par 'gyur ba des na de yang de dang 'dra bar khas blang par bya ba yin no snyam du dogs
<p>142b.2</p>na/ spyi bsal na gsal ba nang du thim pa'i phyir spyis bsgrub par bya ba'i tha snyad med par 'gyur ro zhes ni brjod par mi 'thad do/ /ci'i phyir zhe na/ log pa'i don nyams su myong bas bar du bcad pa'i ldog pa'i rgyu mtshan can gyi tha snyad shes pa dang brjod pa tha mi dad pa'i mtshan nyid kyang yod
<p>142b.3</p>pa'i phyir ro/ /gsal ba med par ni 'gal ba la sogs pa'i 'bras bu mi 'thad kyi/ rjes su 'gro ba'i shes pa ni spyi med kyang 'thad de zhes bya ba'i don to/ /gzhan gyis kyang mthar ldog pa nyid tha dad pa'i tha snyad kyi rgyur khas blang bar bya ba yin no zhes brjod pa ni/ spyi rnams kyi zhes bya
<p>142b.4</p>ba'o/ /ba lang nyid dang rta la sogs pa spyi rnams kyi phan tshun ldog pa nyid tha dad pa'i tha snyad kyi rgyu yin gyi spyi ni ma yin te/ spyi ni spyi med pa yin no zhes bya ba gzhung yin pa'i phyir ro/ /'on te zhes bya ba ni ba lang nyid ni khra bo la sogs pa'i gsal ba dang ldan pa'i phyir rta nyid las
<p>142b.5</p>tha dad pa yin no/ /de bzhin du rta nyid kyang ngang pa la sogs pa'i gsal ba dang ldan pa'i phyir ba lang nyid las tha dad pa yin no/ /ngo bos zhes bya ba ni/ spyi spyi gzhan las tha dad pa yod pa ma yin no/ /gzhan gyis zhes bya ba ni gsal ba gzhan dang ldan pa ste/ tha dad par mi 'gyur ba kho
<p>142b.6</p>na'o zhes bya ba'i don to/ /'on te rang gi ngo bo kho nas spyi rnams tha dad pa yin la/ de dang ldan pa ni de yod pas tha dad pa yin no/ /dper na dkar po'i rang bzhin ni/ rang nyid kyis tha dad pa yin la/ snam bu ni de dang ldan pas tha dad pa bzhin no snyam na/ dkar po ldan phyir snam bu ni/ /dkar
<p>142b.7</p>zhes tha dad rab tu 'jig /ces smos te/ de lta ba'i snam bu'i tha dad pa ni rab tu 'jig ste/ nyams shing mi 'grub po zhes bya ba'i don to/ /dkar po la sogs pa ni rdzas las tha dad par ma rtogs pa'i phyir ro/ /dpe nyams pa na don yang nyams pa kho na'o/ /tha mi dad pa gsal
<p>143a</p>
<p>143a.1</p>ba tha dad pa dang ldan pas tha dad pa ma yin snyam na/ gzhan gyis zhes bya ba'o/ /gzhan gyis zhes bya ba ni rang gi mtshan nyid kyi'o/ /gzhan pa ni spyi dang ngo / /dogs pa bsu ba na spyi dang zhes bya ba'o/ /lan ni spyi zhes bya ba'o/ /'phrod pa 'du ba na gnyi ga las gnas pa'i phyir na/ 
<p>143a.2</p>ci ltar gsal ba tha dad pa rnams spyi dang 'brel pa de bzhin du spyi'i tha mi dad pa yang gsal ba dang 'brel par 'gyur ro/ /tha mi dad na ci skyon snyam na/ des na zhes bya ba ste gsal ba tha mi dad pas na/ ba lang yang rta la sogs par 'gyur ro/ /ci ltar gsal ba tha mi dad snyam na/ ba lang nyid
<p>143a.3</p>dang rta nyid la sogs pa gcig tu gyur pa'i spyi thams cad dang ldan pa'i phyir ro/ /spyi rnams kyi phan tshun tha dad pa'i rgyu mtshan yang ldog pa nyid yin no zhes kho bo cag gis brjod pa yin no/ /khyed ni 'di sun 'byin par byed pas spyi rnams 'dres pa nyid du 'dod par bya ba yin te/ ma 'chol bar
<p>143a.4</p>bsgrubs pa'i thabs med pa'i phyir ro/ /des na spyi rnams de'i bdag nyid du gyur pa na/ 'jig rten gsum gyi spyi ni gcig kho nar 'gyur la/ de yang gsal ba mtha' dag la gnas pa yin no/ /des na ba lang yang rtar 'gyur ro/ /khyod kyi lugs kyis ni gang las spyi rnams tha dad par
<p>143a.5</p>'gyur ba gsal ba rnams kyang tha dad pa yod pa ma yin no zhes brjod pa ni/ gzhan yang zhes bya ba'o/ /ba lang nyid kyi spyi ni khra bo la sogs pa'i ba lang nyid yin gyi ngang pa la sogs pa ni ma yin la/ ba lang dang rta la sogs pa'i mtshan nyid kyis gsal ba rnams kyang phan tshun tha dad pa med
<p>143a.6</p>do zhes bya ba'o/ /khyad par ci lta bu dang ldan pa zhe na/ rang gi ngo bos rigs mthun pa dang rigs mi mthun pa'o/ /gsal ba dag ni spyi dag gi tha dad par byed pa yin par khyod 'dod pa yin na/ de dag kyang phan tshun tha dad pa ma yin na ci ltar tha dad par byed pa yin/ gsal ba rnams kyi rang
<p>143a.7</p>bzhin gyis tha dad na ni thug pa med do/ /rang gi ngo bos tha dad na spyi dag kyang de bzhin du 'gyur ro/ /des na gsal ba tha dad pa dang ldan pas ci zhig bya/ 'on te gsal ba rnams ni rang gi ngo bo kho nas zhes bya ba ni gzhan gyi ngo bos ma yin pa'o/ /lan ni 'o na zhes bya ba'o/ /spyi khas blangs
<p>143b</p>
<p>143b.1</p>kyang zhes bya ba la sogs pa ni rtsod pa'o/ /de nyid ces bya ba ni rang gi ngo bo tha dad pa'o/ /ha cang zhes bya ba ni lan no/ /gal te gsal ba rnams rang gi ngo bos tha dad na spyis ci bya/ spyi tha dad pa ni gsal ba tha dad pa'i rgyur 'dod pa yin na/ de tha dad pa yang rnam pa gzhan du grub pa des na spyi ni brtag par
<p>143b.2</p>mi bya'o/ /de ltar ngo bos tha dad yod min na/ /zhes bya ba bshad nas phyed phyi ma bshad pa'i don du grub pa nye bar 'jog pa'i lan gyi dogs pa bsu ba ni/ 'on te spyi ni rang gi ngo bos zhes bya ba de gsal ba tha dad pa las ni ma yin pa'o// /gal te spyi rnams kyi tha dad pa gsal ba tha dad pas yin na
<p>143b.3</p>de'i tshe grub pa nye bar 'jog par 'gyur ba zhig na/ gang gi tshe spyi tha dad pa ni gsal ba rnams kyi tha dad par byed pa yin pa de'i tshe/ ci ltar grub pa nye bar 'jog par byed pa yin/ de yang zhes bya ba la sogs pa ni dpe nyid sun 'byin pa'o/ /gal te dkar po la sogs pa snam bu la sogs pa
<p>143b.4</p>las tha dad par rtogs na de'i tshe dkar po'i yon tan gzhan dang ldan pas snam bu dkar po zhes rtogs par 'gyur ba zhig na de lta na ni ma yin te snam bu dang dkar po dag de'i bdag nyid du rtogs pa'i phyir ro/ /dpe sun phyung nas/ don yang sun phyung ba nyid de rigs pa mtshungs pas so/ /
<p>143b.5</p>'ba' zhig ces bya ba ni snam bu la sogs pa las tha dad par ro/ /de ni zhes bya ba ni dkar po la sogs pa'i kha dog go/ /rang nyid kyis zhes bya ba ni snam bu la sogs pa'i rang bzhin gyis dben par ro/ /dkar po la sogs pa ni rnam par 'grel pa'o/ /de las zhes bya ba ni rdzas
<p>143b.6</p>las so/ /rtogs pa'i tshul brjod pa ni/ rang nyid ces bya ba'o/ /dkar por ldan phyir snam bu ni dkar po yin zhes bya ba de la bzlog pa brjod pa ni/ de'i zhes bya ba ste kha dog de'i dkar po nyid ni rdzas la ltos nas yin no zhes bzlog par yang ci ste mi 'gyur/ de'i ni kha dog gi'o/ /gang
<p>143b.7</p>yin zhe na zhes bya ba ni kha dog la rang bzhin 'ga' yang med par 'gyur ro zhes bya ba'i don to/ /'o na zhes bya ba ni lan no/ /gang gi tshe dkar po dang ldan pas rdzas dkar por brjod pa de'i tshe yang rdzas kyi rang gi ngo bo gang yin zhes brjod par bya ba kho na'o/ /dogs pa ni rdzas so zhes de ltar
<p>144a</p>
<p>144a.1</p>rtogs pa ni rdzas kyi rang gi rang bzhin no zhe na/ rdzas zhes bya ba yang zhes bya ba la sogs pa ni lan no/ /de las gzhan zhes bya ba ni kha dog dang dbyibs de dag las gzhan du'o/ /gyur pa zhes bya ba ni bde ba'o/ /dbyibs khas blangs nas de las gzhan pa'i rdzas med
<p>144a.2</p>par brjod pa yin no/ /da ni dbyibs kyang sun 'byin pa ni dbyibs kyang zhes bya ba'o/ /rdzas kyang zhes bya ba ni gzugs la sogs pa'i rten du gyur pa'o/ /ci ltar snang bar 'gyur snyam na/ 'di ltar zhes bya ba'o/ /'o na de gzugs la sogs pa yon tan gyi yul can gyi ngo shes pas ni rdzas yul
<p>144a.3</p>du byed pa ma yin no snyam na/ yon tan tsam ni zhes gsungs so/ /de lta ma yin na ni zhes bya ba ni yon tan tsam yul yin na'o/ /de ltar 'gyur mod snyam na reg pa'i zhes bya ba'o/ /gang gi phyir yon tan tsam la ngo shes pa ma yin pa des na'o/ /don la ni zhes bya ba ni gzugs la sogs pa'i rten du
<p>144a.4</p>gyur pa la'o/ /ci ltar ngo shes pa med snyam du dogs na/ rgyu med pas zhes brjod pa ni/ dran pa med par zhes bya ba ste/ sngar gyi mthong ba'i spyod yul ma dran pa'i skyes bu la ni ngo shes pa med pa kho na'o/ /des na yan lag can la yang ngo shes pa sngon du 'gro ba can gyi dran pa'i mtshan nyid kyi rgyu med
<p>144a.5</p>pa'i phyir ci ltar ngo shes par 'gyur/ 'on te gzugs la sogs pa la tha dad pa'i nyams su myong ba'i yod pa nyid yin te/ des ci ltar sngar gyi dran pa de med pa'i phyir ngo shes par med par 'gyur snyam na/ re zhig ces bya ba'o/ /reg pa'i rnam par shes pa la yang bum pa la sogs pa las
<p>144a.6</p>tha dad pa'i nyams su snang ba ma yin no zhes 'brel to/ /ci'i phyir mi snang snyam na/ dang po ni zhes bya ba'o/ /yan lag tsam ni gyo mo la sogs pa'i yan lag gang yang rung ba tsam mo/ /yan lag tsam snang ba na lag can yang snang ngo snyam na/ de ni zhes bya ba ste yan lag tsam mo/ /
<p>144a.7</p>de kho na ltar zhes bya ba ni yan lag gi rang bzhin nyid do/ /yan lag tsam de nyid bum pa yin no zhe na/ de ni zhes smos so/ /ci'i phyir zhe na/ phyogs kyi zhes bya ba'o/ /gal te yan lag yan lag can yin na/ 'o na bum pa gzugs yin par 'gyur ro zhe na/ gzugs tsam yang zhes bya
<p>144b</p>
<p>144b.1</p>ba'o/ /ci'i phyir zhe na/ gzugs kyi zhes bya ba'o/ /'o na de'i dus na yod pa'i ngo shes pa la snang ba yin no zhe na/ de'i tshe zhes bya ba ste/ dang po gzugs tsam snang ba'i dus na'o/ /shes pa ni nyams su myong ba gnyis las byung bas na dang po nyams su myong ba'i dus nyid du ni 'byung ba ma yin no/ /
<p>144b.2</p>gal te dang po yan lag dang yon tan dag mthong ba yan lag can mi snang na/ 'o na yan lag gzhan la sogs pa mthong bas na snang ba yin no snyam du dogs pa bsu ba ni/ 'on te zhes bya ba'o/ /de'i tshe zhes bya ba ni yan lag dang po mthong ba'i phyis kyi tshe'o/ /phyogs gcig nyid gzhan zhes
<p>144b.3</p>bya ba ni yan lag gzhan nyid do/ /gzugs la sogs pa las ma gtogs pa'i yan lag can dang dbyibs ni 'dzin pa yod pa ma yin no/ /yon tan las ma gtogs pa'i yan lag can yang snang ba med do zhes brjod pa ni de bzhin zhes bya ba'o/ /yon tan gzhan la yang 'dzin pa srid pa na
<p>144b.4</p>yan lag can dang dbyibs dag la ni 'dzin pa srid pa ma yin no zhes sbyar te/ gzugs 'dzin pa'i rjes thogs su yan lag can 'dzin pa ni ma yin no zhes bya ba'i don to/ /'on te yan lag dang yon tan gzhan rnams dran pa dang lhan cig pa'i ngo shes pa las yan lag ngo shes pa yin no
<p>144b.5</p>zhe na zhig na'ang zhes smos so/ /yan lag dang yon tan gzhan bkar ba na yan lag can zhig pa mthong ba ma yin no/ /des na dmigs pa'i mtshan nyid du gyur pa ma mthong ba la/ yan lag la sogs pa de rnams la yang yan lag can no snyam pa'i dran par 'gyur ba yang gang zhig yin/ 
<p>144b.6</p>'dis ni yul tha dad pa can gyi rnam par shes pas gzung bar bya ba nyid du ma grub po zhes bstan pa yin no/ /rjes su dpag pa gzhan gyis ni bzlog pa nyid du sgrub par byed pa yin te/ mngon sum sngon du 'gro ba can yin pa'i phyir ro zhes brjod pa ni/ rjes su dpag las ni zhes bya ba'o/ /
<p>144b.7</p>de'i phyir rgyu med pa'i phyir ram rnam pa gzhan du yang rung ste/ yan lag can la ni ngo shes pa yod pa ma yin te/ des na de gzung bar bya ba yul tha dad pa can gyi rnam par shes pas gzung bar bya ba nyid ni ma grub po zhes bya ba dang / de'i zhar la yan lag can ni snang ba mi dmigs pas gnod
<p>145a</p>
<p>145a.1</p>pa yin no zhes kyang bstan pa yin no/ /de bzhin yon tan gzhan la yang / /zhes 'chad pa ni/ gang gi tshe bum pa la sogs pa zhes bya ba'o/ /yan lag gzhan dang yon tan gzhan/ /zhes bya ba ni gang gi tshe mdun na gnas pa'i tshul gyis yan lag dang yon tan gzhan gzugs mthong
<p>145a.2</p>ba de'i tshe yon tan dang yan lag gzhan zhes bya ba reg pa la sogs pa dang / pha rol dang dbus kyi yan lag rnams ma dmigs pa dang / ci ltar yan lag can dmigs pa yin/ yan lag can ni yon tan dang yan lag mtha' dag gis khyab par byed pa yin la/ de yang yon tan dang
<p>145a.3</p>yan lag cung zad dmigs pa na dmigs par ci ltar 'gyur/ de tsam nyid ni zhes bya ba ni yongs su mthong ba bzhin pa'i yon tan dang yan lag khyad par byed pa ni bum pa ma yin no/ /zhig na'ang zhes bya ba la sogs pa bshad pa'i don du brjod pa na/ 'on te zhes bya ba'o/ /pha rol gyi yan lag dang
<p>145a.4</p>gzugs mun khung du dran pa de dang lhan cig pa'i ngo shes pas so/ /de'i tshe zhes bya ba ni gal te pha rol gyi yan lag dang yon tan gzhan dran pa dang / da ltar ba'i 'dzin pa yod pa na ngo shes pa yin na/ 'dis ni yan lag can ni yod de/ yan lag rnams mi dbye ba'i phyir zhes bya ba'i sgrub
<p>145a.5</p>byed ma grub par brjod pa yin la/ phan tshun zhes bya bas ni ma nges pa'o/ /ci ltar mi 'bral bar 'dzin pa'i tshad ma med snyam na/ dbyer med par ni zhes bya ba'o/ /tshu rol gyi yan lag rtogs pa'i dus na pha rol dang dbus kyi yan lag ma bzung ba dran pa'i rtogs pa dang pha rol dang
<p>145a.6</p>dbus kyi yan lag gang yin pa de nyid 'di yin no zhes bya ba'i ngo shes pa'i rtogs pa'o/ /'jig rten ni gcig tu bum pa'i yan lag mthong nas de'i rjes thogs las logs gzhan du yang mthong ba na/ bum pa de nyid mthong ngo zhes yan lag rnams la gcig nyid du nges par byed do/ /de dag
<p>145a.7</p>so sor sgrub par byed par ma yin yang / tshogs pa sgrub byed ci ltar ma yin zhe na/ dran pa dang zhes bya ba'o/ /mi 'bral bar grub pa so sor tshad ma ma yin yang tshogs pa'i gnas skabs na tshad ma yin no zhes dogs pa bsu ba ni/ gal te zhes bya ba'o/ /lan ni nus pa tha dad par
<p>145b</p>
<p>145b.1</p>gyur ba ni yod pa ma yin no zhes 'brel to/ /ci'i phyir zhe na/ der zhes bya ba ni gdung ma 'degs pa de la so sor nus pa med pa de rnams tshogs pa'i gnas skabs na/ nus pa'i mtshan nyid kyi 'bras bu skyed pa'i phyir ro/ /'dir yang de bzhin du 'gyur ro zhe na/ 'dir zhes bya ba'o/ /dogs pa bsu
<p>145b.2</p>ba ni/ yan lag ces bya ba ste/ ngo shes pa dang yan lag dag gis so/ /yan lag can rtogs pa skyed do zhes bya ba'o/ /de las zhes bya ba ngo shes pa dang dran pa las gzhan pa'i rtogs pa gsum pa gzhan med pa'i phyir ro/ /'on te zhes bya ba la sogs pa ni dogs pa bsu ba'o/ /nges pa'i
<p>145b.3</p>rang bzhin zhes bya ba ni yan lag can yod do zhes bya ba de lta bur gyur pa'i mtshan nyid kyi nges pa'o/ /tshad ma yin pa las zhes bya ba ni rigs la gcig gi tshig ste/ dran pa dang ngo shes pa tshad ma ma yin pa dag las yan lag can gyi nges pa skye ba gang yin pa de ni ma nges pa ma yin pa kho na'o/ /
<p>145b.4</p>ci'i phyir zhe na tshad ma zhes bya ba'o/ /ci'i phyir 'di las nges pa ma yin snyam na tshad ma zhes bya ba'o/ /gal te tshad ma kho na las nges kyi tshad ma ma yin pa las ni ma yin na/ de lta na tshad ma don dang ldan par 'gyur ro/ /rjes dpag las ni rtogs pa gang zhes bya ba la sogs pa bshad pa'i
<p>145b.5</p>don du dogs pa bsu ba ni 'on te zhes pa'o/ /bum pa chu skyor bar mthong nas/ 'og gi yan lag rjes su dpog par byed la/ de rjes su dpag pa na yang / mthong bzhin pa'i yan lag gang yin pa de ma mthong ba 'di gcig nyid du ni de ni 'di yin no snyam pa'i ngo shes pa las yin te/ de lta ma yin
<p>145b.6</p>na mus la 'pho bar 'gyur te/ yan lag rnams ni g.yo ba dang bcas pa yin pa'i phyir ro/ /gcig nyid du ngo shes pa ni yan lag rnams nyid yin par yang mi 'thad de/ des na shugs kyis yan lag can nyid rnam par gnas pas de ltar yan lag can 'grub bo/ /gal te gcig tu ngo
<p>145b.7</p>shes par byas pa ni yan lag rnams kho na yin gyi yan lag can ni ma yin no/ /des na ci ltar de 'grub snyam na/ yan lag dag ni zhes smos so/ /grub pa'i mtha'i don ni 'di yin te/ yan lag gzhan nges par byed pa'i rjes su dpag pa ni mngon sum gyis 'brel ba grub pa'i rtags
<p>146a</p>
<p>146a.1</p>las skyes pa yin no/ /mngon sum yang yan lag nyid 'dzin par byed pa yin pas/ de ci ltar yan lag can 'grub ces bya ba'o/ /ngo shes pa las gcig tu rtogs pa'i phyir yan lag can rtogs pa yin te zhes gang brjod pa de yang sun 'byin pa ni/ de'i phyir zhes bya
<p>146a.2</p>ba'o/ /gzhan du ste tha dad par mngon sum gyis mthong ba'i dngos po la gcig tu ngo shes pa las gyur pa gang yin pa de rtogs pa'i lam du mod la ci ltar byed par 'gyur/ rnam pa gzhan du zhes bya ba ni tha dad par ro gzhan du zhes bya ba ni tha mi dad par ro/ /gal te mngon sum gzhan gyis gzhan du
<p>146a.3</p>mi byed na de'i tshe ngo shes pa yang mngon sum nyid yin pas/ ci ltar gzhan gyis gzhan du byed snyam du dogs pa ni/ ngo shes pa yang zhes bya ba'o/ /mngon sum ma yin no/ /ci'i phyir zhe na/ rjes su zhes bya ba'o/ /rjes su dpag pa'i yul la 'jug pa yang pha rol po nyid 'dod pa yin te/ 'on
<p>146a.4</p>te de'i tshe zhes bya ba la sogs pas so/ /gzhan dag ni rjes su dpag pa'i yul la zhes bya ba ni dran pa'i yul la zhes so/ /gal te rjes su dpag pa'i yul la 'jug kyang ngo shes pas gcig nyid sgrub par 'gyur ro zhe na/ rjes su dpag pa de yang zhes bya ba'o/ /du ma'i ni yan lag du
<p>146a.5</p>ma'i'o/ /gal te yan lag du ma'i yul can nyid yin na/ ci ltar ngo shes pa gcig nyid nye bar ston pas tha snyad kyi rgyu yin snyam du dogs pa ni/ ngo shes pa zhes bya ba'o/ /lan ni tshad ma nyid kyis tha snyad kyi rgyu yin no zhes bya ba ni skabs yin no/ /tshad ma nyid ci ltar yin zhe na/ tshad ma nyid kyang
<p>146a.6</p>zhes bya ba'o/ /rjes su dpag pa zhes bya ba de'i rang bzhin gyi rjes su dpag pa yin pas so/ /gal te gcig nyid kyi tha snyad grub pa la rjes su dpag pa tshol na de'i tshe rjes su dpag pa'i rang bzhin gyi ngo shes pas yan lag can 'grub par 'gyur ro/ /snyam du dogs pa bsu ba ni 'o na zhes
<p>146a.7</p>bya ba'o/ /ma yin te zhes bya ba la sogs pa'i lan gyi don ni 'di yin te/ de'i rang bzhin gyi rjes su dpag pa ni/ don dam pa'i gcig nyid kyi yul can ma yin gyi/ 'on kyang brtags pa'i gcig gi yul can yin la/ khyed kyis bsgrub par bya ba'i yan lag can ni don dam pa'i gcig
<p>146b</p>
<p>146b.1</p>yin no zhes bya ba'o/ /brtags pa'i gcig nyid ston pa ni don de zhes bya ba'o/ /btso ba dang sreg par byed pa nyid kyis mthong ba dang / rig pa dag la gcig nyid du nye bar btags pa yin no/ /sgrub par byed pa'i shes pas nye bar bstan pa'i gzugs dang reg pa'i shes pas nye bar bstan pa'i
<p>146b.2</p>reg pa nyid gcig tu bsgrub par bya ba yin no/ /sngar mthong ba gang yin pa de nyid mi slu ba'i rang bzhin don bya ba'i shes pas reg par bya ba yin te/ sreg pa la sogs pa'i 'bras bu byed pa'i phyir sngon mthong ba'i me bzhin no zhes nye bar btags pa'i gcig nyid bsgrub par bya ba yin no/ /
<p>146b.3</p>de nyid kyi phyir thog ma med pa'i bag chags zhes lan 'debs par 'gyur ro/ /don bya ba gcig pa nyid kyang lhag par zhen par gcig pa las yin no/ /de la zhes bya ba ni tha snyad bsgrub pa'i rjes su dpag pa'i yul me la sogs pa la'o/ /don dam par ni ma yin no zhes bya ba ni gcig
<p>146b.4</p>nyid ma yin pa'o/ /gal te sngar mthong ba dang mthong bzhin pa don dam par gcig ma yin na ci ltar don bya ba 'grub/ des na don dam pa'i gcig nyid rjes su dpag pa'i spyod yul yin no snyam na/ de nyid kyis zhes bya ba ste sngar mthong ba nyid kyis so/ /dogs pa ni dngos zhes bya ba'o/ /sangs
<p>146b.5</p>rgyas pa la don dam pa pa'i gcig med pa'i phyir nye bar btags pa mi 'thad do zhe na/ dngos med kyang nye bar 'dogs pa'i rgyu mtshan yod do zhes brjod pa ni/ thog ma med pa'i zhes bya ba'o/ /gal te yang dngos kyi gcig nyid nye bar 'dogs pa'i rgyu mtshan ma yin pa de lta na yang rnam pa gcig
<p>146b.6</p>tu snang ba'i shes pa bag chags nyid rgyu mtshan yin la/ de yang gcig tu snang ba'i shes pa snga ma las yin no/ /des na 'di yan chad kyis ni dngos kyi gcig med kyang nye bar btags pa rgyu mtshan dang bcas par bstan pa yin no/ /da ni dngos po sngon du 'gro ba can gyi nye bar btags
<p>146b.7</p>pa ston pa ni/ yang na zhes bya ba'o/ /dang po mi mthong ba gang yin pa de nyid la 'jig rten gyis reg par brjod pa yin no/ /gal te yang de la gcig nyid yod pa ma yin pa de ltar na yang / gcig nyid dang gcig nyid kyi sgra grags pas dngos yin par brjod la/ dus gzhan du ni sngar
<p>147a</p>
<p>147a.1</p>mthong ba'i gcig pa nyid dang lhag par sgro btags pa las te/ lhag par zhen pas gcig nyid du brjod do/ /gang zhig la zhe na/ don bya ba byed pa'i dngos po la'o/ /ci ltar yod pa ma yin pa lhag par sgro 'dogs snyam na/ nyer btags las te / btags nas so/ /
<p>147a.2</p>'dis ni/ don med na yang gang la ni/ /zhes bya ba la sogs pa'i rigs pa bstan pa yin no/ /gang gi phyir de ltar chos dang chos can gyi dngos po don dam pa par mi 'thad pa de'i phyir ro/ /chos dang chos can dag ces bya ba ni byas pa dang sgra dag gam/ gzugs dang bum pa dag de nyid dang gzhan
<p>147a.3</p>nyid du zhes tha mi dad pa dang tha dad par 'gyur ba yin no/ /gal te 'di dag tha mi dad pa nyid du mthong ba ma yin no/ /de ji ltar tha dad pa dang tha mi dad pa yin zhe na/ ldog pa zhes bya ba tha dad pa kun brtags pa las de nyid dang gzhan nyid yin te/ de lta ma yin na de nyid kho nar 'gyur te/ sgra las
<p>147a.4</p>byas pa la sogs pa'i chos rnams sam gzugs dang ro la sogs pa las bum pa la sogs pa'i chos can rnams tha dad pa med pa'i phyir ro/ /ci'i phyir dngos po la med snyam na de kho nar ni zhes bya ba ni zhes bya ba'o/ /'o na ci ltar tha dad snyam na/ tha dad pa ni zhes bya ba'o/ /dbye ba ci ltar don dam
<p>147a.5</p>pa ma yin zhe na/ dbye ba de ni zhes bya ba'o/ /de zhes bya ba mngon sum sngon du song ba can dngos po'i stobs kyis zhugs pa'i rjes su dpag pa las so/ /dngos po'i stobs kyis zhugs pa'i mngon sum dang rjes su dpag pa ngag gis ni chos dang chos can dag tha dad par grub pa ma yin no
<p>147a.6</p>zhes bya ba'i don to/ /'o na brtags pa'i dbye ba yang ci ltar 'grub snyam na/ 'on kyang zhes bya ba'o/ /rjes su dpag pa yang mthong ba gang yin pa de nyid reg pa yin te/ bya ba gcig byed pa'i phyir ro zhes bstan zin pa kho na'o/ /de nyid dang gzhan nyid ces bya ba ni brtags pa'o/ /de lta bur
<p>147a.7</p>gyur ma grub phyir te ma dmigs pa'i phyir na de nyid gzhan nyid 'gog par 'gyur ro/ /yul gang la zhe na/ don dam par ni rnam dpyad na kun rdzob pa la ste/ kun rdzob pa don dam par rnam par dpyad pa gang yin pa de dag la ste/ don 'di dag ni kun rdzob pa kho na yin gyi don dam pa'i rang bzhin
<p>147b</p>
<p>147b.1</p>ni ma yin no zhes bya bar ro/ /gal te de nyid dang gzhan nyid du khas len na khyed nam mkha'i gos can gyi lugs kyi rjes su 'jug par 'gyur ro zhe na/ don dam par ni zhes bya ba'o/ /don dam pa par ni tha mi dad la/ brtags pa pa ni tha dad yin no zhes bya bar ni nam mkha'i gos can 'dod pa ma yin gyi
<p>147b.2</p>'on kyang sangs rgyas pa kho na'i yin no/ /'o na nam mkha'i gos can gyi 'dod pa ci 'dra ba zhig yin snyam na/ 'on kyang gnyi ga zhes bya ba ste tha dad pa dang tha mi dad pa'o/ /gang gi phyir de ltar don dam par tha dad pa med pa de nyid kyi phyir ro/ /dpag bya mi rtag pa nyid dang dpag par byed pa rtag pa dang
<p>147b.3</p>don chos can te/ 'di dag gi bsgrub bya nyid la sogs pa'i tha snyad gnas pa 'di ni/ ldog pa la brten pas rnam par rtog pas grub pa la brten nas brtags pa yin no/ /shes pa ma grub tha dad la/ /brten nas zhes bya ba ma rtogs pa'i/ rnam 'grel 'di nyid 'di snyam du gal te zhes bya ba la sogs pas kha
<p>147b.4</p>bskangs te rtsod pa yin no zhes brjod pa ni 'di snyam du zhes bya ba'o/ /gal te don dam pa pa'i tha dad pa med na de'i tshe ci ltar zhes bya ba la sogs par sbyar ro/ /shes pa la grub tha dad pa/ /zhes bya ba nyid kyi rnam par 'grel pa brjod pa ni/ ldog pas zhes bya ba'o/ /'on te sangs rgyas pas 'di
<p>147b.5</p>'dra ba'i tha dad pa la brten pas bya ba ma yin pa kho na'o snyam na/ kun rdzob pa'i zhes bya ba'o/ /'di nyid brjod pa ni kun rdzob tu zhes bya ba'o/ /don dam par ni tha dad pa ma yin no zhes bya ba la mi brten pa yang ma yin no zhes 'brel to/ /gal te kun rdzob dang don dam pa dag la gang rung zhig
<p>147b.6</p>la brten par bya ba yin no zhe na/ kun rdzob kyi zhes bya ba'o/ /kun rdzob tu tha dad khas ma blangs na mi slu ba med par 'gyur ro/ /gal te bya ba la sogs pa'i chos 'ba' zhig 'dod kyi/ de dang de las log pa'i chos can sgra la sogs pa ni ma yin la/ de bzhin du yan lag kho na 'dod kyi
<p>147b.7</p>gzugs la sogs pa'i yan lag don dam pa pa ni ma yin na de'i tshe mi slu bar mi 'gyur ro/ /byas pa la sogs pa'i chos rnams dang / yan lag yan lag can ni med pa'i phyir ro/ /de bzhin du gal te sgra la sogs pa'i chos can 'ba' zhig 'dod la/ de bzhin du yan lag dang reg pa la
<p>148a</p>
<p>148a.1</p>sogs pa'i yon tan nyid 'dod pa yin na/ de'i tshe rjes su dpag pa dang / rjes su dpag par bya ba'i tha snyad dang / bdag gis mthong ba gang yin pa de nyid la reg go zhes bya ba la sogs pa'i tha snyad med par 'gyur te/ des na gnyi ga la nye bar len to/ /gang gi phyir don dam par med pa
<p>148a.2</p>de'i phyir gang gi tshe tha dad par snang bar gyur pa de'i tshe de ni tha snyad kyi rten yin no/ /ci ltar snang ba gzhan gyi chos dang chos can la brten nas bsgrub par bya ba dang sgrub par byed pa'i tha snyad du 'gyur ba yin gyi de kho nar ni ma yin no/ /don la mi slu ba ni 'brel ba'i phyir ro zhes bshad zin to/ /de ltar gang la snang snyam na
<p>148a.3</p>shes la ste rnam par rtog pa la'o/ /ci lta bu zhig la zhe na/ don gang gi bdag nyid gang zhig de lta bu ma yin pa las tha dad pa de'i mthar thug pa'i shes pa gang yin pa de la'o/ /de lta ma yin na ni zhes bya ba ni brtags pa'i tha dad pa med na'o/ /de skad du yang slob dpon phyogs kyi glang pos bshad do/ /skabs
<p>148a.4</p>su bab pa la ni ldog pa tha dad pa yang med pa'i phyir ma grub pa kho na'o/ /gang gi phyir tha snyad du bzhag pa'am/ yang na tha snyad kyis bzhag pa sgra ni rtag ste zhes bya ba'i bsgrub par bya ba'i chos can de nyid sgra yin pa'i phyir zhes sgrub byed du byas pa yin no/ ci 'dra ba zhig sgrub byed du byas she na/ gang zhig tha dad pa'i
<p>148a.5</p>blo dang ma 'brel pa de la de skad ces bya ste/ bsgrub par bya ba'i chos can nyid du byas pa'i rnam pa las rang bzhin gzhan gyis blo gzhan la gnas med pa ste/ tha dad pa'i blo dang ma 'brel pa zhes bya ba'i don to/ /gang gi phyir de ltar rnam par gcad par bya ba logs shig pa med pa'i phyir na/ rtogs par grub pa'i
<p>148a.6</p>tha dad pa tsam yang med pa des na sgra yin pa'i phyir zhes bya ba'i gtan tshigs 'di dam bcas pa'i don gyi phyogs gcig yin pas na/ ma grub par bstan pa yin no/ /gang gis 'di ma grub par 'gyur ba ci ltar na 'dir bsgrub par bya ba gang yin pa de nyid sgrub par byed pa nyid du byas she na/ log pa zhes bya ba ste/ 
<p>148a.7</p>mi rtag pa dang byas pa'i sgra tha dad pas ni byas pa nyid la sogs pa'i mtshan nyid kyi ldog pa tha dad pa ma yin no/ /ci'i phyir zhe na/ log pa de ni gcig yin pa'i phyir ro/ /'o na ci ltar tha dad snyam na/ 'on kyang sgra ma yin pa la sogs pa ldog pa'i mtshams gang las ldog pa ste tha dad pa las ldog pa rnams tha dad
<p>148b</p>
<p>148b.1</p>pa yin no zhes 'brel te/ /thun mong ni byas pa nyid de/ sgra dang sgra ma yin pa gnyi ga la yod pa'i phyir ro/ /thun mong ma yin pa ni sgra nyid de sgra'i bsal ba kho na la yod pa'i phyir ro/ /yang na thun mong ba ni gzugs dang sgra la sogs pa'i yan lag rnams yin la/ thun mong ma yin pa ni bum pa la sogs pa'i yan
<p>148b.2</p>lag can no/ /de lta zhes bya ba ni thun mong dang thun mong ma yin pa'i tha dad pa'o/ /dngos po'i rkyen zhes bya ba ni sgra nyid do/ /gzhan gyi ltar na ni dngos po'i rkyen don dam pa pa'i tha dad pas 'jug pa yin la/ sangs rgyas pa'i ltar na ni log pa'i tha dad par brtags pas yin no/ /'dir ni gnyi ga ltar yang
<p>148b.3</p>tha dad pa mi srid do/ /'gyur na yang zhes bya ba ni tha dad pa rnam pa gnyis med bzhin du'o/ /dogs pa ni dngos po'i rkyen zhes bya ba'o/ /phan tshun brten pa nyid brjod pa ni/ drug pa'i zhes bya ba'o/ /don ni sgra'i rgyu mtshan can ma yin no zhes bya ba ni/ don mthong ba na ni brda las ni rjod par byed pa'i sgra yin no/ /
<p>148b.4</p>don mthong ba med na ni brda med pa'i phyir sgra rjod byed ma yin pa kho nar 'gyur ro/ /des na 'di'i rjod par byed pa ni don gyi rgyu mtshan can yin no/ /dogs pa ni don de ni zhes bya ba'o/ /de lta bur gyur pa nyid ces bya ba ni/ sgra las rtogs par 'gyur ba nyid do/ /gang zhes bya ba ni brjod par bya ba'o/ /tshad ma
<p>148b.5</p>yin no zhes bya ba ni blang bar bya ba'o/ /de lta ma yin na sgras brjod par bya ba gzhal bya yin pa'i phyir ci ltar de la tshad ma 'jug par 'gyur/ sgra gzhan gyis zhes bya ba nyid kyi sgras so/ /lan ni de lta na zhes bya ba'o/ /sgra du ma las don du ma nyid yin na shing dang rkang 'thung la sogs pa du mas don du mar 'gyur bas
<p>148b.6</p>rnam grangs su mi 'gyur te/ bum pa dang snam bu la sogs pa'i sgra bzhin no/ /gang gi phyir log pa tha dad pas ldog pa tha dad pa ma yin gyi/ 'on kyang ldog mtshams tha dad pa las yin la/ 'dir ni ldog mtshams kyang tha dad pa med pa de'i phyir sgra ni zhes bya ba la sogs pa go sla'o/ /'dis ni tha dad pa med
<p>148b.7</p>pa'i phyir ma grub par brjod pa yin no/ /da ni dam bca' ba sbyar ba'i dus nyid du rtogs pa'i phyir zlos pa yin par bstan pa ni/ gzhan yang zhes bya ba ni/ sgra zhes bya ba nyid kyis zhes bya ba ni sgra'i mnyan pa nyid las so/ /yang sgra nyid brjod pas ci bya/ dogs pa ni yang brjod pa ni zhes bya ba ste/ chos sgra nyid gtsor
<p>149a</p>
<p>149a.1</p>bya ba'i don du'o/ /gtsor bya ba ma yin no/ /ci'i phyir zhe na 'bras bu med pa'i phyir ro/ /'on te de gtsor byas pa la 'bras bu go bar byed pa nyid yin pa yod do zhe na/ chos can zhes smos so/ /byas pas zhes bya ba chos can gyi khyad par dngos po'i rkyen dang bral ba 'dis kyang mi rtag pa nyid
<p>149a.2</p>rtogs pa kho na'o/ /'on te yang ci ltar sgron me'i chos gsal bar byed pa nyid rang rtogs pa'i rgyu yin pa de bzhin du sgra'i sgra nyid kyang rang mi rtag pa nyid du go bar byed pa yin no snyam na/ mar me'i zhes smos so/ /mar me'i dpe'i dbang gis chos can chos kyis go bar byed pa yin na/ lkog tu gyur pa'i me yang
<p>149a.3</p>chos can de la gnas pa'i chos kyis shes par byed par 'gyur te/ mar me bzhin du 'brel pa la mi ltos pa'i phyir ro/ /des na ri 'di ni me dang ldan pa yin te/ ri yin pa'i phyir zhes bya ba yang sgrub byed yin pas du ba brjod pa don med par 'gyur ro/ /rjes su dpag pa ni tha snyad 'gyur ba ma yin no zhes bya ba
<p>149a.4</p>la/ rjes su dpag pa'i du ba la sogs pa'i rtags so/ /du ba la sogs pa'i rtags gzhan brjod par mi 'gyur ro zhes bya ba'i don to/ /des na zhes bya ba ni 'bras bu med pas na'o/ /sngar brjod pa'i mjug sdud pa ni tha dad pa zhes bya ba'o/ /dper na rtsol byung nyid kyi phyir zhes rtsol ba las byung ba'i sgra'i rang
<p>149a.5</p>bzhin nyid chos can yin la/ sgra dang bum pa la sogs pa'i thun mong ba ni rtags yin no zhes bya ba'i don to/ /gang gi phyir zhes bya ba ni rnam par 'brel pa'o/ /ci'i phyir ma grub pa nyid ma yin snyam na/ sgra la gnas pa'i zhes bya ba'o/ /tha dad pa ci ltar zhe na/ sgra la gnas pa'i zhes gsungs so/ /rtsol ba
<p>149a.6</p>las byung ba las gzhan las ni bum pa la sogs pa las kyang ngo / /de las gzhan bum pa la sogs pa las so/ /'o na gang las tha dad snyam na/ 'on kyang zhes bya ba'o/ /glog la sogs pa kho na las so/ /de ltar na re zhig /rtsol ba las byung ba'i sgra ni mi rtag ste rtsol ba las byung ba yin pa'i phyir zhes
<p>149a.7</p>bya ba'i sbyor ba 'di la/ chos can dang sgrub par byed pa rjod pa'i sgra dag rnam grangs ma yin par bstan pa yin no/ /'di 'dra ba'i rnam grangs ma yin pa nyid ni/ sgra nyid yin pa'i phyir zhes bya ba 'di la med pa des na ma grub par brjod pa yin no/ /des na zhes bya ba 'di ldog pa'i tha dad pas so/ /de dang de
<p>149b</p>
<p>149b.1</p>ma yin pa las zhes bya ba sgra dang sgra ma yin pa la gnas pa'o/ /de ltar gyur na rjes su 'gro ba med pa'i nyes pa nyid du 'gyur ro snyam na/ 'o na zhes smras te/ rtsol ba las byung ba bzhin du khyab pa nyid med pa'i phyir sgra nyid la rjes su 'gro ba med pa'i skyon kho na yod par 'gyur gyi ma grub par ni mi 'gyur ro zhes bya ba'i
<p>149b.2</p>don to/ /'di nyid brjod pa ni/ des na zhes bya ba'o/ /ci ltar ma grub pa'i skyon du mi 'gyur snyam na/ ma grub pa la yang zhes bya ba'o/ /grub pa'i mtha'i don ni 'di yin te/ nyes pa gnyis yod kyang ma 'brel pa rnam par bcad pas ma grub pa nyid du brjod pa yin no zhes bya ba'o/ /gal te nyes pa gnyis
<p>149b.3</p>yod na/ de'i tshe gnyi ga yang brjod do cog snyam na/ des zhes bya ba'o/ /phyogs kyi chos med par ni gtan tshigs la rjes su 'gro ba med pa'i nyes par 'gyur ba ma yin te/ med pa nyid kyis the tshom skyed par mi byed pa'i phyir ro zhes brjod pa ni gtan tshigs yod na zhes bya ba'o/ /de rjes su 'gro ba
<p>149b.4</p>med pa ni gtan tshigs rjes su 'gro ba med pa bzlog pas khyab pa dang / sogs pa'i sgras thun mong ma yin pa la sogs pa'o/ /de ni rjes su 'gro ba la the tshom za ba'i phyir ro/ /gang gi phyir rjes su 'gro ba med pa la sogs pa'i nyes pa ni ma bshad pa de'i phyir/ sgra nyid yin pa'i phyir zhes bya ba 'di ni ma grub pa
<p>149b.5</p>nyid kyis skyon du 'gyur ro/ /tha dad na ni zhes bya ba ni rtsol las byung ba nyid chos can las tha dad na ma grub pa nyid kyi skyon med do zhes bya bar ro/ /des na zhes bya ba ni tha dad med pas na'o/ /phyogs yan lag zhes bya ba ni/ rtsol ba las byung ba nyid sgra la gnas pa chos can yin par ma zad pa'o/ /sgra la gnas
<p>149b.6</p>pa'i rtsol ba las byung ba nyid bsgrub par bya ba'i chos can de las tha dad pa'am/ yang na dpe'i chos can de la ni tha dad pa la ni'o/ /gnod med phyir te 'gal ba med pa'i phyir te de dang de ma yin pa la brten pa ni sgrub pa'i byed pa'am grub pa ma yin no/ /phyogs kyi khyad par nyid yin yang sgrub par byed
<p>149b.7</p>pa las tha dad pa'i bsgrub bya'i chos can no/ /yang na de las tha dad pa'i dpe'i chos can bum pa la sogs pa la ma grub pa ma yin te/ gnod pa med pa'i phyir ro/ /bsgrub par bya ba'i chos can gyi khyad par yin yang / ma grub pa nyid du rjes su 'gro ba med pa'i nyes pa yod pa ma yin no zhes bya ba'i don
<p>150a</p>
<p>150a.1</p>to/ 'di dper brjod pa ni/ dper na zhes bya ba'o/ /ci'i phyir gtan tshigs nyid 'gal ba ma yin snyam du dogs pa bsu nas/ rjes su 'gro ba yod pa'i phyir ro zhes brjod pa ni bsgrub par bya ba dang zhes bya ba'o/ /de bzhin du zhes bya ba ni 'brel ba nyid du'o/ /'on te phyogs kyi yan lag
<p>150a.2</p>yin na bsgrub par bya ba dang 'brel pa ci ltar zhe na/ 'brel pa de ni zhes bya ba'o/ /des na zhes bya ba ni 'brel pa mi 'gal bas na'o/ /gtan tshigs yin pa nyid do zhes bya ba ni/ ma grub min zhes bya ba 'di'i bshad pa'o/ /yang na sgrub par byed pa rtsol ba las byung ba nyid/ bsgrub bya nges pa'i dus
<p>150a.3</p>na phyogs kyi khyad par nyid khas blang bar bya ba ma yin pa kho na'o/ /ci'i phyir zhe na/ sgra'i rang bzhin rtogs par byas nas rtsol ba las byung ba nyid ldog pa'i phyir ro/ /khyad par ni zhes bya ba ni/ khyad par ni gdon mi za bar bsgrub par bya ba nye bar mtshon pa ste nges pa'i dus na yod pa ma yin no/ /lhas
<p>150a.4</p>byin gyis zhes bya ba ni srog chags tsam gyis nye bar mtshon par byed do/ /de nyid kyi phyir lha skyabs la sogs pa'i khyim nye bar mtshon nas zhes gsungs so/ /de zhes bya ba ni nye bar mtshon byed du gyur pa'i bya rog go/ /de'i 'bras bu zhes bya ba ni grub pa'i mtha' smra ba'o/ /khyad par zhes bya ba ni
<p>150a.5</p>mchod sbyin la sogs pa'i khyim las khyad par du gyur pas na khyad par ste lhas sbyin la sogs pa'i khyim ste/ de'i mthar thug pa'i blo gang la yod pa ste yod pa'i phyir ro/ /nye bar mtshon pa zhes bya ba ni chos can las tha dad pa rtsol ba las byung ba nyid la sogs pa'o/ /des na bye brag spyi chos tha/ /dad phyir
<p>150a.6</p>rtags dang rtags can nyid/ /ces bya ba'i don dpyod pa ni/ gal te chos can zhes bya ba'o/ /byas pa nyid dang mi rtag pa nyid kyang dam bcas pa'i don gyis phyogs gcig nyid do zhes bya bar 'gyur ro zhes 'brel to/ /ldog mtshams tha dad pa med pa'i phyir chos tha dad pa med pa'i dogs pa bsu ba ni/ gal te
<p>150a.7</p>zhes bya ba'o/ /de tsam nyid kyis zhes bya ba ni sgra tsam nyid kyis so/ /de skad du yang slob dpon dbyig gnyen gyis chos mngon pa'i bstan bcos las bshad pa yin no/ /phan tshun zhes bya ba la sogs pa ni ldog pa'i dbye ba ston pa'o/ /sgra nyid dang mnyan bya nyid dag ni/ ldog pa gcig gi mthar thug pas
<p>150b</p>
<p>150b.1</p>phan tshun nang du 'du bar brjod pa yin te/ gal te der gyur na ni de'i tshe 'di gnyis tha dad par rigs pa dang ldan pa min par 'gyur ba zhig na/ 'on kyang ldog pas brtags pa'i chos tha dad pa yod pa yin no zhes brjod pa ni/ don gzhan dang ni zhes bya ba'o don gzhan nyan pa'i shes pa dang 'brel pa dang ma
<p>150b.2</p>'brel pa yang sgra la yod pa yin no/ /de ltar gyur dang mnyan bya nyid ni sgra nyid las tha dad par gsal ba kho na'o/ /mnyan bya zhes bya ba la sogs pa ni rnam par 'grel ba'o/ /mnyan par bya ba ma yin pa med pa zhes bya ba ni/ rung ba'i yul na gnas pa'i sgra la ni 'on pa ma yin pa'i dbang du byas te/ mnyan
<p>150b.3</p>bya ma yin pa nyid med pa'o/ /tshogs pa med pa'i phyir zhes bya ba ni rna ba mi gsang ba la sogs pa las so/ /skyes bu gzhan la zhes bya ba ni 'on pa dang yul thag ring po la sogs pa la'o/ /sgra ma yin par ni zhes bya ba ni/ skyes bu gzhan la ltos kyang sgra sgras ma yin par mi 'gyur gyi/ 'on kyang sgra kho
<p>150b.4</p>na'o/ /ldog pa tha dad pa'i mjug sdud pa ni/ mnyan bya ma yin pa las log pas ni zhes bya ba'o/ /'o na mnyan bya ma yin pa las ldog pas cir 'gyur zhe na/ mnyan bya nyid de ltar zhes bya ba mnyan bya ma yin pa las ldog par 'gyur gyi/ sgra nyid ni de ltar 'gyur ba ma yin no/ /ci'i phyir zhe na/ sgra nyid
<p>150b.5</p>de ni'o/ /'dis ni zhes bya ba ldog pas brtags pa'i dbye ba bstan pa ni/ slob dpon gyis ci skad du gsungs pa de ni legs par bshad pa yin no zhes mchod pa dang 'brel to/ /slob dpon phyogs kyi glang pos tshad ma kun las btus pa'i 'grel par gang gsungs pa de bshad pa yin no/ /yang na slob
<p>150b.6</p>dpon gyis gsungs pa gang yin pa de nyid bshad pa yin gyi lhag pa ni ma yin pa'o/ /slob dpon nyid kyis rtsod pa dang lan mdzad pas 'di dag nyid 'dir bshad pa yin no zhes bya ba'i don to/ /gsungs pa'i tshul bstan pa ni/ gal te zhes bya ba nas skyon yin no zhes bya ba'i bar ro/ /slob dpon
<p>150b.7</p>phyogs kyi glang pos ni/ 'dir ni gtan tshigs nyer gtod kyis/ /bsgrub bya de ni 'gal ldan min/ /zhes bya ba skabs 'dir/ sgra nyid kyi mtshan nyid thams cad ma yin pa nyid ni/ sgra mi rtag pa nyid du bsgrub par bya ba la dam bcas pa'i don gyi phyogs gcig yin pa nyid kyis ma grub pa yin par gsungs pa na/ 
<p>151a</p>
<p>151a.1</p>rtsod par byed pas gal te zhes bya ba la sogs pas 'khrul par byed de/ dam bcas pa'i don gyis phyogs gcig kyang yin la/ sgrub par byed pa yang yin mod ces so/ /'dir zhes bya ba la sogs pa ni lan sbyor ba 'dis so/ /mig la sogs pa zhes bya ba ni 'dus pa rnams kyi nang
<p>151a.2</p>nas mig la sogs pa kho na dam bcas pa'i don yin pa'o/ /de'i phyogs gcig ces bya ba 'dus byas kyi phyogs gcig kyang dam bcas pa'i don yin pa'o/ /spyi dang khyad par gyi dngos po bsgrub par bya ba dang sgrub par byed pa yin no zhes bya ba'i don to/ /ci ste yang zhes bya ba la sogs pa'i rtsod par don ni 'di
<p>151a.3</p>yin te/ sgra mi rtag ste sgra nyid yin pa'i phyir ro zhes bya ba'i gtan tshigs 'di ma grub par/ ni mi 'thad kyi thun mong ma yin pa'i ma nges pa kho nar 'gyur ro/ /sgra nyid ni sgra kho na la gnas te/ des na thun mong ma yin pa kho na yin pas de ci ltar ma grub pa nyid du brjod ces bya ba'o/ /de ltar ni zhes bya ba la
<p>151a.4</p>sogs pa'i grub pa'i mthar don 'di yin te/ chos can dang bsgrub par bya ba'i chos las ltos te tha dad pa'i chos gang yin pa bsgrub par bya ba'i chos can nyid la gnas pa gang yin pa de ni thun mong ma yin par rigs te/ dper na mnyan bya nyid sgra nyid dang mi rtag pa nyid las ldog pa'i dbye bas tha dad pa yin pa des
<p>151a.5</p>na de ma nges pa nyid du 'thad pa bzhin no/ /sgra nyid ni chos can las ldog pa'i dbye bas kyang tha dad pa yod pa ma yin te/ chos can nyid sgrub byed nyid du nye bar bkod pa'i phyir ro/ /des na 'di ni ma grub pa kho na yin gyi/ thun mong ma yin pa'i ma nges pa ni ma yin no zhes so/ /ma grub pa nyid kyis zhes bya
<p>151a.6</p>ba nyid kyi sgra ni thun mong ma yin pa'i ma nges pa nyid sel ba'o/ /de la yang zhes bya ba ni gtan tshigs kyi mtshan nyid brjod par bya ba la yang ngo / /de dbye ba ni phyogs chos kyi dbye ba'o/ /gtan tshigs ltar snang pa'i sngon du bstan par bya ste/ gtan tshigs kyi mtshan nyid dang gtan tshigs ltar snang
<p>151a.7</p>ba'i mtshan nyid kyi sngon rol tu brjod par bya'o/ /ci'i phyir zhe na/ gang gi phyogs kyi chos nyid gang yin de phal cher ni mang du ni gtan tshigs ltar snang ba yin la/ phyogs kyi chos 'ga' zhig ni yang dag pa'i gtan tshigs yin pa de'i phyir ro/ /'di skad brjod pa yin te/ gal te yang de la rigs mthun
<p>151b</p>
<p>151b.1</p>pa yod kyang zhes bya ba la sogs pa gtan tshigs ltar snang ba dang por brjod par rigs kyi/ 'on kyang 'di gnyis bzhag nas phyogs chos kyi rab tu dbye ba bstan pa gang yin pa de ni dgos pa gzhan bsgrub pa'i ched du yin no/ /phyogs kyi chos la ni gtan tshigs kyang srid la/ gtan tshigs ltar snang ba yang
<p>151b.2</p>srid do/ /de la gal te tha dad par phyogs kyi chos 'di ni gtan tshigs nyid yin la/ 'di ni gtan tshigs ltar snang ba yin no zhes bstan par ma byas na/ de'i tshe slob ma rnams ci phyogs kyi chos 'di gtan tshigs yin nam/ de ste gtan tshigs ltar snang ba yin no zhes rmongs par 'gyur ro/ /
<p>151b.3</p>des na gtan tshigs su gyur pa'i phyogs chos la gtan tshigs ltar snang ba'i blo dang / gtan tshigs ltar snang ba la yang gtan tshigs kyi blor mi 'gyur bar bya ba'i phyir/ de ltar phyogs chos kyi rab tu dbye ba bstan pa yin no/ /de nyid brjod pa ni/ phyogs chos zhes bya ba la sogs pa'o/ /mthun
<p>151b.4</p>phyogs nam mkha' bum pa rdza/ /mkha' dang nam mkha' bar snang la/ /glog dang bar snang glog bum dang / /nam mkha' dang ni rdul phran no/ /zhes bya ba rnam pa dgu po dag ni phreng ba gsum pa'i re'u mig dgu po rnams su go rims bzhin bri bar bya'o/ /mthun pa'i phyogs rnams pa dgu bris pa de la
<p>151b.5</p>rim pa bzhin du phyogs kyi chos 'ga' zhig ni yod pa yin la/ 'ga' zhig ni med pa/ 'ga' zhig ni rnam pa gnyi gar yang 'gyur ro/ /gal te de ltar na rnam pa gsum du 'gyur gyi/ rnam pa dgu por go rims ci ltar 'gyur snyam na/ re re dag la yang rnam gsum zhes gsungs so/ /gang gi phyir
<p>151b.6</p>gang zhig mthun pa'i phyogs la yod pa dang gang zhig med pa dang / gang zhig gnyi ga yin par brjod pa de nyid re re yang rnam pa gsum gsum du 'gyur ro/ /ci ltar zhe na/ brjod pa mi mthun phyogs la yang zhes bya ba'o/ /bum pa bar snang glog dang mkha'/ /bum pa rdza ma glog bum dang / /rdza ma
<p>151b.7</p>nam mkha' bum de ni/ /de bzhin mi mthun phyogs rnams dgu/ /mthun pa'i phyogs re mig dgu pa/ /de bris pa de la yang / rim pa bzhin yod pa dang med pa dang rnam pa gnyi gas so sor rnam pa gsum gsum du 'gyur ro/ /des na phyogs kyi chos rnam pa dgu yin no/ /phyogs kyi chos rnam pa dgu'i
<p>152a</p>
<p>152a.1</p>rang bzhin yang mdun du 'chad par 'gyur ro/ /gang phyir gtan tshigs dag dang ni zhes bya ba la sogs pas bshad pa'i don du phyogs snga ma 'god pa ni/ gal te zhes bya ba'o/ /gtan tshigs dag dang ni zhes bya ba la sogs pa ni grub pa'i mtha'o/ /gang gi phyir bde bar 'chad pa dang
<p>152a.2</p>'jig par 'gyur ba de nyid kyi phyir rnam 'grel mdzad pas bshad la/ gtan tshigs kyi rab tu dbye ba'i don/ mdos mdor bsdus te brjod pa gang yin pa de ni/ bde bar gzung ba grub pa'i phyir ro/ /gang zhig bde bar gzung ba grub pa'i phyir yin zhe na/ skabs kyi gtan tshigs kyi rab tu byed pa'i don nyid
<p>152a.3</p>do/ /de nyid kyi phyir rnam par bshad pa las/ gtan tshigs kyi rab tu byed pa'i don nyid bde blag tu gzung ba'i don du'o zhes so/ /gtan tshigs kyi rab tu byed pa ni zhes rjes su brjod nas/ gtan tshigs kyi rab tu byed pa zhes bya ba'i/ don re zhig ston pa ni/ gtan tshigs dang zhes bya ba'o/ /gtan tshigs
<p>152a.4</p>rab tu byed pa zhes bya ba 'dir gtan tshigs smos pa ni nye bar mtshon pa ste/ des na gtan tshigs dang gtan tshigs ltar snang ba ston par byed pa'i tshig la rab tu byed pa zhes brjod pa yin no/ /don gyi sgra rnam par 'grel pa ni/ de'i don ni zhes bya ba ni ste rab tu byed pa de'i don to/ /de gang yin zhe na/ gtan tshigs dang
<p>152a.5</p>gtan tshigs ltar snang ba nyid do/ /gal te gtan tshigs rab tu byed pa'i zhes bya ba'i sgras gtan tshigs dang gtan tshigs ltar snang ba brjod pa yin no zhes bya ba 'di ci ltar shes snyam na de nyid kyi phyir zhes gsungs so/ /gang gi phyir gtan tshigs rab tu byed pa zhes bya ba'i sgras gtan tshigs dang gtan
<p>152a.6</p>tshigs ltar snang brjod pa de nyid kyi phyir gtan tshigs ltar snang gi mngon du zhes gsungs so/ /de nyid rnam par 'grel pa ni/ gtan tshigs dang zhes bya ba'o/ /phyogs chos zhes bya ba 'di mi rigs par dogs pa bsu ba ni/ gal te zhes bya ba'o/ /phyogs kyi chos nyid du nye bar bsdus pa'i chos ni sgrub par
<p>152a.7</p>byed pa ma yin no zhes 'brel to/ /'di ga las snyam na nags tshang tshing zhes bya ba'o/ /des na phyogs kyi chos gtan tshigs yin no zhes ci ltar brjod snyam pa'o/ /'o na phyogs chos can tsam yin la rag go zhe na/ chos can tsam ni zhes smos so/ /grub kyang bsgrub par bya ba ci ste ma yin snyam na/ chos kyi
<p>152b</p>
<p>152b.1</p>khyad par can gyi zhes bya ba'o/ /des na phyogs chos zhes bya ba ni mi 'thad do snyam na/ 'di la lan de ni bden te zhes bya ba'o/ /'dir phyogs kyi sgras gtan tshigs kyi byed pa'i yul chos dang chos can tshogs pa'i phyogs ni mi gzung ste/ de bzung na ni de'i chos su gtan tshigs thams cad ma grub par 'gyur ro/ /ci'i
<p>152b.2</p>phyir zhe na/ spyi'i don bsgrub par bya ba yin pa'i phyir ro/ /bsgrub par bya ba ni chos can dang / chos tshogs pa'i don 'di yin la/ de yang ma grub pa'i phyir de'i chos su gtan tshigs ci ltar grub/ grub na yang rjes su dpag pa don med par ci ltar mi 'gyur/ de'i phyir shes par 'dod pa'i chos kyi khyad par
<p>152b.3</p>can ni phyogs yin no/ /de'i chos su yang gtan tshigs ma grub pa ma yin no/ /gal te shes par 'dod pa ci ltar khyad par nyid yin te/ bsgrub par 'dod pas na ma grub pa'i phyir ro zhes dogs na/ gang gi phyir chos can tsam la bsgrub bya nyid du zhes bya bas/ shes par 'dod pa'i chos kyis khyad par du byas
<p>152b.4</p>pa nyid du nye bar 'dogs pa de'i phyir/ nye bar brtags pa'i bsgrub bya'i khyad par can ni phyogs yin la/ de'i chos ni de'i rang bzhin nges par byed pa'i dus na phyogs kyi chos kyi gtan tshigs su rtogs par bya'o/ /khyab pa nges pa'i dus na ni/ chos can tsam la bsgrub par bya ba nyid du nye bar 'dogs pa yin
<p>152b.5</p>te/ de lta ma yin na tshogs pas rjes su 'gro ba med par thal ba'i phyir ro/ /ci ltar 'di gnyis kho na la nye bar gdags snyam na/ phyogs gcig phyir zhes gsungs so/ /gtan tshigs kyi zhes bya ba nas ma grub pa'i phyir ro zhes bya ba'i mthar thug pas ni/ gtan tshigs kyi byed pa'i yul phyogs su ston
<p>152b.6</p>pas tshogs don bsgrub bya nyid yin phyir zhes bya ba ste/ de rnam par 'grel pa'o/ /'dis ni 'di 'dra ba'i phyogs la ltos nas gtan tshigs thams cad kyang ma grub pa nyid do zhes bstan pa yin no/ /da ni phyogs gang la ltos nas gtan tshigs ma grub pa de ston pa ni/ de'i phyir zhes bya ba'o/ /gang gi phyir
<p>152b.7</p>gtan tshigs kyi byed pa yin yang phyogs nyid du 'dzin pa ma yin te/ de ni ma grub pas na gtan tshigs thams cad ma grub par thal ba yin no/ /ci ltar ma grub pa zhes bya ba ni shes par 'dod pa'i don ni bsgrub par bya ba nyid kyis ma grub pa yin na/ ma grub pa yang ci ltar khyad par yin/ nye bar brtag pa'i
<p>153a</p>
<p>153a.1</p>phyir ro zhes bya ba ni/ gal te yang chos can la khyad par ma grub pa de lta na yang khyad par nye bar btags pa yin te/ des na nye bar btags pa'i khyad par gyis khyad par du byas pa'i chos can gyi chos ni gtan tshigs yin no/ /phyogs 'di nyid kyi ni phyogs ni chos can te/ yan lag la
<p>153a.2</p>spyi nye bar btags pa'i phyir ro zhes bya ba la sogs pa yang bshad par bya'o/ /phyogs ni shes par 'dod pa'i bye brag dang ldan pa'i chos can no/ /sngar bstan zin pas zhes bya ba ni le'u dang po'i 'grel par ro/ /'di ni yang na chos sam ni zhes bya ba'i rnam par 'grel pa'o/ /de la zhes bya ba ni phyogs
<p>153a.3</p>chos zhes bya ba de la'o/ /chos can gyi chos smos pa nyid kyi zhes bya ba ni phyogs chos smos pa shes la/ chos can gyi smos pa bya ba yin te/ mig gis gzung ba nyid la sogs pa ni de nyid kyis sel ba yin no zhes bya ba'o/ /ma yin te zhes bya ba la sogs pa ni lan no/ /yang gi sgras ni chos mthun pa'i dpe'i
<p>153a.4</p>chos can gyi'o/ /ma yin te zhes bya ba ni rtsod pa'o/ /chos mi mthun pa'i dpe'i chos can gyi chos ni gtan tshigs su mi 'gyur te/ mi mthun pa'i phyogs la med pa zhes brjod pa'i phyir ro/ /'on te de mi mthun pa'i phyogs la med kyang yod pa yang yin no zhe na/ ci ltar zhes smos so/ /mi mthun pa'i dpe'i
<p>153a.5</p>chos can de nyid la yod pa dang / de nyid med ces bya bar te/ mi 'gyur ba kho na'o/ /gang gi phyir de nyid la gtan tshigs yod pa dang med par mi 'thad pa de'i phyir 'os gzhan med pas so/ /gang zhig yongs su gzung bar bya ba chos can gsum pa de gang yin zhe na/ de yang zhes smos so/ /ma yin te zhes
<p>153a.6</p>bya ba la sogs pa ni lan no/ /rigs mthun nyid yod la zhes bya ba la ltos te/ chos can gyi chos zhes yang brjod pa ni'o/ /nges par gzung ba'i phyir ro zhes bya ba chos mthun pa'i dpe'i chos can gyi chos kho na gtan tshigs yin gyi/ bsgrub par bya ba'i chos can gyi ni ma yin no zhes bya bar ro/ /gal te chos
<p>153a.7</p>can ma smos kyang rigs mthun pa kho na la zhes nges par gzung ba yod pa kho na ma yin nam/ des na de'i don du chos can smos pas ci bya/ des na/ 'o na gzhan med pas bsgrub par bya ba'i chos can yongs su gzung ngo zhes dogs pa bsu ba ni/ gal te yang zhes bya ba la sogs pa'o/ /ma yin te zhes bya
<p>153b</p>
<p>153b.1</p>ba la sogs pa ni lan no/ /nyid kyi sgra rim pa bzhin du byas nas mthun pa'i phyogs la yod pa nyid ces bya bar 'gyur ro/ /des na zhes bya ba ni nges par gzung ba gzhan srid pas na'o/ /nges par gzung ba'i phyir chos can smos par bya ba yin par 'gyur ro/ /nges par gzung ba'i tshul brjod pa ni/ de la zhes
<p>153b.2</p>bya ba ste dpe'i chos can nyid la'o/ /gang gi phyir da ltar chos can smos pa nges pa'i don yin par dogs par 'gyur ba des na'o/ /'o na zhes bya ba la sogs pa ni rtsod pa'o/ /ma yin te zhes bya ba ni lan no/ /de la yang zhes bya ba'i bsgrub par bya ba'i chos can gyi chos zhes bya ba la yang bsgrub par bya ba'i chos can
<p>153b.3</p>la nye bar brtags pa nyid skyabs yin no/ /de lta ma yin te bsgrub par bya ba'i chos yin na/ de'i chos nyid ma grub par 'gyur ro/ /bsgrub par bya ba yang khyad par du 'gyur ba ma yin nam/ nye bar btags pas ci zhig bya snyam na/ ma grub pa ni zhes bya ba'o/ /bsgrub par bya ba ni ma grub pa yin la/ ma grub pa
<p>153b.4</p>ni nye bar btags pa med par rtags su gyur pa'i chos kyi khyad par du ci ltar 'gyur/ bsgrub par bya ba dang phyogs kyi sgra gnyis don gcig pas khyad par med pa'i phyir 'di 'dra ba'i bstan pa ma yin no zhes brjod pa ni/ phyogs zhes bya ba 'dis kyang zhes bya ba'o/ /ming dang ming can gyi zhes bya ba la sogs pa'i dogs
<p>153b.5</p>par ni don 'di yin te/ phyogs chos zhes bstan pa na phyogs kyi sgra ni tshogs pa rjod par byed pa yin gyi/ shes par 'dod pa'i bye brag gis khyad par du gyur pa'i chos can ni ma yin no/ /chos can la 'jug par 'dod pa yang yin te/ des na chos can la phyogs kyi ming gdags par bya ba ma yin te/ rtogs
<p>153b.6</p>par dka' bar thal ba'i phyir ro zhes bya ba'o/ /ma yin te zhes bya ba ni lan no rnam grangs yin pa'i phyir ro zhes bya ba ni 'dir yang ming dang ming can gyi 'brel pa mtshungs so zhes bya ba'i don to/ /bsgrub par bya ba'i rnam grangs nyid 'jig rten gyi grags pas gsal bar byed pa ste/ de ltar yang zhes
<p>153b.7</p>bya ba'o/ /phyogs kyis sgra bsgrub bya'i rnam grangs su slob dpon yang bzhed pa yin no zhes ston pa ni/ de ltar yang zhes bya ba'o/ /ci'i phyir bsgrub bya nyid du nye bar 'dogs she na/ nye bar btags pa med pa'i zhes bya ba'o/ /gal te zhes bya ba la sogs pa'i rtsod par ni don 'di yin te/ chos kyi khyad
<p>154a</p>
<p>154a.1</p>par can gyi chos can ni rjes su dpag par bya bar brjod pa yin na/ 'di ni nye bar btags pa yang ma yin na de ci ltar nye bar btags nas chos can phyogs yin zhes rjod ces bya ba'o/ /de la ni zhes bya ba ni chos kyi khyad par can gyi chos can la'o/ /nye bar btags pa mi srid pa ma yin
<p>154a.2</p>no zhes 'brel to/ /ci'i phyir zhe na/ der ni zhes bya ba ste/ chos kyi khyad par can gyi rjes su dpag par bya ba yin no zhes bya ba'i tshig la'o/ /'di nyid la 'thad pa gzhan brjod pa ni 'di ltar ni zhes bya ba'o/ /rgyu gnyis po 'di gnyis gsal bar byed pa ni/ rjes su zhes bya ba'o/ /gang gi phyir bsgrub
<p>154a.3</p>par bya ba nyid nye bar btags pa kho na yin pa de'i phyir ro/ /'di nyid gsal bar byed pa ni/ nye bar btags pas zhes bya ba'o/ /bzlog par dogs pa bsu ba ni/ gal te zhes bya ba'o/ /don ni 'di yin te/ ci ltar nye bar btags pa'i bsgrub par bya ba'i cha'i khyad par ni phyogs yin la/ de'i chos ni
<p>154a.4</p>gtan tshigs yin pa de bzhin du/ nye bar btags pa'i chos can gyi khyad par can gyi chos ni phyogs yin la de'i chos ni gtan tshigs yin no zhes bya bar yang 'gyur ro zhes bya ba'o/ /phyogs zhes bya ba ni lan no/ /phyogs brjod pa ni bsgrub par bya ba'i chos dor nas khyad par bya ba'i chos can yongs su
<p>154a.5</p>gzung ba'i don du yin te/ des na mig gis gzung ba la sogs pa spangs par 'gyur ba yin no/ /bsgrub par bya ba'i chos bzung na ni gtan tshigs de'i chos mi srid pa'i kho nar 'gyur te/ chos rnams ni chos kyi gzhir mi srid pa'i phyir ro/ /srid na ni mig gis gzung ba nyid kyang gtan tshigs su 'gyur ro/ /
<p>154a.6</p>chos can sgra'i chos mi rtag pa nyid gang yin pa de'i chos ni mig gis gzung ba nyid yin no/ /bum pa la sogs pa la ni mig gis gzung bar bya ba nyid mi rtag pa nyid dang 'brel par 'gyur ba yin la/ sgra'i mi rtag pa gang yin pa de ni bum pa la yang yod pa yin te/ spyi bsgrub par bya ba yin pa'i phyir ro/ /des
<p>154a.7</p>na mig gis gzung ba nyid mi rtag pa nyid kyi chos su 'gyur gyi sgra'i ni ma yin no/ /gal te sgra la gnas pa'i mi rtag pa nyid kyi chos ni mi 'gyur ba ma yin nam/ 'on te mi rtag pa nyid kyi spyi dang 'brel ba yin na de'i tshe chos can tsam dang yang 'brel bar 'gyur ro/ /de ste chos can gyi khyad par dang ma 'brel na
<p>154b</p>
<p>154b.1</p>de'i tshe sgra la gnas pa'i mi rtag pa nyid dang / 'brel par mi 'gyur ro zhe na/ de ni ma yin te chos can ni khyad par du byed pa kho na yin gyi/ bsgrub par bya ba ni spyi kho na yin no/ /des phyogs smos pa ni khyad par can gyi chos can gyi gzung ba'i don du yin no/ /bsgrub bya'i chos can gyi chos gang yin pa de gtan
<p>154b.2</p>tshigs yin na/ mig gis gzung ba ni de lta ma yin te/ des ni gtan tshigs su mi 'gyur ro/ /bsgrub par bya ba'i chos can gyi chos kyi tshad brjod pa ni/ gtan tshigs dang zhes bya ba la sogs pa'o/ /de ltar phyogs kyi rang bzhin brjod nas/ chos kyi tshig dang bsdu ba'i khyad par brjod pa ni/ 
<p>154b.3</p>phyogs de'i zhes bya ba'o/ /thun mong ma yin pa nyid du 'gyur ro zhes bya ba ni dpe la rjes su 'gro ba'o/ /sgra'i bdag nyid can gyi byas pa nyid bum pa la sogs pa'i bdag tu ci ltar 'gyur zhing bum pa la sogs pa de la yod par yang ci ltar 'gyur/ sgra'i bdag nyid yin pas zhes bya ba 'di'i rnam par
<p>154b.4</p>gcod par bya ba brjod pa ni/ tha dad pa yin na zhes bya ba'o/ /'dod pa yang ma yin te zhes bya ba ni rang bzhin gyi gtan tshigs la'o/ /chos can las tha dad pa'i rtags kyi rgyu ni rgyu las gzhan khyad par du 'gyur ba ma yin te/ rgyu nyid khyad par du 'gyur ba yin no zhes bya ba'i don to/ /de ltar gyur na
<p>154b.5</p>zhes bya ba ni rgyu rtags kyi khyad par yin na'o/ /gang gi phyir khyad par rnam par gcod par byed pa ma yin par mi 'gyur ba de'i phyir phyogs khyad par yin par khas len pa yin na thun mong ma yin pa nyid do/ /phyogs khyad par ma yin par khas len na/ yang ma grub pa nyid kyi skyon du 'gyur ro/ /phyogs
<p>154b.6</p>kyi chos nyid ma yin pa'i phyir zhes bya ba ni drug pa'i don med pas na phyogs dang 'brel pa yod pa'i phyir ro/ /gal te nges par gzung bas ni gzhan dang ldan pa rnam par gcod pa kho na brjod pa ma yin nam des na rab tu dbye ba 'di tsam du ci ltar 'gyur snyam na ldog par byed pa'i zhes bya ba'o/ /
<p>154b.7</p>ci'i phyir zhe na/ de'i zhes smos te tshig phrad kyi'o/ /gzhan du zhes bya ba ni mi ldan pa rnam par gcod na'o/ /rnam par dbye ba zhes bya ba ni rtsod pa'o/ /lan ni 'ba' zhig ni zhes bya ba ste tshig phrad dang 'brel pa dang 'brel pa'i'o/ /gang gi tshe khyad par dang khyad par can dang / bya ba dang lhan
<p>155a</p>
<p>155a.1</p>cig tshig brjod par gyur pa de'i tshe ni/ tshig phrad dang 'brel pa tha dad par 'gyur ba yin no/ /yang rgyu ci'i phyir 'brel ba can tha dad pas don tha dad par 'gyur gyi gzhan du ni ma yin zhe na/ gtso bo ni zhes bya ba'o/ /'brel pa can gyi don tha dad pa ni gtso bo yin gyi tshig phrad ni ma yin no/ /
<p>155a.2</p>gtso bor gzhung 'dzugs pa ni 'di ltar zhes bya ba'o/ /tshig phrad nges gzung ston par byed pa yin na de la ma sbyar ba la ci ltar nges par rtogs par 'gyur zhe na/ nges par gzung ba ni zhes bya ba'o/ /'o na tshig phrad sbyar ba don med do zhe na/ tshig phrad ni zhes bya ba smos so/ /ci'i phyir zhe na/ des ni zhes bya ba ste tshig
<p>155a.3</p>phrad kyis so/ /de nyid ces bya ba ni khyad par la sogs pa'i tshig gis brjod pa'i nges par gzung ba'o/ /tshig phrad gsal bar byed pa nyid yin pa ston pa ni/ 'di ltar zhes bya ba'o/ /tshig phrad med kyang snyim pa la sogs pa'i byed pa rnam par gcad nas bum pa nyid byed par rtogs pa yin te/ de lta ma yin na
<p>155a.4</p>byed pa'i khyad par smos pa don med par 'gyur ro/ /de dag kyang zhes bya ba ni byed pa la sogs pa'i tshig dag go/ /tshig phrad rjod byed yin par smra bas smras pa ni gal te zhes bya ba'o/ /de dag ces bya ba ni las la sogs pa'i tshig rnams tha dad pas/ nges par gzung ba'i rang bzhin gyi don tha dad pa nyid du thal
<p>155a.5</p>bar 'gyur ba'o/ /thal ba las ldog pa brjod pa ni nges par gzung ba ni zhes bya ba'o/ /gang gi phyir de lta yin pa des na/ rjes su 'gro ba ste las la sogs pa'i tshig dang rjes su 'brel pa nyid dang / nges par gzung bas ldog pa ste tha dad pa dag las la sogs pa'i tshig gi don tha dad par brtags pas
<p>155a.6</p>nad la sogs pa'i tshig ni brjod par bya ba ni tshig phrad kyi brjod bya nyid do zhe na/ gsal bar byed pas ma yin te zhes smras so/ /de ma sbyar na zhes bya ba ni bum pas chu 'on cig ces bya ba la sogs par kho na'i tshig sbyar ba nyid yin na nges par gzung bar yang rtogs so/ /de med par rtogs kyang de'i don ci ste ma yin
<p>155a.7</p>snyam na smras pa nges par gzung ba'i rang bzhin gyi don gang zhig kho na'i sgra gang med kyang rtogs pa'i nges par gzung ba de ci ltar kho bo'i tshig don yin te brjod par bya ba yin/ 'o na ci ltar zhes bya ba gal te kho na'i tshig med kyang bum pa la sogs pa sgra kho na las nges par gzung ba rtogs pa yin na de'i tshe
<p>155b</p>
<p>155b.1</p>las dang byed pa la sogs pa tha dad par rjod par byed pa dag las ci ltar rnam par gcod pa tsam tha mi dad par rtogs pa/ don tha dad par brjod pa rnams kyi brjod par bya ba ni tha mi dad par mi 'thad do/ /'di ni khas blangs nas brjod pa yin te/ 'di ni 'thad pa yang ma yin no zhes brjod pa ni/ rnam par
<p>155b.2</p>gcod pa ni zhes bya ba'o/ /ci'i phyir zhe na/ de'i zhes smos so/ /rnam par gcod pa nyid ston par byed pas/ ngag gang la 'bras bu yod pa de ni de skad ces bya ba'o/ /gzhan rtogs pa'i phyir rab tu sbyar ba 'dis ni gdon mi za bar ma 'brel pa la sogs pa 'ba' zhig rnam par gcad par bya ba yin te/ de
<p>155b.3</p>lta ma yin na smra ba pos de brjod pa 'bras bu med la rtogs pa pos kyang mi rtogs pa kho nar 'gyur ro/ /ci ltar 'ga' zhig tu mthong ba yod dam snyam na/ mthong ngo zhes brjod pa ni/ dper na zhes bya ba'o/ /rab tu grags pa'i ngag gi rang bzhin brjod pa ni phan tshun zhes bya ba ste/ tshig gi tshogs nyid
<p>155b.4</p>dag yin gyi/ gdangs zhes bya ba tha dad pa ni yod pa ma yin no/ /'dir ni 'di 'dra ba tshig gi tshogs dag tu mi gzung gi 'on kyang tshig tshogs pa'i rang bzhin ngag gis rdzogs par byed pa sgrub par byed pa'i tshig la ngag ces brjod pa yin te/ 'dir ni srid sgrub la sogs pa'i tshig nyid rnam par gcod
<p>155b.5</p>byed du 'dod kyi tshig gi tshogs ni ma yin no/ /de dag nyid ces bya ba ni tshig rnams nyid do/ /gal te tshig tshogs pa'i rang bzhin nam tshig gi rang bzhin las tha dad pa gdangs zhes bya ba ngag tu ci ste mi bzung zhe na/ de las zhes bya ba ste/ de dag las gzhan gdangs zhes bya ba'i ngag kyang med pa'i phyir
<p>155b.6</p>'dir tshig nyid ngag gi sgras smos pa yin no/ /gal te ngag gis 'bras bu rnam par gcod pa yin na de'i tshe bstan par bya bar mi 'gyur te/ bstan par bya ba ni 'bras bu las gzhan yin pa'i phyir ro zhes dogs na ngag gang gi zhes bya ba'o/ /de nyid ni 'bras bu nyid do/ /gal te rnam par gcod pa ston pa yin
<p>155b.7</p>no don ma bstan pa'i phyir ci ltar don bya ba don du gnyer ba rnams sgra las 'jug snyam na/ smras pa don ni rnam par gcod pa de nyid yin no/ /gal te rnam par gcod pa ni dngos po med pa ma yin nam des na ci ltar de don yin snyam na/ rnam par gcod pa yang zhes smos so/ /rnam par gcad pa ni rigs mi mthun pa
<p>156a</p>
<p>156a.1</p>las log pa'o/ /'o na rnam par gcod pa rtogs pas ma yin no snyam na/ des na zhes smos te rnam par gcod pa gzhan ma yin pas na'o/ /de dang zhes bya ba rnam par gcad bzhin pa dang / tha mi dad pa'i phyir ro/ /rnam par gcod pa nyid ces bya ba ni rnam par gcad bzhin pa nyid do/ /dngos
<p>156a.2</p>po yin la zhes bya ba ni spyi'o/ /rnam par gcod pa ni dngos po med pa'i rang bzhin dngos po med pa'i tshad ma gzhan gyis rtogs par bya ba sgras 'phen pa yin no/ /rigs mi mthun pa rnam par gcad pa dngos po med pa'i tshad ma'i yul du gyur pa gang yin pa de ni rigs la sogs pa ston par byed pa'i sgras 'phen pa
<p>156a.3</p>yin no zhes bya ba'i don to/ /de ni rnam par gcod pa'o/ /gzhan rigs brjod pas so/ /gzhan ni dngos po med pa'o/ /gal te 'di dngos po dang 'brel pa yin na/ de lta na ni rigs la sogs pa'i dngos po bstan pa ni/ dngos po med pa 'phen par 'gyur ba zhig na de ni yod pa ma yin no/ /'brel
<p>156a.4</p>pa med kyang 'phen na ni thams cad thams cad kyis 'phen par 'gyur ro zhes brjod pa ni 'brel pa med kyang zhes bya ba'o/ /'o na ci ltar 'phen snyam na/ gal te zhes bya ba'o/ /ldog pa ni rnam par gcod pa'o/ /ldog pa dang ldan pa las zhes bya ba ldog pa can rnam par bcad bzhin pa las tha dad pa ma
<p>156a.5</p>yin te/ tha mi dad pa yin na'o/ /'dis ni de'i bdag nyid yin na 'phen par rigs pa yin na khyed kyis ni de'i bdag nyid du yang khas ma blangs so zhes bstan pa yin no/ /de'i bdag nyid med kyang 'brel pa'i phyir 'phen pa yin no zhes dogs pa bsu ba ni/ tha dad kyang zhes bya ba'o/ /dngos po dang dngos po
<p>156a.6</p>med pa de'i bdag nyid ma yin yang / khyad par dang khyad par can gyi dngos po'i mtshan nyid kyi 'brel pa las 'phen pa yin no zhes bya ba'i don to/ /ma yin te zhes bya ba la sogs pa'i grub pa'i mthar ni don 'di yin te/ dngos po dang dngos po med pa de dag de'i bdag nyid ma yin na bum pa med pa shing gi
<p>156a.7</p>rang bzhin ma yin pas na/ bum pa dngos po gzhan shing las ldog pa med par te/ tha mi dad par rtogs par 'gyur ro/ /gang zhig bum pa med pa las ldog pa de ni bum pa nyid yin te dper na mngon par 'dod pa'i bum pa bzhin no/ /khyod kyis 'dod pas shing yang bum pa med pa las ldog pa yin no/ /
<p>156b</p>
<p>156b.1</p>de'i phyir zhes bya ba ni bum pa dang shing de'i bdag nyid yin pa'i phyir dngos po med pa'i tshad ma gzhan gyis ldog pa ste dngos po med pa rtogs par khas len pa yin na yang / ldog pa de dang gcig tu gyur pa de nyid gnyis 'brel pa med pa nyid du rtogs pa ste nges par 'gyur ro/ /gang las snyam na ldog pa med pa dang
<p>156b.2</p>zhes bya ba'o/ /dngos po phan tshun tha dad pa med pa rnams ni tha dad pa dang 'brel par rtogs par nus pa ma yin no/ /des na gal te bum pa dang shing gcig tu gyur na/ de'i tshe de dag dngos po med pa dang 'brel par rtogs mi nus so zhes bya ba'i don to/ /'on te zhes bya ba la sogs pa'i don ni 'di yin te/ gal
<p>156b.3</p>te yang dngos po med pa las dngos po tha dad pas na bum pa dang shing dag de'i bdag nyid yin pa de lta na yang dngos po med pas tha dad pa dang dngos po tshogs pa yang gcig la rag las pa'i 'brel pa yod pa nyid do/ /des na tha dad pa 'brel pa rtogs par mi nus so zhes ci ltar brjod snyam pa'o/ /tha mi dad kyang
<p>156b.4</p>zhes bya ba ni shing dang bum pa tha mi dad kyang / dngos po dang dngos po med pa dag tshogs pa gcig la rag las pa'i phyir ro/ /ldog pa dang zhes bya ba ni dngos po med pa dang ngo / /lan ni de ni mi 'thad do zhes bya ba'o/ /dngos po las dngos po med pa tha dad par khas len na/ dngos po med pa 'di dngos po de'i
<p>156b.5</p>'brel zla ma yin no/ /ci'i phyir zhe na/ bum pa'i don ni rang nyid de rang gi ngo bos rjes su 'gro ba'i phyir te shing las tha mi dad pa'i phyir ro/ /dngos po med pa tha dad pa yin yang dngos po gnyis tha dad par ci ste ma yin snyam na/ dngos po las gzhan pa'i dngos po med pa yod kyang des ni/ shing las tha mi
<p>156b.6</p>dad pa'i bum pa'i tha dad par ni 'gyur bar mi 'os so/ /gal te dngos po dang dngos po med pa gnyis tshogs pa gcig la rag las bas 'brel pa'i phyir dngos po dngos po gzhan las dngos po med pas 'byed par 'gyur ro zhe na/ rwa 'di ni zhes bya ba'o/ /dus mnyam du bum pa'i rwa dag ni tshogs pa gcig la
<p>156b.7</p>rag las kyang khyad par dang khyad par can gyi dngos po ma yin no/ /de bzhin du dngos po dang dngos po med pa dag kyang de lta ma yin na yang der mi 'gyur ro/ /rwa gnyi ga yang ngo / /rnam par chad par ni mi 'brel par ro/ /rwa 'di ni rwa 'di yin no zhes bya ba ni ma yin te/ 'o na phan tshun phan 'dogs pas khyad par dang / 
<p>157a</p>
<p>157a.1</p>khyad par can gyi ngo bo yin no zhe na/ phan tshun zhes bya ba ste phan 'dogs par byed pa ni rgyu nyid kyis sngar 'gyur ba'i phyir ro/ /'o na gzhi dang gzhi can gyi dngos po de'i rgyu mtshan yin no zhes dogs pa ni/ gzhi dngos po med pa dang gzhi can dngos po ste/ dngos po ni rigs mthun pa dang
<p>157a.2</p>mi mthun pa'i dngos po med pa la gnas pa yin no zhes bya ba'i don to/ /gzhi dang gzhi can gyi dngos po ma yin no/ /ci'i phyir zhe na/ bla 'og tu zhes bya ba ste dngos po med pa 'og tu gnas pa'i steng na dngos po 'dug par rtogs pa ni med do/ /ldog pa'i zhes bya ba la sogs pa ni dogs pa'o/ /lan ni gal te
<p>157a.3</p>de lta na gzhi dang gzhi can gyi dngos po yin na de'i tshe 'brel par rtogs par mi 'gyur ro/ /ci'i phyir zhe na/ gang zhig ces gsungs so/ /'di nyid khyad par du rtogs pa ni bum pa'i nang na gnas pa'i snang ba'am/ mun pa la bum pa'i zhes brjod pa'am/ snam bu'i dbus na gnas pa'i bum pa la snam bu'i
<p>157a.4</p>zhes brjod pa ni med do/ /dngos po med pa'i zhes bya ba la sogs pa ni rtsod pa'o/ /bum pa dang snam bu dag gi dbus su gnas pa ni gdon mi za bar dngos po med pa'i dbus su gnas par 'gyur ro/ /ci'i phyir zhe na/ dngos po med pa med na ni zhes bya ba'o/ /gang gi phyir dngos po dag ni/ dbus
<p>157a.5</p>su gnas pa ni dngos po med pa yod pa kho nas 'gyur ba yin na/ ci'i phyir zhe na/ de zhes bya ba bum pa la sogs pa khyab pa nyid du thal ba'i phyir ro/ /bum pa la sogs pas snam bu la sogs pa khyab par 'gyur ro zhes bya ba'i don to/ /des na dngos po las tha dad pa'i dngos po med pa ni yod pa kho na yin
<p>157a.6</p>la/ de yang dngos po bstan pa'i sgo nas sgras 'phen pa yin no/ /des na dngos po med pa ni dngos po'i rang bzhin nyid yin no zhes gang brjod pa dang / dngos po nges pa nyid dngos po med pa'i nges pa yin no zhes brjod pa de yang bsal ba yin no zhes bsams pa'o/ /lan ni 'o na zhes bya ba'o/ /gal te dngos
<p>157a.7</p>po 'ga' zhig dngos po gnyis kyi dbus su chud pa de/ de'i bar na gnas pa'i dngos po med pa med par mi 'thad na/ des na dngos po med pa'i dbus su yang dngos po gnas pa yin na/ de lta na 'o na dngos po'i dbus 'ba' zhig tu ma zad kyi/ dngos po med pa gzhan med na/ dngos po med pa'i dbus su
<p>157b</p>
<p>157b.1</p>yang gnas par mi 'gyur gyi/ dngos po med pa gzhan la ltos pa kho nas gnas par 'gyur ro/ /ci'i phyir zhe na/ khyab par thal ba nyid kyi phyir ro/ /gal te dngos po med pa dang po la ldog pa'i rgyu mtshan dngos po med pa gnyis pa ma brtags na de'i tshe dngos po dang po la dngos po de'i bdag nyid kyis
<p>157b.2</p>khyab par 'gyur ro/ /de'i phyir dngos po med pa dang po'i dbus su gnas na nges par dngos po med pa gzhan gyi bar na gnas par 'gyur la/ de lta na yang dngos po med pa gzhan gyi yang dbus na gnas par 'gyur bas thug pa med do/ /'on te yang rang gi ngo bo kho nas dngos po dngos po med pa'i dbus su
<p>157b.3</p>gnas pa yin pa des na thug pa med pa ma yin no snyam na/ don de zhes bya ba'o/ /dngos po med pa gzhan la gnas par 'gyur ro zhes bya ba'i don to/ /de lta yin dang thug pa med pa nyid du 'gyur ro zhes brjod pa ni/ gang zhig gnas na zhes bya ba'o/ /bum pa dang snam bu dag gi bar na gnas pa'i sa
<p>157b.4</p>phyogs gang yin pa de ni bum pa'i gzhi yin la/ gzhi de las tha dad pa'i dngos po med pa gang yin pa med par 'gyur ro/ /dper na snam bu'i zhes bya ba ni/ shing dang bum pa dag gi bar na gnas pa'i snam bu'o/ /phyogs kyi chos brjod pa ni/ dngos po med pa'i zhes bya ba'o/ /gal te zhes bya ba la
<p>157b.5</p>sogs pa ni rtsod pa'o/ /rang nyid ces bya ba ni dngos po med pa gzhan la mi ltos par dngos po de'i dbus na gnas pa'o/ /ci'i phyir zhe na/ dngos po med pa zhes smos te/ de'i zhes bya ba dngos po med pa'i rang bzhin yin pa'i phyir ro/ /dngos po ni dngos po med pa las ldog pa na/ dngos po med pa'i
<p>157b.6</p>dbus su gnas pa yin la/ dngos po med pa las ldog pa yang dngos po med pa gzhan dang ldan pas ma yin te/ de ni rang nyid dngos po med pa'i rang bzhin yin pa'i phyir ro/ /'di nyid bsgrub pa'i don du dpe brjod pa ni/ la cha zhes bya ba'o/ /de yang ni la cha yang ngo / /ci'i phyir gzhan yod pa ma
<p>157b.7</p>yin zhe na/ rang nyid ces bya ba ste/ sbyor ba byed pa gzhan med pa kho nar ro/ /de lta bu zhes bya ba ni sbyor bar byed pa nyid du'o/ /la cha ni rang nyid me la ltos te shing sbyor bar byed par 'gyur gyi/ dngos po med pa ni rang nyid khyab pa'i dngos po'i dbus su gnas sam/ ma khyab pa'i phyogs dang po la brjod
<p>158a</p>
<p>158a.1</p>pa ni/ dngos med ces bya ba'o/ /gnyis pa la brjod pa ni gal te zhes bya ba'o/ /don med 'gyur zhes bya ba ni dngos pos ma khyab pa nyid kyis bar na gnas pa 'grub pa'i phyir ro/ /gal te rang gi ngo bos dngos po med pa'i bar na gnas na/ de kho na bzhin du dngos po med pa'i dbus su yang
<p>158a.2</p>ci ste mi gnas/ de lta na yang dngos po med pa'i gzhal bya smra ba ni don med do/ /nyes pa lhag pa brjod pa ni dngos po med pa gang zhes bya ba ste/ dngos po khyab pa nyid yin na skyon yin pa 'ba' zhig tu ni ma zad kyi/ 'on kyang gal te dngos po med pa yang khyab pa yin na de'i tshe khams gsum dngos po med pa
<p>158a.3</p>nyid kyis khyab pa'i phyir dngos po'i dri tsam yang yod par mi 'gyur ro/ /de med na yang / gang gi dbus su su zhig gnas par 'gyur/ /dngos med ngo bo nyid kyis ni/ /zhes bya ba la sogs pa 'chad pa ni/ dngos po med pa ni zhes bya ba'o/ /ci'i phyir zhe na/ ma khyab pa nyid dang zhes bya ba ste/ ma khyab pa nyid ma
<p>158a.4</p>khyab par thal lo zhes bya ba'i don to/ /gal te dngos po zhes bya ba la sogs pa 'chad pa ni/ ma khyab pa nyid du zhes bya ba'o/ /de ni zhes bya ba ni mi 'dre pa'o/ /gal te zhes bya ba ni rtsod pa'o/ /gal te dngos pos khyab pa ma khyab par byed na/ de'i tshe bum pa la sogs pa'i dngos po de khyab par khas blangs
<p>158a.5</p>pa na 'dres par 'gyur ro/ /nam gyi tshe zhe na/ dngos po med par ma 'dres par ma byas pa'i sngon rol du'o/ /de lta ma yin mod snyam na/ phyi nas zhes smos te/ dngos po khyab pa ci ltar gzhan du ste ma khyab par 'gyur ci'i phyir zhe na/ khyab pa ni zhes bya ba'o/ /sngar zhes bya ba ni dngos po med pas ma 'dres
<p>158a.6</p>par byas pa las sngar ro/ /'on te sngar ni dngos po ma khyab pa nyid med pa nyid do zhe na 'o na zhes bya ba ni lan no/ /de lta bu zhes bya ba ni gzhan gyi rang bzhin dang ma 'dres pa'o/ /gzhan du zhes bya ba 'dres pa'i rang bzhin du ma mthong ba'i phyir ro/ /bum pa la sogs pa'i dngos po ni khyab pa ma yin ma khyab pa
<p>158a.7</p>yang ma yin pa'o/ /de med pa dang zhes bya ba ni khyab pa med pa dang ngo / /de skad du yang / b+ha ra ti ha ris bshad pa yin no/ /spros pa'i bdag nyid dngos rnams la/ /zhes bya ba ni/ sgra'i tshangs pa'i rang bzhin du yongs su gyur pa rnams la shing ni shing ma yin pa las tha dad do zhes bya ba'i tha snyad gang
<p>158b</p>
<p>158b.1</p>yin pa de ni gzhan gyi khyad par can te/ phan tshun med pa'i khyad par can nam/ shing nyid kyi spyi'i khyad par can yin la/ de ba dang seng ldeng la sogs pa tha mi dad do zhes bya ba'i tha snyad kyang gzhan gyi khyad par can de nyid shing gi spyi'i khyad par can yin no/ /de ltar tha dad pa dang tha mi dad pa'i mtshan nyid kyi spros pa 'di ni/ 
<p>158b.2</p>rtogs pa yin no/ /gal te gnyis dang zhes bya ba la sogs pa'i grub pa'i mtha'i don ni 'di yin te/ dper na rnam pa gzhan du rtogs pa'i gos la le brgan la sogs pa'i tshon rtsi dang ldan pas tshon dang ldan pa yin no zhes rtogs pa de bzhin du/ gal te tha dad pa dang tha mi dad pa'i khyad par dang bral bar chos
<p>158b.3</p>can gyi rang bzhin gyi dngos po de 'ba' zhig gzhan du rtogs pa yod na'o/ /ci 'dra ba zhig ce na/ gnyis dang bral bar te/ tha dad pa dang tha mi dad pa dang bral bar ro/ /de'i tshe gzhan te tha dad pa dang tha mi dad pa'i khyad par gnyis dang ldan pas na/ gang zhig tha dad pa dang tha mi dad pa'i khyad par dang bral bar
<p>158b.4</p>rtogs pa'i dngos po ste/ chos can gyi rang bzhin te gnyis la zhes bya ba tha dad pa dang tha mi dad pa la brten ces smra bar rtogs par 'gyur ro/ /'di yang gzhan gyi lugs la brten nas brjod pa yin te/ gang zhig rnam pa gzhan du rtogs pa de ni gzhan dang ldan pas rnam pa gzhan du 'gyur ba mi srid de/ de las
<p>158b.5</p>gzhan dang ldan pas ni de la ci yang mi byed pa'i phyir ro/ /de ni rnam pa gzhan du rtogs pa yang ma yin na de ci ltar gzhan dang ldan pas gnyis la brten pa zhes bya bar rtogs/ de nyid kyi phyir de lta ma yin na ni zhes gsungs te/ 'ba' zhig par rtogs pa med na'o/ /'di ltar 'gyur te zhes bya ba 'di'i don
<p>158b.6</p>brjod pa ni/ dngos de zhes bya ba chos can gyi rang bzhin gyi don dang / chos can de las gzhan tha dad pa dang tha mi dad pa gnyis dang / chos can dang tha dad pa dang tha mi dad pa de rnams kyi 'brel ba ste de ltar de gsum rnam par rtog pa dang bcas pa'am rtog pa med pa'i shes pas rtogs par 'gyur ro/ /ci ltar
<p>158b.7</p>'di gsum rang gi ngo bos rtogs par 'gyur zhe na/ gang gi phyir khyad par rnams khyad par can dang lhan cig ma 'dres par ro/ /'on te rang gi ngo bo nyid du ni rtogs pa ma yin te/ 'on kyang 'dres pa nyid du yin no snyam du dogs pa ni/ gal te zhes bya ba'o/ /lan ni de lta na ni zhes bya ba ste/ ma 'dres pa
<p>159a</p>
<p>159a.1</p>rnams la 'dres pa nyid du rtogs na ni 'khrul pa kho nar 'gyur te/ khyad par gyi rang gi ngo bo 'dzin pa'i rtogs pa med par 'gyur ro zhes bya ba'i don to/ /de ltar 'gyur mod snyam na/ de lta na ni zhes smos te 'khrul par gyur na/ khyad par gyi mtshan nyid du gyur pa'i don med pa ste yod pa'i tha snyad
<p>159a.2</p>du mi 'gyur ro/ /'o na sgra'i don gang zhig yin snyam na ma rig pa zhes bya ba ste rnam par rtog pa'i gzugs brnyan de kho na tsam zhig shing la sogs pa'i sgra rnams kyi don yin par 'gyur ro/ /yang na 'o na khyad par rnams 'dres pa kho na yin no zhe na/ de lta na ni zhes gsungs te tha mi dad par gyur na/ shing
<p>159a.3</p>la sogs pa'i tshig rnams kyi don/ khyad par du gyur pa dag med pa'i phyir te/ yod par mi 'gyur ro/ /de lta na ni khyad par dang ldan pa'i dngos po yang med par 'gyur te/ med par med pas na me dang chu la sogs pa'i khyad par can rnams tha dad pa'i phyir ro/ /des na shing la sogs pa'i tshig gis don tha dad pa
<p>159a.4</p>dang tha mi dad pa'i mtshan nyid ni mi rigs pa tsam du 'gyur ro/ /gzhan yang shing gi mtshan nyid kyi dngos po sngar bum pa la sogs pa dag dang 'dres pa gang yin pa tha dad pa dang tha mi dad pa'i khyad par gyi dbang gis khyad par gzhan dang ldan pa'i bum pa la sogs pa las tha dad pa dang ldan la du ba
<p>159a.5</p>la sogs pa'i gsal ba las ni tha mi dad pa dang ldan pa de ci khyad par dang ldan pa gzhan las zlog pa na ci ltar khyad par gyi dbang gis ldog pa dang rang gi gsal ba la ni rjes su 'jug pa de kho na ltar khyad par yang khyad par gzhan gyi dbang gis ldog gam 'on te rang gi ngo bo kho nas yin/ gal te khyad
<p>159a.6</p>par gzhan gyi dbang gis ldog pa yin na/ de'i tshe yang khyad par gzhan gyi dbang gi yin pa'i phyir de ltar khyad par rnams thug pa med par gsal ba kho na'o/ /des na phyogs gnyis pa la brjod pa ni/ khyad par dang ldan pa de yang zhes bya ba'o/ /gal te khyad par ni rang nyid kho na tha dad kyi/ khyad par dang
<p>159a.7</p>ldan pa ni khyad par dang ldan pa gzhan las khyad par gyis ldog pa yin pa des na khyad par rtogs pa don med par ci ltar 'gyur zhe na/ khyad par las ni zhes bya ba'o/ /rang gi ngo bos khyad par las khyad par can tha dad yod na de'i tshe kho nas phyung la tha dad pa de nyid ces sbyar ro/ /bltas pa la yang zhes
<p>159b</p>
<p>159b.1</p>yang gi sgras ni khyad par sdud pa'o/ /khyad par la ltos te de tha dad pa 'ba' zhig tu ni ma zad kyi 'on kyang khyad par dang ldan pa gzhan la ltos na yang yin no/ /khyad par la ltos te rang gi ngo bo tha dad pa nyid gang yin pa de ni khyad par can la ltos te tha dad pa gang yin pa de las gzhan nyid yin no zhe na/ ma yin te zhes bya ba
<p>159b.2</p>ni lan no/ /tha dad gzhan du yang zhes bya ba ni/ khyad par can gzhan la ltos te brtags pas so/ /tha dad pa rnams la yang tha dad pa'i dogs pa bsu ba ni/ khyad par 'di las kyang zhes bya ba ni khyad par can gzhan las kyang tha dad pa'o zhes de snyam du sems pa'i blo skye ba'i phyir tha dad par gyur pa rnams kyi tha dad
<p>159b.3</p>pa rtogs pa'o/ /gal te tha dad par rtogs pa la don dam pa nyid brjod zin kho na ma yin nam/ yang de brtags pa des ci ltar zhes dogs na/ tshad mas zhes bya ba'o/ /don gang zhig tshad mas grub pa de ni don med kyang dor ba'i yul nyid du brtags par nus pa ma yin te/ tshad mas grub po zhe na ni de'i tshe
<p>159b.4</p>gzung bar bya ba kho na'o zhes bya ba'i don to/ /gal te zhes bya ba la sogs pa ni lan no/ /gal te de ltar tha dad par gyur pa rnams la tha dad par brtags na/ de'i tshe khyad par dang ldan pa gzhan 'ba' zhig las tha dad par ni ma zad kyi 'on kyang khyad par las kyang tha dad par 'gyur ro zhes bya ba de lta bur
<p>159b.5</p>rnam par rtog pa'i phyir tha dad pa gzhan khas blang bar bya'o/ /khas blangs pa'i khyad par de las kyang tha dad pa gzhan khas blang bar bya ba yin pa'i phyir thug pa med do/ /des na khyad par las ni khyad par can rang gi ngo bos ldog pa yin no zhes bya ba de med par 'gyur ro zhes brjod pa ni rang gi ngo bos ni zhes bya
<p>159b.6</p>ba'o/ /gal te tha dad pa khyad par gzhan la ltos par smra ba ni/ rang gi ngo bo tha dad pa med pa kho na'o zhes zhe la bzhag nas smras pa ni/ legs par byon te zhes bya ba'o/ /grub pa'i mthar ni don 'di yin te/ khyad par dang ldan pa'i ngo bos gzhan la tha dad pa yod pa ma yin no/ /rang bzhin gzhan gyis kyang tha dad par
<p>159b.7</p>mi 'gyur ro/ /ci'i phyir zhe na 'di ltar tha dad par bya ba'i khyad par las tha dad pa med na tha dad par byed pa de yang gzhan yin par ci ltar 'gyur te mi 'gyur ba kho na'o/ /'jig rten gsum las chos can tha dad pa med pa yin na/ /tha dad par byed pa las kyang tha mi dad pa kho na'o/ /de lta na yang tha dad par
<p>160a</p>
<p>160a.1</p>byed pa chos can gyi rang bzhin du gyur pa na/ gzhan gyi rang bzhin gyi sgras brjod par bya ba nyid med par 'gyur te/ des na gzhan gyi rang bzhin gyi tha dad par yin no zhes ci ltar brjod/ 'di nyid brjod pa ni rang gi zhes bya ba'o/ /tha dad pa ma yin pa ni chos can gyi rang bzhin no/ /de zhes bya ba ni
<p>160a.2</p>gzhan gyi rang bzhin gyi khyad par ro/ /gzhan ma yin pa ni chos can gyi rang bzhin nyid do/ /nam gyi tshe zhe na/ chos can las tha dad pa ma yin na ni'o/ /de zhes bya ba ni chos can no/ /gzhan nyid ces bya ba ni gzhan du gyur pa'i tha dad par byed pa'o/ /de med pa'i phyir te gzhan du gyur pa'i tha dad par byed pa
<p>160a.3</p>med pa'i phyir ro/ /de las zhes bya ba ni tha dad par byed pa'i chos las te/ de'i dbang gis khyad par can gzhan las chos can tha dad par ci ltar 'gyur/ tha dad par byed pa ci lta bu zhig ce na/ chos can las rang gi ngo bos tha dad pa'o/ /chos can gyi rang bzhin ci lta bu zhig ce na/ tha dad par byed pa tha dad pa
<p>160a.4</p>de las rang bzhin tha dad pa med pa yang ngo / /yang ni lhag pa'i don to/ /gal te tha dad pa byed pa de ni rang nyid chos can las rang bzhin gyis tha dad pa yin na/ de'i tshe chos can gzhan yang tha dad par byed pa las de ltar tha dad par 'gyur ro/ /tha dad par byed pa chos can gyi rang bzhin las tha dad pa yin yang / 
<p>160a.5</p>chos can gyi rang bzhin no/ /de las tha dad par ci ltar 'gyur snyam na/ gang gi phyir tha dad par byed pa chos can las ring du song ba ste/ chos can rgyang ring du spangs pas ni chos can gyi slar 'ong bar nus pa ma yin no/ /gal te chos can gyis chos spangs te/ chos can gyi rang bzhin las tha dad pa nyams su myong
<p>160a.6</p>na/ de'i tshe chos can yang chos kyi gam du slar 'ong ba ste/ chos las tha mi dad pa nyams su myong bar byed nus par ci ltar 'gyur/ tha dad pa dang ni tha mi dad par 'gyur bar mi nus so/ /des na gcig rang gi ngo bos tha dad pa yin na/ gzhan yang de ltar tha dad pa kho nar 'gyur ro/ /gang gi tshe zhes bya ba la
<p>160a.7</p>sogs pa ni phyed snga ma rnam par 'grel pa'o/ /de las zhes bya ba ni chos can las so/ /de las gzhan dag ces bya ba ni chos te/ rang gi ngo bos tha dad par shin du gsal lo zhes khong nas dbyung ngo / /gal te rang gi ngo bos tha dad pa na yang / tha dad par byed pa don dang ldan par 'gyur ro zhe na/ rang
<p>160b</p>
<p>160b.1</p>tshon gyis ma bsgyur bar zhes bya ba'o/ /gal te chos can las tha dad par byed pa tha dad kyi/ tha dad par byed pa las ni chos can gyi rang bzhin ma yin no zhes dogs pa sel bas phyed phyi ma 'chad pa ni/ tha mi dad pa las ni zhes bya ba ste/ tha dad par byed pa dang tha mi dad pa chos can gyi rang bzhin las ni tha dad
<p>160b.2</p>par byed pa tha dad par 'gyur bar ro/ /ci ltar tha mi dad pa las tha dad par mi 'gyur zhe na/ tha dad pa zhes smos te tha dad par byed pa'o/ /chos can tha dad pa med par zhes bya ba rang las tha dad par ma byas par ro/ /tha dad par zhes bya ba ni chos can las gzhan du gyur par ro/ /gang gi phyir de ltar gnyi ga
<p>160b.3</p>yang gcig nyid las tha dad pa med pa de'i phyir/ tha dad pa gcig rang gi ngo bos tha dad par gyur pa na/ chos can tha dad pa dang ldan pa yang de bzhin du zhes bya ba rang gi ngo bos tha dad pa der 'gyur ro/ /des na de ltar khyad par dang khyad par can bzhin du chu dang me la sogs pa khyad par dang ldan pa rnams kyi gzhan las
<p>160b.4</p>khyad par gyi tha dad pa ma yin no/ /khyad par ni rang gi ngo bos tha mi dad pa rnams kyi tha dad pa byed pa ni ma yin te nus pa med pa'i phyir ro/ /tha dad pa rnams la yang khyad par gyis ci zhig bya ste/ rang nyid kho nas tha dad pa'i phyir na don med pas so/ /de'i phyir zhes bya ba ni gzhan las khyad par gyi tha dad pa yod pa ma yin
<p>160b.5</p>pa'i phyir ro/ /ci skad du rnam par gcad bzhin pa las ma gtogs pa'i rnam par gcod pa ni med do zhes brjod pa'i de'i mjug sdud pa ni/ tha dad pa dang don gyi rang bzhin zhes bya ba'o/ /ldog pa dang ldog pa dang ldan pa dag tha mi dad do zhes bya ba'i don to/ /skabs kyi mjug sdud pa'o/ /des na tha dad pa
<p>160b.6</p>nyid ces bya ba ste grub pa ni ma yin pa'o/ /'di nyid brjod pa ni de nyid ces bya ba'o/ /de lta ma yin na zhes bya ba ni tha dad pa brjod bya ma yin na'o/ /tha dad pa spangs pa la ni sgrub pa yang brjod par mi 'gyur ro zhes bya ba'i don to/ /ci'i phyir zhe na/ 'chol pa ste 'dres pa'i rang bzhin ni dngos po nyid du mi
<p>160b.7</p>rung ba'i phyir ro/ /'dres na dngos por ci ltar mi rung zhe na/ dngos po ni zhes bya ba'o/ /gal te de lta yin du chug mod de lta na yang ci zhig grub snyam na/ thams cad 'dres na zhes bya ba'o/ /des 'chol na dngos por mi rung ba'i phyir rnam par gcod pa ma brjod na dngos po brjod pa nyid du mi 'gyur ro/ /
<p>161a</p>
<p>161a.1</p>de bas na de nyid lhur brjod par bya ba yin no/ /gal te rnam par gcod pa yang ci ltar brjod bya yin te/ tshad mas ma rtogs pas na/ de la brda med pa'i phyir ro zhe na/ don gzhan las zhes bya ba'o/ /de la zhes bya ba ni mngon sum du gyur pa'i rnam par gcod pa la'o/ /rnam par gcod
<p>161a.2</p>pa nyid ces bya ba ni rnam par gcad bzhin pa'o/ /de'i phyir de nyid brjod par bya ba yin zhe na/ log pa ni zhes bya ba'o/ /tha dad pa dang don gyi ngo bo dag de'i bdag nyid yin na yang ci ltar tha dad pa ma brjod na/ dngos po ma brjod pa de bzhin du dngos po ma brjod na yang tha dad par brjod par mi 'gyur ro zhes dogs
<p>161a.3</p>pa bsu ba ni gal te zhes bya ba'o/ /tha dad na ni de nyid spyi yin te/ des na spyi nyid brjod par bya ba yin no de'i phyir rnam par gcod pa ni ngag gi 'bras bu ma yin no zhes dogs pa ni/ 'on te zhes bya ba'o/ /de lta na yang zhes bya ba ni rigs nyid du gyur pa na'o/ /bum pa de nyid rigs mi mthun pa las rang gi ngo
<p>161a.4</p>bos ldog par brjod pa yin no/ /de rang gi ngo bos ma log pa ni/ spyi dang ldan pas ldog par 'gyur ba ni ma yin no/ /ci'i phyir de lta ma yin zhe na/ 'di ni zhes gsungs so/ /gal te ma log pa de dang ldan pas ldog par 'gyur ba ma yin na/ 'o na ci ltar 'gyur snyam du dogs na/ spyi dang zhes bya ba'o/ /mtshungs
<p>161a.5</p>pa nyid du 'gyur gyi ldog pa ni ma yin no zhes bya ba'i don te/ 'di yang khas blangs nas brjod pa yin no zhes gsungs pa ni/ mtshungs pa der yang 'gyur ba ma yin no/ /ci'i phyir zhe na/ spyi gzhan dang ldan pa mi mtshungs pa ni mtshungs pa nyid du 'thad pa ma yin no/ /rang gi ngo bo nyid kyis mtshungs pa dang mi
<p>161a.6</p>mtshungs pa yin na ni spyi don med pa dang nus pa med pa'i nyes pas zin par 'gyur ro zhes brjod pa ni/ gal te zhes bya ba'o/ /'di nyid brjod pa ni gal te zhes bya ba'o/ /ci ltar spyi dang ldan par 'gyur zhe na/ spyi de ni mtshungs pa las tha dad pa rang gi rang bzhin du'o/ /'di nyid gsal bar byed pa ni/ tha dad
<p>161a.7</p>par zhes bya ba ni/ spyi dang de dang ldan pa dag go/ /tha mi dad par zhes bya ba ni rjes su song ba gcig gi rang bzhin du snang ba'o/ /gal te tha dad par ma bzung na ni zhes bya ba ni spyi dang khyad par dag phan tshun nang du 'dus par gzung ba'i phyir ro/ /gsal ba'i rang bzhin las tha dad pa dang tha mi dad pa dag tu
<p>161b</p>
<p>161b.1</p>snang ba'i phyir spyi dang rang bzhin gnyi ga yin no zhes dogs pa ni/ 'on te zhes bya ba'o/ /tha dad par snang na gsal ba'i rang bzhin la tha mi dad par mi 'gyur ro zhes lan brjod pa ni gal te tha dad par zhes bya ba'o/ /des na zhes bya ba ni tha dad par snang bas na'o/ /gsal ba'i rang bzhin spyi gzhan
<p>161b.2</p>dang ldan par 'gyur te/ des na gsal ba'i rang bzhin las tha mi dad par mi 'gyur ro zhes bya ba'i don to/ /tha mi dad par snang na yang tha dad par mi 'gyur ba kho na'o zhes brjod pa ni/ tha dad med par zhes bya'o/ /des na zhes bya ba ni tha mi dad par snang bas na/ gsal ba'i rang bzhin de ni spyir 'gyur te/ 
<p>161b.3</p>gsal ba tha dad par mi 'gyur ro zhes bya ba'i don to/ /des na spyi rang bzhin gnyis par ci ltar 'gyur/ 'di nyid brjod par ni/ gcig la ni zhes bya ba'o/ /gcig nyid la tha dad pa dang mi dad pa'i rang bzhin gnyis tha dad pa kho na'o zhes dogs pa bsu ba ni/ gal te zhes bya ba'o/ /rang bzhin
<p>161b.4</p>gnyis par 'gyur ba ma yin zhes bya ba ni rang bzhin gang gis tha dad pa de ni rang bzhin gcig yin la/ gang gis tha mi dad pa de yang gzhan yin no zhes bya ba de ltar spyi rang bzhin gnyis pa ma yin pa kho na'o/ /ci'i phyir zhe na/ phan tshun zhes bya ba'o/ /de lta yin na ci skyon snyam na/ de la zhes bya ba ste
<p>161b.5</p>rang bzhin de gnyis la'o/ /rang bzhin gnyis su gyur na spyi'i rang bzhin nyid kyang ma yin no zhes brjod pa ni spyi zhes bya ba'o/ /gsal ba la ltos te rang bzhin gnyis po spyi'i rang bzhin nyid yin no zhe na/ rang bzhin zhes bya ba'o/ /'di ni rang bzhin gnyis po'o/ /spyi'i rang bzhin tha dad phyir/ /zhes bya
<p>161b.6</p>ba rnam par 'grel pa ni/ gal te zhes bya ba'o gal te rang bzhin tha dad kyang ci ltar gsal ba'i rang bzhin du 'gyur snyam na/ tha dad pa'i zhes bya ba'o/ /dogs pa ni gsal ba nyid ces bya ba ste/ tha dad pa'i phyir ni ma yin no zhes bya ba'o/ /lan ni gsal ba nyid ces bya ba'o/ /de dang zhes bya ba ni gsal ba nyid kyis
<p>161b.7</p>spyi dang ngo / /rang bzhin gnyis ni mtshungs pa nyid du 'gyur gyi gsal ba'i rang bzhin ni ma yin la/ de ni spyir yang 'thad pa ma yin no zhes brjod pa ni/ de ni zhes bya ba ste gsal ba nyid kyi spyi'o/ /gsal ba las zhes bya ba ni rang bzhin gnyis kyi mtshan nyid las so/ /'on te khyab pa nyid du grub
<p>162a</p>
<p>162a.1</p>pa'i don du tha dad par rtogs pa yin no snyam na/ rang bzhin gnyis su zhes bya ba'o/ /thal bar 'gyur zhes bya ba ste de la yang spyi gzhan yod par 'gyur ro zhes bya ba de lta bu'i tshul du'o/ /snga ma bzhin zhes bya ba ni rang bzhin snga ma dag nyid do/ /gang gi phyir de ltar gsal ba nyid gsal ba
<p>162a.2</p>rnams kyi rang bzhin ma yin pa de'i phyir ro/ /des na zhes bya ba ni tha dad pa nyid kyis so/ /gsal ba nyid yin na rang bzhin gnyis po de spyi ma yin no/ /'o na spyi de dang ldan pa'i phyir/ rang bzhin nyid spyi yin no zhes dogs pa ni/ 'on te zhes bya ba'o/ /lan ni de la zhes bya ba ste rang bzhin
<p>162a.3</p>gnyis la'o zhes bya ba rang bzhin gnyis po'o/ /ci'i phyir zhe na/ spyi dang zhes bya ba'o/ /gsal ba rnams ni spyi dang ldan pas spyi ma yin no/ /gang gi phyir rang bzhin gnyis po spyi dang ldan pa yin gyi spyi ni ma yin pa des na'o/ /ci'i phyir zhe na/ de zhes bya ba ste gsal ba'o/ /ci ste ldan pa ma yin zhe
<p>162a.4</p>na/ spyi'i zhes bya ba'o/ /tha dad pas zhes bya ba ni rang bzhin gnyis kyi mtshan nyid kyis so/ /gal te rang bzhin gnyis dang ldan pa'i spyi'i gsal ba yin pa'i phyir/ spyi rang bzhin 'gas tha mi dad pa yang yin te/ des na bar chad pa ma yin no zhes dogs pa bsu ba ni 'on te zhes bya ba'o/ /khyad
<p>162a.5</p>par rang bzhin gnyis kyi bdag nyid can dang / spyi rang bzhin gnyis la brten pa de gnyis so/ /lan ni de dag gi zhes bya ba'o/ /rang bzhin gang dag gis tha dad pa dang tha mi dad pa de dag gi tha mi dad pa la yang ste gsal ba nyid du gyur pa la yang ngo / /'phyo bar 'gyur ro zhes bya ba ni/ rang bzhin
<p>162a.6</p>gnyis kyi bdag nyid can gyi spyi'i steng du lding ba'i phyir ro/ /de lta yin dang zhes bya ba ni 'phyo ba yin dang ngo / /brten pa'i spyi dang spyi gsum pa'i rten gyi rang bzhin gyi spyi gnyis pa de dag gsal ba nyid do/ /des na zhes bya ba gsal ba yin pa'i phyir ro/ /gsal ba las tha dad pa dang tha mi dad pa'i rgyu mtshan spyi
<p>162a.7</p>snga ma dag la mtshungs pa nyid du mi 'gyur ro/ /ci'i phyir zhe na/ spyi dang zhes bya ba spyi gsum pa dang mi ldan pa'i phyir ro/ /ci'i phyir zhe na/ spyi tha mas zhes bya ba ste/ spyi tha ma ni rang bzhin gnyis kyi bdag nyid can te/ de'i 'og tu yang rang bzhin gnyis pa'i spyi gzhan med pa'i phyir ro/ /'on te spyi tha ma
<p>162b</p>
<p>162b.1</p>las gsum pa tha mi dad par yang 'dod de des na chod pa yin no zhe na/ de lta na 'o na spyi de yang rang bzhin gnyis pa yin pa'i phyir de la yang spyi gzhan 'phyo bar 'gyur ro/ /des gsal ba nyid yin pas spyi snga ma mtshungs pa nyid du mi 'gyur te/ spyi dang mi ldan pa'i phyir te/ spyi tha mas bar chod pa'i phyir ro/ /de lta
<p>162b.2</p>yin dang chod pas spyi dang mi ldan pa'i phyir gcig kyang mtshungs par mi 'gyur ro zhes brjod pa ni des na zhes bya ba'o/ /gcig kyang zhes bya ba ni gsal ba'i rang bzhin nam/ rang bzhin gnyis pa'i spyi'o/ /des na zhes bya ba gsal ba'i rang bzhin ni rnam pa mtshungs pa ma yin pas na'o/ /rtogs pa gang
<p>162b.3</p>la spyi'i mtshan nyid kyi dngos po med pa de ni dngos po dang mi ldan pa'i rtogs pa'o/ /ci ltar dngos po dang mi ldan snyam na/ nges pa med par zhes bya ba'o/ /'on te rdzogs pa yod pa kho na ste/ tha ma rang bzhin gnyis pa'i spyi la spyi gzhan khas mi len pa'i phyir ro snyam na/ rdzogs pa yod kyang zhes bya ba'o/ /
<p>162b.4</p>gsal ba nyid do zhes bya ba ni rtogs pa'i spyod yul zhes bya ba rjes su 'jug go/ /'di ga las she na/ de la zhes smos te rang bzhin gnyis pa tha ma la'o/ /spyi gzhan mi 'dod pa ni ma nges par smra ba'o/ /snga ma la yang zhes bya ba ni rang bzhin gnyis pa la'o/ /de'i phyir gsal ba kho na rtogs pa'i spyod yul yin te/ 
<p>162b.5</p>des na mtshungs pa'i rnam pa can gyi rtogs pa ni dmigs pa med pa kho na'o/ /'o na gang med pas dmigs dang bcas par 'gyur ba ci ltar 'di dmigs pa dang bcas pa yin zhe na/ tha ma zhes smos so/ /rang bzhin gnyis pa pa'i spyi'i tha ma spyi nyid yin na ni/ rang bzhin gnyis pa snga ma spyir 'gyur ro/ /
<p>162b.6</p>ci'i phyir zhe na/ de las tha mi dad pas te/ spyi tha dad dang tha mi dad pa'i phyir ro/ /de las zhes bya ba ni snga ma las kyang snga ma ste/ dang po'i rang bzhin gnyis pa dag kyang cir 'gyur te de dang tha mi dad pa'i phyir ro/ /gang gi phyir de lta yin pa de'i phyir ro/ /'o na ci ltar dngos po dang mi ldan snyam na/ de ltar yang
<p>162b.7</p>ma yin te zhes bya ba ste/ brjod pa'i tshul gyis dmigs pa dang bcas par yang 'thad pa ma yin te/ spyi tha ma la spyi med pas spyi nyid ma yin pa'i phyir ro/ /'di ni zhes bya ba ni ci yang rung ba smra ba'o/ /de lta na ni don med phyir/ /zhes bya ba ste rnam par 'grel pa ni/ de bzhin du zhes bya ba'o/ /ci ltar
<p>163a</p>
<p>163a.1</p>rang gi ngo bos logs pa ma yin pa ni/ de las gzhan pa'i spyi dang ldan pas ldog pa ma yin pa de bzhin du/ gal te khra bo la sogs pa tha dad pa rnams kyi rigs mi mthun pa las tha dad pa yang / de dag las tha dad pa khra bo la sogs pa'i tha dad pa thams cad la khyab pa yin na/ de'i tshe
<p>163a.2</p>de'i phyir zhes bya ba tha dad pa tha dad pa yin pa'i phyir rta dang ba lang la sogs pa phan tshun tha dad pa med pa rnams tha dad pa gzhan dang ldan yang / de dang zhes bya ba tha dad pa gzhan de dang ldan pa dag phan tshun tha mi dad pa gsal bar 'gyur ba ma yin pa'i phyir ro/ /gal te thams cad tha mi dad par zhes bya ba ni mi 'thad de/ 
<p>163a.3</p>rigs dang gsal ba dag tha dad pa'i phyir ro zhes dogs pa ni/ spyi dang zhes bya ba'o/ /lan ni tha dad pa ma yin no/ /ci'i phyir zhe na/ 'di ltar gsal ba rnams las spyi tha dad pa med par khas blangs par gyur na/ de ni spyi ma yin par 'gyur gyi/ 'on kyang de ni gsal ba nyid yin par 'gyur ro/ /'o na de nyid spyi
<p>163a.4</p>yin par 'gyur ro zhe na/ de yang ma yin te tha dad pa med pa'i phyir ro zhes brjod pa ni/ de yang zhes bya ba'o/ /phyir te de'i phyir rigs dang gsal ba dag kyang tha dad pa ma yin no/ /des na zhes bya ba tha mi dad pas na/ gnyis med nyid du ste don dngos po med pa nyid du thal bar 'gyur ro/ /gang gi phyir de ltar dngos
<p>163a.5</p>por gyur pa'i spyi mi 'thad pa de'i phyir ro/ /ma rig pa tsam nyid du 'gyur zhes bya ba de bshad pa'i don du phyogs snga ma nye bar 'god pa ni/ gal te zhes bya ba'o/ /de'i tshe ni gsal ba las tha dad pa med pa/ ldog pa'i rang bzhin rnam par phye nas ci ltar yang rtogs par nus pa ma yin no/ /'o na gang gi tshe rnam par phye nas
<p>163a.6</p>rtogs snyam na/ gang gi tshe zhes gsungs so/ /tha dad pa 'ba' zhig tu ni ma zad kyi tha mi dad par yang rtogs zhes brjod pa ni/ khra bo la sogs pa tha dad pa dag dang 'dra ba gcig pa nyid gang yin pa de gang la yod pa'i tha dad pa med pa de ltar yang rtogs par 'gyur ro/ /don dam par gsal ba las tha mi dad kyang
<p>163a.7</p>tha snyad du tha dad par rtogs par 'gyur ro zhes bya ba'i don to/ /gal te don dam par gsal ba las tha mi dad pa ci ltar tha dad pa dang tha mi dad pa nyid du rtogs par 'gyur snyam na/ yul zhes bya ba'o/ /ci'i phyir tha dad pa yod kyang rtogs par mi nus snyam na/ der zhes bya ba'o/ /'o na dbyibs tsam nyid
<p>163b</p>
<p>163b.1</p>yod do snyam na/ khyad par dang zhes bya ba'o/ /'o na ci yin zhe na/ yul thag ring po zhes smos so/ /de ni khyad par ro/ /snang ba tsam ni dbyibs tsam mo/ /thams cad du zhes skyes bu la yang / de nyid ces bya ba ni snang ba tsam mo/ /'o na ci ltar tha mi dad snyam na/ snang ba dang zhes bya ba'o/ /de nyid ces bya ba ni snang ba
<p>163b.2</p>tsam mo/ /dogs pa ni don dam pa nyid du zhes bya ba'o/ /lan ni gcig tu zhes bya ba'o/ /gnyis zhes bya ba ni snang ba dang rnam par brtags pa dag go/ /'o na ni zhes bya ba ni dogs pa'o/ /ci'i phyir zhe na/ spyi nyid ces bya ba ste khyad par ma yin pa'o/ /gal te de lta na yang ci ltar tha dad snyam na/ gang zhig ces
<p>163b.3</p>bya ba'o/ /lan ni de yang zhes bya ba'o/ /gong bu dang 'brel ba med pa'i rang bzhin du snang na gsal ba dang ma 'dres pa'i rang bzhin de ni spyir der mi 'gyur ro/ /ci'i phyir zhe na/ gang gi phyir ci ltar gsal ba'i rang bzhin spyi la mi ltos pa de bzhin du ni gsal ba la mi ltos pa ma yin gyi/ 'on kyang gsal ba'i rang bzhin
<p>163b.4</p>dang 'brel pa kho na'o/ /de la zhes bya ba ni gang dang ldan pas spyi rnams mtshungs pa nyid yin pa de las pha rol gyi spyi ni gsal ba nyid du 'gyur ro/ /des na gsal ba'i rang bzhin ltar 'ba' zhig pa ni spyi la yin no zhes gnas pa kho na'o/ /dogs pa bsu ba ni 'o na ni zhes bya ba'o/ /ci ltar rtogs pa ci yin snyam na/ 
<p>163b.5</p>de ni zhes bya ba'o/ /'o na zhes bya ba ni lan no/ /ci ltar mi 'gyur snyam na blo zhes bya ba'o/ /'khrul pas zhes bya ba ni dogs pa'o/ /lan ni 'khrul pas 'jug pa ni ma yin no/ /ci'i phyir zhe na/ gzhan zhes bya ba 'khrul pa'i blo'i rang bzhin las gzhan med pa'i phyir ro/ /khas blangs nas kyang nyes pa brjod pa ni
<p>163b.6</p>de'i tshe yang zhes bya ba ste/ 'khrul pa gzhan gyi tshe yang ngo / /des na zhes bya ba ni gsal ba rtogs pa med pas na'o/ /gal te zhes bya ba ni dogs pa'o/ /tha dad pa dang cig shos ni tha dad pa dang tha mi dad pa'o/ /lan ni 'os gzhan zhes bya ba'o/ /de dag spyi dang ldan pa la sogs pa bkag pas na 'os gzhan
<p>163b.7</p>med pas rnam par gcod pa'i 'bras bu can yin pa'i phyir ro/ /des na rnam par gcod pa rtogs pa dor nas sgra'i don rtogs pa la tshul gzhan ni tshad ma ci 'dra ba zhig yod par 'gyur te/ tshul med pa kho na'o zhes bya ba'i don to/ /gal te 'os gzhan med pa yin yang rgyud gzhan dang 'brel ba'i rnam par gcod
<p>164a</p>
<p>164a.1</p>pa rtogs pa ni mi 'grub ste tshad ma med pa'i phyir ro zhes dogs pa ni/ gal te zhes bya ba'o/ /dngos po rnam par 'jog pa zhes bya ba ni rgyud gzhan dang 'brel pa rnam par gcod pa rtogs pa rnam par 'jog pa'o/ /nges pa'i yul la 'jug pa gzhan du mi 'thad pas rnam par gcod pa rtogs
<p>164a.2</p>pa 'grub bo zhes lan 'debs pa ni/ de las zhes bya ba'o/ /de ni zhes bya ba ni de las gzhan rnam par bcad nas 'jug pas na'o/ /gal te rnam par gcod pa dogs pa ni med pa kho na yin nam/ de ci ltar 'jug pa gzhan du mi 'thad pas gzhan la yod par rtogs snyam na/ rang gi rgyud la grub pa yin no zhes brjod
<p>164a.3</p>pa ni/ de ni zhes bya ba'o/ /des na zhes bya ba ni dngos po'i yul can ma yin pas na'o/ /'dis ni tshad ma 'di mngon par 'dod pa yin te/ gang zhig nges pa'i yul la 'jug pa de ni rnam par gcod pa rtogs pa sngon du 'gro ba can yin te/ dper na bdag nyid kyi bzhin no/ /tha snyad pa rnams kyi 'jug pa yang nges
<p>164a.4</p>pa'i yul la 'jug pa yin no zhes bya ba'o/ /ldog pa zhes bya ba ni dngos po la gnas pa'o/ /dum bur bkol te ldog pa rtogs pa yang mi bden no zhes bya ba'i tha tshig go/ /ldog pa ni rnam par rtog pa'i yang yul yin no zhes lan brjod pa ni/ dngos po zhes bya ba ni rnam par rtog pa la snang ba'o/ /ldog pa'i zhes
<p>164a.5</p>bya ba ni rnam par gcod pa'i 'brel pa'i yul lo/ /de gang yin zhe na/ rtog pa spyod yul te rnam par rtog pa'i rnam pa gang yin pa'o/ /'on te yang rtog pa'i spyod yul gyi dngos po gang yod pa ni yod pa nyid yin mod kyi 'on kyang 'di ni mi bden pa yin no snyam na/ bden dang zhes bya ba'o/ /gang thob par bya ba ni bden
<p>164a.6</p>pa yin la/ gang zhig rnam par brtags pa de ni mi bden pa yin no zhes de ltar bden pa dang bden pa ma yin pa nyid du snang ba dang rnam par rtog par bya ba dag tha dad par ni su yang rtog par mi byed do zhes bya ba'i don to/ /gal te bden pa gnyis la sogs par rtog pa med na/ rnam par rtog pa la snang ba'i dngos po dngos
<p>164a.7</p>po tsam las/ khyed ltar tha snyad pa bdag cag ldog pa rtogs pa ma yin no zhe na/ ldog dang zhes bya ba'o/ /ci tsam gyis zhes bya ba ni/ bden brdzun gyi rnam par dbye ba dang / bral ba rnam par rtog pa la snang ba'i dngos po tsam gyis te/ ldog pa phyin ci ma log par rtogs pa'i rnam pa la 'gyur ba kho na'o/ /khyed la
<p>164b</p>
<p>164b.1</p>yang ldog pa rtogs pa'i mtshan nyid kyi dgos pa grub pa'i don du de tsam gyis chog mod/ mtshungs par rnam par rtog pa la snang ba'i rang bzhin nyams su myong ba gnyis las/ gcig la ni ldog pa rtogs pa yod la gzhan la ni med do zhes ni mi 'thad do/ /gal te rnam par rtog pa la snang ba'i dngos po tsam gyis dgos pa 'grub
<p>164b.2</p>kyang de tha dad par ci ste mi rtog snyam na/ gal te thun mong du rnam par rtog pa la snang ba tsam gyi dngos po'i spyis ldog pa rtogs pa'i mtshan nyid kyi dgos pa 'grub na de'i tshe rnam par rtog pa'i rnam par bye brag ste brtags pa de la yon tan ci zhig yod de 'ga' yang med do/ /gal te bden pa'i dngos po dang 'brel pa kho nas rnam
<p>164b.3</p>par gcod par rtog par nus pa yin gyi gzhan gyis ni ma yin te/ de ni ci ltar de tsam gyis ldog pa rtogs par nus snyam pa'i dogs pa bsu bas rkang pa bzhi pa rnam par 'grel pa ni/ bden pa'i zhes bya ba'o/ /ci ltar nges pa 'di med ce na/ bden pa dang 'brel pa ma yin pa rnam par brtag pa'i rnam pas kyang ldog
<p>164b.4</p>pa ste rtogs par mthong ba'i phyir ro/ /gang gi phyir de ltar mi bden pa dang 'brel pas kyang rnam par gcod pa rtogs pa de'i phyir ro/ /ngag rnam par gcod pa'i yul can kho na yin no zhes bya ba ci ltar nges she na/ de la zhes bya ba ste/ ngag gis bstan pa'i rnam par rtog pa'i rnam pa la gnas pa'i rnam par gcod pa
<p>164b.5</p>la'o/ /'dis ni phyed phyi ma bshad do/ /dngos po mi bden na ldog pa yang ci ltar bden zhes 'brel to/ /de la te dngos po mi bden pa la gnas pa'o/ /de la gnas pa'i rgyu brjod pa ni de dang zhes bya ba ste dngos po mi bden pa dang tha dad pa med pas so/ /rkang pa dang po 'brel pas lan brjod pa ni/ 
<p>164b.6</p>rtogs bzhin du yang zhes bya ba'o/ /rtogs bzhin pa rnam par rtog pa la snang ba'i rang bzhin 'di/ rtogs bzhin pa'i rang bzhin gyis bden pa ma yin no zhes bya ba'i tshul 'di ci zhig yin/ gang zhig ci ltar rtogs pa de ni/ de kho na ltar bden pa ma yin no zhes bya bar ni mi 'thad do/ /ma rtogs pa'i
<p>164b.7</p>rang bzhin gyis kyang 'di nyid mi bden no zhes bya ba'i tshul ci zhig yin te de ltar yin na thams cad mi bden par 'gyur te/ ma rtogs pa'i rang bzhin gyis mtha' dag mi bden pa'i phyir ro/ /de ltar yang ma yin te/ des na rnam par rtog pa'i spyod yul mi bden pa'i phyir de la gnas pa'i ldog pa mi bden
<p>165a</p>
<p>165a.1</p>par ci ltar 'gyur/ rtogs bzhin pa bden yang slu bas mi bden pa yin no zhes dogs pa bsu ba ni/ gal te zhes bya ba'o/ /de lta na 'o na tha dad pa mi slu bar nyams su myong bas bden pa kho na yin no zhes lan 'debs pa ni/ tha dad ces bya ba'o/ /rnam par rtog pa'i spyod yul mi bden
<p>165a.2</p>par smra ba la dri bar bya ba nyid ston pa ni rnam par zhes bya ba'o/ /rnam par brjod pa ni rtogs pa'i zhes bya ba'o/ /ci rtogs bzhin pas mi bden nam de las gzhan pas yin/ phyogs dang po rjes su brjod nas sun 'byin pa ni gal te zhes bya ba'o/ /phyogs gnyis pa rjes su brjod pa ni/ 'on te zhes bya
<p>165a.3</p>ba'o/ /sun 'byin pa ni 'o na ni zhes bya ba'o/ /gal te slu bas zhes bya ba rnam par 'grel pa ni/ 'on te zhes bya ba nas zhe na'i bar ro/ /gal te rang gi ngo bos mi bden pa nyid ma yin na ci ltar mi bden pa yin zhe na/ rang gi ngo bo yod kyang zhes bya ba'o/ /de zhes bya ba thob bya'i rang bzhin med na ni'o/ /de med
<p>165a.4</p>kyang ci ltar mi bden zhe na/ phyin ci log ces bya ba'o/ /de las cir 'gyur zhe na/ thob par bya ba'i zhes bya ba'o/ /'on kyang phyin ci log rtogs pa nyid de 'dzin pa yin no/ /des na gang zhig thob par bya ba de bden pa yin pas thams cad mi bden par mi 'gyur ro zhes bya ba'i don to/ /tha dad ci ste zhes bya ba
<p>165a.5</p>rnam par 'grel pas brjod pa ni/ de lta na ni 'o na zhes bya ba'o/ /gang zhig dngos po ma yin pa'i rnam par gcod pa de ni thob par bya ba ma yin te/ des na slu ba'i phyir mi bden pa yin no zhes bya ba'i dogs pa sel bas rkang pa gnyis pa rnam par 'grel pa ni rnam gcod dngos dang zhes bya ba'o/ /'dir zhes
<p>165a.6</p>bya ba'o/ /'dir zhes bya ba ni tha dad pa thob par byed pa yin pa na'o/ /'di nyid kyi phyed snga ma rnam par 'grel pa ni/ gal te zhes bya ba'o/ /gal te zhes bya ba ni dogs pa bsu ba'o/ /rnam par rtog pa des ni mi bden pa rnam par rtog pa la snang ba'i dngos po de'i gzhan las rnam par gcod pa
<p>165a.7</p>rtogs pa yin la/ mi bden pa'i dngos po'i rnam par gcod pa de ni thob pa ma yin no/ /ci'i phyir zhe na/ bden pa'i zhes bya ba'o/ /des na zhes bya ba ni mi slu ba ma yin pas so/ /phyed phyi ma rnam par 'grel pas lan 'debs pa ni/ gnas zhes bya ba'o/ /ci ltar gnas ma yin pa la brten pa yin zhe na/ re
<p>165b</p>
<p>165b.1</p>zhig ces bya ba'o/ /gal te chog par 'dzin kyang / gang gi slu ba rig par 'gyur ba/ bden pa dang mi bden par dbye ba nges par byed pa yin no zhe na gang gis zhes bya ba'o/ /de ltar ldog pa'i 'brel yul zhes bya ba la sogs pa'i tshigs su bcad pa bshad pa yin no/ /de'i phyir zhes bya ba ni/ dbye ba nges par
<p>165b.2</p>mi bzlog pa'i phyir ro/ /tha snyad pa'i skye ba'i rtogs pas yin gyi 'chad pa po'i skye bo'i rtogs pas ni ma yin no zhes bya ba'i don to/ /ci'i phyir zhe na/ don dam par ni zhes bya ba'o// 'di yang sngar nyid bsgrubs zin to zhes ston pa ni 'di ni zhes bya ba'o/ /de skad brjod pas ci bya ste/ /rnam pa gzhan du
<p>165b.3</p>yang tshad ma'i rtogs pa yod pa'i phyir ro zhes dogs na/ rnam pa gzhan du tshad ma'i rtogs pa yod pa sel ba ni/ gal te zhes bya ba'o/ /thug pa med par 'gyur ro zhes bya ba ni de yang tshad ma gzhan gyis tshad ma yin pa'i phyir ro/ /'on te nyes pa 'dis 'jigs pas tshad ma med par de rtogs pa khas
<p>165b.4</p>len pa yin na/ de lta na 'o na gzhal bya rtogs pa yang de la rag las par mi 'gyur ro zhes brjod pa ni/ tshad ma med par zhes bya ba'o/ /gang gi phyir tshad ma yod pa dang med pa dag gis khas blangs tshad ma mi rtogs pa de'i phyir bshad pa'o/ /ci skad bshad snyam na tshad ma nyid ni zhes bya ba'o/ /ci'i phyir
<p>165b.5</p>zhe na/ gang gi phyir tshad ma'i blo de'i bdag nyid yin par rtogs pa ni de nyid de tshad ma nyid ma yin no/ /'o na gzhan gyis rtogs so snyam na/ de lta yin na ste gzhan gyis khas blangs pa yin na thug pa med par brjod do/ /ci ltar zhe na gang gi phyir zhes bya ba'o/ /tshad ma 'ba' zhig tu ma zad de/ 'on kyang gzhan tha
<p>165b.6</p>snyad la yang rnam par dpyad na'o/ /rnam par dpyad pa nyid brjod pa ni gal te zhes bya ba'o/ /'on te tha snyad tshad ma ma yin na/ de'i tshe tshad ma ma yin pa'i tha snyad las tshad ma rtogs pa ma yin na/ gzhal bya ba la yang de ltar rtogs par 'gyur ro/ /de lta na yang tshad ma'i mtshan nyid don med par
<p>165b.7</p>'gyur ro/ /ci'i phyir zhe na/ tshad ma med pa thams cad ni/ grub phyir te nges pa'i phyir ro/ /de'i phyir tshad ma ma yin pa las nges pa 'di ni 'brel ba ma yin no/ /de'i phyir zhes bya ba de kho na rtogs pa med pa'i phyir ro/ /tha snyad tsam zhes bya ba tsam smos pas ni tshad ma dang bral ba nyid brjod do/ /mi slu ba don
<p>166a</p>
<p>166a.1</p>dam par ma yin pa ci ltar zhe na/ 'di ltar zhes bya ba'o/ /'di nyid sbyor ba ni tha dad ces bya ba ste gang gi phyir tha dad pa dang tha mi dad pa gnyi ga la mi slu ba mi 'thad pas so/ /mi 'thad pa nyid brjod pa ni/ gal te zhes bya ba'o/ /gal te sgras bstan pa'i rtogs bzhin pa las bsreg pa la sogs
<p>166a.2</p>pa gzhan thob pa yin na/ de'i tshe bsreg pa la sogs pa gzhan thob pas/ med dgag gi rang bzhin slu ba med pa'am/ ma yin pa'i rang bzhin gyis mi slu bar ci ltar 'gyur te/ mi 'gyur ba kho na'o/ /'on te rtogs bzhin pa las thob par bya ba tha mi dad na/ de lta yin na thob par bya ba de yang rtogs
<p>166a.3</p>bzhin pa nyid bzhin du rtogs pas so/ /des na zhes bya ba ni thob par bya ba rtogs bzhin pa dang tha mi dad pa'i phyir slu ba ma yin no/ /shes pa skyes pa'i dus nyid na mi slu ba yod par 'gyur ro/ /des na slu ba'i dogs pa med pas na 'jug par bya ba ma yin pa kho na'o/ /des na don dam par na/ mngon sum
<p>166a.4</p>gyi rjes las byung ba'i rnam par rtog pa dang sgra dag kyang mi slu ba ma yin no/ /spyi'i yul la sogs pa med pa de'i phyir ro/ /ci ltar ngag rnam par gcod pa'i 'bras bu can yin zhe na/ kho na'o zhes bya ba'o/ /gang gi phyir kho na'i sgra sbyar bar ma zad kyi ma sbyar ba yang tshig rnams kyis te/ ngag rnams su ma zad
<p>166a.5</p>par rnam par gcod pa rtogs par 'gyur ba yin no/ /gzhan gyis 'di ni re zhig gzhag go zhes smras te/ rnam par gcod pa'i 'bras bu can 'di'o/ /de ltar zhes bya ba rnam pa gsum du mthong ba'o/ /grub pa'i mtha' pas nag pa zhes bya ba'o/ /rnam par phye nas mthong ba nyid do zhes sbyar ro/ /rnam
<p>166a.6</p>par phye ba'i rnam pa brjod pa ni khyad par dang nges par bzung na ni zhes bya ba la sogs pa'o/ /gang gi tshe rnam par dbye ba 'dir 'gyur zhe na/ khyad par dang zhes bya ba'o/ /ci ltar khyad par la sogs pa la sbyor zhe na/ nag pa zhes bya ba'o/ /dogs pa ni sbyar ba med par zhes bya ba'o/ /lan ni skabs dang zhes bya
<p>166a.7</p>ba la sogs pa ste/ 'di yang rting bzhin du 'chad par 'gyur ro/ /khyad par gzhan zhes bya ba na gtong phod pa la sogs pa rnam par gcod par 'gyur ba'o/ /des na zhes bya ba yon tan gzhan rnam par gcod par 'gyur bas so/ /de ltar 'gyur mod snyam na/ de ltar ni zhes bya ba ste yon tan thams
<p>166b</p>
<p>166b.1</p>cad rnam par gcod pa ni mi 'thad de tshad ma dang 'gal ba'i phyir ro/ /sun 'byin pa gzhan ni mi ldan pa dang zhes bya ba ste/ gnyi gas kyang 'ga' zhig 'gog pa'i phyir ro/ /der yang zhes bya ba ni ma 'grel ba rnam par gcod pa'i ngag la yang ngo / /nag pa la sogs pa'i don rnams la ni'o/ /ci ltar
<p>166b.2</p>ma 'brel pa la sogs pa'i bzlog zla yin zhe na/ de nyid ces bya ba ni 'phong skyen pa nyid do/ /da ltar ma yin na zhes bya ba ni gtong phod pa la sogs pa rnam par gcod na'o/ /de ltar gzhan dang ldan pa rnam par gcod pa'i ngag la yang zla bo rnam par gcod pa nyid rtogs par 'gyur ba yin no zhes brjod pa ni de bzhin
<p>166b.3</p>du zhes bya ba'o/ /ra ma la sogs pa ni rnam par gcod pa ma yin no zhes bya ba ni de skabs su ma bab pa'i phyir te/ gnyis po kho na skabs su byas pa'i phyir ro/ /ra ma la sogs pa skabs su bab na ni de yang rnam par gcod do zhes 'chad par 'gyur ro/ /skabs su yin na zhes bya ba ni skabs su bab par byas na'o/ /
<p>166b.4</p>de nyid brjod pa ci zhes bya ba ni/ mkhas pa la sogs pa'i yon tan gzhan no/ /gal te yon tan mtha' dag rnam par gcod na/ nag pa nyid la sogs pa yang rnam par gcod par 'gyur ro/ /de ltar ni 'thad pa yang ma yin te/ tshad ma dang 'gal ba'i phyir ro zhes dogs na/ 'khrul pa med pa spangs pa'o
<p>166b.5</p>zhes bya ba ste/ ci ltar 'khrul pa med pa spangs pa de ltar yon tan mtha' dag rnam par gcod pa yin no/ /the tshom za ba'i skabs su bab pa'i tshul brjod pa ni/ ci 'dra ba na zhes bya ba'o/ /mtha' dag ces bya ba ni ra ma la sogs pa yang ngo / /ci'i phyir zhe na/ de'i tshe zhes bya ba'o/ /de bzhin du shin tu mi
<p>166b.6</p>srid pa rnam par gcod pa'i ngag gis kyang pad+ma sngon po ni mi srid pa kho na'o zhes/ pad+ma la sngon po dang gtan mi ldan pa'i skabs yin pa'i phyir de nyid rnam par gcod par byed pa yin te/ pad+ma'i rigs kyi phyogs gcig dang sngon po ldan par mthong ba'i phyir ro/ /gang gi phyir de ltar rnam gcod rnam pa gsum yod
<p>166b.7</p>kyi/ rnam pa 'brel pa rnam par gcod pa dang / cig shos kho na ni ma yin pa des na/ byas pa nyid la sogs pa'i chos dang mi ldan pa gang yin pa de rnam par gcod pas na/ chos can byas pa la sogs pa chos kyi khyad par yin gyi/ gzhan dang ldan pa rnam par gcod pa dang / shin tu mi ldan pa
<p>167a</p>
<p>167a.1</p>rnam par gcod pas ni ma yin no/ /ci ltar thun mong ma yin pa kho na gtan tshigs su 'gyur ro zhes bya ba ni nyes pas 'jigs pas/ gzhan dang ldan pa rnam par gcod pas khyad par du ma bzung ba de bzhin du phyogs kyi phyogs gcig la ma grub pa gtan tshigs su 'gyur ro zhes bya ba'i
<p>167a.2</p>nyes pas shin tu mi ldan pa rnam par gcod pas kyang khyad par du gzung bar bya ba ma yin no/ /shing gi rigs ni nyal ba dang shin tu mi ldan pa rnam par gcad pa'i phyir te/ phyogs gcig dang ldan pa'i phyir ro/ /de'i phyir ma 'brel ba rnam par gcod pa kho nas khyad par yin no/ /des chos can de'i khyad
<p>167a.3</p>par can gyi chos byas pa nyid la sogs pa rjes 'gro ba med pa zhes bya ba la/ dpe la rjes su 'gro ba med pa'am/ phyogs kyi phyogs gcig la rjes su 'gro ba med pa'i skyon de la brten pa ma yin no/ /thun mong ma yin pa dang phyogs kyi phyogs gcig la ma grub pa'i nyes pa dag la brten pa ma yin no zhes
<p>167a.4</p>bya ba'i don to/ /gang gis rjes su 'gro ba med pa'i nyes par mi 'gyur ba/ ci ltar na gzhan dang ldan pa la sogs pa rnam par gcod pa ma yin zhe na/ chos de zhes gsungs so/ /gzhan dang ni dpe'i chos can dang ngo / /des na zhes bya ba ni dogs pas na'o/ /de zhes bya ba ni mi ldan pa rnam par gcod pa
<p>167a.5</p>bstan pas/ gzhan dang ldan pa dang / gtan mi ldan pa rnam par gcod pa ma yin pa de'i phyir rjes su 'gro ba med pa'i skyon med do zhes bya ba snga ma bzhin bshad par bya'o/ /gal te phyogs kyi chos nyid ces brjod kyang / ci ltar ma 'brel pa rnam par gcod pa nyid rtogs zhes dogs pa bzlog pa ni de
<p>167a.6</p>ltar grags dang zhes bya ba la sogs pa rnam par 'grel pa ni/ 'di ltar zhes bya ba'o/ /gzhan dang ldan pa ni zhes ni'i sgras gtan mi ldan pa yang bsdu'o/ /bzlog pa'i phyir zhes bya ba ni bzlog zla ma yin pa'i phyir ro/ /don 'di zhes bya ba ni ma 'brel pa rnam par gcod pa'o/ /ci ltar zhe na/ gzhan dang
<p>167a.7</p>zhes bya ba ste dpe'i chos can dang ldan pa'o/ /der zhes bya ba ni khyad par du'o/ /de nyid la zhes bya ba ni gzhan dang ldan pa rnam par gcod pa nyid la'o/ /ci ltar 'gal snyam na the tshom du zhes bya ba'o/ /sgrub par byed pa nyid dpe dang ldan par grub pa kho na yin pas ci ltar gsal bar nus zhes bya ba'i don
<p>167b</p>
<p>167b.1</p>to/ /grub pa ni sel ba'am bkag pa ni sgrub pa ma yin te/ bsal ba ni gtan tshigs kyi rten ma yin pa'i phyir ro/ /bzlog pa'i zla bor ma zad kyi sgra dag kyang brjod par 'dod pa'i rjes su 'brang ba yin no/ /'di ga las she na de lta bu nyid du zhes bya ba'o/ /sgra dang brjod 'dod ci lta ba bzhin 'jug
<p>167b.2</p>pa yin gyi don dang 'bral ba ci lta ba bzhin ni ma yin no zhes bya ba 'di ga las shes she na/ sgra ni zhes bya ba'o/ /gal te zhes bya ba la sogs pa'i rtsod pa la don 'di yin te/ khyad par dang lhan cig brjod pa'i nges par gzung ba yang mi ldan pa rnam par gcod pa ma yin gyi 'on kyang gzhan dang ldan pa
<p>167b.3</p>rnam par gcod pa kho na byed par 'gyur te/ dper na lha sbyin kho na'i bu zhes khyad par dang lhan cig brjod pa'i nges par gzung bas gzhan dang ldan pa kho na rnam par gcod kyi/ mi ldan pa ni ma yin pa bzhin no zhes bya ba lta bu'o zhes bya ba'o/ /skabs dang 'gal ba'o zhes bya ba ni/ sgrub par byed pa
<p>167b.4</p>mthun pa'i phyogs la yod par ston pa'i skabs su bab pa yin pas de dang 'gal ba'o/ /'gal ba med do zhes bya ba'i grub pa'i mthar ni don 'di yin te/ sgra'i tshul gyis phyogs dang srid sgrub dag khyad par nyid du bstan kyang / don gyis ni de nyid khyad par can kho na yin te/ rten yin pa'i phyir ro/ /
<p>167b.5</p>chos dang 'phong skyen pa ni khyad par yin te brten pa ma yin pa'i phyir ro/ /des na kho na'i sgras chos dang 'phong skyen pa gnyis dang lhan cig brjod pas ni ma 'brel ba kho na rnam par gcod pa yin no zhes bya ba'o/ /de la ni srid sgrub la'o/ /de ni khyad par ro/ /dam pa'i don du zhes bya ba ni don gyi tshul gyis
<p>167b.6</p>so/ /tshul gnyis yod na 'dir gang gzung zhe na/ 'dir ni zhes gsungs so/ /dngos po'i chos zhes bya ba ni dngos po pa'i tshul lo/ /skyon zhes bya ba skabs dang 'gal ba'i skyon med do zhes bya ba'i don to/ /nges par gzung ba 'di na tshad ma dang yang mi 'gal lo zhes brjod pa ni 'dir zhes bya ba ste
<p>167b.7</p>phyogs kyi chos la'o/ /rnam par gcod pa'i rang bzhin zhes bya ba ni 'di ni phyogs kyi chos kho na yin gyi/ chos ma yin pa ni ma yin no zhes mi ldan pa 'gog pa'i rang bzhin no/ /sa phyogs la yod pa'i du ba la ni de yang mngon sum gyis grub pa yin la/ sgra la yod pa'i byas pa la ni rkyen gyi bye brag gis tha
<p>168a</p>
<p>168a.1</p>dad pa'i rtags las skyes pa'i rjes su dpag pa las so/ /de'i phyir ma 'brel pa rnam par gcod pa mi rtogs pa'i skyon med do/ /gal te khyad par dang lhan cig brjod pa'i nges par gzung bas kyang / gzhan dang ldan pa ci ste rnam par mi gcod snyam na/ gzhan dang zhes bya ba'o/ /ri
<p>168a.2</p>la sogs pa gcig de ltar te/ du ba la sogs pa dang 'brel pa yin na/ gzhan tshang bang la sogs pa de ltar te du ba la sogs pa dang ma 'brel par 'gyur ro/ /nyes pa gzhan yang brjod pa ni khyad par dang zhes bya ba'o/ /gzhan dang ldan pas rnam par gcod pa zhes bya ba la sogs pa nyid
<p>168a.3</p>rnam par 'grel pa ni/ gal te zhes bya ba la sogs pa'o/ /de las gzhan ni bum pa la sogs pa'o/ /de ltar 'gyur mod snyam na/ de de ltar zhes gsungs so/ /ci ltar zhe na mngon sum gyis ni zhes bya ba'o/ /bsgrub par bya ba'i chos can las gzhan mthun pa'i phyogs la du ba mngon sum gyis
<p>168a.4</p>rtogs pa'o/ /bum pa la yang rjes su dpag pas byas pa nyid yod par rtogs pa yin no/ /rjes su dpag pa de ga las skye snyam na/ 'jim gong la sogs pa'i rkyen gyis bye brag che ba dang chung ba la sogs pa'i dbye bas tha dad par 'gyur ba'i rang bzhin gang la yod pa'o/ /de'i dngos po ni nyid
<p>168a.5</p>de de la sogs pa brtsal ma thag tu 'byung ba la sogs pa ste/ rtags de'i phyir ro/ /mngon sum las zhes bya ba'i bum pa la mngon sum gyis rtogs pa'o/ /gal te mi ldan pa dang / gzhan dang ldan pa dang / gtan mi ldan pa rnam par gcod pas khyad par du byed pa rnams tha dad pa yin yang
<p>168a.6</p>rjod par byed pa kho na dang / brjod par bya ba mi ldan pa rnam par gcod pa la sogs pa'o/ /brjod par bya ba dang rjod par byed pa'i mtshan nyid dam/ yul dang yul can gyi 'brel pa gang yin pa de ci ltar rtogs she na/ rjes su dpag pa'i zhes bya ba'o/ /'jig rten gyi grags pa las brjod par bya
<p>168a.7</p>ba dang rjod par byed pa'i dngos po'am/ gzhan dag ces bya ba yul dang yul can gyi dngos po rtogs pa yin no zhes 'brel to/ /ci lta bur gyur pa las she na/ rjes su dpag pa'i mtshan nyid las so/ /'jig rten gyi grags pa ni rtogs pa ste/ rnam par rtogs pa'i shes pa la brjod la/ de'ang rjes su
<p>168b</p>
<p>168b.1</p>dpag pa yin no/ /gang dang gang rnam par rtog pa'i yul yin pa de dang de ni brjod par bya ba dang rjod par byed pa yin te/ dper na rnam par rtog pa la gnas pa'i bum pa'i don dang / bum pa'i sgra'i rnam pa dag bzhin no/ /rnam par gcod pa dang nges par gzung ba yang rnam par rtog pa'i yul
<p>168b.2</p>yin no zhes bya ba'o/ /sogs pa'i sgras ni khyad par bya ba dang bya ba dag gzung ngo / /khyad par la sogs pa dang lhan cig spyod pa nges par gzung ba'i don gang la yod pa'i tshig phrad dang / tshig phrad de'i don dag brjod par bya ba dang rjod par byed pa'o/ /de la zhes bya ba ni 'brel bar rtogs pa
<p>168b.3</p>la'o/ /de ltar zhen pa ni mi ldan gzhan dang ldan pa dang zhes bya ba la sogs par phyogs chos zhes bya ba'i bsdu ba gang yin pa de'i don de bshad pa yin no/ /de gang yin zhe na tha dad ces bya ba ste/ gzhan las ldog pa dang 'brel ba rjes su 'gro ba'am/ gnyi ga brjod pa ni tha dad pa dang
<p>168b.4</p>'brel pa zhes bya ba'o/ /phyogs chos zhes drug pa'i bsdu ba can gyi ngag la don rnam pa gsum slob dpon bzhed pa yin no zhes bya ba ni rnam par bshad pa mdzad pa bzhed pa'o/ /gal te ngag 'di la don gsum yod do zhes bya ba 'di ci ltar rtogs she na/ bye brag tu zhes bya ba don du mar don
<p>168b.5</p>gsum rtogs pa'i phyir ro/ /phyogs zhes brjod pa ni phyogs chos ma yin pa ni gtan tshigs ma yin no zhes rnam par gcod pa rtogs la/ de'i chos gtan tshigs yin no zhes ni sgrub par byed do/ /de lta yin dang gnyi ga yang rtogs so/ /'o na ci ltar phyogs kyi chos bstan par bya ba snyam
<p>168b.6</p>na/ ma grub pa drug rigs thigs las brjod pa dang / gsal ba gnyis dang / ma nges pa drug dang / yang dag pa'i gtan tshigs gsum ste de dag brjod pa'i don du'o/ /de tsam zhig ces bya ba ni ma yin pa dang / 'gal ba dang / ma nges pa dang / yang dag pa'i gtan tshigs rnams
<p>168b.7</p>nyid do/ /de gnyis nyid ces bya ba ni rang bzhin dang 'bras bu dag nyid do// /gzhan gnyis so zhes bya ba ni/ gzhal bya nyid dang mnyan bya nyid do/ /des na zhes bya ba ni/ ldog pa'i sgo nas go byed yin pas na'o/ /gang dag mthun pa'i phyogs gang mi mthun pa'i phyogs dag la yod pa dang med pa dang / 
<p>169a</p>
<p>169a.1</p>rnam pa gnyis su yang brjod pa phyogs kyi chos rnam pa dgu po de dag kyang gang dag yin zhe na/ phyogs kyi chos dgu po de dag ni zhes bya ba'o/ /rtag sogs la zhes bya ba ni bsgrub par bya ba la'o/ /'das pas ci ltar du ma nyid ces bya ba rnam pa bzhi nyid du'o/ /grub pa'i mthar
<p>169a.2</p>ni don 'di yin te/ rtsol ba las byung ba dang byas pa gnyis rang gi ngo bos rnam pa bzhi med kyang / gcor gyur pa'i bsgrub bya'i dbye ba las rnam pa bzhi yin no zhes bya ba'o/ /'di nyid brjod pa ni rang gi ngo bos ni zhes bya ba la sogs pa'o/ /des na ni 'thad pas na'o/ /byas pa zhes bya ba la sogs pa ni
<p>169a.3</p>rtsod pa'o/ /de'i mtshan nyid dang zhes bya ba la sogs pa ni lan no/ /byas pa la ni rang bzhin gyi mtshan nyid dang / rtsol ba las byung ba nyid la ni 'bras bu'i mtshan nyid yod do/ /byas pa la ni rang bzhin las gzhan 'bras bu'i mtshan nyid med la/ rtsol ba las byung ba la ni 'bras bu nyid las gzhan gyi
<p>169a.4</p>mtshan nyid med do/ /de'i phyir bzlog pa ste/ byas pa nyid ni 'bras bu la brtsal ma thag tu 'byung ba nyid du rang bzhin ma yin no/ /ci'i phyir zhe na/ rang bzhin zhes bya ba'o/ /gang gi phyir 'bras bu go bar bya ba la ma khyab kyi/ 'on kyang rang bzhin kho nas khyab pa yin no/ /khyab pa kho na ni ma yin te/ sha ba
<p>169a.5</p>nyid kyis shing nyid la ma khyab pa'i phyir ro/ /ci'i phyir 'bras bus ma khyab snyam na/ rgyu ni 'bras bu la 'khrul pa srid pa'i phyir ro/ /'khrul pa de'i phyir 'bras bu ni rgyu la rnam pa gnyis su 'jug pa yin no/ /rang bzhin gyis ci ltar khyab snyam na/ byas pa nyid ni zhes bya ba'o/ /ci ltar na 'bras bu rnam pa
<p>169a.6</p>gnyis su 'jug snyam na/ mi rtag pa tsam gyis zhes smos so/ /des na zhes bya ba ni 'bras bu rtsom par ma nges pas so/ /de ni brtsal ma thag tu 'byung ba'o/ /rgyu'i zhes bya ba nas bzhin no'i bar ni rtsod pa'o/ /'di la bsam pa ni 'di yin te/ mi rtag pa thams cad ni rdza mkhan la sogs pa rgyu'i rtsol
<p>169a.7</p>ba'i de ma thag tu 'byung ba'i shes pa skyed pa yin te/ des na 'bras bu ni rnam pa gnyis su 'jug pa ma yin no/ /des na ci ltar byas pa nyid kyis mi rtag pa nyid khyab pa de bzhin du shes pas kyang yin no/ /des na brtsal ma thag tu 'byung ba yang rang bzhin gyi gtan tshigs su 'gyur ro zhes bya ba'o/ /
<p>169b</p>
<p>169b.1</p>gal te shes pas khyab pa yin pa de lta na yang bum pa la sogs pa ni shes pa las don gzhan nyid ma yin nam/ des na 'di rang bzhin gyi nang du ci ltar bsdu snyam na/ ci ltar zhes bya ba'o/ /brtsal ma thag tu zhes bya ba ni lan no/ /brtsal ma thag tu 'byung ba'i mtshan nyid kyi shes pa ni/ don rnams
<p>169b.2</p>kyi yod pa ma yin no/ /ci'i phyir zhe na/ shes pa skyed par byed pa'i don de las gzhan shes pa skyed par mi byed pa rnams med par thal ba'i phyir ro/ /des na zhes bya ba ni brtsal ma thag tu 'byung ba'i shes pa'i mtshan nyid yod pa ma yin pas na'o/ /brtsal ma thag tu 'byung ba 'ga' zhig la rnam par yod pa
<p>169b.3</p>yod pa ni rjes su 'gro ba'o/ /yod pa 'ga' zhig la yang med pa ni ldog pa'o/ /de dag gis brtsigs pa'i tha dad pa gang la yod pa'i shes pa de la de skad ces bya ba'o/ /brtsal ma thag tu 'byung ba'i don thams cad ni shes pa skyed par byed pa ma yin gyi/ 'on kyang 'ga' zhig kho nas yin no/ /
<p>169b.4</p>des na zhes bya ba ni brtsigs pa'i tha dad pa yod pas na'o/ /ci ltar rtogs zhes bya ba la sogs pa'i don ni 'di yin te/ brtsal ma thag tu 'byung ba nyid kyis ni/ sgra mi rtag pa nyid du bsgrub par bya ba ma yin no/ /de yang 'di las 'grub pa ma yin te/ brtsal ma thag tu 'byung ba'i shes pa ni rtag
<p>169b.5</p>pa dang mi rtag pa'i 'bras bu yin pa nyid kyis ma nges pa'i phyir ro zhes bya ba'o/ /rtsod par byed pas ma nges pa nyid brjod pa ni/ de ltar yang zhes bya ba ste/ rigs pa'i mdo byed pas bshad pa yin no/ /rtsol ba'i 'bras bu ni du ma yin te/ mngon par gsal ba la sogs pa'i dbye bas 'bras
<p>169b.6</p>bu du ma yod pa'i phyir ro/ /de nyid brjod pa ni gsal ba'ang zhes bya ba ste/ rtsol bas ni shes pa ltar byed la res 'ga' ni don kyang yin no zhes bya ba'i don to/ /skyes bu'i mar me 'degs pa'i rtsol ba ni bum pa skyed pa ma yin gyi/ 'on kyang shes par byed pa yin no/ /de ltar zhes bya ba ni/ 
<p>169b.7</p>bum pa rdza mkhan gyi 'bras bur sgrub par byed pa yin no zhes bya ba ni skabs las so/ /gnyi ga zhes bya ba ni don dang shes pa'i 'bras bur ro/ /rnam par bshad pa byed pa ni ri khrod rje'o/ /de lta ma yin na zhes bya ba ni rtag par mi 'thad na'o/ /byed pa'i tha snyad las kyang sgra 'bras bur mi 'grub bo
<p>170a</p>
<p>170a.1</p>zhes brjod pa ni sgra byed do zhes bya ba'o/ /ci'i phyir zhe na/ sbyor ba'i zhes bya ba la sogs par byed pa'i don yin pa'i phyir ro/ /'o na rtag pa nyid ji ltar 'grub snyam na/ sgra rtag pa nyid kyi zhes bya ba'o/ /des na zhes bya ba ni ngo shes pas grub pa'i phyir ro/ /glog la sogs
<p>170a.2</p>pa 'ba' zhig tu ni ma zad kyi sgra rtag pa yang ngo / /rtsol bas gsal bar bya ba nyid yin gyi/ bskyed par bya ba ni ma yin pa'o/ /ci dang 'dra bar zhe na/ mar me las bum pa gsal ba de bzhin no/ /mngon par gsal ba 'di gang gi yin zhing / mtshan nyid kyang ci lta bu zhig yin zhe na/ rtag pa nyid kyi
<p>170a.3</p>dang dmigs pa'i mtshan nyid du ni bum pa'i dpes grub po zhes brjod pa ni/ de dang de min zhes bya ba dmigs pa dang ma dmigs pa'i dus dag dang ldan par yod par bum pa ngo shes pa'i tshad mas grub pa dang ldan pa gang yin pa de ni/ yang zhes bya ba phyis dmigs pa ni mngon par gsal ba
<p>170a.4</p>zhes brjod do/ /ci'i phyir de nyid gsal ba yin zhe na/ gang gi phyir nye bar dmigs pa las gsal ba'i mtshan nyid gzhan ni ste rang gi ngo bo yod pa ma yin te des na de nyid gsal ba yin no/ /de bzhin zhes bya ba dmigs pa dang ma dmigs pa'i dus dag tu yod par grub pa yin na/ 
<p>170a.5</p>bum pa sngar yod pa mar me bteg pa la sogs pa'i rkyen 'ga' zhig la nye bar dmigs par 'gyur gyi/ sngar yod pa'i bum pa 'bras bu nyid ni ma yin no/ /don la sbyar ba ni de bzhin zhes bya ba brtsal ma thag tu 'byung ba'i rnam par shes pa yod kyang sgra'i 'bras bu ma yin no/ /gal te sgra
<p>170a.6</p>rtag pa nyid yin na de'i tshe sgra sngar yod pa'i shes pa ni/ brtsal ma thag tu 'byung ba kho nar nges par mi 'gyur ro/ /ci'i phyir zhe na/ sgrib byed dang dbang po dang sgra rnams la rtsol ba de rnam pa thams cad du ci yang mi byed pa'i phyir ro/ /sun 'byin pa 'di yang rtsol bas gsal ba nyid khas
<p>170a.7</p>blangs nas brjod pa yin te/ 'di ni rtsol bas gsal bar byas pa yang ma yin te/ 'on kyang rtsol ba'i 'bras bu kho na'o/ /ci dang 'dra bar zhe na/ dper na zhes bya ba'o/ /rdza mkhan gyi rtsol bas zhes bya ba ni grangs can gyi lugs dgag pa'o/ /ci'i phyir zhe na/ rgyu'i tshogs zhes bya ba'i
<p>170b</p>
<p>170b.1</p>mngon par gsal bar byed pa'i phyir rgyu rnams don med pa ma yin no snyam na/ thams cad ces bya ba'o/ /dogs pa ni rgyu rnams zhes bya ba ste/ 'jim gong la ni bum pa kho na'i shing ni ma yin no zhes bya bar nges pa'o/ /de lta ma yin na zhes bya ba byed pa po la mi ltos na'o/ /nges pa zhes bya
<p>170b.2</p>ba ni grub pa'i mtha'o/ /byed pa pos byas pa gang yin pa'i nges pa de ni med pa kho na'o zhes bya ba'i don to/ /ci'i phyir zhe na/ 'di ltar zhes bya ba'o/ /rdza mkhan gyis 'jim gong la shing la sogs pa bzlog par bya ba la ma gtogs par ni/ bum pa kho na byed do zhes bya ba la sogs pa de lta bu'i
<p>170b.3</p>rang bzhin gyi nges pa zhes bya ba yod pa ma yin gyi/ 'on kyang rnam pa 'di 'dra ba'i nges pa ni/ gzhan bzlog pa kho na yin no/ /rnam pa 'di 'dra ba kho nar nges par byed do zhe na/ yod pa zhes gsungs so/ /thams cad thams cad la yod do zhes khas blangs pa'i phyir na/ 'jim gong la shing la
<p>170b.4</p>sogs pa yod pa ni rdza mkhan la sogs pas kyang bzlog par mi nus te/ 'jim pa'i rgyu mi rung ba'i phyir ro/ /yang na bzlog med de lta na yang nyes pa yod pa kho na'o zhes brjod pa ni/ bzlog pa zhes bya ba'o/ /gal te rdza mkhan la sogs pas 'jim gong la shing la sogs pa bzlog pa
<p>170b.5</p>med par byed pa yin na/ de'i tshe ljon pa la sogs pa yod pa ma yin pa de yang phyis rtogs par ji ltar 'gyur/ grangs can gyi ltar na ni dus gcig gi tshe bum pa'i rang bzhin yongs su gyur pa'i 'jim gong nyid gzhan gyi tshe ljon pa la sogs pa'i rang bzhin du 'gro ba yin zhes bya ba lugs
<p>170b.6</p>yin no/ /de yang bum pa skyed pa'i tshe log pa'i phyir/ phyis yang rtogs par mi 'gyur ro/ /med pa kho na las phyis dmigs par 'gyur ba yin no zhe na/ yod pa ma yin no zhes gsungs so/ /skye ba kho na'i gsal ba ni ma yin no/ /'bras bu yod par smra ba'i 'dod pa la ni/ sgra nges
<p>170b.7</p>par 'byed pa yang mi 'thad de nges pa nyid kyang yod pa'i phyir ro zhes brjod pa ni/ 'bras bu snga ma zhes bya ba'o/ /des na zhes bya ba ni yod pas na'o/ /de yang zhes bya ba ni myu gu 'ba' zhig tu ma zad kyi nges pa yang ngo / /yod de zhes bya ba ni nges pa'o/ /lan ni gal te de yang zhes bya ba ste mngon
<p>171a</p>
<p>171a.1</p>par gsal ba'o/ /de la ni mngon par gsal ba la'o/ /'o na gnyi ga dang ldan pa byed do zhe na/ yod pa dang med pa nyid ces bya ba'o/ /brjod zin pa'i don nyid sdud pa ni/ yin na bstan du zhes bya ba'o/ /de'i phyir zhes bya ba ni byed pa po'i tshogs don med pa'i phyir ro/ /bum
<p>171a.2</p>pa rtsol bas gsal bar bya ba ma yin mod/ mar me gsal bar bya ba ni yin no/ /de bzhin du sgra yang rtsol bas gsal bar bya bar 'gyur ro zhes dogs par byed pa ni/ 'o na ci ltar zhes bya ba'o/ /lan ni bum pa ltar sgra ni gsal bar bya ba yin no/ /ci'i phyir zhe na/ bum pa zhes bya ba'o/ /sngar
<p>171a.3</p>ni mar me la sogs pa yod pa'i sngon rol du'o/ /tshad ma reg pa la sogs pa'i yul can gyi shes pa yod pa'i phyir ro/ /sgra la yang rtsol ba las sngar yod pa la ngo shes pa'i tshad ma yod de zhes dogs par byed pa ni/ 'di la yang zhes bya ba ste sgra la yang ngo / /shes pa gnyis kyi zhes bya ba ni
<p>171a.4</p>shes zin pa dang shes bzhin pa gnyis kyi dbus na yod pa'o/ /de la zhes bya ba ni shes pa la'o/ /gal te zhes bya ba ni rtsod pa'o/ /de zhes bya ba sngar mthong ba'o/ /lan ni de ni ma yin te zhes bya ba'o/ /dbang skyes nyid ma yin zhes bya ba ni dran pa nyid do/ /gal te de lta yin mod/ de lta na
<p>171a.5</p>yang ci ltar tshad ma ma yin zhe na dbang skyes dran pa zhes bya ba'o/ /des na zhes bya ba ni shes pa gzhan med pas na'o/ /dbang skyes ma yin pa'i phyir dran pa ste ngo shes pa ni tshad ma yin pa nyid do/ /ci ltar dbang skyes nyid min zhe na/ dbang po rnams ni zhes bya ba'o/ /gzhan du na zhes bya ba
<p>171a.6</p>ni 'jug na'o/ /des na zhes bya ba ni dran par bya ba yin pas na'o/ /'on te zhes bya ba ni rtsod pa'o/ /lan ni ngo mthong bzhin pa la yang shes pas zhes bya ba'o/ /dogs pa ni dran pa dang lhan cig mthong bzhin pa gcig tu rtogs pa la'o/ /de zhes bya ba ni dran pas gzhal ba'o/ /gal te
<p>171a.7</p>dran pas tshad ma ma yin pas/ dran par bya ba'i chos can mi bden pa nyid yin yang de'i gcig nyid ci ltar mi bden zhe na/ chos can zhes bya ba'o/ /gal te sngar gyi dus dang 'brel pa ni dran pas rtogs pa ma yin gyi/ 'on kyang mngon sum gyis yin no/ /des na de'i gcig nyid ci
<p>171b</p>
<p>171b.1</p>ltar mi bden snyam na/ snga ma'i dus dang zhes bya ba'o/ /gal te sngon gyi dus dang 'brel pa bzhin du rang bzhin ci snang ba yang dran pa kho nas rtogs pa ma yin nam zhe na/ dngos po tsam zhig ces gsungs so/ /ci ltar ngo shes pa med kyang rtogs she na/ dkar po dang zhes bya ba'o/ /ci'i phyir zhe na/ 
<p>171b.2</p>dang por zhes bya ba'o/ /de zhes bya ba ni rang bzhin tsam snang ba'o/ /dang por mthong ba ni sngon por nges kyi/ rtag pa nyid du ni ma yin no/ /pha rol po'i gzhung gis kyang gnyis pa la sogs pa mthong ba kho na'i tshe rtag pa nyid du snang ba yin no/ /de la yang zhes bya ba ni dang po snang ba la yang ngo / /gal
<p>171b.3</p>te mngon sum gyi bkag pa ji ltar snang zhe na/ mngon sum gyis ni zhes bya ba'o/ /de ni rtag pa nyid do/ /lan ni gal te zhes bya ba'o/ /dus kyi cha thams cad dmigs pa de ltar gyur na'o/ /'di'i bar gyi dngos po tsam zhig snang ba ni zhes bya ba bshad pa yin no/ /mjug bsdu ba'i sgo nas snga ma'i dus dang
<p>171b.4</p>'brel pa ni zhes bya ba rnam par 'grel pa ni/ de'i phyir zhes bya ba ste/ shi ba'i mthar thug pa 'dzin pa'i phyir ro/ /dran pa tshad ma ma yin pa'i phyir zhes bya ba rnam par 'grel pa ni/ des na zhes bya ba ste/ sngon gyi dus kyi dngos po dmigs pa ma yin pas na'o/ /chos can bden pa ma yin na zhes bya ba
<p>171b.5</p>rnam par 'grel pa ni/ chos can mi bden na zhes bya ba'o/ /gal te snga ma dang phyi ma dag gi gcig pa nyid mi bden no zhes bya ba ni mi 'thad pa kho na ste/ de dag bden pa dang mi bden pas na gcig nyid kyang bden pa dang mi bden par 'gyur ro zhes dogs pa ni 'on te zhes bya ba'o/ /snga ma ni dran
<p>171b.6</p>par bya ba'o/ /bden pa dang zhes bya ba ni rnam par 'grel pa'o/ /de yang zhes bya ba ni lan 'debs pa'o/ /'di zhes bya ba ni gcig pa nyid do/ /de'i tshe chos can gyi rang bzhin da ltar bas ni de la gnas pa'i gcig pa nyid bden par 'gyur zhing da ltar min pas ni brdzun pa yin no zhes bya bar 'gyur
<p>171b.7</p>ro/ /'chad pa ni da ltar byung ba zhes bya ba'o/ /ci'i phyir zhe na/ 'di ltar chos ni chos can gyi rang bzhin gyi rjes su 'jug pa'i phyir ro/ /chos can gyi rang bzhin gyi rjes su 'jug pa de nyid kyi phyir ro/ /des na zhes bya ba ni tha dad pas na/ da lta ba'i dngos po la snga ma dang gcig pa nyid ma grub pa'o/ /
<p>172a</p>
<p>172a.1</p>gal te tshad ma med pa'i phyir chos can snga ma'i rang bzhin gyi gcig nyid bzhin du da lta ba'i chos can gyi rang bzhin yang mi bden par mi 'gyur ram zhes dogs par byed pa ni/ gcig gcig nyid ces bya ba ste/ da ltar ba'i rang bzhin gcig nyid do/ /lan ni da ltar ba'i rang
<p>172a.2</p>bzhin gyi gcig nyid la/ mngon sum gyi bdag nyid kyi rtogs pa med dam ce na gang gis mi bden par 'gyur/ 'on kyang yod pa kho na'o/ /des na de grub pa ci ltar mi bden pa nyid du 'gyur/ 'gyur na yang nyes pa brjod pa ni bdag nyid dang zhes bya ba'o/ /gal te bden pa nyid mi bden par
<p>172a.3</p>'gyur na/ de'i tshe bdag nyid la bdag nyid kyis gnod par 'gyur ro/ /ci'i phyir zhe na/ bden pa nyid mi bden pa yin no zhes smras pas na/ rang gi tshig la yang gnod par 'gyur ro/ /gal te mngon sum nyid kyis ngo shes pa rtag pa'i rtogs par byed pa ma yin na/ 'o na rtags kyi sgo nas rtogs par byed
<p>172a.4</p>pa yin par 'gyur ro snyam par dogs pa ni 'on te zhes bya ba'o/ /gzhan du mthong ba la zhes bya ba ni bum pa dang snam bu dang sgra la sogs pa la'o/ /de sngar zhes bya ba ni/ mi mthun pa'i phyogs tha dad pa la ngo shes pa med pa'i phyir ro/ /ngo shes pa mthong ba ni/ don tha dad pa med pa la 'gyur ro nges
<p>172a.5</p>pa yin no/ /rnam par 'grel pa ni ngo shes pa zhes bya ba'o/ /des na zhes bya ba ni tha mi dad pa la nges pas na'o/ /de lta ma yin na zhes bya ba ni gnyi ga las log na shes pa med par 'gyur ba'o/ /ci'i phyir zhe na/ thams cad las zhes bya ba'o/ /'dis ni rjes su 'gro ba med pa'i phyir gcig sgrub pa la
<p>172a.6</p>ldog pa can gtan tshigs su pha rol pos 'dod pa yin no zhes bstan pa yin no/ /khyad par gang gis bum pa dang snam bu la sogs pa'i sgra tha dad pa de las ngo shes pa'i blo ldog par 'gyur ba/ tha dad pa la yang zhes bya ba sngar dang phyi ma'i dus na yod pa'i bum pa'i sgra gnyis bzhin du bum pa dang
<p>172a.7</p>snam bu'i sgra gnyis tha dad pa yin yang mi 'dra ba'i mtshan nyid kyi khyad par dang gzhan yod pa kho na'o/ /des na ngo shes pa skye ba las ni gang gis 'ga' zhig kho na la gnas par 'gyur ba/ tha dad pa de nyid kyi 'dra ba'i mtshan nyid kyi khyad par yod par 'gyur mod/ gcig nyid kyi don gzhan du rtogs
<p>172b</p>
<p>172b.1</p>pa ni ma yin no/ /phyed phyi ma 'chad pa ni ngo shes pa'i zhes bya ba'o/ /ma mthong ba 'di ci ltar brtag par rigs she na/ ngo shes pa 'di ni zhes bya ba'o/ /des na ni mthong bas na'o/ /gzhan du yang zhes bya ba ni sngar dang phyis kyi dus na yod pa bum pa'i sgra dag la yang ngo / /des na zhes bya ba ni bar du chad par
<p>172b.2</p>dmigs pas na'o/ /der ni zhes bya ba ni 'bregs pa yang skyes pa'i skra la sogs par ro/ /'dir ni zhes bya ba ni snga ma dang phyi ma'i dus na yod pa'i sgra la sogs pa rnams la'o/ /de lta zhes bya ba ni tha dad pa la yang tha mi dad par rtogs pa'o/ /lan ni de ni zhes bya ba'o/ /bden pa de gang
<p>172b.3</p>zhe na/ shin tu g.yor che ba'i dngos po'i g.yang du lhung ba rtswa ku sha nyag ma la 'ju ba dang mtshungs so/ /chon pa nyid ni lhung ba'i rgyu yin no/ /ci ste khrel bgad 'di ltar byed ce na 'di ltar zhes bya ba'o/ /de ni gcad pa'o/ /des na ni ma 'brel pas na'o/ /rang bzhin snga ma bor ba'i phyir
<p>172b.4</p>rig par 'gyur ba na/ de dang 'brel pa la ci ltar 'gyur te mi 'gyur ba kho na'o/ /gal te 'dir ni rnam par chad pa srid pa'i phyir na mthong ba ma 'brel ba kho na'o gzhan du ni de med pa'i phyir 'brel ba kho na'o zhe na/ 'brel ba med par de tha dad par/ mthong ba ni rtsod pa'i gnas su gyur
<p>172b.5</p>pa'i don sgra la sogs pa dang gzhan dpe skra bregs pa yang skyes pa la sogs pa la mtshungs pa nyid do/ /des na tha dad pa la yang mthong ba'i phyir na/ ngo shes pa ni ma nges pa kho na'o/ /gal te bregs ba yang skyes pa la yang zhig pa dang lhan cig gcig pa nyid yod pa kho na'o/ /des na ngo
<p>172b.6</p>shes pa ma nges pa ma yin no zhes 'ga' zhig 'dod pa'i dogs pa bsu ba ni/ gzhan dag ces bya ba'o/ /lan ni ma rungs zhes bya ba'o/ /ci ltar bdag nyid kyis bdag nyid nyams par byed snyam na/ snga ma'i rang bzhin zhig par gyur pa na/ gal te ma zhig pa dang lhan cig gcig nyid du khas
<p>172b.7</p>len na ni de'i tshe tha dad pa la yang de bzhin du gcig nyid du 'gyur ro zhes bstan zin to/ /gzhal bya gcig nyid sun phyung nas da ni gcig nyid sgrub par byed pa'i tshad ma yang med do zhes brjod pa ni gzhan yang zhes bya ba'o/ /des na zhes bya ba ni mngon sum gyi spyod yul nyid ma yin pas na'o/ /de ni
<p>173a</p>
<p>173a.1</p>zhig pa'o/ /des na zhes bya ba ni dran pa tshad ma yin pas na'o/ /gal te zhes bya ba nas 'gyur ro zhe na zhes bya ba'i bar gyi rtsod pa ni don 'di yin te/ gal te yang / da ltar ba la dran pa tshad ma ma yin pa de lta na yang 'das pa la ni tshad mar 'gyur ba kho na ste/ gnod byed
<p>173a.2</p>med pas na bstan pa'i phyir ro zhes bya ba'o/ /don sdud pa la zhes bya ba gcig pa nyid kyi don 'dzin pa la'o/ /gal te yang da ltar ba'i dus kyi dngos po sgrub par byed pa ma yin pa de lta na yang dran pa des de'i tshe dngos po zhes bya ba 'das pa'i dus sar gyur pa des rtogs pa yin no/ /des na zhes bya
<p>173a.3</p>ba ni de'i tshe dngos po rtogs pas na snga ma nyid dran pa'i mtshan nyid kyi tshad mas rtogs pa yin no/ /de dang zhes bya ba zhes snga ma nyid dang lhan cig go/ /gcig nyid du nges pa bstan pa ni/ tshad ma las gzhan tshad ma ma yin pa'i rang bzhin du ji ltar 'gyur/ bstan pa yin yang tshad ma ma yin no zhe na/ 
<p>173a.4</p>dngos la zhes smras so/ /yid ches zhes bya ba ni bslad pa med pa'i blo'o/ /'gal 'gyur zhes bya ba ni nges par bstan par khas blangs pa dang de sel ba phan tshun 'gal ba'o/ /ci ltar 'gal snyam na/ rnam par 'gyur ba med pa'i zhes bya ba'o/ /rnam par 'gyur ba med pa'i nges pa'i shes pa spyo ba
<p>173a.5</p>skyed pa'i yid gang la yod pa'i skyes bu yang ste/ gal te nges pa dang ldan pa yang nges pa sel bar byed na de'i tshe brjod pa la don gzhan yod par 'gyur te/ ngo shes pa tshad ma ma yin par bstan pa'i phyir ro/ /sems pa yang gzhan yin par te/ ngo shes par tshad mar sems par 'gyur ro zhe na/ 
<p>173a.6</p>ngo shes pa zhes bya ba la sogs pa ni grub pa'i mtha'o/ /ci ltar shin tu rgyang ring bar 'jog pa yang skad cig la ltung bar 'gyur snyam na shin tu zhes bya ba'o/ /ci de ltar 'ga' zhig tu mthong ba yod dam snyam na/ mar me zhes bya ba'o/ /sngar cher 'bad nas de'i 'og tu 'ching ba dang 'dra'o/ /ci ltar na
<p>173a.7</p>mar me dang 'dra bar ngo shes par smra ba rnams drung kho nar rtogs kyis lhung zhe na/ 'di ltar zhes gsungs so/ /gal te da lta ba'i dran pa nyams su myong ba'i don 'dzin pa yod na de'i tshe yul zhig pa la ste 'das pa la ci ltar 'gyur te/ nye bar gnas pa kho na nyams su myong ba'i phyir da ltar ba kho na
<p>173b</p>
<p>173b.1</p>dran pa'i yul yin par 'gyur ro/ /gal te nyams su myong ba'i don gyi yul can du khas mi len na de'i tshe de ni ci ltar dran pa yin te ma yin pa kho na'o/ /rnam par 'grel pa ni gal te zhes bya ba'o/ /gal te dran pa nyams su myong ba'i don mngon du byed pa'i rang bzhin can yin na/ de'i tshe 'das pa'i
<p>173b.2</p>don dran par mi 'gyur ro/ /ci'i phyir zhe na/ gang gis phyir 'das pa nyid na mngon sum gyis gang du yang rtogs pa med do/ /dran pa yul dang bcas pas na mngon sum gyi tshad ma yin na/ mngon sum ni 'das pa'i yul can ma yin no/ /yang na 'di ni nyes pa gzhan yin te/ dran pa'i gzung ba'i
<p>173b.3</p>don las skye ba yin na/ 'das pa nyid ni mngon sum gyis 'dzin pa ma yin no/ /myong min zhes bya ba la sogs pa ni/ 'on te zhes bya ba la sogs pas rnam par 'grel pa'o/ /de lta na yang zhes bya ba ni snga na med pa'i don gyi yul can nyid yin yang ngo / /snga na med pa'i yul can yin yang ngo
<p>173b.4</p>shes pa ma yin pa ci'i phyir zhe na/ ngo shes pa ni zhes bya ba'o/ /de nyid ces bya ba la sogs pa ni rtsod pa'o/ /gang tshe zhes bya ba da ltar ba'i dus na snga ma'i rang bzhin 'das par gyur pa yin no/ /de'i tshe zhes bya ba 'das pa ni gzung ba min no/ /gzung ba'i tshe zhes bya ba rang gi dus na ni/ gzung ba
<p>173b.5</p>ni de ltar zhes bya ba 'das pa nyid ma yin no/ /ci ltar gzung ba 'das pa ma yin zhe na/ dran par gyur pa'i zhes bya ba'o/ /gal te zhes bya ba nas zhe na'i bar ni rtsod pa'o/ /gal te 'jig rten na nges pa bstan pa'i phyir tshad mar rigs pas 'thad pa yin na de'i tshe ngo shes pa yang der 'gyur ro/ /'on
<p>173b.6</p>te 'das pa la dbang po dang ldan pa med pa des na ngo shes pa tshad ma ma yin par brjod na zhes dogs pa bsu nas brjod pa ni/ dbang po dang ldan pa don med nyid ces bya ba'o/ /'di ltar nges par bstan pa kho nas tshad ma ma yin na dbang po dang ldan pa brtags/ ci mi mgo zhes bya ba'i don to/ /gal te
<p>173b.7</p>zhes bya ba la sogs pa ni rnam par 'grel pa'o/ /'di ni zhes bya ba la sogs pa ni lan no/ /ci ltar mi bzod snyam du zad snyam na/ 'di ltar zhes bya ba'o/ /mi lta ba dang ldan pa las ni yin gyi bskrun pa las ni ma yin no/ /gang la de nyid 'di yin no snyam nas zhugs pa der ni da ltar ba la mi slu ba
<p>174a</p>
<p>174a.1</p>yod kyi 'das pa la ma yin no/ /'on te gcig med par ni/ mi slu ba nyid mi rung ngo zhe na/ gal te zhes bya ba ste/ snga ma dang / phyi ma de dag gcig nyid min mod/ ci de'i tshe gcig nyid dang bral ba'i don de las don bya ba de min par 'gyur ram/ gcig med kyang mi slu bar 'gyur ba kho
<p>174a.2</p>na'o zhes bya ba'i don to/ /ci'i phyir zhe na/ me zhes bya ba ste/ skad cig gzhan du gyur pa'i mes so/ /'o na ci ltar gcig go zhes bya ba'i tha snyad du 'gyur zhe na/ de mi byed pa zhes bya ba'o/ /don bya ba dang bral ba'i don/ don dam pa pa'i gcig nyid kyi mtshan nyid du gyur pa'i yul gang dag la yod pa de
<p>174a.3</p>dag la de skad ces brjod do/ /des na zhes bya ba ni gus par bya ba ma yin pas na'o/ /gang gi phyir de lta yin pa des na don bya ba byed pa nyid de'i rang bzhin gyi rtags gang la yod pa'i ngo shes pa de ni rjes su dpag pa yin no/ /rang bzhin don bya ba byed pa'o/ /de las gzhan zhes bya ba ni 'dzin pa gcig pa
<p>174a.4</p>nyid las so/ /'o na zhes bya ba ni gal te rgyu gcig la du ma yin yang ngo shes pa ngo shes pa yin na de'i tshe du mar gyur pa'i bum pa dus mnyam pa na yod pa'am/ dus thams cad yod pa la yang ngo shes par 'gyur ro/ /ngo shes pa'i rnam pa brjod pa ni de nyid ces bya ba'o/ /de dang zhes bya ba ni lan no/ /ngo
<p>174a.5</p>shes pa ni rnam pa gnyis te/ gcig na de dang mtshungs so snyam pa'i rnam pa can yin la/ gzhan de nyid 'di'o zhes bya ba'i rnam pa'o/ /de la chu 'dzin pa la sogs pa'i bya ba byed pa nyid kyis 'di ni bum pa gzhan dang mtshungs pa'i rnam pa'o zhes bya bar rtogs pa nyid ngo shes pa yin no/ /gnyis
<p>174a.6</p>par yang 'gyur ro zhes bshad pa ni gzhan yang zhes bya ba'o/ /gal te bum pa rnams rgyud tha dad pa nyid du 'gyur na ci ltar bum pa de nyid 'di yin no zhes ngo shes snyam na 'di ltar zhes bya ba'o/ /gzhan ni bum pa las gzhan par rigs mi mthun pa'i don to/ /de gsal gzhan ni bum pa las gzhan pa'i
<p>174a.7</p>bum pa'o/ /gang gi tshe zhes bya ba la sogs pa ni rnam par 'grel pa'o/ /gal te don dam pa pa'i gcig nyid med par ngo shes pa ni nye bar brtags pa nyid du 'gyur ro zhe na/ thog ma med pa'i zhes bya ba'o/ /de'i phyir zhes bya ba ni ngo shes kyi rtogs pa ma nges pa nyid yin pa'i phyir ro/ /gal te nges
<p>174b</p>
<p>174b.1</p>pa yod pas ci ltar bsnyon snyam na/ sgra rnams kyi rtogs par byed pa'i nus pa mtshungs pa'i phyir na de ltar gcig nyid du 'khrul pa'i nges pa byung ba na mi bsnyon pa yin no/ /des na gal te yang ngo shes pa tshad ma ma yin pa'i phyir na sgra gcig pa nyid mi 'grub pa de lta na yang brtags pa'i gcig nyid
<p>174b.2</p>kyis rjod par byed pa nyid du ni grub pa kho na'o/ /gal te zhes bya ba ni gal te skad cig nyid kyis ni gzhan yin na/ de'i tshe skad cig gzhan du ste gzhan la de nyid 'di yin no snyam pa'i yid ches pa ci ltar 'jug par 'gyur/ ci'i phyir zhe na/ shes pa med pa zhes bya ba'o/ /'khrul pa zhes bya ba ni
<p>174b.3</p>lan no/ /khyod kyis bsam pas skad cig ma ma yin pa la yang yid ches pa ma yin te slu ba mthong ba'i phyir ro/ /yid ches pa 'jig par byed pa'i ma rungs pa'i bdag nyid can rnams mthong ba'i phyir ro/ /gzhan gyi khyad par la ni 'ga' zhig gi yid ches par 'gyur ba kho na yin no zhes brjod pa ni/ 
<p>174b.4</p>de bzhin zhes bya ba'o/ /yid ches pa'i yul pha las gzhan pha dang mtshungs pa'i bu la de bzhin kho nar yid ches par 'gyur ba yin no/ /der yid ches par 'gyur mod/ skabs su bab pa la ci ltar zhe na/ 'di ltar zhes bya ba'o/ /de'i zhes bya ba ni yid ches pa'i yul snga ma'i nye bar len pa de rgyun gang la
<p>174b.5</p>yod pa ste de la yid ches pa zhes 'brel to/ /gal te skad cig ma nyid yin na/ slar len par 'dod par mi 'gyur na yid ches pa yang yin te/ des na skad cig ma yin pa de nyid do zhes dogs pa bsu ba ni/ /ci ste zhes bya ba'o/ /lan ni gcig nyid yin na zhes bya ba'o/ /ci ltar mi 'thad snyam na/ 'di
<p>174b.6</p>ltar zhes bya ba'o/ /byin pa phyir len pa ni rigs so/ /ci ltar zhe na/ 'jigs pa'am ngo tsha bas so/ /'jigs pa dang ngo tsha bas rnam par 'gyur ba med pa'i bdag la 'jigs dang ngo tsha ba gang gis byas te/ gang gis kyang ma byas so/ /dogs pa bsu ba ni/ 'on te zhes bya ba'o/ /nye bas zhes bya ba ni nor gyi
<p>174b.7</p>bdag po mthong bas na'o/ /bcol ba'i ka cha dang 'brel ba'i bdag nyid nor gyi bdag po des zin pa ste nye bar snyogs pa'o/ /des na bcol ba'i phyir ster bar rigs so zhes bsams pa'o/ /lan ni de ni zhes bya ba ste/ skad cig ma yin par smra ba de ni bdag gi yul la nor gyi bdag po des zin pa ma
<p>175a</p>
<p>175a.1</p>yin yang / des zin pa nyid du rtogs pa ni 'khrul pa kho nar 'gyur gyi don dam pa ni ma yin no/ /des na ji ltar des byas pa'i gtams pa phyir ster ba don dam pa pa ma yin par 'gyur/ 'on te gtams pa phyir ster ba ni don dam pa pa ma yin pa kho na yin na/ de lta na 'o na skad cig ma'i rgyun
<p>175a.2</p>la yang gcig tu sgro btags pa las ci ste mi 'gyur zhes brjod pa ni/ 'khrul pa zhes bya ba'o/ /de nyid ces bya ba ni des ma zin kyang des zin pa'i rang bzhin nam/ gcig nyid du 'dzin pa'i rang bzhin no/ /de'i zhes bya ba ni skad cig ma ma yin par smra ba'i'o/ /de lta'i tha snyad ces bya ba ni gtams pa sngar ster
<p>175a.3</p>ba'i tha snyad kyi rgyu'o/ /ci ltar na 'khrul pa kho na tha snyad kyi rgyu yin zhe na/ gzhan gyis zhes bya ba'o/ /rtag pa nyid la yang rgyu dang 'bras bu las zhes bya ba ni/ nye bar len pa dang / nye bar len pa las byung bar rnam par gnas pa gcig nyid du lhag par zhen pa'i rgyu mtshan las/ gcig nyid la sogs par
<p>175a.4</p>lhag par sgro 'dogs pa'i mtshan nyid kyi mngon par zhen pa'i rgyu gzhan rtag pa nyid la sogs pa'i mtshan nyid can gyi yod pa ma yin no/ /'khrul pas 'jig pa dang ngo tsha bar 'gyur la/ de dag gis kyang gtams pa phyir gtod pa'i 'dod pa skyed de/ des na brgyud nas 'khrul pa de kho na'i rgyu yin no/ /
<p>175a.5</p>gzhan gyi rtag la'ang zhes bya ba rnam par 'grel pa ni/ bdag rtag par zhes bya ba ste/ de dag gi 'jig rten pha rol dang ldan pa skyes bu'i rang bzhin rtag par ro/ /gcig tu mngon par zhen pa'i rgyu mtshan nye bar len pa dang nye bar len pa las byung ba dang rgyu dang 'bras bus byas pa'i mngon par zhen pa
<p>175a.6</p>de las mi 'grel lo/ /ci ltar de las mi 'grel snyam na/ 'jigs dang ngo tshas 'gyur med kyi zhes bya ba rnam par 'grel pas lan 'debs pa ni/ 'di ltar zhes bya ba'o/ /des na zhes bya ba ni 'pho ba ma yin pas so/ /de la ni bdag la'o/ /'jigs pa la sogs pas zhes bya ba ni 'jigs pa dang ngo tsha ba tha dad
<p>175a.7</p>par gyur pas so/ /ci ltar rnam pa gzhan du 'gyur ba nyid kyis bsdigs zhes bya ba'i don to/ /'on te de dang nye bas zhes bya ba rnam par 'grel pa ni/ 'on te zhes bya ba'o/ /de ni bdag go de dang ldan pas ni 'jigs pa la sogs pa dang ldan pas so/ /de ni bdag nyid des zin pa min yang zhes bya 
<p>175b</p>
<p>175b.1</p>ba rnam par 'grel pa ni ma yin te zhes bya ba'o/ /bdag de la gnod pa ci yang med do zhes 'brel to/ /ci ltar zhe na/ rang gi ngo bo zhes bya ba'o/ /'o na ci ltar bdag tu smra ba rnams kyi ltar na 'jigs pa dang 'dzem pa la sogs pa'i tha snyad du 'gyur zhe na/ rgyu dang 'bras bu'i zhes bya ba'o/ /de lta bu'i zhes
<p>175b.2</p>bya ba ni 'jigs pa dang 'dzem pa nyid du tha snyad byed pa'i rgyu'o/ /'jigs pa la sogs pa'i tha snyad tsam gyis gnod pa gang yin pa de ni gnod pa ma yin gyi/ 'on kyang bdag gi rang bzhin rnam pa gzhan du gyur pa nyid gnod pa yin no/ /gnod byed tha dad pas gnod par 'gyur ba nyid du dogs pa bsu
<p>175b.3</p>ba ni/ tha dad kyang zhes bya ba'o/ /bu'i gnod pas ni gnod pa ma yin no/ /ci'i phyir zhe na/ de'i zhes bya ba'o/ /des zhes bya ba ni rang gi ngo bor gyur pas so/ /de lta ma yin na zhes bya ba ni gzhan la gnod pas kyang gnod na'o/ /'on te bu dang ni gang 'brel pas na de'i gnod pas gnod par 'gyur gyi/ 
<p>175b.4</p>dgra'i gnod pas ni ma yin te/ 'brel pa med pa'i phyir ro zhe na/ de dang yang zhes bya ba ste dgra dang ngo / /des na 'brel ba yod kyang ci ltar dgra la gnod pas mi gnod pa de bzhin du bu la gnod pas kyang gnod par mi 'gyur ro/ /'gyur ba yang yin te/ des na bu sdug bsngal bar mthong bas
<p>175b.5</p>pha'i rgyud la gnod pa gzhan kho na zhig skye ba yin no/ /gal te pha la gnod pa gzhan yod par ma gyur na/ de'i tshe ni bu'i gnod pas gnod par mi 'gyur ro zhes brjod pa ni/ gal te zhes bya ba'o/ /gang gi phyir de ltar gzhan gyi gnod pas gnod pa ma yin pa des na'o/ /de'i phyir zhes bya ba ni res 'ga' gnod pa'i
<p>175b.6</p>rang bzhin gyi phyir ro/ /rgyun las zhes bya ba ni skad cig brgyud ma las so/ /des na zhes bya ba ni rgyun tsam yin pas na'o/ /de nyid ces bya ba ni 'chad pa'o/ /des na zhes bya ba ni/ de nyid 'di yin no zhes bya ba ni tha snyad kyis na'o/ /'di ni dgra'o/ /de'i ste skye ba'i mtshan nyid ces bya ba'i rkyen gyi
<p>175b.7</p>bye brag gis tha dad pa'i rtags te/ de dang ldan pa'i phyir ro/ /rkyen gyi bye brag gis tha dad pa nyid las/ 'bras bu nyid du grub pas na rjes su dpag pa'i tshad ma'i yul yin no zhes bya ba'i don to/ /de nyid brjod pa ni rkyen gyi zhes bya ba'o/ /gsal byed kyi dbye bas kyang tha dad par dogs pa bsu ba
<p>176a</p>
<p>176a.1</p>ni/ ci ste zhes bya ba'o/ /de las gzhan pa'i rang bzhin nyid kyi 'bras bu gsal bar byed pa gang la yod pa de'i dngos po nyid de'i phyir ro/ /de'i rang bzhin las ni bum pa'i rang bzhin las so/ /rang gi rang bzhin nyams pa'i phyogs la sun 'byin pa brjod pa ni/ de la med pa'i
<p>176a.2</p>zhes bya ba'o/ /gzhan du zhes bya ba ni med pa yang gsal bar bya ba yin no/ /'on te zhes bya ba ni gsal byed de'i rang bzhin gzhan du byed pa ni ma yin gyi/ 'on kyang 'khrul pa yin no zhes bya ba'i don to/ /'o na ci ltar gsal byed yin snyam na/ 'ga' zhig ces bya ba'o/ /de lta yin na zhes bya ba ni 'khrul
<p>176a.3</p>pa skyed par byed pa yang gsal bar byed pa yin na'o/ /de dag la yang zhes bya ba ni rab rib la sogs pa la yang ngo / /'on te 'khrul yang zhes bya ba ni chung ngu dang chen po la sogs pa'i rang bzhin du 'khrul kyang ngo / /de'i ni sgra'i'o/ /gzhan ni che chung la sogs pa'i rang bzhin no/ /gang gi phyir de
<p>176a.4</p>lta yin pa des na rtsol ba la sogs pa ni gdangs de'i gsal byed yin pa 'dod na'o/ /'chad pa ni gal te zhes bya ba'o/ /de ni zhes bya ba ni sgra tha dad pa'o/ /de kho na nyid gzhan zhes bya ba ni/ yi ge ga la sogs pa la tha dad pa go ba'i sgra nyid do/ /gzhan du zhes bya ba ni de kho na nyid tha dad par
<p>176a.5</p>mi snang na chen po dang chung ngu la sogs pa'i dbye bas 'khrul pa nyid du rtogs par mi 'gyur ro/ /rnam pa thams cad du zla ba gcig tha dad par mi snang na ni/ zla ba gnyis su snang ba 'khrul pa nyid du rtogs par mi 'gyur ro/ /'on te yang tha dad par mi snang yang de tha dad pa yin no zhe na/ tha dad ces
<p>176a.6</p>bya ba'o/ /ci ltar tha dad par rtogs par mi 'gyur zhe na/ de lta min na zhes bya ba'o/ /gal te 'khrul pas na sgra'i rang bzhin tha dad kyang / tha dad pa nyid du nges par mi rtogs so zhes dogs nas brjod pa ni/ gal te zhes bya ba'o/ /'khrul pa nyid nyams pa kho nar 'gyur te/ ma 'khrul pa'i rang
<p>176a.7</p>bzhin yod pa'i phyir ro/ /'khrul pa la yang 'khrul pa'o zhes bya ba'i don ci zhe na/ 'khrul pa med do zhes bya ba yin te/ des na 'khrul pa la 'khrul pa yin na/ 'khrul pa med pa'i phyir/ ma 'khrul pa'i rang bzhin yod par 'gyur ro/ /gang gi tshe 'khrul pa yin zhe na/ 'khrul pa zhes bya
<p>176b</p>
<p>176b.1</p>ba'o/ /gal te 'khrul pa'i rang bzhin las zhes bya ba rnam par 'grel pa ni/ 'khrul pa snang ba'i rang bzhin las zhes bya ba'o/ /des na rang bzhin gzhan ni med pa kho na'o/ /dogs pa ni 'khrul pas zhes bya ba'o/ /'di re zhig thug pa med pa'i nyes pa brjod pa ni 'khrul pa zhes bya ba'o/ /
<p>176b.2</p>'khrul pas nye bar bstan pa'i rang bzhin gnyis pa de las kyang ngo / /des na zhes bya ba ni 'khrul pa'i rang bzhin las sgra'i rang bzhin de yang ngo / /de yang rang bzhin gzhan yin pa ni sgra'i rang bzhin gzhan yin pa'o/ /de ltar thug pa med pa brjod nas/ 'khrul pa nyid nyams 'gyur zhes bya ba
<p>176b.3</p>rnam par 'grel pa ni/ 'khrul pa la yang zhes bya ba'o/ /'khrul pa'i yul la yang 'khrul pa gang yin pa der gyur na ni phyin ci log gi rang bzhin nyams par 'gyur la/ sgra'i rang bzhin bden pa nyid 'ba' zhig ni snang bar 'gyur ro/ /des na zhes bya ba ni thug pa med pas na'o/ /des na zhes bya ba ni
<p>176b.4</p>'khrul pa la 'khrul pa yod pas na'o/ /de nyid snang bas na zhes bya ba ni 'khrul pa la 'khrul na/ ma 'khrul pa nyid du 'gyur la/ de snang ba na ni 'khrul pa zhes bya ba yod pa ma yin no/ /'o na ci ltar na 'khrul pa la yang 'khrul pa nyid du rnam par gzhag ce na/ gzhal bya zhes bya ba'o/ /de kho
<p>176b.5</p>na snang ba la ni ma yin no zhes bya ba'i don to/ /mi snang yang sgra'i rang bzhin kho na bden pa yin gyi chen po nyid la sogs pa ni ma yin no zhes dogs pa bsu ba ni/ gal te zhes bya ba la sogs pa'o/ /chen po nyid la sogs pas zhes bya ba ni sgra chen po nyid la sogs pas byas pa'o/ /bzlog pa'i phyir ni don
<p>176b.6</p>bya ba med pas so/ /gzhan ni chen po nyid la sogs pa'o/ /'o na don rtogs pa gang las 'gyur snyam na/ don te zhes bya ba'o/ /sgra'i shes pa med pa kho nas ci ste mi 'gyur snyam na/ bag chags zhes bya ba'i'o/ /des na don rtogs pa ni sgra rig pa la ltos pa yin no/ /gal te sgra'i dbye bas don
<p>176b.7</p>rtogs pa tha dad par 'gyur ba ma yin nam/ des na de nyid de'i tha dad par byed pa yin no zhe na/ rgyud pa'i sa ni zhes bya ba'o/ /nyan pa'i rnam par shes pa la sogs pas bar chod pas skyed par byed pa sgra'i rang bzhin gang yin pa de ni tha dad par byed pa ni ma yin te/ de ma thag pa'i rgyu nyid tha dad par byed pa
<p>177a</p>
<p>177a.1</p>yin pa'i phyir ro/ /'o na gang zhig tha dad pas tha dad par gyur zhe na/ nyer len zhes bya ba'o/ /don rtogs pa'i nye bar len pa ni rigs mthun pa'i bag chags yin la/ sgra ni lhan cig byed pa yin no/ /lhan cig byed pa'i sgra tha dad pas ni don rtogs pa tha dad par mi 'thad de/ sgra tha mi dad kyang
<p>177a.2</p>yul gyi dbye bas don rtogs pa tha dad par mthong la/ tha dad kyang ma mthong ste des na nye bar len pa'i dbye ba kho nas de tha dad pa yin no/ /tha dad par byed pa ma yin pa'i gtan tshigs gnyis mdor bsdus te brjod pa ni/ des kyang zhes bya ba ni brgyud pas skyed par byed pa yin pa'i phyir yang sgra ni tha dad par
<p>177a.3</p>byed pa ma yin no zhes sbyar ro/ /'chad pa ni don de'i zhes bya ba'o/ /de la ni don rtogs pa la'o/ /des zhes bya ba ni brgyud nas skyed byed yin pa dang / lhan cig byed pa yin pas na sgra de tha dad par byed pa ma yin pas na/ 'o na sgra'i dngos su don bya ba gang yin zhe na/ sgra ni zhes bya ba'o/ /de'i shes pa ni
<p>177a.4</p>snang ba'i shes pa'o/ /gal te chen po dang chung ngu la sogs pa'i dbye ba ni gdangs rnams kho'i yin gyi sgra'i ni ma yin te/ don bya ba tha mi dad pa'i phyir ro zhes gang brjod pa de sun 'byin pa ni/ de ni zhes bya ba ste shes pa ni tha dad par 'gyur ba nyid de zhes phyi ma dang 'brel to/ /sgra nye ba dang ring ba'i dbye bas
<p>177a.5</p>gsal ba dang mi gsal ba gang yin pa des so/ /tha dad pa'i rgyu gcig brjod nas/ gnyis pa brjod pa ni yid du 'ong ba dang yid du mi 'ong ba zhes bya ba ste/ bde ba'i rnam pa dang sdug bsngal gyi rnam pa'o/ /de ci ltar zhes bya ba ni/ sgra'i don bya ba tha dad pa'i phyir sgra tha mi dad par ci ltar 'gyur zhes bya ba'o/ /
<p>177a.6</p>rang gi don bya ba byed pa ni bdag gi dgos pa sgrub pa'o/ /'on te sgra la tha dad pa ni yod mod kyi/ 'on kyang 'di ni 'khrul pa kho na yin no snyam du dogs na/ de lta yin dang zhes bya ba ste/ rang gi dgos pa byed pa yin dang ngo / /de ltar bum pa bzhin du sgra rtsol ba las byung ba yin pa'i phyir mi rtag pa kho na'o/ /rtsod
<p>177a.7</p>ba'i 'bras bu du ma yin pa'i phyir/ de'i de ma thag par zhes pa nyid kyis de gsal bar byas pa nyid ni ma yin no zhes bstan nas/ da ni brtsal ma thag tu shes pas des gsal bar bya ba nyid yin yang / mi rtag pa kho na'o zhes bsgrub pa'i don du rnam 'grel rnam par 'grel pa ni/ gal te zhes bya ba'o/ /
<p>177b</p>
<p>177b.1</p>de'i tshe zhes bya ba kho na phyung la/ brtsal ma thag pa zhes sbyar te/ ma nges par 'gyur ro zhes bya ba'i don to/ /ma nges pa nyid brjod pa ni/ sngar yang zhes bya ba'o/ /dogs pa ni thos pas zhes bya ba'o/ /gzhan du zhes bya ba ni ma thos par ro/ /lan ni gal te zhes bya ba'o/ /des na ni rjes su 'jug pa na'o/ /ldog pa brjod
<p>177b.2</p>pa ni phyis kyi zhes bya ba'o/ /dogs pa ni ma yin te zhes bya ba'o/ /de'i tshe ste sngar gsal byed med pa'i phyir ro/ /gal te sngar gsal bar byed pa med kyang da ltar ba'i gsal bar byed pas ci ste rtogs pa mi skyed snyam na gsal bar byed pa ni zhes bya ba'o/ /lan 'debs pa ni de ni zhes bya ba'o/ /gal te gsal byed
<p>177b.3</p>kyis gsal bya'i bdag nyid thams cad gsal bar byed pa yin no zhes bya ba nyid ga la yin zhe na rang gi rang bzhin phyin ci ma log par zhes bya ba'o/ /gal te dus gzhan gnas pa de zhes bya ba rnam par 'brel pa ni dus zhes bya ba'o/ /ci'i phyir zhe na/ mi gsal ba zhes bya ba'o/ /de lta ma yin na zhes bya ba ni gsal ba
<p>177b.4</p>yang gsal byed la ltos na'o/ /de'i tshe'ang zhes bya ba ni gsal byed yod pa'i dus na yang ngo / /de'i phyir phyis kyi rtsol ba las sngar mi rtogs pa ma yin no/ /phyis kyis shes pas kyang mi rtogs pa mi 'thad do zhes bstan pa'i don du brjod pa ni/ phyis kyi zhes bya ba'o/ /ci'i phyir zhe na/ de bzhin de nyid ces bya ba'o/ /
<p>177b.5</p>'on ste sngar rtsol ba med pa'i phyir mi dmigs so zhe na/ sngar byung ba'i zhes bya ba'o/ /de la ni sgra la'o/ /ci'i phyir zhe na/ phyi ma nyid kyis zhes bya ba ste phyis yod pa'i rtsol bas so/ /dogs pa ni rang gi zhes bya ba'o/ /phyis kyi rtsol bas ni rang gi dus dang 'brel pa'i gsal bya gsal bar byed pa yin gyi sngar gyi dus dang
<p>177b.6</p>'brel pa ni ma yin no/ /lan ni ci zhes bya ba ste/ sngar gyi rtsol ba de las gzhan gyis sngar gyi dus dang 'brel pa'i gsal bya gzhan rnam par gcod dam/ snga ma dang phyi ma'i dus kyis rtsol ba tha dad pa'i phyir gsal bya tha dad pa ni ma yin te gcig yin pa'i phyir ro zhes bya ba'i don to/ /ci'i phyir zhe na/ snga phyi'i zhes bya
<p>177b.7</p>ba'o/ /gsal bya 'dzin pa'i shes pa snga ma dang phyi ma'i dus na gcig yin nam du ma yin nam de la snga ma dang phyi ma dag gis shes pa gcig yin na rtsol ba tha dad pa gsal ba rnam par 'byed par byed pa ma yin par 'gyur te mi nus pa'i phyir ro/ /du ma yin na yang de tha dad pa kho nas tha dad par 'gyur gyi rtsol bas
<p>178a</p>
<p>178a.1</p>ci bya ste don med pa'i phyir ro zhes brjod pa ni/ shes gzhan zhes bya ba ste/ shes pa tha dad pa yin na'o/ /'on te gang gi tshe zhes bya ba ni gang gi tshe sgrib pa yod pa de tshe ni gsal bar bya ba yod kyang dmigs par mi 'gyur ro/ /ci'i phyir zhe na/ bsgribs pa'i phyir ro zhes bya ba'o/ /gang gis sgra la yang
<p>178a.2</p>de ltar 'gyur ba ci 'ga' zhig tu de de ltar mthong ba yod dam snyam na/ mthong ngo zhes brjod pa ni/ rtsig pas zhes bya ba'o/ /skyes bu la sogs pa gzhan gyi rtsig pa la sogs pa gsal bar byas na'o/ /de ltar zhes bya ba ni rtsig pas sgrib par byed pa nyid yin pa na'o/ /don la brjod pa ni sgra la'ang zhes bya ba'o/ /rnam
<p>178a.3</p>par 'grel pa ni yod kyang zhes bya ba'o/ /bsgribs pas rang nyid ces bya ba ni sgrib pa yod na gsal bya'i rang gi ngo bo nyid yod par 'gyur ba yin la/ rnam pa gzhan du 'gro ba'i mtshan nyid kyi 'gyur ba gzhan byed pa ni ma yin no/ /ci'i phyir zhe na/ mngon sum gyis zhes bya ba'o/ /ma bsgribs pa'i gnas skabs na/ 
<p>178a.4</p>mngon sum de'i rang bzhin ste/ sngar gyi rnam par 'gyur bar ma byas pa'i gnas skabs nyid dmigs pa'i phyir ro/ /ci ltar ma brtags par yin zhe na/ 'di ltar zhes bya ba'o/ /der yang ni rtsig pa la sogs pas chod pa las yang rjes su dpag pa'i bdag nyid kyi ngo shes pa nyid las rnam par 'gyur ba med par rtogs
<p>178a.5</p>pa yin gyi gzhan las ni ma yin no/ /'di ga las she na/ 'di ltar dmigs pa med pa'ang ste/ sgrib pas bar bcad pa ma dmigs pa yin yang mngon sum gyis 'gyur ba med pa ci ltar rtogs te mi rtogs pa nyid do/ /ci'i phyir zhe na/ gang phyir zhes bya ba ste gang gi phyir dmigs pa ldog pas ni/ bar chod pa de'i rang
<p>178a.6</p>bzhin yod par bsgrubs pa ma yin no/ /'on te bsgribs pa ni gzhan gyis dmigs pa yin pas de nyid kyi de'i rang bzhin yod par sgrub par byed do zhe na/ gzhan gyi zhes bya ba'o/ /de'i phyir rnam par 'gyur ba med pa nyid ni ngo shes pa kho na las rtogs pa yin/ de ltar yin par 'gyur ro zhe na/ gal te zhes
<p>178a.7</p>smos so/ /de zhes bya ba ni rnam par 'gyur ba med pa'o/ /de'i tshe ldog tu gyur pa'i yul can yin pa'i phyir ngo shes pa ni rjes su dpag pa yin par 'gyur ro/ /ci lta bur gyur pa zhe na/ mngon sum gyi sngon 'gro can ma yin pa'o/ /de lta yin mod snyam na/ mngon sum sngon 'gro can min na/ /zhes bya ba'o/ /ci ltar long
<p>178b</p>
<p>178b.1</p>ba brgyud pa yin zhe na/ rjes su dpag pa yin na zhes bya ba ste/ bsgribs pa na yang yod do zhes rnam pa de lta bu'i bdag nyid can gyi/ rtags gang yin pa ma bsgribs pa'i gnas skabs na rnam par 'gyur ba med pa'i rang bzhin de yang ngo / /de ltar gyur pas zhes bya ba ni mngon sum sngon du 'gro ba can ma yin pa/ 
<p>178b.2</p>rnam par 'gyur ba med pa'i rang bzhin gyi rtags kyis 'grub phyir te/ nges pa'i phyir ro/ /dmigs pa med na'ang mngon sum gyis zhes bya ba rnam par 'grel pa ni/ sgrib pas zhes bya ba'o/ /ma bsgribs pa'i gnas skabs na/ rnam par ma bsgyur ba'i rtogs pa'i dogs pa bsu ba ni/ phyis zhes bya ba'o/ /
<p>178b.3</p>lan ni de nyid kyi tshe zhes bya ba ste phyis kyi tshe nyid do/ /gal te ngo shes pa las de zhes bya ba rnam par 'grel pa ni/ bar na yod pa ni zhes bya ba'o/ /de lta yin na yang zhes bya ba ni lkog tu gyur pa'i yul can nyid yin na'o/ /ci ltar zhe na/ gang gi phyir zhes bya ba'o/ /de la zhes bya ba ni snga ma dang phyi ma'i
<p>178b.4</p>dngos po la'o/ /ci ltar mngon sum/ sngon du 'gro ba can yin pa kho na'o/ /ci'i phyir zhe na/ thams cad du zhes bya ba'o/ /'o na rjes su dpag pa sngon du 'gro ba can du 'gyur ro snyam na/ rjes su dpag pa zhes bya ba'o/ /rnam pa ci ltar yang rung bar mngon sum sngon du 'gro ba can du dogs pa bsu bas
<p>178b.5</p>ni/ gzhan gyis zhes bya ba ste rtogs pa po gzhan gyis so/ /gal te yang rtogs pa po gcig gi dbang du byas nas bum pa la sogs pa bsgribs pa yin pa de lta na yang rung ba'i yul na gnas pa'i rtogs pa po gzhan gyis ni de rtogs pa kho na'o zhe na/ gzhan gyi dmigs so zhes bya ba rnam par 'grel pas
<p>178b.6</p>'di la yang lan 'debs pa ni/ de la yang zhes bya ba ste/ gzhan gyi rtogs pa la yang ngo / /ci'i phyir zhe na/ gzhan gyi zhes bya ba'o/ /dogs pa ni 'on te zhes bya ba'o/ /lan ni de smra ba ma yin no/ /ci'i phyir zhe na/ tshig ces bya ba'o/ /'on te bden par smra ba'i tshig la rjes su dpog pa
<p>178b.7</p>po nges pa kho na'o zhe na bden par smra yang zhes bya ba'o/ /rjes su dpog pa po gzhan gyis ni/ bdag nyid bden par smra ba nyid du yang nges par nus pa ma yin na mngon du byas par nges pa lta ga la yang yin/ /yul gang la 'di bden par smra ba zhe na/ gang zhig ces bya ba'o/ /des zhes bya ba ni
<p>179a</p>
<p>179a.1</p>mngon du byed pa'o/ /des zhes bya ba ni rjes su dpog pa'o/ /bden par smra bar mi nges pa yang yul ma nges pa'i phyir ro zhes brjod pa ni/ gzhan gyis zhes bya ba'o/ /de ltar zhes bya ba ni gzhan gyis rtogs pa nyid du'o/ /de nyid ni zhes bya ba ni gzhan gyi rtogs pa gang yin
<p>179a.2</p>pa'o/ /des na zhes bya ba ni bden par smra ba nyid du nges pa med pas na/ dngos po la gzhan gyis rtogs pa nyid du rtogs pa med pas na'o/ /de rtogs na ni phan tshun brten pa'i skyon du 'gyur ro/ /ci ltar zhe na/ phan tshun zhes bya ba ste/ gcig la gcig rtogs pa nyid du brjod pas na de rtogs pa yin la/ de
<p>179a.3</p>rtogs pas kyang de brjod pa'i phyir ro/ /'on te zhes bya ba ni bzhin rgyas pa la sogs pa'i rnam par 'gyur ba gang yin pa de ni/ nga la mngon sum du gyur pa'i don gyi bskyed pa yin te/ dper na nga'i bzhin rgyas pa la sogs pa'i rnam par 'gyur ba bzhin no/ /'di'i bzhin rgyas pa la sogs pa'i rnam par
<p>179a.4</p>'gyur ba yang bzhin rgyas pa la sogs pa'i rnam par 'gyur ba yin no zhes bya ba'o/ /de nyid brjod pa ni de lta bu nyid kyi rnam par 'gyur ba zhes bya ba ste/ de 'dra ba bzhin rgyas pa la sogs pa'i rnam par 'gyur ba mthong ba las rtogs pa po gzhan des kyang ngas mthong ba gang yin pa de nyid rtogs so/ /
<p>179a.5</p>zhes so/ /lan ni 'o na de lta bu nyid ces bya ba ste de dang rigs mtshungs pa'o/ /de ni rjes su dpag pa'o/ /ci'i phyir rigs pa dang ldan pa ma yin zhe na rjes su dpag pa ni zhes bya ba'o/ /ci'i phyir zhe na du ba zhes bya ba'o/ /dpe la mthong ba de nyid do/ /'on kyang dpe la mthong ba dang rigs mtshungs pa
<p>179a.6</p>'grub po/ /de bzhin du 'dir yang shing la gnas pa'i bzhin rgyas pa la sogs pa'i rnam par 'gyur ba las nges pa'i rgyu dang rigs mtshungs pa 'grub kyi don gcig ma yin no/ /sun 'byin pa gzhan yang brjod pa ni/ gal te zhes bya ba'o/ /bdag kyang ci ste gcig ma yin zhes sbyar ste/ bzhin
<p>179a.7</p>rgyas pa la sogs pa'i rnam par 'gyur ba gang yin pa de ni/ nga'i bden pa'am bdag gis byas pa yin te/ dper na nga rang gi bzhin rgyas pa la sogs pa'i rnam par 'gyur ba bzhin no/ /'di'i bzhin 'gyur ba la sogs pa'i rnam par 'gyur ba yang bzhin rgyas pa la sogs pa'i rnam par 'gyur ba yin
<p>179b</p>
<p>179b.1</p>no/ /bde ba'am bdag kyang gcig nyid du 'gyur ro/ /gal te mngon sum gyis gnod pa ni/ phyogs ma yin no zhes dogs pa bsu ba ni/ 'on te zhes bya ba'o/ /de lta ba yin na zhes bya ba ni/ bde ba la sogs pa tha dad na'o rtogs pa dag kyang zhes bya ba ni sngon po dag kyang ngo / /lta ba po gnyis kyi mthong ba'i sngon po la
<p>179b.2</p>gcig nyid du lhag par zhen kyang rigs pas tha dad pa kho nar 'gyur ro/ /'o na ji ltar yul mtshungs par rtogs snyam na/ de rtogs pa med par zhes bya ba ste/ gnyi gas gcig rtogs pa med par ro/ /de rtogs pas kyang ci'i phyir yul gcig nyid ma yin zhe na/ dngos po'i bya ba'o/ /gang gi phyir bsgribs pa'i
<p>179b.3</p>dus na bum pa la sogs pa ci ltar yang yod par mi 'gyur ba des na bum pa la sogs pa yod kyang sgrib pa yod pas na'o/ /gzhan gyis rtogs pa nyid rtogs par dogs pa bsu ba ni/ gal te zhes bya ba'o/ /'on te rtogs pa/ /'di ni gnod pa des na/ tshad ma ma yin no zhe na/ gnod par byed pa zhes bya ba'o/ /gal te
<p>179b.4</p>gnod byed brjod ma thag pa kho na ma yin nam ci ltar de med snyam na/ 'dir zhes bya ba ste/ gzhan gyis rtogs pa nyid rtogs so zhes rtogs pa la'o/ /ci ltar 'jig par 'gyur zhe na/ zhib mor zhes bya ba ste zas la sogs pa yang mi za bar 'gyur ro zhes bya ba'i don to/ /ci ltar de bkag pa tshad ma bkag
<p>179b.5</p>pa yin zhe na/ zhib mor zhes bya ba'o/ /pha rol ni sangs rgyas pa'o/ /gal te 'jig rten gyi tha snyad 'phel ba'i don du yin pa'i phyir don byed pa ci ltar zhe na/ tha snyad tsam po zhes bya ba'o/ /rmongs pa 'phel ba'i don du ma yin no zhes bya ba 'di ga las she na/ bstan bcos zhes bya ba'o/ /'di nyid la dogs
<p>179b.6</p>pa sngon du 'gro ba can gyi sun 'byin pa gzhan brjod pa ni/ gal te zhes bya ba'o/ /ci ltar zhe na/ spyi bor zhes bya ba'o/ /gal te tha snyad rnam par dpyod pas gnod na/ de'i tshe yang rtogs pa ldan pa khas len pa kho na'o zhe na/ brjod pa ni mkhas pa rnams la ni zhes bya ba ste thar pa 'dod pa rnams la 'khor
<p>179b.7</p>ba'i tha snyad 'chad pa kho na'o/ /zhib mor rnam par dpyad kyang 'khor ba med pa dag kyang ma yin no zhes brjod pa ni ci ltar zhes bya ba'o/ /yang na lhag par zhen pa ci lta ba bzhin rgyu dang 'bras bu'i rang bzhin gyi tha snyad bsgrub pa'i phyir nyams par ga la 'gyur te ci 'gal zhes bya ba'o/ /'di nyid rnam par
<p>180a</p>
<p>180a.1</p>'grel pa ni/ tha snyad pa rnams kyi zhes bya ba'o/ /'o na 'di ji ltar zlog snyam na/ de nyid kyi phyir zhes bya ba ste/ tha snyad pa rnams kyi nyams pa med pa nyid kyi phyir ro/ /tha snyad 'di'i de kho na ste rang bzhin nges par brtags par zlog par byed do/ /gal te tha snyad ni rnam par rtog pa yin la/ 
<p>180a.2</p>de ni nges par rtog pa las sngar yang med pa kho na ma yin nam/ des na gang gis 'di nges par brtags pas bzlog ce na mya ngan las 'das pa'i zhes bya ba'o/ /gal te tha snyad kyi de kho na nges par brtags pas zlog par byed pa yin na/ de nyid de kho na ma yin mod/ ci ltar na 'khor ba de kho na ma yin par
<p>180a.3</p>'gyur zhe na/ kun rdzob ces bya ba'o/ /'khor ba de kho na ma yin na/ de kho na nyid ni mya ngan las 'das pa yin par gnas so zhes brjod pa ni de lta yin na zhes bya ba'o/ /de lta na 'o na de kho na dang de kho na ma yin pa tha dad pa'i phyir ci ltar de kho na gnyis med par gzhag ce na/ de nyid de nyid min zhes bya ba ste
<p>180a.4</p>kun nas nyon mongs pa dang rnam par byang ba dag tha dad pa dag ma yin gyi/ 'on kyang rnam par byang ba nyid sna tshogs gnyis med par rigs pa kho na yin gyi don dam par na 'khor ba zhes bya ba ni yod pa ma yin no zhes bya ba 'di don dam pa nyid yin te/ des na gnyis med pa'i de kho na gnas pa yin no zhes
<p>180a.5</p>bya ba'i don to/ /gal te 'khor ba zhes bya ba don dam par med pa kho na yin na/ 'o na ci ltar 'jig rten 'khor ba zhes mngon par rlom pa yin zhes dogs na/ de nyid dpyad pa med pa dag kho na de kho na ma yin no zhes sems par byed/ ci ltar 'khor ba'i tha snyad chad par bya ba yin zhe na/ kho na zhes bya
<p>180a.6</p>ba'o/ /gang gi phyir de ltar kun nas nyon mongs pa dang / rnam par byang ba dag tha dad pa de na'o/ /ci ltar 'jig par 'gyur zhes bya ba ni ci ltar khyod the tshom za phyir 'jig par 'gyur zhes brjod/ zhib mor dpyod pa ni rnam par dpyod pa yin la/ de yang bsgrub par bya ba kho na ste/ 'khor ba chad pa'i
<p>180a.7</p>rgyu yin pa'i phyir ro/ /'o na gang gi tshe 'khor ba la gnod pa ma yin zhe na/ ci srid ces bya ba'o/ /des na de kho na mthong ba las 'khor ba chad par 'gyur ba ni 'dod pa nyid thog tu bab pa yin no/ /gal te de kho na mthong ba nyid las 'khor ba ldog pa yin na de'i tshe thog ma nyid du de kho na ci ste mi bsgrub ste/ mi
<p>180b</p>
<p>180b.1</p>rtag pa nyid la sogs pa sgrub pa'i tha snyad kyi ci zhig bya zhe na/ mkhas pa'i skye bo zhes bya ba'o/ /'di nyid ni 'chad bzhin/ pa'o/ /gang la ni skad cig la'o/ /ci ltar skad cig ma nyid bsgrub ce na/ de'i phyir zhes bya ba'o/ /gang gi tshe zhes bya ba ni brtsal ma thag tu 'byung ba ste/ gang zhig brtsal ma thag
<p>180b.2</p>tu 'byung ba'i shes pa zhes bya ba'i don to/ /gang zhes bya ba ni yul gyi rang bzhin no/ /de'i tshe de zhes bya ba ni/ de'i tshe kho na de brjod pa yin te/ mi rtog pa yin no zhes bya ba'i don to/ /ci'i phyir zhe na/ sngon dang phyi ma'i zhes bya ba'o/ /'di nyid brjod pa ni gang zhig ci ltar zhes bya ba'o/ /gtan tshigs
<p>180b.3</p>'di la skad cig pa ma yin par smra ba gzhan dag ma nges pa nyid du brjod pa ni/ ci ltar smra zhe na/ gal te zhes bya ba'o/ /med pa ma yin no zhes bya ba ni snga ma dang phyi ma'i rang bzhin no/ /dus gzhan du zhes bya ba ni/ bar gyi rang bzhin 'dzin pa'i dus las dus gzhan te/ 'das pa'am ma 'ongs pa der
<p>180b.4</p>ro/ /de ni snga phyi'i rang bzhin no/ /de'i tshe ni zhes bya ba ni dus gzhan du ni'o/ /ci ltar de'i tshe dmigs she na/ 'di ltar zhes bya ba'o/ /gang du ni yul du'o/ /dmigs pa'i mtshan nyid ni mig la sogs pa'i tshogs pa'i nang du chud pa'i don to/ /de dmigs pa mtshon pa'i phyir ro/ /de'i
<p>180b.5</p>dngos po ni dmigs pa'i mtshan nyid de don gang yin pa'o/ /der ni nye bar dmigs so zhes bya ba'o/ /'di ga las she na/ bum pa zhes bya ba'o/ /de 'dra ba zhes bya ba ni dmigs pa'i mtshan nyid thob pa'o/ /don la brjod pa ni de bzhin du zhes bya ba'o/ /gang tshe zhes bya ba ni dus gzhan
<p>180b.6</p>na'o/ /gzhan gyi tshe zhes bya ba ni bar gyi rang bzhin 'dzin pa'i dus na snga ma dang phyi ma'i rang bzhin de ni dmigs par bya ba'i rang bzhin de 'dra ba nyid min pas so/ /gcig nyid na zhes bya ba ni da ltar gyi rang bzhin dang snga ma dang phyi ma'i dus na yod pa'i rang bzhin du gcig na'o/ /de dang de min te
<p>180b.7</p>dmigs pa'i mtshan nyid du gyur pa dang ma gyur pa ci ltar 'gyur/ dmigs pa'i mtshan nyid du gyur pa kho nar 'gyur ro zhes bya ba'i don to/ /'on te du ma nyid du khas len na/ de'i tshe de ltar rang bzhin sngar bzung ba de nyid phyis dmigs so zhes bya bar mi 'thad de/ gzhan kho na dmigs pa'i phyir
<p>181a</p>
<p>181a.1</p>ro/ /gal te da ltar gyi dus na snga phyi'i dus dag med pa'i phyir de na gnas pa'i rang bzhin med na de mi dmigs par 'thad pa kho na ma yin nam/ de ci ltar dmigs pa'i mtshan nyid du gyur pa kho nar 'gyur zhe na/ gang gis zhes bya ba'o/ /de'i tshe ni da ltar gyi dus su'o/ /'o na ngas zhes
<p>181a.2</p>bsnyad pa gang yin zhe na/ sngon dang zhes bya ba'o/ /de nyid brjod pa ni/ 'di ltar zhes bya ba'o/ /'o na dus gzhan ma yin par 'gyur ro zhe na/ gal te zhes bya ba'o/ /dngos po'i dus dang gcig yin na/ de bzhin du dus kyang gcig nyid yin par 'gyur te/ rtag pa nyid du 'gyur ro/ /des na
<p>181a.3</p>zhes bya ba ni rtags pas na 'das pa dang da ltar gyi dus kyi dbye ba med pas na'o/ /gzhan gyi da ltar gyi gnas skabs na/ 'das pa dang ma 'ongs pa'i gnas skabs gnyis ma dmigs par brjod pa gang de med pa kho na'o/ /ci'i phyir zhe na/ dngos po de gnas na de yod na dus med par mi 'grub
<p>181a.4</p>pa'i phyir te/ dngos po las dus tha dad pa ma yin pa'i phyir ro/ /gzhan nyid la yang nyes pa brjod pa ni/ gzhan nyid yin na yang zhes bya'o/ /snga ma dang phyi ma nyid rtogs pa spangs par dogs pa bsu ba ni/ 'on te zhes bya ba'o/ /de'i tshe zhes bya ba ni lan no/ /zlog pa ni dus nyid ces bya ba'o/ /
<p>181a.5</p>lan ni ma yin te zhes bya ba'o/ /ci'i phyir zhe na/ dus ni zhes bya ba'o/ /khas blangs nas kyang sun 'byin pa ni/ yang na zhes bya ba'o/ /de'i tshe zhes bya ba ni/ dus spyi'i don yin yang ngo / /de rtag pa nyid kyis snga ma dang phyi ma'i dngos por dmigs pa'i phyir/ dus thams cad na yod pa'i rang bzhin kho
<p>181a.6</p>nar dmigs par 'gyur ro/ /gal te khyad par can 'dzin pa ni khyad par 'dzin pa la ltos pa yin te des na 'das pa dang ma 'ongs pa'i dus kyi cha khyad par rnams ma bzung na/ khyad par can dus kyi spyi yang mi 'dzin no zhes dogs par byed pa ni/ 'on te zhes bya ba'o/ /gzhan ni dus kyi cha'o/ /
<p>181a.7</p>snang ba'i dus kyi spyi'o/ /'on te mi snang ba'i dus kyi cha dang gcig yin pa des na mi dmigs so snyam na/ snang ba mi snang ba dang gcig nyid du skyes bu gang gis kyang ci ltar rtogs par nus te/ de yang mi snang ba nyid du thal ba'i phyir ro/ /gal te de ltar gyi dus na/ 'das pa dang ma 'ongs pa'i
<p>181b</p>
<p>181b.1</p>dus dag rtogs pa ma yin te/ 'das pa dang ma 'ongs pa'i dus dang 'brel ba can gyi don gzhan ma mthong ba'i phyir ro zhe na/ 'dis ni zhes bya ba ste/ gzhan mthong ba med pa'i phyir snang ba mi mthong ba ci ltar zhes bya ba 'dis ni'o/ /gal te yang lhan cig spyod pa'i don gzhan mi mthong ba de lta na yang
<p>181b.2</p>dus gsum du mthong ba'i dus nyid ces bya ba mi mthong bar ci ltar 'gyur/ 'on te dus gsum gsal byed yin pa'i phyir de ma bzung bar dus nyid ci ltar 'dzin snyam na snga ma dang zhes bya ba'o/ /snga ma dang phyi ma na yod pa'i dus kyi skad cig gang yin pa des na dus nyid gsal bar bya bar mi 'thad de/ 
<p>181b.3</p>de ni gsal ba'am gsal min pa/ /ngo bo nyid kyi gang gnas pa/ /rtag pa nyid phyir gso min pa/ /de zad byed par nus pa gang / /zhes brjod pa'i tshul gyis so/ /gang gi phyir de ltar dus zhes bya ba gzhan med pa de'i phyir ro/ /phyis zhes bya ba ni ma 'ongs pa'i rang bzhin gyis kyang ngo / /de ltar
<p>181b.4</p>yin dang ci grub snyam na/ des zhes bya ba ste snang ba dang mi snang ba nyid med pas na'o/ /de nyid kyi tshe zhes bya ba ni da ltar gyi gnas skabs nyid du'o/ /dmigs pa'i rang bzhin gyi skad cig la ni sgrib pa yang 'thad pa ma yin no zhes brjod pa ni/ bum pa zhes bya ba'o/ /de ltar sgrib pa la rtsol bar nye ba mi sbyor
<p>181b.5</p>ba bshad nas/ dbang po la nye bar mi sbyor ba bshad pa'i don du brjod pa ni/ 'on te zhes bya ba'o/ /des na zhes bya ba ni rang bzhin nges pa dmigs par byed pa ma yin pas na'o/ /nges par de ma thag pa'i rang bzhin da ltar ba'i rang bzhin nyid du dmigs pa zhes bya ba 'dir mi 'gyur gyi/ 'on kyang dus
<p>181b.6</p>gsum na yod pa'i rang bzhin du dmigs par 'gyur ro zhes bya ba'i don to/ /bzlog pa brjod pa ni/ de ma thag pa nyid ces bya ba ste rtsol ba'i de ma thag kho nar mthong gi sngar ni ma yin no/ /des na zhes bya ba brtsal ma thag kho nar mthong bas na/ don de ni de tsam du zhes bya ba rtsol ba'i de ma thag par yod
<p>181b.7</p>pa tsam nyid kyi rang bzhin can yin no/ /des na rtag pa la ni dbang po la phan btags pas so sor nges pa'i rang bzhin dmigs par byed pa ma yin no zhes gnyug ma dang 'brel bar bya'o/ /ci'i phyir so sor nges pa'i rang bzhin dmigs par byed pa ma yin zhe na/ /'di ltar zhes bya ba'o/ /rtsol bas
<p>182a</p>
<p>182a.1</p>legs par byas pa'i dbang po las kyang sgra mi rtag pa de nyid dmigs pa ma yin zhes 'og ma dang 'brel to/ /ci'i phyir zhe na/ de lta bur ces bya ba rtag pa'i rang bzhin du nye bar dmigs pa'i phyir te/ de ni rtag pa nyid yin pa'i phyir ro/ /gal te dbang po logs par byas pa
<p>182a.2</p>las rtag pa yang mi rtag pa'i rang bzhin nyid du dmigs par 'gyur ba ma yin nam zhe na/ brjod pa logs par byas kyang sgra gang la mi rtag pa nyid gang zhig med pa'i mi rtag pa nyid de ni sgra de la dmigs par 'thad pa ma yin no/ /gang gi phyir de ltar rtag pa nyid dmigs pa de bas na dbang po la phan
<p>182a.3</p>btags pas ni/ so sor nges pa'i rang bzhin dmigs par byed pa ma yin no/ /'o na rtag pa'i rang bzhin kho nar dmigs par 'gyur ro zhe na/ rtag pa nyid ni yod mi 'gyur/ /zhes bya ba'o/ /ci'i phyir zhe na/ gang gi phyir nye bar dmigs par mi nus pa'i phyir ro/ /gal te ma dmigs kyang ci ltar
<p>182a.4</p>med snyam na/ dmigs pa nyid ni zhes bya ba ste/ yod pa nyid dmigs pa yin pas na/ dmigs pa las gzhan pa'i yod pa ni dpyod pa ma yin no/ /des na dmigs pa med na yod pa med pa'i phyir med pa kho nar 'gyur ro/ /nye bar dmigs pa mi nus pa'i zhes bya ba rnam par 'grel pa ni/ rtag pa nyid
<p>182a.5</p>yin na zhes bya ba'o/ /gal te zhes bya ba ni rtsod pa'o/ /ma dmigs su chug kyang zhes bya ba ni rtag pa nyid do/ /lan ni dmigs pa'i zhes bya ba'o/ /gal te rtag pa nyid ni dmigs pa'i mtshan nyid du gyur pa ma yin pa des na de ci ltar dgag snyam na/ gal te zhes smos so/ /de'i zhes bya ba ni rtag pa'i rang
<p>182a.6</p>bzhin no/ /dmigs pa la ltos te skyed par byed pa nyid kyi gang la yod pa de la de skad ces bya ba ste/ gzhan gyi dmigs pa'i skyed byed du khas blangs pa'i phyir ro/ /gal te de lta na yang ma dmigs pa nyid ci ltar yin snyam na/ de nyid kyi phyir zhes bya ba ste/ de'i rang bzhin la dmigs pa'i mtshan
<p>182a.7</p>nyid du ma gyur pa med pa'i phyir ro/ /dbang po logs par byas pa sun phyung nas/ sgra la sogs par byed pa nyid sun 'byin pa ni sgra la zhes bya ba'o/ /sgra la rtsol bas phan btags par byas pa ni gzhan ma yin par khas blang bar bya ste/ de lta ma yin na sgra la sogs pa la rtsol bas ci yang mi byed par 'gyur
<p>182b</p>
<p>182b.1</p>ba'i phyir ro/ /phyogs de la ni de nyid mi rtag pa nyid yin te de'i bdag nyid du gyur pa'i phan pa byas na/ de yang byas par 'gyur ba'i phyir ro/ /de nyid kyi phyir zhes bya ba ni/ rtsol pa dbang po dang / sgrib pa sgra rnams la nye bar mi sbyor ba'i phyir ro/ /rtag pa ni 'ga' zhig gi tshe 'bras bu mi byed par 'gal ba
<p>182b.2</p>yin no/ /rtag pa res 'ga' 'bras bu mi byed par 'gal ba de nyid kyi phyir na/ rtag pa las ldog pa'i shes pa 'di 'dra ba res 'ga' ba de ni/ res 'ga' ba'i don gyi 'bras bur grub pas de'i rtags yin pa'i phyir ma nges pa nyid ma yin no/ /mi mthun pa'i phyogs rtag pa dang / 'bras bu res
<p>182b.3</p>'ga' ba 'gal bar bstan pa'i phyir brjod pa ni/ sgra dang zhes bya ba'o/ /gzhan yang zhes bya ba ni bum pa la sogs pa'i dpe'o/ /de kho na ltar zhes bya ba ni khyab pa nyid du'o/ /shes pa res 'ga' bar ci ltar mi 'gyur zhe na/ de ni zhes bya ba ste sgra la sogs pa'o/ /gzhan du zhes bya ba ni/ res
<p>182b.4</p>'ga' ba nyid du dmigs pa yang rtag pa rang bzhin 'dzin pa ma yin no/ /rtag pa dang 'bras bu res 'ga' ba 'gal ba med par dogs pa ni/ 'on te zhes bya ba'o/ /de ni zhes bya ba ni res 'ga' dmigs pa'o/ /ci ltar 'di 'khrul pa yin snyam na/ tshu rol zhes bya ba'o/ /'o na don yang mi rtag pa
<p>182b.5</p>kho na'o zhe na/ de zhes bya ba ste tshu rol mthong pa de'o/ /gzung bar bya ba sgra la sogs pa'i rang bzhin gzhan du mi rtag par 'gyur ba yang ma yin no/ /'o na de tshad ma ma yin no zhe na/ de ni zhes bya ba ste/ khyab pa'i don de'o/ /ma khyab par rtogs kyang khyab pa la 'jug par byed pa'i phyir tshad ma yin no zhes bya
<p>182b.6</p>ba'i don to/ /pha rol po nyid grub pa'i mtha' smra ba'i dogs pa bsu ba ni/ gal te zhes bya ba'o/ /de'i tshe zhes bya ba ni ma 'khrul pa'i mthong bas gnod pa'i dus na'o/ /pha rol po nyid lan 'debs pa ni/ ma 'khrul pa nyid ma yin no/ /ci'i phyir zhe na/ yul dang zhes bya ba'o/ /de ni zhes bya ba ni grub
<p>182b.7</p>pa'i mtha'o/ /'dir ni zhes bya ba ni yul dang dus khyab pa'i rang bzhin la'o/ /'di ni zhes bya ba ni ngo shes pa'o/ /ci ltar 'od mngon sum gyis gnod de/ de yang mngon sum nyid yin pa'i phyir ro zhe na/ ngo shes kyi zhes bya ba'o/ /ci ltar mngon sum ma yin zhe na/ mngon sum ni zhes bya ba'o/ /mngon sum ni da
<p>183a</p>
<p>183a.1</p>ltar ba tsam zhig 'dzin pa yin no zhes bya ba'i don to/ /ci'i phyir zhe na/ dbang po'i zhes bya ba'o/ /ci ltar tshad ma yin zhe na/ mi slu ba dang zhes bya ba ste ma khyab pa la'o zhes blta'o/ /ngo shes pa ni mngon sum ma yin zhing tshad ma yang ma yin te 'di las bzlog pa'i phyir ro zhes bya ba'i
<p>183a.2</p>don to/ /des na ni tshad ma ma yin pas na'o/ /sun 'byin pa gzhan yang brjod pa ni gzhan yang zhes bya ba'o/ /gal te dngos po dus khyab par byed pa yin la/ dum bur 'dzin par 'gyur bas de'i tshe sna tshogs gcig kho nar 'gyur te/ dngos po'i rang bzhin du tha mi dad pa'i phyir ro/ /sna tshogs pa
<p>183a.3</p>de'i 'dzin pa ni cha shas yin par 'gyur ro/ /gal te zhes bya ba ni 'chad pa'o/ /gzhan du zhes bya ba ni ma khyab pa nyid du'o/ /'di la lan gyi dogs pa bsu ba ni gcig nyid yin na zhes bya ba'o/ /lan 'debs pa ni 'o na ni zhes bya ba'o/ /dbyangs la sogs pa'i dbye ba la yang gcig nyid kyi rgyu
<p>183a.4</p>mtshan sgra yin no zhes dogs pa ni/ dbyangs la sogs pa'i zhes bya ba'o/ /lan ni bum pa zhes bya ba'o/ /sgra gnyi ga'i rang bzhin du dogs pa ni/ gcig dang zhes bya ba'o/ /sgra ni sgra nyid du ni gcig yin la/ dbyangs la sogs pas ni du ma yin no zhe na/ lan brjod pa ni 'o na ni zhes bya ba ste/ gcig
<p>183a.5</p>ni mi bden pa kho na ste/ gcig nyid du sgrub par byed pa'i tshad ma med pa'i phyir ro/ /du ma nyid bden par 'gyur te/ bzlog pa'i phyir ro zhes bya ba'i don to/ /ci ltar gcig nyid mi bden zhe na/ 'di ltar zhes bya ba'o/ /khyed kyi lugs kyis ngo shes pa'i dbang gis gcig nyid 'dzin pa yin pas
<p>183a.6</p>na/ sgra gcig nyid dang du ma nyid du 'gyur na/ ngo shes pa de yang tshad ma ma yin pa nyid du sngar byas pas na ci ltar gcig nyid du sgrub par byed/ gal te gnyi ga mi bden na/ 'o na ci bden zhe na/ gang gi tshe zhes bya ba'o/ /ci ltar na tha dad pa nyid bden zhe na/ de'i phyir zhes bya ba ste tha dad
<p>183a.7</p>pa'i phyir ro/ /tha mi dad la ste/ snga ma dang phyi ma'i dus dag tu gcig pa la ni/ tha dad kyi rang bzhin gzung bar bya ba phyi rol bden pa tshad ma dang ldan pa ni gang la'ang med do/ /de'i phyir tha dad pa kho na bden pa yin no/ /'o na tha mi dad pa ci ltar 'grub snyam na/ tha dad ces bya ba'o/ /'o na tha mi dad pa
<p>183b</p>
<p>183b.1</p>yang bden pa yin no zhe na/ rnam rtog de ni tshad ma min te/ des na ci ltar des grub pa'i tha mi dad pa mi bden pa nyid du gyur/ phyed phyi ma 'chad pa ni/ tha dad pa nyid bden pa yin na zhes bya ba'o/ /gal te gang gis 'di de ltar khas len par 'gyur ba/ tha dad pa mi bden na ci nyes snyam na/ tha dad pa
<p>183b.2</p>mi bden na zhes bya ba ste/ gal te tha dad pa mi bden par khas len na de'i tshe tha mi dad pa de chos can gang zhig gis yin te/ gang gi yang ma yin no/ /'on te tha mi dad pa kho na bden pa yin te/ de tsam gyis tha snyad byed pa'i phyir zhe na/ tha mi dad pa tsam gyis zhes bya ba'o/ /gang gi phyir tha dad pa mi
<p>183b.3</p>bden pa nyid yin na/ tha mi dad pa gang gis yang chos su mi 'gyur zhing / tha mi dad pa tsam gyis kyang tha snyad du mi 'gyur ba de'i phyir ro/ /tha dad pa mi bden yang de'i tha mi dad pa ci ste bden par mi 'gyur zhe na/ chos can zhes bya ba'o/ /de ltar ni bden par ro/ /dpe brjod pa ni ri bong gi
<p>183b.4</p>zhes bya ba'o/ /tha dad pa ni tha mi dad pa la mi ltos par rang nyid kho nas yin no zhes lan brjod pa ni/ 'di ltar zhes bya ba'o/ /rgyu gang gi phyir chos can gyi rang bzhin du gyur pa tha mi dad pa gzhan gyi dbang gi mtshan nyid kyi 'brel pa med pa'i rgyu de nyid kyi phyir de tha dad pa yin no zhes brjod de/ 
<p>183b.5</p>gzhan du zhes bya ba tha mi dad pa dang / tha dad pa gzhan gyi dbang gi mtshan nyid kyi 'brel pa yod na/ chos can tha dad pa nyid nyams par 'gyur ro/ /tha dad par bya ba'i dngos po nyid tha dad pa yin la/ de yang chos can kho na yin te rten med pa'i phyir ro/ /tha dad pa ni tha dad par bya bar
<p>183b.6</p>dmigs pa dag gi/ 'das pa'i bdag nyid kyi chos tha dad pa la brten pa yin no/ /de nyid kyi phyir brjod pa tha mi dad pa ni zhes bya ba'o/ /spyi'i chos bzhin no zhes bya ba ni dper na ba lang nyid la sogs pa'i spyi tha dad pa bsal na mi 'gyur ba bzhin no/ /de bzhin du tha mi dad pa yang tha dad pa gsal
<p>183b.7</p>na 'tsham pa ma yin no/ /de nyid kyi phyir rtag pa dang / dmigs pa'i 'bras bu res 'ga' ba ni 'gal ba yin no/ /de kho na bzhin du zhes bya ba ni chad pa med pa'i rang bzhin nyid du'o/ /rnam par chad pa zhes bya ba da ltar ba tsam gyi gnas skabs 'dzin pa gang yin pa der mi 'gyur ro/ /ci'i phyir zhe na/ de'i
<p>184a</p>
<p>184a.1</p>zhes bya ba ste khyab pa'i rang bzhin no/ /gzhan la zhes bya ba shes pa gzhan la ltos nas 'dzin pa'o/ /ci'i phyir de ltar mi 'dzin snyam na/ de yang zhes bya ba ste bzung bzhin pa da ltar ba yang ngo / /de'i phyir zhes bya ba ni rtag pa yin na 'bras bu res 'ga' bar 'gal
<p>184a.2</p>ba'i phyir ro/ /khyab pa bsgrubs nas phyogs kyi chos nyid brjod pa ni/ des na zhes bya ba'o/ /da ltar gyi gnas skabs 'dzin par byed pa shes pa'i mtshan nyid kyis 'bras bu las sgra mi rtag pa nyid du rtogs pa yin no/ /gal te brtsal ma thag tu 'byung ba'i phyir zhes bya ba 'di nyid kyis rang
<p>184a.3</p>bzhin dang 'bras bu gnyi ga bstan pa 'grub pa ma yin nam/ des na byas pa'i phyir zhes bstan pas ci bya zhe na/ dogs pa ni gal te zhes bya ba'o/ /'di nyid kyis zhes bya ba ni brtsal ma thag tu 'byung ba yin pa'i phyir ro zhes bya ba 'di nyid kyis rang bzhin nyid grub kyang byas pa'i phyir zhes bya
<p>184a.4</p>ba'i rang bzhin 'di tha dad par byas pa ni'o/ /gal te tshul gsum rtags las don mthong ba'o zhes/ rang gi don gyi rjes su dpag pa'i mtshan nyid bshad zin pa ma yin nam/ de skad bshad nas yang 'di skad ces de la rigs mthun la yod dang zhes bya ba la sogs pa yang gsungs pa de ni
<p>184a.5</p>zlos pa yin no zhes dogs pa ni/ gal te zhes bya ba la sogs pa'o/ /rtogs don du zhes bya ba'i lan gyi don ni 'di yin te/ gal te yang don 'di ni rang gi don gyi rjes su dpag pa'i mtshan nyid kho nas bsdus pa de lta na yang don de nyid rgyas par bstan pa'i don du de la rigs mthun la yod do zhes
<p>184a.6</p>bya ba la sogs pa brjod pa yin no/ /rigs mthun la yod ces bya ba 'dis ni gtan tshigs mthun pa'i phyogs thams cad khyab par bzung ngo / /rnam gnyis zhes bya ba 'dis ni mthun pa'i phyogs gcig la yod pa bzung ngo / /de la rigs mthun zhes bya ba la sogs pa brjod pa med na ni/ tshul
<p>184a.7</p>gsum rtags las don mthong yin/ /zhes bya ba'i tshig 'dis brtsal ma thag tu 'byung ba rnam pa gnyis kyis 'jug pa kho na 'dzin par 'gyur gyi/ byas pa nyid ni ma yin no/ /rjes su dpag par zhes bya ba ni tshul gsum rtags las don mthong ba'i zhes bya ba rang gi don gyi rjes su dpag par ro/ /gtan
<p>184b</p>
<p>184b.1</p>tshigs brjod byas zhes bya ba ni de la rigs mthun zhes bya ba la sogs pa brjod par byas pa'o/ /rab tu dbye ba tsam zhes rigs mthun pa thams cad la yod pa dang / de la rnam pa gnyis su 'jug pa zhes bya ba la sogs pa'o/ /mtshan nyid la ni zhes bya ba ni/ tshul gsum rtags las don mthong yin/ /zhes
<p>184b.2</p>bya ba'i mtshan nyid la tha dad pa med pa ste/ mthun pa'i phyogs la khyab pa dang / /rnam pa gnyis ka la 'jug pa thams cad la yod pa'i phyir ro/ /de lta ma yin te zhes bya ba ni/ gal te de la rigs mthun la yod dang zhes bya ba la sogs pa ma byas na/ rigs mthun pa yod pa kho na zhes bya ba gang
<p>184b.3</p>yin pa de ni dper brjod pa med pa'i phyir mtshan nyid mi byed pa kho nar 'gyur ro/ /gal te mi mthun pa'i phyogs las ldog pa gtan tshigs kyis mtshan nyid ma yin nam/ de ni mthun pa'i phyogs la khyab pa dang ma khyab pa la yang mtshungs pa kho na yin te/ des na thams cad bsdus pa yin no
<p>184b.4</p>zhe na/ dogs pa ni gal te zhes bya ba'o/ /de lta na zhes bya ba ni gsum bstan na'o/ /'dir ni gtan tshigs kyi 'khor lor ro/ /gang gi phyir 'bras bu'i gtan tshigs kyi mthun pa'i phyogs gcig la brten pa'i rang bzhin brjod par 'dod pa des na/ rtsol ba las gsal ba dang skye ba la brtsal
<p>184b.5</p>ma thag tu 'byung ba'i phyir 'dra bar dper brjod pa gcig brjod do/ /de lta ma yin na zhes bya ba ni rang bzhin bstan pas mi bzhed na'o/ /des na zhes bya ba ni shin tu gsal ba'i 'bras bu'i gtan tshigs dper ma brjod pas na'o/ /gal te gnyi ga rtsol ba'i 'bras bu ci ltar yin zhe na/ shes
<p>184b.6</p>pa yang zhes bya ba'o/ /gal te zhes bya ba la sogs pa'i rtsod par ni don 'di yin te/ rtsol bas na sgra'i rang bzhin kho na byed pa yin la/ rtsol bas byas pa des ni shes pa yin no/ /des na shes pa yang rtsol ba las byung bar ci ltar 'gyur zhes bya ba'o/ /de ni mi rigs te zhes bya ba'i lan de la yang
<p>184b.7</p>don 'di yin te/ bram ze'i 'dod pas sgra rtag pa yin pa'i phyir brtsal ma thag tu 'byung ba ma yin te/ des rtsol ba'i lhan cig byed pas rang gi yul can gyis shes pa bskyed par bya ba yin la/ shes pa des ni dus gsum na yod pa'i rang bzhin can gyi sgra 'dzin pa yin no zhes bya ba'o/ /yul
<p>185a</p>
<p>185a.1</p>yang ni sgra yang ngo / /des na zhes bya ba ni sgra rgyu yin pas na'o/ /de'i phyir zhes bya ba ni sgras bskyed par bya ba yin pa'i phyir ro/ /ci'i phyir de ltar gzung byar thal zhe na/ des zhes bya ba ste snga ma dang phyi ma na yang yod pa'i rang bzhin ni'o/ /ci'i phyir zhe na/ 'khor ling du zhes bya
<p>185a.2</p>ba'o/ /dran pas gzung ba gzhan du mi 'thad pas na/ sngar gyi mngon sum gyis 'byung bar 'gyur ba'i rang bzhin yang bzung ba kho na'o zhes dogs pa ni/ 'on te yang zhes bya ba'o/ /de lta ma yin na zhes bya ba sngar ma bzung na'o/ /de nyid brjod pa ni 'di ltar zhes bya ba'o/ /ci'i phyir ma bzung ba la
<p>185a.3</p>mi 'jug snyam na/ gang gi phyir bzung ba nyid dran pas na'o/ /'dzin pas ni bdag nyid 'byung bar 'gyur ba'i rang bzhin 'dzin par byed pa nyid du mi rtogs la/ de'i rjes su 'brang ba'i dran pas ni rtogs so zhes bya ba ni mtshar che'o zhes lan 'debs pa ni ngas zhes bya ba'o/ /gang la
<p>185a.4</p>zhes bya ba ni 'byung bar 'gyur ba la'o/ /'dzin par byed pa zhes bya ba ni shes pa'o/ /de nyid kyi phyir shes pa po yod pa yin na 'dzin pa'i rang bzhin nam zhes 'chad par 'gyur ro/ /ci'i phyir de la mngon sum gyi byed pa med snyam na/ 'byung ba'i zhes bya ba'o/ /ci ste bzung ba mi
<p>185a.5</p>nus snyam na/ the tshom za ba'i phyir te zhes bya ba'o/ /ci ste zhes bya ba nas 'dod na zhes bya ba'i bar ni rtsod pa'o/ /de'i tshe zhes khong nas phyung la/ ngas bzung ba nyid do zhes rnam pa de ltar mthong ba'i dus phyis byung ba'i dran pas yul du byed par 'gyur ro zhes rtogs pa'i rgyu'i phyir ni 'byung
<p>185a.6</p>bar 'gyur ba'i rang bzhin de yang bzung ba kho na'o/ /ci ltar yul du byed snyam na/ bzung ba nyid do zhes bya bar ro/ /lan ni mngon sum gyis 'byung bar 'gyur ba'i rang bzhin gzung ba ni mi rung ngo / /ci'i phyir zhe na/ bzung ba la yang zhes bya ba'o/ /'byung bar 'gyur ba la ni re zhig
<p>185a.7</p>'dzin pa mi srid pa nyid do/ /khas blangs nas kyang brjod pa ni/ 'byung bar 'gyur ba gzung ba'i don no/ /gal te 'byung bar 'gyur na zhes bya ba'i don/ gal te'i don the tshom za ba nyid du gyur pa ni/ ma bzung bar nyid kyis khyab na ci ltar ma bzung bar 'gyur/ bzung ba la ni the tshom du
<p>185b</p>
<p>185b.1</p>gyur pa nyid 'jug pa ma yin te/ bzung ba nyid ma bzung ba dang 'gal bas na des khyab pa'i the tshom du gyur pa dang yang 'gal ba'i phyir ro/ /'di nyid brjod pa ni the tshom dang ni zhes bya ba'o/ /de'i phyir bzung ba nyid yin na ni the tshom du gyur pa nyid 'jug par mi 'gyur ba zhig na/ 'jug pa
<p>185b.2</p>yang yin te/ des na ma bzung ngo zhes bya ba ni bzlog pa'o/ /'on te 'byung bar 'gyur ba la gal te'i don 'jug kyang mi 'gal lo zhe na gal te zhes bya ba ste/ gal te yod par 'gyur na de'i tshe bzung bar 'gyur ro zhes brjod pa ni/ shes pa gcig la 'dzin pa dang mi 'dzin pa'i rang bzhin du khas len
<p>185b.3</p>na 'dzin pa'i byed pa che'o zhes bya ba ni khrel ba gang byed pa'o/ /ci'i phyir gcig la gnyi ga'i rang bzhin med snyam na/ shes pa yod pa yin na zhes bya ba'o/ /de'i phyir 'byung bar 'gyur ba la gal te nga'i don 'jug na 'dzin pa'i byed pa med pa kho na'o/ /'o na bzung ba la gal te de'i don 'jug pa
<p>185b.4</p>yin no zhe na/ gal te zhes bya ba'o/ /ci'i phyir zhe na/ bzung ba la zhes bya ba'o/ /de yang ci'i phyir zhe na/ mi dmigs pa la zhes bya ba'o/ /'byung bar 'gyur ba la 'dzin pa med pa nyid kyis the tshom za ba'i phyir ro/ /gal te zhes bya ba ni 'byung bar 'gyur ba bzung ba yin na'o/ /ci'i phyir zhe na/ 'byung
<p>185b.5</p>bar 'gyur ba de dang da ltar ba de dang tha dad pa med pa'i phyir ro/ /'byung bar 'gyur ba bzung na 'byung bar 'gyur ba nyid ma yin no zhes brjod pa ni/ de'i tshe zhes bya ba'o/ /de'i tshe zhes bya ba ni mngon sum gyis bzung ba'i dus na'o/ /ci'i phyir ma yin zhe na/ da ltar ba'i zhes bya ba'o/ /'on te zhes
<p>185b.6</p>bya ba ni/ 'byung bar 'gyur ba'i dus gang yin pa de dang 'brel pa'i phyir ro/ /ci'i phyir da ltar ba la sogs pa'i dus dang lhan cig spyod pa tsam nyid da ltar ba la sogs pa yin zhe na/ dus gzhan zhes bya ba'o/ /dus de yang don nyid yin te/ lhan cig spyod pa'i dus ni ma yin no/ /de ltar yin na ci
<p>185b.7</p>skyon zhe na/ de lta yin dang zhes bya ba ste/ lhan cig spyod pa yin dang ngo / /de'i ni dus kyi'o/ /mi rtag pa'i zhes bya ba'o/ /mi rtag pa'i don gang yin pa de dang lhan cig spyod pa nyid ni/ sgra'i 'das pa dang ma 'ongs pa yin te/ des na sgra khyab pa'i rang bzhin bzung yang don gzhan ma bzung bas the tshom za ba
<p>186a</p>
<p>186a.1</p>yin no zhe na/ de lta bur gyur pa zhes bya ba ni/ mi rtag pa'i don gzhan ma bzung na/ mi rtag pa'i don gzhan dang lhan cig spyod pa nyid du bzung bar mi nus pa'i phyir mi rtag pa'i don dang lhan cig spyod pa nyid ngas bzung ba ni 'di nyid do zhes rnam pa de ltar dran par ci ltar 'gyur/ 
<p>186a.2</p>lhan cig spyod pa mi rtag pa'i don dang lhan cig spyod pa ma bzung yang / byung ba dang 'byung ba'i rang bzhin ni bzung ba kho na ste/ des na dran pa 'di ni 'thad pa kho na'o zhes sems na/ 'di yang ma dag pa ma yin no/ /ci'i phyir zhe na/ rang gi zhes bya ba'o/ /byung ba dang 'byung ba ni sgra'i rang bzhin ma
<p>186a.3</p>yin no zhes bya ba 'di ni/ khyed nyid kyi 'dod pa yin te/ mi rtag pa'i don dang lhan cig spyod pa ni byung ba dang 'byung ba yin no zhes bya ba ni skabs su bab pa yin pa'i phyir ro/ /gang gi phyir de ltar 'byung bar 'gyur ba nyid 'dzin par mi 'thad pa des na'o/ /'di nyid brjod pa ni/ ci ltar zhes bya
<p>186a.4</p>ba'o/ /mi bzung ba zhes bya ba ni gcig nyid do/ /'dzin bzhin pa ni zhes bya ba ni gang gi tshe 'dzin pa de'i tshe ni dran pa ma yin gyi/ 'on kyang bzung ba'i rjes thogs su yin no/ /de ltar yin mod/ de lta na yang bzung ba la ni ci ste mi dran zhe na/ 'das par bzung ba yin na ni/ bzung ba de'i rang bzhin
<p>186a.5</p>med par 'gyur la/ de ltar gyur na yang de dran par mi 'gyur ro/ /'on te sngar mthong ba dran pas shes pas so/ /des na der dran pa yin no zhe na/ dran pa da ltar zhes bya ba'o/ /de'i rnam pa can yin pa'i phyir ro zhe na/ brjod pa sngar mthong ba ni yod pa ma yin te/ rang gi mthong ba bskyed nas
<p>186a.6</p>zhig pa'i phyir ro/ /de nyid kyi phyir dngos med rang bzhin yin no/ /de ltar yin dang / ci ltar sngar mthong ba'i rnam pa nyid kyis dran pa yin no/ /de'i rnam pa can ma yin pas ni de shes par nus pa yang ma yin te/ ha cang thal bar 'gyur ba'i phyir ro zhes brjod pa ni/ de min rang bzhin zhes bya
<p>186a.7</p>ba'o/ /de'i tshe'ang zhes bya ba ni dran pa'i dus na yang ngo / /gal te bdag ni 'dzin pa la nus pa yin gyi dran pa la ni ma yin pa ma yin nam/ des na ci ltar 'dis snga ma nyid shes so zhes dogs pa bsu nas brjod pa ni/ 'dzin pa dang ni zhes bya ba'o/ /gal te zhes bya ba la sogs pa ni lan no/ /ci'i phyir
<p>186b</p>
<p>186b.1</p>zhe na/ de'i ngo bo zhes bya ba 'dzin pa dang dran pa'i ngo bo ma yin pa'i phyir ro/ /de zhes bya ba ni bdag go/ /ci'i phyir 'dzin pa po dang dran pa po ma yin zhe na/ lus la yang zhes bya ba ste/ 'dzin pa po dang dran pa po nyid thal bar 'gyur ba'i phyir ro/ /de las kyang 'dzin pa dang dran pa dag tha dad pa'i
<p>186b.2</p>phyir ro/ /skad cig drug gnas pa nyid mi rtag pa yin pa'i phyir de ni de lta bu nyid ma yin no zhes dogs pa bsu ba ni ma yin te zhes bya ba'o/ /lan ni nam mkha' la sogs pa zhes bya ba'o/ /de la ni nam mkha' la sogs pa la'o/ /de nyid kyi 'dzin pa dang dran pa dag go/ /bdag ni rjes su
<p>186b.3</p>'brel pa'i phyir zhes bya ba ni gzhan du mi 'thad pa mthong ba'i don rjes su dran pa'i rang bzhin can las/ 'dzin pa dang dran pa dang ldan du yongs su rtog na de lta na ni nam mkha' la sogs pa la yang de dang ldan par 'gyur te/ rgyu mtshan mtshungs pa'i phyir ro/ /des na 'du ba med par ma grub bo zhes
<p>186b.4</p>dgongs pa'o/ /gzhan yang rtsod pa ni 'du bas ldan pa de la yang mtshungs te/ dper na bdag la de nyid kyis 'du ba yod pa de bzhin du nam mkha' la sogs pa la yang 'gyur ro zhes bya ba'o/ /gang zhig med na gang mi 'thad snyam na/ sngon dang zhes bya ba'o/ /'di ni dran pa'o/ /de ltar 'gyur
<p>186b.5</p>mod ces bya ba ni/ dran pa'am dran par byed pa po nyid du'o/ /brtsad pa dang yang mtshungs pa yin zhes bya ba rnam par 'brel ba ni/ 'brel pa la yang zhes bya ba'o/ /'di nyid ces bya ba ni bdag la 'dzin pa sogs pa'i 'brel pa bzhin nyid do/ /yang na zhes bya ba ni snga ma dang phyi ma'i gnas
<p>186b.6</p>skabs dag tu don gcig rtogs pa ci nas kyang 'gyur bar bya ba'i don du dran pa la sogs pa rtag pa nyid du khas blangs par bya ba'o/ /gal te dran pa da lta kho na yod pa yin na de'i tshe rtag pa nyid mi rtogs par 'gyur te/ des na dran pa ni snga ma dang phyi ma'i dus dag tu rjes su 'jug pa yin no
<p>186b.7</p>zhes khas blang par bya'o/ /'di ni 'dod pa kho na'o zhes dogs pa ni/ de nyid ces bya ba ste dran pa nyid do/ /lan ni gang la zhes bya ba'o/ /'das pa'i rang bzhin gang la 'dzin pa the tshom za ba de dran pas ni ci ltar shes/ dran pa ni 'dus pa'i dus de'i tshe med pa'i phyir snga ma nyid du ci ltar
<p>187a</p>
<p>187a.1</p>rtogs zhes bya ba de byung ba yin no/ /de'i phyir ma bzung ba bzhin du bzung ba la yang ci ltar dran par 'gyur zhes bya ba 'di gnas so gang gi phyir de ltar yin pa de'i phyir ro/ /'di ni zhes bya ba ni/ 'on te bdag shes zhes bya ba la sogs pa'o/ /de lta na yang ci ltar sgra rtag pa
<p>187a.2</p>nyid ma yin zhe na/ de'i phyir zhes bya ba'o/ /gal te sgra rnams rtag pa yin na de'i tshe brtsal ma thag tu snga ma'i rang bzhin dang ma sbyar/ 'dzin pa srid pa ma yin na de ltar 'dzin pa yang yin te des na'o/ /ci skad du zhes bya ba la sogs pas ni sngar brjod pa'i rtsod pa ston par byed do/ /rtsol bas ni sgra'i
<p>187a.3</p>rang gi ngo bo skyed la/ des ni shes pa yin pas na/ sgra mi rtag pa'i phyogs la/ shes pa la brtsal ma thag tu 'byung ba nyid mi 'thad do zhes bya ba'i rtsod pa gzhan gyi phyogs la gnas de spangs pa yin no/ /gzhan dag kyang sgra ni rtag pa yin pa'i phyir rtsol bas ni shes pa kho na skyed pa yin no zhes 'dod
<p>187a.4</p>pa yin no/ /da ni de rnam pa gzhan gyi sgo nas spang bar bya ba ste/ ci ltar zhe na/ brjod pa gal te zhes bya ba'o/ /brtsal ma thag par yang 'gyur ba yin te rang gi ngo bo 'ba' zhig las ni yin par ma zad do/ /gal te mi rtag pa'i phyogs la/ brgyud nas de'i de ma thag par 'byung ba ma yin nam zhe na/ 'dir
<p>187a.5</p>zhes smos te/ brtsal ma thag tu 'byung ba nyid la'o/ /brtag pa 'di ni skabs su nye bar mkho ba med pa'i phyir ro/ /rtsol ba yod na shes pa 'byung ba gang yin pa de ni mi rtag pa'i 'bras bu yin no zhes bya ba tsam zhig sgra ni mi rtag ste/ /brtsal ma thag tu 'byung ba'i phyir zhes bya ba'i sgras brjod par 'dod
<p>187a.6</p>pa'i phyir ro/ /gang gi phyir de ltar brtsal ma thag tu 'byung ba nyid 'bras bu'i gtan tshigs dang / rang bzhin gyi gtan tshigs kyang yin pa de'i phyir ro/ /'di nyid kyis zhes bya ba ni brtsal ma thag tu 'byung ba'i phyir zhes bya ba nyid kyis so/ /dbye ba gzhan ni zhes bya ba ldan pa la sogs pa'o/ /du ba
<p>187a.7</p>la sogs pa'i yod pa gang zhig bsgrub par bya ba gang med na mi 'byung ba'am/ shing sha pa la sogs pa gang gis rang gi bdag nyid shing sha pa med kyang yod pa'i phyir na rnam par dbyer yod pa can gyi shing nyid gang yin pa de/ du ba dang shing sha pa la sogs pa'i don de ni me dang shing nyid la sogs
<p>187b</p>
<p>187b.1</p>pa de dang 'khrul mi 'gyur zhes bya ba de lta bu'i don du 'bras bu dang rang bzhin gyi gtan tshigs de gnyis rab tu phye ba yin no zhes bya ba ni rnam par bshad pa la ltos te sbyar ba yin no/ /'brel ba byed pa de ltar na ni/ rnam dbyer med can zhes sbyar bar byed de/ des ni de kho na ltar bshad pa'i phyir ro/ /du ba
<p>187b.2</p>la sogs pa gang zhig me sogs pa gang med par ro/ /de nyid ni du ba la sogs pa'o/ /ci'i phyir zhe na de zhes bya ba'o/ /gal te ldan pa'i stobs kyis mi 'khrul pa ci ste mi 'gyur zhe na/ tha dad pa la ni zhes bya ba'o/ /de ni thal ba'o/ /'khrul pa med pa'i dus mtshungs pa'i me la ste me 'das nas yun
<p>187b.3</p>ring ba'i phyir ro/ /'o na ci skad brjod snyam na/ 'on kyang zhes bya ba'o/ /gal te go bar byed pa yin na de'i tshe 'bras bu kho nas yin gyi/ gang 'bras bu yin pa de go bar byed pa ni ma yin no/ /des na du ba 'bras bu yin yang dus mtshungs pa'i me go bar byed pa ma yin no/ /gsal bar byed pa ni/ tha
<p>187b.4</p>dad pa ni zhes bya ba'o/ /yang na thal ba la sogs pas kyang rang gi rgyu rnam pa de 'dra ba go bar byed pa yin no zhes brjod pa ni/ 'das pa'i zhes bya ba'o/ /thal ba la sogs pa'i 'bras bu ni rnam pa gnyis te/ kha cig ni dus mtshungs pa'i me dang 'brel pa yin la/ 'das nas yun ring du lon pa'i
<p>187b.5</p>me dang 'brel pa yang yod do/ /de dag gi gnas skabs kyi khyad par 'dzin par byed pa gang yin pa des ni 'das pa dang dus mtshungs pa'i me de las rtogs pa kho na'o/ /des na 'bras bu thal ba la sogs pa rnam pa ci 'dra ba zhig 'das pa'am/ yul gzhan na gnas pa'i me las skye ba de lta bu ni
<p>187b.6</p>'das pa'i dus dang / yul gzhan na gnas pa'i me go bar byed pa yin no/ /de nyid kyi phyir zhes bya ba ni thal ba me dang ldan pa med pa nyid kyi phyir ro/ /go bar byed pa nyid gang gis thal ba'i 'bras bu de khyad par du 'gyur ba'o/ /ci ltar khyad par du 'gyur zhe na/ brjod pa de'i khyad par las te/ rgyu'i khyad
<p>187b.7</p>par las so/ /gzhan du yang zhes bya ba ni sa bon dang myu gu la sogs pa yang ngo / /de bzhin du 'bras bu ma yin yang zhes bya ba'i rtsod pa bsal ba'i phyir brjod pa ni/ ldan pas zhes bya ba'o/ /rten pa nyid go bar byed pa yin gyi/ rten ni ma yin no zhes dogs pa bsu ba ni/ 'on te zhes bya ba'o/ /lan ni gal te
<p>188a</p>
<p>188a.1</p>zhes bya ba'o/ /ci ltar 'bras bu nyid go bar byed pa yin no zhes bya ba 'os pa yin zhe na/ gang zhig ces bya ba'o/ /de lta na yang skabs la ci byung snyam na/ gzhi can zhes bya ba'o/ /'khrul pa med do zhes bya ba ni de las skyes pas go byed yin pa la'o/ /gal te gnas pa ni go
<p>188a.2</p>bar byed pa ma yin te/ 'on kyang de'i khyad par can gyi chu yin no/ /de yang rten las skyes pa ma yin te/ des na de las byung ba go bar byed pa yin pa ni 'khrul par gyur to zhes dogs pa bsu ba ni/ 'on te zhes bya ba'o/ /lan ni chu'i zhes bya ba'o/ /'on te 'di mi rigs pa des na 'di ltar ma
<p>188a.3</p>yin no zhe na/ rigs pa ni zhes bya ba'o/ /ci'i phyir zhe na/ de nyid ces bya ba ste gnas pa nyid do/ /gzhan gyis bsam pas gnas pa las chu gzhan du sgrub par byed pa ni/ gal te zhes bya ba'o/ /de zhes bya ba ni lan te lhung ba'o/ /de nyid ni zhes bya ba ni gnas pa gang yin pa nyid do/ /gzhan
<p>188a.4</p>yang zhes bya ba ni lhung ba yang ngo / /gal te chu nyid kyi spyi gcig yin pa'i phyir ci ltar gzhan yin zhe na/ chu nyid kyi zhes bya ba'o/ /de ni spyi'o/ /'brel pa med pa'i phyir go bar byed pa ma yin no/ /gsal ba nyid do zhes bya ba ni gnas pa'i chu'i gsal ba'o/ /gcig kho na'o zhes bya ba ni gnas pa
<p>188a.5</p>gang yin pa de nyid lhung ba'o/ /des na chu ni gzhi'i 'bras bu ma yin no zhes bsam pa'o/ /de ltar yin yang zhes bya ba ni gnas pa dang mi gnas pa yin yang ngo / /'o na ngo shes pas gcig nyid du sgrub par byed do zhe na/ ngo shes pa ni zhes bya ba'o/ /gang gi phyir lhung ba dang ma lhung ba'i dus dag tu gcig
<p>188a.6</p>yin pa tshad mas ma grub kyi/ tha dad pa ni mngon sum gyis rtogs pa nyid yin pa de'i phyir ro/ /ci ltar na 'bras bu kho na go bar byed pa'i rgyu mtshan yin zhe na chu bshad pa/ chu dang thal ba la sogs pa'i dngos po dag rang bzhin gang gis bskyed pa de nyid kyis go bar byed pa nyid du khas blangs
<p>188a.7</p>pas na/ 'bras bu nyid go bar byed pa'i rgyu mtshan du gnas par byed pa yin no/ /gtan tshigs de'i phyir gzhan 'bras bu ma yin pa las ni gzhan rtogs pa ma yin no/ /gang zhig ces bya ba ni/ shing sha pa'i mtshan nyid kyi rang bzhin no/ /gang gang zhes bya ba ni shing ngo / /de ni shing sha pa'o/ /
<p>188b</p>
<p>188b.1</p>de'i ni shing nyid kyi'o/ /spyir brjod pa'i don khyad par la ston pa ni/ shing sha pa zhes bya ba'o/ /gal te zhes bya ba ni rtsod pa'o/ /lan ni ma yin te zhes bya ba'o/ /rnam par dbyer med pa nyid ma yin pa'i phyir te zhes bya ba'i rnam par dbyer yod pa can yin pas zhes bya ba'i don to/ /ci ltar
<p>188b.2</p>rnam par dbyer yod pa yin zhe na/ shing ni zhes bya ba'o/ /des na sha pa'i go byed ma yin no zhes bya ba'i don to/ /'o na sha pa yang go byed du mi 'gyur ro zhe na/ sha pa ni zhes bya ba'o/ /de ltar na ni shing med par yod pa'o/ /gtan tshigs de'i phyir na/ sha pa de nyid rnam par dbyer med pa
<p>188b.3</p>can gyi shing ni ma yin no/ /rnam par dbyer med pa can gyi sha pa gang yin pa de go bar byed pa yin na/ de lta na ni de'i bdag nyid de ni go bar byed pa nyid kyi rgyur mi 'gyur te/ shing nyid sha pa nyid yin yang go bar byed pa ma yin pa'i phyir ro/ /de bzhin du zhes bya ba ni mi 'khrul pa nyid du'o/ /gzhan zhes
<p>188b.4</p>bya ba ni bsgrub par bya ba la ltos nas te du ba'o/ /gang gi phyir de lta yin pa des na'o/ /de'i bdag nyid du ni du ba me go bar byed pa'i rgyu mtshan ma yin no/ /des na rjes su 'gro ba dang bral ba'i bdag nyid ni/ go bar byed pa'i rgyu mtshan nyid ma yin te/ shing nyid la sha pa'i bdag nyid yod kyang go
<p>188b.5</p>bar byed pa ma yin pa'i phyir dang / med kyang du ba go byed yin pa'i phyir ro/ /de bas na zhes bya ba ni de'i bdag nyid la sogs pa med na/ mi 'khrul pa'i go byed nyid med pas na/ de'i bdag nyid dang de las byung ba de dag go bar byed pa nyid de'i rgyu mtshan can yin no/ /'o na go bar byed pa nyid
<p>188b.6</p>kyis gtan tshigs rnam pa gcig kho nar 'gyur ro zhe na/ de'i zhes gsungs so/ /gang gi dbye ba nyid brjod pa ni/ go byed ces bya ba'o/ /shing gi bdag nyid kyi sha pa ni/ shing gi bdag nyid kho nas sha pa go bar byed pa yin no/ /tha dad pa ni ma yin no/ /rgyu'i zhes bya ba ni go bar byed pa yin no zhes
<p>188b.7</p>bya ba'i skabs yin no/ /de'i phyir de ltar gtan tshigs tha dad pa nyid do/ /de nyid ci phyir zhes bya ba ni/ de'i bdag nyid dang de las byung ba ma yin na/ go bar byed pa nyid ma yin pa nyid kyi phyir ro/ /ldan pa can dang 'du ba can la sogs pa gang dag la de'i bdag nyid dang de las byung ba'i
<p>189a</p>
<p>189a.1</p>mtshan nyid kyi 'brel ba yod pa ma yin pa dag ni gtan tshigs min zhes bshad pa yin no/ /gal te de 'dra ba'i 'brel ba med kyang ldan pa'i stobs kyis go bar byed pa yin no zhe na/ ldan pas zhes bya ba'o/ /'on te me ni du ba med kyang yod pa des na go bar byed pa nyid ma yin no zhes
<p>189a.2</p>dogs pa bsu ba ni/ mi 'khrul pa zhes bya ba'o/ /lan ni 'o na zhes bya ba'o/ /de ni zhes bya ba ni rgyu dang 'bras bu'i dngos po'o/ /lan ni me ni go bar byed pa ma yin no/ /ci'i phyir zhe na/ yod pa zhes bya ba'o/ /rgyu dang 'bras bu nyid tha dad par khas blangs nas de skad brjod pa yin no/ /da ni de med pa
<p>189a.3</p>nyid do zhes brjod pa ni rgyu dang zhes bya ba'o/ /'o na rgyu dang 'bras bu'i dngos pos go bar byed pa yin no zhes bya ba 'di'i don ci yin zhe na/ des na zhes gsungs so/ /gzhan du 'gyur ba med do zhes bya ba ni/ rgyu ni go bar byed pa ma yin par mi 'gyur ba'o/ /'o na 'jig rten rgyu las 'bras bu dpog par
<p>189a.4</p>'gyur ro zhe na/ de na zhes bya ba ste rgyu'i dngos po ni de ltar te/ mtha'i skad cig nyid thob par ro/ /mi nus pa yang 'bras bu mthong ba'i sngon rol du mtha'i skad cig nyid du mi nges pa'i phyir ro/ /ci ltar zhes bya ba 'bras bu yod pa dang med pa thun mong ba'i rang bzhin du shes pa de ltar ni rang bzhin des rgyu go
<p>189a.5</p>bar byed pa ma yin pa kho na'o/ /des ni zhes bya ba ni mtha'i skad cig thob pa'i rang bzhin gyis so/ /ci ltar zhe na/ 'di ltar zhes smos so/ /byed pa zhes bya ba ni/ gal te mtha'i skad cig thob par byed na/ de'i tshe go bar byed pa nyid du yang 'gyur ba kho na'o/ /go bar ma nus pa ni dngos po shes pa yang
<p>189a.6</p>ma yin te/ 'on kyang rtogs pa po'i yin no zhes brjod pa ni/ de ltar zhes bya ba ni/ de ltar yin na 'byung bar 'gyur ba yang rgyu yin pa'i phyir 'di 'bras bu kho na'o zhes brjod pa ni/ de lta yin yang zhes bya ba ste mtha'i skad cig thob pa nyid kyis so/ /du ba de 'bras bu nyid yin no/ /ci'i phyir zhe na/ du
<p>189a.7</p>ba ni de med na med phyir zhes bya ba'o/ /gal te de ltar yin mod de lta na yang 'di ci ltar rgyu nyid yin zhe na/ tha dad ces bya ba'o/ /de ltar 'bras bu'i gtan tshigs la rgyu dang 'bras bu'i dngos po khyad par med pa'i phyir gnyi ga yang go bar bya ba dang go bar byed pa nyid du brjod nas rang bzhin gyi
<p>189b</p>
<p>189b.1</p>gtan tshigs la yang de'i bdag nyid khyad par med pa'i phyir gnyi ga yang go bar bya ba dang go bar byed pa'i dngos po yin no zhes brjod pa ni/ de bzhin du zhes bya ba'o/ /rang bzhin gyi gtan tshigs der yang / gal te sha pa'i bdag nyid la nges pa nyid du rtags na/ de'i tshe shing yang rnam pa de lta bu'i
<p>189b.2</p>shing yang go byed nyid du rtogs par 'gyur ro/ /'on te shing nyid sha pa la nges pa nyid du go bar rtogs pa pa de'i tshe ni go bar byed pa nyid kyang yod pa ma yin no/ /'on te de'i bdag nyid kyi go bar byed pa nyid du khas len na/ de'i tshe de lta na yang zhes bya ba shing sha pa nyid kyi go bar byed pa nyid du
<p>189b.3</p>khas blangs na yang shing sha pa nyid dang dbyer med pa ste/ de'i bdag nyid du rtogs pas 'gyur ba yin te/ gzhan du na go bar byed pa nyid ma yin pa'i phyir ro/ /gang gi phyir de lta yin pa de'i phyir shing nyid kyi dngos po ni sha pa nyid dang rnam par dbyer med pa nyid du rtogs par bya ba yin te/ de
<p>189b.4</p>lta ma yin na go byed nyid du mi 'thad pa'i phyir ro/ /yang na de'i phyir zhes bya ba 'brel pa nges pa med par go byed nyid du mi 'thad pa'i phyir na dngos po me la sogs pa du ba la sogs pa la ltos nas sam/ du ba la sogs pa yang me la sogs pa la ltos nas 'bras bu dang rnam par dbyer
<p>189b.5</p>med pa de dag gi dngos po des thams cad rtogs par 'gyur gyi 'ga' zhig nyid ni ma yin no/ /gal te rtags kyi go bar byed pa nyid nges pa'am/ ma nges pa zhig yin zhes dogs pa bsu nas/ ma nges pa kho na yin zhes brjod pa ni/ ci ltar zhes bya ba'o/ /de'i zhes bya ba khyab par bya ba'i
<p>189b.6</p>bdag nyid do/ /shing nyid la sogs pa yod do cog na/ sha pa nyid la sogs pa ni yod pa ma yin no/ /de bzhin du go bar byed pa yang zhes bya ba ni/ shing nyid la sogs pa sha pa la sogs pa la ltos nas go bar byed pa nyid kyang ma nges pa kho na yin te/ res 'ga' ba kho nas yin no/ /ma nges pa yin
<p>189b.7</p>na zhes bya ba ma nges pa nyid kyi rang bzhin yin na/ sgra gang gis go bar byed pa yin te/ go bar byed pa nyid ci ltar nges pa ma yin zhes bya ba'i don to/ /lan ni ma nges pas zhes bya ba'o/ /shing la sogs pa dang / du ba la sogs pa'i go bar byed pa nyid gang yin pa de'i rgyu mtshan de'i bdag nyid dang / 
<p>190a</p>
<p>190a.1</p>de las byung ba nyid du nges pa gang yin pa de ni ma nges par te/ res 'ga' ba nyid kyis yod pa'i phyir go bar byed pa nyid ma nges pa yin no/ /gal te rgyu mtshan ma nges na go bar byed pa nyid kyang de ltar/ 'gyur dgos so zhes bya ba gang las yin zhe na/ gal te zhes bya ba'o/ /gang gi phyir
<p>190a.2</p>gal te de'i bdag nyid dang / de las byung ba'i nges pa de'i rjes su 'jug pa yin pa de lta na de'i bdag nyid dang de las byung ba nyid du nges pa de go bar byed pa nyid de'i rgyu mtshan du 'gyur ba yin no/ /de lta ma yin yang zhes bya ba ni/ de nges pa'i rjes su mi 'jug kyang de'i rgyu mtshan can yin na/ thams
<p>190a.3</p>cad thams cad kyi rgyu mtshan can du 'gyur ro zhes ha cang thal bar 'gyur ro/ /de'i phyir rtags kyi go bar byed pa nyid ni ma nges pa kho na ste rgyu mtshan ma nges pa'i phyir ro zhes gnas so/ /gal te ldan pa la yang / ldan pa can la sogs pa las bsgrub par bya ba las tha dad pa'i phyir de las byung ba'i
<p>190a.4</p>mtshan nyid kyi 'brel pa yod pa kho na ma yin nam/ des na ldan pa can la sogs pa ci ste gtan tshigs ma yin zhes dogs pa ni/ ldan pa la yang zhes bya ba'o/ /de bzhin no zhes bya ba ni 'bras bu'i gtan tshigs kho na bzhin du go bar byed pa yin pa'o/ /'gog pa ni ma yin no zhes bya ba'o/ /
<p>190a.5</p>sngar ni rnam 'grel 'di de'i bdag nyid dang / de las byung ba kho na go bar byed pa yin no zhes bya ba'i don 'di grub pa'i don du shes par byed pa nyid du nye bar bkod pa yin la/ /ldan pas go bar byed pa yin na ni zhes bya ba la sogs pas kyang sha pa dang du ba bzhin du/ shing dang me dag kyang go bar byed pa nyid du
<p>190a.6</p>'gyur ro zhes bya ba'i don 'di ston pa'i don du brjod pa yin gyi bshad pa ni ma yin no/ /da ni rtsod pa'i dogs pa bsu nas de dgag pas bshad pa'i phyir nye bar bkod pa yin no zhes bya ba ni khyad par ro/ /gang dag la de las byung ba'i mtshan nyid kyi 'brel pa yod pa de dag ni gtan tshigs nyid yin
<p>190a.7</p>par grub pa'i phyir ldan pas ci bya ste/ mi 'khrul pa yod pa'i phyir ro zhes bya ba'i don to/ /ldan pa can gyi gtan tshigs gang zhig yin zhe na/ rten pa dang ldan pa can ni rten te zhes bya ba la/ ldan pa can ni rten to/ /gang dang zhe na rten pa dang ngo / /gal te ldan pa ni gcig kho na la gnas kyi/ gnyi ga la ni mi
<p>190b</p>
<p>190b.1</p>gnas pa ma yin nam/ des na rtogs pa dang ldan pas can ni ston te zhes brjod ce na/ ldan par mtshungs pa'i phyir ro zhes bya ba ste/ rten dang brten pa gnyi ga la khyad par med par ldan pa gnas pa yin no zhes bya ba'i don to/ /'du ba can gyi gtan tshigs de gang yin zhe na/ 'du ba can ni zhes bya ba'o/ /de
<p>190b.2</p>la rnam pa 'di lta bu'i ldan pa can ni go bar byed pa ma yin te/ de las byung ba'i mtshan nyid kyi 'brel pa med pa'i phyir ro zhes brjod pa ni/ bzhis ni zhes bya ba'o/ /'du ba can yang go bar byed pa ma yin no zhes brjod pa ni/ rigs kyang zhes bya ba'o/ /'on te brten pa la sogs pa med na mi 'byung
<p>190b.3</p>ba can gyi/ rten la sogs pa ni go bar byed pa yin gyi thams cad ni ma yin no zhes 'dod na/ de lta na 'o na rgyu dang 'bras bu'i mtshan nyid kyi 'brel pa kho na go bar byed pa'i rgyu mtshan yin gyi/ ldan pa ni ma yin no zhes bya bar 'gyur ro/ /'on te gal te yang brten pa la sogs pas/ rten la
<p>190b.4</p>sogs pa tsam ni go bar byed pa ma yin gyi/ 'on kyang chu la sogs pa'i brten pas bum pa la sogs pa'i rten go bar byed pa yin no zhe na/ lan ni de lta na 'o na zhes bya ba ste/ brten pa rten med na mi 'byung bas go bar byed pa nyid yin na de de lta na rgyu dang 'bras bu'i dngos po nyid go bar byed pa
<p>190b.5</p>yin gyi/ ldan pa ni ma yin no/ /dogs pa bsu ba ni/ med na mi 'byung ba nyid ces bya ba ste/ rgyu dang 'bras bu'i dngos po la tha dad pa'o/ /de'i phyir zhes med na mi 'byung ba'i khyad par rgyu dang 'bras bu'i/ dngos po yin pa'i phyir ro/ /med na mi 'byung ba'i khyad par can gyi 'brel pa yod pa yin na
<p>190b.6</p>yang / med na mi 'byung ba'i khyad par de nyid bsgrub par bya ba rtogs pa'i sgrub byed yin te/ ldan pa la sogs pa brtags pas ci bya/ gang gi phyir sgrub par byed pa bsgrub par bya ba la nges pa kho na 'brel pa yin pa dang / med na mi 'byung ba'i yang de nyid yin pa dang / nges pa med pa yang sgrub
<p>190b.7</p>par byed pa ma yin pa de'i phyir med na mi 'byung ba kho na 'brel pa yin no/ /'on te med na mi 'byung ba yin mod/ de rgyu dang 'bras bu'i dngos po ni ma yin no zhe na/ gzhan la gzhan zhes bya ba'o/ /bshad zin to zhes bya ba ni 'bras bu'i gtan tshigs bshad pa'i skabs su'o/ /gal te
<p>191a</p>
<p>191a.1</p>dkyus 'di tsam gyi rnam 'grel mdzad pas ci zhig bshad pa yin zhe na/ rang bzhin du 'bras bu zhes bya ba'o/ /'o na da ci 'chad snyam na brjod pa ni da ni zhes bya ba'o/ /gal te 'di gnyis ma nges pa yin pa'i phyir nye bar bkod pa don med do zhe na/ gzhan dag ces
<p>191a.2</p>bya ba'o/ /de la zhes bya ba ni khyad par la sogs pa la'o/ /de nyid ni go bar byed pa nyid ma yin pa nyid du ste slob dpon phyogs kyi glang pos go bar byed pa nyid ma yin par bshad pa'o/ /gzhung gang gis she na/ de la zhes bya ba'o/ /re zhig tha dad pa go bar byed pa nyid yin pa'i dogs pa bsu nas
<p>191a.3</p>sel ba ni/ gal te gcig tu ldog pa can zhes bya ba ste/ srog la sogs pa ni go bar byed pa kho nar rigs so zhes bya ba 'di ni bden pa zhig na'o/ /gang gi zhe na/ gal te gcig nyid la ste mi mthun pa'i phyogs nyid las so/ /grub pa kho na'o zhe na/ de ni zhes bya ba'o/ /ci'i phyir ma grub ce na/ 
<p>191a.4</p>phyogs nyid las te gson po'i lus nyid la bdag med kyang srog la sogs pa 'jug go zhes bya ba rnam pa de lta bu'i bdag nyid 'khrul par dogs pa yod pa'i phyir ro/ /gal te gcig tu ldog pa can kho na ci ltar go bar byed pa nyid kyi rgyu mtshan yin zhe na/ 'di ltar zhes bya ba'o/ /gal te
<p>191a.5</p>med na mi 'byung ba med na/ srog la sogs pa mi mthun pa'i phyogs la ldog pa gcig tu nges pa can yin par ji ltar brjod/ ldog pa gcig tu nges pa can de yang / ma 'brel pa dag la srid pa ma yin te/ des na ldog pa 'dod pas 'brel pa yang khas blang bar bya'o/ /de nyid phyir na zhes bya ba
<p>191a.6</p>ni 'brel ba nyid kyi phyir rjes 'gro gnas te de lta ma yin na/ 'brel pa nyid du mi 'thad pa'i phyir ro/ /de lta yin na go bar byed pa nyid du 'thad pa kho na'o zhes dogs pa'o/ /rnam par 'grel pa ni srog la sogs pa zhes bya ba'o/ /de yang zhes bya ba ni ldog pa gcig tu nges pa nyid do/ /ci'i phyir
<p>191a.7</p>mi 'grub ce na/ mi mthun pa'i zhes bya ba'o/ /rang gi sgo nas zhes bya ba ni/ gtan tshigs bdag nyid kyi sgo nas so/ /'di nyid brjod pa ni gang gis zhes bya ba'o/ /gal te rang gi sgo nas mi nus na/ 'o na ci ltar rtogs snyam na/ rjes su 'gro ba'i sgo nas ni zhes bya ba'o/ /ci ltar rung ba la
<p>191b</p>
<p>191b.1</p>sogs pa la rjes su 'gro ba'i sgo nas ldog pa 'grub pa de bzhin du/ gal te 'di la yang rjes su 'gro ba yod na de'i tshe ldog par 'gyur ba kho na'o/ /rjes su 'gro ba'i sgo nas kyang ldog pa ci ltar rtogs she na/ gang gi phyir zhes bya ba'o/ /de lta ma yin na zhes bya ba ni ldog pa mi 'phen na'o/ /don
<p>191b.2</p>'di nyid gzhung 'dzugs pa ni/ 'di ltar zhes bya ba'o/ /gzhan rgyu ma yin par 'dod pa'o/ /de ni 'bras bu'o/ /rgyur 'dod pa de yod na'o/ /gzhan rgyu ma yin par 'dod pa med na yang 'bras bu med pa yin pa'o/ /des 'bras bur mngon par 'dod pa'i rgyu nyid du nges par 'gyur ro/ /gang gi tshe
<p>191b.3</p>zhes bya ba la sogs pa ni rnam par 'grel pa'o/ /de yod na ni tsan dan yod na'o/ /de'i ste tsan dan gyi 'bras bu yin no zhes so/ /de yang ni de yod na yod pa'o/ /de'i zhes bya ba rjes su 'gro ba'i bdag nyid du gyur pa'o/ /khyad par zhes bya ba ni thams cad bsdus par ro/ /khyab pa'i rnam par brjod
<p>191b.4</p>pa ni thams cad du zhes bya ba'o/ /'di nyid las ni zhes bya ba la sogs par ni rgyu dang 'bras bu'i dngos po nges par rjes su 'gro ba nges par bstan pa yin no/ /de tsam gyis zhes bya ba ni gsal ba gcig la ltos pa'i rgyu dang 'bras bu'i dngos po nges pa tsam gyis so/ /de zhes bya ba ni khyab pa'i
<p>191b.5</p>rjes su 'gro ba rtogs pa'o/ /gal te yang da lta me las du ba skye bar rtogs pa yin yang / gzhan gyi tshe gzhan las mi 'byung ngo zhes ci ltar rtogs she na/ de yang zhes bya ba'o/ /de ltar zhes bya ba ni khyab pa nyid du'o/ /de'i tshe nyid ces bya ba ni me las skye bar mthong ba'i dus nyid na'o/ /gal te
<p>191b.6</p>gzhan las mi skye ba nyid du rtogs pa la ci ste ltos she na/ 'di 'di las zhes bya ba'o/ /gzhan du zhes bya ba ni me ma yin pa la'o/ /'o na go bar byed pa'i rgyu mtshan gang yin zhe na/ 'on kyang zhes bya ba'o/ /gal te gzhan las du ba mi 'byung bar rtogs pa nyid ni 'di nyid las du ba 'byung ngo zhes bya ba'i
<p>191b.7</p>nges pa 'grub par 'gyur ba yin no/ /gzhan las mi 'byung ba'i rnam pa la ni rtogs pa yod pa ma yin no zhes dogs pa bsu nas brjod pa ni de ltar yang zhes bya ba ste/ gzhan las du ba mi skye ba'i rnam pa la yang / rtogs pa yod pa nyid do/ /gang dag gis she na/ brjod pa de yod na zhes bya ba ste/ 
<p>192a</p>
<p>192a.1</p>gzhan yod na du ba med pa de ma thag nyid du ste/ gyur pa nyid du nges pa'i rtogs pa po rnams la'o/ /de yod na med par rtogs pa nyid ci ltar zhe na/ de las gzhan chu la sogs pa las me nye ba'i sngar du ba mi skye bar mthong ba'i phyir ro/ /de lta na yang mi mthun pa'i phyogs las ldog
<p>192a.2</p>par the tshom za'o zhes dogs pa ni gal te zhes bya ba'o/ /gzhan gyi khyad par ni sha za la sogs pa'o/ /'on te gzhan nyid du khyad par med pa'i phyir/ chu la sogs pa las kyang ci ste mi 'gyur zhe na/ gzhan zhes bya ba zhes smras so/ /des na zhes bya ba ni du ba gzhan gyi khyad par la yod pas na'o/ /'on
<p>192a.3</p>te me yod pa nyid la du ba yod do zhes nges pa yin te/ des na ldog pa med par ci ltar ma nges she na/ de yod na zhes bya ba me yod pa nyid la du ba yod do zhes de ltar ldog pa yang mi nges te/ rjes su 'gro ba 'ba' zhig tu ni ma zad pa'o/ /ci'i phyir zhe na/ ma mthong la yang zhes bya ba'o/ /rig pa
<p>192a.4</p>can khyed kyi'o/ /'di ltar zhes bya ba ni du ba bzhin du 'bras bu nyid kyis gtan tshigs go bar byed pa yin gyi gzhan du ni ma yin no zhes bya ba de ltar ro/ /khyed nyid rjes su 'dzin pa yin gyi/ gnyis med par smra ba sangs rgyas pa ni ma yin no/ /gal te rang rjes su 'dzin pa yin yang mi 'dod
<p>192a.5</p>na de'i tshe rnam pa thams cad du khyed nyid la gnod par 'gyur te/ bdag rjes su dpog pa yang med par thal ba'i phyir dang gnyis med par thal ba'i phyir ro/ /'chad pa ni khyed kyi zhes bya ba'o/ /gtan tshigs ni srog la sogs pa'o/ /'di ltar zhes bya ba ni du ba ltar 'bras bu nyid kyis so/ /
<p>192a.6</p>rnam pa gzhan du zhes bya ba ni 'bras bu nyid ma yin na/ go bar byed pa nyid mi srid pa'i phyir ro zhes bstan pa yin na'o/ /de ltar zhes bya ba de'i 'bras bu nyid kyis go bar byed pa nyid du mi 'dod na de'i tshe de'i 'bras bu nyid la rten gzhan tshol cig /rten gzhan ni srid pa yang ma yin no/ /gsal
<p>192a.7</p>zhing 'dzin pa dang 'dra ba ni du ba me'i 'bras bu nyid yin par 'khrul par brjod pa'o/ /rgyu dang 'bras bu'i dngos po khas ma blangs par 'di skad brjod pa yin no/ /da ni mi mthun pa'i phyogs las ldog pa grub pa'i don du kun rdzob tu rgyu dang 'bras bu'i dngos po bsgrub pa ni/ gzhan yang
<p>192b</p>
<p>192b.1</p>zhes bya ba'o/ /de med pas zhes bya ba ni me med pas du ba 'di med la/ med par ci ltar 'gyur/ de ma thag tu zhes bya ba du ba me'i de ma thag tu mi 'gyur ba kho na'o/ /gang gi tshe gnyis po 'dir mi 'gyur zhe na/ gal te sha za la sogs pa gzhan yang rgyu yin na'o/ /mthun pa'i zhes bya ba ni 'chad
<p>192b.2</p>pa'o/ /de zhes bya ba ni du ba la sogs pa 'bras bu'o/ /de med na ni zhes bya ba me med na ni de ma thag tu med par 'gyur ro zhes bya ba 'dir ni srid pa ma yin no/ /gang gi tshe zhe na sha za la sogs pa gzhan zhes bya ba'o/ /dbang du byas pa zhes bya ba ni me'i rjes su 'gro ldog gi rjes su byed pa'i phyir ro/ /'dod
<p>192b.3</p>rgyal ba'i zhes bya ba ni/ rgyu mtshan med par du ba las me thob pa'o/ /gtan tshigs de'i phyir byang grol la sogs pa'i sgrub byed thabs tshol ba 'bras bu dang 'bras bu la nges pa'i 'bras bu la so sor nges pa der mi 'gyur ro/ /'o na khyed kyi ltar na rnam pa thams cad du rgyu dang 'bras bu'i
<p>192b.4</p>dngos po med pa'i phyir na/ 'bras bu so so la nges pa'i thabs tshol bar ci ltar 'gyur zhe na/ gnyis su med par zhes gsungs te/ kun rdzob tu ni rgyu dang 'bras bu'i dngos po yod pa kho na ste/ des na so sor nges pas 'jug pa yin no/ /gang gi phyir rgyu gzhan yod na/ de med
<p>192b.5</p>pas med pa zhes bya ba la sogs pa dang / 'bras bu so so la nges pa'i thabs tshol ba mi 'thad pa de'i phyir ro/ /de lta yin mod de lta na yang srog la sogs pa dang ldan pa nyid ci ltar ldog pa can ma yin zhe na/ gang gi phyir zhes gsungs so/ /ldog pa zhes bya ba ni sha pa dang du ba dag
<p>192b.6</p>go/ /bdag ni gtan tshigs srog la sogs pa la ltos te/ rang gi bdag nyid dam rgyu'i dngos por grub pa ma yin no/ /de'i phyir na zhes bya ba ni rang gi bdag nyid la sogs pa ma grub pas na'o/ /khyad par thun mong ma yin pa la rjes su 'gro ba dang ldog pa gnyi ga med do/ /ci'i
<p>192b.7</p>phyir de kho na bzhin du ldog pa can nyid du 'grub ce na/ de'i bdag nyid ces bya ba'o/ /bsgrub par bya ba'i bdag nyid la nges pa kho na de med pas ldog pa yin no zhes bya ba'i don to/ /ci'i phyir de kho na de ltar 'gyur zhe na/ 'brel pa med pa ni zhes bya ba'o/ /de lta yin dang zhes bya ba
<p>193a</p>
<p>193a.1</p>ni 'brel pa dang ldan pa kho na ldog par byed pa yin dang ngo / /ci ltar gtan tshigs ma yin zhe na/ ma 'brel ba zhes bya ba'o/ /'on te srog la sogs pa ni bdag la 'brel ba kho na'o zhe na/ 'brel pa dang ldan pa zhes bya ba'o/ /'o na ldan pa can la sogs pa'i 'brel pa
<p>193a.2</p>las khyab par bya ba dang khyab par byed pa'i dngos po yin pa kho na'o zhe na/ de'i bdag nyid dang zhes bya ba'o/ /dogs pa bsu ba ni ldan pa can la sogs pa rnam pa gzhan gyis kyang ci ste khyab par bya ba dang khyab par byed pa'i dngos po ma yin zhe na/ 'on te rnam pa gzhan gyis khyab par bya ba dang khyab
<p>193a.3</p>par byed pa ma yin no/ /ci'i phyir zhe na/ de'i bdag nyid dang de las byung ba las ma gtogs pa khyab par bya ba dang khyab par byed pa'i rgyu mtshan rnam pa gzhan med pa'i phyir ro/ /gal te de'i bdag nyid dang de las byung ba kho nas/ srog la sogs pa dang ldan pa nyid go bar byed pa yin par
<p>193a.4</p>'gyur ro zhe na/ rnam pa de nyid kyang zhes bya ba ste de'i bdag nyid dang de las byung ba'i mtshan nyid do/ /srog la sogs pa la ni de ltar yang ste rtogs par yang ma gyur te/ srog la sogs pa bdag la de'i bdag nyid dang de las byung ba nyid du rtogs pa ma yin no zhes bya ba'i don to/ /des zhes
<p>193a.5</p>bya ba ni rang gi bdag nyid la sogs par ma grub pas na'o/ /des kyang ni slob dpon phyogs kyi glang pos kyang ngo / /'di nyid ces bya ba ni rjes su 'gro ba dang ldog pa dag med pa'o/ /tshig rkang bzhi pa 'grel pa ni/ de lta ma yin na zhes bya ba'o/ /de lta na yang zhes bya ba ni go bar byed pa yin na yang
<p>193a.6</p>ngo / /de'i phyir na ma nges pa zhes bya ba rnam par 'grel pa ni de'i phyir zhes bya ba la sogs pa'o/ /de yang zhes bya ba ni srog la sogs pa med pa'o/ /gtan tshigs de'i phyir gson po'i lus la yang / khyab par bya ba bdag ldog pa yod na gdon mi za bar khyab par byed pa srog la sogs pa med pa nyid
<p>193a.7</p>kyang yod par 'gyur ba zhig /yod pa yang ma yin te de'i phyir khyab par byed pa srog la sogs pa log pas khyab par bya ba bdag med pa ldog pas na bdag rtogs par 'gyur ro zhes bya ba'i rtsod pa rjes su brjod nas lan 'debs pa ni/ srog la sogs pa med pa bdag med pa'i khyab par byed pa nyid
<p>193b</p>
<p>193b.1</p>yin pa de yang mthun pa'i phyogs kyi khyab pa med par mi 'grub po/ /rjes su 'gro ba la mi ltos par khyab par byed pa nyid grub pa yin na ni de log pas bdag med pa ldog pa'i phyir bdag rtogs par 'gyur ba yin no zhes brjod pa ni gal te mi mthun pa'i phyogs dag ces bya ba ste srog la sogs pa med pa
<p>193b.2</p>dang / bdag med pa dag go/ /rjes su 'gro ba med par zhes bya ba ni srog la sogs pa bdag la 'brel pa ma yin yang ngo / /'o na khyab pa de grub pa kho na'o zhe na/ mi mthun pa'i zhes bya ba'o/ /ci'i phyir mi 'grub snyam na/ bdag dang zhes bya ba'o/ /bdag ldog par byed pa nyid ma yin mod de lta na
<p>193b.3</p>yang bdag ldog pa la ni srog la sogs pa ldog pas khyab pa 'grub po zhe na/ ldog par byed pa ma yin pa zhes smos so/ /gang gi phyir mthun phyogs kyi khyab pa med par ldog pa'i khyab pa mi 'grub pa de'i phyir ro/ /ci ltar na srog la sogs pa med pa'i khyab byed nyid du mi 'grub ce na/ gzhan
<p>193b.4</p>zhes bya ba ste ma 'brel pa gzhan log pas/ 'bral zla ma yin pa gzhan ldog pa ni mi rung ba'i phyir ro/ /gal te ci ltar mi rung zhes gal te zhes bya ba'o/ /'brel ba yod par dogs pa ni de bdag ces bya ba'o/ /ci ste zhes bya ba ni 'chad pa'o/ /rig byed kyi mthar smra ba rnams kyi ltar na ni/ 
<p>193b.5</p>srog la sogs pa bdag gi rang bzhin yin te des na rnam 'grel du de'i sgras bdag bzung ba yin la bdag gi sgras ni rang bzhin bzung ba yin no/ /de'i bdag ste rang bzhin ga la yod pa de la de skad ces tshig sbyar ro/ /bdag dmigs pa na srog la sogs pa de dmigs la/ bdag rtogs pa med na yang
<p>193b.6</p>mig la sogs pa de ma rtogs na bdag gi rang bzhin dang / bdag las byung ba nyid 'di grub par 'gyur ro/ /gal te zhes bya ba ni 'chad pa'o/ /de'i mtshan nyid yin pa'i phyir zhes bya ba ni bdag gi mtshan nyid yin pa'i phyir ro/ /gzhan yang zhes bya ba ni srog la sogs pa yang ngo / /de'i rang bzhin
<p>193b.7</p>zhes bya ba ni bdag gi rang bzhin no/ /de nyid ni bdag go/ /'du ba yang zhes bya ba la sogs pas ni de las byung ba'i phyogs su ni 'byin par byed do/ /mjug sdud pa ni de'i phyir de'i bdag nyid dang de las byung bar ci ltar 'gyur zhes bya ba'o/ /mthong dang ma mthong zhes bya ba ni yul can gyi yul bstan
<p>194a</p>
<p>194a.1</p>pa'i phyir na/ rgyu dang khyab byed nyid du sgrub par byed pa rjes su 'gro ba dang ldog pa dag ma grub pa'o/ /gal te bum pa la sogs pa la/ bdag shin tu lkog tu gyur pa'i rjes su 'gro ba dang ldog pa dag dang ma grub pa de lta na yang ldog pa ni grub pa kho na yin la de grub na
<p>194a.2</p>yang srog la sogs pa yang ldog pa'i phyir khyab pa 'grub pa ci ste ma yin zhe na/ bum pa la sogs pa zhes bya ba'o/ /ci ltar ma yin zhe na/ 'di ltar zhes bya ba'o/ /bdag shin tu lkog tu gyur pa na ni ma dmigs pa las med pa mi rtogs so/ /des na bum pa la sogs pa la bdag med par
<p>194a.3</p>grub pa med pa na/ bdag de'i srog la sogs pa'i khyab par byed pa nyid ci ltar rtogs/ 'o na ni gang la rgyu dang khyab par byed pa sgrub par byed pa'i rjes su 'gro ba dang ldog pa yod ce na dmigs pa'i mtshan nyid kyis zhes smos so/ /des na zhes bya ba ni dmigs par bya ba ma yin pas na'o/ /
<p>194a.4</p>de ma yin na yang zhes bya ba ni rgyu dang khyab par byed pa nyid ma yin na yang ngo / /yul lam dus gzhan 'ga' la yang mthong ba med pa'i ngo bo can sha za la sogs pa dang 'dra ba gang yin pa de bum pa la sogs pa la med ces bya ba de lta bu'i dngos po med pa nyid du nges par mi 'gyur ro/ /des
<p>194a.5</p>na ldog pa shes pa med pa'i bdag gi srog la sogs pa med pa ldog pa srog la sogs pa'i mtshan nyid la khyab par byed pa yin pa yang ci ltar 'gyur/ gang zhig ces bya ba la sogs pas phyed snga ma ldog pa'i sgo nas bshad nas/ rjes su 'gro ba'i sgo nas 'chad pa ni/ gang zhig nam yang
<p>194a.6</p>zhes bya ba'o/ /'di nyid brjod pa ni mthong ba med pa la zhes bya ba'o/ /rtogs pa yod dam med ces bya bar 'jug pa'o/ /'o na de'i bdag nyid dgag pa yang mi bya bar 'gyur ro zhe na/ thams cad la ni zhes bya ba ste mthong ba dang ma mthong ba la ltos nas so/ /phyed phyi ma 'chad pa ni de ltar zhes bya ba'o/ /
<p>194a.7</p>rten pa 'gog pa ni thams cad la ltos pa can ma yin no zhes brjod pa ni/ bum pa la sogs pa la zhes bya ba'o/ /spyi la sogs pa ni bdag dang 'dra bar bltar rung ba ma yin yang bltar rung ba nyid du khas blangs pa kho na las rang bzhin mi dmigs pa rten pa nyid 'gog pa yin la gzhan du
<p>194b</p>
<p>194b.1</p>ni ma yin no zhes bya ba ni rigs pa yin no/ /'on te bum pa la sogs pa la bdag gis dben par dmigs pas de med par nges pa yin no zhe na/ des dben par ni zhes bya ba'o/ /de ltar zhes bya ba ni bdag med par ro/ /de yang na lus so/ /des ni bdag gi dben par ro/ /gang gi phyir dben par
<p>194b.2</p>dmigs pas bum pa la sogs pa la bdag med par 'grub na lus la yang med par 'grub par 'gyur ba des na'o/ /srog la sogs pa med pa ldog pa ni srog la sogs pa yod pa nyid do/ /ci'i phyir bdag khyab par byed pa nyid ma yin zhe na/ brjod pa du ba gang zhig ldog pas/ me gang ldog
<p>194b.3</p>pa khyab pa du ba ldog pa de ldog pa ni/ me ldog pa ldog pa'i rang bzhin des khyab par 'gyur ba yin no/ /gal te de lta yin du zad mod des cir 'gyur zhe na/ bdag ldog pa ni zhes bya ba'o/ /de'i phyir zhes bya ba ni ldog pa dag khyab pa med pa'i phyir ro/ /gang gis zhes bya ba ni khyab pa 'grub pa
<p>194b.4</p>nyid kyis so/ /de'i phyir zhes bya ba ni bdag bltar mi rung ba'i phyir ro/ /'di la ni bum pa la sogs pa la'o/ /srog la sogs pa ni bum pa la sogs pa la yod pa dang med pa nyid du rtogs par 'gyur ro/ /ci ltar zhe na/ mthong ba dag gis te dmigs pa'i mtshan nyid du gyur pa nyid kyis te/ mi
<p>194b.5</p>dmigs pa tsam gyis ni ma yin no de ltar zhes bya ba ni srog la sogs pa bzhin du'o/ /gson po'i lus ma yin pa ni bum pa la sogs pa la'o/ /phyed phyi ma ldog pa'i sgo nas rnam par 'grel pa ni/ bdag ni zhes bya ba'o/ /bum pa la sogs pa la ni/ srog la sogs pa'i ldog par byed pa
<p>194b.6</p>bdag med pa nyid dang 'brel pa gang yin pa de mthong ba'i phyir ro/ /bdag med par ni ldog par byed pa ma yin no zhes 'brel to/ /ci'i phyir zhe na/ 'bad rtsol la sogs pa gzhan med pa'o/ /de med pa zhes bya ba ni srog la sogs pa med pas so/ /'di ni bum pa la sogs pa la'o/ /'on
<p>194b.7</p>te blo la sogs pa lus la med pa kho na'o zhe na/ blo la sogs pa ni zhes bya ba'o/ /chos mtshungs pa sangs rgyas pa'i 'dod pa yin no/ /gal te blo la sogs pa yod pa dang med pas byas pa'i chos mi mtshungs pa yang yod pa ma yin nam/ des na srog la sogs pa dang 'bral bar ci ltar
<p>195a</p>
<p>195a.1</p>'gyur zhe na/ gal te zhes bya ba'o/ /gang zhig bdag med pa de ni srog la sogs pa stod pa yin te dper na bum pa bzhin no/ /gson po'i lus kyang bdag med pa yin no/ /des na srog la sogs pas stod par 'gyur ro/ /thal ba ldog pa brjod pa ni/ srog la sogs pa med
<p>195a.2</p>pas zhes bya ba'o/ /gson po'i lus srog la sogs pa dang ldan par khas len na/ de bdag dang bcas par sangs rgyas pas khas blang bar bya ba yin no zhes bya ba'i don to/ /tha dad pa yang zhes bya ba ni bum pa las tha dad pa'i lus la yang / bdag med pa tsam cung zad chos mthun pas srog
<p>195a.3</p>la sogs pa dang mi ldan pa der rtogs par byed na'o/ /mi 'dod ce na zhes bya ba ni gzhal bya nyid kyi bum pa la sogs pa bdag dang bcas pa nyid du mi 'dod na'o/ /lan ni tshad ma nyid ces bya ba'o/ /ci ltar tshad ma nyid 'dod pa'i rgyu mtshan yin zhe na/ de med par zhes bya ba chos can tshad ma med
<p>195a.4</p>par ro/ /'on te bum pa la sogs pa ni bdag dang bcas par mi 'dod de des na med pa yin no zhe na/ tshad mas zhes bya ba'o/ /zlog par byed ces bya ba ni nye bar mtshon pa ste the tshom du yang 'gyur ba ma yin no/ /'di ga las she na/ tshad ma ni zhes bya ba'o/ /de lta ma yin te 'dod pas dngos po
<p>195a.5</p>dang dngos po med pa 'dor len byed na/ dngos po dang dngos po med pa 'dor len byed par mi 'gyur ro zhes 'brel to/ /ci ltar mi 'gyur zhe na/ tshad ma las rang dbang med par ro/ /ci ltar 'dod pas dngos po dang dngos po med pa 'dor len byed ce na/ rgol ba'i zhes bya ba'o/ /de'i phyir dngos
<p>195a.6</p>po dang dngos po med pa ma mchis par gnas pa med de 'chol ba kho na'o/ /'o na zhes bya ba ni dogs par byed pa'o/ /srog la sogs pa 'ba' zhig tu ni ma zad kyi blo la sogs pa yang bdag la brten pa yin zhes so/ /des na zhes bya ba ni blo la sogs pa bdag la brtan pa nyid kyis so/ /de
<p>195a.7</p>med na med pas na'o/ /sangs rgyas pas gang brjod pa de'o/ /lan ni mi rigs pa ma yin te zhes bya ba'o/ /gzhan nyid ces bya ba ni/ mig la sogs pa tshogs pa snga mar gyur pa rnams nyid phyis kyi mig la sogs pa'i tshogs pa de la'o/ /'o na ci ltar blo la sogs pa'i ldog par byed pa bdag
<p>195b</p>
<p>195b.1</p>yin par rigs she na/ gal te zhes bya ba'o/ /de lta na ni zhes bya ba 'jug par byed pa nyid du nges pa ma yin pa'o/ /de dag ces bya ba ni dran pa la sogs pa dag ni'o/ /de'ang zhes bya ba ni/ yul dang dbang po dang blo'o/ /rang gi rigs de nye bar len pa'i rgyu las byung ba yin no/ /rang gi rigs tsam las 'byung
<p>195b.2</p>bar yang ma zad de/ phan tshun rkyen la ni ltos pa'i zhes bya ba ste/ bdag nyid ci lta ba lhan cig byed pa'i rgyu la yang ltos pa yin no/ /blo drug po 'di rnam las/ mig la sogs pa'i blo dag la ni de rnam par 'gyur ba'i rjes su 'gro ba dang ldog pa'i rjes su byed par mthong ba las mig la sogs pa'i
<p>195b.3</p>nus pa 'jug pa yin la/ yid la byed pa'i nus pa ni thams cad la yang 'jug pa yin te/ de mthun pa dang mi mthun pa dang dag las phyis kyi rnam par shes pa mthun pa dang mi mthun par mthong ba'i phyir ro/ /'byung ba dang rngub pa dang dbang po la sogs pa rnams kyi nye bar len pa'i rgyu ni skal ba
<p>195b.4</p>mnyam pa snga ma yin no/ /blo ni rkyen yin no/ /de dang ba dang rnyog pa dag las dbang po rnams la phan pa dang gnod pa mthong ba'i phyir ro/ /srog la sogs pa 'jug pa dang ldog pa dag ni blo dang 'bad rtsol gyi rjes su byed pa yin no/ /phan tshun ltos pa'i rgyu dang rkyen gyi tshogs pa de tsam las bdag gi
<p>195b.5</p>dngos po'i rjes su 'gro ba dang ldog pa la brten pa yin te/ mthong ba'i tshogs pa 'di las gzhan du bdag rgyur rtogs na ni gzhan dang gzhan yang brtag par bya ba yin pa'i phyir thug pa med par 'gyur ro/ /de'i phyir nus pa ma mthong ba'i bdag log pas srog la sogs pa log par ci ltar 'gyur/ 
<p>195b.6</p>mi 'dod pa'am zhes bya ba ni dri la sogs pa mthong ba la'o/ /de las gzhan 'ga' zhig la zhes bya ba ni 'dod pa la'o/ /de las zhes bya ba ni rtsol ba la sogs pa las so/ /yul la sogs pa nyid gang la 'jug snyam na/ de dag kyang zhes bya ba'o/ /dbang po dang blo dag kyang de bzhin no zhes bya ba ni
<p>195b.7</p>dbang po dang yul snga ma'i rgyu can yin no/ /gal te 'dir bdag nye bar sbyor ba med du chug mod/ dran pa la ni nye bar sbyor ba yod pa kho na'o zhes brtsad pa gal te zhes bya ba'o/ /srog la sogs pa ltar 'di yang ldog pa tsam la go ba ma yin no zhes lan 'debs pa ni/ 'di yang zhes bya ba'i
<p>196a</p>
<p>196a.1</p>ci ltar ldog pa kho na yin zhe na/ dran pa zhes bya ba'o/ /'o na ngo shes pas mthong zhe na/ dran pa yang zhes bya ba'o/ /tshad ma ma yin pa yang mngon sum gyi gsal ba la 'jug pa'i phyir ro/ /gal te bdag med na/ gzhan gyis mthong ba gzhan gyis ci ltar dran te/ lha sbyin
<p>196a.2</p>gyis mthong ba ni mchod sbyin gyis mthong ba ma yin no zhe na/ gal te zhes bya ba'o/ /gzhan gyi khyad par gyis zhes bya ba ni dran pa skyed par byed pa'i myong ba dang bcas pa nye bar len par gyur pa'i lus kyi skad cig gi khyad par can gyi dmigs pas zhes kha bskangs te nye bar len par gyur pa'i lus
<p>196a.3</p>kyi skad cig gi khyad par gyis dran par 'gyur ro zhes sbyar ro/ /gal te mthong ba dang bcas pa gzhan dag kyang dran pa'i rgyu ci ste ma yin zhe na/ gang gis zhes bya ba'o/ /gzhan ma yin pa zhes bya ba ni rgyu tha dad pa ma yin pa'o/ /gal te de lta na yang bdag dran pa'i rgyu ci ste ma yin zhe na/ 
<p>196a.4</p>bdag yod pa zhes bya ba'o/ /'o na ci ltar dran zhe na/ 'on kyang zhes bya ba'o/ /de lta na ma yin na zhes bya ba ni/ bdag ni yod pa nyid kyis dran pa yin na'o/ /'di ni nye bar mtshon pa ste/ bdag gzhan gyis myong ba la yang bdag gzhan gyi dran pa yang thal bar 'gyur ro/ /thams cad kyi tshe dang
<p>196a.5</p>thams cad kyi dran pa'i lan gyis dogs pa ni gal te zhes bya ba'o/ /'o na ci skad brjod snyam na/ gal te zhes bya ba'o/ /ci'i phyir de skad brjod snyam na/ dran pa po zhes bya ba'o/ /de lta min na zhes bya ba ni/ de 'gyur na 'gyur ba dang rjes su 'gro ba dang ldog pa med pa yin na/ rgyu dang 'bras
<p>196a.6</p>bu'i rnam par gzhag pa med par 'gyur ro/ /de bzhin du bdag kyang dran pa'i rgyu ci ste ma yin zhe na/ dran pa ni zhes bya ba'o/ /mi 'gyur na zhes bya ba ni dran par ro/ /de lta yin na zhes bya ba ni khyab pa dang rtag pa yin na'o/ /khyad par yod par dogs pa ni/ 'on te zhes bya ba'o/ /de zhes bya ba
<p>196a.7</p>rtag pa la sogs pa'i yon tan dang ldan pa'o/ /de ltar yin par zhes bya ba ni/ dran pa dang nyams su myong ba por ro/ /de lta yin dang zhes bya ba ni thun mong du rtogs pa na'o/ /de yang ni bdag go/ /ci ltar mi mthun pa ma yin zhe na/ khyab pa dang zhes bya ba'o/ /mi mthun pa yod par dogs pa
<p>196b</p>
<p>196b.1</p>bsu ba ni/ 'on te zhes bya ba'o/ /lan ni nga'o snyam pa'i zhes bya ba'o/ /lus dang mdog la sogs pa dang bral ba'i bdag ni snang ba ma yin no zhes bya ba'i don to/ /'on te nga'o snyam pa'i blo la/ lus rtag pa ni snang ba med pa byis pa la sogs pa'i rang bzhin gyis tha dad pa'i phyir ro zhes dogs pa bsu
<p>196b.2</p>ba ni/ lus ni zhes bya ba'o/ /lan ni mi rtag pa ma yin no/ /ci'i phyir zhe na/ lus kyi zhes bya ba'o/ /'o na rtag pa gang yin zhe na/ gnas skabs can zhes bya ba'o/ /phyogs 'di ni rtag pa'i bdag dgag pa'i don du khas blangs pa yin no/ /de nyid kyi phyir brjod pa rtogs pa 'di nyid bla'i/ lus las
<p>196b.3</p>tha dad par gyur pa'i bdag rtogs pa ni ma yin no/ /'on te dran pa la sogs pa ni bdag gis byin gyis brlabs par rtogs pa'i phyir ci ltar der mi rtag snyam na dran pa la sogs pa ni zhes bya ba'o/ /de lta yang mi 'dod pa thog tu bab po zhes dogs pa bsu ba ni/ 'on te zhes bya ba'o/ /gang gi phyir
<p>196b.4</p>gnas skabs kyi tshogs nyid lus yin pa de nyid kyi phyir nged kyi phyogs grub pa la gnod pa med do/ /ci'i phyir de nyid lus yin zhe na/ gnas skabs can gyi lus gzhan rtogs pa yod pa ma yin pa'i phyir ro/ /rtag pa la ni rim gyis 'byung ba'i dran pa dang myong bar thad pa ma yin no zhes brjod pa ni/ 
<p>196b.5</p>gzhan yang zhes bya ba'o/ /ci ste mi rigs she na/ gal te de zhes bya ba'o/ /de nyid ces bya ba ni dran par byed pa nyid do/ /dran par byed pa nyid yin na/ nyams su myong bar byed pa nyid du mi 'thad do zhes bya ba'i don to/ /nyes pa gzhan yang brjod pa ni/ bde ba la sogs par zhes bya ba'o/ /'on te
<p>196b.6</p>rnam par 'gyur ba khas mi len no zhe na/ bdag de bde ba la sogs pas 'gyur ba med na/ bde bar gnas pa nyid du mi 'thad do/ /'on te bdag med na dran par mi 'gyur ro zhes brgya la smra bar 'gyur du 'ong bas brjod pa ni/ gang gi phyir dran pa 'bras bu yin pa des na myong ba las ci ste ma yin
<p>196b.7</p>te bdag khas blangs pas ci zhig bya/ rgyu dang 'bras bu tsam ma yin zhes bya ba ni bdag lhag pa gzung ba'i phyir ro/ /'di nyid brjod pa ni 'di ltar zhes bya ba'o/ /byed pa nyid ces bya ba ni dran pa dang myong ba la ltos nas bdag go/ /rtogs pa bdag la skyes pa tsam gyis ni 'di tshad ma ma yin no/ /
<p>197a</p>
<p>197a.1</p>rtogs pa'i rnam pa brjod pa ni sngon mthong zhes bya ba'o/ /ci'i phyir tshad ma ma yin zhe na/ de lta yin na ni rab rib can la sogs pa'i shes pa kun tshad mar gyur te/ de yang bdag gi 'bras bu yin pa'i phyir ro/ /des na rnam gzhag med par 'gyur ro/ /thams cad kyi zhes bya ba ni rab
<p>197a.2</p>rib can gyi'o/ /des na zhes bya ba ni thams cad kyis thams cad 'grub pas na'o/ /de'i phyir zhes bya ba ni shes pa thams cad tshad mar thal ba'i phyir ro/ /de ltar yin dang zhes bya ba ni dbang po'i shes pa tshad ma yin dang ngo / /'di nyid ces bya ba ni bdag gi'o/ /dran pa ni sngar mthong ba rnam par rtog
<p>197a.3</p>pa'o/ /mtshams sbyor ba ni snga ma dang phyi ma gnyis gcig tu byed pa'o/ /rjes su 'brel pa zhes bya ba snga ma'i rang bzhin dang phyi ma'i rang bzhin gcig nyid du bcas pa med pa'i phyir ro/ /gcig tu rtogs pa zhes bya ba ni mthong ba snga ma'i yul nyid bdag gis rtogs so zhes bya ba bden par ji ltar
<p>197a.4</p>'gyur te/ mngon sum gyis gsal ba la 'jug pa'i phyir ro/ /ci'i phyir gcig tu rtogs pa bden par 'gyur dgos she na/ tshad mar 'gyur ba'i zhes gsungs so/ /des na zhes bya ba ni dbang po'i mngon sum gyis gcig nyid ma rtogs pas so/ /des na zhes bya ba ni tshad mas grub pa'i
<p>197a.5</p>bdag med pas so/ /gal te khyad par gyi sgras srog la sogs pa dang ldan par brjod par 'dod na/ don ci'i phyir gtan tshigs kyi 'khor lor mnyan bya nyid bkod ce na/ mnyan bya nyid dang mtshungs pas kyang srog la sogs pa dang ldan pa go byed ma yin par bstan pa'i don du yin no zhes brjod
<p>197a.6</p>pa ni gzhan yang zhes bya ba'o/ /dogs pa ni ma yin zhes bya ba ste mtshungs pa'o/ /de'i phyir zhes pa mi mthun pa'i phyogs las ldog pa can yin pa mnyan bya 'di ni 'khrul pa'i phyir zhe na/ grub pa'i mthas ci ltar zhes dris so/ /gzhan gyis lan btab pa ni/ bsgrub par bya ba min pa nyid la mnyan
<p>197a.7</p>bya nyid du ldog pa min te/ 'on kyang bsgrub par bya ba las kyang ngo / /des na ldog pa can yin yang 'khrul pa yin no zhe na/ grub pa'i mtha' brjod pa ni/ 'o na zhes bya ba'o/ /bsgrub par bya ba ma yin pa kho na las ldog pa ma yin no zhes bya ba'i don gyis mnyan bya nyid mthun pa'i phyogs las kyang ldog pa
<p>197b</p>
<p>197b.1</p>yin no zhes de ltar brjod par 'gyur ba'i phyir de bsgrub par bya ba'i rjes su 'jug pa med par brjod pa yin no/ /yin mod de las cir 'gyur zhe na/ de ni gzhan la'ang zhes bya ba srog la sogs pa dang ldan pa la yang mthun pa'i phyogs la 'jug pa med pa de mtshungs so/ /des na srog la sogs pa
<p>197b.2</p>ni go bar byed pa yin la/ mnyan bya nyid ni ma yin na ci ltar mtshungs she na/ mnyan bya nyid dang zhes bya ba'o/ /ci'i phyir zhe na/ ldog pa zhes bya ba'o/ /des na zhes bya ba ni khyab par med pas na'o/ /ma yin zhes bya ba rnam par 'grel pa ni/ gal te zhes bya ba'o/ /ci ltar yul tha dad ce na/ mnyan pa
<p>197b.3</p>nyid ni zhes bya ba'o/ /srog la sogs pa ni gnyi ga la yang ldog pa ma yin no zhes bya bar skabs dang sbyar ro/ /ci'i phyir zhe na/ bsgrub par bya ba ma yin pa zhes bya ba'o/ /'o na don gyis de zhes bya ba la sogs pa 'chad pa ni/ 'o na zhes bya ba la sogs pa'o/ /de ni zhes bya ba ni mthun pa'i phyogs la
<p>197b.4</p>rjes su 'jug par byed pa'o/ /ci ltar mtshungs she na/ de yang zhes bya ste srog la sogs pa yang ngo / /ci ste yang mnyan bya nyid la mthun phyogs yod de des na de la yod pa'am med par 'gyur gyi/ srog la sogs pa dang ldan pa la ni de med pa des na ci ltar de la med pa'am yod par 'gyur te/ med
<p>197b.5</p>pa ni gzhi la sogs par mi 'thad pa'i phyir ro/ /des na rjes su 'jug pa med par ci ltar mtshungs snyam na/ mthun pa'i phyogs zhes bya ba'o/ /'di nyid brjod pa ni/ 'di ltar zhes bya ba'o/ /gtan tshigs mi mthun pa'i phyogs nyid las rnam par 'chad pa zhes bya ba ldog pa'i tshig gis mthun pa'i
<p>197b.6</p>phyogs la gnas pa nyid brjod pa yin no/ /gal te 'dis ldog pa brjod pa'i phyir ci ltar mthun pa'i phyogs la rjes su 'gro bar brjod pa yin zhe na/ don gyis go bas zhes bya ba ste nges par gzung ba'i shugs kyis so/ /de nyid phyir zhes bya ba ni don gyis go bas yod pa nyid yin pa'i phyir na khyed
<p>197b.7</p>kyis kyang ldog pa bstan pa gcig gis rjes su 'gro ba dang ldog pa gnyi ga bstan par bya bas so/ /de ltar ma yin na nges par gzung ba 'bras bu med par 'gyur ro/ /phyed snga ma 'chad pa ni/ nges par zhes bya ba'o/ /nges par gzung bar bya ba ni ldog pa yin la de las bzlog pa ni mthun pa'i
<p>198a</p>
<p>198a.1</p>phyogs la rjes su 'gro ba ste de sgrub pa'o/ /don gyis go bas zhes bya ba de rnam par 'grel pa ni/ de ltar ma yin na zhes bya ba'o/ /gal te bsgrub par bya ba ma yin pa kho na las rnam par chad pa zhes nges par gzung bas/ mthun pa'i phyogs las kyang rnam par chad pa yin na/ de'i
<p>198a.2</p>tshe nges par gzung ba 'bras bu med do/ /de nyid kyi phyir zhes bya ba ni 'bras bu med pa kho na'i phyir khyed kyis kyang don gyis go bas ldog pa bstan pa gcig gis kyang gnyi ga bstan par byas pa yin no/ /ldog pa rtogs pa ga las she na/ bsgrub par bya ba ma yin pa nyid las zhes bya ba'i ngag 'di las so/ /de'i
<p>198a.3</p>phyir de ltar rjes su 'gro ba dang ldog pa dag phan tshun de'i bdag nyid yin pa'i phyir ldog pas rjes su 'gro ba 'phangs pa yin no zhes bshad pa yin no/ /da ni ldog pa rtogs pa rjes 'gro nges pa med par mi 'byung ba yin no zhes bshad pa gzhan brjod pa ni/ yang na zhes bya ba'o/ /'o na ci ltar ldog
<p>198a.4</p>pa rtogs she na/ rjes su 'gro ba'i sgo nas ni zhes bya ba'o/ /ci ltar rjes su 'gro ba'i sgo nas ldog pa rtogs she na/ bdag nyid la ni zhes bya ba'o/ /mi mthun pa'i phyogs gzhan las srog la sogs par ldog par 'gyur ba yin no/ /'on te gzhan las mi ldog go zhe na/ de las gzhan las zhes
<p>198a.5</p>bya ba'o/ /de la ni bdag la'o/ /de lta na yang rjes su 'gro ba dang ldog pa dang ldan pa kho na gtan tshigs yin no zhes bya ba ni skabs kyi don to/ /'di'i lan dogs par byed pa ni 'on te zhes bya ba'o/ /lan ni 'o na zhes bya ba'o/ /mi 'khrul pa yin no/ /ci'i phyir zhe na/ 'di ltar ci ltar dgag pa 'gog pa
<p>198a.6</p>sgrub pa yin no zhe na/ bsgrub par bya ba med pa nyid la zhes bya ba'o/ /'o na med par yin par 'gyur bas zhes bya ba de la lan gyi dogs pa bsu ba ni/ ci ste zhes bya ba'o/ /srog la sogs pa ni mthun pa'i phyogs med pa las ldog pa des na/ bsgrub bya min pa bum pa la sogs mi mthun pa'i phyogs
<p>198a.7</p>nyid la srog la sogs pa med pa yin te des na mi 'khrul pa 'grub bo zhe na lan med ces bya ba'o/ /'chad pa ni ci ste zhes bya ba'o/ /de las zhes bya ba ni/ mthun pa'i phyogs las so/ /phyed phyi ma 'chad pa ni gal te zhes bya ba'o/ /dogs pa ni de yang zhes bya ba ste ldog pa'i ldog pa'o/ /lan ni gal
<p>198b</p>
<p>198b.1</p>te zhes bya ba'o/ /'on te dgag pa la ltos te 'byung khungs su 'gyur ba kho na'o/ /ldog pa la ltos te ma yin no zhe na/ bkag pa dang ldog pa zhes bya ba'o/ /don te gzhir ni 'thad kyi 'byung khungs su ni ma yin na/ ldog pa'i zhes smos so/ /med pa la ni 'ga' zhig dang ldan pa sngon du song ba'i
<p>198b.2</p>bral ba med pa'i phyir na/ 'byung khungs ma yin no zhes zur na 'dug pa'i rtsod pa brjod pa ni gal te zhes bya ba'o/ /lhas byin dang grong ldan pa yin la de dang bral ba na yang grong 'byung khungs yin no/ /dngos po med pa dang ni gtan tshigs ldan pa med pa des na ci ltar de la ltos te 'byung khungs yin
<p>198b.3</p>zhe na/ gang dang zhes bya ba ni lan no/ /ci ste ma yin te 'on kyang yin pa kho na'o/ /ci ltar zhe na/ bral ba tsam la zhes bya ba'o/ /mi 'dod pa bzlog pa ni ldan par yang ni zhes bya ba'o/ /gzhan du zhes bya ba ni/ ldan pa sngon du 'gro bas gzhi yin na'o/ /der ni zhes bya ba ni/ sdig pa las zlog go
<p>198b.4</p>zhes bya ba sdig pa la/ 'dir yang zhes bya ba la ni dngos po med pa la'o/ /des na zhes bya ba ni 'dod pas na'o/ /de ni zhes bya ba ni dngos po med pa'o/ /'di nyid brjod pa ni gang la zhes bya ba ste/ dngos po med pa la'o/ /don de na gtan tshigs so/ /ci ltar de de'i 'byung khungs yin zhe na/ mthun
<p>198b.5</p>pa'i phyogs med pa la gtan tshigs med pa yod pa ma yin no zhes bya ba'i tshig 'dis/ ldog pa med pa sgrub pa nyid dngos po yod pa'i mtshan nyid can du bstan par 'gyur ro/ /de ni med pa'ang yod pa yin la/ dngos po med pa'i mtshan nyid ldog pa ni med pa yin no zhes bya ba 'di ni/ mi shes
<p>198b.6</p>pa'i spyod pa yin no/ /bzlog kyang cig shos ni zhes bya ba ni/ dngos po la dngos po 'thad pa yin yang med do zhes 'brel to/ /'di ltar mthun pa'i phyogs bdag dang bcas pa la/ srog la sogs pa yod pa 'thad pa yin yang med pa yin te/ mthun pa'i phyogs tshad mas rab tu ma grub pa ni yod
<p>198b.7</p>par the tshom za ba'i phyir ro/ /gal te rnam pa gzhan srid pa'i phyir nyes pa 'dir 'gyur zhe na/ 'di ltar zhes bya ba'o/ /ci ltar 'di gnyis de ltar gnas she na/ rnam gzhan zhes bya ba ste/ des na gnyi ga med ces bya ba ni mi rigs so/ /gal te med pa la sgrub par byed pa med kyang ci ltar 'jug pa yin
<p>199a</p>
<p>199a.1</p>zhe na/ brjod pa mthun pa'i phyogs la sgrub par byed pa'i dngos po yod pa ma yin na'o/ /de nyid ni zhes bya ba ni med pa nyid do/ /gal te dngos po yod pa ma yin na/ gor ma chag par med pa nyid yin mod/ de lta na yang ci ltar de nyid de las ltos pa yin zhe na/ mthun pa'i phyogs de las
<p>199a.2</p>med pa ni mthun pa'i phyogs de las mi ldog pa ma yin te 'on kyang ldog pa kho na'o/ /dogs pa ni med pa nyid kyang zhes bya ba ste/ ldog pa mi 'thad pa 'ba' zhig tu ni ma zad kyi sgrub par byed pa med pa nyid kyang med pa kho na'o/ /ci'i phyir zhe na/ gzhi nyid dang zhes bya ba'o/ /lan ni ma yin te zhes bya ba'o/ /
<p>199a.3</p>dogs pa ni de yang zhes bya ba ste dngos po med pa yang ngo / /lan ni ma yin te zhes bya ba ste gnyi ga dgag pa zhes 'brel to/ /ci'i phyir zhe na/ dngos po dang zhes bya ba'o/ /gal te phan tshun med pa'i rang bzhin yin yang ci ltar gnyi ga dgag pa ma yin zhe na/ dngos po ni zhes bya ba'o/ /gal te gang gis
<p>199a.4</p>rnam pa gzhan med par 'gyur ba/ dngos po med pa bkag na nges par dngos po yod pa ci ltar 'gyur zhe na/ gang gi phyir zhes bya ba'o/ /de ldog na zhes bya ba ni dngos po med pa ldog na'o/ /'di nyid ldog pa'i sgo nas bstan par byed pa ni/ de lta ma yin na zhes bya ba'o/ /med pa kho nar 'gyur ro zhes
<p>199a.5</p>bya ba ni skabs kyis na dngos po'o/ /'di ltar zhes bya ba ni bsdu ba'i tshigs su bcad pa brjod pa'o/ /dogs pa ni de yang zhes bya ba ste dngos po yang ngo / /lan ni dgag pa zhes bya ba'o/ /de yang min na zhes bya ba'i dgag pa 'di lta bu ni mi dmigs pas rnam par gzhag par bya ba yin no/ /mi dmigs
<p>199a.6</p>pas dngos po med pa rnam par 'jog pa ci ltar zhe na/ med phyir ro zhes bya ba ste mi dmigs pa ni med pa'i rang bzhin can yin pa'i phyir ro/ /'o na gnyi ga yang med do zhe na gnyi ga med na zhes bya ba'o/ /dngos med ni zhes bya bar sgrub par byed pa med pa'o/ /dngos po bkag pa nyid dngos po med pa yin te/ 
<p>199a.7</p>des na dngos po med pa ni zlog tu med pa kho na'o/ /ci ltar zhe na/ gal te zhes bya ba'o/ /dngos po med pa nyid bstan nas/ dngos po med pa'i med pa nyid brjod pa ni/ de bzhin du zhes bya ba'o/ /de lta na yang dngos po med par bzlog tu med pa ji ltar zhe na/ dngos por yang mi 'gyur na ni zhes bya ba'o/ /
<p>199b</p>
<p>199b.1</p>dgag pa 'di zhes bya ba de mjug bsdu ba'i sgo nas rnam par 'grel pa ni/ de'i phyir zhes bya ba'o/ /'on te dngos po med pa'i tshad mas dgag pa rnam par 'jog pa yin la/ dngos po ni mngon sum nyid kyis yin no zhe na/ de'i phyir tshad ma zhes bya ba ste gang gi phyir mngon sum gyis bsgrub pa las phyi
<p>199b.2</p>rol tu gyur pa 'di rnam par 'jog pa de'i phyir tshad ma gcig 'jug pa nyid kyis rnam pa gzhan la ste bzlog pa la/ rnam pa gzhan gyi ngo bor te/ de las bzlog pa nyid du 'jog pa yin no/ /de nyid kyi phyir dngos po dang dngos po med pa las ma gtogs pa'i rnam pa gzhan ni srid pa ma yin no/ /
<p>199b.3</p>ci ltar tshad ma gcig nyid kyis rnam pa gzhan la rnam pa gzhan nyid du rnam par 'jog ce na/ gang zhes bya ba'o/ /gal te de lta na yang gang gi rnam pa gzhan med pa nyid du 'gyur ba ci ltar na gzhan de'i ngo bor med ce na dngos po'i zhes bya ba'o/ /de la ni dngos po'i rang bzhin la'o/ /de'i zhes
<p>199b.4</p>bya ba dngos po'i rang bzhin du'o/ /de'i rang bzhin du med pa ni dngos po'i rang bzhin du'o/ /de ltar dngos po'i rang bzhin du yongs su ma bcad pa ni dngos po med pa'i rang bzhin kho na yin no zhes bstan nas/ dngos po med pa'i rang bzhin du yongs su ma bcad pa yang dngos po'i rang bzhin
<p>199b.5</p>nyid yin no zhes brjod pa ni/ dngos po med pa zhes bya ba'o/ /de ltar zhes bya ba ni dngos po med pa'i rang bzhin du'o/ /rnam 'grel la 'jug par byed pa ni/ gal te zhes bya ba'o/ /mthun pa'i phyogs de ni dngos po'am dngos po med par gyur pa zhig yin no/ /de la med pa'i phyogs la rtsod par
<p>199b.6</p>smra ba skyon brjod pa ni/ mthun pa'i phyogs med pa la gtan tshigs med do zhes dgag pa gzhi dang bcas pa yongs su bcad par mi nus so/ /ci'i phyir zhe na/ gzhi nyid du 'dod pa'i mthun pa'i phyogs de nyid bcad pa med pa'i phyir ro/ /ma bcad pa'i phyir zhe na/ med pa ni zhes bya ba'o/ /de la zhes bya
<p>199b.7</p>ba ni mthun phyogs med pa la'o/ /de'i tshe 'jug par 'dod dam zhes dri ba'o/ /gzhan gyis brjod pas 'jug pa de yang 'dod pa min na/ lan btab pa ni/ de yang min zhes bstan pa 'di nyid ni bkag pa yin te/ des na ldog pa ci ltar 'gog te mi 'gog pa kho na'o/ /ldog pa bkag pa
<p>200a</p>
<p>200a.1</p>'jug pa ci'i phyir yin zhe na/ rnam pa gzhan ni zhes gsungs so/ /de nyid ci ltar zhe na/ de ltar na zhes bya ba'o/ /dogs pa ni de yang zhes bya ba ste 'jug pa'o/ /lan ni 'o na zhes bya ba'o/ /ci'i phyir zhe na/ gang gi phyir zhes bya ba'o/ /rgyu de'i phyir mthun pa'i phyogs de las
<p>200a.2</p>gtan tshigs ldog pa ci ste 'gog par byed de mi bya ba kho na'o/ /ci'i phyir zhe na/ bsgrub pa ni zhes bya ba'o/ /de ni mthun pa'i phyogs med pa'o/ /des las mi mthun pa'i phyogs las so/ /brgal zhing brtag pa byed pa'i rnam par brjod pa ni/ srog la sogs pa zhes bya ba'o/ /de na gdon mi za bar brjod
<p>200a.3</p>par bya dgos te zhes 'brel to/ /brjod pa'i tshul smras pa ni/ mthun pa'i zhes bya ba'o/ /brgal zhing brtags pa na khyed kyis gor ma chag par 'di skad ces brjod par bya'o/ /de lta ma yin na ste ma smras na/ dngos po med pa'i skabs 'dir khyed mi smra ba nyid 'thob po mi smra ba nyid khas len par
<p>200a.4</p>dogs pa ni/ ci ste yang zhes bya ba'o/ /de bzhin kho nar zhes bya ba ni dngos po med pa la mi smra ba kho nar 'gyur ba ste de'i yul can gyi blo med pa'i phyir ro zhes bya bar bsams pa'o/ /lan ni de'i yul can gyi blo med pa ma yin no/ /ci'i phyir zhe na/ rang nyid ces bya ba'o/ /ma yin pa'i phyogs la dngos
<p>200a.5</p>po'i rang bzhin du gcod pa 'ba' zhig tu ni ma zad kyi/ byed pa dgag pa rang nyid kyi rnam pa 'ga' zhig ltar gcod pa srid pa'i phyir ro/ /gal te gang gis yongs su gcod par 'gyur ba tshig bzhin du de'i yul can gyi blor yang ci ltar 'gyur zhe na/ tshig ni zhes bya ba'o/ /ci ltar zhe na/ gdon mi za
<p>200a.6</p>bar zhes bya ba'o/ /rtog par 'gyur ro zhes bya ba ni dngos po med pa'i rang bzhin te/ de ltar ma yin na gom gcig kyang mi 'gro bar 'gyur ro/ /des na zhes bya ba ni dgag pa'i don dngos po med pa'i rang bzhin yin pa nyid kyi phyir ro/ /ci'i phyir dngos po med pa ma rtogs na dgag pa mi sbyor zhe na/ 
<p>200a.7</p>'di ltar zhes bya ba'o/ /ci'i ched du sbyor zhe na/ brjod par bya ba de nyid rtogs par byed pa'i phyir te nges pa'i ched du'o/ /de gnyis zhes bya ba ni blo'i yul dang rjod par byed pa sbyor ba'o/ /dngos po med pa brjod par bya bar byed pa na/ dgag par bya ba'i dngos po dang bral ba'am/ khyad
<p>200b</p>
<p>200b.1</p>par de dang bcas pa zhig yul du byed grang na/ phyogs dang po la nyes pa brjod pa ni/ gal te zhes bya ba'o/ /gnyis pa la brjod pa ni/ 'on te zhes bya ba'o/ /'on te rtogs pa ni zhes bya ba ni/ shar phyogs la sogs pa'i yul dang 'brel pa nyid du rnam pa gzhan du yin la med pa yang rnam pa
<p>200b.2</p>gzhan du ste yul gzhan na gnas pa nyid kyis so/ /yul dus zhes bya ba ni/ mngon par 'dod pa'i yul dang dus su bum pa 'gog pa yin gyi/ thams cad du ni ma yin pa'o/ /'di ni bum pa la 'du ba dang / sngon po la sogs pa'i chos 'gog pa'i nye bar mtshon byed do/ /yang na bum pa dang 'brel
<p>200b.3</p>pa'i mngon par 'dod pa'i yul dang dus dang bum pa'i sngon po la sogs pa'i chos dang 'brel ba nyid 'gog pa yin gyi/ thams cad ni ma yin pa'o/ /de ltar rtsod pa rjes su brjod nas lan 'debs pa ni/ ci ltar yul gzhan na gnas pa la sogs pas bum pa de yod pa de ltar ni mi
<p>200b.4</p>'gog te/ yul dgag pa mi 'thad pa'i phyir ro/ /ci ltar mngon par 'dod pa'i yul na gnas pa la sogs par bum pa med pa de ltar yang 'gog pa ma yin te/ med pa ni blo'i yul ma yin pa'i phyir ro/ /yang na ci ltar yul la sogs pa bum pa dang 'brel ba nyid du yod pa de ltar ni
<p>200b.5</p>'gog pa ma yin la/ ci ltar bum pa dang 'brel pa nyid du yul la sogs pa med pa de ltar yang 'gog pa ma yin no/ /'di ltar zhes bya ba ni sngon po la sogs pa dang 'du bar ro/ /rang bzhin gang zhes bya ba ni sngon po la sogs pa'i chos dang 'brel ba bum pa la sogs pa'i rang bzhin no/ /
<p>200b.6</p>de zhes bya ba ni bum pa dang 'brel pa'i yul la sogs pa'o/ /de'i tshe ci ltar 'gog ste/ med pa'i phyir mi 'gog pa kho na'o/ /'on te bum pa dang 'brel pa'i yul la sogs pa'i med pa nyid yin na de'i tshe blos yul du byed pa mi srid do/ /ci'i phyir zhe na/ med pa zhes bya ba'o/ /ci ste zhes bya ba la/ 
<p>200b.7</p>bum pa dang 'brel pa'i yul la sogs pa med kyang yul du byed na'o/ /bum pa dang 'brel ba nyid du ni ma zad de/ 'on kyang gzhi la sogs par yang ngo / /ci'i phyir bum pa la sogs pa dang 'brel pa nyid du/ yul la sogs pa yul du byas na/ gzhi la sogs par yang yul du byed par
<p>201a</p>
<p>201a.1</p>'gyur zhe na/ de lta ma yin na zhes bya ba ste/ gzhi la sogs par yongs su bcad pa med par de dang 'brel ba can nyid du yul du bya bar mi nus pa'i phyir ro/ /de nyid brjod pa ni/ gdon mi za bar zhes bya ba'o/ /gzhan du zhes bya ba ni gzhi la sogs par yul du ma byas
<p>201a.2</p>na'o/ /de dang 'brel pa nyid du yongs su gcod pa mi srid pa'i phyir ro/ /gzhi'i ngo bor yul du byed mod snyam na/ yul 'di na zhes bya ba'o/ /gzhi'i ngo bor med par ci ltar 'gyur/ med na zhes bya ba ni med pa blo'i yul ma yin pa'i phyir ro/ /de bzhin du yul la sogs pa dang / 'brel pa'i
<p>201a.3</p>bum pa 'gog pa la yang nyes pa brjod par bya ba'o/ /'on te zhes bya ba ni dogs pa'o/ /de lta yin na zhes bya ba ni lan no/ /mthun pa'i phyogs bdag dang bcas pa yang ngo / /de'i phyir srog la sogs pa dang ldan pa ni mnyan bya nyid bzhin du mthun pa'i phyogs la 'jug pa med pa yin te/ des
<p>201a.4</p>na mnyan bya nyid dang 'dra bar srog la sogs pa yang go bar byed pa ma yin pa kho na'o zhes bya ba'i don to/ /des na zhes bya ba ni yod pa dang med pa la dgag bsgrub mi 'thad pas na'o/ /de'i phyir zhes bya ba ni mi srid pa'i phyir ro/ /ci ltar bsgrub pa med ce na/ bum pa zhes bya ba'o/ /gal te bum pa'i
<p>201a.5</p>sgra las bum pa yod do zhes bden par yongs su 'dzin na de'i tshe de nyid bsgrub par yin pa'i phyir yang yod do zhes bya ba'i bsgrub pa bstan zin pa ston pas ci zhig bya/ 'on te bum pa'i sgra la bum pa med pa nyid du yongs su 'dzin na de'i tshe de ni zhes bya ba'o/ /'di nyid sdud pa ni gal te zhes bya
<p>201a.6</p>ba'o/ /'o na bsgrub pa dang dgag pa'i tha snyad ci ltar zhe na/ de phyir zhes bya ba'o/ /gang gi phyir phyi rol la brten pa'i dgag bsgrub kyi tha snyad mi 'thad pa de'i phyir ro/ /sgra don rnam par rtog pa'i rnam pa la'o/ /gal te phyi rol la nges pa'i phyir na/ sgra'i don yod bsgrub pa dang / dgag
<p>201a.7</p>pa'i yul ci ltar yin zhe na/ gang gi phyir phyi rol la rten pa min pas so/ /de nyid ci ltar zhe na/ gang gi phyir dngos po dang dngos po med pa la brten pas so/ /gnyi ga'i thun mong pa yin pas zhes bya ba'i don te/ de lta bur gyur pa'i sgra'i don de la brten nas 'gro ba 'dir ni bsgrub pa dang dgag
<p>201b</p>
<p>201b.1</p>pa thams cad kyang 'dod pa yin no/ /gal te tshad ma'i yul kho na sgra'i don ma yin nam/ de ci ltar na de la yang bsgrub pa dang dgag pa 'thad ce na/ tshad ma'i zhes bya ba'o/ /mngon sum gyi tshad ma'i don ni/ gsal ba'i rnam pa can shes pa'i bdag tu gyur par gsal ba gang yin pa'o/ /ci ltar gzhan
<p>201b.2</p>yin zhe na/ sgra'i don ni zhes bya ba'o/ /ci'i phyir gnyi ga la brten pa ma yin zhe na/ tshad ma'i don ni zhes bya ba'o/ /rnam pa gzhan du ni dngos po las gzhan du'o/ /'o na ci ltar sgra'i don gnyi ga'i thun mong ba yin zhe na/ sgra las zhes bya ba'o/ /gang gi phyir de ltar yin pa des na/ dngos po dang dngos po
<p>201b.3</p>med pa la brten pa ni sgra'i don yin no/ /mngon sum gyi don yang de 'dra ba kho na'o zhe na/ mngon sum gyi tshad ma ni rnam par rtog pa dang 'dra bar de lta min te/ zhig pa dang ma zhig pa'i don la yang de 'dra ba nyid ma yin na gang gis de'i don las gnyi ga la thun mong bar 'gyur/ des na zhes bya ba ni gnyi ga la thun
<p>201b.4</p>mong yin pa'i phyir ro/ /de ltar rnam par rtog pa'i yul bsgrub pa dang dgag pa'i yul nyid du bsgrubs nas/ da ni rtog med kyi blo 'khrul pa'i yul zla ba gnyis la sogs pa yang dgag pa'i yul nyid du brjod pa ni/ rnam par rtog pa med pa yang zhes bya ba'o/ /gal te rnam par rtog pa med pa'i
<p>201b.5</p>shes pa mtha' dag tshad mar gyur na de'i tshe des nye bar bstan pa'i don dgag pa'i yul du mi 'gyur ba zhig na/ de ltar ni ma yin te des na rnam par rtog pa med pa 'ga' zhig kho na tshad ma yin pa'i phyir de'i yul dgag pa'i yul du mi 'gyur mod 'khrul pa'i rnam pa gzhan dgag pa'i yul yin pa yang go
<p>201b.6</p>'gal ba ci yod/ gal te rnam par rtog pa med pa sgrub pa'i tshul du zhugs pa na de'i don ji ltar dgag snyam na/ gal te zhes bya ba'o/ /zla ba gnyis la sogs pa sgrub pa'i tshul du zhugs pa gang yin pa de tshad ma ma yin na ni de'i tshe tshad ma yin pa des na 'khrul pa'i shes pas nye bar bstan pa'i zla ba gnyis
<p>201b.7</p>la sogs pa de tshad ma ma yin par bstan pa'i phyir/ zla ba gnyis la sogs pa 'di ni yod pa ma yin no zhes dgag pa 'jug par byed do/ /gang gi tshe de tshad ma ma yin zhe na dgag pa'i tshul gyis zhes bya ba'o/ /gal te phyi rol gyi zla ba gnyis la sogs pa med pa'i rang bzhin dang zla ba gnyis la
<p>202a</p>
<p>202a.1</p>sogs pa'i rnam par bsgrub pa 'jug pa yin na/ de'i tshe de tshad ma ma yin la gang gi tshe de tshad ma ma yin pa de'i tshe yang des nye bar bstan pa'i zla ba gnyis la sogs pa phyi'i zla ba gnyis la sogs pa'i rang bzhin gyi dgag pa yul nyid yin no zhes bya ba'i don to/ /gal te
<p>202a.2</p>zhes bya ba la sogs pa'i rtsod par ni don 'di yin te/ nyes pa 'khrul pa nyid nye bar skye ba ni/ rang gi dmigs pa phyi rol gyi rang bzhin du med par ston par byed de/ des na btags zin pa la 'thag pa'i tshul du dgag pa gzhan gyis ni ci yang byar med do zhes bya ba'o/ /de lta bu'i
<p>202a.3</p>nyid du zhes bya ba ni/ phyi'i dmigs pas stong pa kho nar ro/ /ci'i phyir zhe na/ rang rig pa zhes bya ba'o 'di nyid gzhung 'dzugs pa ni rang gi zhes bya ba'o/ /gzhan du zhes bya ba ni rnam pa gzhan gyis so/ /ci'i phyir zhe na/ thug pa med pas rang gi ngo bos las dmas par thal ba'i phyir ro/ /
<p>202a.4</p>gang gis rang gis ngo bo las nyams par 'gyur ba ci ltar thug pa med ce na/ rnam pa gzhan du zhes bya ba'o/ /de nyid kyang zhes bya ba ni rnam pa gzhan no/ /'on te rnam pa gnyis pa yang rnam pa gzhan du snang ba yin no zhe na/ der yang zhes bya ba ste/ rnam pa gnyis pa la yang rnam pa gzhan du snang ba
<p>202a.5</p>yin na/ de ltar zhes bya ba rang bzhin de nyid yin par 'gyur ba'i phyir thug pa med par 'gyur ro/ /dngos po nye bar len pa can nyid kyang dgag par mi 'thad do zhes brjod pa'i don du rang gi ngo bor zhes smras so/ /gal te chos can yin na/ de'i tshe phyi rol gyi nye bar len pa can yin pa 'gog
<p>202a.6</p>par 'gyur gyi gzhan du ni ma yin no zhes de ltar ni sangs rgyas pas kyang khas blang dgos so/ /'on te chos can yod pa kho na'o zhe na/ chos can de yang zhes bya ba ste/ sgra'i don gyi rang bzhin/ dngos po'i nye bar len pa can dgag pa'i gzhir gyur pa yang rang gi ngo bos zhes bya ba dngos po'i nye bar
<p>202a.7</p>len pa can ma yin pa'i rang bzhin du rtogs pas na ste/ dngos po'i nye bar len pa can ma yin pa ni de'i rang bzhin yin pa'i phyir/ chos can rtogs pa nyid na dngos po'i nye bar len pa can ma yin par rtog par 'gyur ro/ /des na ci ltar chos can de sgrub pa dang dgag pa'i thun mong pa nyid yin zhe na/ 
<p>202b</p>
<p>202b.1</p>sgra'i don dang mtshungs pa de 'dra ba phyi rol dang nang gi rang bzhin med na'ang / sgra'i don gyi rang bzhin gyi chos can de nyid sgrub pa dang dgag pa de dag dang 'brel bar snang zhing nges pa yin gyi/ phyi dang nang gi rang bzhin dag ni ma yin no/ /gal te phyi dang nang gi rang bzhin dang bral ba nyid yin na rang bzhin
<p>202b.2</p>med pa kho na ma yin nam/ ci ltar na yod ces tha snyad byed snyam na sgra 'jug pa'i gtan tshigs la/ sgra'i don gyi rang bzhin gyi gzhan sel ba de yang spyi la sogs brjod par bya ba yin par 'dzin pa bzlog pa'i don du yod do zhes bya ba'i tha snyad la brten par 'dod do/ /ci'i phyir tha snyad 'di phyi
<p>202b.3</p>dang nang gi rang bzhin la brten pa ma yin zhe na/ sgra zhes bya ba'o de las zhes bya ba ni phyi dang nang gi rang bzhin las ma gtogs pa'o/ /lan ni gzhan sel ba zhes bya ba'o/ /'o na sgra las rtogs pa zhes bya ba'i tha snyad du ci ltar 'gyur zhe na/ de lta na yang zhes bya ba ste ma rtogs na yang ngo / /de ga las
<p>202b.4</p>she na 'di ltar zhes gsungs so/ /mngon par yin no zhes bya ba ni lhag par zhen pa'o/ /ci ltar na sgra'i don 'di phyi rol la sogs pa'i rang bzhin dang bral ba yin zhe na/ de skad du yang zhes bya ba'o/ /'di la zhes bya ba ni gzhan sel ba la'o/ /slob dpon chos mchog gi lugs kyi dogs pa bsu ba
<p>202b.5</p>ni/ gal te zhes bya ba'o/ /gang la shes pa las phyi rol gyi rang bzhin du sgro btags pa'i rang bzhin yod pa de lta bu sgra'i don gyi rang bzhin yod pa ma yin nam/ des na sgra'i don rang bzhin med pa ci ltar yin zhe na/ lan ni de la ni phyi rol gyi rang bzhin du sgro btags pa'i rang bzhin yod pa ma yin
<p>202b.6</p>no/ /ci'i phyir zhe na/ shes pa dang zhes bya ba'o/ /gzhan zhes bya ba ni sgro btags pa'i rang bzhin no/ /dogs pa ni 'khrul pa'i zhes bya ba'o/ /sgro btags pa'i rang gi ngo bo ni 'khrul pa yin no zhes bya ba'i don to/ /lan ni de yang zhes bya ba ste/ 'khrul pa'i rang bzhin yang ngo / /ma
<p>202b.7</p>rtogs na zhes bya ba ni 'khrul pa'i rang bzhin no/ /dogs pa ni phyis zhes bya ba'o/ /dang po'i ni 'khrul pa'i rang bzhin rtogs pa kho na yin la/ phyis ni 'khrul pa'i rang bzhin nyid du nges par 'gyur ro zhes bya ba'i don to/ /rang gi ngo bo zhes bya ba ni 'khrul pa'i rang bzhin du'o/ /ma rtogs na ni
<p>203a</p>
<p>203a.1</p>'khrul pa'i rang bzhin du yod do zhes bya ba ni/ rnam par gzhag pa gang yin pa de'i yul ci ltar yin/ 'on te dang po ni 'khrul pa'i rang bzhin la/ ma 'khrul pa nyid du rtogs te/ des 'khrul pa nyid du nges pa ma yin no zhes dogs na gzhan gyi zhes bya ba'o/ /gal te de nyid
<p>203a.2</p>gzhan gyi rang gi ngo bor rtog na/ de'i tshe rtogs pa 'khrul par 'gyur ba yin gyi/ /sgro btags pa de nyid ni 'khrul pa'i rang bzhin du rtags pa ma yin no/ /bden pa nyid du nges pas na zhes bya ba ni sgro btags pa mi bden yang dang po bden pa nyid du snang bas na'o/ /de'i zhes bya ba ni lan no/ /dogs
<p>203a.3</p>pa ni don la zhes bya ba'o/ /lan ni de nyid ces bya ba ste don la ma reg pa nyid do/ /de'i ni sgro btags pa yi'o/ /don la ma reg pa de yang snang ba kho na yin pas ci ltar mi bden pas/ ci'i phyir zhe na/ rang bzhin zhes bya ba'o/ /don la ma reg kyang don la reg pa nyid du nges pa skyed pa'i phyir mi bden
<p>203a.4</p>pa nyid do zhes dogs pa bsu ba ni/ rnam pa gzhan du zhes bya ba'o/ /lan ni 'o na zhes bya ba'o/ /nyid kyi tshig gis ni don la ma reg pa bden par brjod pa'o/ /dogs pa ni des zhes bya ba ste/ sgro btags pas phyin ci log tu nges pa skyed pa'i phyir ro/ /de yang ni sgro btags pa'o/ /ma yin te zhes
<p>203a.5</p>bya ba ni lan no mngon sum la snang ba nges pa skyed par byed pa ma yin pa de bzhin du sgro btags pa yang de'i skyed byed ma yin gyi/ 'on kyang sgro btags pa nyid de skyed byed yin no/ /gang gis de skyed pas de'ang mi bden par 'gyur ba nges pa yang 'khrul pa ni ma yin no zhes brjod pa ni/ de lta yin na zhes
<p>203a.6</p>bya ba'o/ /de yang ni nges pa yang ngo / /de'i phyir zhes bya ba ni shes pa dang shes bya las ma gtogs pa'i sgro btags pa med pa'i phyir ro/ /gzung ba'i rnam pa dang ldan pa'i rnam par rtog pa 'ba' zhig yod kyi btags pa gzhan ni yod pa ma yin no zhes dgongs pa'o/ /gal te rang bzhin
<p>203a.7</p>med na/ 'o na ci ltar zhes bya ba'o/ /lan ni sgra 'jug pa'i phyir ro zhes bya ba'o/ /'di nyid kyi bshad pa ni sgra 'jug pa'i zhes bya ba'o/ /tha snyad las zhes bya ba ni/ bsgrub pa dang dgag pa'i rang bzhin las so/ /ci'i don du zhe na/ spyi la sogs pa zhes bya ba'o/ /gal te sgra las ci yang
<p>203b</p>
<p>203b.1</p>rtogs pa med do zhes brjod kyang spyi la sogs par 'dzin pa ni ldog par 'gyur ba nyid ma yin nam/ des na gzhan sel ba zhes bstan pas ci bya zhe na/ gal te zhes bya ba'o/ /gang gi phyir sgra 'jug pa'i phyir yod do zhes tha snyad du byed pa de nyid kyi phyir/ rnam 'grel mdzad pas de yang zhes gsungs te/ 
<p>203b.2</p>sgra'i don rang bzhin med pa nyid bsgrub pa dang / dgag pa'i tha snyad la brten par 'dod pa yin no/ /de ltar ma yin na zhes bya ba ni de'i tha snyad la brten par mi 'dod na/ rang bzhin med pa sgra'i don yin pa la shes par byed pa med pa'i phyir na yod do zhes bya ba'i tha snyad chad pa kho nar 'gyur ro/ /des
<p>203b.3</p>na rigs pa can la sogs pa sgra'i don rang bzhin med pa ci ltar yin zhes spong bar 'gyur ro/ /gal te sgro btags pa mi bden yang rang bzhin med par sgra'i don ci ltar yin te/ dngos po'i rang bzhin brjod bya yin pa'i phyir ro zhe na/ 'di ltar zhes bya ba'o/ /gang gi phyir me'i sgra las me ma yin
<p>203b.4</p>pa las ldog pa ma ldog kyang / me ma yin pa spangs nas 'jug pa nyid gzhan bzlog pa yin no/ /'on te 'di 'dra ba'i gzhan bzlog pa ni/ sgra las dngos po'i rang bzhin rtogs pa'i dbang gis 'gyur ba ma yin no zhe na/ rtogs pa rnams kyis zhes bya ba'o/ /phan tshun gyi zhes bya ba ni/ sgras
<p>203b.5</p>ni gzhan las ldog pa'i rnam par rtog pa skyes la des ni 'jug pa'i rnam par rtog pa'o zhes bya ba la sogs pa'o/ /'on te me'i sgra las me'i rang bzhin rtogs pa nyid kyi na 'jug pa yin no zhe na/ sgra las ni zhes bya ba'o/ /de las ni zhes bya ba ni rnam par rtog pa las so/ /'jug pa'i rnam
<p>203b.6</p>par rtog pa ni bdag 'jug go zhes bya ba'i rnam pa can no/ /de las zhes bya ba ni 'jug pa'i rnam par rtog pa las so/ /'gro ba'i rang bzhin zhes bya ba ni yul gzhan dang gzhan du skye ba'i chos can gyi lus nyid 'gro ba po yin la/ de'i rang bzhin nyams su myong ba po zhes bya ba nang gi reg bya
<p>203b.7</p>lus kyi dbang pos nyams su myong ba'o/ /'gro ba'i rang bzhin nyams su myong ba de las ni yod na me thob pa'am/ gal te med na mi thob pa zhes bya ba de lta bur me'i rang bzhin ma gtogs pas kho nar tha snyad yongs su rdzogs pa yin no/ /de nyid kyi phyir brjod par bya ba dang zhes bya ba'o/ /med
<p>204a</p>
<p>204a.1</p>mod kyi de lta na yang tha snyad ni 'grub po zhes bya ba'i don to/ /des na sgra'i don ni rang bzhin med pa kho na'o/ /gal te sgra'i don dngos po'i rang bzhin nyid kyis ngo bo dang bcas pa yin na ci skyon snyam na/ de lta min na zhes bya ba'o/ /gal te sgra'i don rang bzhin med pa ma yin
<p>204a.2</p>gyi/ 'on kyang dngos po'i rang bzhin nyid yin na/ de'i tshe don rnams kyi chos gcig bsgrubs sam bkag pa na/ bdag nyid thams cad bsgrubs pa dang bkag par 'gyur ro/ /ci'i phyir zhe na/ bdag tha snyad med pa'i phyir te/ chos dang chos can dag tha mi dad pa'i phyir ro/ /'on te
<p>204a.3</p>tha dad pa 'dod pa yin na/ de'i tshe bsgrub pa dang ni dgag pa dag chos can gcig la 'du bar mi 'gyur ro/ /ci dang 'dra bar zhe na/ gzhan dang gzhan bkag pa dang ni bsgrubs pa bzhin zhes bya ba'o/ /gal te zhes bya ba ni 'chad pa'o// /ci te de ltar 'gyur zhe na/ des zhes bya ba ste/ ba
<p>204a.4</p>lang zhes bya ba lang bsgrubs pa na ba lang de'i bdag nyid dkar po nyid la sogs pa ma bsgrubs pa ni ma yin te/ bsgrubs pa kho na'o zhes bya ba'i don to/ /ci'i phyir zhe na/ de yang zhes bya ba'o/ /ma bkag pa la yang de bzhin no zhes bya ba ni/ gal te chos gcig bkag pas
<p>204a.5</p>thams cad ma bkag na de'i tshe bkag pa yang ma bkag par thal ba'i phyir ro/ /'di skad brjod pa yin te/ gal te chos rnams chos can las tha mi dad pa yin na de'i tshe chos brjod pa na chos thams cad brjod pa'i phyir chos gzhan ston par byed pa'i sgra gzhan dag don med par 'gyur ro
<p>204a.6</p>zhes bya ba'o/ /ci'i phyir bsgrubs pa dang bkag pa dag /ma bsgrubs pa dang ma bkag par thal zhe na/ dum bur zhes bya ba'o/ /'on te gcig bsgrubs pa'am bkag pa na/ de'i bdag nyid yin pa yang gzhan dag ni bsgrubs pa'am bkag pa ma yin no zhe na/ de sgrub pa dang 'gog pa'i sgra
<p>204a.7</p>gzhan dag don med pa ma yin no zhe na/ sgra des zhes bya ba'o/ /de zhes bya ba ni dogs pa'o/ /'o na zhes bya ba ni lan no/ /gal te thams cad ma nges na/ de'i tshe khyed bsgrubs par 'dod pa gang yin pa de yang ma nges par 'gyur ro/ /nges par yul du byas pa ma nges pa zhes bya bar ni 'thad pa ma yin
<p>204b</p>
<p>204b.1</p>no/ /rnam par dbye ba med pa'i phyir zhes bya ba ni tha dad pa med pa'i phyogs kyi dbang du byas pa'i phyir ro/ /gal te rnam par dbye ba med kyang rnam par dbye bar ci ste mi dmigs zhe na dmigs pa nyid ces bya ba'o/ /'dir ni skabs kyis yang dmigs pa'i sgrar brjod do/ /de zhes bya ba ni dmigs pa
<p>204b.2</p>rnam par dbye bas na'o/ /gang gi phyir dmigs pa'i rnam par dbye bas yod pa rnam par dbye bar 'gyur ba des na'o/ /gcig nyid la zhes bya ba ni chos du ma dang tha mi dad pa'i chos can no/ /gzhan ni zhes bya ba ni dkar po nyid la sogs pa'o/ /'di ni zhes bya ba ni gcig nyid la nges pa dang ma nges pa nyid
<p>204b.3</p>do/ /gcig la yang nges pa dang ma nges pa nyid mi 'gal ba kho na'o zhes dogs pa bsu ba ni gal te zhes bya ba'o/ /'on te 'di ni mi 'thad do zhe na/ mthong ba ni zhes smras so/ /de la yang zhes bya ba ni/ nges pa dngos po'i yul can yin pa 'ba' zhig la ba lang nyid dang dkar po nyid nges pa dang ma
<p>204b.4</p>nges par 'gal bar ma zad kyi 'on kyang sngon po dang skad cig ma dag la yang ngo / /ci ltar 'gal zhe na/ dngos po'i rang bzhin pa'i nges pas gal te sngon po nyid du rtogs pa gang yin pa de ni skad cig nyid du gnas par bsgrub pa dang bral bar te/ skad cig ma nyid gnod pa'i sngon po rtogs na zhes bya
<p>204b.5</p>ba'i don to/ /de'i tshe byas pa nyid la sogs pa'i sgrub par byed pa gzhan gyis skad cig ma nyid 'grub par mi 'gyur ro/ /tshad mas te nges par grub pa'i sngon po'i rang bzhin skad cig ma nyid dang bral ba ni/ yod pa la sogs pa'i sgrub par byed pa gzhan gyis gnod pa ma yin no/ /ci'i phyir
<p>204b.6</p>zhe na/ gal te zhes bya ba'o/ /de yang ni gnod par byed pa'o/ /gzhan gyis ni gnod byed kyis so/ /des na tshad mas grub pa la ni gnod pa med do/ /des na sngon po'i rang bzhin nges pa ni/ ma nges pa skad cig ma nyid kyi rang bzhin dang 'gal ba kho na'o/ /sngon po nges pa des so/ /de zhes bya ba skad
<p>204b.7</p>cig ma nyid bsgrubs pas kyang ngo / /sngon po dang skad cig mar nges pa dag ni phan tshun gnod bya gnod byed kyi dngos po ma yin no zhes bya ba'i don to/ /ci'i phyir zhe na/ bsdu ba'i zhes bya ba'o/ /gnyi ga'i ni sngon po dang skad cig ma'i nyid do/ /ci gang gis bsdu ba'i zhes brjod pa rnam pa gzhan yang
<p>205a</p>
<p>205a.1</p>yod dam zhe na/ ldan pa ni zhes bya ba'o/ /de la bsdu ba'i rang bzhin brjod pa ni/ bsdu ba ni zhes bya ba'o/ /ci ltar 'di bsdu ba yin zhe na/ chos zhes bya ba'o/ /gang gi phyir de ltar ldan pa rnam pa du ma yod pa de'i phyir skabs 'dir ro/ /gnod pa'i mtshan nyid ces bya ba ni
<p>205a.2</p>gnod par bya bas dben pa nyid do/ /sngon po gang la de dang 'brel pa yod pa ni ldan pa'i phyir sngon po 'dir ni de lhan cig mi rtag pa nyid ci ltar sdud pa de ma yin pa kho na'o/ /yang gnod pa'i mtshan nyid gnod par bya bas dben par 'dzin pa yin la/ de dang ldan pa ni sngon por nges pa gang yin
<p>205a.3</p>des na/ ci ltar 'dir sngon po nyid dang skad cig ma lhan cig ci ltar sdud pa de yang ma yin pa kho na'o/ /ci'i phyir zhe na/ gang gi phyir gnod bya skad cig ma nyid gnod par byed pa sngon po nyid dang lhan cig bsdus par 'os pa ma yin no/ /yang na gnod par byed pa sngon po nyid du nges pas ni/ 
<p>205a.4</p>gnod par bya ba skad cig ma nyid sngon po nyid dang lhan cig bsdus par 'os pa ma yin no/ /ci'i phyir zhe na/ gal te zhes bya ba'o/ /ci ltar bkag snyam na/ des zhes bya ba'o/ /skad cig gi rang bzhin dang bral bar bzung yang ci ltar des bkag snyam na/ dben pa'i zhes bya ba'o/ /ci'i phyir
<p>205a.5</p>dngos po med pa'i tshad mas gnod snyam na/ mngon sum gyi zhes bya ba'o/ /med ces nges pa 'di nyid ni rang rgyud du tshad ma ma yin no/ /ci'i phyir zhe na/ gang gi phyir 'di ni 'bras bu yin te pha rol dag gi tshad ma dang 'bras bu dag tha dad par khas blangs pa'i phyir ro/ /'o na 'bras bu 'di'i
<p>205a.6</p>tshad ma gang yin zhe na/ de yis zhes bya ba'o/ /nges pa 'di zhes bya ba ni 'chad pa'o/ /nges pa 'di gzhan du dben pa dmigs pa med par 'gyur ba ni ma yin no/ /gal te res 'ga' ni sngon po nges par mi 'gyur ba de'i tshe skad cig nyid la gang gis gnod snyam na gal te zhes bya ba'o/ /der zhes bya
<p>205a.7</p>ba dben par rtogs pa'i nges pa bskyed pa rung ba gyis so/ /'og nas zhes bya ba ni mi dmigs pa'i skabs nas so/ /spyir brjod pa'i don khyad par la sbyor ba de la zhes bya ba ste de ltar gnas pa de la'o/ /de nyid kyis zhes bya ba ni sngon po'am de nges pas so/ /gnod par byas pa'i skad cig
<p>205b</p>
<p>205b.1</p>nyid de gzhan yod pa la sogs pa'i rtags las skyes pa'i rjes su dpag pas ci ltar sgrub/ des kyang zhes bya ba ni sngar gyi sngon po nges pas so/ /gzhan gyis ni skad cig nyid du rjes su dpog pas so/ /gal te sngon gyi rtogs pa sngon por nges pa de dmigs pa dang bcas pas tshad ma yin no/ /
<p>205b.2</p>de'i tshe sngon po nges pa'i rang bzhin la/ ci ltar skad cig nyid gsal ba ma yin te/ 'on te sngon por nges pa skad cig ma nyid bsgrubs kyang gsal bar ma byas so/ /des na rjes su dpag pas bsgrub par bya ba yin no zhe na/ bshad pa skad cig ma nyid kyi don de sngon po nges pas gsal bar ni
<p>205b.3</p>ma byas la/ bsgrubs pas yang yin no zhes 'thad par dka'o/ /gang gis phyir sngon po'i rang bzhin 'dzin pas nges pa yin yang de dang tha mi dad pa'i skad cig gsal bar ma byas so zhes bya bar yang ci ltar 'gyur te ma yin pa kho na'o/ /'o na sngon por nges pa skad cig ma nyid la ni gsal
<p>205b.4</p>ba yin la/ sngon po nyid la ni nges par byed pa yin no/ /des na skad cig ma nyid nges pa'i don du rjes su dpag pa 'jug pa yin no zhe na/ skad cig 'dir ni nges pa gsal ba yin la/ gzhan sngon po nyid la ni nges pa yin par ni 'thad pa dang 'brel pa ma yin no/ /nges pa sngon po'i rang bzhin
<p>205b.5</p>'dzin pa yin na/ 'ga' zhig ni nges pa la 'ga' zhig ni ma nges so zhes mi 'thad do/ /de'i phyir zhes bya ba dngos po 'dzin pa'i phyir sngon po nges pa snga ma gang yin pa de nyid ma 'khrul par 'gyur ba'am/ yang na phyi ma skad cig ma nyid du rjes su dpog pa ma 'khrul bar 'gyur gyi/ gnyi ga ma
<p>205b.6</p>'khrul pa ni ma yin no/ /ci'i phyir zhe na/ yul gcig gi zhes bya ba'o/ /gang gi phyir yul gcig la phan tshun 'gal ba'i shes pa mi 'byung ba des na'o/ /'on te zhes bya ba ni/ chos can las dang phan tshun yang tha dad pa yin na'o/ /ci ltar rten gzhan med snyam na/ 'di ltar zhes bya ba'o/ /
<p>205b.7</p>rdzas dang yon tan de dag la rten gzhan gsum pa'o/ /khyad par dang khyad par gyi gzhi zhes bya ba ni gzhi mthun pas khyad par dang khyad par can gyi dngos po rtogs pa'o/ /sngon po yan 'gar ba ma yin no zhes bya ba ni sngon po'i sgras rdzas dang bcas pa'i sngon po rtogs par byed pa'o/ /rigs
<p>206a</p>
<p>206a.1</p>dang yon tan zhes bya ba ni/ ut+pal nyid kyi rigs dang / sngon po'i yon tan ut+pala'i sngon po'i sgra dag las rtogs pa yin na'o/ /de ltar na yang gzhi mthun pa mi rtogs so/ /ci ltar zhe na/ gzhi brjod pa'i zhes bya ba'o/ /sngon po dang ut+pala'i sgra dag ni yon tan dang
<p>206a.2</p>rigs rjod par byed pa yin la/ gzhi brjod pa'i sgra gsum pa yang med pas so/ /rdzas nyid ces bya ba ni rdzas dang 'brel ba'i sngon po nyid rtogs pa'o/ /gcig gis zhes bya ba sngon po'i sgras so/ /gnyis pa ni yon tan dang rdzas so/ /gzhan gyis kyang zhes bya ba ni/ ut+pala'i sgras kyang ngo / /
<p>206a.3</p>de bzhin zhes bya ba ni gnyis brjod pa'o/ /bzhi'am zhes bya ba ni sgra gnyis kyis gnyis gnyis brjod pas so/ /gsum zhes bya ba ni sngon po'i sgras rdzas dang yon tan gnyis dang ut+pala'i sgras rigs brjod na'o/ /ci'i phyir gzhi mthun pa med snyam na/ gcig gam zhes bya ba'o/ /
<p>206a.4</p>des na zhes bya ba ni/ yan 'gar ba rtogs par mi nus pas na'o/ /tha dad par rtogs pa bzhin zhes bya ba ni bum pa dang snam bu rtogs pa bzhin no/ /rigs ma nges pa ni ut+pal dang khu byug la sogs pa'i rigs la yod pas so/ /yon tan ma nges pa zhes bya ba ni/ ut+pal la sogs
<p>206a.5</p>pa ni sngon po dang gzhan la yang yod pa'i phyir ro/ /don de nyid ces bya ba ni/ mngon sum gyis nges par bskol ba nyid du yul du ma byas pa gang yin pa'o/ /gzhan du zhes bya ba ni nges par bskol ba nyid du'o/ /de kho na bzhin zhes bya ba ni tha mi dad par ro/ /ci'i phyir zhe na/ de nyid la
<p>206a.6</p>zhes bya ba ni sngon po la sogs pa tha dad pa ma yin pa nyid la'o/ /de ltar zhes bya ba ni tha mi dad par ro/ /lan ni rtogs bzhin pa zhes bya ba'o/ /dogs pa ni nye bar zhes bya ba'o/ /sgra las shes pa 'jug pa ni/ sgra'i shes pa 'jug pa'o/ /dogs pa ni dbang po'i zhes bya ba'o/ /lan ni
<p>206a.7</p>dbang po nyid ni zhes bya ba ste/ sgra yang yin no zhes bya ba'i don to/ /'on te rtogs pa la ltos te dbang po la khyad par yod pa yin no zhe na/ gal te zhes bya ba'o/ /rgyang ring po na gnas pa la lkog tu gyur pa nyid du rtogs par khas blangs nas nye bar gnas pa la ci ste de ltar rtogs zhes
<p>206b</p>
<p>206b.1</p>brjod pa ni/ gang du zhes bya ba'o/ /nye bar gnas pa gang du dngos po gnas pa der ci ltar gzhan lkog tu gyur pa nyid du rtogs/ dbang po'i byed pa med pa'i phyir ro zhe na/ dbang po zhes bya ba'o/ /sgra ni dngos po'i rang bzhin rtogs par byed par khas blangs pa'i phyir ro/ /dogs pa ni gsal ba nyid
<p>206b.2</p>ces bya ba'o/ /gsal ba nyid med par khas blangs nas kyang nyes pa brjod pa ni/ gal te zhes bya ba'o/ /de lta mod kyang zhes bya ba gsal ba nyid med kyang / ut+pala'i rdzas so sor nges pa der 'du ba'o/ /gzhan du zhes bya ba ni sngon po med par ro/ /de lta yin dang zhes bya ba ni sngon po'i
<p>206b.3</p>sgra las sngon po nyid rdzas la gnas par rtogs na tshig gzhan sngon po'i sgras sbyor ba med par 'gyur te don med pa'i phyir ro/ /des na zhes bya ba ni ma nges par rjod par byed pas na'o/ /ci'i phyir zhe na/ ma nges par zhes bya ba'o/ /'on te phan tshun rnam par gcod pa'i phyir na/ gzhi mthun pa
<p>206b.4</p>nyid du rtogs pa yin no zhe na/ phan tshun zhes bya ba'o/ /ci'i phyir zhe na/ zin pa zhes bya ba'o/ /sngon po la sogs pa'i sgras sngon po la sogs pa'i don ma nges par brjod pa ni phan tshun rnam par gcod pa ma yin par 'gyur ro/ /rnam par gcod na skyon ci yod snyam na/ gal te zhes bya ba ste/ sngon
<p>206b.5</p>po ma yin pa dang / ut+pal ma yin pa las rnam par gcod par byed na'o/ /rnam par 'grel ba ni/ gal te zhes bya ba'o/ /gzhan gyis zhes bya ba ni/ ut+pala'i sgras so/ /ci'i phyir zhe na/ mngon sum gyi zhes bya ba'o/ /gzhan gyis ni sgra'am tshad ma gzhan gyis so/ /ci'i phyir zhe na/ 'khrul pa
<p>206b.6</p>nyid du zhes bya ba'o/ /'o na zhes bya ba nas zhe na'i bar ni rtsod pa'o/ /sngon po'i sgra brjod ma thag tu ni ci ut+pal 'am de ste gzhan yin zhes the tshom za ba ni sgra gzhan las te/ ut+pal bzlog pa yin no/ /bsdu bas rtogs pa yang ci ste mi rtogs snyam na/ bsdu bas zhes bya ba'o/ /'o na the tshom yang ci
<p>206b.7</p>ltar ldog snyam na/ gang gi tshe zhes bya ba'o/ /gnyi ga yang zhes bya ba ni/ sngon po dang ut+pala'i sgra dag gam de las byung ba'i shes pa dag go/ /des ni sngon po'i sgras so/ /brtan par zhes bya ba ni/ ut+pala'i sgras ni ut+pala'i sgra las skyes pa'i rtogs pa ste/ des bzlog par bya ba'o/ /ci ltar sgra
<p>207a</p>
<p>207a.1</p>gzhan las bzlog par 'thad ce na/ de lta bu nyid ces bya ba ste bzlog par gos pa nyid ni/ de lta bur gyur pa ma yin par te bzlog par mi nus pa'o/ /ut+pala'i sgras ni ut+pala'i ma yin pa las zlog par byed pa yin no zhes bya ba'i don to/ /gang phyir zhes bya ba la sogs pa'i don ni
<p>207a.2</p>'di yin te/ sngon po'i sgras dngos po'i rang bzhin rtogs pa'i phyir/ ut+pal ma yin pa las ldog pa nyid kyang rtogs pa kho na'o/ /des na ut+pala'i sgras bya ba ci yod de/ rtogs zin pa rtogs par byed pas dgos pa med pa'i phyir ro zhes bya ba'o/ /de nyid kyis ni sngon po'i sgras so/ /sgra gzhan ni
<p>207a.3</p>ut+pala'i sgra'o/ /rtogs pa snga mas zhes bya ba ni/ sngon po'i sgra las skyes pas so/ /phyi mas zhes bya ba ni ut+pala'i sgra las skyes pas so/ /tshad ma'i sgra zhes bya ba ni/ gal te sngon po'i sgra phyi'i don la tshad ma yin na de'i tshe des bstan pa nges pa nyid med pa gang yin pa de ni sgra phyi ma'am gzhan gyis gzhan du
<p>207a.4</p>bya bar mi nus pa zhig na gzhan du byed pa yang yin te/ de'i phyir snga ma'am zhes bya ba'o/ /'on te rjes su dpag par ni zhes bya bar don 'di yin te/ sngon po dang ut+pala'i sgra'am de skyed pa'i shes pa dag ni phan tshun gnod bya gnod byed kyi dngos po yin pa'i phyir dngos po med pa'i yul can du 'gyur
<p>207a.5</p>gyis rjes su dpag pa ni med par sgrub pa'i phyir na/ me dang me ma yin pa la sogs pa thun mong pa'i ngo las gnod par byed pa kho na'o/ /gnod par bya ba ni ma yin te/ des ni ci ltar dngos po med pa'i yul can yin zhes bya ba'o/ /gnod par byed pa nyid ni ma yin no/ /ci'i phyir zhe na/ de yang zhes
<p>207a.6</p>bya ba ste rjes su dpag pa yang ngo / /gal te rjes su dpag pas bzung ba nyid mngon sum gyis 'dzin pa ma yin nam/ des na ji ltar rjes su dpag pa la des gnod ce na/ rjes su dpag pas ni zhes bya ba'o/ /de yang zhes bya ba ni/ rjes su dpag pa la yang rno ba dang 'bar ba la sogs pa'i
<p>207a.7</p>khyad par la the tshom za ba kho na'o/ /gal te khyad par la the tshom za ba de lta na yang / spyi la ni ma yin no zhes dogs pa ni/ spyi la zhes bya ba ni/ ci'i phyir the tshom gyi rang bzhin yin zhe na/ spyi rtogs pa ni zhes bya ba'o/ /spyi zhes bya ba gzhan ni 'ga' yang yod pa ma yin te/ 'dir rgya cher bkag zin
<p>207b</p>
<p>207b.1</p>pa'i phyir ro/ /'on kyang khyad par de dag nyid nges par ma brtags pa ni spyi yin la/ khyad par nges par ma rtogs pa nyid kyang spyi rtogs pa yin no/ /des ni 'di the tshom gyi rang bzhin yin pa'i phyir ci skad brjod pa'i mtshan nyid can gyi spyi la the tshom za ba kho na'o/ /ci ltar na de lta bur rtogs pa nyid
<p>207b.2</p>spyi rtogs pa yin zhe na/ spyi la ni zhes bya ba'o/ /rnam par nges pa ni 'di ni khra bo kho na'o zhes so sor nges pa'o/ /'di nyid brjod pa ni 'di ltar zhes bya ba'o/ /ba lang tsam du rtogs pa'i spyi gang yin pa de la ni/ khra bo la sogs pa las gang yang rung ba'i ba lang gi gsal ba yod do zhes rtogs
<p>207b.3</p>par 'gyur gyi/ ser po'am sngon po'i gsal ba rnam pa 'di lta bu zhig yod do zhes bya bar ni ma yin no/ /des na zhes bya ba ni khyad par ma nges pa na'o/ /'chad pa ni spyi zhes bya ba'o/ /des na zhes bya ba ni gsal ba rtogs pa mi 'dren pas so/ /dogs pa ni gsal ba zhes bya ba'o/ /spyi khas blangs
<p>207b.4</p>nas nyes pa brjod pa ni/ gal te zhes bya ba'o/ /'on te spyi don bya ba byed pa ma yin mod/ de lta na yang bslad pa ma yin no zhe na/ gang du don du zhes bya ba ste/ don bya ba nus pa'i don du'o/ /gzhan la zhes bya ba ni spyi la'o/ /gal te zhes bya ba ni rtsod pa'o/ /spyi zhes bya ba ni lan no/ /gzhan la
<p>207b.5</p>zhes bya ba ni gsal ba la'o/ /gzhan ni spyi'o/ /ha cang thal ba brjod pa ni nges pa thams cad ces bya ba'o/ /'di spong ba ni ci ste zhes bya ba'o/ /sred pa zhes bya ba ni mtshungs pa ni chos dang ldan pa'i chos can ni 'di nyid brjod pa ni/ 'di ltar zhes bya ba'o/ /khyad par gang zhig spyi gang la srid pa'o/ /
<p>207b.6</p>de zhes bya ba spyi mthong ba'i khyad par de nyid la'o/ /ci'i phyir de nyid la the tshom za zhe na/ the tshom ni srid pa dang zhes bya ba'o/ /gang gis de mthong bas der the tshom du 'gyur ba gang zhig gang la srid pa dang 'khrul pa yang yin zhe na/ spyi la yang zhes bya ba'o/ /skabs yin pa'i phyir na srid pa zhes bya
<p>207b.7</p>ba 'dis ni 'khrul pa nye bar mtshon pa'o/ /don 'di nyid khyad par du ston pa ni ba lang nyid ces bya ba'o/ /spyi zhes bya ba ni ma dmigs pa kho na yin te/ des nges pas khyad par la the tshom za bar ci ltar 'gyur zhes lan 'debs pa ni/ khra bo zhes bya ba'o/ /gzhan spyi ni khyad par 'dir yod
<p>208a</p>
<p>208a.1</p>pa min no/ /gzhan yang zhes bya ba ni ba lang nyid la gzhan shing nyid du rnam par rtog pa'o/ /rnam pa gzhan gyi sgo nas kyang spyi rtogs pa mi rigs so zhes brjod pa ni/ yang na zhes bya ba'o/ /skabs nye bar sdud pa ni/ des na zhes bya ba'o/ /khyad par gyi dbye ba yon tan dang / spyi la
<p>208a.2</p>sogs pa rnams so/ /rtags yin pa des na'o/ /the tshom med pas zhes bya ba ni nges pa'i shes pa dmigs pa dang bcas pas na bdag nyid thams cad nges pa'i phyir ro/ /rdzas zhes bya ba ni rtsod pa'o/ /ci lta bur gyur pa zhes bya ba ni sngon po zhes brjod pa na ci ut+pala'i khyad par can gyi rdzas
<p>208a.3</p>sam/ de ste rnam pa gzhan yin zhes mi shes pa des na/ ut+pala'i khyad par can gyi rdzas bstan pa'i don du ut+pala'i sgras ut+pala'i khyad par bstan pa'o/ /gal te zhes bya ba ni gal te sngon po'i sgras khyad par gcig gis khyad par du byas pa'i don de rang gi rang bzhin du rtogs par
<p>208a.4</p>byas nas/ de'i tshe ut+pala'i khyad par gyis kyang khyad par can du bstan pa kho na yin pas de'i sngon po'i khyad par gzhan ut+pal nyid de ut+pala'i sgra las rigs gang yin pa des snga na med pa'i rang bzhin gzhan gang zhig yul du byed par 'gyur te mi 'gyur pha des na des ni don med
<p>208a.5</p>do/ /'on te sngon po'i sgras sngon po'i khyad par nyid kyi khyad par can gyi don rtogs kyi/ ut+pala'i khyad par can du yang ni ma yin no/ /des na ut+pala'i sgra don med do zhes dogs pa bsu nas sel ba ni/ 'on te zhes bya ba'o/ /sngon po'i sgras sngon po'i khyad par dang 'brel pa na/ 
<p>208a.6</p>don de gzhan du zhes bya ba ut+pal nyid kyi khyad par dang 'brel par rtogs na ni/ de'i tshe khyad par gzhan ut+pal nyid dang 'brel bar ut+pala'i sgra las rtogs pas gzhan du zhes bya ba ut+pala'i nyid kyi khyad par can du byed par nus pa ma yin no/ /tshig le'ur byas pa snga mas don med pa
<p>208a.7</p>nyid du brjod pa'i lan gyi dogs pa bsu ba ni/ 'on te zhes bya ba'o/ /ut+pala'i sgras ni/ rdzas la ut+pal nyid kyi spyi dang 'brel pa kho nar rtogs kyi rdzas de'i khyad par sngon po'i sgras bstan par bya ba ni rtogs pa ma yin te/ des na ut+pala'i sgra don med pa ma yin no zhes bsams
<p>208b</p>
<p>208b.1</p>pa'o/ /de lta yin na zhes bya ba'i lan la ni don 'di yin te/ gal te ut+pal nyid dang ldan pa kho nar rtogs kyi don bya ba byed pa'i ut+pala'i gsal ba ma yin na/ de'i tshe de ma grub pas na de la 'jug par mi 'gyur ro/ /de med pas de thob par yang mi 'gyur ro/ /khyad par kho na don
<p>208b.2</p>bya ba byed pa yin no zhe na/ khyad par yan 'gar bas ni zhes bya ba'o/ /tshig le'ur byas pa dang po rnam par 'grel pa ni/ ci ste de'i sgo nas zhes bya ba ste/ ut+pala'i khyad par gyi sgo nas so/ /'gog pa ma yin te zhes bya ba'o/ /ci'i phyir zhe na/ khyad par zhes bya ba'o/ /khyad
<p>208b.3</p>par snga ma sngon po nyid sngon po'i sgra gang la brjod par bya ba nyid du yod pa de nyid kyis rtogs zin pa'i phyir ro/ /des na ut+pala'i sgra las khyad par gzhan brjod pa ni don med pa kho na'o zhes bya ba'i don to/ /tshig le'ur byas pa gnyis pa'i phyed snga ma rnam par 'grel pa ni/ 'on
<p>208b.4</p>te zhes bya ba'o/ /khyad par gzhan dang zhes bya ba ni ut+pala'i khyad par dang bral ba'o/ /rtsod pa byed pa nyid grub pa'i mtha' smra ba'i gzhung dbang po nyid du nye bar 'god pa ni/ de lta na yang zhes bya ba'o/ /de'i phyir ut+pala'i sgra don med pa ma yin no zhes bsams pa'o/ /
<p>208b.5</p>phyed phyi ma rnam par 'grel pas lan 'debs pa ni/ 'o na gal te zhes bya ba'o/ /khyad par gzhan ni sngon po'i khyad par gyis so/ /gzhan du/ gyur par zhes bya ba ni ut+pal nyid dang bral ba'o/ /gzhan du byed ces bya ba ni ut+pal nyid dang ldan par byed pa'o/ /gang gi phyir
<p>208b.6</p>tshad ma te/ sngon po'i sgras grub pa'i ut+pal nyid dang bral ba gang yin pa de ni gzhan du ste/ ut+pal nyid dang bcas par byed nus pa ma yin no/ /sngon po'i sgras ni ut+pal nyid dang bral bar rtogs pa 'thad pa yang ma yin no/ /ci'i phyir zhe na/ 'phrod pa 'du ba zhes bya ba'o/ /de zhes
<p>208b.7</p>bya ba ni thams cad dbyer med pa'i rang bzhin no/ /sngon po'i sgras ut+pal nyid dang yang ldan par rtogs par 'gyur ro zhes bya ba'i don to/ /des na ut+pala'i sgra don med do/ /rtogs na ni zhes bya ba ni sngon po'i sgras ut+pal nyid dang bral ba rtogs na yang sngon po de nyid rdzas de'i rang bzhin
<p>209a</p>
<p>209a.1</p>yin pas so/ /gzhan gyi ni ut+pala'i sgras gzhan du ste ut+pal nyid dang 'brel par byed par ci ltar 'gyur/ lhag pa bsnan pa zhes bya ba ni/ ut+pal lhag par bsnan pa tsam zhig ut+pala'i sgras byed pa yin gyi/ ut+pala'i rang bzhin du ni ma yin pa'o/ /gzhan
<p>209a.2</p>las ni ut+pala'i sgra las so/ /'di skad brjod pa yin te/ ut+pala'i sgra sbyar ba'i sngon rol du ni ut+pala'i chos dang ldan par yang ma rtogs la ut+pal ma yin pa'i chos dang ldan par yang ma rtogs kyi/ ut+pala'i sgra sbyar bas ni rdzas la ut+pal nyid lhag par rtogs pa yin gyi/ ut+pa
<p>209a.3</p>la ma yin pa las ldog par byed pa ni ma yin no/ /'o na ci ltar ut+pal ma yin pa las ldog snyam na/ de las zhes bya ba ste/ ut+pal ma yin pa las ldog pa ni rdzas la ut+pal ma yin pa'i rang bzhin du mi srid par nges pa gang de las yin te/ des na ut+pal ma yin pa las ldog pa
<p>209a.4</p>ni gzhan las grub la sgra las ni lhag par rtogs pa tsam zhig 'jug pa yin no/ /ci ltar mi srid par nges she na/ de dang zhes bya ba ste/ rdzas de ut+pal de nyid kyi chos dang ldan par 'gyur ba ni ma yin no zhes 'brel te/ de las gzhan zhes bya ba ni ut+pal ma yin pa'i chos dang ldan par yang
<p>209a.5</p>mi 'gyur ro/ /ut+pal nyid dang ut+pal ma yin pa nyid kyi chos dang ldan pa ni gcig par mi 'gyur ro zhes bya ba'i don to/ /ci ltar 'di mi bden snyam na/ gal te zhes bya ba'o/ /sngon po'i sgra la sngon po nyid khu byug la sogs pa dang mthun pa'am thun mong ma yin pa zhig rtogs/ de la gal te
<p>209a.6</p>khu byug la sogs pa phyugs kyi khyad par rnams tshad mas te sngon po'i sgras thob par bstan na/ de'i tshe ut+pal ut+pal zhes de ltar lhag par stong phrag bsnan pas kyang thob pa de bzlog par ni mi nus so/ /tshad ma'i stobs kyis 'ongs pa ni sgro btags pas ldog pa ma yin no/ /gnyis pa sal ba
<p>209a.7</p>ni/ 'on te phyugs gzhan rnams thob pa med na/ de'i tshe ut+pala'i don de nyid sngon po'i sgras bcad pa'i phyir de rtogs pa'i phyir/ ut+pal nyid bsnan pa'i khyad par gzhan gyi ci zhig bya/ 'dir ni zhes bya ba ni/ bdag nyid thams cad kyis rtogs par la'o/ /gang gi phyir ut+pal nyid du
<p>209b</p>
<p>209b.1</p>sgro btags pa'i yul gyi khyad par gzhan gyis bzlog par bya ba ni ci'ang yod pa ma yin no/ /de'i phyir zhes bya ba ni bzlog par bya ba med pa'i phyir ro/ /des na zhes bya ba ni bdag nyid thams cad kyis bzung bas na'o/ /tshad ma gzhan nam sgra gzhan gyis khyad par gzhan rtogs pa ni don med do/ /gal te
<p>209b.2</p>zhes bya ba ni gzhan gyi phyogs rjes su brjod pa'o/ /de'i phyir zhes bya ba ni sun 'byin pa'o/ /tsam gyi sgras ni gsal ba rtogs pa 'gog pa'o/ /mtshon pa'i spyis mtshon pa ma yin pa'i phyir ro/ /ci ltar na de ltar rtogs na khyad par thams cad 'dzin snyam na/ mngon sum gyis ni de ltar
<p>209b.3</p>zhes bya ba ste/ khyad par thams cad dang ldan pa nyid du'o/ /mngon sum gyis kyang khyad par gyi tshogs mtha' dag dang ldan pa'i dngos po 'dzin pa ma yin no zhes dogs pa bsu ba ni/ 'on te zhes bya ba'o/ /de'i tshe nam yang rdzas 'dzin par mi 'gyur te/ thams cad du mdog
<p>209b.4</p>dang dbyibs kho na 'dzin pa'i phyir ro/ /nges pa ci yod snyam na/ des ni zhes bya ste dmigs pa'i mtshan nyid du 'gyur ba ma dmigs pas med pa'i phyir ro/ /de las rdzas gzhan zhes bya ba ni lan no/ /bdag de la rdzas gzhan ci ltar 'gyur ba te mi 'gyur ba kho na ste/ mi dmigs
<p>209b.5</p>pa'i phyir ro zhes bya ba'i don to/ /de'i phyir zhes bya ba ni chos can rdzas gcig med pa'i phyir ro/ /dogs pa ni sangs rgyas pas khyed la yang gzhi mthun pa der ci ltar 'gyur 'di ni nye bar mtshon pa ste bsgrub pa dang dgag pa'i tha snyad du yang ci ltar 'gyur zhe na/ sgra la sogs pa
<p>209b.6</p>chos can gcig gi dbang du byas te/ rnam par rtog pa can gyi blos bstan pa'o/ /chos can ci 'dra bar gcig ce na/ sna tshogs chos kyi gzhir gyur pa lta bu'o/ /chos gcig bsgrub na ste/ sgrub pa'i dus de ston pa dang zhes bya ba bsgrub par bya ba'i chos de dang 'brel pa lta bu
<p>209b.7</p>dang / bsgrub pa dang dgag pa dag gis ma reg pa'i rang bzhin gzhan rnams btang snyoms lta bu dang ngo / /chos gcig 'gog na ni dgag par bya ba'i chos de'i sa dben pa ste bri ba lta bu dang / de las gzhan dgag par bya ba ma yin pa'i chos rnams la ltos pa lta bur ste/ 
<p>210a</p>
<p>210a.1</p>de lta bu'i chos can bstan nas/ dgag pa dang bsgrub pa'i mtshan nyid kyi tha snyad med pa'i don can ci ltar bstan pa de kho na bzhin du tha snyad de bstan pa don tha dad pa la brten pa ste/ gzhan sel ba la mi bden pa'i don can du ma brtags par khas len pa'i tha
<p>210a.2</p>snyad byed pa po ni 'jig rten pa'i don la gnod par mi 'gyur ro/ /ci 'dra ba la zhe na/ thog med ces bya ba ste/ thog ma med pa'i bag chags las byung ba rnam par rtog pa'i blos bstan pa la'o/ /de lta ma yin na tha snyad nyid mi 'thad par 'gyur ro/ /des na gang gis med par
<p>210a.3</p>'gyur ba/ khyed cag bzhin du nged kyi ltar na ni tha snyad 'di don dam par ma yin no/ /'chad pa ni kho bo cag gis zhes bya ba'o/ /ci'i phyir zhe na/ gzhi mthun pa zhes bya ba'o/ /de nyid gsal bar byed pa ni/ 'di ltar zhes bya ba'o/ /sgra'i sgra don zhes bya ba ni/ sgra zhes bya ba'i sgra
<p>210a.4</p>'di'i don sgra'i mtshan nyid gang yin pa de chos can nyid du 'jog go/ /ci ltar zhe na/ sgra ma yin pa las zhes bya ba'o/ /rnam par 'jog pa'i rnam par brjod pa ni sgra zhes bya ba zhes so/ /gal te sgra'i sgra'i don tshad ma gcig gis rtogs na mi rtag pa nyid la sogs pa sgrub pa don
<p>210a.5</p>med do zhe na/ sgra de yang zhes bya ba'o/ /phyin ci log gi tha snyad rtag pa nyid kyi tha snyad de mi rtag pa nyid zin pa'i phyir ro/ /tha snyad gzhan zhes bya ba mi rtag pa nyid kyi tha snyad bcug pas so/ /phyin ci log gi tha snyad kyang yul ni rtag pa nyid de de bsal ba'i phyir te bzlog pa'i phyir ro/ /de'i tshe ni
<p>210a.6</p>rnam par 'jog pa'i dus na'o/ /rang bzhin gang gis rtogs snyam na/ bdag gis ngo bor ro/ /ci 'dra ba'i khyad par can du zhe na/ de la brtan pa ste mi rtag pa'i chos brten pa'i 'gog pa ni zhes bya ba ni/ gang gis tshe sgra rtag pa ma yin no zhes brjod pa de'i tshe sgra las rtag pa nyid de dang bral
<p>210a.7</p>bar ro/ /des dben pa ni rtag pa nyid kyis dben pa'o/ /rtag pa nyid de las bzlog pa'i chos mi rtag pa nyid kyi chos la ltos pa dang bcas pa nyid du chos can rtogs so/ /'dis ci zhig brjod par 'gyur zhe na/ bsgrub pa dang zhes bya ba'o/ /'di nyid gsal bar byed pa ni/ 'di ltar zhes bya ba'o/ /
<p>210b</p>
<p>210b.1</p>'di kho na la bzhin du zhes bya ba ni/ sgra mi rtag pa nyid du kho bos sngar rtogs te rtag par ni ma yin no zhes bya ba de lta bur ro/ /de bzhin nyid du zhes bya ba ni mi rtag pa nyid 'dzin pa nyid du dus phyis byung ba'i skad cig ma nyid kyi rjes su dpag pas tha snyad kyi yul nyid du 'grub pa yin no/ /gang zhig ce na/ de nyid
<p>210b.2</p>ces bya ba ste sngar gyi dus na yod pa nyid do/ /dngos po ni de lta bu'i rang bzhin can du zhes bya ba 'chad pa ni/ de la zhes bya ba ste/ phyi rol gyi don la'o/ /gal te sgra rnams kyi yul mngon sum gyis rtogs pa nyid ci'i phyir ma yin zhe na/ rnam par rtog pa ni zhes bya ba'o/ /de'i tshe zhes bya ba ni/ rnam
<p>210b.3</p>par rtog pa'i dus na mngon sum gyis rtogs pa de med pa'i phyir ro/ /de nyid kyi phyir zhes bya ba ni mngon sum gyis rtogs yul ma yin pa nyid kyi phyir ro/ /ci'i phyir 'di nyid kyi don 'di yin zhe na/ 'khrul pa tsam zhes bya ba'o/ /gzhan sel ba'i yul la 'khrul pa zlog par byed pa nyid kyis ma khyab
<p>210b.4</p>po zhes dogs pa ni/ 'o na zhes bya ba'o/ /gang gi tshe 'khrul pa ma zhugs she na/ mngon sum gyis zhes bya ba'o/ /ci ltar rnam par rtog pa gzhan sel ba'i yul can du 'gyur zhe na zhes bya bar yang blta bar bya ba'o/ /mi 'jug pa'i yul zhes bya ba ni 'jug pa'i yul ma yin la/ 'jug
<p>210b.5</p>pa'i yul ma yin pa yang btang snyoms kyi yul te/ de ni me 'dir yang ngo / /bzlog pa yod pa ma yin no/ /gal te yang the tshom dang phyin ci log med pa de lta yang btang snyoms kyi yul bzlog pa nyid sgra dang rnam par rtog pa dag gi yul yin no/ /me'i rang gi ngo bo nyid don du ci ste mi 'dod ce na/ 
<p>210b.6</p>der zhes bya ba ste rnam par rtog pa la'o/ /'on te rang gi ngo bo ma yin pa yang de rtogs so zhe na/ gzhan du zhes bya ba ste/ sgro btags pa'i rang bzhin du rtogs pa gang yin pa de yang me rtogs pa ma yin no/ /gal te 'di'o zhes bya ba'i shes pa mngon sum gyi de ma thag tu 'byung ba yang sgra'i don gyi yul
<p>210b.7</p>can yin pa'i phyir rnam par rtog pa can ma yin nam/ ci ltar yid kyi mngon sum du brjod ce na/ mngon sum gyi zhes bya ba'o/ /'dir zhes bya ba'i rnam pa can dngos po'i rnam par rtog pas ni/ sngon po rtogs pa ma yin no/ /sngon po ci 'dra ba zhig rtogs pa ma yin zhe na/ sgra'i yul gyi sngon po'o/ /
<p>211a</p>
<p>211a.1</p>'on kyang des ni mngon sum kho na rtogs pa yin no/ /de nyid kyi phyir rnam par rtog pa med pa yin no/ /dngos po'i rnam par rtog pas zhes bya ba ni rtsod pa smra ba'i bsam pa'i dbang gis brjod pa yin no/ /'o na yid kyi mngon sum gyi rang bzhin ci 'dra ba zhig yin zhe na/ de 'di
<p>211a.2</p>zhes bya ba'o/ /des zhes bya ba ni yid kyi mngon sum du mngon par 'dod pas so/ /mngon sum yin pa nyid do zhes bya ba ni skad cig ma nyid dam/ yang na yid kyi mngon sum du mngon par 'dod pa'o/ /'gog pa ni ma yin te zhes bya ba'o/ /de'i phyir zhes bya ba ni sgra dang rnam par rtog pa dag
<p>211a.3</p>gzhan sel ba'i yul can ma yin pa'i phyir ro/ /tha dad pa'i don ces bya ba ni thams cad ldog pa'i phyi rol gyi don gzhan las ldog pa la ni/ thams cad ces bya ba gzhi mthun pa la sogs pa 'thad pa yin no/ /ci'i phyir zhe na/ de nyid ces bya ba ste don nyid do/ /gal te don dam par
<p>211a.4</p>na log pa las ldog pa gzhan kho na ma yin nam/ des na ci ltar gzhi mthun pa la sogs par 'gyur zhe na/ ldog pa ni don de las gzhan ma yin te/ ngo bo med pa'i phyir ro/ /gal te ldog pa gzhan ma yin na/ 'o na ci ltar zhes bya ba'o/ /lan ni dper na zhes bya ba'o/ /ldog pa rnams
<p>211a.5</p>zhes bya ni gcig la gnas pa rnams so/ /de nyid gzhung 'jug pa ni ldog pa ni zhes bya ba'o/ /kun rdzob tu ni rnam par rtog pa'i dbang gis so/ /de min zhes bya ba ni tha dad pa nyid do/ /gang gi phyir da ltar tha dad pa dang tha mi dad pa des na rnam par rtog pa'i yul gyi sgra'i don ni tha dad pa dang tha dad
<p>211a.6</p>pa med pa'i rgyu mtshan yin te/ sgra'i don med na tha dad pa dang tha mi dad pa'i rang bzhin med pa'i phyir te/ rang bzhin med pa'i phyir ro/ /phyed snga ma 'chad pa ni/ don dam pa la zhes bya ba'o/ /de dag ces bya ba ni ldog pa rnams so/ /gnyi ga'i zhes bya ba ni tha dad pa dang tha mi dad pa'o/ /ci ltar kun
<p>211a.7</p>rdzob tu yang tha dad pa dang tha mi dad pa nyid du 'gyur/ nye bar bslad pa nyid du ma nges par yang ci ste zhe na/ 'di ltar zhes gsungs so/ /don zhes bya ba ni chos can ni/ de zhes bya ba nyan pa'i rnam par shes pa'i 'bras bu can no/ /'di ni 'phel ba'i rnam par bstan to/ /de 'bras med ces bya ba
<p>211b</p>
<p>211b.1</p>ni mig la sogs pa'i shes pa'i 'bras bu can ma yin pa ste/ 'dis ni 'grib pa'i rnam pa brjod do/ /gcig ces bya ba 'dis ni gzhi mthun pa'i rgyu mtshan tha dad pa med pa nyid brjod pa'o/ /de zhes bya ba de'i 'bras bu can ma yin pa dag las de'i 'bras bu can nyid kyis tha dad pa dang / de las
<p>211b.2</p>zhes bya ba de'i 'bras bu can dag la de'i 'bras bu can ma yin pa nyid kyis tha dad pa ste 'dis ni sgra tha dad pa 'jug pa'i rgyu mtshan tha dad pa nyid brjod pa yin no/ /de lta bur gyur pa'i chos can de yang sgra yang rnam par rtog pa tha dad rten can de ldog pa'i rgyu mtshan can de lta bur gyur pa'i don de la
<p>211b.3</p>'phel ba dang 'grib pa lta bur byed pa dngos po'i rang bzhin ma rtogs pas na nye bar bslad par gyur pa'i bslad pa de dang de dag gis don dam par 'phel ba dang 'grib pa dang bral ba yin yang mthong ba tha dad par gyur pa'i mtshan nyid du nye bar sbyor ba yin no/ /gal te rnam par rtog pa'i
<p>211b.4</p>yul gyi don ci ltar 'thob pa nyid du sbyor zhe na/ 'brel pa 'ga' las zhes bya ba'o/ /rnam par rtog pa'i khyad par gyi yul ni/ thob par bya ba'i don dang lhan cig de'i bdag nyid dam/ de las byung ba'i mtshan nyid kyi 'brel pa yod pa kho na'o/ /de skad du yang / de bdag de las byung ba yi/ /
<p>211b.5</p>mthu yis zhes bya ba'o/ /des na tha snyad de'i bdag nyid dang de las byung bas 'brel ba'i phyir mthong ba nyid du sbyor ba yin no/ /gang gi phyir yang dag ma yin yang yang dag pa lta bur ston par byed pa des rnam par rtog pa'am sgra'am tha snyad du byed pa de bslad pa nyid kyang shes pa ma yin te/ 'brel
<p>211b.6</p>pa yod na de las zhugs pa de lta na'i dngos po la mi slu ba yod pa'i phyir ro/ /rnam 'grel snga ma'i don dang / rnam 'grel gnyis pa 'di'i don gyi 'grel pa bya ba'i phyir dogs par byed pa ni/ gal te zhes bya ba'o/ /'di nyid ci ltar zhes bya ba ni/ rnam par ma brtags par khas len
<p>211b.7</p>pa'o/ /mthong bar sbyor zhes bya ba 'chad pa ni/ mi slu ba'i phyir zhes bya ba'o/ /bslad pa'ang shes pa ma yin zhes bya bar 'chad pa ni mi rtag go zhes bya ba'o/ /'di nyid brjod pa ni/ tha dad tha dad med ces bya ba'o/ /don bya ba grub na tha dad pa dang tha mi dad pa la nga'i slu bzhugs so zhes bya ba'i
<p>212a</p>
<p>212a.1</p>rnam par dpyad pa gang du dgos pa soms shig /tha dad pa'i chos kyis don bya ba 'grub pa ma yin no zhes brjod pa ni/ bu ram zhes bya ba ste/ bu ram la tha dad pa'i mngar bas ni mngar ba'i don byed pa yin par ni 'thad pa ma yin no/ /bu ram gyi rang bzhin du gyur pa'i
<p>212a.2</p>mngar ba kho nas don bya ba byed par mthong ba'i phyir ro/ /des na tha dad pa tshol ba ni don med do zhes bya ba'i don to/ /tha mi dad pa nyid brjod pa ni/ mig las ldog pa ces bya ba ste/ mngar po ma yin pa las ldog pa'i bu ram gyi don bya ba thob pa'i phyir/ mngar ba tha dad pa las don bya ba
<p>212a.3</p>skye ba ni ma yin no/ /'o na ci ltar chos tha dad pa yin snyam du dogs pa sel bas de 'bras bu can dang zhes bya ba la sogs pa 'chad pa ni chos kyi byed pa yin zhes bya ba la sogs pa'o/ /de'i 'bras bu dang cig shos de'i 'bras bu can ma yin pa ste de dag ldog mtshams yin te/ blo'i rnam pa
<p>212a.4</p>gang la de rgyu mtshan du yod pa des brtags pa'o/ /de zhes bya ba ni chos tha dad pa'o/ /de la ni de ltar gnas pas na'o/ /'o na mkhas pa dag tha dad pa rtogs pa la gus par 'gyur ro snyam na/ dngos po'i de kho na rtogs pa lhur byed pa zhes bya ba ste mkhas pa zhes bya ba'i don to/ /rang rgyud
<p>212a.5</p>nyid spong ba ni de skad du yang zhes bya ba'o/ /dpyod pa ni rnam par rtog pa'i rnam par shes pa'o/ /tha snyad ni mngon par brjod pa la sogs pa'o/ /de dag gis ni 'jig rten pa'i lam gang yin pa der gnas pa na byis pa dang / mkhas pa dag rnam par rtog pa'i shes pa dang / brjod pa dag
<p>212a.6</p>la bltos te 'dra ba nyid do/ /gang gi phyir de dang de las ldog pa'i rgyu mtshan can blo'i rnam pas brtags pa'i chos tha dad pa dag tha snyad pas rnam par dpyad par mi nus pa des na'o/ /de'i bdag nyid de las byung ba'i mtshan nyid kyi 'brel pa 'ga' zhig las thob pa'i mtshan nyid kyi mthong
<p>212a.7</p>ba'i lam du byed de/ mthong ba la nye bar sbyor ro zhes 'brel to/ /gang gi phyir chos dang chos can gyi tha snyad 'di brtags pa yin pas na zhes bya ba ni skabs kyi mjug sdud pa'o/ /ci'i phyir mi 'grub snyam na/ yang nyid sgrub byed 'jug pa'i phyir ro/ /gson po'i lus la bdag the tshom za ba ni
<p>212b</p>
<p>212b.1</p>bum pa la sogs pa la yang the tshom za bar 'gyur gyi/ med pa ni ma yin no/ /'on te bum pa la ni med pa yin te/ sangs rgyas pas khas blangs pa'i phyir ro zhe na/ khas blangs zhes bya ba'o/ /'chad pa ni gson po'i zhes bya ba'o/ /'on te yod pa dang med pa nyid du nges so zhe na/ the tshom mi
<p>212b.2</p>za ba ni zhes bya ba'o/ /gzhan gyi zhes bya ba ni/ 'dod pa la sogs pa 'di dag ni 'ga' zhig la brten pa yin te/ dngos po nyid yin pa na 'bras bur gyur pa yin pa'i phyir zhes bya ba la sogs pas so/ /de'i phyir zhes bya ba ni khas blangs pas bum pa la sogs pa la bdag ldog pa ma grub pa'i
<p>212b.3</p>phyir ro/ /me las ldog pa med na yang zhes bya ba ni ci skad brjod pa'i tshul las med pa las ldog pa yod pa ma yin no zhes bstan pa yin no/ /med pa las ldog pa med par khas blangs kyang zhes bya ba'o/ /de la zhes bya ba ni srog la sogs pa'o/ /the tshom za bas na mi mthun pa'i phyogs la mi mthun
<p>212b.4</p>pa'i phyogs las ldog par yang the tshom za ba yin no/ /des na zhes bya ba ni bdag ldog pas ldog par the tshom za bas na'o/ /de ltar sngar bkod pa'i rnam 'grel gyi phyed snga ma dang lhan cig 'chad par 'gyur ba'i rnam 'grel bshad nas/ phyed phyi ma bshad pa'i phyir gsungs pa ni gal te zhes bya
<p>212b.5</p>ba'o/ /de ltar na zhes bya ba ni/ sangs rgyas pas khas blangs pa 'dod na'o/ /dogs pa ni sangs rgyas pas zhes bya ba'o/ /lan ni 'o na zhes bya ba'o/ /de nyid do zhes bya ba ni tshad ma ma yin no zhes brjod pa gang yin pa'o/ /gang gi phyir de ltar srog la sogs pa gzhan las ldog par ma grub pa
<p>212b.6</p>de'i phyir ro/ /bdag dang bcas pa gcig la nges par grub pa yin na/ gzhan bdag med pa las ldog pa grub bo/ /gal te bdag dang bcas pa dang bdag med pa'i phung po gnyis kho na ma yin nam/ des na gang gi tshe bdag med pa 'ga' zhig las ldog par mthong ba de'i tshe don gyi srog la
<p>212b.7</p>sogs pa bdag dang bcas pa kho na la nges kyi mi mthun pa'i phyogs la ni yod pa ma yin no zhe na/ ma mthong ba yin yang zhes bya ba'o/ /gal te yang phung po gnyis yod pa las bum pa la sogs pa/ bdag med pa 'ga' zhig la srog la sogs pa ma mthong ba de lta na yang mthong ba med pa'i
<p>213a</p>
<p>213a.1</p>bdag med pa la srog la sogs pa the tshom du 'gyur de bdag med pa yang yin la/ srog la sogs pa mi ldog pa yang yin no zhes bya bar ro/ /gal te re zhig bum pa la sogs pa mthong ba dag la ma mthong bas bdag med par grub pa ma yin nam zhe na/ mthong ba yin yang zhes bya
<p>213a.2</p>ba'o/ /re zhig bum pa la sogs pa la bdag med par ma grub mod kyi khas blangs nas kyang brjod pa ni gzhan yang zhes bya ba'o/ /de dag ces bya ba ni srog la sogs pa rnams so/ /mi mthun pa'i phyogs las zhes bya ba ni yul la sogs pas bskal pa las so/ /mi mthun pa'i phyogs las zhes
<p>213a.3</p>mthong ba'i bum pa la sogs pa las so/ /'on te gang du ldog pa mthong ba der med mod/ yul la sogs pas bskal pa gzhan la go ci ltar zhe na/ bdag med pa zhes bya ba'o/ /ci'i phyir zhe na/ phyed ces bya ba'o/ /'o na ci ltar rigs she na/ gcig gi ngo bor nges pa nyid du zhes bya ba ste/ mthong
<p>213a.4</p>ba dang ma mthong ba'i bdag med pa thams cad gcig nyid kho nar srog la sogs pa dang bral bar ro/ /des na gang cung zad bdag med pa de mtha' dag ni srog la sogs pa dang bral ba'o zhes bya bar grub po zhe na/ gsal ba zhes bya ba ni/ mkhregs pa'i gsal ba mtha' dag la khyab par byed pa
<p>213a.5</p>ma yin yang / mkhregs pa'i rigs can du gyur pa'i srog la sogs pa'i don yod de/ des na bdag med pa 'ga' zhig la srog la sogs pa ma mthong ba tsam gyis ni bdag ma nges pa ma yin te/ dper na mkhregs pa nyid mtshon gyis mi chod pa la nges pa ma yin pa bzhin no/ /ci'i phyir
<p>213a.6</p>'ga' zhig la ma mthong pas nges pa mi 'grub ce na/ yod la zhes bya ba'o/ /bdag med pa 'ga' zhig la srog la sogs pa yod par the tshom za ba gang las ldog par 'gyur/ ci'i phyir zhe na/ bdag med pa dang srog la sogs pa la 'gal ba rnam pa gnyi ga yang ma mthong ba'i phyir
<p>213a.7</p>ro/ /bdag gal te bdag med pa gcig srog la sogs pa dang bral ba mthong na gzhan de las bzlog par ci ltar 'gyur zhe na/ gang gis zhes bya ba'o/ /'ga' zhig ni gson po'i lus so/ /gzhan ni bum pa la sogs pa'o/ /de lta ma yin par zhes bya ba ni srog la sogs pa dang mi ldan par
<p>213b</p>
<p>213b.1</p>ro/ /'ga' zhig ni shing ngo / /gzhan ni rdo rje'o/ /gzhan du ni mtshon gyis mi chod pa'o/ /ci ltar nges pa med ce na/ 'di ltar zhes bya ba'o/ /'chad pa ni bdag med pa dang zhes bya ba'o/ /ci'i phyir de ltar yin zhe na/ gang gis zhes bya ba ste 'gal bas so/ /de ni bdag med pa'o/ /la lar ni
<p>213b.2</p>bdag la srog la sogs pa de'o/ /nges pa las gzhan bdag med pa dang 'gal ba ci yod/ /bdag la nges pa kho nas so/ /bdag med pa dang 'gal ba yin na zhes bya ba'i don to/ /de lta yin mod snyam na/ nges pa de yang bdag gi 'bras bu'am/ bdag gi rang bzhin gyis yin par
<p>213b.3</p>'gyur te gzhan du nges pa mi 'thad pa'i phyir ro/ /srog la sogs pa ni de gnyis yin par tshad mas grub pa yang ma yin pa des na/ ci ltar brgyud pas kyang 'gal/ gal te zhes bya ba ni 'chad pa'o/ /khyad par byed pa zhes bya ba ni srog la sogs pa'i khyab par byed pa bdag yin la de
<p>213b.4</p>dang bdag med pa 'gal ba'o/ /khyab par bya ba dang yang zhes bya ba ni/ srog la sogs pa dang yang ngo / /'on te bdag la nges pa yod pa kho na'o zhe na/ srog la sogs pa ni zhes bya ba ni ldan pa la sogs pa'i rnam pas so/ /'on te srog la sogs pa ni bdag la de'i bdag nyid la
<p>213b.5</p>sogs yin pa nyid do zhe na/ srog la sogs pa ni zhes bya ba'o/ /des na srog la sogs pa ni bdag med pa zlog par byed pa nyid ma yin no zhes gnas so/ /'di dag ni mi mthun pa'i phyogs las ldog pa yang ma yin no zhes brjod pa ni/ des na zhes bya ba'o/ /'di ni zhes bya ba ni srog la
<p>213b.6</p>sogs pa'i/ /ci ltar zhe na/ der zhes bya ba ste bdag la'o/ /'di nyid kyi phyir phung po gnyis las gcig la ni/ nges par grub na gzhan las ni/ ldog pa 'grub ces bshad pa yin no/ /mi mthun pa'i phyogs las srog la sogs pa ldog tu chug pa de lta na yang bdag med pa med pa'i rgyu
<p>213b.7</p>las ni/ gson po'i lus la bdag mi 'grub bo/ /rgyu gang gis na rigs pa can de ni ldog pa med pa dngos por 'dod pa ma yin pas so/ /dper na srog la sogs pa mthun pa'i phyogs las ldog pa med kyang mthun pa'i phyogs la yod pa yin par 'dod pa de bzhin du/ gson po'i lus
<p>214a</p>
<p>214a.1</p>la bdag med pa med kyang bdag yod par ni mi 'dod par mi bya'o/ /de'i phyir gal te gtan tshigs srog la sogs pa mthun pa'i phyogs las ldog pa med par 'dod na/ de'i tshe mthun pa'i phyogs las mi ldog pa med pa'i gtan tshigs des na rgyu de gtan tshigs rjes su
<p>214a.2</p>'gro ba can du gyur pas ci ltar ldog pa can du brjod/ rjes 'gro can mi ldog pa min zhes bya ba ni/ gal te mthun pa'i phyogs la gtan tshigs kyi ldog pa med kyang de la srog la sogs pa yod par khas mi len na/ de'i tshe gson po'i lus bdag med pa ma yin yang bdag dang bcas pa
<p>214a.3</p>nyid du mi 'grub ste/ ldog pa med kyang yod par khas mi len pa'i phyir ro/ /'chad pa ni ci ltar zhes bya ba'o/ /mthun pa'i phyogs med pa bdag med pa la/ srog la sogs pa med pa med kyang ngo / /ci ltar mi mthun pa nye bar bkod ce na/ 'di ltar zhes bya ba ste/ mthun pa'i phyogs la ni
<p>214a.4</p>srog la sogs pa ldog pa med kyang yod pa ma yin no/ /ci'i phyir zhe na/ mthun pa'i phyogs bdag dang bcas pa de med pa'i phyir ro/ /med kyang ldog pa med na yod par ci ste mi 'gyur zhe na/ med pa la ni zhes bya ba'o/ /'o na bdag med pa med kyang bdag rtogs par mi 'gyur ro zhes dogs
<p>214a.5</p>na gson po'i lus la zhes bya ba'o/ /ci'i phyir zhe na/ gson po'i lus de yod pa'i phyir ro/ /ldog pa med na zhes bya ba bdag med pa med na gdon mi za bar bdag yod par 'gyur ro/ /ci'i phyir zhe na/ phung po gzhan zhes bya ba'o/ /dper na bdag med ldog pa dngos po yin pa'i phyir
<p>214a.6</p>gson po'i lus la bdag 'grub pa de bzhin du/ mthun pa'i phyogs las ldog pa med pa yang dngos po yin pa'i phyir mthun pa'i phyogs la yang ldog pa la sogs pa yod par 'gyur ro/ /'on te mthun pa'i phyogs la ldog pa med kyang yod par khas mi len na/ de lta na bdag med pa
<p>214a.7</p>ldog kyang bdag khas blang bar mi bya'o/ /des na mtshungs pa kho na'o zhes lan brjod pa ni/ mi mthun pa zhes bya ba'o/ /ci ltar 'dod pa 'grub pa ma yin zhe na/ gal te zhes bya ba'o/ /'on te med pa bzhin du yod pa yang med do zhe na/ med pa log na zhes bya ba'o/ /gnyi ga 'gog pa'i rgyu
<p>214b</p>
<p>214b.1</p>mtshan dogs par byed pa ni mthun pa'i phyogs zhes bya ba'o/ /de lta ma yin no zhes bya ba ni med pa ldog pa nyid yod pa yin no zhes bya ba'o/ /'gog pa ni ma yin te zhes bya ba'o/ /ci'i phyir zhe na/ mthun pa'i phyogs med pa nyid du mi 'thad pa'i phyir ro/ /'di nyid brjod pa ni/ srog la sogs pa
<p>214b.2</p>zhes bya ba'o/ /de'i phyir gson po'i lus bzhin du mthun pa'i phyogs la ldog pa med na yod pa nyid du 'gyur ro/ /'on te mi 'dod na de lta na 'o na mthun pa'i phyogs bzhin du gson po'i lus la yang ldog pa med na yod par mi 'gyur ro zhes brjod pa ni/ ci ltar zhes bya ba'o/ /slar yang
<p>214b.3</p>mi mthun par dogs pa ni 'on te zhes bya ba nas zhe na'i bar ro/ /gson po'i lus 'di yod pa yin te des na de la ni bzlog pa bdag med par 'gyur gyi/ mthun pa'i phyogs la ni bzlog par 'gyur ba ma yin te mthun pa'i phyogs la ni med pa'i phyogs phyir ro zhes 'brel to/ /'o na zhes
<p>214b.4</p>bya ba ni grub pa'i mtha'o/ /mthun pa'i phyogs ni med pa yin te/ des na de ni med pa las mi ldog go/ /'di nyid brjod pa ni med pa ni zhes bya ba'o/ /de zhes bya ba ni yod pa'o/ /de ni zhes bya ba ni med pa'o/ /gal te mthun pa'i phyogs med pa yin yang de la srog la sogs pa med par ci
<p>214b.5</p>ltar 'gyur zhe na/ ci ltar zhes bya ba'o/ /de la mthun pa'i phyogs la'o/ /ci ltar zhe na/ med pa la ni zhes bya ba'o/ /de yang zhes bya ba ni srog la sogs pa med pa nyid do/ /de la ni mthun pa'i phyogs la'o/ /de lta yin na zhes bya ba ni lan no/ /dogs pa ni de zhes bya ba ste gson po'i
<p>214b.6</p>lus ni yod pa'i phyir bdag med pa ldog pa nyid du 'gyur ba nyid do zhe na/ gzhan yod pa'i sa zhes bya ba ni gson po'i lus yod pas so/ /'khrul can zhes bya ba ni dngos po med pa la 'khrul pa can nam/ dngos po la 'khrul pa can te/ dngos po med pa'am ldog pa med pa'o/ /mthun pa'i
<p>214b.7</p>phyogs la mthong bar dngos po med nges pa'am/ dngos po la nges pa nyid du byed pa zhes bya bar ci ltar 'gyur te mi 'gyur ba kho na'o/ /ci'i phyir zhe na/ gang gis phyir rang gi nyes pas dngos po'i dngos po med pa la sogs pa la 'khrul pa can ni/ gson po'i lus gzhan gyis ci ltar
<p>215a</p>
<p>215a.1</p>gzhan du dngos po med pa la sogs pa la 'khrul pa med par 'gyur te mi 'gyur ba kho na'o/ /'chad pa ni rang nyid ces bya ba ste/ ldog pa med pa'am dngos po med pa'o/ /gzhan yod pas zhes bya ba ni gson po'i lus yod pas so/ /de lta ma yin pas zhes bya ba ni
<p>215a.2</p>med pas so/ /de la zhes bya ba ni/ dngos po dang dngos po med pa la'o/ /med pa la zhes bya ba ni/ mthun pa'i phyogs la'o/ /yod pa 'ga' zhig ces bya ba ni srog la sogs pa'o/ /de'i tshe med pa yang zhes bya ba srog la sogs pa yang yod pa la zhes bya ba mi mthun pa'i phyogs bum
<p>215a.3</p>pa la'o/ /'di ni zhes bya ba ni de ni yod pa'i phyir ro zhes bya ba la sogs pa'o/ /don ni 'di yin te/ ci ltar med pa gzhi nyid du mi 'dod pa de bzhin du ston pa nyid du yang mi 'gyur te khyad par med pa'i phyir ro/ /des na ci ltar mthun pa'i phyogs srog la sogs pa yod par mi 'dod pa
<p>215a.4</p>de bzhin du mi mthun pa'i phyogs la yang yod par 'dod par mi bya ste/ des na srog la sogs pa ldog pa can du ci ltar 'gyur/ 'di yang zhes bya ba ni med pa yang rtogs pa ma yin pa'i phyir ro/ /sngar zhes bya ba ni yod pa rnams la dgag pa med ces bya ba der ro/ /bdag med na ldog kyang
<p>215a.5</p>gson po'i lus la bdag mi 'grub po zhes brjod pa ni/ gzhan yang zhes bya ba'o/ /de las bzlog pa zhes bya ba ni sngon por nges pa'i rang bzhin gyis bdag las bzlog pa bdag med pa'o/ /de med na gson po'i lus la bdag med pa de yod par 'grub pa'o/ /bdag med na srog la
<p>215a.6</p>sogs pa ldog pa yang ma yin no zhes brjod pa ni/ gzhan yang zhes bya ba'o/ /'jug pa ni yang zhes bya ba ni du ba la sogs pa ni me nyid 'jug par byed pa ni yin gyi/ gzhan ni ma yin no/ /brjod ma thag pa'i med na mi 'byung ba de yang rang nyid nges par byed pa la ltos pa yin no/ /sgrub par
<p>215a.7</p>byed pa de gang zhe na/ 'bras bu mthong dang ma mthong ba'o/ /gal te de'i sgrub par byed pa rgyu dang 'bras bu nyid yin gyi/ mthong ba dang ma mthong ba ni ma yin zhe na/ de dag ces bya ba'o/ /mthong ba dang ma mthong ba nyid rgyu dang 'bras bu yin te/ des na med na mi 'byung ba nyid rgyu dang 'bras bu'i
<p>215b</p>
<p>215b.1</p>sgrub byed can yin na/ mthong ba dang ma mthong ba nyid kyi sgrub byed can du 'gyur ro zhes bya ba'i don to/ /med na mi 'byung ba nyid ni 'grub pa ma yin no zhes 'brel to/ /ci ltar zhe na/ sgrub par byed pa mthong ba dang ma mthong ba'i mtshan nyid can med par ci lta bur gyur pa zhig ces na rjes su 'gro ldog
<p>215b.2</p>dag gi sgrub byed du gyur pa'o/ /'o na rjes su 'gro ba dang ldog pa ni rgyu dang 'bras bu'i dngos pos sgrub pa yin no zhe na/ rgyu dang 'bras bu'i dngos po ni zhes bya ba'o/ /me med na mi 'byung ba nyid kyi sgrub byed med pa las don gzhan te tha dad pa'i gong bu la sogs gang yin pa'i/ gong bu la
<p>215b.3</p>sogs pa de ni yod kyang gzhan me yod par ro/ /de med na ni me med na/ med par zhes bya ba'i gong bu med par ro/ /ci ltar na de med na med par mi rtogs she na/ me de ni gong bu'i khyab par byed pa ma yin pa'i phyir ro/ /khyab byed ma yin la log pas kyang ci ste mi ldog ce na/ khyab par
<p>215b.4</p>byed pa ma yin pa zhes bya ba ste me la sogs pa'o/ /gzhan ni gong bu'o/ /'on te bdag ni khyab par byed pa kho na ma yin nam/ ci ltar na de log pas srog la sogs pa ldog par byed pa ma yin zhe na/ bdag kyang zhes gsungs so/ /ci'i phyir zhe na/ 'di ltar zhes bya ba'o/ /bdag tu
<p>215b.5</p>yod pa med pa na srog la sogs pa de dag med pa ni mi srid pa'i phyir ro/ /dogs pa ni 'on te zhes bya ba'o/ /ci ltar na de tsam kho nas 'di rgyu yin zhe na/ rgyu dang zhes bya ba'o/ /thams cad du zhes bya ba ni bdag dang srog la sogs pa las yang ngo / /'bras bu'i rang bzhin zhes bya ba ni/ rjes
<p>215b.6</p>su 'gro ba tsam gyi 'bras bu'i rang bzhin tha dad pa rnams rgyu'i rjes las byung bar khas blangs pa'i phyir rgyu tha dad pa de dag 'bras bu 'byung zhes 'dod par 'gyur ro/ /de lta ma yin na de med pas med pa yin na/ ldog pa yang yod par thal ba'i phyir ro/ /de dag med par gzhan las 'byung
<p>215b.7</p>na/ ci ltar des bskyed par bya ba'i rang bzhin du 'gyur ba yin/ 'chad pa ni gal te zhes bya ba'o/ /dogs pa ni gzhan las kyang des bskyed pa'i rang bzhin 'byung ngo zhe na/ lan ni ma yin te zhes bya ba'o/ /'on te des bskyed pa'i rang bzhin ma yin pa kho na gzhan las 'byung ngo zhe
<p>216a</p>
<p>216a.1</p>na/ gzhan las skyes pa'i 'bras bu/ de'i rang bzhin nyid ma yin na ni des bskyed pa gang yin pa'i rang bzhin de nyid ma yin te/ 'on kyang gzhan gyi bskyed pa kho na'o/ /ci'i phyir gzhan las des bskyed pa'i rang bzhin mi 'byung zhe na/ 'di ltar zhes bya ba'o/ /gal
<p>216a.2</p>te zhes bya ba la sogs pa'i rtsod pa la don 'di yin te/ 'bras bu tha dad pa mthong ba ni bsnyon rtol gyi yul ma yin te/ des na 'di rgyu tha dad pa las sam/ gzhan du yin zhes dpyad pas ci bya zhes bya ba'o/ /'di ltar zhes bya ba la sogs par yang don 'di yin te/ 'bras bu tha
<p>216a.3</p>dad pa ni tshogs pa tha dad pa kho na las yin par brjod par bya ste/ de lta ma yin na nges pa med pa'i phyir ro/ /ci ltar srog la sogs pa las bdag 'grub par 'gyur/ khyod kyi ni bdag ma mthong ba yin/ yang srog la sogs pa de dang 'brel pa las rtogs pa yin na srog la sogs
<p>216a.4</p>pa'i 'brel pa de yang tshogs pa tha dad pa kho na las 'bras bu tha dad pa yin no zhes bya ba de lta bu'i rang bzhin gyi nges pa med par mi 'grub po zhes bya ba'o/ /ci ltar bdag la nges pa ma yin zhe na/ ci ltar zhes bya ba'o/ /don mi 'grub bo zhes bya ba ni bdag gi mtshan nyid kyi don mi nges
<p>216a.5</p>pa'o/ /da ni rjes su 'gro ba dang ldog pa dag las srog la sogs pa skul bar byed pa'i rang bzhin gyi/ bdag gi sgrub par byed pa dogs pa ni/ 'on te zhes bya ba'o/ /srog la sogs pa 'gyur ba ma yin te zhes bya ba ni mi mthun pa'i phyogs la'o/ /sogs pa smos pas ni/ 'byung ba
<p>216a.6</p>dang rngub pa dang byed pa dang mthong ba rnam bsdu'o/ /'byung ba dang rngub pa dag kyang rlung 'byin pa dang 'dren pa'i rang bzhin yin no/ /des na ldog pa srid pas srog la sogs pas bdag rtogs so/ /rjes su 'gro ba ston pa ni/ des na sbud pa zhes bya ba'o/ /don 'di yin te/ gang 'ga'
<p>216a.7</p>zhig la 'byin pa dang 'dren pa yod pa de ni skul bar byed pa dang 'brel pa yin te/ dper na sbud pa'i rlung dang pho long bzhin no/ /dbugs dbyung rngub dag kyang rlung 'byin pa dang 'dren pa'i rang bzhin yin no zhes bya ba'o/ /gang zhig byed par mthong ba de ni lta ba po dang 'brel pa yin
<p>216b</p>
<p>216b.1</p>te/ dper na skar khung na yod pa'i lta ba po'i skar khung nas mthong ba bzhin no/ /gzugs la sogs pa mthong ba yang byed pas mthong ba yin no zhes bya ba'o/ /lan ni de skul bar byed pa'i rang bzhin gyi bdag gi sgrub par byed pa de yang mi rigs so/ /ci'i phyir zhe na/ 'di ltar zhes bya ba
<p>216b.2</p>pa'o/ /bya ba med pa dang khyab pa 'di ni skul bar byed pa nyid du mi 'thad de srog la sogs pa la skul bar byed pa nyid kyis khyab na/ 'dod pa la gnod par 'gyur ro zhes bya ba'i don to/ /byed pa med na gzugs la sogs pa mi mthong ba'i phyir zhes bya ba tsam gyis kyang bdag ni 'grub
<p>216b.3</p>pa ma yin te/ 'on kyang byed pa med par gzugs la sogs pa mthong ba med na/ de nyid kyi sgrub par byed par 'gyur gyi/ lta bar byed pa po'i bdag ni ma yin no/ /de ltar zhes bya ba ni byed pa dang bcas pa dang ma khyab pa'o/ /lan ni de la yang zhes bya ba ste/ skul bar byed pa la'o/ /
<p>216b.4</p>gang zhig skul bar byed pa de ni skul byed gzhan la ltos pa yin te/ dper na sbud pa sbud mkhan bzhin no/ /bdag kyang skul bar byed pa yin no zhes de ltar skul bar byed pa gzhan la ltos pas na thug pa med do/ /gzhan gyi lta bas de skad brjod pa'i phyir gzhi la grub pa la sogs pa'i
<p>216b.5</p>nyes pa ni med do/ /sgrub par byed pa gnyis po sun 'byin pa ni/ skar khung gi nang na zhes bya ba'o/ /de ltar gyur pa zhes bya ba ni/ mig la sogs pa dang ldan pa'o/ /de la yang ni bdag la'o/ /bdag la yang byed pa yod mod/ /'on kyang de skad brjod de/ dper na skar khung gi nang nas lta
<p>216b.6</p>ba'i dpes bdag dang po 'grub pa de bzhin du/ dpe nyid kyis bdag nyid la yang bdag gnyis pa brtag dgos so/ /de bzhin du gsum pa la sogs thug pa med par 'gyur ro/ /'on te bdag gcig kho nas dgos pa grub pa'i phyir na/ gnyis pa la sogs par rtogs pa don med na/ 
<p>216b.7</p>de lta na 'o na bdag dang po rtogs pa yang don med de/ dgos pa ni phung po rgyu yin pa kho nas grub pa'i phyir ro/ /de zhes bya ba ni rgyu dang 'bras bu'i dngos po'o/ /gzhan la zhes bya ba ni srog la sogs pa la'o/ /gzhan du zhes bya ba ni rjes su 'gro ba tsam gyis yin par ro/ /der yang zhes bya ba ni me
<p>217a</p>
<p>217a.1</p>dang du ba la sogs pa la'o/ /de lta yin na zhes bya ba ni/ ldog pa med na'o/ /de lta ma yin na zhes bya ba ni/ gzhan las mi 'byung na'o/ /dogs pa ni gnyi gas zhes bya ba'o/ /gnyi gas bskyed pa nyid ma yin no/ /ci'i phyir zhe na/ de las zhes bya ba'o/ /'di nyid brjod pa ni de
<p>217a.2</p>las zhes bya ba'o/ /de ltar gyur dang zhes bya ba ni gzhan las 'byung ba yin na'o/ /de med pa'i phyir ro zhes bya ba ni rgyu dang 'bras bu'i dngos po med pa'i phyir ro/ /mthong bzhin du zhes bya ba la sogs pa'i rtsod pa don 'di yin te/ tha dad pa dang tha mi dad pa med par yang 'bras bu tha
<p>217a.3</p>dad pa dang mi dad par 'gyur te/ de dag mthong ba'i phyir ro/ /mthong ba ni mi 'thad pa zhes bya ba ma yin no zhes bya ba'o/ /rgyu dang zhes bya ba la sogs par yang don 'di yin te/ tha dad pa dang tha mi dad pa dag tu mthong ba nges pa yin na de dag rnam par 'jog par byed par 'gyur la/ nges
<p>217a.4</p>pa yang rgyu dang 'bras bu'i dngos po med par mi 'gyur te/ des na mthong ba rnam par 'jog par byed pa nyid du ci ltar 'gyur zhes bya ba'o/ /'di nyid brjod pa ni rtogs pa des na zhes bya ba'o/ /sngon po'i 'bras bu yin pas sngon po'i rtogs pa nges pa yin na/ rtags su gyur pa sngon po'i
<p>217a.5</p>shes pas sngon po rtogs par 'gyur gyi/ de lta min na ste sngon po'i 'bras bu nyid ma yin na/ 'khrul pa dang ma 'khrul pa'i rnam par dbye ba med pa kho nar 'gyur ro/ /rtogs 'gyur gyi zhes bya ba'i mthar thug pa 'chad pa ni gal te zhes bya ba'o/ /rab rib dang bral zhing sngon po la sogs
<p>217a.6</p>pa'i lhan cig byed pa can 'di 'dra ba'i mig ni ma 'khrul pa'i rtogs pa skye ba'i rgyu yin la/ rab rib dang bcas pa ni 'khrul pa'i rtogs pa skyed pa'i rgyu yin no zhes nges pa'o/ /lhag ma rnam par 'grel pa ni/ de lta ma yin na zhes bya ba'o/ /rtogs bzhin pa tha dad pa med do/ /rtog pa tha dad
<p>217a.7</p>pa nyid kyis tha snyad 'jug par 'gyur ro zhes dogs pa ni/ 'on te zhes bya ba'o/ /sngon po la sogs pa'i rnam pa can snang ba de nyid rang rig pa'i shes pas rnam par gzhag par bya ba yin no zhes bya ba'o/ /snang ba tsam las zhes bya ba rgyu dang 'bras bur ma gyur pa las so/ /ci ste de tsam gyi
<p>217b</p>
<p>217b.1</p>tha snyad mi 'grub ce na/ mdun na gnas pa'i rnam pa can de tsam 'ba' zhig snang na ste gsal ba ni de las gzhan pa'i ci byar yod de ci'ang yod pa ma yin no/ /de'i phyir snang ba tsam gyis ni tha snyad mi 'grub bo/ /gang mi 'grub pa'i tha snyad de ci 'dra ba zhig yin zhe na/ gzhan ni zhes bya ba ni bya ba
<p>217b.2</p>byed pa ma yin pa gang yin pa'o/ /gzhan zhes bya ba ni blang bar bya ba ma yin pa'o/ /snang ba tsam yin yang blang ba dang dor ba'i tha snyad ci ste ma yin zhe na/ snang ba tsam ni zhes bya ba'o/ /de'i skad cig nyid la yin gyis sngar ma yin phyis kyang ma yin te des na blang ba dang dor bar bya ba ma yin no/ /don
<p>217b.3</p>dang don ma yin pa rnam par dbye ba dang bral ba zhes bya ba'i don to/ /de lta na zhes bya ba ni snang ba tsam yin pa na'o/ /gang gi phyir de ltar rgyu dang 'bras bu'i dngos po med pas tha dad pa dang tha mi dad pa ma yin pa de'i phyir ro/ /gang gi yang zhes bya ba ni srog la sogs pa'i'o/ /de ni bdag
<p>217b.4</p>go/ /gang las kyang zhes bya ba ni srog la sogs pa las so/ /bshad zin pa'i don gyi sgrub byed du sngar sbyor ba ni rnam 'grel nyid de lta bshad zin pa'i don nye bar sdud pa nyid du nye bar ni/ des na zhes bya ba'o/ /de dang zhes bya ba me dang mi mthun pa'o/ /des na zhes bya ba ni gnyi ga'i
<p>217b.5</p>rang bzhin yin pas na'o/ /de las kyang zhes bya ba ni brgya byin gyi co do las kyang ngo / /me dang mi mthun pa'i tshogs pa 'di'o/ /tha dad tha dad byed min na/ /zhes bya ba ni/ rang bzhin gcig ni 'bras bu'i tha dad par byed pa yin te/ de na rgyu tha dad pa las kyang du ba la sogs pa'i
<p>217b.6</p>'bras bu 'byung la/ gang gis sngar dang mi mthun pa'i tshogs pas bskyed pa'i de skyed byed du 'gyur ba tha mi dad pa'i rang bzhin gzhan yang yod pa ma yin no zhes da ltar tha dad par byed pa dang tha dad par byed pa ma yin par khas len na rang bzhin tha mi dad pa nyid nyams par 'gyur gyi
<p>217b.7</p>dngos po la rang bzhin tha dad pa yod na/ de lta na yang gcig nyid rang bzhin du mar khas blangs pa na/ me dang me ma yin pa'i rang bzhin gnyis su 'gyur ro/ /gang zhig tha dad par byed pa ma yin pa'i rang bzhin de nyid me yin gyi/ tha dad par byed pa gang yin pa de ni me ma yin no/ /
<p>218a</p>
<p>218a.1</p>ci'i phyir zhe na/ dngos po zhes bya ba'o/ /tha dad pa des na'o/ /brgya byin gyi co do las byung ba'i phyir ci ltar mi 'khrul zhe na/ de zhes bya ba'o/ /dngos po de me'i rang bzhin yin na brgya byin gyi spyi'o gzhan srid pa ma yin te/ me nyid du 'dus pa'i phyir/ de'i rang bzhin gzhan
<p>218a.2</p>med do zhes bya ba'i don to/ /rang bzhin gang gis zhes bya ba ni me ma yin pa'i rang bzhin gyis so/ /tha dad pa zhes bya ba ni me las brgya byin gyis mgo bor ro/ /de na du ba'i skyed par byed pa ma yin pa kho na ste/ des na du ba me las 'khrul par dogs pa gang la yod/ me la sogs pa'i tshogs
<p>218a.3</p>pa du ba skyed par byed pa gang yin pa de'i du ba skyed pa'i rang bzhin de nyid gal te 'khrul pa'i yul du 'dod pa gzhan gyis yang rang bzhin yin na/ de'i tshe 'khrul pa'i yul gyi tshogs pa de yang mi la sogs pa'i tshogs pa de nyid do/ /des 'khrul pa ga las yod de/ 'on te de du ba
<p>218a.4</p>skyed pa'i rang bzhin ma yin na/ de'i tshe 'bras bu du ba la sogs pa de ni du ba skyed pa'i rang bzhin ma yin pa de las byung bar ci ltar 'gyur/ de phyir zhes bya ba ni de bskyed pa'i rang bzhin ma yin pa las mi 'byung ba'i phyir/ rgyu dang 'bras bu dag phan tshun rang bzhin nges pa yin te/ gang
<p>218a.5</p>zhig du ba skyed par byed pa de nyid ni me la sogs pa'i tshogs pa'i khyad par yin la/ me la sogs pa'i tshogs pas bskyed pa gang yin pa de nyid kyang du ba yin te/ de ltar de dag gi rang bzhin nges pa yin no/ /des na zhes bya ba ni rang bzhin nges pas na rang nyid mthong ba bzhin te/ dper
<p>218a.6</p>na 'bras bu du ba rang gi mthong ba 'bras bur gyur pa yod na rtogs pa de bzhin du 'bras bu gyur pa'i rtags mthong ba na yang de'i rgyu go bar byed do/ /des na go bar bya ba dang go bar byed pa'i dngos po yin no/ /yang du ba la yang 'khrul par dogs pa bsu ba ni/ 'o na zhes bya ba'o/ /'bras bu
<p>218a.7</p>gcig ni gcig las 'byung bar mthong yang / de dang rigs mi mthun pa las kyang skye bar mthong ste/ dper na 'bras bu la sogs pa gzugs dang ro la sogs pa rnam par 'gyur ba de lta ma yin par 'gyur ba'i mtshan nyid kyi rul pa ni/ 'o ma las 'byung ba yin la/ yang 'o ma dang
<p>218b</p>
<p>218b.1</p>rigs mi mthun pa chu las kyang 'byung bar 'gyur ba de bzhin du du ba yang 'gyur ro zhes bya ba'i don to/ /gal te chu dang 'o ma dag tha dad na/ de'i 'bras bu rul pa yang tha dad pa kho na'o/ /des na 'khrul pa ga la yod/ /'on te de'i 'bras bu rul pa tha mi dad na/ de lta na 'o na/ de'i rgyu
<p>218b.2</p>chu dang 'o ma dag kyang tha mi dad pa kho na'o/ /des na 'khrul par ci ltar 'gyur zhes bsams nas gsungs pa ni/ de ltar ni zhes bya ba'o/ /gang gi phyir gsher ba'i nus pa gang las rul bar 'gyur ba/ rul bar byed pa'i rnam pa der ni/ chu dang 'o ma gnyi ga'ang gcig pa nyid yin pa
<p>218b.3</p>des na ci ltar 'khrul/ yang ci 'di ni zhes bya ba nas ci ltar yin gyi bar gyis 'khrul par brjod pa'o/ /gang gis pha rol po'i bzhin du 'di pa'i ltar na yang / rul pa'i 'bras bu 'khrul pa spong bar 'gyur ba/ ci chu 'di ni 'o ma las snang ba tha dad pa'i phyir dang / nus pa gcig
<p>218b.4</p>gi bdag nyid kyang yin pas na tha dad pa dang gcig pa'i rang bzhin can du sangs rgyas pas khas blangs pa yin nam/ khas ma blangs pa ni ma yin no zhes bya ba'i don to/ /tha dad ces bya ba ni/ 'on te tha dad pa dang gcig par ni mi 'dod kyi/ 'on kyang tha dad pa kho na'i bdag nyid yin na/ 
<p>218b.5</p>de lta na 'o na gsher ba nyid du gcig par brjod/ chu dang 'o ma tha dad na gang las rul bar 'gyur ba'i rlon pa nyid du rang bzhin gcig par ci ltar 'gyur/ rang bzhin gcig med na yang 'bras bu rul ba kho na'o zhe na/ brtag pa'i gcig pa nyid kyis 'khrul pa spang ba brjod pa ni/ rlon
<p>218b.6</p>pa nyid du gcig tu 'dzin pa'i rnam pa can/ de'i rang bzhin can gyis ni tha dad pa med pa'i phyir nus pa gcig ces brjod pa yin no/ /dngos po rnam la rnam par shes pa gcig dang du ma skye ba las gzhan pa'i gcig dang tha dad pa med pa'i phyir ro/ /des na bdag gcig gi ltar na yang
<p>218b.7</p>rul ba'i 'bras bu 'khrul par ci ltar 'gyur/ de kho na nyid du gcig par ci ste mi brjod snyam na/ chu dang zhes bya ba'o/ /'o na ci ltar gcig nyid yin zhe na/ de las zhes bya ba'o/ /ldog pa tha dad pa med pa'i phyir chu dang 'o ma dag gcig pa nyid de/ ldog pa tha mi dad pa nyid ci ltar zhe na/ 
<p>219a</p>
<p>219a.1</p>chu dang 'o ma de las gzhan pa sra ba la sogs pa'i rang bzhin de las tha dad pa de'i phyir ro/ /sra ba'i rang bzhin las tha dad pa zhes bya ba'i don to/ /rgyu la rten pa'i gcig pa nyid brjod nas/ 'bras bu la brten pa nyid brjod pa ni/ 'bras bu yang ldog pa gcig pas
<p>219a.2</p>gcig pa nyid do zhes 'brel to/ /don dam pa nyid du ci ste tha mi dad pa ma yin zhe na/ don dam par zhes bya ba'o/ /de skad ces bya ba ni tha mi dad par ro/ /ci ltar chu dang 'o ma dag rang bzhin gang gis brlan pa'i rtogs pa'i rten yin pa'i rang bzhin de nyid kyis rul pa'i 'bras bu byed pa
<p>219a.3</p>de'i rten yin la/ rang bzhin de nyid kyis na/ de dag 'bras bu rul ba las rtogs pa yin pa de bzhin du/ me tha dad kyang cha gang gis de me'i rtogs pa'i rgyu nyid kyis rang bzhin gyis de las gzhan las ldog pas mar rtogs pa'i rten yin la/ rang bzhin de nyid kyi bya ba byed
<p>219a.4</p>pas de'i rten yin la/ rtags du ba las rtogs pa yang rang bzhin de nyid kyis yin te/ gzhan du ni ma yin no/ /ci ltar na rang bzhin de nyid kyis du ba las rtogs pa yin zhe na/ mer shes yan lag ces bya ba'o/ /mer lhag par zhen pa'i shes pa sgrub par byed pa kho na bud shing gi khyad
<p>219a.5</p>par gyi lhan cig byed pa gzhan la ltos pa las du ba 'byung ba'i phyir na/ du ba me de las 'khrul pa med pa can yin no/ /des na rang bzhin de nyid kyis du ba las me rtogs pa yin no/ /ci ltar du ba rang gi rgyu la mi 'khrul pa de bzhin du 'bras bu gzhan yang de bzhin te/ mi 'khrul par grub pa
<p>219a.6</p>yin no/ /'chad pa ni de bzhin zhes bya ba'o/ /tha dad kyang chur rtogs pa tha mi dad pa'i rten nyid ci ltar zhe na/ de las gzhan rlon pa ma yin pa dag las ldog pas na'o/ /de las gzhan dag ces bya ba me ma yin par rtogs pa'i rgyu dag las ldog pa nyid kyis so/ /de nyid kyis zhes bya ba mer
<p>219a.7</p>rtogs pa'i rgyu nyid kyis du ba las me rtogs pa yin no/ /ci'i phyir zhe na/ gzhan du zhes bya ba'o/ /rnam 'grel gnyis pa rnam par 'grel pa ni/ mer zhes bya ba'o/ /ci ltar du ba mi 'khrul te/ brgya byin gyi spyi bo la sogs pa las kyang 'byung ba'i phyir ro zhe na/ 'di ltar zhes bya ba'o/ /du ba
<p>219b</p>
<p>219b.1</p>dang bud shing gi 'gyur ba dag gis yin te/ rgyu gang yin pa de las brten nas mer 'jog pa'i phyir ro/ /gal te 'khrul pa'i yul du 'dod pa'i brgya byin gyi spyi bor me min no zhe na/ de'i tshe du ba nyid du 'dod pa de du ba ma yin te des na 'khrul pa med do/ /gal te gzhan las skyes pa de yang du ba
<p>219b.2</p>yin no zhe na ni/ de'i tshe du ba'i rgyur mngon par 'dod pa de me nyid yin gyi gang gi du ba 'khrul par 'gyur ba me dang rigs mi 'dra ba ni ma yin no/ /'di nyid ga las zhes bya ba la sogs pa ni rtsod pa'o/ /nges pa'i rnam pa smras pa ni/ gzhan du ni zhes bya ba'o/ /'o na zhes bya ba ni lan no/ /gzhan
<p>219b.3</p>du zhes bya ba ni sngon po ma yin par ro/ /dogs pa ni de lta yin na zhes bya ba ste gzhan du 'gyur ba yin na'o/ /lan ni du ba zhes bya ba'o/ /yul dang dus gzhan du ma yin pa las skye na du ba nyid du mi 'gyur ro/ /'di ga las zhes bya ba'i brgal zhing brtag pa ni gzhan sngon po las mtshungs
<p>219b.4</p>so/ /ci ltar yul gzhan la sogs par me las gzhan las kyang du ba 'byung bar 'gyur ro zhes bya bar rgol zhing rtogs pa de bzhin du sngon po yang yul gzhan la sogs par rnam pa gzhan du yang 'gyur ro zhes brgal zhing brtag par 'gyur te khyad par med pa'i phyir ro/ /gal te
<p>219b.5</p>zhes bya ba la sogs pa'i rtsod par ni don 'di yin te/ sngon po ni sngon po nyid kyi rang bzhin yin pas ci ltar de med par 'gyur/ rang gi rang bzhin gyis mtshon par bya ba'i dngos po ni de med par 'gyur ba ma yin no/ /gang gis de med pas med par 'gyur ba bskyed par bya ba nyid ni
<p>219b.6</p>dngos po'i mtshan nyid ma yin te/ des na mngon par 'dod pa'i rgyus bskyed par bya ba nyid spangs nas/ gzhan gyi rgyus bskyed par bya ba nyid du khas blangs kyang nyes pa med do zhes bya ba'o/ /der yang ni du ba la yang ngo / /rang bzhin zhes bya ba la sogs par ni don 'di yin no/ /
<p>219b.7</p>dngos po nyid kyi mtshan nyid ni rgyus bskyed pa kho na yin te/ de las bzlog pa ni dngos po med pa'i mtshan nyid yin pa'i phyir ro/ /de lta ma yin na ni dngos po dang cig shos kyi rnam par dbye bar mi 'gyur ro zhes bya ba'o/ /rnam par dbye ba zhes bya ba ni 'khrul pa dang cig shos pa skyed par
<p>220a</p>
<p>220a.1</p>byed pa'i rgyus byas pa gang yin pa de nyid kyi rnam par dbye ba byas pa yin no/ /de ltar 'bras bu'i gtan tshigs med na mi 'byung ba nyid yin mod/ rang bzhin gyi gtan tshigs go ci ltar zhes dogs pa ni/ rang bzhin zhes bya ba'o/ /'di'i med na mi 'byung ba yang rang nyid ci
<p>220a.2</p>lta ba'i tshad ma la ltos te de rtogs par byed pa yin no zhes lan 'debs pa ni/ ci ltar zhes bya ba'o/ /de ltar 'bras bu dang rang bzhin gyi gtan tshigs gnyis kyi med na mi 'byung ba nyid brjod nas skabs nyid dang sbyor ba ni/ gang gi phyir de ltar rjes su 'gro ba tsam mam ldog pa tsam gyi rgyu dang
<p>220a.3</p>'bras bu'i dngos po ma yin pa de'i phyir ro/ /bdag dang srog la sogs pa ni rgyu dang 'bras bu'i dngos po ma yin pa'i phyir srog la sogs pa ni/ bdag go bar byed pa ma yin no/ /slob dpon phyogs kyi glang po'i 'o/ /ldog can zhes bya ba ni srog la sogs pa'o/ /mjug sdud pa
<p>220a.4</p>ni de ltar na re zhig ces bya ba'o/ /ci'i phyir zhe na/ ldog pa can zhes bya ba'o/ /de lta na yang ci ltar gtan tshigs ma yin zhe na/ de yang zhes bya ba ste/ mnyan bya nyid kyang ngo / /de ltar na yang ma nges pa ci ste yin zhe na/ 'di ltar zhes bya ba'o/ /'o na ci ltar ldog pa can du gsungs
<p>220a.5</p>she na/ ma mthong ba tsam gyi zhes bya ba'o/ /gal te phung po gzhan med na ci ltar 'di bsgrub par bya ba dang / cig shos dag la the tshom za ba'i rgyu yin zhe na/ rtag pa dang zhes bya ba ste mnyan bya nyid la ltos nas so/ /bdag dang zhes bya ba ni srog la sogs pa dang ldan pa la ltos nas so/ /
<p>220a.6</p>de lta ma yin na zhes bya ba ni/ dngos po dang dngos po med pa dag gi 'gal ba dang dngos po nyid ma yin na'o/ /gal te phung po gzhan med kyang ci ltar 'di the tshom gyi rgyu yin te/ phyogs gnyi ga la mi srid pa'i phyir ro zhe na/ phyogs gnyi ga las zhes bya ba'o/ /ci'i phyir zhe na/ gal
<p>220a.7</p>te zhes bya ba'o/ /gal te mnyan par bya ba nyid thams cad las ldog na/ de'i tshe 'di med pa kho nar 'gyur ro/ /ci'i phyir zhe na/ rten med pa'i phyir ro/ /rten ni rtag pa'am mi rtag pa zhig yin te/ de gnyi ga las ldog pa ni rten med pa yin no/ /sgra nyid ces bya ba ni/ gal te yang
<p>220b</p>
<p>220b.1</p>rtag pa dang mi rtag pa dag las ldog pa de lta na yang / phung po gsum pa sgra nyid la gnas par 'gyur ro zhe na/ sgra la yang zhes bya ba ste/ mnyan bya 'ba' zhig tu ni ma zad pa'o/ /ci lta zhe na/ de yang zhes bya ba ste sgra nyid kyang ngo / /des na mnyan bya nyid the tshom gyi sgra'i rten sgra ma yin no/ /'di
<p>220b.2</p>nyid brjod pa ni/ 'di ltar zhes bya ba'o/ /de ni zhes bya ba ni sgra'o/ /de dag la zhes bya ba ni rtag pa dang mi rtag pa dag la'o/ /'di ni sgra la'o/ /gal te gnyi ga las ldog pa nyid du nges kyang / ci ste de gnyis la the tshom za ba'i rgyu yin zhe na/ de las zhes bya ba'o/ /bsam pa ni gal te sgra thams cad
<p>220b.3</p>las ldog par nges par 'gyur ba de'i tshe mnyan par bya bas de la the tshom mi skyed pa zhig na skyed par yang byed de/ des na gnyi ga las ldog par nges pa ma yin no/ /des na gnyi ga las ldog pa nyid du ma nges pa'i sgra la mnyan bya nyid yod pas na the tshom gyi rgyur 'gyur ro zhes bya ba ma yin no/ /
<p>220b.4</p>gzhan dag kyang zhes bya ba ni mnyan bya nyid la sogs pa'o/ /gal te zhes bya ba ni rtsod par don 'di yin te/ thun mong gi ma nges pa kho na ma nges par rigs/ thun mong ma yin pa ni ma yin no zhes bya ba'o/ /mthong ba zhes bya ba ni/ gzhal bya nyid la sogs pa gnyi ga'i phyogs la mthong ba
<p>220b.5</p>la ni sgrub pa'i sgo nas the tshom za la/ mnyan bya nyid la sogs pa phyogs gnyi ga la ma mthong ba 'dir ni/ dgag pa'i sgo nas the tshom za'o/ /'di nyid brjod pa ni dngos po dang dngos po med par zhes bya ba ste bsgrub pa dang dgag pas kyang ngo / /rang gi phyogs zhes bya ba ni rig pas rang phyogs
<p>220b.6</p>'dzin pa ni rigs kyi thun mong ba kho na ma nges pa yin no zhes bya ba 'di la ni khyed la rigs pa ci yang yod pa ma yin no/ /rnam par 'grel pa ni gang du zhes bya ba'o/ /thun mong ma yin pa ma nges pa nyid yin pa spong bar dogs pa ni/ gal te zhes bya ba'o/ /'gal ba gnyis gcig la 'jug pa dang
<p>220b.7</p>mi 'jug pa yang mi 'thad pa yin te/ de dag las gcig med pa na de las gzhan yod pa la mi 'khrul pa'i phyir ro zhes zhe la bcangs nas lan 'debs pa ni/ 'di ni bzang po ma yin te zhes bya ba'o/ /gang gi tshe chos can sgra la gcig rtag pa nyid ldog pa de'i tshe nges pa kho nar ldog pa'i
<p>221a</p>
<p>221a.1</p>zla bo mi rtag pa nyid 'jug par 'gyur ro/ /ci'i phyir zhe na/ 'gal bas zhes bya ba'o/ /ci'i phyir gnyi ga mi ldog ce na/ phan tshun zhes bya ba'o/ /des na mnyan bya nyid kyis rang gi rten la 'di nyid ldog par ci ltar byed/ ci ltar zhe na/ 'dir zhes bya ba ste/ sgra la
<p>221a.2</p>gnyi ga las ldog pas/ gnas pa ni mnyan par bya ba nyid kyis mi 'thob po/ /rtag pa dang mi rtag pa gnyis las so/ /gcig la ni sgra la'o/ /ldog pa brjod pa ni mnyan bya nyid kyis zhes bya ba'o/ /the tshom gyi rgyu ma yin pa na yang / 'os gzhan med pas na/ ma rtogs pa'i rgyu nyid gnas
<p>221a.3</p>pa yin no zhes brjod pa ni/ de ni de lta na zhes bya ba'o/ /'o na ni zhes bya ba la sogs pas ni mgo bsgre ba'o/ /de zhes bya ba ni the tshom mo/ /gtan tshigs zhes bya ba ni/ gzhal bya nyid kyi gtan tshigs kyis byas pa'o/ /gzhan gyi de yang bya ba ste gnyi ga la mthong ba'i sgo nas so/ /lan ni
<p>221a.4</p>mnyan bya zhes bya ba'o/ /'on te zhes bya ba la sogs pa ni rtsod pa'o/ /chos can sgra la rtag pa dang mi rtag pa dag tu the tshom za bar gyur na'o/ /de las ni gzhal bya nyid las so/ /de zhes bya ba ni gzhal bya nyid do/ /gang la zhes bya ba ni rtag pa nyid la sogs pa la'o/ /de zhes bya ba ni rtag pa
<p>221a.5</p>nyid la sogs pa te bsgrub pa nyid do/ /ci'i phyir mthun pa'i phyogs kyi sgo nas gyur pa ma yin zhe na/ mthong ba la yang zhes bya ba ste gzhal bya nyid mthun pa'i phyogs dang mi mthun pa'i phyogs la mthong ba la yang ngo / /de ni zhes bya ba ni the tshom mo/ /gnyi ga la zhes bya ba ni/ mthun pa'i
<p>221a.6</p>phyogs dang mi mthun pa'i phyogs dag la'o/ /gal te mnyan par bya ba nyid ldog pa la the tshom za bas the tshom rgyu yin no zhes bya ba ni/ mi 'thad pa nyid ma yin nam/ slob dpon phyogs kyi glang pos 'di ldog pa can nyid du gsungs pas na ldog pa gcig tu nges pa can yin pas the tshom gyi
<p>221a.7</p>rgyu nyid du bshad pa'i phyir ro/ /de ltar na ni the tshom gyi rgyur 'thad pa yang ma yin te/ gcig tu ldog pa can yin pa'i phyir ma rtogs pa'i rgyu kho nar 'gyur ro zhes dogs pa bsu ba ni/ gcig tu zhes bya ste/ gcig tu nges par ldog pa gang yin pa de nyid kyi the tshom byas pa yin gyi/ ldog
<p>221b</p>
<p>221b.1</p>pa la the tshom za bas ni ma yin pa'o/ /ci'i phyir zhe na/ gcig tu zhes bya ba'o/ /ldog pa nges pa nyid kyis the tshom za mod snyam na/ gang zhig ces bya ba ste/ mnyan bya nyid la sogs pa'o/ /de nyid kyis zhes bya ba ni/ phung po gnyi ga las ldog pa nyid kyis so/ /ci gang gis 'di skad brjod pa slob
<p>221b.2</p>dpon phyogs kyi glang pos 'di ldog pa gcig tu nges pa can du gsungs sam zhe na/ de skad du yang zhes bya ba'o/ /bsgrub par bya ba'i chos zhes bya ba ni bsgrub par bya ba ni sgra la sogs pa'i chos can no/ /sgra la sogs pa'i chos can gyi chos gang yin pa mnyan bya nyid la sogs pa'i don ni
<p>221b.3</p>the tshom gyi rgyu yin no zhes 'brel to/ /gang la the tshom za ba'i rgyu yin zhe na khyad par ci snyed kyis zhes bya ba ste/ rtag pa dang mi rtag pa'am/ bdag dang bcas pa dang bdag med pa'i mtshan nyid kyis dngos po mtha' dag bsdus pa de la'o/ /ci'i phyir zhe na/ de dang ldan pa zhes bya ba ste/ 
<p>221b.4</p>rtag pa dang mi rtag pa dang ldan pa'i rnam pas don gyi tshogs mtha' dag pa de bsdus pa'i phyir dang / gnyis las gcig tu nges pa yang ldog pa'i phyir ro/ /'dis ni rnam gnyis kyis thams cad bsdus pa dang / gcig tu nges pa ldog pa yang the tshom gyi rgyu nyid rgyu mtshan du bstan pa yin
<p>221b.5</p>na/ 'di ni ma rtogs pa'i rgyu'i rgyu mtshan nyid du 'thad pa yin no/ /de zhes bya ba ni de'i phyir te/ ci ltar mnyan bya nyid 'di ldog pa nyid la the tshom za bas dogs pa'i rgyu yin te/ ma yin pa kho na'o zhes bram ze gsal byed la sogs par zer ro/ /de ma yin te zhes bya ba la sogs pa
<p>221b.6</p>ni grub pa'i mtha'o/ /gang gi phyir zhes bya ba la sogs pa'i don ni 'di yin te/ phung po gnyis las gal te mnyan bya nyid ldog pa des na/ de'i tshe chos can la mthong ba na de dag med pa nyid du go bar byed par 'gyur ro/ /de lta na yang the tshom gyi rgyu'am ma rtogs pa'i rgyur ci ltar
<p>221b.7</p>'gyur zhes bya ba rtogs pa bskyed pa nyid ni ma rtogs pa'i rgyu ma yin no zhes bya ba'o/ /mnyan par bya ba nyid gang zhig /rtag pa dang mi rtag pa gnyi ga las ldog par nges pa gang yin pa de gzhan chos can sgra la yod pas na/ rtag pa dang mi rtag pa gnyi ga la yang mnyan par bya ba nyid
<p>222a</p>
<p>222a.1</p>kyis med par nges par 'gyur ro/ /med par nges par byed pa yin yang de dag la the tshom byed par 'gyur ro zhe na rtag pa dang mi rtag pa dag ni ldog par byed pa mnyan par bya ba nyid sgra de gnyis la the tshom byed par ci ltar 'gyur/ ci'i phyir zhe na/ gang gi phyir mnyan par bya ba nyid
<p>222a.2</p>kyi rtag pa dang mi rtag pa dag las ldog pa gang yin pa de las rtag pa dang mi rtag pa gnyi ga la rnam par gcod pa bsgrub pa ni gzhan ma yin gyi/ 'on kyang de las ldog pa nyid de dag la rnam par gcad pa bsgrub pa yin no/ /'di nyid ni brjod pa ni gang zhig ces bya ba'o/ /thams cad ces bya
<p>222a.3</p>ba ni gtan tshigs du ba la sogs pa yang rnam par gcod pa bsgrub pas gtan tshigs nyid yin la/ de rtag pa dang mi rtag pa rnam par gcod pa de ni mnyan par bya ba nyid la yang yod do des na/ gtan tshigs ma yin par ci ltar 'gyur/ rnam par gcod pa yin pas na gtan tshigs nyid
<p>222a.4</p>yin no zhes ci ltar rtogs she na/ sgra dang zhes bya ba'o/ /gtan tshigs zhes bya ba la sogs pa'i rtsod pa ni don 'di yin te/ gang zhig ldog pa sngon du song ba'i sgrub pa'i nges par byed pa de kho na gtan tshigs yin te/ dper na byas pa nyid rtag pa rnam par gcad pas mi rtag pa sgrub par byed
<p>222a.5</p>pa na gtan tshigs yin pa bzhin no/ /mnyan bya nyid ni gnyi ga yang ldog pa tsam zhig sgrub pa yin te/ des na ma rtogs pa'i rgyu kho nar 'gyur ro zhes bya ba'o/ /lan ni de bden te zhes bya ba'o/ /'chad pa ni rjes su dpag pa ni zhes bya ba'o/ /gal te rtag pa nyid kyi sgro 'dogs rnam par
<p>222a.6</p>gcad kyang / mi rtag pa nyid mi sgrub pa'i phyir ci ltar rjes su dpag pas don byas par 'gyur zhe na/ rnam pa dang zhes bya ba'o/ /dogs pa ni de yang zhes bya ste mi rtag pa nyid kyang ngo / /des na ci ltar rtag pa nyid log pas mi rtag pa nyid 'grub ce na/ de ni ma yin te rtag pa dang rnam par bcad
<p>222a.7</p>pas rjes su dpag pas bsgrubs pa'i mi rtag pa nyid de ni mngon sum gyis grub pa'i phyir ro/ /sgra'i rang bzhin rtag pa dang ma 'dres par byas pa nyid la sogs pa'i rtags kyis bsgrubs pa de ni de kho na ltar mngon sum gyis gzung bas na/ de yang res 'ga' med par 'gyur ro zhes ci
<p>222b</p>
<p>222b.1</p>ltar brjod ce na/ 'bras bu'i gtan tshigs la ci ltar zhes bya ba na/ gang gi me dang bcas pa nyid du yang mi 'gyur ro zhes bya ba'i rtsod pa spong bar 'gyur ba me med par rnam par bcad nas me dang bcas pa nyid ci ltar mngon sum gyis 'grub ce na/ 'di ni re zhig ces bya ba ni grub pa'i
<p>222b.2</p>mthar don 'di yin te/ me med pa rnam par bcad nas du bas bsgrubs pa'i me dang bcas pa yang mngon sum nyid yin te/ de lta ma yin na rjes su dpag pa tshad ma ma yin par 'gyur ba'i phyir ro zhes brjod zin pa'i phyir ro zhes bya ba'o dpe bshad nas don 'chad pa ni gal te zhes bya ba'o/ /
<p>222b.3</p>gal te mnyan bya nyid kyis rtag pa dang mi rtag pa gnyi ga yang rnam par gcad pa yin na/ de las gzhan du bsgrub pa la/ de'i tshe de las gzhan du mngon sum gyis grub par 'gyur te/ de'i phyir mnyan par bya ba nyid gtan tshigs kho nar 'gyur gyi/ ma rtogs pa'i mtshan nyid kyi
<p>222b.4</p>gtan tshigs ltar snang bar ni ma yin no/ /gzhan gyi zhes bya ba ni mnyan bya nyid las gzhan byas pas mi rtag pa nyid de gcig bsgrubs pas mnyan bya nyid gtan tshigs ma yin no zhe na/ lan ni ma yin te zhes bya ba'o/ /mngon sum gyis sgra las rtag pa dang mi rtag pa nyid las phyi
<p>222b.5</p>rol du gyur par grub pa la gtan tshigs gzhan gyis rtag pa nyid 'god par byed pa'am/ mi rtag pa nyid sgrub par byed par ci ltar 'gyur/ 'on te zhes bya ba ni gzhan gyi'o/ /des na zhes bya ba ni 'gog par byed pa ma yin pas na'o/ /lan ni ma yin te zhes bya ba'o/ /mnyan par bya
<p>222b.6</p>ba nyid ni gnyi ga las gcig tu ldog par 'dod pa yin te/ de lta ma yin na mi rtag pa'i rgyu nyid du khas len par mi 'gyur ro/ /des na mnyan par bya ba nyid kyis gnyi ga rnam par gcad na/ gang gi mnyan bya gtan tshigs ma yin par 'gyur ba/ ci ltar gzhan pas mi rtag pa nyid sgrub/ 
<p>222b.7</p>de lta ma yin na zhes bya ba ni mnyan par bya ba nyid mkhrang bas mi rtag pa nyid gnod par byas pa la yang / byas pa nyid gzhan gyis bsgrub na de'i tshe mi rtag pa nyid kyi khyad par can du rtogs pa'i sgra de la yang rtags gzhan gyis rtag pa nyid sgrub par dogs par 'gyur ba'i phyir ci ltar gzhan
<p>223a</p>
<p>223a.1</p>byas pa nyid tshad ma yin par 'gyur/ des na gtan tshigs thams cad la yid brtan du med par 'gyur te/ mtshan nyid dang ldan pa la gnod par mthong ba'i phyir ro/ /mngon sum 'gog par byed pa nyid ma yin par khas blangs nas 'di skad brjod pa yin gyi/ 
<p>223a.2</p>'gog par mi byed pa nyid ni rigs pa yang ma yin no zhes brjod pa ni/ mngon sum zhes bya ba'o/ /ci ltar sgrub par byed par mi 'gyur zhe na/ sgrub pa ni zhes bya ba'o/ /ci'i phyir de las gzhan tha dad pa bkag pa med par mi rtogs she na/ 'di ltar zhes bya ba'o/ /mngon sum gyis
<p>223a.3</p>rtogs pa'i dngos po de gzhan dang ma 'dres pa'am zhes bya ba ni rnam par rtog pa gcig ni/ 'on te gzhan dang 'dres par 'gyur zhes bya ba ni gnyis pa'o/ /gal te gzhan dang 'dres pa ni/ de'i tshe dngos po mi 'gyur ba'o/ /ci'i phyir zhe na/ 'dres pa'i tha snyad med pa'i phyir ro/ /
<p>223a.4</p>'chad pa ni 'dir zhes bya ba'o/ /sgra'i mtshan nyid kyi dngos po ni/ gzhan rtag pa dang mi rtag pa dag las ldog pa'am mi ldog /ldog pa'i phyogs la yang rnam par rtog pa gnyis brjod pa ni/ bzung ba'am ma bzung ba yin bzung ba'i phyogs su ma 'byin pa ni gal te zhes bya
<p>223a.5</p>ba'o/ /gzhan zhes bya ba ni rtag pa dang mi rtag pa'i phung po gnyis mi 'gog ste 'on kyang 'gog pa kho na'o/ /ma bzung ba'i phyogs la brjod pa ni/ de lta ma yin zhes bya ba ste/ gal te ldog pa ma bzung na de'i tshe mngon sum gyis 'dzings par rtogs pa'i phyir tha snyad med pas
<p>223a.6</p>na'o/ /don med do zhes bya ba ni 'jug pa dang ldog pa'i mtshan nyid kyi tha snyad med pa'i phyir ro/ /'on te zhes bya ba ni mngon sum gyis sgra rtag pa dang mi rtag pa dag las mi ldog pa nyid du bzung yang byas pa nyid la sogs pa'i rtags kyis rtag pa nyid 'gog pa na/ mi rtag pa nyid
<p>223a.7</p>kyis tha snyad 'jug par byed pa yin te/ des na 'dzings pa zhes ci te brjod ces bya ba'o/ /rtog pa la ni brtag pa la'o/ /gzhan gyis ni byas pas so/ /gzhan yang ni rjes su dpag pa yang ngo / /'dis ni de lta ma yin zhes bya ba'i phyogs rnam pa gnyis su brtags te sun phyung ba
<p>223b</p>
<p>223b.1</p>yin no/ /'on te zhes bya ba la sogs pas ni phyogs dang po sun 'byin pa'o/ /lan ni las zhes bya ba ste mngon sum de las gzhan pa'i tshad ma brgyas kyang ngo / /ci'i phyir zhe na/ rang gi rang bzhin zhes bya ba ste gzhan dang 'dres pa'o/ /gzhan du zhes bya ba ni gzhan dang
<p>223b.2</p>ma 'dres par ro/ /'ga' zhig gis zhes bya ba ni chos kyi rang bzhin gyis mi rtag pa ma 'dres pa yin gyi/ chos can gyi rang bzhin gyis ni ma yin pa'o/ /de lta ma yin te zhes bya ba ni mi ldog pa nyid du'o/ /dogs pa ni gzhan gyis zhes bya ba ste tshad ma gzhan gyis so/ /lan
<p>223b.3</p>ni gzhan gyis zhes bya ba'o/ /tshad ma gsum pa la sogs pas tshad ma gnyis pas bzung ba yang de lta ma yin par rtogs na thams cad la yid brtan du med do/ /bstan zin to zhes bya ba ni/ de ltar ma yin na de la yang gzhan gyis bsgrub pa'i phyir zhes bya ba la sogs pas so/ /
<p>223b.4</p>gal te mngon sum la yang dus phyir 'byung ba'i tshad mas gnod pa'i phyir thams cad la yid brtan du med par 'gyur ro zhe na nyi tshan zhes bya ba'o/ /nyi tshan las khyim phugs su zhugs ma thag pa'i skyes bu la rnam pa gzhan snang ba'i mngon sum la ma yin pa phyis gsal bar snang ba
<p>223b.5</p>gang yin pa'i mngon sum phyi ma des snga ma la gnod kyis snga mas ni phyi ma la mi gnod pa'i phyir ci ltar yid brtan du med/ des na zhes bya ba ni skabs kyi mjug sdud pa'o/ /gzhan las zhes bya ba ni mnyan bya nyid las so/ /de ltar ma yin par ni nges par ro/ /de bzhin no zhes bya
<p>223b.6</p>ba ni mnyan bya nyid kyis kyang gnyi ga las ldog pa'i sgra rtogs pa na gzhan las the tshom za ba'am nges par mi 'gyur ro/ /gang gi phyir de ltar ldog pa nyid yin na gtan tshigs kho nar 'gyur ba des na'o/ /gal te ma mthong ba tsam la brten nas ldog pa can du gsungs na 'o na ci ltar
<p>223b.7</p>zhes bya ba'o/ /lan ni gcig tu nges pa zhes bya ba'o/ /ci ltar nges pa ldog snyam na/ de ni zhes bya ba ste/ mnyan par bya ba nyid do/ /des na zhes bya ba ni ma nges pa na'o/ /nges pa nyid do zhes bya ba ni ma rtogs pa'i rgyu ni ma yin pa'o/ /de bas na thun mong pa bzhin du thun mong ma yin pa
<p>224a</p>
<p>224a.1</p>yang ma nges pa kho na'o zhes bya bar gnas so/ /'dis ni mi mthun pa'i phyogs las ldog par the tshom za ba gzhan dag gtan tshigs nyid du 'dod pa yang ma nges pa nyid du shes par bya'o/ /'di tsam gyis ci zhig bshad snyam na/ de ltar na re zhig ces bya ba'o/ /
<p>224a.2</p>ci ltar zhes bya ba nas zhe na'i bar ni rtsod pa'o/ /ldog pa can zhes bya ba ni gtan tshigs mnyan bya nyid do/ /'di nyid brjod pa ni 'di ltar zhes bya ba'o/ /ci ltar rjes 'gro gcig du nges pa yin zhe na/ nam mkha' zhes bya ba'o/ /'di ni gzhal bya'o/ /ci ltar ldog pa med pa yin
<p>224a.3</p>zhe na nam mkha' la ni zhes bya ba'o/ /'di ni gzhal bya'o/ /de ni nam mkha'o/ /des na zhes bya ba ni ldog pa med pas na'o/ /de ni ma yin te zhes bya ba la sogs pas ni gtan tshigs 'di ma nges pa nyid du brjod pa'o/ /mdo sde pa mngon par 'dod pa nam mkha' med pa'i phyogs la
<p>224a.4</p>ni gal te/ nam mkha' de mi srid pa de lta na yang gzhal bya nyid ni nam mkha' med pa 'di la ci ltar yang mi ldog go/ /ci'i phyir zhe na/ med pa la yang ngo zhes bya ba'o/ /de lta ma yin na zhes bya ba ni med pa la gzhal bya nyid med na'o/ /ci ltar tha snyad med par 'gyur zhe na yod pa zhes
<p>224a.5</p>bya ba'o/ /'ba' zhig ces bya ba ni gzhan las ldog pa med pa'o/ /ci'i phyir nus pa ma yin zhe na/ phan tshun zhes bya ba'o/ /de lta ma yin na zhes bya ba ni phan tshun spangs pa ma yin na'o/ /tha snyad du byed pa su zhig tha snyad bya ba gang la'am/ dgos pa ci'i don du byed pa yin te/ 
<p>224a.6</p>'di thams cad med par 'gyur ro/ /gal te de ltar don thams cad kyi/ phan tshun med pa gzhal bya yin mod/ med pa'i nam mkha' la go ci ltar zhe na/ gzhan gyis zhes bya ba'o/ /rigs pa can la sogs pa gzhan dag gis nam mkha' med do zhes bya ba'i phyogs med par
<p>224a.7</p>ma rtogs pa te/ ma nges pa ni mdo sde pas rang rang gi phyogs nam mkha' med pa'i phyogs gzhung gzugs par nus pa ma yin no/ /des na mdo sde pa'i lugs kyi nam mkha' med pa yin yang gzhal bya ni yin pa kho na'o/ /de ltar gzhan gyi 'dod pa'i nam mkha' med pa
<p>224b</p>
<p>224b.1</p>gzhal bya nyid du bsgrubs nas rang gi 'dod pa brjod pa ni/ nam mkha' yang zhes bya ba'o/ /thogs pa dang bcas pa'i dngos po med pa zhes bya ba 'di ni yon tan sgra la bltos te/ nam mkha' yon tan can nyid yin pa sel ba'o/ /de lta ma yin na zhes bya ba ni/ gal te nam mkha' thogs pa dang
<p>224b.2</p>bcas pa'i dngos po dang bral ba'i rang bzhin tshad ma'i spyod yul du mi 'dod na'o/ /mjug sdud pa ni des na zhes bya ba'o/ /de zhes bya ba dngos po med/ de ltar te dngos po rnams ma 'dres par rnam par 'jog pas rnam par gzhag par bya ba yin na/ de'i tshe tshad mas rnam par gzhag pa yin
<p>224b.3</p>no zhes khas blang bar bya ste/ des na dngos po med pa yang gzhal bya yin no/ /ci ltar dngos po med pa gzhal bya yin te/ dngos po kho na gzhal bya yin pa'i phyir ro zhe na/ dngos po'i zhes bya ba'o/ /'on kyang gzhan med pa'i yul can yang yin no/ /ci'i phyir zhe na/ tshad ma ni zhes bya
<p>224b.4</p>ba ni gzhan dang bral ba'i dngos po 'dzin pa'i mtshan nyid yin pa'i phyir ro/ /'di nyid brjod pa ni rnam par gcod par byed pa nyid ces bya ba'o/ /rnam par gcod par byed pa tshad ma yin na/ nya phyis la dngul du shes pa yang tshad mar 'gyur ro zhe na/ gal te zhes bya ba'o/ /gnod byed
<p>224b.5</p>gzhan gyis so/ /gang gi phyir de ltar dngos po'i yul can nyid kyi tshad ma ma yin pa de'i phyir tha snyad du mi slu ba don byed pa gang yin pa de sgrub par byed pa'ang yin la shes pa'ang yin pa des gcad par bya ba'o/ /bum pa ni don bya ba rtogs pa nyid de dang shes pa gcig la 'dre ba'i shing
<p>224b.6</p>rta la sogs pa med par rtogs pa yin no zhes bya ba'i don to/ /de bas na zhes bya ba ni rjes su 'gro ba mi 'khrul pa ma yin pas na'o/ /'on te zhes bya ba ni dogs pa'o/ /de lta yin na zhes bya ba ni lan no/ /gang gi phyir don bya bar nus pa'i dngos po kho na gzhal bya yin pa des na/ don bya ba
<p>224b.7</p>byed pa nyid mi rtag pa nyid kyi go bar byed pa yin no zhes bya bar 'gyur ro/ /de yang zhes bya ba ni don bya ba byed pa'i mtshan nyid kyi gzhal bya nyid ci ltar rjes su 'gro ba can gyi gtan tshigs yin zhes 'brel to/ /ci'i phyir zhe na/ dngos po med pa las zhes bya ba'o/ /gal te gang zhig med pa
<p>225a</p>
<p>225a.1</p>ni 'byung khungs su 'gyur ba ma yin te/ des na ci ltar med pa las ldog ces brjod snyam na med pa las kyang zhes bya ba'o/ /bstan zin to zhes bya ba ni/ phyir dngos dngos med rten can zhes bya bar ro/ /'dis ni zhes bya ba ni gzhal bya nyid thun mong gi ma nges par bstan
<p>225a.2</p>pas na'o/ /rjes su 'gro ba mi 'khrul pa nyid de dag gtan tshigs nyid yin pa yang gsal ba yin no/ /'di ltar dngos po nyid kyang bsgrub par bya ba mi rtag pa nyid yin pa na/ bum pa dang nam mkha' dag la rjes su 'gro ba dang ldog pa yin no/ /mdo sde pas nam mkha' yang
<p>225a.3</p>dngos po med par 'dod pa'i phyir ro/ /med pa yang 'byung khungs su bsgrubs zin pa'i phyir ro/ /des na ci ltar rtag pa nyid du bsgrub par bya ba la/ gzhal bya nyid thun mong gi ma nges pa yin pa de bzhin du mi rtag pa nyid bsgrub par bya ba la yang yin no zhes gnas so/ /phyogs kyi chos
<p>225a.4</p>rnam pa dgur bstan pa la nyung ba nyid du rtsod pa ni gal te zhes bya ba'o/ /rtsod pa smra ba nyid grub pa'i mtha' smra ba'i dogs pa bsu ba ni/ 'on te zhes bya ba'o/ /de lta yin na zhes bya ba ni rtsod pa po nyid lan ldon pa'o/ /rang rgyud du zhes bya ba ni dngos po'i khyad par la mi ltos pa'o/ /'o na tha
<p>225a.5</p>snyad kyi yul du gyur pa ci lta bur gyur pa zhig yin zhe na/ 'on kyang zhes bya ba'o/ /gal te rnam pa de lta bu'i dngos po med pa ni rang nyid 'grub mod/ rgyu dang khyad par byed pa med pa las de ci ltar sgrub snyam na/ dngos po de yang zhes bya ba'o/ /ci'i phyir mi 'grub snyam na/ de ma dmigs zhes bya
<p>225a.6</p>ba ste/ 'bras bu the tshom za ba'o/ /'o na ci ltar dngos po med par 'grub snyam na/ gal te zhes bya ba'o/ /de med par ni 'bras bu the tshom za ba la sogs pa de med par ro/ /de la yang zhes bya ba ni rgyu dang khyad par byed pa la'o/ /de nyid ces bya ba ni de'i bdag nyid dang de las byung ba'o/ /gal te
<p>225a.7</p>'brel pa grub pa kho na mi dmigs pa yin na/ de'i tshe rang bzhin la sogs pa'i gtan tshigs bzhin du 'di la yang dper brjod pa ci te ma sbyar ce na zhes bya ba ni 'dri ba'i don to/ /lan ni sbyar ba kho na'o zhes bya ba'o/ /'di ltar rgyu dang / ngo bo skyed par byed pa dang khyad par byed pa dag mi mthun pa'i
<p>225b</p>
<p>225b.1</p>phyogs la ldog pa nyid kyis/ 'bras bu dang khyab byar gyur pa'i don ldog par slob dpon phyogs kyi glang pos brjod pa las de dag mi dmigs pa'i dpe ni grub pa de'i phyir de gnyis las tha dad par ma bshad do/ /gang gis de skad smra ba de ltar brjod pa yod dam zhe na 'di ni bstan zin to zhes bya ba'o/ /
<p>225b.2</p>'o na rang bzhin mi dmigs pa tshang ngo zhe na/ rang bzhin zhes bya ba'o/ /bstan pa nyid de zhes bya ba ni phyogs kyi chos rnam pa dgu bstan par ro/ /ci ltar zhe na/ rgyu dang zhes bya ba'o/ /dngos po ni 'bras bu dang khyab bya'o/ /de la'ang zhes bya ba gang gi sgra ni nges par gzung ba'i don to/ /bstan
<p>225b.3</p>pa kho na'o zhes bya ba'i don to/ /mi dmigs pa gang gis gzhan dag mi mthun pa'i phyogs bum pa la gtan tshigs srog la sogs pa ldog par bstan pa'i don du bdag med par grub par byed pa'i mi dmigs pa de la slob dpon phyogs kyi glang pos the tshom za bar bshad pas bltar rung ba'i
<p>225b.4</p>don la mi dmigs pa de go bar byed pa yin no zhes bstan pa kho na'o/ /ci ltar gtan tshigs the tshom za bar bshad ce na/ bdag gi mtshan nyid kyi skyes bu mthong ba med pa las srog la sogs pa ldog pa med pa'i phyir te/ ldog pa bkag pa'i phyir de bdag bltar mi rung ba'i yul can nyid kyis
<p>225b.5</p>na mi dmigs pa tsam las the tshom za ba'i phyir ro zhes bya ba'i don to/ /rang bzhin dang 'bras bu dag kyang rnam par gcod pa'i yul can nyid kyis na/ mi dmigs pa'i rang bzhin nyid du dogs pa ni gal te zhes bya ba'o/ /dgos pa ni 'o na zhes bya ba'o/ /lan ni de'i bdag nyid do zhes bya ba'o/ /
<p>225b.6</p>gang dag dngos po'i rang bzhin khas ma blangs pa'i dgag pa sgrib pa de la ste/ dmigs par du ba rnams kyis yod pa rnams ni dmigs pa las gzhan ma yin pa kho na'o/ /'on kyang dmigs pa nyid yod pa yin no/ /'di ga las she na/ med pa'o zhes bya ba'o/ /tha dad pas dogs
<p>225b.7</p>pa bsu ba ni/ gal te zhes bya ba'o/ /'di gnyis zhes bya ba ni shes pa med pa dang shes bya ba med pa dag go/ /'on te shes pa dang shes bya dag tha mi dad pa ma yin nam/ de ci ltar de med pa dag tha dad par sgrub pa'i don du 'di gnyis dpe nyid du nye bar blangs she na/ shes pa nyid
<p>226a</p>
<p>226a.1</p>ces bya ba'o/ /de zhes bya ba ni don gyi yod pa'o/ /gal te mngon sum log pas kyang don med pa yin no zhes ci ltar shes she na/ 'di ltar zhes bya ba'o/ /'on te rjes su dpag pas lkog tu gyur pa'i don mi 'dzin pa kho na ma yin nam zhe na/ du ba mthong bas zhes bya ba'o/ /
<p>226a.2</p>'on te der yang rjes su dpag pas dmigs pa yod pa yin te/ des na de log pas ni med pa go bar byed pa yin no zhe na der yang zhes bya ba ste/ lkog tu gyur pa'i don la'o/ /rjes su dpag pas yod pa la khyab pa ma yin no zhes bya ba'i don to/ /ci ltar zhe na/ rjes su dpag pa zhes bya ba ste/ 
<p>226a.3</p>gang gi tshe rjes su dpag pa med kyang lkog tu gyur pa'i don de yod pa de'i tshe rdzas de rjes su dpag pa la 'khrul pa yin no/ /'di nyid brjod pa ni/ rjes su dpag pa ldog pas ni zhes bya ba'o/ /'on te rjes su dpag pas yod pa la ma khyab mod/ yod pas ni rjes su dpag pa ci ltar ma khyab
<p>226a.4</p>ce na/ 'das pa dang zhes gsungs so/ /'das pa dang ma 'ongs pa'i don ni med pa yin te/ de lta na yang de dag la rjes su dgag pa mi 'jug pa yin no/ /des na rjes su dpag pa la yang yod pas ma khyab pa'o/ /de nyid kyi phyir yod pa ldog pa rjes su dpag pa med pa med par mi
<p>226a.5</p>'gyur ba ma yin no/ /des na shes pa dang shes bya dag bzhin du de med pa dag kyang tha dad pa kho na'o zhe na 'di ni zhes bya ba la sogs pa ni grub pa'i mtha'o/ /'on kyang dmigs pa med pa nyid med pa yin no/ /de ci'i phyir zhe na/ dmigs pa'i zhes bya ba'o/ /gal te ma dmigs pa
<p>226a.6</p>nyid med pa yin no zhes bya ba 'di ni yod pa ma yin te/ des na ci ltar snang ba mi dmigs pas med pa'i tha snyad sgrub ces dogs na/ yod pa dang dmigs pa dag de'i bdag nyid du ston pas mi dmigs pa dang med pa dag kyang de'i bdag nyid du brjod pa ni/ de dag gi zhes bya ba ste
<p>226a.7</p>bltar rung ba rnams kyi'o/ /ci ltar zhe na/ 'di ltar zhes bya ba'o/ /las kyi chos su gyur pa'i dmigs pa 'chad pa ni/ 'di ltar zhes bya ba'o/ /de ste zhes bya ba la sogs pas ni byed pa po'i chos bstan to/ /khyab pa nyid do zhes bya ba ni yod pa la'o/ /gal te las kyi chos
<p>226b</p>
<p>226b.1</p>dmigs pa yin pa'i phyogs la/ ci ltar dmigs pa nyid yod pa yin zhe na de las zhes bya ba ste/ las kyi chos su gyur pa'i dmigs pa de las yod pa nyid tha dad pa med na tha dad par rtogs pa ma yin te/ des na dmigs pa nyid yod pa yin no/ /'o na dmigs pa byed pa po'i chos yin
<p>226b.2</p>pa'i phyogs la ci ltar yod pa dmigs pa nyid yin zhe na/ des na zhes bya ba'o/ /byed pa po'i chos dmigs pa tha dad pa ni mi 'khrul pa'i phyir na yod pa nyid dmigs pa yin no/ /'di yang khas blangs nas brjod pa yin no zhes gsungs pa ni tha dad pa zhes bya ba'o/ /tha dad pa dngos
<p>226b.3</p>po dang dus mtshungs pa'i dmigs pa gang yin pa des don rnams dmigs pa ni mi srid do/ /'o na ji ltar zhe na/ 'on kyang zhes bya ba'o/ /dngos po der rjes su chud pa dmigs par bya ba'i las kyi chos su gyur pa gang yin pa de'i mtshan nyid kyi dmigs pa las don rnams dmigs
<p>226b.4</p>pa yin no/ /gang gi phyir de ltar yod pa dang dmigs pa dag de'i bdag nyid yin pa de'i phyir ro/ /'dis ni de la'ang dmigs rung rnams kyi ni zhes bya ba la sogs pa bshad pa yin no/ /de las ni zhes bya ba ni yod pa dang dmigs pa dag de'i bdag nyid yin pa las so/ /de mi
<p>226b.5</p>dmigs pa zhes bya ba ni dmigs pa rnam pa gnyis kyis dmigs pa med pa nyid do/ /'dis ni dmigs par bya ba med pa ni zhes bya ba la sogs pa bshad pa yin no/ /gal te shes pa dang shes bya dag de'i bdag nyid yin yang de med pa dag ci ltar 'di'i bdag nyid yin zhe na/ dngos
<p>226b.6</p>po med pa zhes bya ba'o/ /ci'i phyir zhe na/ dngos po tha dad pas zhes bya ba'o/ /khyad par bum pa dang snam bu la sogs pa'i dngos po rnams tha dad pas dngos po med pa rnams tha dad pa yin no/ /de nyid ces bya ba ni tha dad pa nyid do/ /khyad par dngos po tha dad pas dngos po med pa tha
<p>226b.7</p>dad pa na khas blangs nas brjod pa yin gyi 'di yang yod pa ma yin no zhes brjod pa ni/ bum pa dang snam bu med pa dag gi khyad par ni dngos po med pa las ldog pas bum pa dang snam bu dag gcig yin pa'i phyir na gcig kho na'o/ /des cir 'gyur zhe na/ des na zhes bya ba'o/ /khyad par
<p>227a</p>
<p>227a.1</p>gcig yin pa'i phyir na bum pa dang snam bu ldog pa'i sgo nas gcig nyid du gyur pa dag gis dngos po med pa gang yin pa de dag kyang gcig kho na'o/ /de ltar dngos po gnyis tha mi dad pas na/ de dag med pa dag kyang tha mi dad par bstan pa yin no/ /yang na dngos po
<p>227a.2</p>gnyis tha dad pa yin du chug pa de lta na yang de dag gi dngos po med pa dag ni tha dad pa ma yin no zhes brjod pa ni/ don dam par ni zhes bya ba'o/ /des ni mi dmigs pa nyid med pa ma yin no zhes bya ba 'di gnas pa yin no/ /gal te zhes bya ba la sogs pa'i rtsod par don 'di yin te/ gal
<p>227a.3</p>te bum pa med par sa gzhi la sogs pa yod pa nyid yin la mi dmigs pa yang sa gzhi'i rang bzhin yin na de'i tshe med pa mngon sum nyid kyis grub pa'i phyir na snang ba mi dmigs pa don med do zhes bya ba yin no/ /dngos po med pa la log par rtogs pa med pa nyid de/ mngon sum gyis
<p>227a.4</p>grub pa yin pa'i phyir ro/ /mi shes zhes bya ba ni rang bzhin mi dmigs pa'i mtshan nyid ni med pa nyid yin no zhes mi shes pa/ gang yin pa'i mi shes pa dang mi dmigs pa nyid med pa yin no zhes shes par bya ba'i phyir mi dmigs pa ste rang bzhin mi dmigs pa'i dpe gcig 'dod pa
<p>227a.5</p>yin no/ /'di nyid brjod pa ni gang zhig ces bya ba'o/ /rgol ba gzhan brjod pa ni grangs can zhes bya ba'o/ /shes par bya ba'i don du zhes bya ba ni/ gal te shes pa dang shes bya med pa dag tha mi dad par rtogs na/ de'i tshe de bstan pa don med de zhes bya ba'i don to/ /gal te yod pa dang
<p>227a.6</p>dmigs pa dag tha mi dad na/ 'o na mi dmigs pa der bsgrub par bya ba ci zhig yin zhes bya ba ni dri ba'o/ /lan ni yul zhes bya ba'o/ /bum pa la sogs pa yod pa ni yul yin la/ shes pa dang sgra ni yul can yin no/ /bum pa la sogs pa yod par the tshom za ba ni yul yin la/ the tshom
<p>227a.7</p>za ba'i shes pa dang brjod pa dag ni yul can yin te/ yul de med pas nges par mi dmigs pa der yul can shes pa la sogs pa 'gog pa yin te/ de ltar de dgag pa bsgrub par bya ba yin no/ /mi snang ba mi dmigs pa la ni/ nges pa yod pa'i tha snyad nyid 'gog pa yin gyi the tshom
<p>227b</p>
<p>227b.1</p>ni ma yin la gzhan du ni 'di mtha' dag 'gog pa yin no zhes sngar brjod zin to/ /ci dang 'dra bar zhe na dper na zhes bya ba'o/ /sreg par byed pa rtogs pas ni shes pa dang brjod pa'i mtshan nyid me'i tha snyad du nges pa 'jug par byed pa yin la/ the tshom za bas ni the tshom za ba yin no/ /me de med na
<p>227b.2</p>ni me'i tha snyad mtha' dag 'gog pa bzhin no/ /yang 'dir yul ci 'dra ba zhig yin par 'dod cing / 'di yang gang zhig yin zhe na/ shes pa dang zhes bya ba'o/ /de dag tu the tshom za ba zhes bya ba ni yul la the tshom za ba ni yul yin no zhes skabs su bab pa'o/ /shes brjod the tshom za ba dag
<p>227b.3</p>ni yul yin no/ /gal te de ltar yin mod de lta na yang ci ltar yul can 'gog ce na/ yul zhes bya ba'o/ /gang gis shes pa la sogs pa 'gog pa de'i yul ci ltar med ce na/ bzlog pa'i zhes bya ba'o/ /dpe rnam par 'grel pa ni dper na zhes bya ba'o/ /ci ltar 'di the tshom za ba'i
<p>227b.4</p>me 'gog ce na/ phyogs gzhan du zhes bya ba'o/ /sreg par byed pa med pa'i phyogs las gzhan ni phyogs te/ sreg par byed pa yod pa ste der gyur pa'o/ /sreg pa la the tshom du gyur na zhes bya ba'i don to/ /mer the tshom za ba zhes bya ba ni/ ci 'di me'am 'on te me ma yin zhes me'i tha snyad la
<p>227b.5</p>the tshom za ba'o/ /de med na ni zhes bya ba ni phyogs gzhan du gyur pa'i sreg par byed pa yod pa med na ni ldog pa nges pa'i sreg par byed pa med pa yod pa'i phyir/ the tshom za ba'i me'i tha snyad de srid pa la 'gyur te mi 'gyur ba kho na'o/ /ci'i phyir tha snyad dgag pa bsgrub kyi me med pa ni ma yin zhe na/ 
<p>227b.6</p>'di ltar zhes bya ba'o/ /de ltar snang ba mi dmigs pa la yod pa'i tha snyad dgag pa'i 'bras bu rnam pa gnyis brjod nas da ni med pa dang mi dmigs pa dag de'i bdag nyid du brjod pa sngon du 'gro ba can med pa'i tha snyad kyi 'bras bu can nyid du bstan pa ni ci ltar zhes bya ba'o/ /sreg byed
<p>227b.7</p>ma yin pa las me med pa gzhan ni ma yin gyi/ 'on kyang sreg par byed pa med pa nyid me ma yin pa de bzhin du/ dmigs su rung ba'i med pa yang mi dmigs pa las gzhan ma yin gyi/ 'on kyang mi dmigs pa nyid med pa yin no/ /de yod pa las te/ mi dmigs pa yod pa las de'i
<p>228a</p>
<p>228a.1</p>rgyu mtshan can med pa'i shes pa dang / sgra mi dmigs pa'i rgyu mtshan can sgrub par byed pa yin gyi/ dngos po med pa ni ma yin no/ /chad pa ni dmigs pa'i zhes bya ba'o/ /de zhes bya ba ni dmigs pa grub na'o/ /de bdag nyid ces bya ba ni mi dmigs pa'i ngo bo nyid do/ /
<p>228a.2</p>de'i bdag nyid ma yin par dogs pa bsu ba ni/ gal te zhes bya ba'o/ /lan ni bsgrub bya sgrub par byed pa'i rtags de nyid med pa dang mi dmigs pa 'dir ro/ /'on te ma grub pa las kyang bsgrub bya 'grub bo zhe na/ ma grub pa bsgrub par bya ba nyid du 'dod pa'i du ma nyid ni ma grub
<p>228a.3</p>pas zhes bya ba bsgrub par bya ba sgrub pa'i mtshan nyid kyis rtags ma grub pa'i 'grub par 'gyur ba ma yin no/ /ci ltar na rtags bsgrub bya sgrub par byed pa nyid ma grub ce na/ med pa dang mi dmigs pa 'di la ni de'i bdag nyid khas mi len na 'brel pa med pa kho na'o/ /de'i phyir zhes bya
<p>228a.4</p>ba ni 'brel pa med pa'i phyir ro/ /de zhes bya ba bsgrub bya bsgrub pa nyid ma grub pa'o/ /bsgrub par bya ba zhes bya ba la sogs pas rtsod pa rjes su brjod nas/ de nyid ces bya ba la sogs pa rnam par 'grel par lan 'debs pa ni bsgrub par bya ba dang zhes bya ba la sogs pa'o/ /de bzhin
<p>228a.5</p>du zhes bya ba ni bsgrub bya sgrub par byed pa'i rtags kyis so/ /ci'i phyir zhe na/ ma grub pa ni zhes bya ba ste/ tha dad pa nyid do/ /ma grub pas zhes bya ba ni bsgrub bya sgrub par byed pas so/ /bsgrub par bya ba las sgrub byed grub na phan tshun rten pa'i nyes pa brjod pa ni ci srid du zhes bya ba'o/ /
<p>228a.6</p>'o na ci ltar bsgrub bya sgrub byed kyi dngos po 'grub ce na/ bsgrub bya sgrub byed kyi zhes bya ba'o/ /'on te de'i bdag nyid las gzhan pa'i 'brel pa yod pa nyid do zhes dogs na de nyid 'dir ni ma grub ste zhes bya ba rnam par 'grel te/ brjod pa ni mi dmigs pa dang zhes bya ba'o/ /ci'i
<p>228a.7</p>phyir zhe na/ de dag ces bya ba ste/ mi dmigs pa dang med pa dag go/ /gal te zhes bya ba ni/ gal te dngos po med par shes pa yin na zhes 'brel to/ /gang gis zhe na/ mi dmigs pa las gzhan pa'i tshad mas so/ /de'i phyir zhes bya ba dngos po med pa tshad ma gzhan gyis
<p>228b</p>
<p>228b.1</p>shes pa'i phyir dngos po med pa dang ngo / /gzhan du zhes bya ba ni gal te 'grel pa grub pa'i don du mi dmigs pa kho nas dngos po med pa shes pa yin na'o/ /gal te yang phan tshun rten pa nyid kyis gnyi ga rab tu ma grub pa de lta na yang / phan tshun rtogs pa'i mtshan nyid de'i
<p>228b.2</p>'bras bu ni grub par 'gyur ro zhes dogs pa ni de nyid kyi phyir na zhes gsungs te/ ma grub pa nyid kyi phyir na'o/ /phan tshun gyis byas pa'i 'bras bu 'grub pa ma yin te skye ba ma yin no/ /de phyir de ma yin zhes bya ba rnam par 'grel pa ni/ de'i phyir zhes bya ba'o/ /'on te de'i bdag
<p>228b.3</p>nyid kyi 'grel pa khas len na/ de'i tshe de'i bdag nyid kyis zhes bya ba'o/ /'di srid kyis rnam 'grel gyi phyed snga ma bshad nas/ phyed phyi ma 'chad pa ni phyir tha snyad bsgrub par bya ba yin no zhes bya ba'o/ /'chad par 'gyur ba'i rtsod pa zhe khongs la bzhag nas gsungs pa ni/ snang
<p>228b.4</p>ba zhes bya ba'o/ /ci ltar 'di der nges pa yin te/ blo dang bral ba la sogs pa yang yod pa'i phyir ro zhe na gang gi phyir bltar rung ba ma mthong ba de'i 'bras bu yin yang / blo sgra the tshom med de nges pa yin no/ /ci ltar de la de dag nges she na snang ba ma mthong na zhes bya ba'o/ /des na
<p>228b.5</p>de'i 'bras bu yin yang de dag nges par 'grub bo/ /de nyid kyi phyir med pa'i tha snyad kyi yul du rung ba nyid ni mi dmigs pa'i rang bzhin nyid kyis 'grub pa yin no/ /rtsod pa gzhan brjod pa ni tha snyad kyang zhes bya ba'o/ lhur bya ba'i don gyis rtsa ba rnam par 'grel pas lan brjod pa ni/ 
<p>228b.6</p>'di ltar zhes bya ba'o/ /rtsod pa gnyis pa la brjod pa ni/ de tsam gyi zhes bya ba ste mi dmigs pa tsam gyi rgyu mtshan gyis so/ /ci'i phyir zhe na/ rung ba nyid ni zhes bya ba'o/ /gal te mi dmigs pa yod kyang 'ga' zhig tha snyad mi 'jug pa kho na ma yin nam/ des na ci ltar de la bltos te
<p>228b.7</p>rung ba nyid mi dmigs pa'i rang bzhin yin zhe na/ sems dang ldan pa zhes bya ba'o/ /de zhes bya ba ni snang ba mi dmigs pa mthong ba las so/ /gal te lus dang ngag gis tha snyad 'jug par mi byed pa ci ltar yid kyi tha snyad 'jug par byed ce na dngos po med pa'i zhes bya ba'o/ /ci
<p>229a</p>
<p>229a.1</p>ltar de gnyis mi 'jug na de la mi dmigs pa ci ltar tshad ma yin zhe na/ tshad ma ni zhes bya ba'o/ /rtogs pa ste med par shes pa sgrub pas yin gyi/ lus la sogs pa'i tha snyad sgrub pas ni ma yin no/ /de'i phyir de la yang mi dmigs pa'i rang bzhin gyi rung ba grub pa
<p>229a.2</p>kho na'o/ /gang gi phyir de ltar mi dmigs pa med pa'i tha snyad du rung ba nyid la mi 'khrul par grub pa de'i phyir snang ba mi dmigs pa'i bdag nyid can gyi yul yod na yang rmongs pas 'jim gong la sogs pa 'dir rtogs par bya ba med pa'i tha snyad la sogs pa 'jug par mi byed pa mi brjod
<p>229a.3</p>dag la brda dran par byed pa 'ba' zhig go/ /ci 'dra ba zhig 'jig rten na snang du rung ba las mi dmigs pas na med pa'i tha snyad kyi yul du sgrub pa dang / gang la khyod kyis kyang med pa'i tha snyad byas pa de dang 'di 'dra ba yin te/ des na 'di grub pa'i yul dang / chos mthun pa las
<p>229a.4</p>'dir yang med pa'i tha snyad kyi yul la zhugs shig zhes so/ /bsdu ba'o zhes bya ba ni rgyu mtshan can gyi sgra shes grub ces bya ba de'i'o/ /ci dang 'dra bar med pa'i tha snyad bsgrub ce na/ ci ltar zhes bya ba'o/ /'o na ci ltar don tha dad pa med par sgra tha dad du 'gyur zhe na/ de gnyis la ni zhes bya ba'o/ /
<p>229a.5</p>gal te rgyu dang 'bras bu nyid ni rjes su 'gro ba dang ldog pa dag las gzhan kho na ma yin nam/ de ci ltar na de'i tha snyad bsgrub pa yin zhe na/ mthong ba dang zhes bya ba'o/ /'di'i 'bras bu zhes pa'i sgras ni don 'di brjod pa yin te/ 'di med pa zhes bya ba la sogs pa'o/ /de ltar gyur na
<p>229a.6</p>zhes bya ba ni de med kyang yod par gyur na'o/ /rgyu dang 'bras bu'i mtshan nyid can gyi 'brel pa gzhan don med de/ me med kyang 'byung ba'i phyir ro/ /de ltar yin na zhes bya ba ni de med par 'byung ba yin na'o/ /de nyid ces bya ba ni ldog pa'o/ /gal te zhes bya ba la sogs pa'i rtsod pa la don ni
<p>229a.7</p>'di yin te/ gnyis la gnas pa'i 'brel pa gzhan yod na de med na med la/ de yod na yang yod do zhes bya bar 'gyur gyi/ 'brel pa med na ni 'di dag bum pa dang snam bu bzhin du med pa kho nar 'gyur ro zhes bya ba'o/ /gal te zhes bya ba la sogs pa'i lan la yang don
<p>229b</p>
<p>229b.1</p>'di yin te/ gal te gnyis la gnas pa'i 'brel pa yod pas/ me yod na du ba yod do zhes bya bar 'dod na/ de'i tshe dus mtshungs pa dag la rgyu dang 'bras bu'i dngos po med pa'i phyir me'i dus na du ba med na ci ltar gnyis la gnas pa'i 'brel par 'gyur ro/ /des na ci ltar 'brel pa
<p>229b.2</p>yod pas rjes su 'gro ba dang ldog par 'gyur ba yin zhes bya ba'o/ /sngar zhes bya ba ni du ba skyes pa las so/ /gnyis la gnas pa'i 'brel ba de gang gis/ yin te 'brel pa can gnyis po med pa'i phyir 'ga'i yang ma yin no zhes bya ba'i don to/ /gcig yod pa la zhes bya ba ni me
<p>229b.3</p>nyid yod pa la'o/ /'brel pa gnyis la gnas par khas mi len gyi 'on kyang 'bras bu skye bar rung ba nyid yin la/ de la'ang rgyu'i dus na yod pa kho na'o zhes dogs pa ni gal te zhes bya ba'o/ /lan ni rgyu nyid las ni zhes bya ba'o/ /rgyu las 'bras bu 'byung ba yin no zhes bya bar
<p>229b.4</p>mngon sum du mi dmigs pas grub pa'i phyir rigs pa dang ldan pa yin gyi/ /de las tha dad pa'i rung ba nyid ni rigs pa dang ldan pa ma yin pa'o/ /gal te 'brel pa tha dad pa med na/ ci ltar rgyu las 'bras bu 'byung bar 'gyur zhe na/ 'di ltar zhes bya ba'o/ /du ba skyed par nus
<p>229b.5</p>pa'i me ni rang gi rgyu kho nas bskyed pa yin la/ des ni du ba skyed pa yin no/ /rgyu nyid las ni zhes bya ba la sogs pa rnam par 'grel pa ni rjes su 'gro ba dang zhes bya ba'o/ /de'i phyir zhes bya ba ni rjes su 'gro ba dang ldog pa las rgyu dang 'bras bu nyid gzhan ma yin pa'i phyir ro/ /ci ltar
<p>229b.6</p>mthong ba dang ma mthong las zhes bya ba rnam par 'grel pa ni/ rjes su 'gro ba dang ldog pa dag las zhes bya ba'o/ /don tha dad pa ni rjes su 'gro ba dang ldog pa'i don las rgyu dang 'bras bu nyid kyi don to/ /sgra gzhan nyid ni rjes su 'gro ba dang ldog pa'i sgra las rgyu dang 'bras bu nyid kyi sgra'o/ /
<p>229b.7</p>gal te de yin pa de lta na yang phyogs kyi chos rnam pa dgur bstan pa 'di sogs su ci ste ma bstan ce na/ des na zhes bya ba'o/ /gang gi phyir de ltar med pa'i tha snyad du byar rung ba mi dmigs pa'i rang bzhin yin pa des na/ snang ba mi dmigs pa ni mtshan nyid kyi rgyu las 'bras bu skyer rung
<p>230a</p>
<p>230a.1</p>ba nyid bsgrub pas na 'di ni rang bzhin gyi gtan tshigs nang du 'dus pa de'i phyir gtan tshigs kyi rab tu dbye ba bshad pa la 'di tha dad par dper ma bstan to/ /ci ltar mi dmigs pa rang bzhin gyi nang du 'du zhe na/ nus pa'i zhes bya ba'o/ /'bras bu'i rang
<p>230a.2</p>bzhin du zhes bya ba ni 'bras bu bskyed par rung ba'i rang bzhin nyid do/ /gal te mi dmigs pa ni don gyi bdag nyid du ma grub pa'i phyir/ rung ba'i bdag nyid du ma grub pas na ci ltar rang bzhin gyi gtan tshigs kyi nang du 'du shes dogs pa ni gal te zhes bya ba'o/ /ci ltar de'i bdag
<p>230a.3</p>nyid ce na ci ltar zhes bya ba'o/ /'di nyid brjod pa ni bdag med pa zhes bya ba'o/ /ci ltar dben pa dmigs pa nyid mi dmigs pa yin zhe na/ 'di ltar zhes bya ba'o/ /gang gi phyir gcig dmigs pa nyams su myong ba las dran pa la gnas pa'i dgag par bya ba 'di ma dmigs
<p>230a.4</p>la/ sa phyogs la sogs pa 'di ni dmigs so zhes bya bar rtogs pa can gyi blo skye bar 'gyur ro/ /ci ltar sa phyogs dgag par bya bas dben par dmigs pa nyid de med pa yin gyi de las tha dad pa ni ma yin zhe na stong pa'i zhes bya ba'o/ /tshad ma'i spyod yul du rnam par dpyod pa
<p>230a.5</p>der rung ba ste tshad mas grub pa ma yin no zhes bya ba'i don to/ /de ni grub pa nyid do zhe na dben pa'i bdag nyid kyi dngos po med pa de ni rang bzhin gyi ngo bo tsam du grub kyang mi 'dra ba la sogs pa cung zad kyang grub pa ma yin no/ /'on te ci'i phyir med kyang gzhan dag khas len no zhe na/ de ni
<p>230a.6</p>zhes bya ba'o/ /dngos po rnams 'chol bar rtogs pa ste/ dngos po med pa stong pa'i bdag nyid med na 'chol bar 'gyur zhes sems pa de'i lta ba gang la yod pa de dag gi dngos po med pa de ltar mi 'chol bar byed pa nyid du 'dod pa yin te/ des na ci ltar de ci yang byed pa
<p>230a.7</p>ma yin par 'gyur/ cung zad byed pa yang ma 'dres pa rnams ma 'dres par byed pas na'am/ 'dres pa rnams zhes bya ba ni rnam par rtog pa'o/ /de la zhes bya ba ni phyogs 'di gnyis la'o/ /dang po sel ba ni gal te zhes bya ba'o/ /gnyis pa 'gog pa ni 'on te zhes bya ba'o/ /
<p>230b</p>
<p>230b.1</p>gal te stong pa'i rang bzhin gyi dngos po med pa med na/ 'o na ci ltar sa phyogs na bum pa med ces tha dad par ston ce na/ de'i phyir zhes bya ba'o/ /de ltar zhes bya ba ni tha dad par ro/ /ston pa ni rnam pa brjod pa ni bum pa zhes bya ba'o/ /gal te dben pa nyid gzhan med mod/ de dmigs
<p>230b.2</p>pa go ci ltar mi dmigs pa yin zhe na/ 'di ltar zhes bya ba'o/ /ci ma dmigs snyam na/ dran pa la mngon du gnas pa'i dgag par bya ba 'di ni'o/ /sa phyogs zhes bya ba ni dben pa'i sa phyogs nyams su myong ba nyid gzhan ma dmigs pa yin gyi/ shes pa gtan med pa ni ma yin no/ /'o
<p>230b.3</p>na de'i bdag nyid 'gog pa'i phyogs la ci ltar gzhan dmigs pa yin zhe na/ gang gi phyir zhes bya ba'o/ /'di ni zhes bya ba ni myong bzhin pa'i phyogs la sogs pa'o/ /gzhan gyi zhes bya ba ni dran pa la gnas pa'i bum pa la sogs pa'i rang bzhin du'o/ /rang bzhin des de ltar
<p>230b.4</p>ma dmigs kyang ci ltar des dben pa yin zhe na/ gcig dmigs zhes bya ba la sogs pa 'dir ro/ /gang zhe na/ de'i zhes bya ba ste bum pa la sogs pa'i'o/ /'di ni zhes bya ba ni sa phyogs so/ /sa phyogs bum pa la sogs pa'i bdag nyid du ma dmigs pa nyid do bum pa la
<p>230b.5</p>sogs pa'i dben pa nyid do zhes bya ba'i don to/ /gzhan gyi bsam pas ldog pa med par dogs pa bsu ba ni/ gal te zhes bya ba'o/ /bum pa la sogs pa'i dngos po des phyogs 'di na med pa'o zhes de ltar bum pa la sogs pa de med par bsgrub par bya ba'o/ /bzlog
<p>230b.6</p>ste zhes bya ba ni dngos po med pa las bzlog pa ste/ sa phyogs la sogs pa yod pa la dngos po med pa'i sgras brjod/ ci ltar sa phyogs la sogs pa nyid du bum pa'i rang bzhin du med par bsgrub ste dngos po med par gzhan nyid bsgrub par bya bar 'gyur ro zhes bya ba'i don to/ /
<p>230b.7</p>lan ni 'di ni zhig na zhes bya ba'o/ /gang gi tshe zhe na gal te zhes bya ba'o/ /'di'i zhes bya ba ni/ sa phyogs bum pa'i rang bzhin du med do zhes bya bar brjod pa'i'o/ /gal te sa phyogs la sogs pa'i don dngos po'i rang bzhin du gyur pa gzhan nang du mi 'du ba yin na'o/ /nang
<p>231a</p>
<p>231a.1</p>du yang 'du ba yin te/ des na phyogs nyid bum pa med pa'i rang bzhin du bsgrub par bya ba yin no/ /ci ltar dngos po dngos po med pa'i rang bzhin yin zhe na/ 'di ltar zhes bya ba'o/ /de'i ni bum pa'i rang bzhin gyis so/ /'di yis zhes bya ba ni sa phyogs kyis so/ /
<p>231a.2</p>'chad pa ni gal te zhes bya ba'o/ /des ni sa phyogs so/ /'dis ni bum pas so/ /bum pa 'di yang sa phyogs des so/ /de ltar shin tu gsal ba'i don sa phyogs bum pa med pa'i rang bzhin yin pa la gzhan dag dngos po med pa tha dad pa yod pa yin no ci ltar rmongs par
<p>231a.3</p>rigs/ gang gi phyir de ltar dngos po med pa tha dad pa yod pa ma yin pa de'i phyir na/ bum pa la sogs pa des dben pa nyid sa phyogs 'dir bum pa de'i dngos po med pa yin no/ /gal te de ltar yin du chug pa de lta na yang 'dir mi dmigs pa nyid dmigs pa yin par ci ltar 'gyur zhe na/ 
<p>231a.4</p>gang gi phyir zhes bya ba'o/ /shes pa gzhan zhes bya ba ni sa phyogs kyi shes pa'i dmigs pa gang yin pa de bum pa'i mi dmigs pa yin du chug mod/ shes bya gzhan zhes bya ba ni/ sa phyogs kyi shes pa'i dmigs pa nyid bum pa med par ci ltar yin/ sa phyogs shes pa bum
<p>231a.5</p>pa shes pa med pa yin mod/ bum pa med pa ni ma yin no zhes bya ba'i don to/ /shes pa dang zhes bya ba la sogs pa'i lan gyi mdo don ni 'di yin te/ dmigs pa nyid don rnams kyi yod pa yin pa des na/ shes pa med pa nyid shes bya med pa yin no zhes bya ba'o/ /yang na zhes bya
<p>231a.6</p>ba la sogs pa la bshad pa snga mar ni'am gyi sgra la ma reg go/ /de'i rjes la ni bsdu ba'i don du bshad do/ /de ni kho na'i don du 'chad pa'o/ /dmigs so zhes bya ba ni rnam par rtog pa bskyed pa'i sgo nas yul yin pa'i phyir ro/ /de bzhin du zhes bya ba ni dmigs pa nyid du nges
<p>231a.7</p>par byas pa la dmigs pa zhes brjod pa yin te/ de ltar ma yin na 'gro ba na rtsa la reg pa dang / 'dra ba'i phyir dmigs pas dmigs pa'i rnam par gzhag pa nyams su myong ba ma yin no/ /de bzhin du ma dmigs so snyam pa'i zhen pa las kyang ma dmigs par brjod pa yin no/ /
<p>231b</p>
<p>231b.1</p>gal te zhes bya ba ni 'di med pa'o zhes bya ba de lta bu'i rang bzhin gyi dngos po med pa'i tshad mas bsgrub pa'i dngos po med pa yod pa nyid las dngos po rnams kyi khyad par ma 'chol bar grub pa yin no zhes bya ba'o/ /myong ba khyad par can nyid las zhes bya ba ni/ dngos po med pa'i tshad
<p>231b.2</p>mas bsgrubs pa'i dngos med las ni ma yin pa'o/ /khyad par can zhes bya ba ni ma 'dres pa'o/ /gal te myong ba'i khyab par sgrub par byed pa gang yin zhe na/ de lta'i zhes bya ba'o/ /myong ba 'di'i so sor nges pa'i bdag nyid nyams su myong ba nyid tha dad pa'i blo'i rgyu yin
<p>231b.3</p>no/ /de ni myong ba gzhan nam dngos po med pa'i khyad par can ma yin te/ des na thug pa med pa ma yin no zhes dgongs pa'o/ /phyed snga ma ldog pa'i sgo nas 'chad pa ni gal te zhes bya ba'o/ /myong bar bya ba zhes bya ba sa phyogs kyi khyad par ma 'chol ba gang yin pa de rtogs
<p>231b.4</p>par mi 'gyur ro/ /gal te sa phyogs kyi shes pa bum pa'i shes pa las mi ldog nas phyogs kyang mi ldog go zhes bya ba'i don to/ /'dis ni rigs par bya ba phyi rol gyi khyad par rtogs pa med par bstan to/ /da ni phyed phyi ma ldog pa'i sgo nas rnam par 'grel pas 'dzin par byed pa
<p>231b.5</p>yang 'dzin par byed pa gzhan las mi ldog na/ khyad par rtogs pa med par brjod pa ni gal te zhes bya ba'o/ /de'i rang bzhin can zhes bya ba ni sa phyogs kyi rnam pa can gyi shes pa'o/ /de'i yang zhes bya ba ni de'i shes pa 'ba' zhig tu ma zad kyi sa phyogs kyi yang ngo / /khyad par
<p>231b.6</p>zhes bya ba ni ma 'chol ba nyid do/ /sngar bshad zin pa'i rtsod pa nyid dngos su bzlog pa'i phyir dogs pa bsu ba ni/ dngos po med pa zhes bya ba'o/ /de'i yang dngos po ldog pa'i dngos po med pa'i rang bzhin la 'di ni don med do zhes shes pa'i rigs pas khyad par can
<p>231b.7</p>nyid rtogs so zhe na/ dbye ba zhes bya ba ni lan no/ /nam gyi tshe zhe na dbye ba med pa mngon sum gyis rig pa na'o/ /bstan zin pas zhes bya ba ni tshad ma slu ba med pa can gyis zhes bya ba der ro/ /des na dngos po med pa rigs pas ni ma 'dres par grub pa ma yin no/ /'o na ci
<p>232a</p>
<p>232a.1</p>ltar khyad par can nyams su myong ba nyid ma 'chol ba'i sgrub par byed pa yin zhe na/ 'di ltar zhes bya ba'o/ /gang gi phyir dran pa med par ni 'di ni med do zhes bya ba de lta bu'i rnam pa can dngos po med pa'i shes pa yod par mi srid do/ /gang gi phyir khyad par can
<p>232a.2</p>nyams su myong ba med par ni dngos po med pa'i shes pa'i rgyur gyur pa'i dran pa yod pa ma yin pa de'i phyir khyad par can nyams su myong ba nyid ma 'dres par grub par byed pa yin no zhes dogs pa'o/ /'chad pa ni bzlog zla zhes bya ba'o/ /'on te zhes bya ba ni 'di ltar bsams
<p>232a.3</p>pa yin te/ sngar ni ma 'dres pa nyams su myong ba yin te/ de dran pa ni de'i stobs kyis dus gzhan du gyur pa yin no zhes bya ba'o/ /lan ni de ltar yin na zhes bya ba'o/ /'di yang zhes bya ba ni de ltar ba'i sa phyogs so/ /ci ltar dran pa'i bag chags 'jog par byed pa'i
<p>232a.4</p>nyams su myong ba ma 'dres pa'i dngos po 'dzin par byed par khas len pa de bzhin du dran pa nye bar sad par byed pa yang khas blang par bya'o zhes bya ba'i don to/ /de lta yin dang de nyid ma 'chol ba'i sgrub par byed pa yin no/ /des na ma 'chol bar bsgrub pa'i don la ni dngos po
<p>232a.5</p>med pa'i don med pa kho na'o/ /don med pa yod pa dogs pa bsu ba ni/ 'on te zhes bya ba'o/ /lan ni mngon sum gyis grub pa'i dngos po med pa'i tha snyad la dngos po med pa gzhan gyis bsgrubs pas ci bya/ 'dis ni ma rmongs pa la mngon sum nyid kyis dngos po med
<p>232a.6</p>pa'i tha snyad sgrub pa yin no zhes bstan pa yin no/ /da ni rmongs pa'i dbang du byas te brjod pa ni tha snyad ces bya ba'o/ /de nyid ces bya ba ni khyad par can nyams su myong ba'o/ /gang gi phyir de ltar dngos po med pa lam 'chol ba mi 'grub pa de'i phyir ro/ /dngos po rnams tha
<p>232a.7</p>dad pa yin yang ci ltar phan tshun med pa yin zhe na/ tha dad de nyid ces bya ba'o/ /de'i phyir zhes bya ba ni mjug sdud pa'o/ /blo zhes bya ba ni sa phyogs dang bum pa'i shes pa dag go/ /de'i don zhes bya ba ni sa phyogs dang bum pa dag gis dbye ba 'grub pa'o/ /de lta min zhes bya ba ni
<p>232b</p>
<p>232b.1</p>dngos po med pas bsgrub pa'i dngos med kyi tha dad pa 'grub na'o/ /'chad pa ni blo ni zhes bya ba'o/ /de las kyang zhes bya ba ni rang rig pas grub pa gzhan las ldan pa'i shes pa las so/ /da ni phyed phyi ma 'chad pa ni gal te zhes bya ba'o/ /de lta yin no zhes bya ba ni dngos po med pa'i tshad
<p>232b.2</p>mas tha dad par bsgrub na'o/ /ci ltar thug pa med ce na/ 'di ltar zhes bya ba'o/ /dngos po med pa'i tshad mas dngos po min pa 'grub pa yin/ gal te tha dad pa sgrub par byed pa yin na de'i tshe dngos po med pa'i tshad ma de yang zla bor gyur pa'i bum pa dran pa gzhan gyis nges par
<p>232b.3</p>gzung ba yin la dran pa yang bzlog pa'i zla bo nyid kyi mngon sum gyis bzung ba shing rtas stong pa gzhan med pa nyid kyis yin no/ /des na sngar mngon sum gyis bum pa shing rtas dben pa nyid du bzung ba ni dngos po med pa ni don med do/ /de dang 'dra bar da ltar yang bum pas dben
<p>232b.4</p>pa'i shing rta mngon sum nyid kyis 'dzin par 'gyur ro/ /des na dngos po med pas ci zhig bya zhes dgongs pa'o/ /gal te zhes bya ba ni 'chad pa'o/ /'on te da lta don med pa ma yin no zhe na/ de ltar yang zhes bya ba'o/ /der yang zhes bya ba ni sngar gyi dus na yod pa'i bum pa la'o/ /
<p>232b.5</p>de'i tshe yang zhes bya ba ni de las gzhan pa'i dngos po med pa'i tshad ma skyes pa'i dus na yang ngo / /de bzhin du de las gzhan pa'i dngos po med pa skye ba'i dus su yang dran pa la ltos pas thug pa med do/ /gal te phyir 'dzin pa sngar bzlog zla nyid du ci ltar dran zhe na/ 'di ni zhes bya ba ste
<p>232b.6</p>thug pa med pa'o/ /ci zhig mi srid snyam na/ gang gis zhes bya ba'o/ /de'i tshe zhes bya ba ni sngar gyi bum pa 'dzin pa'i dus na'o/ /'di las zhes bya ba ni phyis bzung ba'i shing rta las so/ /des na zhes bya ba ni thug pa med pa'am/ dngos po med pa'i tshad ma mi 'jug pas na'o/ /
<p>232b.7</p>gzhan gyi zhes bya ba ni dngos po med pa'i tshad mar smra ba'i lta ba las so/ /'o na ci ltar khyed kyi mngon sum las tha dad pa ci ltar rtogs she na/ de'i phyir rang bzhin zhes bya ba ste/ gzhan dang ma 'dres pa myong ba las dmigs pa'i mtshan nyid du 'gyur ba bsal ba ni gzhan ma yin te/ 
<p>233a</p>
<p>233a.1</p>'o na khyad par can gyi rang bzhin nyams su myong ba nyid gzhan pa rtogs pa yin no/ /de nyid kyi phyir na/ de las khyad par can dmigs pa nyid ces bya ba/ bum pa dang bcas pa'i phyogs de las khyad par can 'ba' zhig pa'i sa phyogs dmigs pa gang yin pa
<p>233a.2</p>de nyid dgag par bya ba nyid du 'dod pa de mi dmigs pa yin no/ /phyed snga ma rjes su 'gro ba'i sgo nas bshad nas/ ldog pa'i sgo nas 'chad pa ni/ khyad par can gyi zhes bya ba'o/ /de lta bur gyur pa zhes bya ba ni khyad par can gyi rang bzhin nyid do/ /de ni bum pa'o/ /de la ni/ 
<p>233a.3</p>shing rta la'o/ /med pa ci ltar mngon sum las yin par 'gyur te/ ma yin pa kho na'o/ /de'i bdag nyid dgag pa ltar brten pa dgag par yang ci ltar mi 'gyur zhe na/ yul dang zhes bya ba'o/ /des na de'i bdag nyid dgag pa la ni mngon sum gyis byed pa 'jug pa yin la/ brten
<p>233a.4</p>pa dgag pa ni dngos po med pa'i tshad ma las so zhes bya ba ni gzhan gyi bsam pa'o/ /sgro btags nas dngos po med par mngon sum gyis grub pa yin no zhes bstan pa ni de ni zhes bya ba'o/ /de nyid ces bya ba ni khyad par can gyi rang bzhin nyams su myong ba'o/ /phyed phyi ma rnam par
<p>233a.5</p>'grel pa ni khyad par can gyi zhes bya ba'o/ /'on te sa phyogs la sogs pa'i rang bzhin khyad par can rtogs pa nyid do zhe na/ gal te bum pa zhes bya ba'o/ /'on te dngos po med pa ma rtogs par khyad par can gyi rang bzhin nyams su myong bar mi 'gyur ro zhe na/ dngos po med pa
<p>233a.6</p>ste zhes bya ba'o/ /gal te dngos po med pa ma rtogs par rang gi ngo bo rtogs par mi 'dod do zhe na/ rang gi ngo bo zhes gsungs te/ de med na dngos po med pa rtogs pa nyid mi 'thad pa'i phyir ro zhes dgongs pa'o/ /'on te dngos po med pa rang gi ngo bos rtogs par 'dod pas bya ba
<p>233a.7</p>kho na'o zhe na/ dngos po med pa zhes bya ba'o/ /gang gi phyir zhes de ltar dngos po med pa gzhan la sgrub par byed pa med pa de'i phyir ro/ /'o na mi dmigs pa gang yin snyam na/ de zhes bya ba ste sa phyogs so/ /gzhan ni dgag par bya ba'o/ /gang gi phyir dmigs pa nyid mi
<p>233b</p>
<p>233b.1</p>dmigs pa yin pa des na'o/ /grub pa'i mi dmigs pa des kyang rang nyid tsam gyi 'jug pa gang la yod pa ste de dag dgag par bya ba med pa'i rnam par gzhag pa de'i go byed de 'jug pa yin no/ /de nyid kyi phyir gzhan gyi tshe rung ba nyid bsgrub par bya ba yin no/ /'o na don med pa gang
<p>233b.2</p>zhig yin zhe na/ des na zhes bya ba ste/ gang gi phyir dngos po med pa gzhan ma yin pa des na'o/ /rang bzhin ni nges pa'i sa phyogs kyi dmigs pa'i rang bzhin mi dmigs pa gang yin pa nyid dngos po med pa yin no/ /'o na zhes bya ba ni/ ci ltar don rang las mi 'grub kyi 'on kyang rang gi
<p>233b.3</p>shes pa las yin pa de bzhin du don med pa yang rang las ma yin te/ 'on kyang rang gi shes pa med pa las yin no zhes bya ba'i don to/ /de ltar yin mod kyi 'on kyang thug pa med pa las ci ltar thar snyam na/ dmigs pa yod pa ni zhes bya ba'o/ /shes pa ni rang nyid kyis 'grub
<p>233b.4</p>pas na de med pa yang rang las 'grub pa'i phyir thug pa med pa ma yin no/ /dngos po med pa ni nam yang rang las 'grub pa mi srid pas na thug pa med pa kho na'o zhes lan brjod pa ni de ni zhes bya ba'o/ /ci ltar bab col chos she na/ /gal te zhes bya ba'o/ /gzhan zhes bya ba ni
<p>233b.5</p>dogs pa bsu ba ste/ shes pa gzhan rang rig pas dmigs pa'i phyir na shes pa med pa ni mngon sum nyid kyis grub pa yin te/ des na thug pa med pa ma yin no zhes bsams pa'o/ /ci ste zhes bya ba la sogs pas ni rtsod pa nyid rnam par 'grel pa'o/ /gzhan gyi
<p>233b.6</p>mngon sum zhes bya ba ni/ rang rig pa'i rang bzhin gyis shes pa gzhan las so/ /lan ni 'o na zhes bya ba'o/ /dngos po'i med pa'i tha snyad kyang mngon sum nyid las yin mod/ snang ba mi dmigs pas ci bya/ 'dis ni slob dpon chos mchog la sogs pa yang gsal ba
<p>233b.7</p>yin no/ /de ni shes pa med pa'i tha snyad kho na mngon sum las grub par 'dod kyi/ don med pa'i tha snyad ni rmongs pa las ni snang ba ma dmigs pa las yin la/ rmongs pa las ni khyad par byed pa mi dmigs pa las yin par 'dod do/ /gal te zhes bya ba la sogs pa ni
<p>234a</p>
<p>234a.1</p>rtsod pa'o/ /gzhan gyi mngon sum zhes bya ba ni don las so/ /ci'i phyir mi 'grub snyam na/ dmigs pa'i mtshan nyid du zhes bya ba'o/ /dmigs pa'i mtshan nyid du gyur pa la yin pa nyid ci ltar zhe na/ de ni zhes bya ba ni dngos po kho na'o/ /rig pa yang
<p>234a.2</p>rig pa de kho na ltar ro zhe na rig pa ni zhes bya ba'o/ /rig pa nyid rang bzhin yin no zhes bya ba'i don to/ /des na rig pa de las rig pa gzhan de med pa ni gzhan gyi mngon sum las grub bo/ /'di ni slob dpon yang bzhed pa yin no zhes brjod pa ni/ de ltar yang zhes bya ba'o/ /
<p>234a.3</p>shes pa med pa'i mtshan nyid ces bya ba ni don med pa'i mtshan nyid kyi mi dmigs pa ni mngon sum rang nyid las rtogs pa yin no zhes bya ba'i don to/ /lan ni gzhan dmigs pas rigs pa gzhan med pa ci ltar rtogs/ pha rol po zhes bya ba ni mchog tu'i don to/ /
<p>234a.4</p>gzhan dmigs pas ni rigs pa gzhan yod pa'am med pa 'phrig pa ma yin no/ /des na ci ltar des dngos po med pa brtags par 'gyur/ dogs pa bsu ba ni gal te zhes bya ba'o/ /rig pa gzhan rig pa gzhan gyis dben pas na med par rtogs par 'gyur ro
<p>234a.5</p>zhe na/ lan ni de zhes bya ba ste/ des dben pa nyid ci ltar mi dmigs pa las ma yin te/ shes pa gzhan med par bsgrub pa ni mi dmigs pa kho na las yin no zhes bya ba'i don to/ /ci ltar zhe na/ des dben pa nyid ces bya ba'o/ /de lta na yang ci ltar mi dmigs pa
<p>234a.6</p>yin zhe na/ des dben pa zhes bya ba'o/ /'on te zhes bya ba ni gzhan no/ /de lta yin dang zhes bya ba ni lan no/ /gang gi phyir des dben pa nyid mi dmigs pa yin pa des na zhes bya ba la sogs pa'o/ /ma yin par dgag pa'i rang bzhin zhes bya ba ni/ shes pa dang shes bya'i
<p>234a.7</p>rang bzhin no/ /'o na gang zhig rmongs pa la bltos nas tha snyad sgrub par byed par 'gyur ba mi dmigs pa gang yin zhe na/ de nyid ni zhes bya ba'o/ /gzhan las ni rmongs pa la bltos te'o/ /'o na ci ltar 'di mi dmigs so zhes brjod ce na/ 'di ni zhes bya ba'o/ /don gyis med
<p>234b</p>
<p>234b.1</p>pa dgag pa ma yin pa/ ci'i phyir zhe na/ de dang zhes bya ba ste shes pa dang don tha dad pa med pas so/ /de nyid ces bya ba ni shes pa med pa nyid do/ /gal te de lta yin tu zad mod de ltar na yang don med pa mngon sum gyis grub ce na/ gang gi tshe zhes bya ba'o/ /de zhes bya ba ni
<p>234b.2</p>dmigs pa med pa'i stong pa'i rang bzhin no/ /rang bzhin mi dmigs pa 'di ni zhes bya ba ni de ltar yin na rang bzhin mi dmigs pa dngos po med pa'i sgrub byed du mi 'gyur ro/ /ci'i phyir zhe na/ gang gi phyir shes pa dang shes bya ba'i gzhi thams cad du mngon sum nyid bltar
<p>234b.3</p>rung gi dngos po med pa rigs par byed par 'gyur bas so/ /dmigs pa'i mtshan nyid du gyur pa ste/ bltar rung ba'i med pa mngon sum gyis grub pa de dag gal te/ khyab par byed pa mi dmigs pa yin na de'i tshe'o/ /lhag ma rnam par 'grel pa ni/ 'o na zhes bya ba'o/ /ci
<p>234b.4</p>skad du ma rmongs pa la ni khyab par byed pa mi dmigs pa yin la/ rmongs pa la ni rang bzhin mi dmigs pas yin no zhes bya ba ste sun 'byin pa ni/ gal te zhes bya ba'o/ /de nyid ces bya ba ni khyab byed mi dmigs pa nyid do/ /gzhan zhes bya ba ni snang ba mi dmigs pa brtags pas
<p>234b.5</p>so/ /glo bur ba las zhes bya ba ni 'bad pas 'brel pa dran pa med par rmongs pa du ba rtogs pa yin te du ba nyid ni mes bskyed par bya ba yin no/ /de yang rmongs pa ni de'i rang bzhin gyi rjes su dpag pa las rtogs pa yin la ma rmongs pa ni mngon sum las yin no/ /yang na du
<p>234b.6</p>ba las rtogs pa zhes tshig sbyar te/ /dper na ma rmongs pa du ba las glo bur du me rtogs pa de bzhin du rang bzhin mi dmigs pa yang rgyu dang khyad par byed pa'i mi dmigs pa'i rang bzhin du gyur pas ma rmongs pa las yang dngos po med pa sgrub par 'gyur ro zhes bya ba'i don
<p>234b.7</p>to/ /de nyid kyi phyir de la ni zhes bya ba ste/ rang bzhin mi dmigs pa gcig la rgyu dang khyab byed mi dmigs pa bstan pas gsum nyid do/ /'di ltar bum pa'i shes pa ni bum pa'i rgyu yin te/ 'byung bar 'gyur ba'i rgyur smra ba ces len pa'i phyir ro/ /des na bum pa'i
<p>235a</p>
<p>235a.1</p>shes pa med pas bum pa med pa ni/ rgyu mi dmigs pa las yin no/ /dmigs pa nyid yod pa rnams kyi yod pa yin no zhes bya ba'i tshul gyis na shes pa ni khyab par byed pa yin te/ des na khyab par byed par shes pa med pas khyab par bya ba shes bya med pa yin no/ /
<p>235a.2</p>gang gi tshe bltar rung ba'i yod pa mthong ba'i yul nyid kyi khyab pa de'i tshe rang bzhin mi dmigs pa yang yin pa ni bsal ba kho na'o/ /de ltar na rang bzhin mi dmigs pa la ni gsum nyid yin no/ /gang gis gcig gi tshe ni rang bzhin mi dmigs pa yin la gzhan gyi tshe ni khyab byed
<p>235a.3</p>mi dmigs par 'gyur ba rang bzhin dang khyad par byed pa mi dmigs pa dag la khyab par bya ba dang khyab par byed pa'i dngos po khyad par yod pa yang ma yin no zhes ston pa ni gzhan yang zhes bya ba'o/ /'dir ni zhes bya ba ni rang bzhin dang khyab byed mi dmigs pa dag la khyab bya khyab
<p>235a.4</p>byed kyi dngos po gang yin pa de ni don dam par tha dad pa yod pa ma yin te/ gnyi ga la yang khyab par bya ba dang khyad par byed pa'i dngos po mtshungs pa nyid do zhes bya ba'i don to/ /ci'i phyir zhe na/ dmigs pa nyid ni zhes bya ba ste/ rang bzhin mi dmigs par dmigs pa nyid la
<p>235a.5</p>yod pa yin no zhes bsgrub pa'i phyir ro/ /'chad pa ni bltar rung ba'i zhes bya ba'o/ /'di ni zhes bya ba ni khyab bya khyab byed kyi dngos po'o/ /ci ltar zhe na/ de'i zhes bya ba ste/ dgag pa nyid kyis khyab bya khyab byed yin pa kho na'o zhes bya ba'i don to/ /chos mchog la sogs pa
<p>235a.6</p>ni rang gi mtshan nyid kyis rig pa mi dmigs pa ni rang bzhin mi dmigs pa ltar 'dod pa yin no zhes ston pa ni gang zhes bya ba'o/ /me'i 'bras bu de ni me de'i rang bzhin dang khyad par med pas na'o/ /ci ltar khyad par med ce na/ rgyu me khyab pa gang yin pa dang de'i 'bras bu me
<p>235a.7</p>las bzlog pa med pa des na'o/ /nus pa'i rgyu la ni 'bras bus khyab pa yin te/ des na rang bzhin ltar 'di yang tha dad pa med pa yin no/ /tha mi dad pa des na de'i rang gi ngo bo dang khyab par med pa yin no de zhes bya ba 'bras bu mi dmigs pa ni/ rang bzhin mi dmigs pa nyid
<p>235b</p>
<p>235b.1</p>du brjod do zhes de ltar du ba mi dmigs pa'i rang bzhin gyi 'bras bu mi dmigs pa rang bzhin mi dmigs pa'i khongs su 'du ba nyid du 'chad pa rmongs pa slob dpon chos mchog la sogs pa de myong ba zhes bya ba de'i 'bras bur gyur pa bum pa'i shes pa ma dmigs pa rang bzhin mi
<p>235b.2</p>dmigs par ci ltar 'chad/ gang zhig 'bras bu mi dmigs pa rang bzhin mi dmigs pa'i nang du 'dus par 'chad pa de/ rig pa mi dmigs pa ni gsal bar yang rang bzhin mi dmigs par 'chad de dang ngo / /gang gi phyir de ltar rang bzhin mi dmigs pa yin gyi khyab par
<p>235b.3</p>byed pa mi dmigs pa ma yin pa de'i phyir ro/ /gal te zhes bya ba ni gang zhig khyab byed mi dmigs pa nyid du sbyar bar nus pa de gal te rang bzhin mi dmigs pa'i nang du 'dus na/ de'i tshe khyab byed mi dmigs pa bum pa med pa'i tha snyad du byas pa la mi srid par 'gyur ro zhes bya
<p>235b.4</p>ba'i don to/ /lan ni bden te zhes bya ba la sogs pa'o/ /gal te khyab byed mi dmigs par rang bzhin mi dmigs pa'i nang du 'dus na/ 'o na rang bzhin dang khyab byed mi dmigs pa dag ci ltar tha dad ce na/ lan ni khyab par byed pa dang khyab par bya ba shing dang sha pa dag tha
<p>235b.5</p>dad pa'i phyir ni rang bzhin dang khyab byed mi dmigs pa dag tha dad pa yin no/ /de dag tha dad pa nyid ci ltar zhe na/ lhag pa dang zhes bya ba'o/ /shing nyid ni lhag pa yin te a mra la sogs pa la yod pa'i phyir ro/ /sha pa ni de lta ma yin no/ /lhag pa dang chad pas tha dad pa
<p>235b.6</p>'ba' zhig tu ni ma zad kyi/ 'on kyang khyab par bya ba dang / khyab par byed pa dag nye ba dang ring ba las snang ba dang mi snang ba las kyang tha dad pa'i phyir rang bzhin dang khyab byed mi dmigs pa dag tha dad pa yin no/ /'chad pa ni shing nyid ni zhes bya ba'o/ /gang gi phyir de
<p>235b.7</p>ltar khyab par bya ba dang khyab par byed pa dag tha dad pa yin pas na zhes bya ba de'i phyir rang bzhin dang khyab par byed pa mi dmigs pa dag tha dad do/ /snang du rung ba dang dmigs pa dag kyang de kho na bzhin du tha dad par 'gyur ro zhe na/ dmigs pa'i zhes bya ba ste/ dmigs pa'i
<p>236a</p>
<p>236a.1</p>mtshan nyid du gyur pa'ang de yin la yod pa yang yin pa dang dmigs pa de dag ni tha dad par brtags par mi nus so/ /des na zhes bya ba ni gang gi phyir shing dang sha pa dag ltar tha dad pa med pa des na/ 'di na bum pa med do zhes bya ba ni rang bzhin mi dmigs pa
<p>236a.2</p>kho na yin gyi/ khyab par byed pa mi dmigs pa ni ma yin no/ /de ltar na mi dmigs pa rang bzhin gyi gtan tshigs kyi nang du 'du ba bsgrubs nas gtan tshigs rab dbye bshad pa la/ tha dad pa ni dper ma brjod ces gang gsungs pa de'i mjug sdud pa ni des na zhes bya ba'o/ /gang gi
<p>236a.3</p>phyir de lta bu'i mi dmigs pa dngos po med pa'i tha snyad sgrub pa de nyid kyi phyir ro/ /gzhan du mi snang ba mi dmigs pa ni gzhan pa yod pa'i tha snyad 'gog pa yin gyi med pa'i tha snyad sgrub pa ni ma yin pa'o/ /ci'i phyir zhe na/ mi snang ba la yod pa'am med par nges pa mi rung ba'i phyir ro/ /
<p>236a.4</p>gang zhig nges pa med pa'i bltar mi rung ba de ci 'dra ba zhig ce na/ dper zhes bya ba'o/ /des med pa des na'o/ /'bras bu nges pa med pa'i rang bzhin mi dmigs pa 'dis ni gtan tshigs kyi mi mthun pa'i phyogs las ldog pa bsgrub par nus pa ma yin no/ /'o na gang gis nus pa
<p>236a.5</p>ma yin no zhe na dang po zhes bya ba ste/ rgyu dang rang bzhin mi dmigs pa kho na gtan tshigs kyi mi mthun pa'i phyogs las ldog pa sgrub pa'i dbang du byas pa yin no/ /dang po zhes bya ba rnam par 'grel pa ni/ dang po zhes bya ba'o/ /gal te mi dmigs pa gnyi ga la yang mi mthun pa'i
<p>236a.6</p>phyogs mtha' dag las ldog pa ma grub pa'i phyir ci ltar des ldog pa nges par 'grub snyam na der yang zhes bya ba ste/ 'bras bu dang rang bzhin 'ba' zhig tu ni ma zad kyi rgyu dang khyab byed mi dmigs par yang ngo / /des na ma grub pa ma yin no zhes bya ba'i don to/ /dogs pa ni gal
<p>236a.7</p>te zhes bya ba'o/ /lan ni de yang zhes bya ste/ 'gal ba'o/ /'gal bar ci ltar rtogs she na/ yod na zhes bya ba ste/ grang ba'i reg pa rgyun du 'byung ba na/ de yod pas med pa'i phyir 'gal bar rtogs so/ /gal te 'gal ba'i gtan tshigs med pa kho na ma yin nam/ de
<p>236b</p>
<p>236b.1</p>ltar mi dmigs pa'i rab tu dbye ba yin zhe na 'gal ba'i gtan tshigs ni zhes bya ba'o/ /de las gzhan pa'i zhes bya ba ni ci ltar 'gal ba de las gzhan 'bras bu mi dmigs pa la sogs pa mi dmigs pa'i rab tu dbye ba yin pa de bzhin no/ /de ltar ma yin na zhes bya ba ni/ 
<p>236b.2</p>gal te 'gal ba mi dmigs pa'i dbye ba ma yin na de'i tshe/ grang ba dang 'gal ba'i me dang 'bras bu du ba la sogs pa dang 'gal bas khyab pa ba dang / sogs pa'i sgras rgyus 'gal ba la sogs pa dag kyang bye brag pa la sogs pa gzhan dag tha dad pa ston par byed
<p>236b.3</p>par 'gyur/ 'o na gang gi tshe nyes pa 'di med snyam na/ gang gi tshe zhes bya ba'o/ /de nyid kyi phyir zhes bya ba ni rang bzhin mi dmigs pa'i'o/ /ci ltar 'di'i rnam pa'i dbye ba yin zhe na/ 'di ltar zhes bya ba'o/ /gal te dmigs pa ci ltar dngos po med pa'i sgrub par byed pa
<p>236b.4</p>yin zhe na/ ci ltar zhes bya ba'o/ /ci'i phyir zhes bya ba ni dri ba'o/ /lan ni 'gal ba'i zhes bya ba'o/ /gal te 'gal ba can dag las 'gal ba zhes bya ba gzhan ni yod pa ma yin la/ de yang rtogs pa ma yin pas na ci ltar na 'gal ba rtogs zhes brjod snyam na/ 'gal ba ni
<p>236b.5</p>zhes bya ba'o/ /'gal ba ni yod pa dang med pa'i mtshan nyid kho na yin pas/ dmigs pa dang mi dmigs pas bsgrub par bya ba yin pa'i phyir dmigs pa dang mi dmigs pa'i mtshan nyid yin no zhes brjod pa yin no/ /des na 'gal ba me'i gzugs mthong ba las dro
<p>236b.6</p>ba'i reg pa'i mtshan nyid grang ba'i reg pa mi dmigs pa bsgrub par bya ba yin no/ /gal te de lta na yang rang bzhin mi dmigs pa las rang bzhin 'gal ba dmigs pa ci ltar gzhan ma yin zhe na/ de las zhes bya ba'o/ /gal te dro ba'i reg pa dmigs pa ci ltar grang ba mi
<p>236b.7</p>dmigs pa yin zhe na/ dro ba yang zhes bya ba'o/ /de nyid kyang zhes bya ba ni cang med kyi rang bzhin dngos po med pa ni ma yin pa'o/ /ci ltar dngos po nyid dngos po med pa yin zhe na/ des dben pa zhes bya ba'o/ /dro ba'i reg pa 'ba' zhig ni grang ba med pa ma yin gyi/ grang ba dang dro ba
<p>237a</p>
<p>237a.1</p>gnyi ga ma yin pa yang grang ba med pa yin no/ /gang gi phyir de ltar yin pa des na dro ba'i reg pa de dmigs pa nyid grang ba de mi dmigs pa yin no/ /'gal ba'i 'bras bu dmigs pa yang rang bzhin mi dmigs pa las gzhan ma yin no zhes bstan pa ni 'gal ba'i zhes
<p>237a.2</p>bya ba'o/ /yang zhes bya ba ni 'gal ba dmigs pa 'ba' zhig tu ni ma zad kyi de'i 'bras bu dmigs pa yang zhes bya ba'o/ /dro ba'i reg pa dmigs pa'i mtshan nyid kyi grang ba mi dmigs pa ni du ba'i mtshan nyid kyi 'bras bu'i gtan tshigs gang yin pa de'i rjes su dpag pa des grub pa yin
<p>237a.3</p>no/ /gal te 'di ci ltar rjes su dpag pas 'grub pa yin zhe na/ snga ma ni zhes bya ste rang bzhin 'gal ba dmigs par ni gzugs dang dro ba'i reg pa dag tshogs pa gcig la rag las pa nyid kyis na/ gzugs mthong ba las bltar rung ba'i grang ba mi dmigs pa dro
<p>237a.4</p>ba'i reg pa dmigs pa'i mtshan nyid rjes su dpog pa yin no/ /des na 'dir yang de'i rjes su dpag pas grub pa kho na'o/ /de ltar lhan cig mi gnas pa'i mtshan nyid kyi 'gal ba bstan nas/ phan tshun spangs te gnas pa'i mtshan nyid 'gal ba brjod pa ni/ phan tshun
<p>237a.5</p>zhes bya ba'o/ /thams cad du zhes bya ba ni/ lhan cig mi gnas pa'i mtshan nyid dang / mtshan nyid pa'i 'gal ba la yang ngo / /bzlog pa dgag par bya bas dben pa dmigs pa nyid mi dmigs pa yin gyi med par dgag pa'i rang bzhin ma yin no zhes bya ba'o/ /phan tshun spangs
<p>237a.6</p>te gnas pa'i 'gal ba 'phen par byed pa nyid kyi 'gal ba gsum pa yang brjod pa ni/ tshad ma zhes bya ba'o/ /ci dang 'dra bar zhe na nges 'gyur dang ni zhes bya ba'o/ /ci ltar tshad mas gnod kyang 'gal ba ci ltar yin zhe na/ ci ltar zhes bya ba'o/ /ci ltar 'di 'gal ba
<p>237a.7</p>gzhan yin zhe na/ 'di ltar zhes bya ba'o/ /ltos bcas dang nges par 'gyur dag la yang 'gal ba 'di yin nam zhe na/ ltos pa dang bcas pa yang zhes bya ba'o/ /'gal ba gzhan nyid gzhung 'dzugs pa ni 'di ltar zhes bya ba'o/ /ltos pa dang bcas pa'i rtags
<p>237b</p>
<p>237b.1</p>las ni nges par 'gyur pa med pa sgrub par byed pa de yang phan tshun spangs pas 'gal ba yin no/ /bstan pa dang bstan pa ma yin pa dag la yang don dam par yod par kho na yin te/ des na 'gal ba gzhan yin no/ /gzhan dag 'gal ba 'di 'gal ba gzhan yin pa spong
<p>237b.2</p>ba ni/ gal te zhes bya ba'o/ /de ni bden mod kyi zhes bya ba'i lan la don 'di yin te/ dngos su 'gal ba ni ma yin te/ 'on kyang brgyud nas yin te/ des na 'dis ni 'gal ba gzhan kho na'o zhes bya ba'o/ /dgag par bya ba nges par 'gyur ba nyid dang 'gal ba nges
<p>237b.3</p>par 'gyur ba med pa nyid kyis khyab pa la ltos pa dang bcas pa de'i rang bzhin gyis kyang don gyis te/ dngos po ma yin par 'gal ba la bsams nas 'gal ba gzhan nyid du brjod pa yin no zhes bya ba'i don to/ /'di la yang zhes bya ba ni 'gal bas khyab pa'i rang bzhin
<p>237b.4</p>kyang / don gyi 'gal bar 'gyur bas na zhes bstan pa la'o/ /gang gis 'di nye bar bstan pa la dgos pa yod par 'gyur ba ci 'di dgag par sgrub par byed pa yin par mthong ngam zhe na 'di ltar zhes gsungs so/ /gzhan dag ces bya ba ni mi dmigs pa'i rang bzhin tsam gtan
<p>237b.5</p>tshigs yin par smra ba'o/ /tshigs thams cad ni mi dmigs pa las gzhan ma yin te/ mi dmigs pa gcig tu gtan tshigs yin no zhes bya ba'i don to/ /ci'i phyir zhe na/ mi dmigs pa dang lhan cig nyid yin pas na'o/ /'bras bu la sogs pa mi dmigs pa dang gcig yin pa
<p>237b.6</p>nyid ci ltar zhe na/ brjod pa ni 'gal te 'bras bu zhes bya ba'o/ /me ma yin dang shing ma yin dang 'gal ba dang / me dang shing dag gis 'bras bu dang / khyab bya gang yin pa de sbyar ba gang yin pa der ni ste 'gal ba'i 'bras bu dang khyab bya dmigs par ni 'bras bu dang rang bzhin gyi
<p>237b.7</p>gtan tshigs dag kyang 'du ba'i phyir ro/ /gang gi phyir de lta yin pa des na gtan tshigs rnam pa gsum ka yang mi dmigs pa de nyid kyis rab tu dbye ba yin no/ /gtan tshigs thams cad ces bya ba rnam par 'grel pa ni mi dmigs gcig pu zhes bya ba'o/ /gcig nyid kyis
<p>238a</p>
<p>238a.1</p>zhes bya ba rnam par 'grel pa ni 'bras bu dang zhes bya ba'o/ /'gal 'bras zhes bya ba rnam par 'grel pa ni/ de la zhes bya ba'o/ /de ni zhes bya ba ni 'bras bu dang rang bzhin dag mi dmigs par 'du ba ni'o/ /ci ltar mi rung zhe na/ de bdag ces bya ba'o/ /
<p>238a.2</p>gal te gtan tshigs 'brel pa dang rjes su mthun par rtogs na de'i tshe de'i bdag nyid dang de las byung bas na rang bzhin dang 'bras bu dag kho na gtan tshigs su 'gyur gyi gzhan ni ma yin no/ /bsgrub par bya ba gang la sgrub par byed pa gang zhig dngos su 'brel pa de la
<p>238a.3</p>ltos te tha dad pa yin la/ rgyu dang khyab par byed pa la yang 'bras bu la sogs pa dngos su 'brel pa yin te/ des na de la ltos pa kho nas de dag tha dad pa yin no/ /me ma yin pa dang / shing ma yin pa bkag par ni gang yang 'brel pa ma yin te/ des na ci ltar de la ltos te
<p>238a.4</p>mi dmigs pa'i rang bzhin nyid yin/ gzhan gyis bsams pas brgyud pa ston pa ni/ mi rtag pa nyid dam zhes bya ba'o/ /gzhan gyi lugs las gzhan gyi lugs khyad par can du ston pa ni/ de la zhes bya ba ni me la sogs pa la'o/ /ci ltar srid pa ma yin zhe na/ 'bras bus ni
<p>238a.5</p>zhes bya ba'o/ /dngos su ni zhes bya ba ni/ gang gis mi dmigs pa nyid du 'gyur ba grang ba la sogs pa nyid la ni du ba la sogs pa dngos su byed pa ma yin no/ /des na brgyud nas zhes bya ba ni 'bras bu du ba las rjes su dpag pa'i me 'gal ba dmigs pa'i rang bzhin gyis grang ba'i
<p>238a.6</p>reg pa'i rang bzhin mi dmigs par rjes su dpag pas grang ba med pa'i tha snyad rjes su dpog pa'o/ /gal te 'gal ba'i 'bras bu dmigs pa zhes sgra gcig gis bstan pa'i phyir 'di gtan tshigs gcig kho na ma yin nam des na ci ltar rjes su dpag pas rjes su dpog pa yin
<p>238a.7</p>zhe na/ de la zhes bya ba ste/ de ltar gnas pa na gnyis sam zhes bya ba gtan tshigs so/ /gcig gis zhes bya ba ni 'gal ba'i 'bras bu dmigs pa zhes bya ba'i sgras so/ /'di ltar 'di na grang ba'i reg pa med de me yod pa'i phyir zhes bya ba'i sbyor bar me nyid dang du ba nyid
<p>238b</p>
<p>238b.1</p>rang gi bsgrub par bya ba la ltos te/ gtan tshigs yin pa'o/ /gsum zhes bya ba ni du ba dang me dang snang ba mi dmigs pa ste gsum mo/ /'di dag kyang sgra gcig gis bstan kyang de zhes bya ba 'bras bu la sogs pa'i rang bzhin ma gtogs pa mi dmigs pa tsam ma yin la/ 
<p>238b.2</p>gcig nyid kyang ma yin no zhes bya ba'i don to/ /gal te sgra gcig gis brjod par bya ba yin pa'i phyir na/ ci ltar gcig ma yin zhe na gang du zhes bya ba'o/ /gzhan du zhes bya ba ni rang bzhin gcig tu 'gyur ba'o/ /de ste yin dang cir 'gyur zhe na/ de lta yin dang zhes bya ba
<p>238b.3</p>ste/ sgra'i dbang gis gzhan du gyur na'o/ /gnyis sam zhes bya ba'i rnam par 'grel pa ni/ 'di ni zhes bya ba nas 'gal ba dmigs pa yin la zhes bya ba'i bar ro/ /'di nyid rang bzhin mi dmigs pa yin pa'i phyir zhes bya ba'i mthar thug pas ni gsum zhes bya ba
<p>238b.4</p>rnam par 'grel pa yin no/ /gal te 'bras bu dang rang bzhin dag gzhan gyis mi dmigs pa'i nang du 'du bar brjod pa ma yin nam/ grub pa'i mtha' las kyang de dag nyid tha dad par bstan par bya ba yin no/ /des na me yod de du ba yod pa'i phyir ro/ /'di ni shing yin te shad
<p>238b.5</p>yin pa'i phyir ro zhes bya bar bstan par 'os pa las 'di la grang ba'i reg pa med do zhes bya ba la sogs pa nye bar bkod pas ci bya zhe na/ bden mod kyi 'on kyang thams cad du rjes su dpag pas rjes su dpog pa la sgra gcig gis brjod par bya ba nyid kyi tha mi dad par mi 'gyur ro zhes
<p>238b.6</p>bstan pa'i don du 'di gsungs par zad do/ /sgra'i dbang gis zhes bya ba la sogs pa rnam par 'grel pa ni/ gsum po rnams zhes bya ba'o/ /'gal ba'i 'bras bu dmigs pa zhes brjod pa tsam gyis ni 'bras bu dang rang bzhin gyi gtan tshigs mi dmigs pa'i mtshan nyid du mi 'gyur
<p>238b.7</p>ro zhes bya ba'i don to/ /gal te gtan tshigs rnams tha dad yin na ci ltar gcig gis sgras brjod par bya ba nyid yin zhe na 'di ni zhes bya ba'o/ /mjug sdud pa ni de'i phyir zhes bya ba'o/ /gzhan sel ba'i yul can nyid kyis na/ gtan tshigs thams cad mi dmigs pa yin no zhes
<p>239a</p>
<p>239a.1</p>dogs pa bsu ba ni 'on te zhes bya ba'o/ /lan ni ma yin te zhes bya ba ste/ gang gis de tha mi dad pas tha dad pa med par 'gyur ba rnam par gcod pa kho na ni gtan tshigs kyi yul ma yin gyi/ 'on kyang rgyu la sogs pa yang yin no/ /des na de tha dad pa kho nas
<p>239a.2</p>tha dad pa yin no/ /bstan bcos mdzad pas kyang yul gyi dbye ba gtan tshigs kyi dbye ba'i rgyu mtshan yin no zhes ston pa ni de ltar yang zhes bya ba'o/ /phyogs kyi mi dmigs pa 'dis ni dngos po las yang dngos po'i che khas ma blangs pa'i dgag pa sgrub par byed pa yin la/ snga ma 'bras
<p>239a.3</p>bu dang rang bzhin dag gis ni rgyu la sogs pa'i rang bzhin ma yin pa sgrub par byed pa yin no/ /des na dgag pa dang don gzhan dang gzhan ma yin pa bsgrub pa yul gyi dbye ba tha dad pas gtan tshigs tha dad pa yin no/ /'on te zhes bya ba ni 'bras bu la sogs pas gtan tshigs rgyu la
<p>239a.4</p>sogs pa'i rang bzhin sgrub par byed pa yin yang / don dam par na rnam par gcod pa lhur byed pa yin pa'i phyir ro zhes bya ba'o/ /rang rig pa'i zhes bya ba ni 'bras bu la sogs pa'i gtan tshigs kyis ni me la sogs pa rang rig pa'i rang bzhin kho na sgrub par byed pa yin no zhes
<p>239a.5</p>ci ste mi brjod/ me grub pa na ni don dam par rang rig pa kho na grub pa yin te/ phyi rol gyi me med pa'i phyir ro/ /de bas na rigs pa thams cad ni rang rig pa lhur gyur pa yin pa'i phyir rang rig pa kho na brjod par rigs so/ /'on te tha snyad la ltos pas de skad mi
<p>239a.6</p>brjod na/ de'i tshe 'brel pa dang rjes su mthun pa kho nar sgrub par byed pa rnam par dbye bar rigs so/ /de'i phyir zhes bya ba ni mi dmigs pa rnams rang bzhin mi dmigs pa'i nang du 'du ba'i phyir ro/ /'gal bas khyab pa dmigs pa ci lta ba zhig yin zhe na/ ltos
<p>239a.7</p>pa dang zhes bya ba dang 'di ltar zhes bya ba'o/ /ci'i phyir gdon mi za ba ma yin zhe na/ rgyu gzhan de yang zhes bya ba'o/ /'di snyam du dngos po'i rgyu yin pa de nyid 'jig byed bskyed pa'i sgo nas 'jig pa'i rgyu yin pa des na nges pa yin no zhes dogs pa ni/ 'on te zhes bya ba'o/ /
<p>239b</p>
<p>239b.1</p>lan ni dngos po'i zhes bya ba'o/ /dogs pa ni 'dir zhes bya ba'o/ /lan ni de ni zhes bya ba ste/ dngos po'i rang bzhin rnam pa gzhan yin pa'i phyir na dngos po'i rang bzhin lan 'debs so zhes bya ba 'di mi rigs so/ /ci ltar dngos po'i rang bzhin de lta ma yin zhe na 'di ltar
<p>239b.2</p>zhes bya ba'o/ /dngos po'i bdag nyid grub par gyur na/ bdag la phan 'dogs par byed pa gang zhig yin te/ 'ga' yang ma yin no/ /'on te bdag la phan 'dogs par byed pa ma yin na/ de'i tshe grub pa zin pa des ltos par bya ba gang zhig yod de ci yang med do/ /
<p>239b.3</p>'chad pa ni gal te zhes bya ba'o/ /de lta na yang zhes bya ba ni gzhan yin par gyur na yang de'i 'jig pa'i rgyu ma yin no zhes bya ba 'jig pa'i rgyu de grub pa de dang 'brel par mi 'gyur ro zhes bya ba'o/ /'on te grub pa la yang khyad par gang yin pa de byed pa des na de 'jig
<p>239b.4</p>pa'i rgyu yin no zhe na/ lan ni de lta yin dang zhes bya ba'o/ /de las gzhan zhes bya ba ni ma grub pa'o/ /phyogs dang po'i dogs pa bsu nas sun 'byin pa ni/ gal te zhes bya ba'o/ /snga ma bzhin du zhes bya ba ni bdag la phan 'dogs par byed pa gang zhes bya ba des bstan pa'o/ /
<p>239b.5</p>gal te zhes bya bas ni phyogs gnyis pa dogs pa bsu ba'o/ /de'i bdag nyid ces bya ba ni grub pa'i bdag nyid kyi khyad par ro/ /de'i bdag nyid las zhes bya ba grub pa'i bdag nyid las tha dad pa'o/ /de'i zhes bya ba grub pa'i phan 'dogs par byed pa ma yin te/ 'jig par
<p>239b.6</p>byed pa ma yin no/ /'o na khyad par de tha dad pa dang tha mi dad par 'gyur ro zhe na/ gnyi gar smra ba zhes bya ba'o/ /de las gzhan dang zhes bya ba ni dus gzhan du mi gnas par 'gyur ro/ /dus kyi cha kun zhes bya ba ni/ gal te skad cig gcig kho na la dus kyi cha thams cad khyab pa/ 
<p>239b.7</p>'bras bu thams cad kyi sgrub byed du gyur pa'i dngos po rtogs pa yin na de'i tshe skad cig gnyis pa la rang nyid kho na 'jig pa'i phyir 'jig pa'i rgyu ci zhig byas te/ ci yang byar med do/ /ci dang 'dra bar don med ce na/ chus khyer ba la ces bya ba'o/ /ci'i phyir zhe na/ rags
<p>240a</p>
<p>240a.1</p>'dzugs pa ni zhes bya ba'o/ /'di gang las she na/ gang gi phyir chu mi 'gog par zhes bya ba'o/ /mi 'gog kyang rags 'dzugs so zhe na/ rags 'dzugs de ni zhes bya ba'i phyogs phyi ma bzlog pa'i don du brjod pa ni/ 'on te zhes bya ba'o/ /de bzhin du zhes bya ba ni/ khyab
<p>240a.2</p>par nyid la sogs par ro/ /nges par byas pa ni sems dang ldan pa la ltos te/ nges par rtog pa la rtsod pa med do/ /sems dang mi ldan pa la ni sems dang ldan par sgro btags nas brjod pa yin no/ /'di yang zhes bya ba ni gyo mo yang ste tho ba la sogs pa 'ba' zhig tu ni ma zad
<p>240a.3</p>pa'o/ /de la yang zhes bya ba ni tho ba la yang ngo / /snga ma nyid ces bya ba ni bum pa grub pa'am ma grub pa zhig 'gal zlas bzlog par bya ba yin zhes bya ba'i phyogs gnyis la brjod pa'i mi nus pa dang mi dgos pa'i mtshan nyid ni gyo mo la sogs pa la yang yin no/ /phan tshun zhes
<p>240a.4</p>bya ba ni bum pa dang gyo mo dag phan tshun spangs pa tsam gyis ni/ gyo mo la sogs pa bum pa'i zlog byed du mi 'gyur te/ de lta na ni 'di shing gi yang zlog par byed par yin par 'gyur ro/ /'on te zhes bya ba la sogs par ni don 'di yin te/ dngos po dus gzhan du gnas pa la
<p>240a.5</p>'jug pa'i rgyus ston pa mi sgrub pa byed pa yin pa des na 'jig pa'i rgyu don med pa ma yin no zhes bya ba'o/ /dus gzhan du zhes bya ba la sogs pa'i lan yang don 'di yin te/ gal te dngos po bstan bya yin na de'i de tshe de gzhan du bya bar mi nus te/ des na gal te 'jig par
<p>240a.6</p>byed pas de la stong par byed na/ de la brten pa'i stong pa nyid gcig byed grang na/ /brten pas ni rten 'jig pa ma yin no/ /chus bum pa bzhin no/ /chus bum par gnas pas de nyid 'jig par ni byed pa ma yin no/ /de la zhes bya ba ni bum pa so ma btang pa la'o/ /bum pa so ma
<p>240a.7</p>btang pa ni 'jig pa'i ngang can 'dod pa'i phyir na dus gzhan du gnas pa nyid ma grub po/ /gal te gzhi gang la bstan pa nyid lhag par rlom pa de ni brten pas 'jig pa ma yin te zhes brjod par 'dod pa yin no/ /des na dus gzhan du gnas pa'i dngos po la 'jig pa'i rgyu byed
<p>240b</p>
<p>240b.1</p>pa ma yin no zhes bya ba ni gnas so/ /yang gzhan dag rjes su dpag pas grub pa'i dus gzhan du gnas pa 'gal bas zlog par byed pa yin no zhes brjod pa ni gal te zhes bya ba'o/ /'di ltar 'jig rten pa dag ni bum pa dus gzhan du gnas par khas blangs nas/ de gzhig
<p>240b.2</p>pa'i ched du tho ba la sogs pa rab tu sbyor te/ des na dus gzhan du gnas pa nyid ni bsgrub par bya ba yin la/ sta re la sogs pa sbyor ba'i phyir zhes bya ba ni gtan tshigs yin no/ /gal te dngos po gnas pa ma yin na ni 'jig pa'i rgyu yang mi sbyor ba zhig na byed pa yang yin te des
<p>240b.3</p>dngos po ni bstan pa kho na'o zhes bya ba ni rjes su dpag pa'o/ /'dis ni dus gzhan du gnas pa la grub pa ni 'gal bas log par byed pa yin no/ /des na 'jig pa'i rgyu ni don med pa ma yin no zhes dgongs pa'o/ /rab tu grub pa bstan pa na'o/ /gzhan ni zhes bya ba ni rjes
<p>240b.4</p>su dpag pas ma grub pa gzhan du gyur pa nyid ni med pa nyid do/ /des na zhes bya ba ni dngos por grub pa'i tshad ma med pas na/ yod pa'i tha snyad du mi rung ba'i phyir ro/ /phyed snga ma 'chad pa ni mngon sum dang 'dra bar zhes bya ba'o/ /des grub pa yang zhes bya ba ni mngon sum gyis
<p>240b.5</p>grub pa 'ba' zhig tu ma zad kyi rjes su dpag pas grub pa yang ngo / /de zhes bya ba ni rjes su dpag pas grub pa'i bstan pa'o/ /ci'i phyir zhe na/ de med na zhes bya ba'o/ /gang gi phyir bstan pa de med na rjes su dpag pa'i rang bzhin bstan par rtogs pa mi bden pa'i phyir
<p>240b.6</p>tshad ma ma yin par 'gyur ba de'i phyir na/ gal te rjes su dpag pa tshad ma ma yin na/ mngon sum yang tshad mar mi 'gyur ro/ /de med pa'i phyir zhes bya ba ni mngon sum dang rjes su dpag pa dag med pa'i phyir ro/ /rjes su dpag pa bstan pa'i sgrub par byed pa yin no zhes mi
<p>240b.7</p>brjod mod kyi/ 'on kyang srid pa tsam du rtog pa yin no zhes dogs pa ni 'gyur bar zhes bya ba'o/ /phyed phyi ma bshad pa'i don du dogs par byed pa ni/ 'on te zhes bya ba'o/ /de nyid ces bya ba ni bum pa bstan pa'o/ /phyogs gnyi ga yang sun 'byin pa ni bum sogs zhes
<p>241a</p>
<p>241a.1</p>bya ba ste sogs pa'i sgras 'jig pa'i rdzas la ste/ rnam pa gzhan nyid du grub zin pa'i phyir na/ 'jim pa la sogs pa'i rdzas de ci ltar mthong bar ma gyur/ gal te bum pa la sogs pa'i chos can la chos gzhan du gyur pa nyid grub na de lta na yang bum pa la
<p>241a.2</p>sogs pa mthong bar 'gyur te/ ma log pa'i phyir ro zhes bya ba'i don to/ /gal te zhes bya ba la sogs pas phyogs dang po rjes su brjod nas bum pa la gzhan nyid kyi zhes bya ba ste rnam par 'grel pas bzlog pa ni gzhan du zhes bya ba'o/ /de nyid ni bum pa nyid do/ /des na
<p>241a.3</p>zhes bya ba ni gzhan du gyur pa'i gzhi yin pas so/ /bum pa ma mthong na ni gzhan gyis 'di skad brjod par rigs so zhes gsungs pas ni bum pa sngon du zhes bya ba'o/ /de'i ni bum pa'i'o/ /gal te zhes bya ba la sogs pa'i rtsod par ni don 'di yin te/ gal te bum pa'i
<p>241a.4</p>'jig pa yin na de'i tshe bum pa sngon du 'gro ba can gyi gzhan du gyur pa tha dad par 'gyur gyi/ 'jig pa med na go ji ltar zhes bya ba'o/ /lan ni 'jig pa de yang zhes bya ba'o/ /gzhan du gyur pa kho na la 'gyur gyi gzhan du ni ma yin te des na thug pa med do/ /dang po 'jig
<p>241a.5</p>pa yod na gzhan du gyur la/ gzhan du gyur pa na yang 'jig pa gnyis pa/ 'jig pa gnyis pa yod na yang / /gzhan du gyur pa gnyis pa/ gzhan du gyur pa gnyis pa yin na yang 'jig pa gsum pa yin pa'i phyir ro/ /yang na thug pa med pa zhes bya ba ni rnam par gnas pa
<p>241a.6</p>med pa la brjod do/ /des kyang phan tshun rten pa mtshon pa'o/ /'on te 'jim pa'i rdzas la 'dod ces bya ba de rnam par 'grel pa ni 'on te 'jim pa'i zhes bya ba'o/ /bum sogs la ni zhes sogs pa'i sgras bsdus pa/ rnam par 'grel pas lan 'debs pa ni de yang zhes bya ba ste
<p>241a.7</p>'jim pa'i rdzas kyang ngo / /de zhes bya ba ni 'jim pa'i rdzas so/ /gzhan yang 'jim pa'i rdzas kyi dus sam/ dus gzhan du 'jig pa de 'gyur ba yin/ re zhig phyogs dang po ni ma yin no zhes brjod pa ni/ der yang zhes bya ba ste 'jim pa'i rdzas la yang bum pa skye ba las snga
<p>241b</p>
<p>241b.1</p>rol gyi 'jim pa'i rdzas bum pa'i rgyur gyur pa ni mi 'jig go/ /ci'i phyir zhe na/ de'i tshe zhes bya ba ni 'jim pa'i rdzas kyi dus na 'jig pa med pa'i phyir ro/ /gal te skyed byed kyi 'jim pa'i rdzas kyi dus na ni de 'jig pa ma yin gyi/ de'i de ma thag par skye ba'i bum pa'i bdag nyid du gyur
<p>241b.2</p>pa'i 'jim pa'i rdzas 'jig pa yin no zhe na phyi ma yang ma yin te zhes bya ba'o/ /'jim pa'i rdzas phyi ma bum pa'i gnas nyid du gyur pa yang 'jig pa ma yin no/ /ci'i phyir zhe na/ yod pa'i phyir ro zhes bya ba ste bum pa'i bdag nyid du gyur pa'i 'jig pa'i dus na de yod pa'i phyir ro/ /de'i
<p>241b.3</p>phyir dus phyis 'byung ba'i 'jig pas dngos po snga ma gzhig par bya dgos so/ /phyis 'byung ba'i 'jig pa yang khyod 'dod pa yin na de yang dngos po'i dus na yod pa ma yin na/ /de ci ltar 'di dngos po'i yin par 'gyur/ gal te zhes bya ba la sogs pa'i rtsod par ni don 'di yin te/ 
<p>241b.4</p>gal te dus phyis 'byung ba'i 'jig pa snga ma dang ma 'brel na de'i tshe sa bon gyi rjes thogs la 'byung ba'i myu gu yang sa bon gyi 'bras bur mi 'gyur te/ sa bon gyi dus na de med pa'i phyir ro/ /'on te de'i dus na de med kyang de de'i 'bras bu nyid yin na/ de lta na 'o na dngos po'i dus na 'jig
<p>241b.5</p>pa med kyang 'di de'i yin par 'gyur ro zhes bya ba'o/ /de ni ma yin te zhes bya ba'i lan gyi don ni 'di yin te/ rgyu dang 'bras bu'i dngos po ni dus mi mtshungs pa dag kho na la rigs pa yin gyi/ 'jig pa ni dus mtshungs pa kho nar khas blang par bya ba ste de lta ma yin na mi 'thad pa'i phyir ro
<p>241b.6</p>zhes bya ba'o/ /ci ltar lan 'di ma yin zhe na dngos po ni zhes bya ba'o/ /'o na ci ltar dngos po zhig go zhes brjod ce na/ gang gi tshe zhes bya ba'o/ /'di'i ldog pa brjod pa ni/ med pa la ni zhes bya ba'o/ /dngos po'i med pa nyid kyi dus na ni tho ba la sogs pa med pas mi 'thad do/ /ci'i
<p>241b.7</p>phyir zhe na/ shi ba la ni zhes bya ba'o/ /gal te ci ltar dngos po log pa la de'i 'jig pa mi 'thad pa de bzhin du sa bon log pa na myu gu skye bar yang mi 'gyur zhes dogs na/ 'bras bu ni zhes bya ba'o/ /dngos po med pa yang 'bras bu dang 'dra ba dngos po gzhan kho na yin no zhe na/ dngos
<p>242a</p>
<p>242a.1</p>po med pa ni zhes bya ba'o/ /gal te dngos po'i 'jig pa zhes gzhi mthun pa ma yin par mthong ba ma yin nam/ de ci ltar gzhi mthun pa yin zhe na/ gzhi mthun pa ma yin pa ni zhes bya ba ni nye bar btags pa yin pa'i phyir ro/ /bum pa dang snam bu la sogs
<p>242a.2</p>pa'i tha dad pa 'di la nye bar btags pa yin no zhes bya ba'i don to/ /ci ltar dngos po med do zhes gzhi mthun pa yin pa de bzhin du me nyid du ba yin no zhes brjod pa ni/ de bzhin du zhes bya ba'o/ /'dir yang zhes bya ba ni me du ba yin no zhes bya bar ma zad kyi de med do zhes bya ba 'dir yang
<p>242a.3</p>ngo / /ci ltar 'dir yang gzhi mthun pa ma yin zhe na sngon gyis zhes bya ba'o/ /des na de med do zhes bya ba ni nye bar btags nas gzhi mthun pa yin no zhes bya ba'i don to/ /ci ltar 'gal zhe na/ 'di ltar zhes bya ba'o/ /de'i tshe zhes bya ba ni sngon gyi dus su'o/ /gang gi phyir de ltar dus
<p>242a.4</p>phyis byung ba'i 'jig pas zhig go zhes rtogs pa ma yin pa de'i phyir ro/ /des na zhes bya ba ni dngos po med pa tha dad pa dang gzhi mthun pa med pas na'o/ /de'i phyir zhes bya ba ni gzhan ma yin pa'i phyir ro/ /ci ltar gzhan ma yin zhe na/ phyis zhes bya ba'o/ /de las zhes dus phyis
<p>242a.5</p>'byung ba'i don las ldog pa dang ldan pa'o/ /ci ltar snga ma'i yod pa phyi ma'i med pa yin zhe na/ phyi ma zhes bya ba'o/ /gang gi phyir snga ma de dmigs pa gang yin pa de nyid phyi ma mi dmigs pa yin no/ /de ci lta bur gyur pa zhig ce na/ de yang zhes bya ba'o/ /ci ltar de lta bu'i
<p>242a.6</p>rang bzhin yin zhe na/ phyi ma dang zhes bya ba'o/ /skyes pa tsam zhes smos pas ni/ 'jig pa'i rgyu la ltos pa bsal ba yin no/ /gzhan la zhes bya ba ni 'jig pa'i rgyu la'o/ /khyab pa ni rtag pa'o/ /de la zhes bya ba ni 'jig pa'i don du gzhan la ltos pa'o/ /bshad zin to
<p>242a.7</p>zhes bya ba ni 'jig pa'i rgyu mi nus pa dang mi dgos pa ston pa'i skabs su'o/ /'jig pa'i rgyu mi 'thad pa de nyid kyi phyir bshad pa'o/ /de lta min par zhes bya ba ni rnam par ma chad pa'i rang bzhin no/ /dang po kho nar zhes bya ba ni skye ba'i dus na'o/ /rgyu med ces bya ba ni 'jig
<p>242b</p>
<p>242b.1</p>pa'i rgyu dang bral ba'o/ /'jig pa'i dngos po'i bdag nyid kyang ma yin no zhes brjod pa ni/ da bas na zhes bya ba'o/ /dngos po mtshan nyid kyi de ma thag tu zhes bya ba ni skad cig gnyis pa la'o/ /de'i bdag nyid ni dngos po'i bdag nyid do/ /de'i bdag nyid ma yin pa la rag mod ce na/ 
<p>242b.2</p>de'i bdag nyid ma yin na yang zhes bya ba'o/ /de ltar gyur to zhes bya ba ni 'jig pa'i ngang can no/ /dngos po med ces bya ba ni dngos po med pa yin na/ sngon po la sogs pa'i dngos po 'jig pa'i rang bzhin de ltar ci ltar 'gyur/ der zhes bya ba ni 'jig par ro/ /ci'i phyir
<p>242b.3</p>zhe na/ de'i zhes bya ba'o/ /de lta na zhes bya ba ni gzhan gyi'o/ /gal te dngos po nyid 'jig pa yin no/ /de'i tshe 'jig pa tha dad pa med pa'i phyir ci ltar dngos po zhig par 'gyur zhe na/ 'jig pa zhes bya ba ni lan no/ /'jig pa'i zhes bya ba ni gzhan gyi'o/ /yin la rag mod
<p>242b.4</p>ces bya ba ni lan no/ /de lta na yang zhes bya ba ni tha dad kyang ngo / /de ni 'jig pa'o/ /ci'i phyir zhe na/ tha dad pa'i zhes bya ba ste 'jig pa'i'o/ /gzhan gyi ste dngos po'i rang bzhin 'phrog par byed pa ma yin pa nyid do/ /gal te 'gal bas dngos po zlog par byed pa nyid ma yin
<p>242b.5</p>nam zhe na/ 'gal bas zhes bya ba'o/ /ci ltar bsal zin ce na/ 'jig pa med na zhes bya ba'o/ /gal te me la sogs pa nye bas dngos po 'jig pa yin na/ de'i tshe 'di 'gal bar 'gyur gyi/ 'jig pa med na ni bum pa dang snam bu bzhin du 'gal ba ma yin no/ /gang gi phyir
<p>242b.6</p>de ltar rgyu gzhan la ltos pa gdon mi za bar 'gyur ba ma yin pa de'i phyir/ gang dag bsal ba la sogs pa gzhan la ltos nas yod pa ma yin pa de dag ni de yod pa la nges pa kho na yin te/ dper na 'bras bu'i las la gegs byed pa med pa can gyi tshogs pa bzhin no/ /de
<p>242b.7</p>bzhin du dngos po yang 'jig pa'i don du gzhan la ltos pa med pa yin no des na de yod pa la nges pa kho na'o/ /de la nges pa zhes bya ba ni 'bras bu skyed pa la nges pa'o/ /de bzhin du dngos po yang 'jig pa la ltos pa cung zad kyang med de/ des na 'jig pa la mi
<p>243a</p>
<p>243a.1</p>ltos pas dngos po rnams ni skad cig ma kho na'o/ /'brel pa med pa'i phyir ro zhes bya ba ni/ 'jig pa rgyu dang bcas pa'i phyogs la ni skye ba dang ldan pa nyid 'jig pa dang 'brel ba ma yin te/ skyes pa gnas par khas len pa'i phyir ro/ /ltos pa
<p>243a.2</p>med pa'i phyogs la yang 'brel pa med do zhe na/ 'jig pa zhes bya ba'o/ /de'i bdag ces bya ba 'jig pa'i bdag nyid la 'brel pas na/ bsgrub par bya ba mi rtag pa nyid kyi sgrub par byed pa skye ba dang ldan pa nyid yin no/ /ci'i phyir 'bras bu nyid kyis kyang rtags
<p>243a.3</p>ma yin zhe na/ phyis 'byung phyir na zhes bya ba'o/ /ci'i phyir rigs pa ma yin zhe na/ phyis zhes bya ba'o/ /'o na rgyu nyid kyis de de'i rtags yin par 'gyur ro zhe na/ 'bras bu ni zhes bya ba'o/ /des na zhes bya ba ni 'khrul pas na'o/ /de ni skye ba dang ldan pa nyid do/ /gtan
<p>243a.4</p>tshigs ma yin no zhes bya ba ni 'jig pa'i 'o/ /rgyu med pa nyid kyis zhes bya ba ni 'jig pa rgyu med pa nyid kyis/ dngos po dang 'jig pa dag de'i bdag nyid du 'gyur ro zhes bya ba ga las te ma yin pa kho na'o/ /tho ba la sogs pa'i rjes su 'gro ba dang ldog pa'i rjes su byed pa
<p>243a.5</p>yin yang / 'jig pa 'bras bu nyid du mi 'gyur ro zhe na/ 'bras bu'i chos kyang zhes bya ba'i 'jig pa gang zhig /'jig pa'i rgyu gang med kyang ngo / /de'i zhes bya ba ni me la sogs pa'i rgyu can no/ /dngos po yod pa'i dus na ni de'i bdag nyid kyi 'jig pa yod pa yin na/ de'i
<p>243a.6</p>tshe ni 'jig pa'i rgyu yod pa ma yin no/ /des na 'jig pa'i rgyu med par 'byung ba'i 'jig pa ni de'i rgyu can du mi 'gyur ro/ /gal te tho ba la sogs pa yod na/ 'jig par 'gyur ba'i phyir na de'i rgyu can nyid yin no zhe na/ rjes su 'gro ba tsam gyi zhes bya ba'o/ /'on te tho ba las ci 'dra ba
<p>243a.7</p>de 'dra ba'i 'jig pa ni tho ba med par mi 'gyur ro zhe na/ ci ltar zhes bya ba'o/ /skyes ma thag tu yang gzhan dang 'brel pa med par rtogs so zhes 'brel to/ /'di ga las she na/ sngar yang zhes bya ba'o/ /'on te 'jig byed nye ba'i dus na 'jig pa de dang mi 'dra ba 'byung ba yin na
<p>243b</p>
<p>243b.1</p>zhe na/ phyis kyang zhes bya ba ste tho ba la sogs pa rang phrad pa'i dus na yang ngo / /de zhes bya ba ma 'brel bar byas pa'o/ /'di zhes bya ba ni bum pa la sogs pa'o/ /de kho na ltar zhes bya ba ni 'byor ba nyid do/ /der ni 'jig pa la'o/ /ci'i phyir nye bar mi sbyor zhe na/ de'i tshe zhes bya
<p>243b.2</p>ste 'byor pa nyid du rtogs pa'i dus na'o/ /des ni 'jig pa'o/ /de'i phyir zhes bya ba ni gnyi ga ltar yang dngos po rang gi rgyu las skye ba na 'jig pa'i byed pa mi rung ba'i phyir ro/ /ci ltar mngon sum gyis de ltar rtogs she na/ de lta ma yin na zhes bya ba'o/ /mngon sum gyis de lta
<p>243b.3</p>ma yin par mi rtogs mod/ dngos po ni de lta ma yin par 'gyur ro zhe na gang zhig zhes bya ba'o/ /de ci'i phyir zhe na/ gzhan tu gyur pa nyid ces bya ba ste/ skad cig ma ma yin pa nyid do/ /de'i phyir zhes bya ba ni 'jig pa'i rgyu mi 'thad pa'i phyir ro/ /'jig pa der nges pa ni
<p>243b.4</p>'jig pa la ltos pa med pa nyid yin gyi/ gzhan zhes bya ba 'jig pa la ltos pa dang bcas pa ni der nges pa ma yin no/ /gal te ltos pa dang bcas kyang gdon mi za bar phyis 'gyur ba yod do zhes dogs pa bsu ba ni gal te zhes bya ba'o/ /ci ltar ltos pa dang bcas snyam na/ ltos
<p>243b.5</p>pa med pa nyid yin zhes bya ba'o/ /'char ba dang nub pa'i de ma thag kho nar 'char ba dang nub pa yang ma yin te/ des na de dag ltos pa dang bcas so zhes rtogs pa yin no zhes bya ba'o/ /dpe yang rjes su mthun pa ma yin no zhes brjod pa ni tshogs pa yang zhes bya ba'o/ /dngos po
<p>243b.6</p>med pa la zhes bya ba ni tha dad pa la'o/ /bzlog pa nyid du zhes bya ba ni dngos po nyid bsgrub par 'gyur ba'o/ /ci ltar ma khyab ce na/ res 'ga' zhes bya ba'o/ /phyed snga ma 'chad pa ni/ gal te zhes bya ba'o/ /phyed phyi ma 'chad pa ni 'di ltar zhes bya ba la sogs pa'o/ /thun mong
<p>243b.7</p>gi ma nges pa nyid brjod nas/ mi mthun pa'i phyogs las ldog par the tshom za ba nyid brjod pa ni/ rgyun gang zhes bya ba'o/ /gzhan pa nyid kyang zhes bya ba ni rnam pa thams cad du mi 'char bar yang srid pa yin no/ /nub par khas blangs nas gnyis po 'di brjod par zad de/ 'di ni
<p>244a</p>
<p>244a.1</p>rnam par gzhag pa nyid du yang nus pa ma yin no zhes brjod pa ni/ bum pa ni zhes bya ba'o/ /'di dag de gnyis kyis 'khrul pa med pa yin yang / thams cad du mi 'khrul pa ni ma yin no zhes brjod pa ni/ gzhan yang zhes bya ba'o/ /gal te 'char ba dang nub
<p>244a.2</p>pa 'ga' zhig gdon mi za bar yin pa de lta na yang gzhan byas pa dag ni de lta ma yin pas zhes bya ba gdon mi za bar 'gyur pa ma yin pas so/ /ci'i phyir zhe na/ ltos pa dang bcas pa rnams ni zhes bya ba'o/ /de yang mi rung te zhes bya ba ni de nyid sun 'byin pa'o/ /gang dngos po gang zhig
<p>244a.3</p>ngo bo gzhan te myu gu la nges pa de ni rang gi rang bzhin gyi bdag nyid can gyi 'jig pa la rang gi rgyu las de ltar de nges par ni shin tu gsal ba kho nar cis ma rtogs te rtogs pa kho na'o/ /'on te 'jig pa yang gzhan kho na yin no zhe na/ 'jig pa zhes bya ba zhes smos so/ /'o na 'jig
<p>244a.4</p>pa gang yin zhe na 'on kyang zhes bya ba'o/ /'o na dngos po'i 'jig pa zhes tha dad pa'i tha snyad du ci ltar 'gyur zhe na/[ {]mtshi [}]gu'i zhes bya ba'o/ /gzhan yang zhes bya ba la sogs pas ni des na dpe des zhes bya ba la sogs pa sun 'byin pa'o/ /spyir zhes bya ba ni gang zhig gang
<p>244a.5</p>gis ngo bo la ltos pa med pa de ni de'i ngo bor nges pa yin no zhes spyir 'byung ba'am 'jig pa la ltos pa med par ston pa yin no/ /dngos po dang dngos po med pa zhes bya ba ni/ myu gu'i dngos po la ni tshogs pa nges pa yin gyi/ dngos po med pa 'jig pa la ni nges pa ma yin no zhes dngos
<p>244a.6</p>po dang dngos po med par rtogs pa ni/ ltag chod de lan ltar snang ba yin no/ /ci dang 'dra bar zhe na/ sgra dang zhes bya ba'o/ /de'i phyir zhes bya ba ni skabs kyi mjug sdud pa'o/ /ltos pa dang bcas pa dang nges par 'gyur ba bzhin zhes bya ba'i tshad mas gnod pa'i dper brjod pa bshad
<p>244a.7</p>pa yin la/ de yang 'gal bas khyab pa dmigs pa'i rang bzhin kho na yin no/ /gtan tshigs gnyis nyid ces bya ba ni 'brel ba yod pas na'o/ /gtan tshigs 'gal ba las gzhan dag ni ma nges pa'o/ /rnam pa lnga nyid gsal bar byed pa ni/ de la zhes bya ba'o/ /gal te
<p>244b</p>
<p>244b.1</p>'di gnyis nye bar bkod pa gzhan gyi go bar byed pa nyid du khas blangs pa spang ba'i don yin na/ 'o na lhag ma rnams ci'i don du nye bar bkod ce na/ lhag ma zhes bya ba'o/ /ci ltar rtogs pa'i sgo nas gtan tshigs go bar byed pa yin par sgrub ce na/ 'di ltar zhes bya ba'o/ /yid tsam
<p>244b.2</p>zhes bya ba ni/ yod pa tsam dang mnyam pa dang lhag pa zhes zlas dbye ba'o/ /yod pa tsam gyis ni rjes su 'gro ba stobs chung bar brjod pa'o/ /mnyam pas ni mtshungs par ro/ /lhag pas na stobs che ba'o/ /ci ltar rjes su 'gro ba rnam pa gsum ka yang go bar byed pa ma yin zhe na
<p>244b.3</p>gal te zhes bya ba'o/ /'di la zhes bya ba ni mi rtag pa nyid la'o/ /'di la zhes bya ba yang mi rtag pa la'o/ /gal te rjes su 'gro ba stobs dang ldan pa yin yang ldog pa'i khyad par la ma ltos par ci ltar go bar byed pa yin zhe na/ 'di ltar zhes bya ba'o/ /gtso bo zhes bya ba ni rjes su 'gro
<p>244b.4</p>ba'o/ /de las gzhan pa ni ldog pa'i'o/ /ci'i phyir zhe na/ zas zhes bya ba'o/ /sbyor byed pa ni nus pa'o/ /de la zhes bya ba ni ldog pa'i khyad par la'o/ /sbyor bar 'gyur te zhes bya ba ni rjes su 'gro bas zhes bya ba skabs yin no/ /'o na ldog pa go bar byed pa'i rgyu mtshan du ci ltar
<p>244b.5</p>'gyur zhe na/ ldog pa zhes bya ba'o/ /de zhes bya ba ldog pa ste rjes su 'gro ba mnyan pa la sogs pa la mi ltos par rjes su 'gro ba yod tsam la ltos te go bar byed pa yin no/ /ci ltar rjes su 'gro ba ldog pa mnyam pa la sogs pa la ltos pa ltar ldog pa ni ma yin no zhes
<p>244b.6</p>bya ba'i don to/ /ldog pa'i sgo nas go bar byed pa nyid khyad par gyi mthar thug par brjod pa ni/ dper na zhes bya ba'o/ /gang gi phyir rtag pa las ldog pa'i rtsol ba las byung ba des ni/ rtag pa de med pa'i mi rtag pa nyid sgrub par byed pa yin no/ /rjes su 'gro ba'i stobs
<p>244b.7</p>kyis go bar byed pa nyid yin pa sun 'byin pa ni/ mi rtag pa la yod pa'i rtsol ba las byung ba nyid ni rtag pa'o/ /de med par sgrub par byed pa ma yin no/ /'di nyid brjod pa ni gal te mi rtag pa'i dpe bum pa la rtsol ba las byung ba nyid mthong ba de la yang / sgra rtag pa med pa nyid du
<p>245a</p>
<p>245a.1</p>ni sgrub par byed pa ma yin no/ /'o na ci ltar mi rtag pa nyid du sgrub snyam na/ rtag pa la zhes bya ba'o/ /de med pa ste rtag pa med pa sgrub na'o/ /phung po gzhan zhes bya ba mi rtag pa nyid la sgrub par byed pa 'jug par 'gyur ro/ /des na rtag pa las ldog pa go
<p>245a.2</p>bar byed pa nyid kyi gtan tshigs go bar byed pa yin no zhes bya ba'i don to/ /rjes su 'gro ba gtsor gyur pas go bar byed pa nyid yin pa sun 'byin pa ni/ gzhan la zhes bya ba ste/ mi rtag pa nyid dang 'brel pa bum pa la mthong ba'i sgrub byed byas pa nyid la sogs pa ni/ 
<p>245a.3</p>de las gzhan du zhes bya ba rtag pa nyid du 'brel pa'i sgra la sogs pa gdon mi za bar 'gyur ro zhes bya ba ni yod pa ma yin pa kho na'o/ /gal te mi rtag pa'i bum pa btsal ma thag tu 'byung bar mthong ba de lta na yang bsgrub par bya ba'i chos can la rtag pa la 'jug par
<p>245a.4</p>yang 'gyur ro zhes bya ba'i don to/ /de nyid brjod pa ni gal te zhes bya ba'o/ /de las gzhan pa zhes bya ba ni lkog tu gyur pa'o/ /de las gzhan pa'i zhes bya ba ni lkog tu gyur pa'i me thob pa na'o/ /'on te de yang zhes bya ba ni lkog tu gyur pa'i me'o/ /lkog tu gyur
<p>245a.5</p>pa nang du sdud pa ni mthong ba'i rjes su 'brang bas yin pa mi srid do/ /ci ltar ldog pa nges pa la mthong ba dbang du gyur pa ma yin zhe na/ mthong bas ni zhes bya ba'o/ /snang ba nyid ces bya ba ni da ltar ba nyid do/ /de las gzhan zhes bya ba ni ma 'ongs pa'o/ /'du byed pa
<p>245a.6</p>las zhes bya ba ni goms pa zhes grags pa las te/ bag chags kyi dbang nyid kyis gzhan du yang nges pa yin no zhes bya ba'i don to/ /dngos po'i rang bzhin gang la snang ba ste gsal ba nyams su myong ba de las byung zhing skyes pa'i 'du byed pas ni/ nyams su myong
<p>245a.7</p>bar 'gyur ba'i dngos po'i rang bzhin de las nges pa'i rgyu yin te/ des na nges pa de las gzhan ma 'ongs pa ni nges pa min no/ /de'i phyir rjes su 'gro ba ni gtso bo ma yin no/ /ldog pa ni gtso bo kho na yin no zhes brjod pa ni/ gang gi tshe zhes bya ba'o/ /gal te zhes bya ba
<p>245b</p>
<p>245b.1</p>la sogs pas pha rol dag slar yang rjes su 'gro ba gtso bo nyid du brjod pa'o/ /brjod zin to zhes bya ba ni/ gang gi phyir rtag pa las ldog pa des zhes bya ba la sogs pas so/ /gsal ba gzhan gyis zhes bya ba ni dus phyis 'byung ba'i 'o/ /de lta yin na zhes bya ba ni lan no/ /
<p>245b.2</p>gal te dus phyis 'byung ba'i gsal ba dang 'brel pa yin na de'i tshe sngar gyi gsal ba dang ma 'brel pa kho nar 'gyur te/ phyi ma dang 'brel pa'i phyir ro/ /gsal ba gzhan dang 'brel pa ni/ gzhan yang 'brel pa zhes bya bar ni rigs pa ma yin no/ /sgrub par byed
<p>245b.3</p>pa snga ma dang 'brel par mi 'gyur ro zhes bya ba ni skabs kyis so/ /ci'i phyir zhe na/ 'khrul pa'i phyir zhes bya ba'o/ /sngar gyi gsal ba spangs te gsal ba gzhan dang 'brel pa yin na ni/ sgrub par byed pa sngar gyi gsal ba la 'khrul par 'gyur ro/ /gsal
<p>245b.4</p>ba'i spyi dang zhes bya bye la sogs pa ni rtsod pa'o/ /gsal ba zhes bya ba ni lan no/ /mtshungs so zhes bya ba ni lan no/ /de'i zhes bya ba rtogs pa'i'o/ /gal te zhes bya ba ni gzhan no/ /'bras bu mtshungs pa'i rnam pa can gyi rtogs pa mthong ba las so/ /rgyu'i zhes bya ba ni
<p>245b.5</p>grub pa'i mtha'o/ /rgyu'i spyi zhes bya ba ni spyi dang spyi med pa'i rang bzhin gyi rgyu tsam mo/ /de gzhan gyis mngon par 'dod pa'i spyi rtogs pa ni ma yin no/ /ci'i phyir zhe na/ spyi de 'di lta bu zhes bya bar ro/ /spyi med na mtshungs pa'i rnam pa can gyi rtogs pa la rgyu mtshan ci yod ce na/ 
<p>245b.6</p>rgyu mtshan yang zhes bya ba'o/ /dngos po don gcig byed pa kho na rgyu mtshan yin pa'i phyir na/ spyi ci bya/ 'bras bu gcig byed pa kho na spyi yin no zhes bya bar ro/ /spyi med na mtshungs pa'i rnam pa can gyi ci ltar rtogs she na/ 'di ltar zhes bya ba'o/ /gang gi phyir don gcig byed
<p>245b.7</p>pa kho na spyi yin pa de'i phyir du ba 'di ni zhes bya ba la sogs pa'o/ /de lta ma yin na zhes bya ba ni me'i gsal ba mi 'phen na'o/ /des na ldog pa nyid gtso bor gyur pa yin no/ /gang phyir 'jig las rtsol byung min dang rag min las rtag 'jig pa las/ /rtsol byung
<p>246a</p>
<p>246a.1</p>rtog min rtsol las skyed pas 'jig pa gang phyir rjes dpog pa/ /de phyir rjes 'gro yod snyam stobs ldan gtan tshigs nyid du gnas par ni/ rig min ldog nyid bstan pas de bstan pa ni nges par 'thad pa yin/ /zhes bya ba ni bsdu ba'o/ /gal te zhes
<p>246a.2</p>bya la sogs pa ni rtsod pa'o/ /ma yin te zhes bya ba ni lan no/ /'o na don gang zhig yin par 'dod ce na/ 'on kyang zhes bya ba'o/ /de las zhes bya ba ni gtan tshigs sam 'gal ba dag kyang ngo / /gzhan dag kyang ni zhes bya ba ni 'brel ba las gzhan ma 'brel ba'o/ /
<p>246a.3</p>ma nges pa zhes bya ba ni mtha' gcig tu nges pa ma yin no zhes bya ba'i don to/ /gal te de ltar byas pas ngag 'di'i don cir 'gyur zhe na/ de ltar zhes bya ba'o/ /ngag ces bya ba ni gzhan pa dag ni ma nges pa zhes bya ba 'di'i 'o/ /gal te de lta na yang 'dis ci
<p>246a.4</p>ltar lhag ma dang ldan pa ma nges pa brjod ce na/ lhag ma dang zhes bya ba'o/ /'di nyid ces bya ba ni bsgrub par bya ba dang ma 'brel pa'o/ /de nyid kyang zhes bya ba ni lhag ma dang ldan pa dang 'gal ba mi 'khrul pa can dag kyang ngo / /gang gi phyir de ltar thams cad
<p>246a.5</p>ma nges pas bsdus pa des na'o/ /gal te 'gal ba mi 'khrul pa can ci ltar ma nges pa nyid yin zhe na/ 'di ltar zhes bya ba'o/ /gal te bsgrub par bya ba la ma 'brel na/ 'o na ci ltar zhes bya ba ni gzhan gyi'o/ /'on te ma 'brel ba yang mi 'khrul pa yin no zhe na/ 
<p>246a.6</p>'brel pa yang ma yin la zhes bya ba'o/ /de lta na zhes bya ba la sogs pa ni lan no/ /'o na khyed kyi phyogs la 'di ci ltar the tshom gyi rgyu yin zhe na/ nged kyis zhes bya ba'o/ /ma 'brel ba nyid kyis mi 'khrul pa nyid med par dogs par byed pa ni/ mi 'khrul pa
<p>246a.7</p>nyid ces bya'o/ /lan ni khas blangs pa'i zhes bya ba'o/ /dper na bye brag pas rang gis khas blangs pas chos can sgra la mi rtag pa nyid bsgrub par bya ba na/ des bum pa'i dbang gis byas pa nyid mi 'khrul pa can yin pa de bzhin du/ brda sprod pa bas 'dod
<p>246b</p>
<p>246b.1</p>pa'i bsgrub par bya ba rtag pa la yang sgra nyid kyi dpe'i dbang gis mnyan bya nyid mi 'khrul pa yin no/ /des na 'di'i rang gi khas blangs pa la ltos te/ gnyi ga yang sgrub par byed par thal bar 'gyur te/ des 'di nyid la phan tshun 'gal ba yin no/ /des na/ bdag cag la ni
<p>246b.2</p>ma 'brel na/ /ci ltar mi 'khrul ba yin zhes bya ba'i nyes pa yod pa ma yin no/ /de skad du yang zhes bya ba la sogs pas ni gzhan gyi khas blangs pa nyid brjod pa'o/ /khas blangs pa zhes bya ba ni brda sprod pa bas so/ /gtan tshigs nyid du zhes bya ba ni mnyan bya'o/ /sgra nyid
<p>246b.3</p>kyi spyi rtag pa dper yod pa'i phyir ro/ /'jig pa nyid la mnyan bya nyid ci ltar ma mthong zhe na/ rtag pa nyid la zhes bya ba'o/ /mnyan bya nyid ni dpe sgra nyid la mthong ba'i phyir na go bar byed pa nyid du 'gyur ro/ /'chad pa ni go bar byed pa'i zhes bya ba ste/ rtag pa nyid la
<p>246b.4</p>mnyan bya'i gtan tshigs so/ /gzhan gyi 'dod pa'i go byed kyi mtshan nyid brjod pa ni/ mthong ba dang zhes bya ba'o/ /go bar byed pa'i gtan tshigs zhes bya ba ni go bar byed pa rtags kyi rgyu nyid do/ /'dis ni bye brag pa'i lugs la gnas te/ brda sprod pa pas nye bar
<p>246b.5</p>bkod pa'i sgrub par byed pa go byed kyi mtshan nyid brjod pa yin no/ /de ltar de'i grub pa'i mtha' la brten nas mnyan par bya ba nyid bsgrubs pa na/ slob dpon phyogs kyi glang pos gsungs pa/ mnyan bya nyid go bar byed par 'gyur ro/ /nam gyi dus na
<p>246b.6</p>zhe na/ gal te 'dir zhes bya ba sgra las bye brag pa 'ga' zhig go/ /nye bar bkod pa'i mnyan bya dang byas pa nyid la/ gal te 'di gnyi ga la yang dpe'i stobs kyis go bar byed pa nyid du khas len na de'i tshe the tshom za'o/ /gnyi ga zhes bya ba ni mnyan bya dang
<p>246b.7</p>byas pa'o/ /brten na zhes bya ba ni bye brag pa'o/ /shin du dogs par chud pa nyid brjod pa ni/ 'di ltar zhes bya ba'o/ /gal te bye brag pa khyod sgra mi rtag pa nyid du 'dod pa ni/ de'i tshe spyi sgra nyid kyang rtag par 'dod pa dor bar bya'o/ /ci'i phyir zhe na/ 
<p>247a</p>
<p>247a.1</p>de'i sgo nas zhes bya ba ste sgra nyid kyi dpe'i sgo nas so/ /gzhan yang zhes bya ba ni byas pa nyid du ma zad kyi mnyan par bya ba nyid kyang ngo / /'on te byas pa kho na go byed yin no zhe na/ rigs pa zhes bya ba'o/ /dpe la yod pa mthong ba ni/ byas pa dang mnyan
<p>247a.2</p>bya nyid kyi rigs pa mtshungs pa yin te/ de dang ldan pa mnyan bya nyid kyi gtan tshigs ltar zhes bya ba mtshungs par mi 'gyur ba'o/ /de ltar na ni zhes bya ba ni mi mtshungs pa yin na'o/ /de lta yin dang zhes bya ba ni rigs rigs par ma gyur na'o/ /mtha' dag ces bya ba ni
<p>247a.3</p>rigs pa de dang ldan pa'i gtan tshigs byas pa nyid la sogs pa gang yin pa der yang gtan tshigs kyi tha snyad chad par 'gyur ro/ /gal te gang gis 'di yang de bzhin du 'gyur ba mnyan bya nyid ci ltar rigs pa mtshungs pa can yin zhe na/ mnyan bya nyid kyang zhes
<p>247a.4</p>bya ba'o/ /'di yang zhes bya ba ni mnyan bya nyid do/ /byas pa'i bsgrub par bya ba ni mi rtag pa nyid yin la de las bzlog pa ni rtag pa nyid de/ de la 'khrul pa med pa'o/ /slob dpon phyogs kyi glang po'i'o/ /slob dpon gyi dgongs pa nges pa la de'i gzhung dbang nyid du
<p>247a.5</p>brjod pa ni/ 'o na zhes bya ba'o/ /skabs kyi mjug sdud pa ni de'i phyir zhes bya ba'o/ /ma 'brel pa ste bsgrub par bya ba la 'brel ba ma nges pa nyid the tshom gyi rgyu yin pas na/ gtan tshigs la sogs pa'i mtshan nyid khyab pa yin no/ /gtan tshigs kyi mtshan nyid ni
<p>247a.6</p>phyogs kyi chos dang bcas pa'i bsgrub par bya ba dang 'brel pa'o/ /gtan tshigs ltar snang ba 'gal ba ni phyogs kyi chos dang bcas pa'i bsgrub bya las bzlog par khyab pa'o/ /ma nges pa'i ni de dang lhan cig pa'i bsgrub par bya ba la 'brel pa ma nges pa ste/ /
<p>247a.7</p>gtan tshigs dang 'gal ba dang ma nges pa mtha' dag mtshan nyid kyis khyab pa yin no/ /des na mtshan nyid ma khyab pa'i nyes pa med do/ /gal te khyad par ma brjod pa'i phyir phyogs kyi chos ma yin pa yang gtan tshigs su 'gal ba'am ma nges par 'gyur ro zhes
<p>247b</p>
<p>247b.1</p>dogs na/ de la zhes bya ba'o/ /phyin ci log ni bsgrub par bya ba las bzlog pas khyab pa'o/ /gzhan ni zhes bya ba ni bsgrub bya dang 'brel ba ma nges pa'o/ /gal te ci ltar 'gal ba dang ma nges pa'i/ phyogs kyi chos zhes bya ba sgra gzhan yin pa de bzhin du ma grub pa'i yang
<p>247b.2</p>ci ste mi 'dod ce na/ des na zhes bya ba'o/ /ci ltar 'gal ba la sogs pa la phyogs kyi chos zhes bya ba'i sgra gzhan yod pa de bzhin du ma grub pa la ni ma yin te/ 'on kyang ma grub pa'i spyi ni phyogs kyi chos ma yin pa kho na yin no/ /'di yang rnam grangs kyi sgra yin gyi
<p>247b.3</p>phyogs kyi chos kyi sgra ni 'gal ba dang ma nges pa'i rnam grangs ma yin te/ yang dag pa'i sgrub byed kyang phyogs kyi chos ma yin pa'i phyir ro/ /gal te rang gi ngo bo sgrub pa ma yin pa'i phyir sgrub par byed pa dag ni rang rang gi ming gis bsnyad par bya ba yin gyis chos can ma
<p>247b.4</p>grub pa la sogs ci ltar de ltar bsnyad par bya ba zhe na/ chos can zhes bya ba'o/ /ma grub pa nyid yin la zhes bya ba ni phyogs chos ma yin na'o/ /gang yang rung ba la ma grub pa la ma grub pa nyid do zhes rjes su 'jug go/ /'di dag kyang phyogs chos kyi sgras khyad par du bya
<p>247b.5</p>ba ma yin no zhes bya ba'i don to/ /gnyi ga yang zhes bya ba ni rgol ba dang phyir rgol dag la'o/ /grub pa'i chos sgrub par byed pas tha snyad byed pa'i phyir bzlog pa zhes bya ba ma grub pa ni mi 'dod do/ /dper na sgra mi rtag pa nyid du bsgrub par bya ba la mig gis bzung ba nyid
<p>247b.6</p>bzhin no/ /rgol ba'am phyir rgol ba gcig la ma grub pa yang sgrub byed du mi 'dod de/ dper na bde ba la sogs pa sems pa med par sgrub pa la gtan tshigs skye ba can nam mi rtag pa nyid ni rgol ba grangs can rang nyid la ma grub pa bzhin no/ /shing rnams sems
<p>247b.7</p>pa yod par bsgrub par bya ba la shun pa thams cad bshus na 'chi ba'i phyir zhes bya ba'i gtan tshigs ni phyir rgol ba sangs rgyas pa la ma grub pa bzhin no/ /chos can ma grub pa yang sgrub par byed pa mi 'dod de/ dper na bdag gi khyab pa yin te/ yon
<p>248a</p>
<p>248a.1</p>tan thams cad na dmigs pa'i phyir ro zhes bya ba lta bu'o/ /de bzhin du dper brjod pa gzhan dag kyang tshad ma rnam par nges pa la sogs par brjod pa yin pa'i phyir de nyid du rtogs par bya'o/ /gal te chos kyi phyogs ma yin pa yang gtan tshigs
<p>248a.2</p>su mthong ba ma yin nam/ de ci ltar phyogs kyi chos nyid gtan tshigs su brjod ce na/ phyogs snga ma 'god pa ni/ gal te zhes bya ba'o/ /de'i tshe zhes khong nas phyung la/ 'o ci ltar zhes bya ba la sogs par sbyar ro/ /sgra mi rtag ste zhes bya ba 'di la gtan tshigs brjod
<p>248a.3</p>pa ni byas pa zhes bya ba la sogs pa gnyis so/ /rgyu'i bdag nyid la 'bras bu snga na yod pa nyid du bsgrub par bya ba la/ med pa mi byed pa'i phyir zhes bya ba la sogs pa sgrub byed yin no/ /gal te phyogs kyi chos gtan tshigs yin na/ de'i tshe sgra mi rtag ste byas pa
<p>248a.4</p>mi rtag pa'i phyir ro zhes bya ba la sogs pa ci ltar sgrub byed yin te/ phyogs kyi chos ma yin pa'i phyir ro zhes bya ba'i don to/ /sbyor ba gang du gtan tshigs bsgrub bya'i rjes su 'gro ba dang / bsgrub bya med na med pa dag lnga pas te lnga pa'i mtha' can gyis brjod pa der
<p>248a.5</p>ni chos mthun pa nyid can dang chos mi mthun pa nyid can gyi dpe brjod pa yin no/ /'di ltar sgra mi rtag go zhes bsgrub par bya ba la/ byas pa mi rtag pa'i phyir zhes bya ba 'di dpe rtag pa ma byas pa'i phyir ro zhes bya ba 'dis ni chos mthun pa nyid can dang chos mi
<p>248a.6</p>mthun pa'i dpe bum pa dang nam mkha' dag la rjes su 'gro ba dang ldog pa brjod pa yin te/ des na sbyor ba gnyi ga la yang sgra mi rtag ste zhes bsgrub par bya ba la byas pa mi rtag pa'i phyir ro zhes bya ba 'dis chos mthun pa'i dpes bum pa brjod pa yin la/ rtag
<p>248a.7</p>pa ma yin pa'i phyir zhes bya ba 'dis ni chos mi mthun pa'i dpe nam mkha' brjod pa yin no/ /sbyor ba gnyi gar yang gtan tshigs ma brjod de/ de ni nye bar gtod pa las blta bar bya ba yin no/ /sgra ni mi rtag ste bum pa byas pa ni mi rtag pa'i phyir ro/ /de
<p>248b</p>
<p>248b.1</p>bzhin du sgra yang byas pa yin no/ /rtag pa'i nam mkha' ni ma byas pa'i phyir ro/ /sgra ni bum pa yin no zhes bya ba ste/ nye bar gtod pa zhes bya ba phyogs kyi chos nye bar sdud pa de las 'dod pa yin no/ /gzhan du yang chos mi mthun pa'i dpe brjod pa yin no zhes bsgre ba ni
<p>248b.2</p>de bzhin du med pa zhes bya ba'o/ /'o na ci ltar 'di dag gtan tshigs ma yin zhe na/ ci ltar zhes bya ba'o/ /bsgrub par bya ba dang gtan tshigs gang zhig 'brel pa ma grub pa'i gtan tshigs de la ni bsgrub bya sgrub pa'i nus pa med de/ 'on kyang bsgrub par bya
<p>248b.3</p>ba dang 'brel pa kho nas bsgrub bya sgrub par nus pa yin no/ /sgrub par byed pa bya ba la sogs pa 'di la ni bsgrub par bya ba dang 'brel pa grub pa de med de des na byed pa la sogs pa 'di dag ni gtan tshigs ma yin no/ /de la gtan tshigs gcig gtan tshigs ma
<p>248b.4</p>yin par bya ba'i don du grangs can la 'dri ba ni/ med pa zhes bya ba'o/ /med pa mi byed pa'i phyir ro zhes bya ba'i tshig tsam gyi bya ba'i mtshan nyid kyi gtan tshigs 'di ji ltar mi mthun pa'i phyogs la ldog par 'gyur/ grangs can gyi lan ni/ med pa ri bong gi zhes
<p>248b.5</p>bya ba'o/ /'di la lan brjod pa ni 'di tsam gyi ldog pas ni zhes bya ba'o/ /gal te yang med pa ri bong gi rwa la sogs pa byed par ma mthong ba de lta na yang bzlog pa rgyu'i bdag nyid la 'bras bu med pa las bzlog pa ste/ yod pa la bya ba sgrub par byed par
<p>248b.6</p>'gyur ba ma yin no/ /ci'i phyir zhe na/ gal te zhes bya ba'o/ /thams cad ces bya ba ni med do cog go/ /khyab pa nyid ces bya ba ni/ gang med pa de ni byed pa ma yin no zhes bya ba ga las yin te ma yin pa kho na'o/ /ci'i phyir de lta bu'i khyab pa ma grub ce na/ bzlog pa'i
<p>248b.7</p>zhes bya ba'o/ /bzlog pa'i 'brel pa ni gang med pa de ni mi byed do zhes bya ba 'di las bzlog pa/ gang byed pa de ni yod pa yin no zhes bya ba'o/ /'di 'brel pa med par ni bzlog pa bsgrub par bya ba med pa dang sgrub par byed pa med pa med pa dang / mi byed pa dag
<p>249a</p>
<p>249a.1</p>gis khyab pa grub pa med pa kho na'o/ /gal te de'i bdag nyid dang de las byung ba dag gis byed pa la yod pas khyab pa yin na/ de'i tshe chos mi mthun pa go bar byed pa yin no zhes bya ba'i don to/ /'di nyid dpes sgrib par byed pa ni/ du ba zhes
<p>249a.2</p>bya ba'o/ /de dang zhes bya ba ni sngar mthong ba'i yul na'o/ /gzhan na zhes bya ba ni lkog tu gyur pa na'o/ /rtogs par mi nus pa'i gtan tshigs brjod pa ni/ yul dang zhes bya ba'o/ /mi srid pa'i phyir ro zhes bya ba ni nus pa med pa'i phyir ro/ /'o na ci ltar ldog pa
<p>249a.3</p>grub ce na/ rjes su 'gro bas zhes bya ba'o/ /rjes su 'gro ba yod pa tsam zhig ldog pa'i khyad par du brjod par 'dod pa yin gyi/ gtso bo ni ma yin no/ /rjes su 'gro ba gtso bo yin pa ni sngar nyid bsal zin to/ /des na don 'di yin te/ ldog pa'i yan lag tu gyur
<p>249a.4</p>pa'i rjes su 'gro bas 'brel pa 'dzin pa yin/ rjes su 'gro ba gzhan gyi lugs kyis ni rjes su 'gro ba stobs chung ba yang med do/ /'di ltar rjes su 'gro ba yod pa ni 'brel ba yod pa 'gyur ba yin na gzhan gyi lugs la ni 'brel pa yod pa ma yin no/ /de'i shugs
<p>249a.5</p>kyis zhes bya ba ni/ rjes su 'gro bas 'brel pa 'dzin pa'i shugs kyis so/ /'di dag ces bya ba ni med pa mi byed pa la sogs pa dag ni gtan tshigs ma yin te/ go bar byed pa ma yin no/ /de'i phyir zhes bya ba ni mjug sdud pa'o/ /gang gi phyir sgra mi rtag
<p>249a.6</p>ste/ byas pa mi rtag pa'i phyir ro zhes bya ba la sogs pa la phyogs kyi chos nyid nye bar gtod par 'gyur ba de'i phyir/ phyogs kyi chos nyid yin na gtan tshigs su 'gyur la/ phyogs kyi chos nyid bzlog pas khyab pa ni 'gal ba yin la/ phyogs kyi chos
<p>249a.7</p>nyid 'brel pa ma grub pa ma nges pa yin no/ /gal te rtags kyi mtshan nyid la ma khyab pa dang / ha cang khyab pa'i mtshan nyid kyi rtsod pa gzhan yang yod pa ma yin nam/ de ci ste brjod nas yod par mi 'gyur byed ce na/ 'di ni zhes bya ba rnam 'grel mdzad
<p>249b</p>
<p>249b.1</p>pas ni/ tshig gi rang bzhin gzhan gyi don gyi rjes su dpag pa gsal bar byas pa yin no zhes sbyar ro/ /rnam pa gang gi sgo nas gsal bar byas snyam na yod pa dang zhes bya ba ste/ mthun pa'i phyogs la yod pa dang med pa rnam pa gnyis zhes rab tu bstan pa'i tshul gyis so/ /
<p>249b.2</p>rnam 'grel mdzad pa 'di thugs btang snyoms su mdzad de yal bar dor ba'o/ /ci'i phyir zhe na/ tshul gsum pa lhag lus pa rtogs par bya ba'i phyir ro/ /'o na ci ltar tshul gsum pa lhag lus pa rtogs she na/ spros pa lhag ma dag ni zhes sbyar ro/ /de ltar
<p>249b.3</p>rigs pa dang 'brel pa ci lta ba bzhin rnam par bkral ba'i rnam 'grel 'di'i brjod par bya ba'i rang bzhin ci lta ba bzhin gsal ba ni gzu bor gnas pa'i rjes su 'gro ba dang ldog pa'i rjes su byed pa'i phyir na/ gzu bor gnas pa nyid du bsgrub par bya ba yin
<p>249b.4</p>no zhes slob par byed pa ni/ kwa'i zhes bya ba'o/ /yid 'di dang 'di 'dra bar gyur pa ni/ de kho na nyid rtogs par gyur pa yin no zhes 'brel to/ /rtag tu phyogs su lhung ba dang sdang ba'i yid gang la yod pa de la de skad ces bya ba'o/ /de nyid kyi phyir na rang dang / 
<p>249b.5</p>gzhan gyi phyogs dag tu gang gis byas pa'i mun pa yod pa de la de skad ces bya'o/ /rtag tu zhes bya ba nas mun pa ni zhes bya ba'i bar gyis ni gzu bor gnas pa'i rgyu med par bstan to/ /'bras bu de kho na rtogs pa med par brjod pa ni/ de nyid rtogs pa bsgrub
<p>249b.6</p>min zhes bya ba'o/ /'dis ni gzu bor gnas pa med na de kho na rtogs pa yod pa ma yin no zhes ldog pa brjod do/ /de yod na ni de 'byung ngo zhes rjes su 'gro ba brjod pa ni/ 'dzin to zhes bya bar shes rab phul tu byung bas mdzes pa'i tshul dbu mar gnas pa ni/ 
<p>249b.7</p>de nyid rtogs pa sgrub par byed pa yin no/ /gzu bor gnas pas ni blo dang ldan pa dang don du gnyer ba dag 'phangs pa'i phyir ro/ /gang gi phyir ro/ /gang gi phyir de ltar de kho na rtogs pas ni/ gzu bor gnas pa'i rjes su 'gro ba dang ldog pa'i rjes su byed pa de'i phyir/ 
<p>250a</p>
<p>250a.1</p>gang gis rnam 'grel 'di ni de kho na nyid rtogs par 'gyur ba/ /gzu bor gnas pa der blo bsgrub par bya'o/ /gal te gzu bor gnas pa de kho na nyid sgrub par byed pa yin no zhes bya ba gang du mthong zhe na/ gzhung lugs pa rnams zhes bya ba'o/ /de
<p>250a.2</p>'dra nyid ces bya ba ni dpal chos kyi grags pa dang mnyam pa rnams kyis so/ /bshad la zhes bya ba ni/ de kho na rtogs par bya bar ro/ /'di la zhes bya ba ni de kho na bstan pa la'o/ /rgyu bsams pa ni gzu bor gnas pa nyid yin par gnas so/ /des na gzu bor gnas
<p>250a.3</p>pa ni de kho na rtogs pa'i sgrub par byed pa yin no zhes bdag gis de ltar rtogs so/ /de nyid kyi phyir 'dir bdag 'dra dag phyogs su lhung ba yin no/ /gal te shes rab dang ldan pa khyed cag ni gzu bor gnas par de sgrub pa'i phyir rnam 'grel la phyogs su lhung la
<p>250a.4</p>rag na/ gzhan la ni gzu bor gnas pa yod kyang de grub pa med pa'i phyir ci ltar de 'dra ba bdag der phyogs su lhung zhe na/ 'dir goms zhes gsungs te/ rnam 'grel 'dir shin tu legs par goms pa de tsam nyid kyis te/ tsam gyi sgras ni lha la sogs
<p>250a.5</p>pa'i mthus de kho na rtogs pa'i rgyu mtshan yin pa sel ba yin te/ shes rab ni goms pas 'thob pa yin no zhes bya ba'i tshul gyis so/ /des na gal te gzhan zhes bya ba bdag 'ba' zhig tu ma zad kyi/ 'on kyang skye bo gzhan dag kyang 'gyur ba ste nus par
<p>250a.6</p>'gyur ba'i/ ci'i don du zhe na/ de nyid don grub ste de nyid kyi don shes par bya ba'i phyir ro/ /de'i tshe gnyi ga yang rnam 'grel 'dir 'chol bar rigs so/ /ci'i phyir zhe na/ bdag dang gzhan gyi lugs te/ blo rigs pa dang mi rigs par gyur pa na don 'di
<p>250a.7</p>byas pa ste don sgrub par 'gyur ba'o/ /rigs pas 'thad pas blang bar bya ba ni rigs pa nyid du shes la/ rigs pas mi 'thad pa'i spang bar bya ba spang par bya ba nyid du shes par bya ste/ blang bya dang spang bya rnam par dbye ba'i phyir zhes bya ba'i don to/ /gzu
<p>250b</p>
<p>250b.1</p>bor gnas pa'i 'bras bu gzhan yang brjod pa ni 'dir las zhes bya ba'o/ /gzu bor gnas pa dag ni/ gal te bdag gis bstan bcos rgya chen po byas na de'i tshe bdag gis byis pa rjes su bzung bar mi 'gyur te/ des na mdor bsdus pa bye'o zhes rnam par dpyod
<p>250b.2</p>par byed de/ /rgya cher ci ste mi brjod ce na/ rin chen zhes bya ba'o/ /rin po che'i 'byung gnas grags pa'i lugs las rnyed pa'i rin po che'i tshogs len par byed pa mkhrang po dag kho na yin gyi/ mi mkhrang ba ni ma yin no/ /gang gi phyir mkhrang po kho na len byed yin
<p>250b.3</p>pa des na ma bshad de rgya cher ma byas so/ /yang na gang gi phyir len byed mkhas pa med pa des na/ bshad pa byas pa nyid kyi TI ka ni ma yin no/ /'dis ni gzhung 'di byis pa'i dbang du byas nas brtsams so zhes brjod pa yin no/ /de nyid kyi phyir chags phyir zhes bya
<p>250b.4</p>ba'o/ /'dod pa'i 'dod chags kyi phyir grong pa ste byis pa dag rgyan byed par 'dod par mthong ste/ des na byis pa don du gnyer ba rnams kyi don du rnam 'grel gyi rgyan byas pa yin no/ /ci'i phyir 'dir rgyan byed kyi/ gsal byed la sogs pa'i la ni ma yin zhes dogs na
<p>250b.5</p>de ltar zhes bya ba'o/ /de ltar gsung rab kyi rnam 'grel gyi sgo nas gzhan don sgrub pa ste/ gzhan gyi don grub par bya ba la brtson pa'i blo gang dag la yod de snying rje'i bdag nyid can de rnams kyi'o/ /blo gros 'di ni zhes bya ba ni/ gzhan gyi don bsgrub par rtogs pa'i blo
<p>250b.6</p>'di ni legs par ste dge ba dang shis pa'i don du 'gyur ba yin no/ /de zhes bya ba ni de'i phyir de bzhin gshegs pa'i chos te chos sku'i bdag nyid kyi gsung rab gang yin pa de'i tshul te rnam 'grel de nyid la sems zhib mor rtogs par byed pa yin gyi/ gsal byed la
<p>250b.7</p>sogs pa'i la ni ma yin no/ /'on te gsal byed kyi bstan bcos kyi sgo nas kyang blo gros legs pa'i don du 'gyur ro zhe na/ 'gro ba zhes bya ba'o/ /gsung rab kyi rnam 'grel nyid rab tu zhi ba dang mthun pa yin no zhes bya ba'i don to/ /'o ma'i gang chen las
<p>251a</p>
<p>251a.1</p>byung gzhan pa'i rgya mtsho gang 'gro ba mtha' dag dga' ba skyed par byed pa dpal mo dang zla ba skyed par byed pa'i ma 'gro ba skye bos mthong ngam ci ste ma mthong ba kho na'o/ /'o ma'i gang chen gyi don la ni gsung rab kyi rnam 'grel yin la gzhan pa'i
<p>251a.2</p>rgya mtsho'i dad pa ni/ gsal byed la sogs pa'i yin no/ /de ltar zhes bya ba la sogs pas ni bshad pa byas pa'i dge ba yongs su bsngo ba brjod pa'o/ /de ltar smad med de legs pa'i bshad pa byas pas bdag gis dge ba dri ma med pa thob pa'i dge ba 'dis
<p>251a.3</p>'gro ba 'di grub par gyur cig /ci 'dra bar zhe na/ 'gro ba kun gyi don sgrub pa ste/ 'gro ba mtha' dag ni/ mtho ris dang byang grol gyi mtshan nyid kyi don sgrub par ro/ /bdag 'dra la 'dir 'di 'dra'i blo yod min/ /de lta'ang skye bo dga' zhing 'dir 'dod
<p>251a.4</p>pa/ /des na bdag gis lag gis 'di gtad byas/ /brtse ba'i gzhan dbang lus yin rlom pas min/ /tshul bzhin TI ka 'di ni byas pas na/ /bsod nams tshad med bsags pa gang yin pa/ /de yis 'jig rten gshin rje'i dgra mdzes ni/ /mi zad rab sgrub
<p>251a.5</p>gnyis med mthong bar shog /dpal mkhas pa dza mA ris sbyar ba tshad ma rnam 'grel gyi rgyan gyi TI ka /bam po brgyad cu rtsa gnyis pa rdzogs so// //dpal ldan dbang rgyal dbang phyug lta bur 'byor ldan kun la khyab pa yi/ /grags pa gsal ldan zla
<p>251a.6</p>'dra'i gzhi gyur mchog tu yang dag la gnas pa/ /rab dang yid can mkhas pa rnams kyis rtag par shin tu brjod bya gang / /sems can don la mngon par dga' ba'i sdom brtson dam pa de yi ngor/ blo bzang gang na blo bzang blo gros bzang po dang / /sgra sgyur rnams
<p>251a.7</p>kyi rgyan gyur blo ldan bzang po yis/ /rnam 'grel dam pa'i rgyan du gyur pa'i TI ka 'di/ /gnye thang brag sna bkra shis gtsug lag khang du bsgyur/ /tshad ma rgyan gyi TI ka paN+Di ta su ma ti dang / lo tsA ba blo ldan shes rab kyis bsgyur ba'o// // 