[\[1a\]]
[\[1b\]]
[\[1b.1\]]@##/_/de la tshad ma'i rang gi ngo bo dang 'bras bu dang spyod yul dang rnam grangs la gzhan dag gis log par rtog [#]pa rnam pa [#]bzhi yod de/_de dag bsal ba'i sgo nas tshad ma'i mtshan nyid
[\[1b.2\]]gsal bar bstan pa'i don du/_gsal ba'i mtshan nyid dang ldan pa'i tshad ma gnyis kyis gtan la phab ces bya ba de bsgrub par bya ba'i phyir/_mngon sum zhes bya ba la sogs pa smos te/_gzhan
[\[1b.3\]]gyis zhes bya ba ni bye brag pa la sogs pa rnams kyis so/_/khyab par grub par bya ba'i [#]phyir zhes bya ba ni yon tan dang rdzas dang bya ba dang rigs dang 'du ba la sogs pa'i khyab [#]par grub par bya ba'i phyir ro/_/
[\[1b.4\]]'di lta bu zhes bya ba ni 'chad par 'gyur ba'o/_/de la mngon sum gyis [#]rang gi ngo bo log par rtogs pa ni rtog [#]pa dang bcas pa'am mig la sogs pa shes pa med pa'i rang bzhin gyi [#]mngon sum ni tshad
[\[1b.5\]]ma'o zhes bya ba ste/_de gsal ba'i sgo nas de'i mtshan nyid bshad pa/_mngon sum rtog bral ma 'khrul pa/_/zhes bya ba ste/_de la shes pa'i rtog pa dang bral ba'am ma 'khrul pa nyid rjes su brjod nas/_mngon
[\[2a\]]
[\[2a.1\]]sum nyid du grub par byed de/_thams cad du mtshon par bya ba ni bsgrub par bya ba yin pa'i phyir te/_dper na gang g.yo ba de ni mya ngan tshad ma [#]yin no zhes bya ba lta bu'o/_/'dir mngon sum ni mtshon par bya
[\[2a.2\]]ba yin te/_de'i mtshan nyid bstan pa'i skabs yin pa'i phyir ro/_/gang gis de bsgrub par bya ba yin no zhes bya bar 'gyur ba mtshan nyid rtog pa dang bral zhing ma 'khrul pa'i skabs ni ma yin no/_/rtog pa bkag pas shes pa
[\[2a.3\]]shugs kyis thob pa'i phyir/_dper na be'u med pa'i bzhon ma 'on cig ces bya bas be'u bkag pas ba lang bzhon ma rtogs pa lta bu yin pas de'i phyir shes pa zhes brjod do/_/yang 'dir rtog [#]pa yang gang la mngon par 'dod cing gang
[\[2a.4\]]dang bral ba'i shes pa mngon sum yin zhe na/_rtog [#]pa mngon par brjod can gyi/_/shes pa zhes bya ba smos te/_ci ste btags [#]pa'i rgyu nyid la sogs pa'i bdag nyid gang la bde byed bdag po la sogs pas rgyas par sun 'byin pa
[\[2a.5\]]brjod pa de yang ci gzung bar bya ba yin nam/_'on te ma yin zhe na/_nye bar btags pa'i [#]rgyu nyid la sogs bdag nyid min/_/zhes bya ba la/_gzung bar bya ba zhes bya ba lhag ma'o/_/des na de la brten pa'i gzhan gyis brjod
[\[2b\]]
[\[2b.1\]]pa'i skyon gang dag yin pa de dag de'i phyogs khas ma blangs pa'i phyir mi 'jug go zhes bstan pa yin no/_/btags [#]pa ni tha snyad du byas pa'o/_/de'i rgyu nyid ni rigs la sogs pa rnams yin no zhes rigs par bya ba [#]ste/_gang gi [#]phyir rigs la sogs pa'i khyad par med par tha snyad yod pa ma
[\[2b.2\]]yin no/_/sogs pa'i sgras sgra dang 'dres pa dang /_sems rtsings pa [#]dang zhib pa'i rgyu rtog pa dang dpyod pa dang /_de bzhin du gzung ba dang 'dzin pa'i rtog pa zhes bya ba de lta bu la sogs pa gzung bar bya'o/_/mngon par brjod pa ni smra bar byed pa'i sgra'o/_/de yang spyi'i rnam pa yin te/_snang ba gang la 'di
[\[2b.3\]]yod pa de la de skad ces bya'o/_/yang [#]shes pa 'di 'dra ba gang las grub [#]ce na/_sgra don zhes bya ba la sogs pa smos te/_shing zhes bya sogs ngo bo yis/_/gang zhig brjod dang mi ldan yang /_/zhes sbrel bar bya ba'am/_yang na/_shing zhes bya sogs ngo bo yis/_/sgra don sbyor bar rung ba yis/_/zhes
[\[2b.4\]]snga ma dang sbrel bar bya'o/_/'dis ni mngon sum nyid kyis rtog [#]pa grub par bstan [#]pa yin te/_rnam par rtog pa ni srog chags thams cad kyis nyams su myong bas grub pa'i phyir ro/_/'di ltar byis pa'i bar du [#]bya ba'i rgyu nyid du grub po zhes ston pa ni/_'das pa'i srid pa zhes bya ba la sogs pa ste/_
[\[2b.5\]]'das pa'i srid pa ni 'das pa'i skye ba'o/_/der ming dang don goms pa ni sgra don byang ba'o/_/des bsgos pa'i bag chags ni nus pa ste/_de'i rjes su 'gro ba rjes su 'jug pa gang gi phyir byis pa la yang yod de/_des na mngon par brjod pa can gyi shes pa de la [#]yang 'gyur ba nyid yin no/_/rtog pa
[\[2b.6\]]gang zhig dang ldan pas 'di ltar byas pa [#]ste/_'dzum pa dang ngu ba dang nu ma 'thung ba dang dga' ba la sogs pa'i mtshan nyid dag la/_sgrin por te grims par 'gyur ba yin te/_'bras bur 'gyur ba 'dis ji skad du bshad pa'i rtog pa byis pa la yang rjes su dpag par bya ba kho na ste/_ji skad du/_
[\[2b.7\]]'di ltar bya nyid 'jig rten na/_/thams cad sgra la brten pa yin/_/byis pa la yang sngon goms [#]pa'i/_/'du byed gang zhig rab tu rtogs/_/zhes bshad pa lta bu'o/_/yi ge dang rnam par ma phyed pa'i rnam pa can te/_yang sgra'i khyad par can nang tsam du yongs su gsal ba phyi rol gyi don lta bur te ston
[\[3a\]]
[\[3a.1\]]pa gang gis phyis [#]brda 'dzin pa la mkhas par 'gyur ba de yang de dag la nye bar skye ba yin no/_/sems kyis [#]dpyod sogs zhes bya ba la sogs pa slar yang rtog pa mngon sum gyis [#]grub pa nyid bstan to/_/de las yang zhes bya ba la sogs pas sgra'i tha snyad ces bya ba'i
[\[3a.2\]]'bras bu'i rtags las kyang grub par bshad de/_gang gi phyir sngar sgra don rnam par gzhag [#]pa de kho na nyid du yod pa [#]bkag pa dang 'khrul pa yin no zhes kyang rnam par gzhag pa yin no/_/gal te rtog pa 'di med par gyur na de'i tshe sgra'i don rnam par gzhag pa de 'di 'dra'i 'khrul par yang mi
[\[3a.3\]]'gyur ro/_/de'i bsam pa'i dbang gis de rnam par gzhag pa'i phyir dang /_phyi rol gyi rang gi mtshan nyid la sogs pa gzhan dag kyang brjod bya nyid du mi rigs pa ni bsgrubs zin pa'i phyir ro/_/'on te gzhan dag kyang mngon par brjod pa can gyis [#]shes pa rtogs par brjod pa 'ba' zhig
[\[3a.4\]]tu ma zad/_'on kyang rigs dang yon tan dang bya ba la sogs pa dang 'brel par rung ba yang yin na/_ci'i phyir mi gzung zhe na/_rigs la sogs zhes bya ba la sogs pa smos te/_mi snang phyir na zhes bya ba ni rigs la sogs pa zhes 'brel to/_/'di yang rigs la sogs pa khas
[\[3a.5\]]blangs nas lan gdab pa bshad pa yin no/_/rigs la sogs pas [#]mi 'dod pas/_/zhes bya ba la sogs pas mi snang ba de nyid sgrub par byed do/_/chu dang 'o ma la sogs bzhin/_/zhes bya ba ni dper na chu dang 'o ma la sogs pa 'dres par gyur ba rnam par phye nas mi snang ba'i phyir rnam par gzhag
[\[3a.6\]]par [#]mi nus pa de bzhin du rigs la sogs pa rnams 'brel pa yod pa yin na yang rten las rnam par phye nas mi snang ba'i phyir rten de dang lhan cig mi nus so zhes bya ba'i don to/_/'o na gal te rigs la sogs pa dang sbyor ba rtogs pa nyid du mi rigs pa yin na/_de ji ltar mtshan nyid mdzad pas
[\[3a.7\]]ming dang rigs sogs dang 'brel pas rtogs pa zhes bshad ce na/_blang bar bya ba dang zhes bya ba la sogs pa smos te/_de la dor bar bya ba ni rigs la sogs pa dang sbyor ba ste[#]/_gzhan dag la grags pa'i rtog pa'o/_/blang bar bya ba ni rang la grags pa ste ming dang sbyor ba'i rtog [#]pa'o zhes
[\[3b\]]
[\[3b.1\]]bstan pa'i phyir/_rtog pa rnam pa [#]gnyis bstan to/_/ji ltar rtogs par bya zhe na/_bshad pa/_gnyis su bshad pa'i phyir te/_gang gi phyir ming dang rigs la sogs pa ni ming dang rigs la [#]sogs pa ste/_de dag sbyor ba zhes bya ba de lta bu'i sde tshan gnyis bshad de/_de lta ma yin na ming la sogs pa
[\[3b.2\]]sbyor ba la [#]yang na rigs la sogs pa dang sbyor ba zhes bya ba nyid brjod par bya bar 'gyur ro/_/'di yongs su bgrang ba yang ma yin te/_sogs pa'i sgra don med par thal bar 'gyur ba'i phyir ro/_/'on te rtogs [#]pa ni shes pa'i chos yin la/_mngon sum gyi dbang du byas pa'i phyir de dang bral ba [#]
[\[3b.3\]]bstan pa'i skabs yin gyi/_don gyi chos dang bral bar bstan pa ni ma yin pa yin nam[#]/_ming dang rigs la sogs pa ni ming dang rigs la sogs pa de dang ldan pa dang sbyor ba gang yin pa de ni don gyi chos yin gyi shes pa ma yin no/_/de lta yin dang mtshan nyid byed pa skabs ma yin pa [#]brjod pa por byed pa
[\[3b.4\]]yin no zhes bya ba'i rgol ba'i dogs pa bsu nas ming la sogs pa zhes bya ba smos te/_de ma thag pa ni bar ma chod pa'o/_/rgyu mtshan ni de'i rgyu gang yin pa ste/_de yang mngon par brjod pa 'jug pa'i shes pa yin la/_de yang dngos po gnyis nying mtshams sbyor ba'i rnam pa bskyed pa las de ltar
[\[3b.5\]]sbyar [#]ro zhes bstan pa yin gyi/_'ba' [#]zhig cung zad sbyor ba ni yod pa ma yin te/_chos thams cad ni bya ba med pa yin pa'i phyir ro/_/de blangs pa ni rnam pa gnyis kyis te/_ming la sogs pa sbyor ba gang las 'byung ba de bde skad ces bya'o/_/gzhi tha dad pa yin na yang go bar byed pa'i phyir 'bru mang po
[\[3b.6\]]pa'am [#]rgyu las 'bras bu nye bar btags pa'i phyir te nye bar btags pa'i dgos pa yang /_de las gzhan pa'i rgyu las khyad par can gyi 'bras bu byed pa'i rang bzhin brjod par bya ba'i don du'o/_/rnam pa gcig tu na 'dis sbyor bar byed pas ni [#]sbyor ba ste/_ming dang rigs la sogs pa sbyor ba'o zhes bsdu ba [#]byas nas/_mngon
[\[3b.7\]]par brjod pa can nyid rtogs par bstan pa'i phyir skyon med do zhes ston pa ni/_yang na ming dang rigs sogs kun/_/zhes bya ba la sogs pa'o/_/yang na rang gzhung zhes bya ba la sogs pas lan gzhan bshad do/_/gal te de lta na slob dpon gyis 'brel pa'i [#]gzhung ji ltar drang /_'di lta ste dper na/_
[\[4a\]]
[\[4a.1\]]'dod rgyal ba'i sgra dag la ming gi khyad par can gyi [#]don brjod pa ni kho bo zhes bya ba [#]lta bu dang rigs kyi sgra dag la rigs kyis te ba lang [#]zhes bya ba lta bu [#]dang /_yon tan gyi sgra dag la yon tan gyis te dkar po zhes bya ba lta bu dang /_bya ba'i sgra dag la bya bas te 'tshed pa zhes bya ba lta
[\[4a.2\]]bu dang /_rdzas dag la rdzas kyis te/_rwa can dang dbyig [#]pa can zhes bya ba lta bu zhes bya ba'i gzhung 'dis rigs la sogs pa'i khyad par dang ldan pa'i don brjod pa na logs shig tu brjod do zhe na/_de'i phyir kun du zhes bya ba la sogs pa smos te/_kun du zhes bya ba ni rigs la sogs pa'i
[\[4a.3\]]sgra dag la yang ngo /_/'di skad du bstan pa yin te/_ji ltar 'dod rgyal ba'i sgra sbyar ba dag la ming gi khyad par can gyi don brjod pa de bzhin du ba lang zhes bya ba la sogs pa'i rigs la sogs pa'i sgra dag las/_yang ming gi khyad par can gyi don brjod pa yin no zhes bya ba 'di ni gzhung
[\[4a.4\]]thams cad du sbyar bar bya'o/_/'o na ji ltar rigs dang yon tan dang bya ba dang rdzas kyis zhes bya ba [#]gsum pa'i mtha' can gzhan 'di sbyar bar bya ba [#]yin zhe na/_'di yis zhes bya ba la sogs pa smos te/_ba lang zhes bya bas rigs kyis te byed par gyur bas ming gi khyad par can gyi don
[\[4a.5\]]can [#]brjod pa de bzhin du yon tan la sogs pa dag gis yin no/_/de bzhin du rigs la sogs pa de [#]dag gis byed pa'i rnam par dbye ba dang 'brel pa'i phyir/_'bras bu dang bcas pa nyid du bsgrub [#]pa yin no/_/gal te de lta na ming dang rigs sogs sbyor ba yin[#]/_mdo 'dir ji ltar 'brel
[\[4a.6\]]par bya zhe na/_ming dang rigs la sogs rnams kyis zhes bya ba smos te/_sbyor ba zhes bya ba lhag ma'o/_/'di zhes bya ba 'dis ni bsdu ba'i don gyis thob pa'i rtog [#]pa nyid du bstan te/_rigs la sogs pa dag gis sbyor ba ni rigs la sogs pa sbyor ba yin la/_ming dang rigs la sogs pa
[\[4a.7\]]sbyor ba 'di ni ming dang rigs la sogs pa sbyor ba yin no zhes bya ba 'di ni bsdu ba'i don gyis gnas so zhes bya ba'i don to/_/gal te de lta na 'dod rgyal ba'i sgra dag la/_'jug pa'i rgyu mtshan rigs la sogs pa med pa'i phyir rnam par gzhag pa ma khyab pa can du 'gyur ro zhes dogs pa bsu
[\[4b\]]
[\[4b.1\]]nas/_'dod rgyal sgra yis brjod bya la/_zhes bya ba smos te/_'di skad du bstan pa yin te/_gang yang khra [#]bo la sogs pa'i sgra de dag 'dod rgyal ba'i sgra nyid du grags pa de dag kyang skye ba nas brtsams [#]nas/_'chi ba'i bar du rjes su 'jug pa skad cig re re'i dbye bas tha dad pa/_thun mong ma yin pa
[\[4b.2\]]'di ni [#]dngos po tha dad par go bar mi nus pa rnams dus kyi [#]khyad par mtshams bcad pa'i dngos po dang ldan pa'i rigs brjod pa nyid kyis len par byed de/_gzhan du na byis pa la sogs pa'i gnas skabs kyi [#]khyad par yongs su bcad pa'i dngos po'i [#]cha'i yul can nyid kyis [#]yod pa ji ltar rgan
[\[4b.3\]]po la sogs pa'i gnas skabs kyi khyad par ston par 'gyur/_gang dag gi ltar na lus skad cig ma ni ma yin no/_/'o na ci zhe na/_dus gzhan du gnas pa yin no zhes lta ba de dag gi [#]ltar na yang dus ji lta ba bzhin du bsam pa'i yan lag dang 'brel pa'i phyir/_gnas skabs tha dad pa
[\[4b.4\]]dag tu rdzas gzhan dang gzhan yin no zhes bya bar grub po/_/yongs su 'gyur ba'i lta ba la yang gang zhig gnas skabs kyi khyad par dang 'brel pa'i dngos po de ni sgra'i brjod bya nyid du dam bca' ste/_de lta yin dang gnas skabs gzhan la brten pa na dngos po de nyid sgra des brjod par mi 'gyur
[\[4b.5\]]ro/_/dper na 'o ma la [#]nges pa'i brjod pa can gyis brjod pa'i nus pa'i 'o ma'i sgra zhol mi 'jug pa de bzhin du lus la yang gnas skabs gzhan du 'jug par mi 'gyur ba'i phyir gdon mi za bar rigs khas blang bar [#]bya'o/_/ci ste rigs dngos por 'gyur ba med mod kyi[#]/_de lta na yang ma khyab
[\[4b.6\]]par rnam par gzhag pa ma yin te/_'di ltar tha dad pa de dag nyid brjod par mi 'dod pa las tha dad pa ni spyi yin pas tha dad pa nyid thams cad du rigs kyi sgras len par byed pa'i phyir 'dod rgyal ba'i sgra yang rigs rjod par byed pa yin no/_/de skad du yang /_rigs ni tshig gi don yin na/_/
[\[4b.7\]]rigs sam rigs ldan khyad par ni/_/sgra yis byed ces gang gi phyir/_/de phyir de dag rigs rjod [#]byed/_/ces bshad pa yin no/_/'o na ci'i phyir mtshan nyid mdzad pas 'dod rgyal ba'i sgra rnams rigs kyi sgra dag las logs shig tu bstan ce na/_rab tu grags phyir zhes bya ba smos te/_
[\[5a\]]
[\[5a.1\]]'jig rten na ba lang la sogs pa'i sgra rnams ni rigs brjod pa nyid du grags la/_dpung rgyan bzang la sogs pa ni ming gi sgra nyid du grags pa'i phyir logs shig tu brjod do/_/'on te zhes bya ba la sogs pas gzhan dag rtsod par byed la/_bden te zhes bya ba la
[\[5a.2\]]sogs pas lan 'debs par byed de/_'di ltar 'di tsam zhes bya ba ni ming dang rigs dang yon tan dang bya ba dang rdzas kyi [#]sgra'i khyad par dag gis rnam pa lnga yin no/_/gal te rang gi lugs la grags pa nyid kyi rtogs pa mngon par 'dod pa ma yin nam/_'o na ci'i phyir/_gzhan dag don
[\[5a.3\]]gyis stong pa'i sgras/_/khyad par can gyi don rjod [#]byed/_/ces bya ba'i gzhung 'dis slob dpon gyis [#]rang gi gzhung la grags pa'i rtogs pa phyis logs shig tu brjod ce na/_rigs sogs de dag kyang zhes bya ba smos te/_'di skad du bstan pa yin te/_don dam par khra bo la sogs pa'i
[\[5a.4\]]gsal ba las ma gtogs pa'i rigs la sogs pa yod pa ma yin te/_'di dag ni kun rdzob tu yod pa yin no zhes bya ba'i don to/_/[#]'di bstan [#]pa'i don du/_mtshan nyid mdzad pas 'di brjod kyi rtogs pa gzhan logs shig tu bstan pa ni ma yin no zhes bya'o/_/gzhan dag ces bya ba ni
[\[5a.5\]]sangs rgyas pa'o/_/don gyis stong pa zhes bya ba ni rigs la sogs pa ltos [#]pa med pa'i gzhan sel ba tsam gyi spyod [#]yul can gyi sgras zhes bya ba ni slob dpon gyi gzhung gi don yin no/_/kho ba cag gis [#]ni mngon par brjod pa tsam gyis [#]shes pa ni rtogs par khas blangs pa [#]'ba' zhig tu ma zad/_
[\[5a.6\]]gzhan dag gis kyang gdon mi za bar khas blang bar bya dgos [#]te/_gzhan du na 'gro ba'i tha snyad med pa nyid du 'gyur ro zhes bstan pa'i phyir/_gang yang rigs sogs sbyor ba yi/_/zhes bya ba la sogs pa smos te/_rigs dang yon tan [#]rdzas sbyor ba'i rtog [#]pa gzhan gyis khas blangs pa na yang
[\[5a.7\]]mi sbyor ba nyid rtog [#]pa yin te/_'di ltar de la rigs la sogs pa rnam par gcad [#]pa'i dngos po ming nyid kyis khyad par du byas pa gzung [#]ste/_gzhan du na rang dbang du dngos po du ma 'dzin pa de bzhin du sbyor ba med pa'i phyir ji ltar rtogs [#]par 'gyur/_de lta yin [#]dang 'gro ba lkugs [#]pa nyid du
[\[5b\]]
[\[5b.1\]]'gyur ro/_/de nyid kyi phyir dbyig [#]pa dang ldan pa'i skyes bu mthong ba na yang ji srid du ming gi khyad par mi 'dra ba [#]de srid du dbyig [#]pa can zhes bya bar mi byed do/_/gang gi phyir de ltar sbyor ba thams cad la sgra sbyor bas khyab pa'i phyir ro/_/de nyid kyi phyir slob dpon gyis [#]ba lang ngo zhes bya ba la
[\[5b.2\]]sogs pa'i sgra dag la rigs kyis [#]khyad par du byas pa'i don brjod pa yin no zhes gang brjod pa'i tshig 'di 'bras bu dang bcas pa yin no/_/de lta ma yin te/_ming med na ji ltar brjod do zhes bya bar 'gyur ro/_/brjod pa'i bya ba ni sgra'i chos yin pa'i phyir ro/_/de'i phyir zhes bya ba la sogs
[\[5b.3\]]pas rtogs [#]pa grub pa mjug [#]sdud par byed do/_/yang na mtshan nyid mdzad pa'i grub pa'i ngo bo rtog pa rnams bstan pa'i dgongs pa bshad pa 'di dag thams cad ces bya ba ni blang bar bya ba dang dor bar bya ba'i yul ston pa'o/_/rigs la sogs pa'i [#]sbyor ba ni mi sbyor ba med na mi 'byung ba
[\[5b.4\]]yin no zhes bya ba la sogs pa sngar bshad pa/_ming dang rigs la sogs brjod pa/_/zhes bya ba ni byas zhes bya ba dang 'brel to/_/rang dang gzhan gyi yul [#]ston pa ni[#]/_blang bya dang dor bya'i yul bstan pa'i don du'o/_/'o na rigs pa'i sgo'i gzhung ji ltar drang zhe na/_de bzhin zhes bya ba la
[\[5b.5\]]sogs pa smos te/_de la shes pa gang zhig gzugs la sogs pa'i don la khyad par rjod [#]par byed pa tha mi dad pa nye bar brtags [#]pas rtogs pa med pa dbang po dang /_dbang po la brten nas 'jug pa de ni mngon sum mo zhes bya ba 'di ni rigs pa'i sgo'i gzhung yin no/_/khyad par ni
[\[5b.6\]]rigs la sogs pa'o/_/rjod par byed pa ni ming ngo /_/de dag gis [#]tha mi dad par nye bar brtags [#]pa ni rigs la sogs pa dang ldan pa dag dang ming dag go/_/tha mi dad par nye bar brtags [#]pa ni mtshon pa ste/_gang la tha dad du 'dzin pa 'di'i ba lang nyid 'di'i [#]zhes bya ba 'di la yang rtog par
[\[5b.7\]]'dod pa kho na'o/_/'on te 'dir rtog [#]pa shes pa'i zhes ma brjod pa ma yin nam/_de ltar ji skad du bshad pa'i rnam par rtog pa las rnyed ce na/_shes pa zhes byar 'brel pa'i phyir/_/zhes bya ba smos te/_'di skad du bstan pa yin te/_rtog pa las bzlog pa'i shes pa mngon sum nyid
[\[6a\]]
[\[6a.1\]]du bstan pa na/_rtog pa shes pa'i chos nyid du bstan pa yin te/_de lta [#]yin dang don 'di yin te/_shes pa gang zhig ming la sogs pa dang tha mi dad pa dang btags [#]pa'i sgo nas rtog [#]pa med pa de ni mngon sum yin la/_rnam pa de lta bu'i rtog pa'i shes pa gang yin pa [#]de
[\[6a.2\]]ni rtog pa'i bdag nyid yin pa'i phyir mngon sum ma yin pa shugs kyis mngon par brjod [#]pa can gyis [#]shes pa ni rtog pa yin no zhes mngon sum las bzlog pa nyid du grub po/_/de ltar na bdag dang gzhan gyi gzhung bsdus [#]te bstan pa yin no/_/rnam pa gcig tu na slob dpon gyis [#]
[\[6a.3\]]gzhung brjod pa 'ba' zhig mdzad pa yin no zhes ston pa ni/_yang na gang yin [#]zhes bya ba'i/_/tha dad khyad par de ldog pa/_/zhes bya ba'i don to/_/de'i rjod [#]par byed pa yin gyi rigs la sogs pa ni ma yin no/_/de'i tha mi dad pa btags [#]pa zhes tshig rnam par sbyar ro/_/gal te
[\[6a.4\]]mngon par brjod pa can gyi rtogs pa ni shes pa yin la/_de yang chos can ma yin nam/_gang gis de'i chos nyid kyang de 'gegs par byed pa de ltar 'brel pa med pa rjod [#]pa'i phyir chos can gzhan du thal bar 'gyur ba yang ma yin no/_/de bzhin du gal te mngon sum rtog pa dang bral ba yin
[\[6a.5\]]na/_de ji ltar mngon sum gyi sgras brjod ces rtog pa dang /_bral ba'i don brjod par bya ba ma yin pa'i don yin no snyam du bsams nas b+ha tre dang b+ha ra d+h+wa dza la sogs pa gzhan klan ka byed do zhes grags te/_'di thams cad kyang gsal ba yin no zhes sbyar bar bya ba'i phyir/_de ltar gang tshe
[\[6a.6\]]zhes bya ba la sogs pa smos te/_de'i bdag nyid dgag pa zhes bya ba ni gang la rtog pa 'di med pa de ni mngon sum yin no zhes bya ba'i gzhung 'dis mtshan nyid mdzad pa de'i bdag nyid 'gegs par mdzad pa yin no/_/de lta bur gyur pa'i rtog pa'i bdag nyid shes pa gang la med pa
[\[6a.7\]]zhes bya ba'i don yin gyi/_brten pa 'gegs pa [#]ma yin pa'i phyir re zhig dang por klan ka ma yin no/_/gnyis pa yang klan ka ma yin pa nyid de/_rtog pa dang bral ba'i don brjod par bya ba ma [#]yin pa'i don du brjod pa ni ma yin no/_/'o na ci zhe na/_rtog pa med pa'i don yin no/_/gal
[\[6b\]]
[\[6b.1\]]te yang rtog pa med par [#]zhes bya ba'i shes rab [#]mngon par zhen pa'i ngor byas nas sgras brjod pa de lta na yang gzugs la sogs pa bzhin du rtog pa dang bcas par 'gyur ba ma yin pa'i phyir 'di ni cir [#]yang ma yin no 'di snyam du/_ji skad du bshad pa'i rtog pa de lta bu yin pa ni bla
[\[6b.2\]]ste shes pa ci ltar rtog pa dang bral bar 'gyur zhe na/_mngon sum rtog pa dang bral bar zhes bya ba smos te/_'dis ni rang rig pa'i mngon sum gyis rtog pa dang bral bar gyur ba yin no zhes bstan pa yin no/_/'di snyam du gzhan la spangs pa'i rnam par rtog pas 'di nyid mdun na
[\[6b.3\]]gnas pa sngon po [#]la sogs pa rtogs pa yin no snyam du sems na/[ #]rnam par rtog pa 'di nyid ni zhes bya ba la sogs pa smos te/_gal te rnam par rtog pa de nyid don de rtogs [#]par byed pa yin no/_/[#]de'i tshe 'das pa la sogs pa don rjod [#]par byed pa 'gags pas sngon po la sogs pa de nyid ming dang
[\[6b.4\]]sbyor bar byed de/_gcig la brjod pas gnyis dang 'dres par rtogs [#]pa med pa'i phyir 'das pa la sogs pa'i brjod pa 'gag [#]pa zhes bshad do/_/mngon du gyur pa de'i ming ni de ming ngo /_/de sbyor ba na bsre ba ste der 'gyur ba ni thob pa ste thal bar 'gyur ba'i phyir zhes bya ba'i tha tshig go/_/'di snyam du
[\[6b.5\]]rnam par rtog pa gzhan nyid de'i tshe don de rtogs par byed do zhes bya ba de lta bur ci'i phyir shes par [#]byed snyam na/_de'i ming dang zhes bya ba la sogs pa smos te/_'dis ni rnam par rtog pa gnyis cig [#]car 'byung ba dam bcas ni [#]go rims bzhin du mngon sum dang 'gal ba dang khas blangs pa
[\[6b.6\]]dang 'gal bar bshad do/_/gnyis zhes bya ba la rnam par rtog par [#]zhes bya ba lhag ma'o/_rnam rtog ces bya ba la sogs pas mjug sdud par byed do/_/rnam par [#]rtog pa lhan cig tu 'byung ba nyid ma grub po snyam du res 'ga' pha rol po smra ba de'i phyir de'i dogs pa bsu nas/_rnam
[\[6b.7\]]par shes pa zhes bya ba la sogs pa smos so/_/gal te rim gyis [#]skye ba yin na [#]ji ltar de cig car rigs [#]par 'gyur zhe na/_mgal me bzhin du mgyogs par 'byung /_/zhes bya ba la sogs pa smos te/_mgal me lta bu'i [#]mgal me bzhin te/_dper na mgal me la myur du
[\[7a\]]
[\[7a.1\]]bskor [#]ba'i phyir cig car 'khor lo'i rnam par shes te/_de la lta ba rnams sbyor ba nyid kyi phyir ro/_/de bzhin du shes pa rnams mgyogs par 'byung ba'i phyir cig car 'byung ba [#]rlom pa yin no/_/rnam pa gcig tu na mgal me'i sgras yul can gyi shes pa la yul nye bar
[\[7a.2\]]btags pa'i phyir de'i yul can gyi shes pa brjod la gzhan ni snga ma bzhin no/_/ma yin zhes bya ba ni phyogs snga ma spong bar byed pa yin no/_/'di snyam du sems te/_'dir cig car 'byung ba sgrub par byed pa'i skabs ni ma yin no/_/'o na ci zhe na/_blo rtog pa dang bral bar 'grub pa'i skabs
[\[7a.3\]]yin no/_/de yang yid gzhan du song ba la yang mngon du gyur ba'i dngos po nyams su myong ba'i dus na [#]de'i ming dang bsre ba'i rnam par rtog pa dmigs pa [#]mtshan nyid kyi rgyur [#]gyur pa ma dmigs pas 'grub pa zhes bya ba 'di la skyon cung zad ma brjod de/_'di ltar gal te nyes par [#]rim gyis rig [#]
[\[7a.4\]]par bya ba yin gyi/_rnam par rtog pa ni rig par bya ba ma yin no zhes bya ba'i skabs la gnod pa med do/_/cig car 'byung bar rlom pa 'di yang 'khrul pa ma yin no zhes bstan pa'i phyir/_de ni rlom pa yang zhes bya ba la sogs pa smos te/_'khrul pa ma yin zhes skabs dang sbyar bar bya'o/_/de
[\[7a.5\]]ni [#]rlom pa zhes bya ba ni cig car 'byung ba de'i rlom pa zhes tshig rnam par sbyar ro/_/gnod par byed pa'i tshad ma'i dbang gis 'khrul par rnam par gzhag la gang gis 'khrul par 'gyur ba 'di la gnod pa byed pa'i tshad ma yod pa yang ma yin no/_/ji ltar med ce na/_de ni bar med par
[\[7a.6\]]gsal te zhes bya ba smos te/_de ni ste mngon du gyur ba'i don rig [#]pa bar med pa ste/_yul gzhan la yengs pa'i sems dang dus mtshungs par gsal bar nyams su myong la de nyid snang ba'i don rnam par shes pa ni mngon sum du rjod [#]pa'i phyir ga las 'khrul pa yin cig car 'byung ba 'khrul pa
[\[7a.7\]]nyid du rnam par gzhag pa la grub par byed pa cung zad kyang yod pa ma yin pa 'ba' zhig tu ma zad kyi/_slar yang gnod par byed pa nyid yod do zhes bstan pa'i phyir/_gar mkhan zhes bya ba la sogs pa smos [#]te/_blo re re blo ldan lngas bar du bcad [#]pa na yang gar mkhan la blta ba la [#]sogs pa'i gnas
[\[7b\]]
[\[7b.1\]]skabs na bar mchod pa nyid du snang ste/_'di ltar gang kho na'i che [#]gar mkhan mthong ba de kho na'i tshe glu la sogs pa'i sgra thos pa dang /_ga pur la sogs pa'i ro myang [#]ba dang sna bug tu chud pa'i me tog la sogs pa'i dri snom pa dang rlung yab la sogs pa'i reg bya la reg pa dang /_gos dang
[\[7b.2\]]rgyan sbyin pa la sogs pa sems par [#]byed de/_de lta yin dang mang po dag gis bar du chod na yang mgyogs par 'byung ba'i stobs kyis [#]blo rnams cig car 'byung ba 'khrul pa skye ba de'i tshe lcug ma dang ta [#]la dang mtsho dang ro zhes bya ba de lta bu la sogs pa la shes pa re res [#]par du chod pa'i phyir yi ge
[\[7b.3\]]thos pa rnams shin tu myur bar 'jug pa yod pa'i phyir yi ge cig car snang bar 'gyur la/_de lta yin dang mtsho dang ro zhes bya ba la sogs pa'i sgra thos pa na thos pa tha dad pa'i rtog pa tha dad par mi 'gyur ro/_/gzhan yang rigs mi mthun pa'i ming gi rnam par shes pa la sogs pas bar ma chod
[\[7b.4\]]pa'i rnam pa du ma'i rten sems pa'i ngo bo'i rnam par rtog pa la 'ba' zhig skye ba na mgyogs par 'jug pa yod pa'i phyir/_rim gyis nges par mi 'gyur te/_blo thams cad skad cig ma nyid kyis yun ring du mi gnas pa'i phyir mgyogs par 'jug pa yod pas don 'ga' yang rim pa dang ldan
[\[7b.5\]]par rtogs par mi 'gyur ro/_/sgra la sogs pa'i blo bzhin du zhes bya ba ni gar mkhan la lta [#]ba'i gnas skabs na sgra la sogs pa rig pa bzhin no/_/gang yang mgal me bzhin no zhes bya ba'i dpe 'di ni bsgrub byas stong pa yin no zhes bstan pa'i phyir/_mgal me [#]yang zhes bya ba la sogs pa
[\[7b.6\]]smos te/_gang gi phyir 'di ni rim pa dang ldan par mthong bar sbyor ba skye ba'i yid kyi [#]'khrul pa ni ma yin no/_/'o na ci zhe na/_cig car dbang po las skyes pa'i 'khor lo'i rnam pa can gyi 'khrul pa tshogs pa'i khyad par gyi stobs kyis gcig nyid skye ba yin te/_gsal bar snang ba'i phyir ro/_/
[\[7b.7\]]rnam par rtog pa'i [#]rjes su 'brel pa la gsal bar snang ba nyid rigs pa ma yin te/_'di ltar sbyor bar byed pa ni dran pa nyid kyis byed kyi dbang po'i shes pas ni ma yin te/_de ni dngos po nye ba'i stobs kyis 'byung bas 'das pa'i don 'dzin pa'i nus pa [#]med pa'i phyir ro/_/dran pa'i yul gang yin
[\[8a\]]
[\[8a.1\]]pa de ni gsal ba ma yin te/_ci'i phyir zhe na/_zhig pa'i phyir ro/_/de lta bas na mi [#]gsal bar snang bar thal bar 'gyur ba'i phyir 'di yid kyi 'khrul pa ni ma yin no/_/'o na ci'i phyir zhe na/_dbang po las skyes pa ste/_de'i phyir dpe bsgrub byas stong pa yin
[\[8a.2\]]no/_/de ltar mngon sum gyis blo rtogs [#]pa dang bral bar bsgrubs nas/_da ni rjes su dpag pas sgrub par byed pa ni/_yang na zhes bya ba la sogs pa'o/_/sbyor ba ni gang zhig gang gi ngo bor rnam par gzhag pa'i rgyu mtshan med pa de ni tha snyad 'dogs pa po rtog pa dang ldan pa rnams kyis de ltar
[\[8a.3\]]rnam par gzhag par bya ba ma yin te/_dper na ba lang du tha snyad gdags pa'i rgyu mtshan du gyur pa'i lkog shal la sogs pa med pa rta dang ba la ba lang nyid bzhin no/_/sngon po la sogs pa thun mong ma yin pa'i yul gyi stobs las byung ba'i mngon sum la yang rnam par rtog pa gzhan [#]pa'i rgyu mtshan
[\[8a.4\]]khyad par dang khyad par can gyi don 'dzin pa yod pa ma yin no zhes bya ba'i rgyu mi dmigs pa'o/_/chos mi mthun pa ni khra bo dang khu yu la sogs pa'o/_/rnam pa thams cad du thams cad rnam par 'jog par thal bar 'gyur ba dang rnam par 'jog na yang rtog pa sngon du gtong ba nyid ma yin par thal bar
[\[8a.5\]]'gyur ba ni gnod pa can gyi tshad ma'o zhes bya ba ni spyi'i don to/_/ngang pa ni rta dkar po'o/_/rigs la sogs pa bkag pa'i phyir zhes bya ba ni khyad par zhes bya ba lhag ma'o/_/rigs la sogs pa dngos por gyur pa yod kyang bla ste/_de lta na yang ma grub pa ma yin no zhes bstan pa'i phyir/_tha dad du ni ma bcad phyir/_/
[\[8a.6\]]zhes bya ba smos te/_khyad par [#]nyid du mngon par 'dod pa'i gzugs la sogs pa las zhes khong nas drang ngo /_/gal te rigs tha dad du ma bcad pa de lta na yang ci'i phyir khyad par du mi 'gyur zhe na/_de ltar khyad par yod ma yin/_/zhes bya ba smos te/_de ltar zhes bya ba tha snyad [#]du ma bcad na'o/_/de lta
[\[8a.7\]]bas na khyad par [#]khyad par can gyi don 'dzin pa yod pa yang ma yin no zhes bya ba'i gtan tshigs 'di ma grub pa nyid ma yin no/_/'di snyam du rigs la sogs pa khyad par ma yin mod/_sgra'i rang bzhin nyid khyad par du 'gyur ba yin no snyam du sems na/_sgra'i rang bzhin nyid ces [#]bya ba la sogs pa
[\[8b\]]
[\[8b.1\]]smos te/_rang gi mtshan nyid la brda byed pa ma yin la sgra rang gi mtshan nyid la yang ma yin te/_de dag na [#]tha snyad kyi [#]dus su rjes su mi 'gro ba'i phyir ro/_/rang gi mtshan nyid las ma gtogs pa sgra'i rang gi ngo bo gzhan yod pa ma yin la/_brda ma byas pa'i don la sgras [#]sbyar bar bya ba [#]yang ma
[\[8b.2\]]yin te/_ha cang thal bar 'gyur ba'i phyir ro/_/sgra sbyar ba med pa'i rnam par rtog pa yang med de/_de lta bas na brjod par bya ba dang rjod par byed pa'i dngos po ni sgro btags pa nyid yin gyi/_don dam pa [#]ni ma yin no/_/'di snyam du 'o na mngon sum gyis [#]sgro btags pa nyid
[\[8b.3\]]kyi don rtogs [#]pa ni rtog [#]pa dang bcas pa nyid du 'gyur ro snyam du sems na/_mngon sum gyis ni zhes bya ba la sogs pa smos te/_de ni med pas zhes bya ba ni de yang ldog [#]pa yin phyir zhes bya ba dang 'brel to/_/de ste rang gi mtshan nyid med pa las de yang ste mngon sum gyis [#]
[\[8b.4\]]ldog pa yin te/_med pa'i phyir ro zhes bya ba'i tha tshig go/_/gang gi tshe rang gi mtshan nyid med ce na/_chod pa la sogs pa srid phyir/_/zhes bya ba la sogs pa smos te/_sogs pa'i sgras ni yul dang dus kyis bskal pa la sogs pa'o/_/gzhan la brten min zhes bya ba la
[\[8b.5\]]sogs pas tshad ma gzhan yang 'chad de/_sngon po la sogs pa'i bdag nyid kyi rang bzhin la brda mi nus pa ni brda bya bar mi nus pa'o/_/ji ltar zhes 'dri na rgyu bshad pa/_gzhan la brten [#]min zhes bya ba ste/_gzhan la brten min ni thun mong ma yin pa ste/_tha snyad kyi dus su mi gnas pa zhes
[\[8b.6\]]bya ba'i tha tshig go/_/brda ni tha snyad kyi don du yin pa'i phyir 'di la sgrar [#]byed pa ma yin no/_/gzhan yang brda 'di yul du byas pa ma yin nam yul du ma byas pa yin la/_yin na [#]re zhig mngon sum ma skyes pa ni sngon po la sogs pa'i bdag nyid yul du byed pa ma yin la/_skyes pa na yang
[\[8b.7\]]brjod pa blangs nas sbyor ba ma yin te/_skye ba'i dus dang mngon par brjod pa 'dzin pa'i dus na skad cig ma nyid yin pa'i phyir yul ma yin la/_mngon sum yul can yang ma yin pa'i phyir/_gang gis gang du sbyor bar byed/_/ces bya ba 'di las kyang sngon po la sogs pa'i
[\[9a\]]
[\[9a.1\]]bdag nyid la [#]brda bya bar mi nus so/_/de dag ces bya ba ni sngon po la sogs pa'o/_/brjod dang rjes 'brel can ma yin/_/zhes bya ba ni brjod pa dang mi ldan pa'o/_/de la sbyor ba ni gang zhig gang la brda ma bzung ba de ni de la rtog pa dang bcas par 'gyur ba ma yin te/_dril
[\[9a.2\]]mig gi rnam par shes pa bzhin no/_/mngon sum gyis kyang sngon po la sogs pa'i bdag nyid la brda gzung ba ma yin no zhes bya ba ni/_khyab [#]par byed pa 'gal ba dmigs pa'o/_/'on te zhes bya ba la sogs pas gcer bu pa legs pa'i blo gros kyi lugs kyis [#]gtan tshigs dang po ma
[\[9a.3\]]grub par rtogs par byed pa yin te/_de ni dngos po thams cad spyi dang khyad par gyi bdag nyid kyis gnyi ga'i ngo bor brjod la/_spyi'i ngo bo yang gnyis te/_khyab pa [#]rnam par chad pa ni dper na ba lang nyid la sogs pa bzhin no/_/rnam par ma chad pa ni dper na yod pa dang dngos po nyid la
[\[9a.4\]]sogs pa bzhin no/_/de la ma chad pa gcig gi ngo bo gang yin pa de ni tog pa med pa lta ba tsam gyi mngon sum gyi spyod yul yin la/_gcig shos ni rtog [#]pa dang bcas pa'o zhes bya ba 'di ni de dag gi lugs yin no/_/gzhon nu ma len gyis ni lta ba'i shes pa rtog pa med pa gsal ba rang gi
[\[9a.5\]]mtshan nyid kyi yul can yin la/_spyi'i yul can ni rtog pa dang bcas pa'i mngon sum du brjod do/_/'dir legs pa'i blo gros dang gzhon nu ma len la sogs pas mngon par 'dod pa'i lta ba tsam gyis [#]mngon sum dgag pa'i phyir/_gal te don gzhan zhes bya ba la sogs pa smos te/_
[\[9a.6\]]de skad du smras pa la dbang po'i mdun na gnas pa'i don tsam po de ci rang gi ngo bos don gzhan med pas khyad par du byas pa 'dzin nam/_'on te ma yin zhes bya ba 'di dri bar bya'o/_/gal te 'di ma yin no zhes smra na/_'dir brjod pa/_gal te don gzhan rnam [#]gcod pa'i/_/ngo bos 'dzin pa ma
[\[9a.7\]]yin na/_/brjod par 'dod pa'i don gzhan gang yin pa de las rnam par gcad [#]pa de la yod pa ma yin no/_/brjod par 'dod pa'i don la gnas pa'i ngo bo gang yin pa ste/_rang bzhin khyad par can gyi don de gal te [#]'dzin par 'dod na/_de'i tshe don tsam 'dzin par 'gyur ba las [#]don tsam
[\[9b\]]
[\[9b.1\]]gang yin pa de ni don gzhan mi srid par rang bzhin dang bral ba de nyid 'dzin par 'gyur ba'am/_ci ste de yang mi 'dzin pa de'i tshe 'dzin par mi 'gyur/_mi 'dzin pa kho nar 'gyur ro/_/bum pa bzhin zhes bya ba ni dper brjod pa'o/_/de nyid tshigs su bcad pa gzhan gyis bstan
[\[9b.2\]]pa'i phyir/_gal te bum [#]gzhan zhes bya ba la sogs pa smos te/_ldog pa'i mtshan nyid [#]kyis byas pa'i bum pa med pa'i ngo bos gal te bum pa de mi 'dzin na/_de'i tshe bum pa tsam zhig 'dzin pa'am[#]/_dngul dang zangs ma la sogs pa'i khyad par 'ga' zhig gis khyad par du
[\[9b.3\]]ma byas pa'i bum pa tsam zhig 'dzin par mi 'gyur ba'am/_ci ste bum pa tsam yang 'dzin par mi 'gyur ba de'i tshe mngon par 'dod pa 'ga' zhig kyang mi 'dzin par 'gyur bas bum pa 'dzin par mi 'gyur grang /_de bzhin du khyad par ma bzung ba'i dpe don 'di la yang [#]don tsam 'dzin pa'am
[\[9b.4\]]mi 'dzin par 'gyur zhes bya bar nges so/_/ci ste phyogs dang po yin na[#]/_'dir smras pa/_gzung bar bya ba gzhan zhes bya ba la sogs pa ste/_gal te dbang po'i shes pa gzhan la med pa'i rang bzhin ngo bos khyad par [#]du byas pa'i don 'dzin par 'dod na/_de'i tshe rtog pa dang bcas pa nyid
[\[9b.5\]]du 'gyur te/_ngo bo 'ga' zhig gis khyad par du byas pa'i don 'dzin pa'i phyir 'di ni shing ngo zhes bya ba la sogs pa'i shes pa bzhin no/_/'di snyam du gang zhig rang gi [#]ngo bos khyad par can du gzung bar bya ba don tsam zhes bya ba cung zad yod pa [#]ma yin no/_/'o na ci zhe na/_khyod kyis [#]khyad par du
[\[9b.6\]]mngon par 'dod pa khyad par can gyi ngo bo gang yin pa de nyid yod pa yang yin la 'dzin pa yang [#]yin no snyam na/_de'i phyir/_spyi [#]yis reg pa ma yin pa'i/_/khyad par 'ga' yang yod ma yin/_/zhes bya ba smos te/_gang [#]zhig yod pa zhes bya bas brjod pa don tsam zhes bya ba spyir brjod de/_
[\[9b.7\]]gang [#]zhig gzung bar bya ba de la ltos [#]pa med pa'i khyad par 'ga' yang yod pa ma yin no/_/de la 'di snyam du khyod kyi lugs kyis [#]gal te spyi de yod na yang 'dzin pa'i dus su de la mi reg go zhe na/_gal te 'dzin tshe de ma reg_/dngos por med phyir gzung bya'am/_/zhes bya ba smos te/_gal te
[\[10a\]]
[\[10a.1\]]yod pa zhes bya ba'i phyir de 'dzin pa'i dus na dbang po'i shes pas mi reg gi khyad par tsam nyid 'dzin pa de'i tshe/_khyad par tsam 'dzin pa de ni yod pa zhes bya ba'i dngos po dang bral bar rang bzhin gyis stong pa rang bzhin [#]med par 'gyur ba'i phyir dbang po'i shes pa'i gzung
[\[10a.2\]]bar bya bar mi 'gyur ro/_/dngos po med pa'i [#]phyir te/_dngos po dang bral ba'i phyir nam mkha'i me tog bzhin no zhes bya ba'o/_/de lta bas na khyad par can gyi yul can gyi blo yin zhing yang rtog pa yang ma yin no zhes tshad mas gnod pa khas len pa na khyod kyi 'di gzu lums yin no zhes mjug
[\[10a.3\]]sdud pa yin no/_/'di nyid la 'thad pa bshad pa/_khyad par 'brel pa zhes bya ba la sogs pa smos te/_dbyig pa dang 'brel pa med par de dang ldan par 'gyur ba ma yin pa de bzhin du khyad par dang 'brel pa [#]can yang rigs pa ma yin no snyam du bsams pa yin no/_/de lta bas na gang zhig
[\[10a.4\]]khyad par dang 'brel pa 'dzin pa de ni rtog pa dang bcas pa zhes bya'o/_/sbyor ba ni rtsod pa'i gzhir gyur ba'i khyad par can gyi yul can gyi shes pa ni rtog [#]pa dang bcas pa yin te/_khyad par can gyi yul can yin pa'i phyir 'di bum pa'o snyam pa [#]sogs pa'i shes pa bzhin no/_/rigs mthun
[\[10a.5\]]rigs ma [#]mthun zhes bya ba la sogs pas lan 'debs par byed de/_de'i phyir 'dir gal te tha dad pa'i phyir [#]khyad par dang 'brel pa las khyad par can gyi yul can yin pa'i phyir zhes bya ba gtan tshigs kyi don yin na/_de'i tshe gtan tshigs ma grub pa yin te/_'di ltar gang
[\[10a.6\]]gis de dang 'brel pa gzung [#]ba las khyad par can gyi yul can gyi shes par 'gyur ba [#]sangs rgyas pa la khyad par zhes bya ba cung zad yod pa ni ma yin no/_/'o na ci zhig [#]na/_rigs mthun pa dang rigs mi mthun pa dag las ldog pa'i don tsam 'dzin pas khyad par gyi yul can gyi shes pa
[\[10a.7\]]'dzin par 'dod pa de khas len pa yin no/_/'o na 'di ni khyad par yin no/_/'di ni khyad par can nyid yin no zhes bya ba la sogs pa'i tha snyad dang tha dad pa ji ltar yin zhe na/_tha dad ces bya ba la sogs pa smos te/_tha dad pa ni rigs mthun pa dang rigs mi mthun pa dag las ldog pa yin la/_
[\[10b\]]
[\[10b.1\]]de yang log pa las gzhan ma yin no/_/dngos po nyid khyad par gzhan spangs nas de tsam shes par 'dod pa na [#]de skad ces bya'o/_/'di snyam du gal te rigs mthun pa dang rigs mi mthun pa dag las tha dad pa'i dngos po 'dzin na 'o na 'dzin pa nges par rtogs [#]pa dang bcas par 'gyur te/_
[\[10b.2\]]'dir [#]tha dad pa yin no zhes bya ba de lta bu'i rnam par 'jug pa'i phyir ro/_/de lta ma yin na ji ltar 'di'i yul du 'gyur/_gal te gzhan gyi rnam pas 'jug par 'gyur na/_gzhan gyi rnam pas 'jug pa ni de'i yul can du rigs pa ma yin te/_ha cang thal bar 'gyur ba'i phyir zhes
[\[10b.3\]]dogs pa bsu nas/_de ni tha dad ces sgra dang /_/zhes bya ba la sogs pa smos te[#]/_'o na ji ltar tha dad ces brjod ce na/_rang bzhin las gzhan zhes bya ba la sogs pa smos te/_rang bzhin las gzhan pa dngos po ma lus pa gang dag yin pa de dag las ldog pa tha dad pa gzung ba na thun
[\[10b.4\]]mong ma yin pa'i sngon po la sogs pa'i rnam par snang ba'i phyir phyis tha dad par nges pa'i sgra'i rnam pa'i rjes su byed pa tha dad pa zhes brjod pa can gyi rnam par rtog pa skye ba yin no/_/gang gis tha dad pa zhes ming sbyor ba ma bzung ba na [#]mi 'dzin par 'gyur ba dngos po brjod pa'i rang bzhin nam
[\[10b.5\]]de dang ldan pa'i bdag nyid kyang ma yin no/_/de lta bas na gtan tshigs ma grub pa nyid yin no/_/ci ste dogs pa'i dbang gis khyad par du byas pa'i khyad par can gyi [#]yul can nyid yin pa'i phyir zhes bya ba gtan tshigs kyi [#]don yin na/_khyad par don gzhan dang 'brel pa med pa'i phyir/_
[\[10b.6\]]de'i tshe yang rang nyid kyis gtan tshigs ma nges pa yin no zhes bstan pa'i phyir/_gzhan gyi spyi ni zhes bya ba la sogs pa smos te/_spyi'i ngo bo ni gnyis te/_khyad par gyi rnam par bcad pa'i ngo bo dang /_rnam par ma bcad pa'i ngo bo'o/_/de la rnam par [#]bcad pa'i ngo bo gang yin pa de ni rnam par
[\[10b.7\]]rtog pa med pa'i shes pa'i gzung bar bya ba [#]'dod do/_/de la yang ni spyi la'o/_/'di dang rnam par rtog pa ni shes pas gzung bar bya ba 'di dang mtshungs so/_/ji ltar zhe na/_ci de khyad par nyid las ni/_/zhes bya ba la sogs pa smos te/_gang gi phyir khyad par las khyad par can de ldog pa'i
[\[11a\]]
[\[11a.1\]]phyir rtogs te/_de lta ma yin te/_gal te des mi ldog na ni spyi nyid du mi 'gyur ro/_/de lta yin dang spyi 'di khyad par las ldog par 'dzin pa'i shes pa rtog [#]pa dang bcas par 'gyur te/_khyad par gyi yul can yin pa'i phyir ro/_/khyed kyi lugs kyis 'gyur ba yang
[\[11a.2\]]ma yin te/_de lta [#]bas na rang nyid kyis ma nges pa yin no/_/'dir legs pa'i blo gros de nyid kyis [#]rang nyid kyi [#]dogs pa bsu nas/_phyis gtan tshigs ma nges pa nyid kyis lan 'debs par byed par grag go/_/de nyid ston pa ni/_gal te khyad par med ces bya ba la sogs pa'o/_/
[\[11a.3\]]gang zhig rang gi ngo bo'i khyad par can bzung [#]ba na rtog pa dang bcas pa'i shes pa'i spyod yul du 'gyur ba khyad par dag las ma gtogs pa'i rang gi ngo bo spyi zhes bya ba ni cung zad kyang yod pa ma yin gyi 'on kyang khyad par med par gzung ba'i tha dad pa nyid spyi zhes bya'o[#]/_/so sor nges pa'i rang
[\[11a.4\]]gi ngo bo la ltos [#]pa med par rtogs pa ni spyi'i sgras brjod [#]par bya ba yin no zhes bya ba'i tha tshig go/_/de lta yin dang gang gis te [#]'dzin par byed pa rtog pa dang bcas par 'gyur ba khyad par de las spyi khyad par can nyid ga las yin/_'o na ji ltar spyi dang khyad par dag ma 'chol ba nyid du rnam par gzhag ce na/_
[\[11a.5\]]mi 'dra ba dang mtshungs pa yi/_/zhes bya ba la sogs pa smos te/_tha dad pa de dag nyid 'dra ba dang mi 'dra ba nyid kyis shes par bya ba go rims bzhin du spyi dang khyad par nyams su myong ba brjod pa nyams su myong nas spyi dang khyad par gyi tha snyad dag yul tha dad par [#]rtogs par byed do/_/gal te
[\[11a.6\]]'dra [#]dang mi 'dra ba'i/_/zhes bya ba la sogs pas lan 'debs par byed do/_/tha dad pa zhes bya bar [#]ni ma 'dres pa'o/_/spyi yang gzhan nyid yin la/_khyad par yang gzhan nyid yin no zhes bya ba'i tha tshig go/_/spyi khyad par las khyad par can yin [#]zhes bya ba ni nye bar mtshon pa tsam
[\[11a.7\]]yin te/_de bzhin du khyad par yang spyi [#]las khyad par can nyid yin no/_/gnyi ga yang phan tshun rang gi ngo bos dben pas tha dad pa'i phyir ro/_/ma 'chol bar gnas zhes bya ba [#]ma 'dres par gyur pa'o/_/ji skad du legs pa'i blo gros de nyid kyis yod pa la sogs pa'i phyir [#]spyi'i rang bzhin
[\[11b\]]
[\[11b.1\]]dang ldan pa nyid kyis khyad par mngon sum du byed kyi[#]/_rnam pa gzhan du ma yin te/_de'i phyir khyad par rnam par rtog pa'i yul nyid kyi ngo bor rigs kyi spyi ni khyad par ma lus pa las ltos [#]pa med par mngon sum du bya bar nus pa'i phyir 'di rtog pa med pa'i yul nyid du 'gal ba med do
[\[11b.2\]]zhes bshad pa lta bu ste/_'dir ma 'chol bar gnas par mi 'gyur ro/_/tha dad par yang ma yin la dbyer med par yang ma yin par 'dod do zhe na/_phan tshun zhes bya ba la sogs pa smos te/_phan tshun spangs te gnas pa'i mtshan nyid rnams ni rang bzhin gcig dgag pa
[\[11b.3\]]rang bzhin gzhan sgrub pa med na mi 'byung ba'i phyir phung po gzhan yod pa ma yin no/_/gzhan yang khyad par med pa gzung ba dang tha dad pa zhes bya ba phan tshun 'gal ba yin no zhes bstan pa'i phyir/_khyad par bdag nyid ma gtogs pa'i zhes bya ba la sogs pa smos te/_tha dad pa dag
[\[11b.4\]]las khyad par gzhan ma yin te[#]/_khyad par de yang spyi 'dzin pa'i shes pas ma reg na ji ltar tha dad pa dag nges par [#]'dzin par 'gyur/_ma bzung na ni dngos po tha mi dad pa'i phyir de dag kyang mi 'dzin pa nyid do snyam du bsams pa yin no/_/ci ste 'dzin pa zhes bya bar 'dod na de'i tshe de'i ngo bos
[\[11b.5\]]reg na ste/_tha dad pa'i ngo bos reg na bzung na gzung [#]ba dang tha mi dad pa'i phyir bzung ba'i rang gi ngo bo bzhin du khyad par yang bzung ba nyid yin pa'i phyir tha dad pa 'di dag la spyi dang khyad par nyid du mngon par 'dod pa'i shes pa gang yin pa de rnam par rtog par 'gyur ro/_/gzhan yang spyi'i khyad
[\[11b.6\]]par dang tha mi dad pa'i phyir te de las khyad par can nyid du ma gyur mod/_de lta na yang ri bong gi rwa la sogs pa nye bar brjod pa med pa las/_de khyad par can nyid yin pa'i phyir rnam par rtog pa'i shes pa [#]gzung bar bya bar 'gyur ba ma yin te/_de lta bas na ma nges pa nyid yin no zhes bstan
[\[11b.7\]]pa'i phyir/_gang phyir nye bar rjod [#]byed las/_/zhes bya ba la sogs pa smos te[#]/_'di snyam du spyi de dngos po med pa las khyad par yod pa ma yin la 'dra ba yang ma yin te/_'di ltar med pa gang yin pa de ni ci yang ma yin par brtag pa de 'dra ba de yang spyi las khyad par can nyid ma yin la
[\[12a\]]
[\[12a.1\]]mtshungs pa yang ma yin te/_dngos po nyid du thal bar 'gyur ba'i phyir ro/_/'di ltar gal te stong pa zhes de spyi las khyad par can du 'gyur ba [#]de yang dngos po nyid du 'gyur te/_dngos po med pa la ni khyad par du brjod pa'i rang bzhin nyid [#]srid pa ma yin no/_/khyad par du brjod
[\[12a.2\]]pa'i rang bzhin med pa [#]yang khyad par can du brjod par mi nus shing /_dngos po nyid du thal bar 'gyur ba'i phyir ro/_/dngos po med pa la ni spyi'i ngo bo 'ga' zhig yod pa ma yin la/_spyi'i ngo bo med pa las [#]mtshungs par rigs pa ma yin te/_ha cang thal bar 'gyur ba'i phyir ro/_/de lta bas na
[\[12a.3\]]stong pa spyi'i ldog mtshams su byas nas mtshungs pa'am/_khyad par can nyid [#]rigs pa ma yin te/_'di ltar gang zhig 'di ldog mtshams su byas nas mtshungs pa'am/_khyad par can du 'gyur ba des na de yang ldog mtshams dang mtshungs pa dang mi 'dra bar snang bar 'gyur ro/_/gal te
[\[12a.4\]]ldog mtshams de des mtshungs pa'am mi 'dra bar snang bar ma gyur na/_cig shos ldog mtshams dang ldan pa yang mtshungs pa'am mi 'dra bar snang bar mi 'gyur ro/_/gzhan yang med pa [#]zhes bya ba dngos po las tha dad pa 'ga' yang yod pa ma yin gyi/_dngos po nyid dngos po gzhan ma
[\[12a.5\]]yin pa'i phyir dngos po med par brjod pa yin no/_/des na 'di dag las khyad par can yin zhes legs pa'i blo gros kyis smras pa/_de thams cad zhe la bzhag nas/_dngos pos khyad par zhes bya ba [#]smos so/_/dngos po gang zhig dngos po las khyad par can nyid yin te[#]/_de ni cung zad kyang
[\[12a.6\]]gzhan ni ma yin no/_/'o na ci zhe na/_de nyid yin te/_de'i bdag nyid ma yin pa mtshan nyid tha dad pa zhes bya ba'i tha tshig go/_/spyi de yang ri bong gi rwa la sogs pa med pa las [#]mtshungs pa nyid yin te/_'di ltar ri bong gi rwa la sogs pa don gyi bya ba byed pa thams cad [#]bral ba'i mtshan nyid med pa
[\[12a.7\]]yin la/_spyi ni [#]'di ltar mi 'dod pa'i phyir 'di de las khyad par can yin par gsal rab pa yin no/_/de bas [#]med pa las kyang khyad par can du zhugs [#]la med pa dngos po nyid du thal bar yang mi 'gyur ba'i phyir 'di ni spyi [#]yang ma yin no/_/gang yang med pa zhes pa gzhan ni ma yin gyi zhes bya ba la
[\[12b\]]
[\[12b.1\]]sogs pa de la/_des rang gis smras pa'i don rnam par ma dpyod [#]pa yin te/_'di ltar dngos po nyid dngos po gzhan ma yin no zhes smras pa na/_de [#]dngos po gzhan las khyad par can du bstan pa yin te/_de las ldog par brjod pa'i phyir ro/_/'di ni rmongs pa'i rnam [#]rol pa yin pas ha cang
[\[12b.2\]]thal bar 'gyur bas chog go[#]/_/de'i phyir zhes bya ba la sogs pas tshad ma'i 'bras bu nye bar sdud pa yin no/_/dang por yod pa'i lta ba po/_/zhes bya ba la sogs pa pas gzhon nu ma len gyi lugs bstan pa'i sgo nas gang zhig gang gi ngo bor [#]rnam par gzhag pa'i rgyu mtshan med do zhes bya ba la sogs
[\[12b.3\]]pa'i gtan tshigs kyi sbyor ba la phyogs kyi phyogs gcig la [#]ma grub pa'i dogs pa bsu ba yin no/_/'di ltar mngon sum thams cad phyogs su byas pa de la mngon sum zhes bya ba'i chos can thams cad rtog pa dang bcas pa nyid du rnam par gzhag pa'i rgyu mtshan khyad par dang khyad par can
[\[12b.4\]]gyi don 'dzin pa med do zhes bya ba'i gtan tshigs 'di ma grub ste/_lta ba las ma gtogs pa'i mngon sum gzhan la spyi la sogs pa'i khyad par dang khyad par can gyi don 'dzin pa yod pa'i phyir ro/_/ci ste lta ba'i shes pa nyid phyogs su byas nas gtan tshigs su brjod na/_de'i tshe grub
[\[12b.5\]]pa la sgrub pa yin no snyam du gzhan dag sems so/_/byis dang lkugs [#]sogs blo 'dra ba/_/zhes bya ba ni byis pa'i shes pa dang 'dra zhing lkugs pa la sogs pa'i shes pa dang 'dra'o/_/sogs pa'i sgras brgyal ba la sogs pa gzung ngo /_/'dra ba ni mngon par brjod pa'i khyad par dang
[\[12b.6\]]bral ba tsam du'o/_/dag pa'i dngos po yang spyi gnyis kyis dben pa'i phyir ro/_/de nyid tshigs su bcad pa gnyis pas gsal bar byed pa ni khyad par can ma yin zhes bya ba smos te/_khyad par ni nyi tshe ba'i spyi ste ba lang nyid la sogs pa'o/_/spyi zhes bya ba ni spyi chen po ste/_dngos po nyid la
[\[12b.7\]]sogs pa'o/_/de dag ni gzhir gyur pa zhes bya ba 'dis ni dag pa'i dngos po bstan te/_/de'i 'og tu zhes bya ba la sogs pa gtan tshigs [#]phyogs kyi phyogs gcig la ma grub pa de nyid gsal bar byed pa yin no/_/de'i 'og tu zhes bya ba ni dag pa'i dngos po 'dzin pa'i dus phyis so/_/
[\[13a\]]
[\[13a.1\]]blo gang gis dngos po nges pa'i rigs la sogs pa'i khyad par rnams kyis so/_/de yang mngon sum nyid du 'dod/_/ces bya ba dang /_rigs la sogs pa zhes bya ba 'dis ni khyad par dang khyad par can gyi don 'dzin pa bstan te/_'dis ni ma rtogs [#]pa'i don rtogs [#]pa po
[\[13a.2\]]nyid dang /_gtan tshigs kyang ma grub pa nyid du bstan pa yin no/_/yang na zhes bya ba ni skad cig ma gsum pa la sogs par ro/_/de dang 'brel pa'i rjes 'brangs [#]pa/_/zhes bya ba ni dbang po de dang 'brel pa'i rjes su 'brang bas [#]so/_/ji snyed ces bya ba la ma rtogs pa'i don [#]rtogs pa zhes bya ba lhag ma'o/_/_
[\[13a.3\]]'di snyam du gal te dang por dbang po'i byed pa dang ldan pa'i dus su rigs la sogs pa'i chos dang ldan pa'i dngos po thams cad mi snang na 'o na de dus phyis kyang snang bar mi 'gyur te/_khyad par med pa'i phyir ro snyam du sems na/_snang ba nas ni khyim phugs su/_/zhes bya ba la sogs pa smos te/_
[\[13a.4\]]snang ba zhes bya ba ni 'od kyis gsal ba las te/_zhugs pa'i mod la zhes bya ba dang sbyar ro/_/dbang po yis/_ma [#]rtogs pa ni ma yin nam/_/zhes bya ba la/_'on kyang rtogs pa lo kho na 'o [#]zhes bya ba dri bar blta bar bya'o/_/de ltar dpe bsgrubs nas dpe'i don la nye bar bsdu ba'i phyir/_ji ltar
[\[13a.5\]]zhes bya ba la sogs pa smos te/_ji ltar khyim phugs su snang ba tsam rtogs na phyis sngon po la sogs pa bye brag tu rtogs pa de bzhin du sngar rang gi [#]ngo bos shes nas phyis rigs la sogs pa'i chos byis [#]mngon sum dang ldan par 'gyur ba'i phyir skyon med do/_/'o na de lta [#]na gal te lta ba'i shes
[\[13a.6\]]pa las phyis yang nas yang du ji snyed rtogs pa de tshad ma nyid yin na/_de'i tshe gal te lta ba'i shes pas 'ga' zhig gis bltas nas phyis mig btsums te rig [#]la sogs pa'i chos kyis [#]rnam par rtog par [#]byed pa de 'di snga na med pa'i rtog pa yod pa'i phyir de yang mngon sum nyid du
[\[13a.7\]]'gyur ro [#]zhe na/_gal te 'ga' zhig gis [#]bltas nas zhes bya ba la sogs pa smos te/_bltas nas zhes bya ba ni lta ba'i shes pas shes nas so/_/mig ces bya ba ni btsum bya dang rig ces bya ba ni [#]btsums zhes bya ba dang sbyar ro/_/'brel pa'i rjes su mi 'brang [#]phyir/_/zhes bya ba ni
[\[13b\]]
[\[13b.1\]]dbang po dang 'brel pa'i sgo nas ma skyes pa'i phyir ro/_/ji skad du/_ku mA la [#]ri la ni de nyid kyis/_/de ltar rnam rtog lam du mtshungs na yang /_/gang du dbang po dang 'brel [#]rjes su 'brang /_/de ni mngon sum de bzhin 'jig rten na/_/'di ni mtshan nyid med kyang rab tu grags pa yin/_/zhes smras pa
[\[13b.2\]]bzhin no/_/de ni mi rigs zhes bya ba la sogs pas lan 'debs par byed pa yin te/_'dzin pa [#]yang zhes bya ba'i [#]yang gi sgras [#]ni khas len pa ma yin te/_re zhig 'ga' zhig gi tshe rigs la sogs pa gsal [#]ba'i phyir de dag ni med pa nyid yin pa'i phyir de 'dzin pa tshad ma nyid du go
[\[13b.3\]]bar ga la [#]'gyur/_yod du chug mod de lta na yang de bzung [#]ba na lta ba'i shes pa las dus phyis 'byung ba'i shes pa rnams rang gi mtshan nyid du mngon par 'dod pa'i shes pa phyi ma yang rang gi mtshan [#]nyid kyi yul can yin pa'i phyir rtog pa med pa nyid yin te/_rigs la sogs pa rnams rang gi mtshan
[\[13b.4\]]nyid las tha mi dad par khas blangs pa'i phyir ro snyam du bsams [#]pa yin no/_/sbyor ba ni gang zhig rang gi mtshan nyid 'dzin pa de ni rtog pa med pa yin te/_blta ba'i shes pa bzhin no/_/mngon sum nyid du mngon par 'dod pa'i shes pa phyi ma yang rang gi [#]mtshan nyid 'dzin pa yin no zhes bya ba ni
[\[13b.5\]]rang bzhin gyi gtan tshigs te/_'di ni thal bar sgrub par byed pa yin no/_/gtan tshigs ma nges pa yang ma yin te/_/gang gi [#]phyir rang gi mtshan nyid 'di ni brjod bya ma yin no zhes sngar gzhan sel bar bsgrubs zin to//_//[#]mthun pa'i phyogs la yod pa'i phyir 'gal ba yang ma
[\[13b.6\]]yin no/_/'di snyam du rigs tsam yul yin pa'i phyir gtan tshigs ma grub pa nyid yin no snyam du sems na/_rigs tsam zhes bya ba la sogs pa [#]smos te/_khyad par gcig tu tha dad pa nyid du 'gyur te zhes bya ba la khyad par can las zhes bya ba lhag ma'o/_/gzhan gyis 'di 'dod pa
[\[13b.7\]]yang ma yin zhes bya ba ni khyad par dang khyad par can gcig tu tha dad pa nyid du ci ltar mi 'dod ce na/_ji skad bshad [#]ces bya ba smos te/_de nyid kyis zhes bya ba lhag ma'o/_/de gang yin zhe na/_gal te khyad par can zhes bya ba la sogs pa smos te/_rnam grangs kyi tha dad pa yang khas len pa'i
[\[14a\]]
[\[14a.1\]]phyir gcig tu zhes bshad do/_/'di ltar de ni rigs la sogs pa tha dad pa dang tha mi dad pa'i rang bzhin du 'dod kyi gcig tu tha dad pa ma yin la tha mi dad pa yang ma yin no/_/de [#]skad du yang blo tha dad phyir gzugs la sogs pa [#]gcig tu thal bar 'gyur ba'am/_gcig dang du
[\[14a.2\]]ma nyid 'dod min/_/ngo bo yod sogs tha dad phyir/_/zhes bshad do/_/yang smras pa/_rig [#]'di gsal ba dag las 'di/_/gzhan nyid du ni gnas pa min/_/zhes so/_/gzhan nyid ces bya ba ni pha rol nyid do/_/rang dang rjes mthun zhes bya ba ni khyad par gyi rang gi ngo bo bsgrub [#]pa'o/_/gang gi phyir nye
[\[14a.3\]]bar bsgrub pa'i [#]khyad par can 'dzin par byed pa ni khyad par zhes bya ste/_gzhan du na khyad par du mi 'thad pa'i phyir ro snyam du bsams pa yin no/_/ji skad du/_gang gis rang blos khyad par can/_/sgyur byed de ni khyad par yin/_/zhes bshad pa bzhin no/_/yang ci ste/[ #]shes pa phyi ma rnams
[\[14a.4\]]ni rang dang spyi'i mtshan nyid kyi [#]yul can nyid kyis gnyi ga yang [#]yul yin pa'i phyir rang gi mtshan nyid tsam 'ba' zhig yul nyid du ma grub bo snyam na/_shes pa gcig ni zhes bya ba la sogs pa smos te/_shes pa gcig rang gi mtshan nyid dang spyi'i mtshan nyid dag gis [#]rigs par byed [#]pa ma
[\[14a.5\]]yin te/_'di ltar shes pa gcig po de rtog [#]pa dang bcas pa yin nam rtog pa med pa yin grang /_de la rtog pa dang bcas pa yin na snga ma ste sngar bshad pa'i rang gi mtshan nyid rigs [#]pa de shes par mi 'gyur ro/_/gzhan dngos la zhes bya ba ni rtog pa med pa'i phyogs la'o/_/phyi
[\[14a.6\]]ma'i zhes bya ba ni spyi'i bdag nyid rigs [#]par mi 'gyur ro/_/de lta yin na [#]re zhig rang gi mtshan nyid yul yin pa'i phyir shes pa phyi ma rnams rtog pa dang bcas pa nyid du mi 'gyur bar bsgrubs nas/_da ni rtog pa dang bcas pa nyid yin du chug mod de lta na yang bzung [#]zin pa 'dzin pa'i phyir de dag
[\[14a.7\]]tshad ma nyid du rigs pa ma yin no zhes bstan pa'i phyir/_gcig tu gzhan nyid med pa'i phyir/_/zhes bya ba la sogs pa smos te/_'di ltar rigs la sogs pa gcig tu gsal [#]ba las gzhan nyid du mi 'dod de/_ji skad du/_rigs sogs gsal ba dag las ni/_/gzhan nyid du ni
[\[14b\]]
[\[14b.1\]]gnas pa min/_/zhes bshad pa lta bu'o/_/de lta yin dang dang po [#]nyid kyis lta ba'i shes pas rigs la sogs pa gzung ba'i phyir dran pa'i shes pa bzhin du bzung zin pa'i don 'dzin pa'i phyir phyis rigs la sogs pa'i chos nges pa'i shes pa ni tshad ma ma yin pa nyid du rigs so/_/sbyor ba ni
[\[14b.2\]]gang bzung zin pa 'dzin pa'i shes pa de ni tshad ma ma yin te/_dran pa bzhin no/_/[#]mngon sum gyi rjes las byung ba'i rnam par rtog pa yang bzung zin pa 'dzin pa yin no zhes bya ba ni khyad par byed pa 'gal ba dmigs so/_/de'i phyir 'dir gal te sgro btags pa'i yul rnam par dpyad
[\[14b.3\]]pas bzung zin pa zhes bya ba gtan tshigs kyi don yin na [#]de'i tshe gtan tshigs ma grub pa yin no/_/ci ste ci zhig lta ba bzung zin pa'i phyir zhes bya ba'i gtan tshigs kyi don yin na de'i tshe rjes su dpag pas ma nges pa yin no zhes bstan pa'i phyir/_spyi'i ngo bo zhes bya ba la sogs
[\[14b.4\]]pa smos te/_'di ltar dang por lta [#]ba'i shes pas 'dres pa'i ngo bor rtogs kyi[#]/_nges pa'i ngo bos ni ma yin no/_/phyi ma phyi ma ni nges pa'i tshad ma yin te rjes su dpag pa bzhin du sgro 'dogs rnam par dpyod pa'i yul can yin pa'i phyir ro/_/ji ltar mngon sum gyis bzung zin pa'i sgra
[\[14b.5\]]la sogs pa'i chos can la byas pa la sogs pa'i rtags kyis mi rtag pa nyid nges pa na tshad mar 'gyur ba de bzhin du nges par sgro 'dogs pa rnam par dpyod pa'i yul can du gyur pa [#]yin te/_'di ltar nges par [#]sgro 'dogs pa rnam par dpyod pa'i yul can yin no zhes bya ba 'di yang [#]khyed cag dang
[\[14b.6\]]yang rtsod pa med de/_ji [#]skad du/_nges pa dang ni sgro 'dogs yid/_/gnod bya [#]gnod byed ngo bo'i phyir/_/'di [#]ni sgro 'dogs dben pa la/_/'jug ces bya bar shes pa yin/_/zhes bshad pa bzhin no/_/ma yin zhes bya ba la sogs pas lan 'debs par byed pa yin te/_sgro 'dogs pa
[\[14b.7\]]zhugs pa rnam par gcod pas rjes su dpag pa tshad ma yin gyi sgro 'dogs [#]pa'i yul rnam par gcod pa tsam gyis [#]ni ma yin te/_dran pa yang tshad mar thal bar 'gyur ba'i phyir ro/_/mngon sum gyi rjes thogs su 'byung ba'i ba lang dkar po 'gro bar zhes bya ba la sogs pa'i rnam par
[\[15a\]]
[\[15a.1\]]rtog [#]pa sgro 'dogs pa [#]zhugs pa bzlog pa de ni yod pa ma yin te/_ba lang du sgro 'dogs pa ma skyes pa'i phyir ro/_/ji ltar ma skyes she na/_mngon sum gyi ni mjug thogs su/_/zhes bya ba la sogs pa smos te/_rnam par rtog pa yang dag par ma rig [#]pa skye ba med
[\[15a.2\]]pa'i phyir dmigs pa'i mtshan nyid du gyur pa ma dmigs par sgro btags pa ma skyes pa nyid du grub po/_/de ltar rigs [#]'di thams cad rigs la sogs pa khas blangs nas brjod la/_da ni rigs la sogs pa'i don dam par yod pa nyid ma yin na de'i yul can yin pa nyid kyi mngon
[\[15a.3\]]sum rtog pa dang bcas pa nyid du ga la [#]'gyur zhes bstan pa'i phyir/_gang gis rnam par rtog pa'i zhes bya ba la sogs pa smos te/_rigs la sogs pa gsal [#]ba dag las res 'ga' tha dad pa'am/_tha mi dad pa'am/_tha dad pa dang tha mi dad pa nyid kyis gnyi ga'i bdag nyid
[\[15a.4\]]gcig yin/_re zhig phyogs dang po ni ma yin te/_rjes 'gro med phyir te/_rjes su 'gro ba med pa'i phyir ro/_/dngos po du ma la rjes su 'jug pa'i ngo bo ni spyir brjod la/_gang gis de dag nyid spyir 'gyur ba bsal ba 'di dag phan tshun rjes su 'jug par [#]ni ma yin no/_/rjes su 'jug
[\[15a.5\]]na yang sna tshogs ngo bo gcig tu 'gyur pa'i phyir spyi nyid med par thal bar 'gyur te/_de'i rten ni du ma yin pa'i phyir ro/_/phyogs gnyis pa yang ma yin te/_tha dad las tha dad par mi snang ba'i phyir ro/_/tha dad las zhes bya ba ni gsal [#]ba las so/_/mi snang ba ni mngon sum du gyur
[\[15a.6\]]pa [#]yang ma yin te/_ji [#]skad du/_gsal [#]ba rnams ni rjes mi 'gro/_/rjes 'gro gzhan ni snang ba med/_/shes dang tha dad ma yin pa/_/ji ltar 'dod bzhin [#]'brang bar 'gyur/_/zhes bshad pa bzhin no/_/phyogs gsum pa yang ma yin te/_de nyid dang gzhan dag ni phan tshun spangs te
[\[15a.7\]]gnas pa'i phyir ro/_/gang dag phan tshun spangs te gnas pa'i mtshan nyid de dag ni [#]gcig dgag pa [#]ni gzhan sgrub [#]pa med na mi 'byung ba yin te/_de nyid dang gzhan dag ni phan tshun spangs nas gnas pa'i phyir dang /_gang yang rung ba'i ngo bo rnam par bcad nas gang yang rung ba yongs su
[\[15b\]]
[\[15b.1\]]gcod pa'i phyir ro/_/de lta bas na phung po gsum pa srid pa ma yin no/_/gal te mngon sum rtog pa med pa yin na/_ji ltar des tha snyad du byed/_'di ltar 'di ni bde ba sgrub par byed pa'o/_/'di ni sdug bsngal sgrub par byed pa zhes bya ba gal te nges pa de'i [#]tshe de dag thob pa dang spangs pa'i don du
[\[15b.2\]]'jug par 'gyur ro/_/gzhan yang rjes su dpag pa dang rjes su dpag par byed pa'i [#]tha snyad kyang med par 'gyur te 'di ltar rjes su dpag pa'i dus su [#]gdon mi za bar chos can nam/_chos tshad ma gzhan gyis nges par gzung [#]bar bya dgos la de yang ma nges pa'i bdag nyid kyis mngon sum
[\[15b.3\]]gyis ni nges par gzung [#]bar bya bar mi nus la rjes su dpag pas kyang ma yin te/_thug pa med pa'i skyon du 'gyur ba'i phyir ro/_/tshad ma gzhan yang yod pa ma yin pa'i phyir tha snyad thams cad chad par thal bar 'gyur na de lta na yang ma yin te/_de lta bas na rjes su dpag pa la sogs pa'i
[\[15b.4\]]tha snyad 'jug pa'i rtag las rtog [#]pa med pa'o zhes bya ba 'di dam bcas pa 'di rjes su dpag pas gnod pa yin no zhes gang rtsod [#]par byed pa de la/_de'i phyir rnam dag skyed nus pa'i/_/zhes bya ba la sogs pa smos te/_de'i sgo nas zhes bya ba rnam par rtog [#]pa'i sgo nas so/_/rtog pa med kyang
[\[15b.5\]]nges pa'i rgyu yin pa nyid kyis [#]tha snyad thams cad kyi yan lag tu 'gyur ba yin te/_'di ltar mngon sum rtog pa dang bral ba yang rigs mthun pa dang mi mthun pa las log pa'i me la sogs pa'i don de'i [#]rnam par snang ba skye ba las rnam par gcod [#]pa skye ba yin te/_de yang nges pa'i ngo bor rnam
[\[15b.6\]]par gnas pa'i dngos po 'dzin pa'i phyir dang /_rigs mi mthun pa las ldog pa'i dngos po'i rnam pa'i rjes su byed pa'i phyir dngos po de nyid la 'di ni me yin gyi shing mya ngan med kyi me tog kha 'bus pa la sogs pa ni [#]ma yin no zhes bya ba'i sgrub [#]pa dang dgag pa'i rnam pa [#]skye ba yin no/_/rnam
[\[15b.7\]]par rtog pa de dag kyang brgyud nas dngos po dang 'brel pa'i phyir mi slu [#]ba nyid yin na yang tshad ma nyid du mi 'dod de/_snang ba dang rnam par brtag [#]pa dag gcig tu zhen nas 'jug pas dngos po'i ngo bo ma rtogs [#]pa rtog pa med pa'i phyir ro/_/de nyid kyi phyir rnam par rtog pa gnyis kyi [#]rgyu yin
[\[16a\]]
[\[16a.1\]]pa'i phyir/_rnam pa gsum pa med par ston pa'i yang rgyu mtshan du 'gyur ba yin no/_/'di ltar de gang la 'jug pa med [#]de snang ba'i phyir de yongs su gcod la 'dir de las gzhan mi dmigs par [#]de'i phyir de rnam par gcod la dngos po thams cad kyang snang ba [#]dang de las
[\[16a.2\]]gzhan pa phung po gnyis su rnam par gzhag pa'i phyir/_rnam pa gzhan med par ston pa yin no/_/gal te de lta na yang mngon sum gyi [#]sgra la sogs pa'i chos can bzung zin pa'i phyir de las rjes su dpag pa'i rnam par rtog pa 'jug pa ni tshad ma nyid du mi 'gyur ro zhe na/_skyon
[\[16a.3\]]'di ni med de/_mngon sum skyes na yang cha gang la zhen pa skyed par byed pa'i cha de nyid las [#]tha snyad du rung bar gzung [#]bar byed kyi/_gang du 'khrul pa'i rgyu mtshan gyi dbang gis sgro btags pa 'jug pa'i phyir zhen [#]pa skyed par nus pa ni ma yin te/_de ni tha snyad du mi rung ba'i phyir gzung na
[\[16a.4\]]yang ma bzung [#]ba dang mtshungs pa'i phyir de la sgro btags pa zhugs pa rnam par gcad [#]pa'i don du rjes su 'jug pa ni tshad ma nyid du 'gyur gyi/_mngon sum gyi [#]mjug thogs su 'byung ba'i rnam par rtog pa ni ma yin te/_de la sgro btags pa zhugs pa gcod pa med pa'i phyir ro/_/yang rgyu ci'i
[\[16a.5\]]phyir rnam pa [#]thams cad las log [#]pa'i dngos po'i ngo bo nyams su myong ba skyes [#]pa na yang de kho na ltar dran pa'i nges pa mi 'byung zhe na/_rgyu gzhan la ltos [#]pa'i phyir te/_'di ltar nyams su myong zhes te/_nges par 'gyur ba ni ma yin te/_de ltar goms pa dang don du gnyer ba dag [#]g.yer
[\[16a.6\]]bag la sogs pa'i rgyu gzhan la ltos [#]pa'i phyir ro/_/ji ltar skyed [#]pa dang 'don par byed par khyad par med na yang pha 'ong ba mthong nas bdag gi pha 'ong ngo [#]snyam du nges kyi [#]mkhan po'o snyam du ma yin pa bzhin no/_/'dir dngos po rnam par byed [#]pa la sogs pa rnam par rtog pa skyed pa'i sgo
[\[16a.7\]]nas kyang tha snyad kyi [#]yan lag nyid 'jig par byed pa dang [#]gang yin pa'i tshad ma de [#]ston pa ni/_rtog med rtog pa skyed nus min/_/zhes bya ba la sogs pa ste/_dbang po'i rnam par shes pa ni rtog pa dang bcas pa'i yid kyi rnam par shes pa'i rgyu ma yin te/_yul tha dad pa'i phyir gzugs
[\[16b\]]
[\[16b.1\]]dang reg pa la sogs pa'i rnam par shes pa bzhin no/_/rtog pa med pa'i yang phyir te/_/mig la sogs pa'i rnam par shes pa bzhin no/_/yul tha dad pa'i phyir zhes bya ba'i gtan tshigs 'di'i dpe ni gzugs la sogs pa bzhin no zhes bya ba yin no/_/rtog pa med pa'i phyir zhes bya
[\[16b.2\]]ba [#]'di mig la sogs pa bzhin no zhes bya ba yin no/_/des 'dir zhes bya ba la sogs pas sun 'byin pa 'chad do/_/gtan tshigs gnyi ga yang ma nges pa yin te/_gtan tshigs bsgrub bya las ldog pa dang lhan cig 'gal ba ma bstan pa'i phyir ro/_/'di dag ces bya ba ni
[\[16b.3\]]gtan tshigs dag go/_/yul tha dad pa yang ma yin zhes bya ba 'dis ni yul dang bcas pa nyid yin na yang rnam par rtog pa'i yul tha dad pa'i phyir zhes bya ba'i gtan tshigs 'di ma grub par bstan to/_/don dam par rnam par rtog pa yul med pa yin pa de'i tshe yang ma grub pa
[\[16b.4\]]nyid gsal rab pa nyid yin no zhes bstan pa'i phyir/_dngos su zhes bya ba la sogs pa smos so/_/gzugs sgra la sogs blo rnams ni/_/zhes bya ba la sogs pas/_gzugs la [#]sogs pa'i shes pa bzhin/_/zhes bya ba'i dpe 'di bsgrub par bya ba ma tshang bar [#]bstan to/_/gzugs dang sgra
[\[16b.5\]]la sogs pa'i shes pa rnams phan tshun mtshungs pa de ma thag pa'i rkyen gyi ngo bos rgyu nyid [#]yod pa'i phyir ro/_/yang yul tha dad pa'i phyir zhes bya ba'i gtan tshigs 'di mi mthun pa'i phyogs la yod par bstan pa'i sgo nas gtan tshigs ma nges pa nyid du bstan pa'i phyir/_'di la me dang du ba
[\[16b.6\]]zhes bya ba la sogs pa smos te/_'di la zhes bya ba ni yul tha dad pa zhes bya ba'i gtan tshigs 'di la'o/_/ji ltar me la sogs pa'i rtags can gyi blo dang [#]du ba la sogs pa rtags kyi blo yul 'dod pa yin yang rgyu yin pa de bzhin du 'di la yang 'gyur ba'i phyir gtan tshigs ma nges pa nyid
[\[16b.7\]]yin no/_/de ltar na [#]mngon sum rtog pa dang bral ba nyid du bsgrubs nas/_ma 'khrul pa smos pa'i dgos pa bstan pa'i phyir ma 'khrul pa zhes bya ba la sogs pa smos te/_'dir ma 'khrul pa nyid ni mi slu [#]ba nyid du blta bar bya'o/_/dngos po ji ltar gnas pa'i rnam pa dmigs pa nyid kyi
[\[17a\]]
[\[17a.1\]]ni ma yin te/_de lta ma yin na rnal 'byor spyod pa'i lugs kyi dmigs pa ma grub pa'i phyir la lugs gnyi ga la brten par 'dod pa'i mngon sum gyi mtshan nyid ma khyab pa nyid du 'gyur ro/_/mi slu [#]ba nyid kyang mngon par 'dod pa'i don [#]bya ba byed par nus pa'i don thob par nus
[\[17a.2\]]pa yin gyi/_thob pa nyid ni ma yin te/_gegs byed pa la sogs pa srid pa'i phyir ro/_/gal te de lta na ma 'khrul pa smos pa nyid kyis tshog mod/_rtog pa dang bral ba smos pas ci zhig bya zhe na/_rnam par rtog pa rjes su dpag pa yang mngon sum nyid du thal bar 'gyur ba'i phyir ro/_/
[\[17a.3\]]de yang kha cig yid kyir [#]'dod/_/ces bya ba ni de'i don du ma 'khrul pa smos pa nyid du mi rigs so zhes bya ba ni de dag gi [#]bsam pa'o/_/'on te yid kyi yin du chug mod de lta na yang ma 'khrul pa smos par bya dgos pa kho na ste/_'dir dbang po'i shes pa kho na'i mngon sum gyi mtshan nyid rtsom par
[\[17a.4\]]byed pa ni ma yin no/_/'o na ci zhe na/_rnal 'byor pa'i shes pa la sogs pa yid kyi yang yin te/_de la [#]rmi lam gyi mthar yang gsal bar snang ba'i phyir rtog pa med pa yang yod kyi/_ma 'khrul pa nyid ni ma yin no zhes bya ba de bzlog pa'i don du ma 'khrul pa smos pa rigs pa nyid yin
[\[17a.5\]]no/_/'di ni bden mod kyi 'on kyang dbang po'i 'khrul pa yang srid de/_des na 'di dag gi [#]phyogs 'dir rigs pa ma yin no/_/dbang po las skyes pa nyid bsgrub pa'i phyir de min zhes bya ba la sogs pa smos te/_dbang po yod na yod pa'i phyir la dbang por [#]'gyur na yang gnod pa'i mtshan
[\[17a.6\]]nyid kyi rnam par 'gyur ba nyams pa'i mtshan nyid dmigs pa'i phyir de las gzhan pa'i dbang po'i blo bzhin du skra shad 'dzings pa la sogs pa'i blo 'di dbang po [#]las skyes pa yin no/_/gzhan yang gal te yid kyi 'khrul par 'gyur na de'i tshe yid kyi 'khrul pa bzhin du dbang po'i blos [#]bslad pa ma
[\[17a.7\]]log [#]par yang rgyu las ldog par 'gyur ro/_/sbrul la sogs pa 'khrul pa bzhin/_/zhes bya ba ni dpe'o/_/gsal bar snang bar 'gyur zhes bya ba 'di ni thal bar 'gyur ba gzhan yin te/_rnam rtog rjes su 'brel pa la/_/don gsal snang ba ma yin te/_/de ni spyi'i rnam pa nyid kyi [#]'jug
[\[17b\]]
[\[17b.1\]]pa'i phyir ro/_/de yod na [#]zhes bya ba la sogs pas gzhan gyi skyon gyi dogs pa bsu ba yin te/_'di ltar [#]gal te dngos su yod na yod pa nyid gtan tshigs yin na de'i tshe gtan tshigs gang yang rung ba la [#]ma grub po/_/gzhan la 'khrul pa dbang po las dngos su skyes par ma grub ste/_
[\[17b.2\]]de nyid bsgrub par bya ba yin pa'i phyir ro/_/ci ste [#]spyir de yod na yod pa nyid gtan tshigs yin na de'i tshe ma nges pa yin te/_mi mthun pa'i phyogs su gyur pa dran pa'i blo la yang rjes su 'gro ba'i phyir te/_yod pa'i phyir ro/_/gang yang de 'gyur na 'gyur ba nyid de yang dngos su ma grub la
[\[17b.3\]]brgyud nas len na yang ma nges pa nyid yin no/_/gang gi phyir 'di bong bu dang rta las skyes pa'i dre'u nur nur po la sogs pa'i gnas skabs su bar chod na yang de'i rnam par 'gyur ba phyes bong bu'i ngo bo'i rnam pa'i rjes su byed par mthong ba'i phyir ro/_/de lta bas na 'di las [#]dngos su skye bar
[\[17b.4\]]ma grub po/_/yid kyi 'khrul pa rnam par dpyad pa las ldog go zhes bya ba 'di yang dngos po'i spyi'i [#]blo dag gis ma nges pa nyid yin no/_/khyed cag gis [#]rigs pas spyi med par rtogs kyang bum pa la sogs pa'i dngos po las [#]dngos po zhes bya ba'i spyi yang rung ste/_spyi'i rnam pa can gyi rnam
[\[17b.5\]]par rtog pa ldog pa ma yin no/_/ci ste rigs pas rnam par dpyad pa las spyi'i [#]blo 'di dag rang gi mtshan nyid la 'jug pa ma yin no zhes bya ba'i rnam pa 'dis ldog pa kho na'o snyam du sems na yang [#]'di yang lan ma yin te/_zla ba gnyis la sogs pa'i blo la yang rig [#]pas rnam par dpyad
[\[17b.6\]]pa las 'di dag rang gi mtshan nyid la 'jug pa ma yin no zhes bya ba'i rnam pa 'dis ldog pa kho na'o/_/de tsam gyis ni yid kyi 'khrul par 'gyur ba ni ma yin no/_/de dag gis [#]yod pa ldog pa ma yin no zhe na/_de ni spyi'i blo dag dang mtshungs te/_de dag kyang rang gi ngo bos ldog pa ma yin no/_/_
[\[17b.7\]]de yod pa na yod pa nyid/_/ces bya ba la sogs pas lan 'debs par byed de/_ma grub pa ma yin gyi 'on kyang grub pa kho na'o/_/ci'i phyir zhe na/_ma 'khrul pa zla ba gcig gis [#]shes pas bar du bcad par ma grub pa'i phyir te/_bar du gcod [#]pa de dmigs su rung ba las ma [#]
[\[18a\]]
[\[18a.1\]]dmigs pa'i phyir ro/_/'di nyid gzhan du zhes bya ba la sogs pa gsal bar byed do/_/bar chad med pa ni zla ba gnyis la sogs pa zhes bya ba dang sbrel bar [#]bya'o/_/de nyid kyi phyir de 'gyur ba na 'gyur ba nyid kyang 'khrul pa ma yin no/_/gang gis dre'u la sogs pa dag [#]
[\[18a.2\]]gis 'khrul par 'gyur ba de yang bar chod pa yod pa ma yin no/_/dngos po'i spyi'i blo rnams kyang gang gi tshe 'dod pas dpyod par byed pa de'i tshe rtog [#]pa yod pa nyid yin gyi/_skra shad 'dzings pa la sogs pa'i blo rnams ni 'dod pas ldog [#]pa srid pa ma yin pa'i phyir ma nges pa nyid ma yin no/_/
[\[18a.3\]]ci zhe na/_re zhig mig btsums [#]pa ni 'dod pa'i dbang po'i shes pa yang 'dod pas mig btsums pa na 'dod pa'i dbang gis ldog pa yod pa yin no zhe na/_ma yin te/_'dod pa log pa'i de ma thag tu mig gi [#]rnam par shes pa ldog pa ni ma yin no/_/'o na ci zhe na/_re zhig mig
[\[18a.4\]]btsums [#]pa na ni 'dod pa'i dbang gis byung la/_de las mig log pa na de'i shes pa ldog pa yin no/_/yid kyi 'khrul pa ni dngos su 'dod pa'i dbang gis ldog pa'i phyir mtshungs pa ma yin no/_/'di de lta bu yin par rig par bya ste/_gang gi phyir mig phye ba nas [#]blta bar mi 'dod na yang
[\[18a.5\]]don mthong ba nyid yin te/_de'i phyir mig la sogs pa'i rnam par shes pa la 'dod pas dngos su nus pa ma yin no/_/rang gi sde pa kha cig nyid [#]ma 'khrul pa smos par mi 'dod pa [#]de/_dung ser po la sogs pa'i shes pa 'khrul pa yang mngon sum ma [#]yin pa'i phyir ro/_/'di ltar de ni
[\[18a.6\]]rtags las ma skyes pa'i phyir rjes su dpag pa ma yin la/_mi slu [#]ba'i phyir tshad ma yang yin te/_de nyid kyi phyir slob dpon phyogs kyi glang pos mtshan nyid du ma 'khrul pas [#]smos pa ma mdzad do/_/'khrul dang kun rdzob shes pa dang /_/rjes dpag ces bya ba la sogs pas mngon sum
[\[18a.7\]]ltar snang ba bstan pa'i phyir/_rtog pa dang bral zhing mi slu [#]ba zhes bya ba'i rnam pa de lta bu slob dpon mtshan nyid du bzhed pa yin no/_/rab rib bcas zhes bya ba'i rab rib kyi sgra 'di ni mi shes pa'i rnam grangs yin te/_rmongs pa rnams kyi [#]rab rib 'joms/_/zhes bya ba bzhin no/_/
[\[18b\]]
[\[18b.1\]]rab rib las byung ba ni rab rib can te [#]bslu ba zhes bya ba'i don to/_/de [#]min zhes bya ba la sogs pas lan 'debs par byed de/_rnam pa gnyis kyis [#]tshad mar 'gyur ba ma [#]yin te/_snang ba ji lta ba bzhin du mi slu [#]ba'am zhen pa ji lta ba bzhin du yin/_de la 'dir snang ba ji lta ba bzhin
[\[18b.2\]]du mi slu [#]ba ni ma yin te/_de'i ser por snang ba de lta bur ma thob [#]pa'i phyir ro/_/zhen pa ji lta ba bzhin du mi [#]slu ba yang ma yin te/_khyad par can gyi [#]don bya ba byed pa nyid kyi [#]ser po nyid du zhen pa'i phyir ro/_/de'i ngo bo'i [#]don byed pa thob pa ma yin la/_ma zhen pa'i don la mi slu [#]ba nyid kyis kyang
[\[18b.3\]]tshad ma nyid ma yin te/_ha cang thal bar 'gyur ba'i phyir te/_skra shad la sogs pa'i shes pa la yang snang ba la sogs pa ma zhen pa thob pa'i phyir ro/_/yang gal te zhen pa'i kha dog [#]ma thob kyang dbyibs ni thob pa kho na'o snyam du sems na/_de'i phyir kha dog las ni tha dad
[\[18b.4\]]pa'i zhes bya ba la sogs pa smos te/_go bar zad do/_/gal te rnam pa gzhan [#]zhes bya ba la sogs pa klags te bstan to/_/don byed pa la mi slu [#]ba nyid tsam gyis rnam pa la ma ltos [#]par tshad ma nyid du brtag [#]par mi bya ste/_yul gyi rnam pa [#]la tshad ma ma yin par thal bar 'gyur
[\[18b.5\]]ba'i phyir ro/_/de'i dbo zhes bya ba ni shes pa rang snang ba de'i ngo bo'o/_/sogs pa'i sgras ni ji ltar don gyi rnam pa dang dkar ba [#]la sogs pa nyid du skye ba de'i ngo bo'i yul de gzhal bya yin no zhes bya ba la sogs pa'i slob dpon gyi tshig dang 'gal ba yin no zhes bstan pa yin no/_/don byed pa
[\[18b.6\]]la mi slu [#]ba ni sngar gyi don nyams su myong ba'i bag chags yongs su smin pa'i tshad ma gzhan las byung ba yin no zhes bya bar nges par bya'o/_/dung ser por shes pa'i bag chags yongs su smin [#]pa'i rgyu ni dung dkar po nyid yin te/_de'i dkar [#]pos de yongs su smin pa'i phyir ro/_/bag chags yongs su smin pa'i
[\[18b.7\]]rgyu las mi slu [#]ba gang zhig kun nas bslangs pa [#]de la de skad ces bya'o/_/bde ba la sogs pa rnams kyi rang rig pa rnams ji ltar mngon sum yin zhe na/_yid dang zhes bya ba la sogs pa smos te/_rigs pa gang zhes bya ba ni brda mi nus pa la sogs pa'o/_/'dir gal te yang yid kyi rigs pa ma brjod pa de lta
[\[19a\]]
[\[19a.1\]]na yang dbang po'i shes pa la brda mi nus pa'i rigs pa gang yin pa de ni[#]/_de la yang mtshungs pa'am yang na 'di la rnal 'byor pa'i shes pa yang yid yin la/_de yang chad [#]par 'gyur ro/_/lung la grags pa yin pa'i phyir 'dir yid kyi mtshan nyid ma byas la/_
[\[19a.2\]]tshad mas gnod pa [#]ni slob dpon gyis bsgrub pa [#]zin pa'i phyir yang kho bo cag gis bsgrub par mi bya'o snyam du bsams pa yin no/_/gzhan rig byed pa yang ma yin na zhes bya ba la sogs pas bye brag pa'i lugs kyi [#]dogs pa bsu pa yin te/_rang rig pa ma yin pa 'ba' zhig tu
[\[19a.3\]]ma zad kyi phyi rol gyi don rig par byed pa ma yin pa de [#]ni shes pa'i rang bzhin yang ma yin no zhes bya ba'i tha tshig go/_/de dag gi grub pa'i mtha' ni bdag cag la 'dun pa'i [#]shes pa rig par bya ba yin no zhes bya ba'o/_/phyi rol dngos po zhes bya ba la sogs pas 'gegs par byed
[\[19a.4\]]do/_'di [#]ni dam bca' ba mngon sum dang 'gal bar bshad do/_/gang gi phyir spyi'i [#]dngos po dmigs pa'i shes pa dang dus mnyam du bde ba la sogs pa nyams su myong ba de'i tshe gang gis na don gcig la ston pa'i shes pas rig par bya bar 'gyur/_re zhig phyi rol la dmigs
[\[19a.5\]]pa'i mig la sogs pa'i shes pa de nyid kyis ni ma yin te/_de'i dmigs pa ni phyi rol yin pa'i phyir dang /_bde ba la sogs pa ni nang du rig par bya ba yin pa'i phyir dang /_yid kyi shes pas rig par bya ba nyid du 'dod pa'i phyir ro/_/de'i dus na yid kyi shes pa srid pa yang ma yin
[\[19a.6\]]te/_shes pa rnams ni rim gyis skye ba yin no zhes khas blangs pa'i phyir ro/_/ci ste yang shes pa rnams kyi skye ba rim gyis [#]khas blangs kyi [#]gnas pa ni ma yin no snyam na/_'di yang yang dag pa ma yin te/_skye ba dang ldan pa thams cad skad cig ma nyid du bsgrubs zin pa'i phyir ro/_/
[\[19a.7\]]mgyogs par 'jug pas cig car [#]'khrul pa gang yin pa de yang sngar gsal [#]ba nyid do/_/gzhan yang bde ba la sogs pa rnam par rtog pa'i yul nyid yin na dga' ba dang yongs su gdung ba la sogs pa'i ngo bos gsal bar snang bar yang mi 'gyur te/_yid kyi shes pas rig par bya ba
[\[19b\]]
[\[19b.1\]]nyid du khas len pa'i phyir dang /_de yang rtog pa dang bcas pa yin pa'i phyir ro/_/rnam rtog rjes su 'brel pa la/_/don gsal snang ba yod pa ma yin no/_/kho bo cag gis ni [#]yul gyi de ma thag pa yul lhan cig byed pa can gyi dbang po'i shes pas bskyed pa nyid mngon sum du khas blangs pa'i phyir
[\[19b.2\]]ro/_/gzhan yang bde ba la sogs pa la [#]gzung bar bya ba yin no/_/[#]sngon po la sogs pa bzhin du rnam par chad par snang bar 'gyur na/_sim pa la sogs pa'i ngo bo shes pa las rnam par chad par dmigs pa yang ma yin no/_/sim pa la sogs pa'i ngo bos [#]shes pa las tha mi dad par
[\[19b.3\]]'dzin pa 'khrul pa yin no zhe na/_'on te [#]de lta na bde ba la sogs pa'i bdag nyid yang dag par reg pa'i ngo bo yod par [#]grub ste/_sim pa la sogs pa'i ngo bo tsam gyi mtshan nyid yin pa'i phyir ro/_/bde ba la sogs pa'i shes pa de'i ngo bo yin no zhe na ni bde ba la sogs pa'i shes pa'i rang
[\[19b.4\]]bzhin yin par grub bo[#]/_/tha dad par ma grub pas 'khrul par mi 'gyur [#]ba'i phyir ro/_/sim pa ni rjes su mthun pa'o/_/de las ldog pa ni sim pa ma yin pa ni [#]sogs pa'i sgras btang snyoms gzung [#]ngo /_/gal te rang gi rgyud la skye ba'i mtshan nyid kyi bde ba la sogs pa'i yod pa gang yin pa
[\[19b.5\]]de nyid de dag gi nyams su myong ba yin no zhes ni khas mi [#]len gyi 'on kyang de'i yul can gyi shes pa skye ba yin pa [#]de'i tshe rnal 'byor pa rnams kyis gzhan gyi bde ba la sogs pa 'dzin pa na de nyams su myong ba bzhin du dkar ba la sogs pa'i gnas skabs mtshungs par 'gyur ro/_/rgyud tha dad
[\[19b.6\]]du 'jug pa'i phyir/_gnas skabs mtshungs pa zhes brjod par mi bya ste/_rang gi rgyud la 'jug pa ni de dag gi nyams su myong bar khas mi len no/_/'o na ci zhe na/_de'i yul can gyi shes pa skye ba yin la/_de yang rgyud gzhan 'dzin pa dag la yang yod pa'i phyir mtshungs par thal bar
[\[19b.7\]]'gyur ro/_/ci ste bde ba la sogs pa rnams kyi rnam pa gnyi ga nyams su myong bar khas len par byed na/_de'i tshe rang gi rgyud la 'jug pa nyid du nyams su myong ba na bde ba la sogs pa bdag nyid rig par grub pa nyid do/_/de lta na ni rang gi rgyud la 'jug pa nyid kyi rgyu mtshan rgyud gzhan la
[\[20a\]]
[\[20a.1\]]'jug pa las khyad par can yin no/_/gal te rang rig pa'i ngo bo yin na 'o na gang dag gi ltar na rnal 'byor pa ma grub pa dpyod [#]pa la sogs pa de dag gi ltar na ji ltar de dag gis thal bar 'gyur ba yin zhe na/_gzhan gyi sdug bsngal zhes bya ba la sogs pa smos te/_
[\[20a.2\]]sangs rgyas pa rnams bzhin du gzhan gyi [#]ltar na don dam par rjes su dpag pa yul med pa can ni ma yin te/_de lta bas na [#]gzhan gyi sdug bsngal rjes su dpag pa [#]na rjes su dpog pa po dang yang nyams su myong ba mtshungs par 'gyur ro/_/bde byed bdag po ni [#]bde ba la sogs pa ni
[\[20a.3\]]shes pa'i rang bzhin ma yin te/_shes pa zhes tha snyad du ma byas pa'i phyir bum pa [#]la sogs pa bzhin no zhes zer ro/_/gal te brda zhes bya ba la sogs pas sun 'byin pa 'chad de/_gal te brda gzhan nyid kyis rang bzhin gzhan du 'gyur na de lta na gang gi tshe shes pa yin na
[\[20a.4\]]yang 'ga' zhig gis shes pa ma yin zhes brda byas pa de'i tshe sems la [#]shes pa zhes tha snyad du byas pa med pa'i phyir/_khyed cag la shes pa yang shes pa ma yin par 'gyur ro/_/ci ste gsal ba'i bdag nyid kyi shes pa gsal bar nyams su myong ba'i phyir [#]shes pa ma yin par
[\[20a.5\]]mi 'gyur na/_de lta na 'di thams cad bde ba la sogs pa la yang mtshungs la/_gtan tshigs kyang 'di nyid kyis 'khrul pa'i phyir 'di ni ci yang ma yin no/_/'chad par 'gyur zhes bya ba ni thams cad mkhyen par grub par ro/_/tshad [#]ma'i 'bras bu la [#]log par rtogs pa
[\[20a.6\]]bsal [#]ba'i phyir/_'di la zhes bya ba la sogs pa smos te/_phyi rol gyi don gyi gzhal bya la yul rtogs [#]pa ni tshad ma'i 'bras bu yin la/_'dra ba ni tshad ma yin no/_/rang rig pa la yang 'di rnam pa ji lta ba bzhin du snang ba'i phyir shes pa'i bdag nyid kyi gzhal bya la rang rig pa
[\[20a.7\]]ni 'bras bu yin la/_rung ba nyid ni tshad ma yin no/_/bya ba dang bcas pa'i shes pa nye bar blangs nas gang gis de'i bdag nyid rig par byed kyi/_bum pa la sogs pa ni ma yin no zhes bya ba dang 'dra ba'i rung ba nyid [#]ni shes pa kho na'i yin no/_/rgyur gyur pa'i rung ba nyid kyi [#]shes pa bdag
[\[20b\]]
[\[20b.1\]]nyid gsal ba nyid du mtshon pa'i phyir rung ba nyid kyis rang rig pa tshad ma yin no/_/de yang [#]/_de la'ang nyams myong bdag nyid phyir/_/rang bdag rig pa de rung nyid/_/de phyir rung nyid de tshad bdag/_/gzhal bya rang rig 'bras bu yin/_/zhes bshad do/_/ji ltar seng ldeng bcad gyur na/_/zhes
[\[20b.2\]]bya ba la sogs pas ku mA la [#]ri la'i klan ka'i dogs pa bsu ba yin te/_tshad ma'i 'bras bu tha dad par smra ba rnams las sangs rgyas pas gal te tshad ma dang 'bras bu dag tha dad pas [#]khas len na[#]/_de'i tshe tshad ma dang 'bras bu dag yul tha dad par 'gyur [#]na/_de yang rigs pa ma
[\[20b.3\]]yin te/_gcod par byed pa'i [#]sta re seng ldeng la bab pa na[#]/_pa la sha 'chad par 'gyur ba ni ma yin no/_/de lta bas na tshad ma dang 'bras bu dag yul gcig pa'i phyir tha mi dad pa ma [#]yin no zhes smras so/_/'dir ku mA la [#]ri las/_gang zhig yul gcig 'dod pa na/_/tshad ma 'bras bu
[\[20b.4\]]nyid smra ba/_/de la bsgrub bya sgrub [#]byed dag_/tha dad 'jig rten pa yis gnod/_/ji ltar gcod byed seng ldeng la/_/bab [#]pas pa la sha mi 'chad[#]/_/de bzhin 'jig rten na gcod [#]dang /_/sta re lhan cig gcig ma yin/_/zhes smras so/_/'dis gcod par byed pas na gcod pa'o/_/ma yin
[\[20b.5\]]zhes bya ba la sogs pas lan bshad do/_/'di ni sngon po rigs pa yin gyi ser po ni ma yin no zhes yul rtogs pa rnam par 'jog pa'i rgyu mtshan ni don dang 'dra ba nyid yin gyi gzhan ni ma yin no zhes rnam par gzhag par bya ba dang rnam par [#]'jog par byed pa'i ngo bos bsgrub par bya ba dang
[\[20b.6\]]sgrub par byed par [#]rnam par gzhag gi bskyed par bya ba dang skyed par byed pa'i dngos pos [#]ni ma yin no/_/gang gi phyir don dam par byed pa po dang byed pa la sogs pa'i dngos po yod pa ma yin te/_chos thams cad ni skad cig ma nyid kyis bya ba med pa yin pa'i phyir ro/_/shes pa yul
[\[20b.7\]]gyi rnam par skye ba na yul yongs su gcod bzhin pa na bya ba dang bcas pa lta bur snang ste/_don la shes pa'i chos [#]shes par byed pa'i bya ba ni 'di nyid yin gyi/_med na mi 'byung ba tsam ni ma yin no/_/gang gis shes pa nyid tshad mar 'gyur ba myu gu la sogs pa sa bon la sogs pa med
[\[21a\]]
[\[21a.1\]]na mi 'byung bar 'gyur ba ni ma yin no/_/de lta bas na shes pa rnam pa dang bcas pa nyid tshad ma [#]ma yin gyi/_rnam pa med pa ni ma yin no zhes rnam par gzhag pa tshad ma nyid kyis bsten [#]par bya ba yin la/_rnam par 'jog pa yang de'i rjes la thob pa'i rnam par
[\[21a.2\]]rtog pas yin par rig par bya'o/_/de'i phyir rtog pa tha dad pa zhes bya ba la sogs pas 'jig rten na grags pa nyid kyis gnod pa bshad do/_/gzhu la sogs pa bzhin zhes bya ba ni gzhus [#]'bigs so/_/[#]gzhu la brten nas mdas 'bigs so zhes ji ltar gzhu gcig
[\[21a.3\]]la byed pa po la sogs pa brtag [#]pa mi 'gal ba de bzhin du 'di la yang yin no/_/sta res shing la sogs pa bcad do zhes brjod pa na gcad [#]par bya ba'i rdzas la zhugs pa nyid gnas pa yin no/_/zhugs pa de la [#]yang sta re'i bdag nyid du rtogs pa'i chos yin pa'i phyir don
[\[21a.4\]]dam par gcod pa dang lhan cig gcig yin pa'i phyir 'gal ba med do[#]/_/rnam par gzhag pa grub pa zhes bya ba la sogs pas de ston pa yin no/_/ji ltar ku mA la [#]ri las/_yongs su gcod pa'i 'bras bu yis/_/zhes bya ba la sogs pas bskyed [#]par bya ba dang skyed par byed
[\[21a.5\]]pa'i ngo bos tshad ma'i 'bras bu rnam par gzhag pa byas pa de bzhin du kho bo cag la yang mi 'gal ba nyid do/_/ji skad du slob dpon gyis [#]de la yang mig la sogs pa de'i rgyu la mngon sum nyid du btags pas [#]'gal ba med do zhes bshad do/_/gdon mi za bar thog mar rnam par gzhag
[\[21a.6\]]pa'i sgo nas bsgrub par bya ba dang sgrub par byed par rnam par bzhag par [#]bya dgos so zhes bya ba 'di tsam zhig smra ba yin no/_/rig [#]pa tha dad pa yul tha dad par [#]rnam par ma bzhag par nges par 'jug par mi rigs la/_rig pa tha dad par rnam par 'jog na yang 'dra ba nyid rgyu
[\[21a.7\]]mtshan yin pa'i phyir shugs kyis [#]'dra ba sgrub byed dam pa nyid du thob po/_/shes pa ni 'dra ba nyid kyis [#]'jug par byed pa yin la/_'jug par byed na yang tshad ma nyid du 'jug par 'dod pas dpyad par bya'i zhen pas ni ma yin no/_/ji skad du don byed pa don du nye bar [#]rtog pa dang
[\[21b\]]
[\[21b.1\]]ldan pa thams cad tshad ma'am tshad ma ma yin pa tshol gyis zhes bshad pa bzhin no/_/de'i shes pa cha gang gis 'jug par 'gyur ba de nyid bstan par bya'o/_/bskyed par bya ba dang skyed par byed pa ngo bos tshad ma rnam par 'jog na 'jug par byed pa'i yan lag 'dra ba nyid
[\[21b.2\]]rtog ste[#]/_de lta yin dang skye ba'i sgo nas tshad ma rnam par 'jog pa 'bras bu med pa nyid du 'gyur ro/_/de'i phyir slob dpon gyis de'i sgo nas tshad ma rnam par 'jog pa ni 'jug pa'i yan lag ma yin no snyam du dgongs nas/_'dis nye bar btags pa [#]la brten pa yin no/_/de lta
[\[21b.3\]]bas na rnam par gzhag pa grub na/_de rnam pa gzhan du bskyed par bya ba dang skyed par byed pa'i ngo bos rtog pa de lta na yang skyon med pa nyid do zhes bya'o/_/tshad ma'i shes pa zhes bya ba la sogs pas ku mA la [#]ri la'i 'bras bu rnam par 'jog pa de [#]nyid ston to/_/'jug pa'i zhes bya ba ni rab
[\[21b.4\]]tu 'jug pa ste mig la sogs pa zhes bya ba'i don to/_/'bras bu gzhan yin no zhes bya ba ni [#]dor ba dang blang ba dang btang snyoms kyi mtshan nyid kyi blo'o/_/gzhan 'di yang ku mA la [#]ri la nyid kyis smras pa yin te/_rang rig pa ni bkag pa'i phyir tshad ma'i 'bras bu nyid du mi rigs la
[\[21b.5\]]yul gyi rnam pa can yang tshad ma yin na tshad ma dang 'bras bu dag yul tha dad pa nyid du thal bar 'gyur te/_'di ltar yul gyi rnam pa ni phyi rol gyi yul yin la/_rang rig pa ni shes pas rang rig ngo bos yul yin no zhes bya'o[#]/_/thams cad ces bya ba la sogs pas lan 'debs
[\[21b.6\]]par byed do/_/[#]dmigs pa mngon sum ma yin na/_/don mthong rab tu 'grub mi 'gyur/_/zhes bya bas don thams cad mngon sum ma yin pa nyid du thal bar 'gyur ba'i phyir rang rig pa dgag par mi nus la/_yul tha dad pa nyid du thal bar 'gyur ba yang rigs pa ma yin te/_gang gi
[\[21b.7\]]phyir de'i 'bras bu yin pa'i phyir rang rig pa yin yang don rig par 'dod la/_rang rig pa ni de dang 'dra ba'i phyir de'i rang bzhin nyid ni ma yin pas 'gal ba med do/_/tshad ma rang las zhes bya ba la sogs pa ni bde byed bdag po tshad ma byed pa yin te/_tshad ma ni bdag las tha dad pa'i phyir
[\[22a\]]
[\[22a.1\]]bya ba byed pa yin te/_byed pa po yin pa'i phyir ste'u la sogs pa bzhin no zhe na/_don med ces bya ba la sogs pas sun 'byin par byed de/_don med pa ni bsgrub [#]pa la sgrub pa'i skyon yod pa'i phyir ro/_/gang phyir yongs su gcod pas zhes bya ba la sogs pas
[\[22a.2\]]skyed par byed pa'i [#]'bras bu gzhan yang smras pa yin no/_/ni'i [#]sgra ni gtan tshigs so/_/ste'u la sogs pa bzhin no zhes bya ba'i dpe yang bsgrub bya ma tshang ba yin te/_gcod pa dang lhan cig nyid du bstan zin pa'i phyir ro/_/byed pa po yin pa'i phyir ro [#]zhes bya ba yang skyed par byed
[\[22a.3\]]pa nyid du brjod par 'dod na yang gtan tshigs ma grub ste/_sgrub par byed pa ni rnam par 'jog par byed pa nyid du [#]'dod pa'i phyir ro/_/'jog par byed pa nyid brjod par 'dod na yang ma nges pa yin te/_'gal ba med pa'i phyir ro/_/spyir brjod par 'dod na yang ma nges pa yin
[\[22a.4\]]te/_'gal ba nye bar ma bstan pa'i phyir ro/_/gal te shes pa yul gyi rnam pa can du gyur na de'i tshe yul dang 'dra ba tshad ma nyid du 'gyur na/_ji srid du gzung bar bya ba'i yul dang mtshungs pa'i [#]rang bzhin gyis [#]shes pa skye ba ma yin te/_gzung bar bya ba de las rigs gzhan [#]yin
[\[22a.5\]]pa'i phyir/_gzugs dang ro dag bzhin no zhes bshad pa ni/_gal te shes pa gzung ba dang /_/zhes bya ba la sogs pa'o/_/kho bo cag rnam par shes pa smra ba rig [#]pa'i rjes su 'brang ba rnams kyis 'di 'dod pa nyid yin pa'i [#]phyir chad pa cung zad kyang med do/_/'di ltar gang cung
[\[22a.6\]]zad khyed cag gis brjod par [#]gzung bar bya ba'i [#]sun 'byin pa mi gsol ba 'di ni kho bo cag gis gzung bar bya ba rnam par dpyad pa'i don du sgrub [#]par byed pa gsal por brjod do/_/gzung bar bya ba la 'dzin pa ni mngon par zhen pa ste/_de [#]rnam par dpyad pa ni sel ba'o/_/sgrub par byed pa gsal
[\[22a.7\]]po de yang gang zhe na/_bdag nyid thams cad ces bya ba la sogs pa smos te/_don rigs mi mthun pa ji snyed cig las ldog pa de snyed cig kho na las shes pa gang [#]yin pa zhes bya ba 'di ni bdag nyid thams cad kyis 'dra ba'o[#]/_/dngos po cung zad tsam las ldog pa ni cha shas [#]kyis mtshungs
[\[22b\]]
[\[22b.1\]]pa'o/_/'o na ji ltar 'di tshad ma nyid don dang 'dra bar brjod ce na/_'on kyang zhes bya ba la sogs pa smos te/_de zhes bya ba ni 'dra ba yod pa'am rnam pa'o/_/yul dang 'dra ba'i rnam pa de gang la yod pa de ni rnam bcas so/_/gzung ba las zhes bya ba ni phyi rol gyi don las so/_/gzugs brnyan zhes
[\[22b.2\]]bya ba ni shes pa'i rnam pa'o/_/de dang 'dra ba'i phyir zhes bya ba ni yul dang 'dra ba'i phyir ro/_/btags nas zhes bya ba ni nye bar btags nas so/_/rig [#]byed nyid du 'gyur zhes bya ba ni don gyi [#]zhes bya ba lhag ma'o/_/ston pa ni rten no/_/yul la log par rtogs pa ni [#]spyi dngos por gyur pa bkag pa'i
[\[22b.3\]]phyir la/_dngos po'i yul can du 'dod pa'i mngon sum yang rang gi mtshan nyid las gzhan pa'i yul yod pa ma yin zhes bya ba'i shugs kyis bstan pa'i phyir ro/_logs shig tu gsal ba [#]ma byas so/_/gang dag 'di mngon sum gyi mtshan nyid du mi rigs te/_tshad ma'i mtshan nyid byed
[\[22b.4\]]pa ni ci nas kyang de'i ngo bos mtshon pa'i phyir de las gzhan dag 'jug par 'gyur ro snyam pas yin gyi [#]zhen pas ni ma yin no/_/rtog pa dang bral ba nyid la sogs pa mtshon pa ni 'jig rten 'jug pa dang ldog par yod pa ma yin no zhes zer ro/_/de ni yang dag pa [#]ma yin te/_gang gi [#]mtshan nyid
[\[22b.5\]]gzhan du byed par 'gyur ba rang gi 'dod pa dngos po rnams kyi rang bzhin rnam par gzhag par 'gyur ba ma yin gyi/_'on kyang ji lta ba bzhin du gzhag pa nyid kyi dngos po'i rang bzhin rjes su brjod nas grags pa dang ma grags pa'i rang bzhin gyi khyad par bstan par 'dod pas dper nas ni sra ba
[\[22b.6\]]nyid lta bur de rigs [#]pa mtshan nyid byed pa yin te/_de lta ma yin na mi srid pa'i skyon gyis sun phyung bar 'gyur ro/_/mngon sum gyis [#]mtshon par byed pa'i mtshan nyid rtog pa dang bral zhing ma 'khrul pa dag las gzhan yod pa ma yin te/_'di ltar de la gdon mi za bar ma 'khrul par khas blang bar bya
[\[22b.7\]]dgos te/_tshad ma yin pa'i phyir ro/_/rtog pa dang bral ba yang yin te/_dngos su rang gi mtshan nyid yul can yin pa'i phyir dang rang gi mtshan nyid la yang brda mi nus pa nyid kyis te rig pa ni mngon par ma [#]brjod pa nyid du bsgrubs zin pa'i phyir ro/_/de'i phyir mkhas pa rnams kyis rigs
[\[23a\]]
[\[23a.1\]]pa'i rjes su 'gro ba nyid kyi mtshan nyid [#]brjod pa bstan pa yin no/_/rtog pa dang ldan pa rnams mtshan nyid 'di las 'jug pa dang ldog pa dag tu mi 'gyur ba yang ma yin te/_'di ltar bum pa'i 'degs pa dang spyi dang grangs la sogs pa'i shes pa dang ngo bo [#]shes pa'i shes
[\[23a.2\]]pa dang de bzhin du dung la ser po la sogs pa'i shes pa gzhan dag gis mngon sum nyid du btags pa ni ci rigs su rtog pa dang bcas pa nyid dang 'khrul pa nyid kyi [#]mngon sum yin pa [#]nges par bzung na de'i yul can nyid du nye bar btags pa'i grangs la sogs pa'i dngos po nyid du mngon par
[\[23a.3\]]zhen pa las ldog par byed de/_gang yang bstan par bya ba ma yin pa'i sngon po la sogs pa'i rang gi mtshan nyid de nyid dngos po snyam du zhen nas de la 'jug par byed de/_ji ltar mngon sum rtog pa med pa yin yang 'jug par byed pa nyid yin pa de ltar ni dang po nyid du bstan zin to/_/
[\[23a.4\]]gal te de ltar na rtog pa dang bral ba'i mtshan nyid gcig nyid bya bar rigs kyi ma 'khrul pa ma yin te/_'di ltar 'jug pa las sngar rab tu grags pa gang yin pa de nyid 'jug par 'dod pa rnams kyi [#]mtshan nyid du bya bar rigs kyi ma grags pa ni [#]ma yin te/_de ni med pa dang mtshungs
[\[23a.5\]]pa'i phyir ro/_/ma 'khrul pa nyid du nges pa ni don bya ba la mi slu [#]ba las sngar yod pa ma yin te/_gang gi phyir tshu rol mthong ba rnams kyis de'i 'bras bu rtog [#]pa med par shes pa'i don ji lta ba nyid shes par mi nus te/_de dag gi dngos po'i nus pa ni rtag tu 'bras bu las rjes su dpag par
[\[23a.6\]]bya ba yin pa'i phyir dang /_don ji lta ba bzhin du ji ltar nye bar btags pa'i don thob par nus pa'i mtshan nyid can yin pa'i phyir ro/_/dus phyis [#]don ji lta ba bzhin du nges par bzung [#]na yang 'bras bu dang bcas pa ma yin te/_de la yang mi 'jug pa'i phyir ro zhe na/_de ni klan ka ma
[\[23a.7\]]yin te/_ji ltar skra shad 'dzings pa la sogs pa'i blo rnams kyang tshad ma nyid du thal bar 'gyur ba'i phyir ha cang khyab pa'i skyon du 'gyur du 'ong ba de'i phyir gdon mi za bar ma 'khrul par smos par bya'o zhes bstan pa yin no/_/gang yang 'jug pa las sngar mi nges pa'i rgyu ni tshu rol mthong
[\[23b\]]
[\[23b.1\]]ba nyid yin par brjod pa de yang ma nges pa nyid yin te/_tshu rol mthong ba rnams kyis [#]'ga' zhig tu ma nges par 'gyur du dogs so zhes pa [#]gang yin pa 'di la [#]su zhig gis gegs byas/_de lta na ni de dag gis cung zad kyang mi nges so zhes bya bar 'gyur la/_de lta yin dang de dag sems pa med
[\[23b.2\]]pa can nyid du 'gyur ro/_/gang gi phyir goms pa'i stobs kyis skyes pa'i shes pa'i bag chags 'jug pa'i phyugs kyi phru gu dag kyang 'di ni bde ba'i sgrub par byed pa yin no/_/'di ni bde ba ma yin pa'o snyam du 'jug pa las sngar des na [#]g.yang sa la sogs pa spong ba dang nu ma la sogs
[\[23b.3\]]pa len par byed par mthong ba nyid do/_/'di ltar yang dag pa ma yin pa goms pa'i 'dod pa dang mya ngan dang 'jigs pa la sogs pa'i sems can rnams kyang goms pas [#]chos mthun pa la sogs pa dran pa la ltos [#]pa med par shes pa gsal bar snang ba skyed pa'i nus pa dmigs pa nyid
[\[23b.4\]]do/_/gang du goms pa med pa der ni de dag gi [#]nus pa nyid [#]'bras bu dpag par bya ba nyid yin gyi thams cad du ni ma yin no/_/'dis ni du ba la sogs pa'i rtags nges pa yang bshad pa yin no/_/gang gi phyir de la yang de dang de ma yin pa'i 'bras bu du ba la sogs pa rang bzhin gyis [#]
[\[23b.5\]]phan tshun zhig [#]tu dben pa'i rang bzhin yin [#]pa'i phyir ro/_/des dben par nges pa'i rgyu yang goms pa la sogs pa yin pa'i phyir rtags nges pa srid pas des na [#]rjes su dpag pa mi spong ngo /_/'on te thog mar 'jug pa yod na sgom [#]pa grub par 'gyur ba ma yin nam/_gang gi phyir de nyid ji
[\[23b.6\]]ltar 'gyur ba brjod par bya dgos so zhe na/_smras pa/_the tshom las so/_/mngon sum the tshom gyi rgyu yin na ji ltar de la tshad ma nyid yin zhe na/_nges pa'i rgyu yang ji ltar tshad ma nyid yin/_nges pa bskyed par byed pas don du gnyer ba rnams de la 'jug par byed pa'i phyir ro zhe na/_'di ni the
[\[23b.7\]]tshom gyi rgyu la yang mtshungs so/_/gal te [#]yang de la rtog [#]pa don du gnyer ba don gyi rnam pa las bzlog pa nges pa de ltar [#]na yang mngon sum de rnam pa des 'jug par byed pa ma yin te/_de ltar nges pa'i don don du mi gnyer ba'i phyir ro/_/zlog par byed pa yang ma yin te/_rtog [#]pa don du gnyer ba'i
[\[24a\]]
[\[24a.1\]]don nges pa'i rgyu nyid kyis don du gnyer ba 'jug pa'i phyir ro/_/de ltar ma yin te the tshom gyi rgyu yin na/_mngon sum las don du gnyer bar [#]'jug par yang mi 'gyur la/_ldog par yang mi 'gyur ro zhes bya ba thob na de lta na [#]yang ma yin gyi/_'on kyang don du
[\[24a.2\]]gnyer ba rnams la don med par 'byung ba mi srid pa yin te/_don du gnyer ba nyid kyis 'jug pa stobs dang ldan pa yin no/_/'dis ni mngon sum nges pa'i rgyu yin pa las 'di khyad par 'ga' yang med do/_/gang du mtha' gcig tu rtogs pa'i don las bzlog pa'i rnam pa nges
[\[24a.3\]]pa'i rgyu nyid dam/_nges pa mi skyed pa der ni des rnam pa thams cad du don du gnyer ba mi 'jug pa'i phyir tshad ma ma yin pa brjod par rigs kyi gzhan du ni ma yin te/_ha cang spros pas chog go/_/de kho na nyid bsdus pa'i dka' 'grel las mngon sum gyi mtshan nyid brtag pa ste/_
[\[24a.4\]]nyi shu gnyis pa'o//_//da ni rjes su dpag pa'i mtshan nyid bshad pa/_rang gzhan zhes bya ba la sogs pa'o/_/rjes su dpag pa ni rang gi don dang gzhan gyi don gyi bye brag gis rnam pa gnyis te/_de la rang gi don ni phyogs kyi chos nyid du [#]mthun pa'i phyogs la yod pa nyid dang
[\[24a.5\]]mi mthun pa'i phyogs thams cad las ldog pa zhes bya ba de lta bu'i mtshan nyid kyi tshul gsum pa'i rtags las rjes su dpag par bya ba'i don gyi yul can gyi shes pa gang yin pa ste/_de'i bdag nyid du rig par bya'o/_/gzhan gyi don ni ji skad du bshad pa'i tshul gsum pa'i rtags gsal
[\[24a.6\]]bar byed pa ste/_tshig gi bdag nyid du blta bar bya'o/_/yang na rjes su dpag pa ltar snang ba'i mtshan nyid gang yin pa ma bstan pas/_de'i phyir tshul re [#]re zhes bya ba la sogs pa smos te/_sgra rtag ces [#]byas pa'i phyir lus can yin pa'i phyir/_gzhal bya yin pa'i phyir zhes bya ba tshul re re ba
[\[24a.7\]]yin te/_go rims bzhin du phyogs kyi chos nyid dang mthun pa'i phyogs la yod pa nyid dang /_mi mthun pa'i phyogs las ldog pa tsam yod pa'i phyir ro/_/de la tshul gnyis pa ni sgra mi rtag ste/_mig gis gzung [#]bar bya ba yin pa'i phyir/_mnyan par bya ba yin pa'i phyir lus can ma
[\[24b\]]
[\[24b.1\]]yin pa'i phyir zhes bya ba lta bu ste/_go rims bzhin du phyogs kyi chos nyid dang mthun pa'i phyogs la yod pa nyid dang /_mi mthun pa'i phyogs las ldog pa tsam med pa'i phyir ro/_/de skad du/_sgra ni rtag ste byas pa'i phyir/_/lus can gzhal bya ma yin phyir/_/mi rtag mig gis gzung [#]
[\[24b.2\]]bya'i phyir/_/lus can ma yin mnyan bya'i phyir/_/zhes bshad do/_/gzhan du zhes bya ba la sogs pas [#]snod kyi rje'i lugs kyi dogs pa bsu ba yin te/_des smras pa/_gzhan du mi 'thad pa nyid gtan tshigs bzang po yin gyi mtshan nyid gsum pa ni ma yin te/_'di ltar gzhan du mi
[\[24b.3\]]'thad pa nyid med na de'i bu nyid la sogs pa yan lag gsum pa can gtan tshigs bzang por ma mthong ste/_de lta bas na mtshan nyid gsum pa can gyi gtan tshigs [#]ni don med pa ste nus pa med pa yin no/_/gzhan du zhes bya ba ste/_gtan tshigs bsgrub bya med na mi 'thad pa ste/_
[\[24b.4\]]bsgrub bya kho na la yod pa zhes bya ba'i don to/_/gang la gzhan du mi 'thad pa zhes bya ba la sogs pas rgyas par rjes su 'gro ba dang ldog par bstan pa'i sgo nas gzhan du mi 'thad pa nyid ces bya ba'i gtan tshigs mtshan nyid gcig pa nyid du sgrub par byed do/_/gzhan du mi 'thad pa
[\[24b.5\]]nyid kyi mtshan nyid gcig gang la yod pa de ni mtshan nyid gcig ste/_de nyid 'jig rten pa'am yongs su rtogs [#]pa po rnams kyis gtan tshigs su 'dod kyi gzhan ni ma yin no/_/shugs kyis phyogs kyi chos nyid la sogs pa gsum po 'di nyid kyis 'phen pa'i phyir mtshan nyid bzhi ba
[\[24b.6\]]yang yin la rag pa'am yang mtshan nyid bzhi pa yang [#]ma yin te/_gang gi phyir 'ga' zhig tu mtshan nyid gcig pa can dang [#]/_mtshan nyid gnyis pa'am/_mtshan nyid gsum par yang rigs te/_'di ltar gzhan du mi 'thad pa nyid kyi mtshan nyid gcig po des mtshan nyid gcig ces
[\[24b.7\]]bstan la/_gzhan du mi 'thad pa dang lhan cig pa'i rigs mthun pa la grub pa dang rigs mi mthun pa las ldog pa mngon par dpyad nas mtshan nyid gnyis pa'o/_/gnyi ga gzhan du mi 'thad pa nyid dang rigs mthun pa la 'jug pa nyid dang /_bsgrub par bya ba'i mi mthun pa'i phyogs
[\[25a\]]
[\[25a.1\]]las ldog pa zhes bya ba'i mtshan nyid gsum pa yin gyi/_/phyogs kyi chos la sogs pa'i mtshan nyid gsum dang ldan pas ni/_gtan tshigs mtshan nyid gsum du mi 'dod de/_de dag [#]ni yang dag pa'i shes pa lam [#]nyid du mi 'thad pa'i phyir ro/_/rnam pa gcig tu na gtso
[\[25a.2\]]bo yin pa'i phyir gzhan du mi 'thad pa nyid ces bya bas mtshan nyid gcig pa nyid du bstan gyi phyogs kyi chos la sogs pa ni ma yin te/_de dag ni gtso bo ma yin pa'i phyir ram/_cung zad kyang mi byed pa'i phyir ro zhes bya ba bstan pa'i phyir/_dper na zhes bya ba la sogs pa smos so/_/
[\[25a.3\]]'on te med na mi 'byung ba'i 'brel pa yod pa'i phyir tshul gsum pa nyid gtan tshigs bzang por rigs pa ma yin nam zhe na/_tshul gsum pa zhes bya ba la sogs pa smos te/_gzhan du mi srid pa'i yan lag gcig gang la yod pa de ni de lta bu yin la de dag kyang yin gtan tshigs kyang
[\[25a.4\]]yin pas gzhan du mi srid pa'i yan lag gcig gi gtan tshigs so/_/gang la gzhan du zhes bya ba la sogs pas ji skad du bshad pa'i don nyid mjug sdud par byed pa yin no/_dpe gnyis zhes bya ba ni chos mthun pa dang chos mi mthun pa'i mtshan nyid dag go/_/rgyu ma yin zhes bya ba
[\[25a.5\]]ni bsgrub bya rtogs pa'o/_/gang la gzhan du mi 'thad yod/_/de la gsum gyis [#]ci zhig bya/_/zhes bya ba'i mjug thogs so[#]/_/gang la gzhan du mi 'thad med/_/de la gsum gyis ci zhig phan/_/zhes bya ba 'di ni [#]phyed gdon par bya'o/_/tshul gsum la med na mi 'byung ba'i 'brel pa med par
[\[25a.6\]]bstan pa'i phyir de'i bu yin pa'i phyir zhes bya ba la sogs pa smos te[#]/_de la zhes bya ba la sogs pas gtan tshigs kyi mtshan nyid gcig bsgrub pa'i phyir spros nas dper brjod pa ston te/_dngos [#]dang dngos po med pa ni ci ltar yod pa'i bdag nyid yin te/_ji ltar yang dmigs pa'i phyir
[\[25a.7\]]ro/_/'di la chos mthun pa dang mi mthun pa'i dpe dag las phyi rol du gyur pa'i sbyor ba bdag nyid dam don gyi bdag nyid yod pa ma yin te/_dngos po dang dngos po med pa'i tshogs thams cad phyogs su byas pa'i phyir ro/_/de las ma gtogs pa gzhan med pa'i phyir dang /_phyogs kyi
[\[25b\]]
[\[25b.1\]]chos gzhan du mi 'thad pas ldog pa med pa'i phyir 'di ni mtshan nyid gcig pa yin no/_/ji ltar yang zhes bya ba ni zhes bya ba la sogs pa'i rnam grangs kha cig gis zhes bya ba'i don to/_/yod bdag nyid ces bya ba 'dir yang ji ltar yang zhes sbrel bar bya'o/_/des na don 'di yin te/_ji ltar
[\[25b.2\]]yang yod pa ma [#]yin te/_ji ltar yang dmigs pa'i phyir ro zhes bya ba yin no/_/da ni gtan tshigs kyi mtshan nyid gnyis pa'i dper brjod pa gzhan bstan pa'i phyir/_bshad pa/_zla ba ri bong can ma yin pa'am/_ri bong can zla ba ma yin no zhes bya ba ni phyogs so/_/'jig rten na brda rab tu
[\[25b.3\]]grags pa'i zla ba bstan pa'i phyir ram/_zla ba nyid du tha snyad du byas pa'i phyir zhes bya ba ni gtan tshigs so/_/chos mi mthun pa ni bung [#]ba la sogs pa'o/_/mtshan nyid gnyis pa gzhan 'di yang brjod par bya ste/_bdag gis nyams su myong ba 'di ni sbrang bu 'dis byas pa yin te/_sbrang bu babs
[\[25b.4\]]pa'i rigs [#]pas 'byung ba rnyed pa can yin pa'i phyir ro/_/sbrang bu ste pa tang [#]ka babs pa'i reg pas 'byung ba rnyed pa ste skye ba gang la yod pa zhes bya ba'i don to/_/spyi brjod par 'dod pa na gzhan gyi tshig gi don du blta bar bya'o/_/mig ni yod pa'i gzugs 'dzin pa'i sgrub byed dam pa'i nus
[\[25b.5\]]pa can yin te/_nyams pa med cing gzugs blta bar 'dod pa na rtog pa sngon du gtong bar byed pa nyid kyis bya ba byed pa'i phyir dang /_gzugs yongs su gcod pa'i phyir te/_chos mi mthun pa ni rna ba la sogs pa'o/_/de zhes bya ba ni gzugs so/_/'dir gtan tshigs gsum ka la yang
[\[25b.6\]]mthun pa'i phyogs med pa'i phyir tshul gnyis pa yin no/_/bdag dang bum pa la sogs pa ni [#]ji ltar yang med pa ni [#]bdag nyid yin te/_ji ltar dmigs pa'i bong bu'i rwa bzhin no/_/'di la chos mi mthun pa ni [#]dpe yod pa ma yin no/_/bum pa la sogs pa'i dngos po'i tshogs [#]thams cad
[\[25b.7\]]ni chos can no/_/ji ltar yang med pa'i bdag nyid yin te zhes bya ba ni dam bca' ba'o/_/med pa yang chos mthun pa'i dpe nyid du bkod pa'o/_/gang la bsgrub bya rnam par bcad pa sngon du 'gro ba can gyi sgrub par byed pa rnam par gcod pas ston par 'gyur ba dngos po dang dngos po med pa de [#]
[\[26a\]]
[\[26a.1\]]las ma gtogs pa gsum pa yod pa ni ma yin no/_/yang na bong [#]bu'i rwa la sogs pa ni ji ltar yang yod pa'i bdag nyid yin te/_ji ltar yang dmigs pa'i phyir bdag dang bum pa la sogs pa bzhin no/_/'dir yang rigs [#]pa snga ma nyid kyi chos mi mthun
[\[26a.2\]]pa'i dpe med pa sbyar bar bya'o/_/khyim 'di na khyod kyi pha yod par shes par bya ste/_khyod kyis [#]pha'i sgra thos pa'i phyir ro/_/'di la chos mthun pa'i dpe med pa'i phyir tshul gnyis pa yin no zhes grag go_/_dper na phyogs kyi chos med na yang du ba la sogs pa'i rtags bzhin
[\[26a.3\]]du sgra dang sgron ma la sogs pa shes par byed pa nyid du mthong ngo /_/sgra dang sgron ma la sogs pa ni bum pa la sogs pa'i don du rtogs pa'i chos ma yin la/_yang sgra la sogs pa las don rtogs pa yang ma yin [#]pa'i phyir mi mthun pa'i phyogs la med pa dang gzhan du mi 'dra ba [#]nyid ces bya ba
[\[26a.4\]]gtan tshigs tshul gnyis pa yin[#]/_de'i phyir zhes bya ba la sogs pas lan 'debs par byed de/_de la gtan tshigs bsgrub par bya ba dang /_med na mi 'byung ba nyid chos can gyi khyad par yongs su ma bzung bas de'i spyi'i sgo nas sam/_chos can gyi khyad par yongs su bzung bas ste[#]/_
[\[26a.5\]]khyad par gyi sgo nas yin/_khyad par gyi yin na yang shes par 'dod pa'i bye brag ste/_bsgrub par bya ba'i chos can la yin nam dpe'i chos can la yin zhes bya ba'i phyogs gsum srid do/_/de la phyogs [#]dang po la skyon bshad pa ni/_de ni spyi'i sgo nas zhes bya ba la sogs pa smos te/_
[\[26a.6\]]phyogs kyi chos med na mi 'byung ba tsam gyis mig gis gzung [#]bar bya ba nyid ni chos can sgra la mi rtag pa nyid go bar byed pa ma mthong ba'i phyir phyogs dang po mi rigs so/_/brjod par 'dod pa grub mi brten/_/zhes bya ba ni bsgrub par bya ba'i chos can la brjod par 'dod pa grub pa brten pa ma
[\[26a.7\]]yin no zhes bya ba'i don to/_/ji skad ce [#]na/_dper na zhes bya ba smos te/_de zhes bya ba ni mig gis gzung bar bya ba nyid do/_/de ni zhes bya ba ni 'jig pa'o/_/sgrub byed ni go bar byed pa'o/_/ci ste ji skad du bshad pa'i skyon du 'gyur na mi rung ngo snyam pas gtan tshigs de bsgrub par bya ba'i chos can
[\[26b\]]
[\[26b.1\]]la brten pa de lta [#]yin na kho bo cag gi gtan tshigs kyi mtshan nyid tshul gsum po de nyid khyed cag gi lta ba la yang 'gyur ro/_/ji ltar zhe na/_gzhan du mi 'thad ces bya ba la sogs pa smos te/_rjes su 'gro ba ni mthun pa'i phyogs la yod pa'o/_/ldog pa ni mi mthun pa'i phyogs la med pa'o/_/brten
[\[26b.2\]]pas na brten pa ste/_yongs su 'dzin zhes bya ba'i tha tshig go/_/slob dpon gyis zhes bya ba 'dis ni de'i lugs dang mi 'gal bar ston par byed do/_/gzung bya zhes bya ba la gzung bar bya ba ni bsgrub par bya ba'i chos te/_phyogs chos zhes bya ba'i tha tshig go/_/ci ste zhes bya bar [#]phyogs gnyis
[\[26b.3\]]pa la bshad pa/_ci ste bsgrub par bya ba'i chos can nyid la gtan tshigs kyis [#]bsgrub par bya ba med na mi 'byung ba nyid gang yin pa de nyid gtan tshigs kyi mtshan nyid yin no/_/ji skad du/_gzhan dag [#]dpe la gtan tshigs ni/_/bsgrub bya med par mi mthong 'dod/_/kho bos chos can la 'di ni/_/
[\[26b.4\]]med na mi srid pa nyid ni/_/don gyi [#]go bas nges bzung nas/_/dge slong pa yi [#]rjes dpag las/_/nged kyi rjes dpag ma yin no[#]/_/seng ge bzhin du gzhan du 'dod/_/chos can zhes bya ba ni bsgrub par bya ba'i chos can no/_/bsgrub par bya ba'i chos can la/_bsgrub par bya ba'i chos 'di mi srid pa'i
[\[26b.5\]]ngang tshul zhes bya ba'i don to/_/'o na de lta na bsgrub bya'i chos can la tshad ma gang kho nas gtan tshigs bsgrub bya med na mi 'byung ba grub pa de kho na las bsgrub bya yang 'grub pa'i phyir gtan tshigs don med do/_/ci ste bsgrub bya ma grub pa de'i tshe gtan tshigs kyang ma grub pa nyid de/_gang gi phyir
[\[26b.6\]]gtan tshigs kyi mtshan nyid ni sgrub par byed pa'i chos can la bsgrub bya med na mi 'byung ba nyid yin la/_med na mi 'byung ba nyid de yang bsgrub bya ma grub na mi 'grub pa'i phyir gtan tshigs mi 'grub ste/_med na mi 'byung ba nyid ni gnyi ga grub pa med na mi 'byung ba yin pa'i phyir ro/_/tshad ma
[\[26b.7\]]gzhan las bsgrub bya grub pa na gtan tshigs 'grub po zhe na/_de'i tshe gtan tshigs kyis ci zhig bya ste/_bsgrub bya grub zin pa'i phyir ro/_/gtan tshigs las bsgrub par bya ba nges par bya ba yin na/_phan tshun brten pa'i skyon du yang 'gyur ro/_/ji ltar zhe na/_gnyis las zhes bya ba la
[\[27a\]]
[\[27a.1\]]sogs pa smos te/_bsgrub bya 'grub pa ni gtan tshigs grub pa sngon du 'gro ba can yin te/_gtan tshigs ni de'i don du yin pa'i phyir la bsgrub bya med na ni mi 'byung ba'i mtshan nyid can gyi gtan tshigs 'grub pa yang bsgrub bya grub pa sngon du 'gro ba can yin
[\[27a.2\]]pa'i phyir phan tshun brten pa nyid du gsal lo/_/phyogs gsum pa la dpe la yang zhes bya ba smos te/_dpal ste bsgrub bya'i chos can las tha dad pa'i dpe'i chos can zhes bya ba'i don to/_/de grub ces bya ba ni gtan tshigs grub na'o/_/'di skad du bstan pa yin te/_gal te bsgrub
[\[27a.3\]]bya chos can las ma gtogs pa nyid kyi dpe'i chos can gzhan zhig la gtan tshigs med na mi 'byung ba nyid 'dod kyi/_bsgrub par bya ba'i chos can dang lhan cig thams cad nye bar sdud pa ni ma yin na/_de ji ltar bsgrub bya'i chos can la gtan tshigs las bsgrub par bya ba rtogs par 'gyur/_
[\[27a.4\]]ji ltar mi 'gyur zhe na/_de'i thams cad ces bya ba la sogs pa smos so/_/da ni gang yang zhes bya ba la sogs pas dper brjod pa rnams sun 'byin par byed de/_ji ltar yang dmigs pa'i phyir zhes bya ba'i gtan tshigs smras pa gang yin pa 'di ni don med pa yin te/_the tshom za ba'i yul
[\[27a.5\]]med pa'i phyir te/_grub pa la sgrub [#]pa yin no zhes bya ba'i tha tshig go/_/grub pa'i yul la ni gtan tshigs mi 'dod do/_/'o na ci zhe na/_the tshom la ste/_'di ltar gtan tshigs the tshom la brjod pa'i phyir bsams [#]pa bzhin du grub par [#]yang gtan tshigs kyi rten ma yin pa nyid de/_bsgrub bya
[\[27a.6\]]grub zin pa'i phyir ro/_/ci ste yang 'di la yang gtan tshigs kyi yul the tshom nyid yod pa yin no snyam na/_de'i phyir dngos po'i zhes bya ba la sogs pa smos te/_gang gi tshe dngos po'i [#]ji ltar yang yod pa nyid thams cad kyis nges pa nyid yin pa de'i tshe dngos po ni ji ltar yod pa'i bdag nyid yin
[\[27a.7\]]no zhes bya ba de ltar ci'i phyir rjod [#]par byed/_de'i bdag nyid ces bya ba ni yod pa'i bdag nyid do/_/dngos po zhes bya ba ni nye bar mtshon pa ste/_dngos po med pa yang gzhal bya la sogs pa'i ngo bos yod pa'i bdag nyid du ston pa yin no/_/[#]nges pa'i phyir gtan tshigs don med do/_/
[\[27b\]]
[\[27b.1\]]ci ste grangs can la sogs pa la [#]ma grub ste/_de'i phyir bsgrub par bya'o zhe na/_rnam 'gyur zhes bya ba la sogs pa smos te/_dngos kun gcig tu smra ba ni grangs can pa'o/_/smra ba de la gnas pa'i grangs can pa dag gis bdag nyid de rang bzhin 'ga' zhig gis yod pa'i bdag nyid
[\[27b.2\]]du ston pa nyid yin no/_/ji ltar zhe na/_rnam 'gyur bdag sogs bye brag gis/_/zhes bya ba smos te/_rnam par 'gyur ba'i bdag ni rnam par 'gyur ba'i rang bzhin no/_/sogs pa'i sgras ni rang bzhin te ma 'dres pa'i bde ba dang sdug bsngal la sogs pa'i rang bzhin dang phan tshun dang [#]
[\[27b.3\]]rang bzhin las tha dad pa'i skyes bu gzung ngo /_/gang yang zhes bya ba ni dbu ma pa rnams so/_/de dag kyang de kho na nyid du zhes bya ba'i khyad par dang bcas pa'i dngos po rnams kyi rang bzhin med pa nyid la brten gyi rnam pa thams cad du ni ma yin te/_mthong ba ji lta ba bzhin du skye ba la
[\[27b.4\]]sogs pa khas len pa'i phyir ro/_/de nyid du zhes bya ba ni rigs pa las [#]so/_/sogs pa'i sgras don dam par [#]zhes bya ba la sogs pa gzung ngo /_/thams cad [#]kyi dngos po ji ltar yang yod pa'i bdag nyid du nges so zhes bya ba 'di ni gdon mi za bar yang [#]khas blang bar bya dgos te/_
[\[27b.5\]]de lta min na ste/_de ltar [#]mi 'dod na ji ltar yang dmigs pa'i phyir ro zhes bya ba'i gtan tshigs 'di yang mi 'grub po/_/sngar ni grub pa la sgrub [#]pa'i skyon smras la da [#]lta ni ma grub par [#]bshad do/_/ci ste tha snyad sgrub na de'i tshe gang du sngar tha snyad du byas pa de [#]dper grub pa yin pa'i phyir tshul gsum
[\[27b.6\]]pa nyid du 'gyur ba de la de lta ma yin te/_dpe med pa yin na tha snyad de yang 'grub par mi 'gyur ro/_/sbyor ba gnyis pa la skyon bshad pa'i phyir/_zla ba nyid du zhes bya ba la sogs pa smos te/_bram ze'i khye'u zhes bya ba ni skyes bu zhig la'o/_/gal te zla ba bsgrub par bya ba'i phyir tshul
[\[27b.7\]]gsum pa'i gtan tshigs srid pa yin na/_'o na ji ltar slob dpon gyis dper na ri bong can gyi zla ba ma yin te yod pa'i phyir ro zhes bya ba lta bur gang la yang thun mong ma yin pa'i phyir rjes su dpag pa med la/_sgra las byung ba'i grags pa dang 'gal ba'i don gyis bsal ba de yang phyogs
[\[28a\]]
[\[28a.1\]]ma yin no zhes bya ba'i gzhung 'dis ri bong can zla ba ma yin par dam 'cha' ba gang yin pa de yang [#]zla ba nyid du bsgrub pa'i phyir 'jig rten gyi rjes su dpag pa med par bshad ces dogs pa bsu nas/_rab tu grags pa zhes smos so/_/dngos po'i ngo bo la brten te/_/
[\[28a.2\]]zhes bya ba ni dngos po yod pa dang med pa'i rjes su byed pa 'di la thun mong ma yin par bshad kyi/_grags pa mtshan nyid kyi gtan tshigs la ni ma yin te/_'di ni 'dod pa'i rjes su byed pa'i phyir rjes su 'gro ba yod pa nyid do/_/gang gi phyir grags pa thams cad la bsnyon pa'i
[\[28a.3\]]log par rtog pa'i grags pa'i mtshan nyid kyi rtags kyis [#]zla ba nyid du rtogs par mi nus la/_gang gis ri bong can zla ba nyid du rtogs par 'gyur ba [#]dngos po'i stobs kyis zhugs pa'i gtan tshigs gzhan yang yod pa ma yin te/_zla ba la sogs pa'i [#]tha snyad ni 'di 'dod pa tsam gyi
[\[28a.4\]]rjes su byed pa nyid dngos po'i chos ma yin pa'i phyir ro/_/de la rjes su dpag pa dpe med pa nyid du bshad de/_ji skad du/_ri bong can zlar mi 'dod pa/_/de grags gang zhig [#]'dod par 'gyur/_/de ltar de la dpe med de/_/de ni thun mong ma yin 'dod/_/ces bshad pa lta bu'o/_/kha cig las/_
[\[28a.5\]]zla ba min bsgrub [#]gtan tshigs la/_/zhes 'don te/_der 'di ltar sprel bar bya ste/_phyogs snga ma smra bas ri bong can zla ba ma yin te/_yod pa'i phyir zhes bya ba'i gtan tshigs smras pa gang yin pa [#]bsgrub pa'i gtan tshigs phyogs snga ma smra bas smras pa de la zhugs pa'i [#]phyogs phyi ma smra
[\[28a.6\]]bas zla ba nyid du bsgrub pa'i phyir/_slob dpon gyis gang la yang thun mong ma yin pa nyid yin pa'i phyir rjes su dpag pa med pas zhes bya ba la sogs pas grags pa las ma gtogs pa'i dngos po'i stobs kyis zhugs pa'i rtags la brten nas de rjes su dpag pa med pa'i rgyu thun mong ba nyid
[\[28a.7\]]du bshad do/_/gtan tshigs gsum pa la yang sbrang bu 'di yis zhes bya ba la sogs pa smos te/_khyad par ma thong ba ma yin no zhes bya ba ni gtan tshigs dang dam bca' dag ste/_dam bca' ba ni don gyi phyogs gcig gtan tshigs su 'gyur ro zhes bya ba'i tha tshig go/_/'di ltar 'dir
[\[28b\]]
[\[28b.1\]]nyams su myong ba'i rgyu khyad par can gyi sbrang bu bsgrub par bya ba nyid du 'dod pa de nyid sgra gzhan gyis gtan tshigs nyid du bstan pa'i phyir/_gtan tshigs dang dam bca' ba dag khyad par med do/_/gang gi tshe babs pa zhes bya ba'i khyad par mi len gyi skye ba thob pa'i phyir zhes bya ba spyir gtan tshigs
[\[28b.2\]]su brjod pa de'i tshe dam bca' ba'i phyogs gcig pa ma yin no zhes bya bar 'dod na 'di la babs pa zhes bya ba la sogs pa smos te/_sbrang bu gzhan gyis byas pa'i tshor bas 'khrul par 'gyur du 'ong ba'i phyir gdon mi za bar khyad par bya dgos so/_/ci ste rgyu dang 'bras bu'i tha snyad brjod [#]pa de
[\[28b.3\]]la bsgrub pa de ltar yin na gtan tshigs tshul gsum par 'gyur te/_rgyu dang 'bras bur rab tu grags pa'i me dang du ba la sogs pa dpe nyid du yod pa'i phyir ro/_/mig ni gzugs 'dzin bya ba la/_/zhes bya ba la sogs pa smras pa la/_chos can rang bzhin mig la ni/_/zhes bya ba
[\[28b.4\]]la sogs pa smos te/_de ni sgrub byed nyid [#]mi rigs zhes bya bar gcod [#]do/_/ma grub pa [#]la sogs zhes bya ba [#]la sogs pa'i sgras 'khrul pa dang 'gal ba dag bzung ngo /_/yod pa bsgrub par bya ba yin na gtan tshigs thams cad skyon gyi rigs gsum las mi 'da' ste/_'di ltar
[\[28b.5\]]yod pa'i chos gzhan [#]gtan tshigs yin nam [#]ma grub la/_gnyi ga'i chos yin na ma nges pa yin zhing /_med pa'i chos yin na 'gal ba nyid yin te/_ji skad du/_ma grub pa la yod chos med/_/gnyi ga la brten 'khrul pa dang /_/med pa'i chos ni 'gal yin na/_/ji ltar yod
[\[28b.6\]]de bsgrub bya yin/_/zhes bshad pa bzhin no/_/ci ste chos can mig la mig gi rnam par shes pa skyed pa'i nus pa bsgrub par bya ba yin pa de'i tshe yang nus pa dang yod pa la sogs pa rnam grangs yin pa'i phyir/_de bsgrub pa na yod pa bsgrub par thal bar 'gyur ro/_/tha dad na yang de ni
[\[28b.7\]]dbang po las 'das pa nyid kyis ma grub pa'i phyir gtan tshigs gzhi ma grub pa nyid du 'gyur ro/_/de ltar na gzugs 'dzin pa'i phyir zhes bya ba 'di yang phyogs chos med pa'i phyir ma grub par blta bar bya'o/_/'o na ji ltar khyed cag la yang mig la sogs pa 'grub par 'gyur zhe na/_'on
[\[29a\]]
[\[29a.1\]]kyang zhes bya ba la sogs pa smos te/_res 'ga' zhes bya ba ni mig btsums ba'i gnas skabs na'o/_/kho bo cag gi dngos su [#]mig la sogs pa 'di lta bu zhig go zhes grub pa ni ma yin mod kyi/_'on kyang shes pa gzugs la sogs pa 'ga' zhig la rjes su 'gro ba dang
[\[29a.2\]]ldog pa'i rjes su byed par mthong ba de ni rgyu gzhan la ltos [#]pa dang de tsam gyis mi 'byung bar bsgrub par bya ba yin pas shes pa de nyid chos can yin pa'i phyir ma grub pa la sogs pa'i skyon med do/_/rgyu gzhan gang yin pa de yang mig ces tha snyad 'dogs la/_grub pa'i mtha' la brten na ni tha
[\[29a.3\]]snyad tha dad do/_/'di snyam du/_ji skad du bshad pa'i tshul gyis rnam par shes pa'i chos can yin du chug mod de lta na yang gtan tshigs tshul gnyis pa nyid do snyam du sems na/_de la dpe ni rang rgyu las/_/zhes bya ba smos te/_rang gi [#]rgyu las nges pa ste rang gi rgyu dang 'brel par 'byung ba gang la
[\[29a.4\]]yod pa de la de skad ces bya ste/_de lta bur gyur ba'i rang gi rgyu la [#]rag las pa'i skye ba can myu gu la sogs pa res 'ga' ba dpe nyid du yod do zhes bya ba'i tha tshig go/_/sbyor ba yang 'di ltar bya ste/_gang dag gang nyen yang res 'ga' ba yin pa de dag ni de tsam gyis 'byung ba ma yin
[\[29a.5\]]pa dang rgyu gzhan la ltos pa dang bcas pa yin te/_dper na nas la sogs pa yod na yang sa bon nye ba dang mi nye ba dag las rjes su 'gro ba dang ldog pa can gyi myu gu la sogs pa bzhin no/_/gzugs la sogs pa yod na yang btsums pa dang ma btsums pa'i gnas skabs na
[\[29a.6\]]mig gi rnam par shes pa res 'ga' ba yin no zhes bya ba ni dgag pa la khyab par byed pa 'gal ba dmigs pa yin no/_/bsgrub pa la ni rang bzhin gyi gtan tshigs so/_/yang na/_bdag dang bum pa la sogs pa/_/zhes bya ba la sogs pa la bum pa la sogs pa zhes bya ba smos te/_'dir
[\[29a.7\]]yang grub pa la bsgrub pa nyid yin te/_bum pa la sogs pa rnam pa 'ga' zhig gis med pa nyid du grub pa'i phyir ro/_/'on te ma grub na mi dmigs pa'i phyir ro zhes bya ba'i gtan tshigs 'di yang ma grub pa'i phyir gtan tshigs ma grub po zhes ji ltar yod pa'i bdag nyid du bsgrub pa'i
[\[29b\]]
[\[29b.1\]]gtan tshigs la smras pa sun 'byin pa snga ma bzhin du brjod par bya'o/_/mi mthun pa'i phyogs med pa'i phyir/_chos mi mthun pa'i dpe med do zhes gang smras pa/_'di la yang chos mi mthun pa'i dpe zhes bya ba la sogs pa smos te/_gang gi tshe ngo bo gang gis bum pa la sogs pa dmigs pa'i
[\[29b.2\]]ngo bo des de dag yod pa'i bdag nyid du 'dod pa de'i tshe de dag gi rang bzhin chos mi mthun pa'i dpe nyid du 'gyur te/_rang bzhin de la mi dmigs pa'i gtan tshigs ldog pa'i phyir ro/_/de bzhin du ji ltar yang zhes bya ba'i sbyor ba 'di la yang 'dod pa grub pa la sogs pa mtshungs so/_/bdag
[\[29b.3\]]med dag la zhes bya ba ni dngos po med pa dag la'o/_/de bzhin zhes bya ba ni rang bzhin chos mi mthun pa srid pas so/_/chos mi mthun la [#]'thob ces bya ba ni chos mi mthun pa ste bsgrub bya ldog pa'i mtshan nyid la bsgrub bya med pas kyang khyab po/_/khyod kyi pha 'di khyim 'di na zhes bya ba la
[\[29b.4\]]sogs pa la/_pha'i skad ni zhes bya ba la sogs pa smos te/_de zhes bya ba ni pha dang 'brel pa ste [#]yul phyogs gzhan 'ga' zhig tu nyams su [#]myong ba na gtan tshigs ma grub par 'gyur ro/_/gang du zhes bya ba la sogs pas tshul gsum pa de nyid ston pa yin te/_sgra phyi rol gyi don la
[\[29b.5\]]ltos [#]nas gzhan du mi 'thad pa nyid ma grub pa'i phyir de la rtags [#]nyid ma yin te/_de ni 'dod pa tsam gyis 'jug pa'i phyir ro/_/ji ste blo la gnas pa'i don la ltos [#]nas yin na/_de'i tshe du ba bzhin du tshul gsum pa nyid yod pa kho na ste/_gang gi phyir brjod par 'dod pa mngon du ma gyur
[\[29b.6\]]na sgra mi sbyor ba'i phyir/_de'i 'bras bu yin pas du ba dang me bzhin du go bar byed pa 'dod kyi/_rjod par byed pa'i ngo bos ni ma yin no/_/sgron ma ni du ba bzhin du rtags kyi sgo nas shes par byed [#]mi 'dod do/_/'o na ci zhe na/_bum pa la sogs pa mig gi rnam par shes pa bskyed par rung
[\[29b.7\]]bar skyed par [#]shes par byed pa grags kyi rtags nyid ni ma yin pa'i phyir rtags su ma gyur pa de'i phyogs kyi chos la sogs pa bsam par mi rigs te[#]/_gzhan du na mig la sogs pa rnams la yang brtsad [#]par bya bar 'gyur ro/_/gzhan du mi 'thad ces bya ba la sogs pa ni skabs kyi don
[\[30a\]]
[\[30a.1\]]mjug sdud par byed pa yin no/_/gang gi phyir mig gis gzung bar bya ba nyid mi rtag pa med na mi 'byung ba yin na yang sgra la de mi rtag pa sgrub par byed pa ma yin no/_/gang gi phyir gdon mi za bar thams cad du phyogs kyi chos la brten par bya ba yin no/_/de'i phyogs kyi chos
[\[30a.2\]]la brten pa'i phyir/_tshul gcig pa nyid du bstan pa rnams ni tshul gnyis pa nyid du gdon mi za la/_tshul gnyis pa nyid du brjod pa rnams [#]ni tshul gsum pa nyid yin te/_phyogs kyi chos zhes bya ba de nyid las te/_de'i phyir gtan tshigs mtshan nyid gcig pa can ni don med pa yin
[\[30a.3\]]no/_/gzhan du [#]mi 'thad pa nyid kyis phyogs kyi chos la sogs pa 'phen pa yin te/_de'i phyir de dag gi mtshan nyid rang dbang du logs shig tu med do zhes bya ba 'di yang brjod par bya ste/_gang gi phyir/_sgra dang mar me sogs dngos la/_/gzhan du mi 'thad pa nyid kyis/_/phyogs
[\[30a.4\]]kyi chos ni med na yang /_/shes par byed pa nyid du'ang mthong /_/zhes phyogs kyi chos med par yang gzhan du mi 'thad pa nyid yod par rang nyid kyis smras pa yin no/_/mig gis gzung [#]bar bya ba nyid mi rtag pa nyid las gzhan du mi 'thad pa nyid yin na yang 'di la phyogs kyi chos med
[\[30a.5\]]pa'i phyir ma nges pa nyid do/_/gang yang /_de'i bu yin phyir de sngo bsangs/_/snang ba'i sngo bsangs cig shos bzhin/_/de ltar tshul gsum ldan na'ang 'di/_/nges par 'jug pa ma yin no/_zhes bya ba 'di la/_de'i bu nyid sogs gtan tshigs la/_/zhes bya ba la sogs pa smos te/_de'i bu
[\[30a.6\]]yang yin la sngo bsangs yang ma yin pa zhes bya ba 'di la 'gal ba cung zad kyang med pa'i phyir/_mi mthun pa'i phyir [#]phyogs la ldog pa la the tshom za ba 'di mtshan nyid gsum pa ma yin pa'i phyir dpe ma grub pa yin no/_/'di snyam du 'gal ba yod pa ma yin te/_gal te rgyu tha [#]dad pa yin
[\[30a.7\]]na yang 'bras bu tha dad par 'gyur na rgyu med par 'gyur ro snyam du sems na/_de ni de'i bu yin yang zhes bya ba la sogs pa smos te/_dge ba la sogs pa'i las kyi khyad par dang /_grang ba dang dro ba'i zas la sogs pa'i gnas skabs tha dad pa las gzhan du gyur pa ste dkar sham la
[\[30b\]]
[\[30b.1\]]sogs pa nyid srid pa'i phyir 'gal ba ga las yin te/_rgyu tha dad par ma grub pa'i phyir ro/_/gzhan yang de'i bu yin pa'i phyir zhes bya ba 'di byas pa nyid bzhin [#]du rang bzhin gyi gtan tshigs ma yin te/_byas pa de ni mi rtag pa nyid spangs nas gzhan du med pa bzhin du de'i bu la rang bzhin
[\[30b.2\]]gzhan med pa ma yin te/_'di ltar 'bras bu nye bar len pa'i phung po lnga po 'ga' zhig la ltos nas de'i bu zhes tha snyad du byas kyi sngo bsangs nyid ni ma yin no/_/'bras bu'i gtan tshigs kyang ma yin te/_rgyu dang 'bras bu'i dngos po ma grub pa'i phyir ro/_/mi dmigs pa yang ma yin
[\[30b.3\]]te/_grub pa yul yin pa'i phyir ro/_/'gal ba med pa'i phyir sngo bsangs las gzhan pa'i kha dog med pa ma grub po/_/de dag las ma gtogs pa'i rtags kyang yod pa ma yin te/_gzhan du 'brel pa med pa'i phyir ro/_/'brel pa med par yang go bar byed pa ma yin te ha cang
[\[30b.4\]]thal bar 'gyur ba'i phyir ro/_/de lta bas na 'di gtan tshigs ma yin la mtshan nyid gsum pa yang ma yin pa'i phyir ga las 'khrul pa yin/_snang ba ma mthong ba ni dmigs pa'i mtshan nyid kyir gyur pa mi dmigs so[#]/_/'on te ma 'khrul pa nyid ces bya ba la sogs pas mtshan nyid
[\[30b.5\]]ma khyab pa'i skyon 'chad de/_dper na zla ba shar ba las ku mu ta kha bye ba dang rgya mtsho 'phel bar rjes su dpog pa dang /_sogs pa smos pas [#]nyi ma 'char ba las pad+ma kha bye ba'o/_/nyi ma shar ba las ri la sogs pa'i pha rol phyogs su grib ma rjes su dpog pa dang /_de bzhin du mun
[\[30b.6\]]par ring mo nas mag la [#]du ma yog pa tshig pa'i dum bu mthong nas du ba rtogs pa dang /_de bzhin du rgyu skar smin drug shar ba la [#]rgyu skar snar ma nye bar rtogs par byed de/_'di ltar tha skar nas brtsams nas 'don pa'i rim pa ji lta ba bzhin du rgyu skar rnams 'char ro zhes grags so/_/'di thams
[\[30b.7\]]cad gtan tshigs gsum gyi khongs su ma 'dus pa'i phyir te/_ci'i phyir/_de dag las ni ma gtogs pa/_/'khrul pa med pa yod ma yin/_/zhes ci ste rjod par byed ce na/_'dir lan bshad pa ni/_de phyir 'di la zhes bya ba la sogs pa ste/_rgyu gang gi phyir kha bye ba la sogs pa de dag ste [#]ku
[\[31a\]]
[\[31a.1\]]mu ta kha bye ba la sogs pa de dag byung ba ni skyes pa'o/_/ci lta bu'i khyad par can yin zhe na/_de dang dus gcig ste[#]/_zla ba 'char ba dang nyi ma dang mgal [#]du ma de dag dang dus gcig pa'o/_/rgyu'i chos de 'dra ba'i gtan tshigs kyis [#]yul rjes su dpog par 'dod do/_/'di skad
[\[31a.2\]]du bstan pa yin te/_ku mu ta kha bye ba la sogs pa dang dus mnyam du skyes pa'i zla ba 'char ba la sogs pa'i rgyu gang yin pa de kho na ku mu ta kha bye ba la sogs pa lhan cig byed pa'i rgyur 'gyur ba'i phyir/_zla ba 'char ba la sogs pa de dag de lta bur gyur pa'i rang gi rgyu rjes su dpog par
[\[31a.3\]]byed pa na shugs kyis dus mnyam du 'byung ba'i ku mu ta kha bye ba la sogs pa yang rjes su dpog par byed kyi dngos su ni ma yin pa'i phyir rnam pa de lta bu [#]ni 'bras bu'i gtan tshigs kyi khongs su 'dus pa yin no/_/'di ni gdon mi za bar de lta bu yin par rigs [#]par bya ste/_gal te
[\[31a.4\]]'brel pa med pas kyang de ltar go bar byed pa yin na de'i tshe gang ci yang rung ba go bar byed par 'gyur te 'brel pa med pa nyid du khyad par med pa'i phyir ro/_/de lta [#]bas na 'di la yang 'brel par brjod la/_de yang ji skad du bshad pa'i rgyu dang 'bras bu'i dngos po'i mtshan nyid kho na'o/_/
[\[31a.5\]]'o na smin drug 'char ba snar ma nye ba dang 'brel pa ci yod ce na/_skar ma smin drug 'char ba'i rgyu/_/zhes bya ba la sogs pa smos te/_'thor byed ni rlung ngo /_/'dir yang tshogs pa gcig la rag las pa'i phyir rgyu'i chos rjes su dpag pas dpog par byed pa yin te/_ji skad du/_tshogs
[\[31a.6\]]pa gcig la rag las pa'i/_/gzugs la sogs pa ros rtogs so[#]/_/rgyu chos rjes su dpag pas te/_/du bas bud shing 'gyur pa bzhin/_/zhes bshad pa lta bu'o/_/yang gzugs brnyan las gzugs rtogs pa gang yin pa de gang gi yang khongs sum 'dus te/_gzugs
[\[31a.7\]]brnyan ni dngos po med pa yin pa'i phyir ro/_/de lta bas na mtshan nyid ma khyab pa can yin no snyam du dogs pa la/_gzugs brnyan zhes bya ba'i rtags las ni zhes bya ba la sogs pa smos te/_gcig na lhan cig ces bya ba la sogs pas rtsod par byed pa'i bsam pa dogs par byed
[\[31b\]]
[\[31b.1\]]pa yin te/_gtan tshigs dngos po med pa nyid yin te/_gcig na lhan cig gnyis yod pa'i phyir ro zhes bya ba ste/_phyogs gang kho nar me long gi gzugs mthong ba de kho nar gzugs brnyan yang yin te/_thogs pa dang bcas pa'i phyir phyogs gcig tu gzugs gnyis lhan
[\[31b.2\]]cig 'byung ba'i yod pa yang [#]ma yin te/_de'i phyir dngos po nyid yin na gcig na gzugs gnyis lhan cig yod par mi 'gyur ba zhig na yod pa yang ma yin te/_de bas na 'di ni 'khrul pa yin no/_/rnam pa gcig tu na/_gcig na lhan cig gnyis yod phyir/_/zhes bya ba la
[\[31b.3\]]gnyis gang zhe na/_me long gi [#]ngos dang zla ba'i gzugs brnyan no/_/me long gi ngos ni yul gzhan kho na [#]yin la/_nang na gnas pa'i zla ba'i gzugs brnyan ni gzhan kho nar mthong ste/_khron pa'i chu bzhin no/_/der skyes pa yang ci'i phyir gzhan du dmigs par 'gyur te/_de'i phyir
[\[31b.4\]]gzugs brnyan zhes bya ba dngos por gyur pa cung zad kyang med la/_chos rnams kyi [#]nus pa'i bye brag ni bsam gyis mi khyab pa'i phyir/_gang zhig de ltar mthong ba de ni tshogs pa de'i mthu de 'dra ba yin no/_/gal te yang zhes bya ba la sogs pas lan 'debs par byed de/_'dir
[\[31b.5\]]shes pa nyid de lta bur gyur pa'i 'bras bu'i rtags su mngon par 'dod kyi/_gzugs brnyan zhes bya ba'i phyi'i [#]dngos po ni ma yin no/_/yang tshul gsum pa'i rtags brjod pa gzhan gyi [#]don yin no/_/ji ltar rjod par byed/_gang gi phyir gzhan dag gis phyogs dang nye bar sbyor ba dang
[\[31b.6\]]mjug bsdu ba yang [#]gzhan gyi rjes su dpag par bsgrub pa yin no/_/'di nyid bstan pa'i phyir/_gzhan gyis dam bca' ba [#]la sogs pa zhes bya ba la sogs pa smos so/_/sgrub byed yan lag ma gyur pa/_/[#]zhes bya ba la sogs pas lan 'debs te/_sgrub byed ni grub pa ste
[\[31b.7\]]gzhal bya rtogs [#]pa zhes bya ba'i tha tshig go/_/de'i yan lag tu gyur pa'i [#]rgyu ste de bkag pa ni sgrub byed yan lag tu ma gyur pa'o/_/de lta bas na sgrub par byed pa [#]yan lag tu ma gyur pa'i phyir nye bar sbyor ba ma yin te/_sbyar bar bya ba ma yin no zhes bya ba'i don to/_/de lta ma yin te sbyor
[\[32a\]]
[\[32a.1\]]ba min pa rgyur gyur pa ma yin par 'chad na dam bca' [#]ba'i don gyi phyogs kyis [#]gcig tu 'gyur ro/_/ji ltar sgrub par byed pa'i yan lag ma yin zhe na/_'brel pa med phyir zhes bya ba la sogs pa smos te/_nus pa med pa ston pa ni bsgrub par bya ba nyid brjod pa'i
[\[32a.2\]]phyir ro/_/'di skad du bstan pa yin te/_sgra rnams don dang lhan cig 'brel pa med pa'i phyir re zhig dngos su sbyor ba ma yin la/_gtan tshigs brjod pa bzhin du nus pa ston pa'i phyir brgyud pas kyang ma yin te/_ji skad du/_phyogs kyi tshig de smra ba yis/_/bsam pa rig par
[\[32a.3\]]byed pa la/_/tshad ma de las the tshom dag_/skye phyir rjes su sgrub byed min/_/bsgrub par bya ba brjod pa yis/_/brgyud pa yis kyang nus pa med/_/ces bshad pa bzhin no/_/kha cig yan lag tu ma gyur kyang bsgrub par bya ba dang /_sgrub par byed pa'i chos dag gis yul nye bar bstan
[\[32a.4\]]pa'i don du dpe brjod pa bzhin du dam bca' ba rab tu sbyar ba yin te/_gang phyir lhag ma tshul gnyis po[#]/_/dpe yis bstan par bya ba yin/_/zhes bshad pa'i phyir/_dpe'i tshig logs shig tu yan lag tu gyur pa ma yin yang phyogs kyi chos ma gtogs pa lhag ma tshul gnyis bstan
[\[32a.5\]]par bya ba'i don du sbyar bar bya ba yin no snyam du sems pa de dag la/_ji ltar dpe'i tshig ces bya ba la sogs pa smos te/_lung bsgo ba ni/_'di ltar gyis shig_/sgra mi rtag pa sgrubs shig pa'o/_/sogs pa'i sgras gzhan gsol ba 'debs pa'i tshig gzung ngo /_/de lta bur gyur pa'i tshig
[\[32a.6\]]kyang sbyor ba bstan pa'i don du bstan par bya bar 'gyur ro/_/'di dag med par yang skabs ma yin pa sgrub par byed pa 'jug pa mi srid do zhes bya ba'o/_/'bras bu med ces bya ba ni de dag med par yang bsgrub par bya ba rtogs pa'i phyir te/_'di ltar gang dang gang byas pa yin pa de thams cad ni
[\[32a.7\]]mi rtag pa yin la/_sgra yang byas pas zhes bya ba de tsam zhig brjod pa na dam bca' ba brjod pa med par yang sgra mi rtag go zhes rtogs par 'gyur ro/_/'o na ji ltar mthun pa'i phyogs la sogs pa rnam par 'jog ste/_'di ltar mthun pa'i phyogs ni bsgrub par bya ba'i chos kyi spyi don
[\[32b\]]
[\[32b.1\]]mthun pa'o zhes bya ba dang /_shugs kyis de med pa mi [#]mthun pa'i phyogs brjod de/_dam bca' ba ma bstan na tshul gsum yod kyang de 'phen pa'i rgyu mtshan de mthun pa'i phyogs la brten [#]pa'i rgyu med do zhes bya ba thams cad brdas nas 'thor bar byed par 'gyur ro/_/sgrub par byed pa zhes
[\[32b.2\]]bya ba la sogs pas lan 'debs par byed do/_/gnag rdzi la sogs pa mthun pa'i phyogs la sogs pa'i tha snyad la mi mkhas pa rnams kyang /_gang na du ba yod pa de na me yod la 'di na yang du ba yod pas zhes bya ba de tsam zhig brjod pa na rjes su 'gro ba dang ldog pa bzung ste/_
[\[32b.3\]]mthun pa'i phyogs la sogs pa'i tha snyad med par yang me rtog [#]pa kho na'o/_/de lta bas na sgrub par byed pa'i dus na mthun pa'i phyogs la sogs pa'i rnam par gzhag pa yod pa ma yin no/_/'o na mthun pa'i phyogs la sogs pa'i tha snyad gang na yod ce na/_bstan bcos zhes bya ba
[\[32b.4\]]smos te/_yang na sgrub par byed pa brjod pa'i dus na yang de'i rnam par gzhag pa byed pa 'gal ba med pa yin no zhes ston pa ni yang na skabs kyi don zhes bya ba la sogs pa ste/_gal te yang sgrub par byed pa brjod pa'i dus na dam bca' ba sbyor ba med pa de lta na yang bsgrub par bya ba'i
[\[32b.5\]]chos can la brten nas skabs su bab pa'i don bsgrub bya rnam par 'jog pa mi 'gal ba nyid do/_/sgrub par byed pa'i dus na skabs su bab pa nyid kyi don yod pa ma yin no zhes bya ba 'di ni brjod par mi bya ste/_gang gi phyir gzhan gyi sde [#]dam bca' ba sbyor bar smra ba [#]rnams kyis rgol bas
[\[32b.6\]]sgrub par byed pa skabs min te/_skabs su ma bab pa nyid smra ba ma yin no/_/shes par 'dod pa'i bye brag dang ldan pa'i chos can skabs su bab pa yin te[#]/_de lta na yang skabs su bab pa'i chos can la brten nas rnam par gzhag pa de byed pa na ji ltar bya ba yin zhe na/_shes par 'dod
[\[32b.7\]]pa'i zhes bya ba smos te go bar zad do/_/dper brjod pa la ltos [#]nas de ltar zhes nye bar sdud pa'am de lta ma yin no zhes bsgrub par bya ba nye bar sbyor ba ni nye bar brjod pa'i mtshan nyid do/_/de la slob dpon phyogs kyi glang po'i zhal snga nas kyi [#]nye bar sbyor ba brjod pa ni sgrub par byed pa ma
[\[33a\]]
[\[33a.1\]]yin no/_/brjod zin pa'i gtan tshigs kyi don gsal bar byed pa'i phyir/_gtan tshigs brjod pa gnyis pa bzhin no zhes tshad ma mdzad pa la/_dngos po rnam par 'byed pa la sogs pa dag gtan tshigs ma grub par bya ba'i don du dam bca' ba'i mjug thogs su
[\[33a.2\]]'byung ba gtan tshigs brjod pas phyogs kyi chos nyid gsal bar byed pa yin te/_rgyu tsam brjod pa'i phyir ro/_/sgra mi rtag pa yin te/_byas pa'i phyir te/_byas pa nyid de yang ci sgra la yod dam med snyam pa la/_de yod pa nyid du nye bar sbyor ba las rtog [#]pa yin no/_/yang na gzugs brnyan gyi
[\[33a.3\]]don du nye bar sbyor ba yin te/_thog mar gtan tshigs brjod pas bya ba [#]nyid khyad par med par sgra la bstan la dpe la bstan pa'i byas pa de bsgrub bya med na mi 'byung ba nyid ni nye bar sbyor bas bzlas pa yin no/_/de bzhin du sgra la yang byas pa nyid yin no zhes bya bas 'dra bar bstan pa yin
[\[33a.4\]]no/_/de lta bas na khyad par bsal [#]bar bya ba'i phyir zlos pa ma yin no zhes zer ro/_/'dir bshad pa ni/_dam bca' brjod pa zhes bya ba la sogs pa ste/_yod pa bsgrub par bya don du/_/zhes bya ba ni gtan tshigs bsgrub bya'i chos can la zhes bya ba lhag ma'o/_/'di la don ni 'di
[\[33a.5\]]yin te/_ji skad du bshad pa'i tshul gyis dam bca' ba'i sbyor ba bkag pa'i phyir/_de'i de ma thag tu 'byung ba'i byas pa nyid la sogs pa'i rgyu mtshan brjod pa med pa kho na'o[#]/_/de bas na [#]rgyu mtshan brjod pa sngon du 'gro ba can gyi nye bar sbyar ba brjod par mi bya ba nyid do/_/yang
[\[33a.6\]]phyogs kyi [#]chos gsal bar bya ba'i phyir nye bar sbyar ba[#]rjod par byed pa de'i tshe rgyu mtshan brjod pa'i 'bras bu gzhan brjod par bya dgos so/_/de la 'di snyam du rgyu mtshan nyid du rtogs pa 'bras bu yin no snyam du sems na/_de ni ma yin te/_re zhig de nyid rtogs pas ci zhig bya/_
[\[33a.7\]]gang gi phyir gzhan du yang bsgrub par bya ba 'grub par 'gyur ba kho na zhes bstan zin to/_/de lta bas na phyogs kyi chos bstan pa las ma gtogs par gtan tshigs brjod pa'i 'bras bu gzhan brjod par nus pa ma yin no/_/de bzhin du dang por gtan tshigs brjod pa de nyid kyi phyogs kyi
[\[33b\]]
[\[33b.1\]]chos nyid bstan pa yin la de bstan par bya ba'i phyir/_nye bar sbyar ba len par byed pa na zlos pa nyid du bsal bar [#]rab tu ston par byed pa'i phyir gtan tshigs ma grub pa ga las yin/_gzugs brnyan yang don med pa nyid yin te/_gang gi phyir phyogs kyi chos tsam ste gtan tshigs
[\[33b.2\]]brjod pas sngar bstan zhing de la bsgrub bya'i [#]chos kyi khyad par bstan pa na [#]brjod par 'dod pa'i don grub pa'i phyir brjod pa na [#]zlos par 'gyur ba'i phyir 'di la yang gtan tshigs ma grub pa nyid ga las yin/_de la gtan tshigs bstan [#]nas dam bca' ba yang brjod pa ni mjug sdud pa'o
[\[33b.3\]]zhes bya ba ni mjug sdud pa'i mtshan nyid do/_/gtan tshigs bstan nas zhes bya ba ni/_de'i phyir mi rtag ces bya ba la sogs pa la/_de'i phyir zhes bya ba 'dis gtan tshigs kyi nus pa dper brjod pa grub par bstan nas/_dam bca' ba'i don yang rjod par byed pa gang yin pa de
[\[33b.4\]]ni mjug sdud pa ste/_dam bca' ba dang gtan tshigs dang dpe dang nye bar sbyor ba don gcig pa nyid du 'dis shes par byed 'brel par byed pas na mjug sdud do/_/de la re zhig dam bca' ba sbyor ba nyid med na/_gal te [#]de rjes su brjod pa'i bdag nyid kyi [#]mjug sdud pa yin pas
[\[33b.5\]]de'i phyir mjug sdud sgrub [#]par byed pa'i yan lag ma yin no/_/de la slob dpon phyogs kyi glang po'i zhal snga nas kyi mjug sdud pa zlos pa yin pa'i phyir/_sgrub par byed pa'i yan lag ma yin no zhes smras pa de la/_'dod [#]byed pa la sogs pa na re 'dir zlos pa ma yin te/_
[\[33b.6\]]gang gi phyir dam bca' ba ni bsgrub bya ston pa yin la/_mjug sdud pa ni grub pa [#]ston pa yin no/_/yang gi sgra ni 'dra ba la yin te/_des na dam bca' ba dang 'dra ba brjod pa yin no zhes bstan [#]pa yin no/_/mjug sdud pa med par ni grub pa yod pa ma yin te/_'di ltar de med na
[\[33b.7\]]de las gzhan pa'i yan lag rnams brjod na yang ci sgra mi snyan pa yin nam snyam pa'i dogs pa mi ldog go/_/de'i phyir dogs pa de zlog pa'i phyir mjug sdud pa logs shig tu brjod par bya'o zhes zer ro/_/des na 'dir tshul gsum pa zhes bya ba la sogs pa smos te/_gang gi tshe
[\[34a\]]
[\[34a.1\]]mi rtag pa nyid du bstan pa med na mi 'byung ba'i byas pa nyid chos can sgra las nges pa na 'dir bzlog pa'i dgos pa ga las yin/_me 'bar ba'i tshogs yongs su gnas par nges pa'i bdag nyid kyi[#]sa phyogs na sems rang bzhin du gnas pa grang ba yod par
[\[34a.2\]]dogs par bya bar rigs pa ma yin pa [#]ma yin la de yang rigs pa med par tshig tsam gyis [#]mjug sdud pa las ldog pa yang ma yin no/_/rnam phug [#]pa na re/_sil bur gyur pa'i tshig [#]rnams kyis/_/don gcig ston pa ma yin te/_/de'i phyir 'brel pa grub don du/_/mjug sdud
[\[34a.3\]]logs shig brjod par bya/_/zhes zer te/_'di la 'brel pa can zhes bya ba smos te/_gtan tshigs bsgrub bya dang de'i bdag nyid dang de las byung ba'i mtshan nyid kyi 'brel pa ston pa na/_don gyi [#]sgo nas 'brel pa nyid kyi phyogs kyi chos dang rjes su 'gro ba dang ldog pa'i gtan
[\[34a.4\]]tshigs dag gis don gcig shugs kyis ji ltar 'dod pa bzhin du ston pa yin no/_/gal te tshig [#]rnams sil bu yin pa de lta na yang 'brel pa nyid kyi don gcig la nye bar sdud pa'i phyir 'brel pa grub par bya ba'i don du mjug sdud pa logs shig tu brjod par mi bya'o/_/kha cig ces bya ba ni
[\[34a.5\]]gzhon nu ma len pa [#]la sogs pa'o/_/de dag ni rjes su dpag pa rnam pa gnyis te khyad par du mthong ba dang spyir mthong ba'o zhes rjod par byed do/_/de la khyad par du mthong ba gang zhe na/_gang dag nyid kyi zhes bya ba la sogs pa smos te/_don 'di yin te/_thog mar chos kyi bye
[\[34a.6\]]brag 'ga' zhig tu me dang du ba'i khyad par dag mngon sum gyis bzung nas dus gzhan du thag ring por song nas gang gi tshe yang dang yang du du ba'i khyad par de nyid mthong nas/_sngar yongs su bzung ba'i phyir med de nyid rjes su dpog par byed pa de ni khyad par mthong ba'i rjes su dpag pa yin
[\[34a.7\]]te/_sngar mngon sum gyis gzung ba'i khyad par yul yin pa'i phyir ro/_/bzung zin pa ni 'dzin pa'i phyir tshad ma ma yin pa'ang ma yin te/_gang gi phyir ji me de yod dam shi zhes the tshom zlog par byed pa bla [#]lhag yod pa'i phyir zhes bya ba ni bsdus pa'i don to/_/yang yan lag gi
[\[34b\]]
[\[34b.1\]]don brjod par bya ste/_'brel pa mngon sum gyis mthong nas zhes bya ba la 'brel pa gang yin zhe na/_'dir brjod pa khyod [#]rjes su dpag pa'i mtshan nyid smras pa/_rjes su dpag pa ni 'brel pa zhes phyogs gcig mthong ba las gzhan phyogs gcig nye ba [#]ma yin par shes pa'o/_/de
[\[34b.2\]]ni rnam pa gnyis te/_'brel pa mngon sum gyis mthong ba dang 'brel pa spyir mthong ba'o/_/'brel pa mngon sum gyis mthong ba ni dper na du ba'i rnam par [#]mthong ba las me'i rnam par shes pa lta bu'o/_/'brel pa spyir mthong ba yang dper na lha sbyin 'gro ba sngon du song ba can yul
[\[34b.3\]]gzhan du phyin par [#]dmigs nas nyi ma 'gro ba dran no zhes bya ba lta bu'o/_/de la gzhon nu ma len 'brel pa mngon sum gyis mthong ba rjes su dpag pa ni 'chad par 'dod nas/_'brel pa mngon sum zhes bya ba la sogs pa smos te/_'brel pa mngon sum mthong ba'i rjes su dpag
[\[34b.4\]]pa 'di lta bu yin no zhes 'brel te/_gang gi phyir snga ma 'das ma thag pa'i tshigs su bcad par de lta bas na de ltar smra'o zhes bya ba skabs yin pa'i phyir ro/_/gang dag ces bya ba ni me dang du ba'i khyad par yul du gyur pa gang dag ste/_skyes bu me dang du ba de dag ba lang gi lci ba'i
[\[34b.5\]]bud shing las byung ba'i phyir/_ba lang gi lci ba'i bud shing gi khyad par gyi blor byas te bskyed pa yin no/_/de bzhin du me dang du ba 'di dag ni ri la sogs pa'i yul gyi khyad par na gnas pa'i phyir/_ri la sogs pa'i khyad par gyi blor byas pa yin no/_/me dang du ba gang dag la ba
[\[34b.6\]]lang gi lci ba'i bud shing yod pa de dag ni lci ba'i bud shing can no/_/yul de gang dag la yod pa de dag ni yul lo/_/de dag ni ba lang gi lci ba'i bud shing can yang yin la de'i yul can yang yin no zhes tshig rnam par sbyar ro/_/de dag nyid khyad par te/_gang dag la de dag la
[\[34b.7\]]sogs pas rdzas [#]ras sa la dang /_sa la [#]ke la sogs pa kye khye la sogs pa'i khyad par rnams so/_/de'i yul can gyi khyad par ba lang gi lci ba bud shing la sogs pa de dag ste/_de blo zhes bdun pa sbyor ba'i rnam par dbye bas bsdu ba yin no/_/rtog pa po gang gis de lta bur gyur
[\[35a\]]
[\[35a.1\]]pa'i mngon sum du blos [#]byas pa ste/_bskyed pa de [#]ni yul de na gnas pa'i du ba'i rtags de nyid kyis gang gi tshe me de nyid dus gzhan du rtogs zhes 'brel te/_de'i tshe rtogs pa de mngon sum gyi bdag nyid las tshad ma nyid yin te/_tshad ma gzhan nyid yin no zhes bya
[\[35a.2\]]ba'i don to/_/yang na snga ma'i rtog [#]pa'i rgyu'i phyir me de nyid rtogs so zhes 'brel te/_ci me de yod dam 'on te shi zhes bya ba de lta bu'i the tshom gang la yod pa'i dngos po de ni de lta bu yin te/_de ni de yang yin la dngos po yang yin pa'i phyir de lta bu de rtogs pa yin no zhes tshig rnam par
[\[35a.3\]]sbyar ro/_/ji skad du bshad pa'i 'brel pa mngon sum gyis mthong ba'i rjes su dpag pa 'di ni khyad par du mthong ba'i rjes su dpag pa yin no zhes bya ba de ltar 'bigs byed na gnas pa smra'o/_/spyir mthong ba bshad pa ni me dang du ba zhes bya ba la sogs pa smos te/_'di'i 'brel pa ni
[\[35a.4\]]bshad pa byed pas spyir mthong ba'i rjes su dpag pa la yul gzhan du phyin pas nyi ma 'gro bar dran pa dper brjod pa de la klan ka 'di yod de/_'on te gang gi phyir me gzhan la du ba gzhan gyis spyi'i chos la brten nas rjes su dpog par byed pa de'i tshe me dang du ba dag las spyir mthong ba'i
[\[35a.5\]]rjes su dpag pa yin na/_ci'i phyir bshad pa byed pas me dang du ba blo la gsal ba nyid kyis nye ba [#]dor nas nyi ma kho na spyir mthong ba'i dper brjod ces bya ba'i klan ka 'di dogs pa bsu nas ku mA la [#]ri las bshad pa byed pa'i dogs pa brjod pa'i phyir/_me dang du ba gzhan zhes bya ba smos
[\[35a.6\]]te/_spyi yis 'jal ba ste/_spyir mthong ba'i rjes su dpag pa la me dang du ba nyid kyis dper [#]brjod par bya ba la/_bshad pa byed pas nyi ma dper brjod pa byas pa gang yin pa de ni dus thams cad du nyi ma'i 'gro ba mngon sum ma yin pa'i phyir/_gcig tu ste mtha' gcig tu nyi
[\[35a.7\]]ma'i 'gro ba la spyir mthong ba'i rjes su dpag pa kho na yin gyis [#]khyad par du mthong ba ni ma yin no snyam du bsams nas/_yul ma 'dres pa bstan pa'i don du nyi ma nyid dper rjod [#]pa nyid du smras kyi/_du ba dang me dag la spyir mthong ba'i rjes su dpag pa med pa [#]ni ma yin no/_/de'i phyir
[\[35b\]]
[\[35b.1\]]'di la zhes bya ba la sogs pas skyon bshad do/_/khyab pa zhes bya ba ni du ba dang me la sogs pa dngos po mtha' dag la khyab pa'o/_/skad cig ma nyid yin na yang rgyun gcig yin pa'i phyir gcig nyid yin no zhe na/_btags zhes bya ba smos te/_de'i tshe btags pa'i gcig nyid yin
[\[35b.2\]]te/_don dam par [#]ni ma yin te/_don dam par ni nyung [#]zad kyang gnas pa med do/_/de lta yin dang yul de na gnas pa de nyid kyis zhes bya ba 'di mi rigs la btags pa dngos po nyid kyang ma yin te/_de'i phyir the tshom za ba yod pa'i dngos po rtogs pa'i phyir zhes bya ba 'brel pa med
[\[35b.3\]]pa yin no/_/ci ste yang rtog pas [#]sgro btags pa'i gcig nyid la brten nas khyad par du mthong bar brjod kyi yang dag pa ni ma yin no snyam na[#]/_khyed kyi tshad mas yul med par[#]/_/zhes bya ba la sogs pa smos so/_/'di snyam du gal te yang bsal ba ni 'jig la/_rigs ni mi 'jig
[\[35b.4\]]par 'dod de/_de ltar yang dag pa'i gcig nyid du 'gyur gyi yul med pa nyid ni ma yin no snyam du sems na/_gsal ba'i dngos [#]zhes bya ba la sogs pa smos te/_gsal bya nyid ni rigs so/_/gal te zhes bya ba ni khas len na'o/_/rigs dang gsal ba dag gzhan gyis gcig nyid
[\[35b.5\]]du 'dod pa'i phyir gsal [#]ba zhig pa rigs pa [#]gnas par ga la [#]'gyur/_de lta ma yin na grub pa dang bde ba tha dad pa'i phyir gcig tu de dag tha dad par khas blang bar bya dgos par 'gyur ro/_/yod na zhes bya ba 'di ni khas blangs nas brjod pa nyid yin te/_re zhig gcig gi tshe rigs
[\[35b.6\]]rgyas par bkag pa'i phyir de yod pa nyid du ga la 'gyur/_yod na yang de bden na de yang skad cig ma nyid du 'gyur te/_khyab par byed pa'i skad cig ma 'jig pa bsgrubs zin pa'i phyir ro/_/gzhan yang gang gi tshe [#]rjes su dpag pa'i [#]yongs su bcad de/_slar yang rtags de
[\[35b.7\]]nyid las me de nyid yongs su gcod pa de'i tshe yang gang gis mngon sum gyis mthong ba zhes bya ba khyad par du 'dod pa khyad par du mthong ba ci'i phyir mi 'dod/_rtogs zin pa'i don rtogs pa po yin pa'i phyir ro zhe na/_ma yin te/_de ni mngon sum gyis mthong ba la yang mtshungs so/_/
[\[36a\]]
[\[36a.1\]]bar du 'jug pa'i the tshom ldog par byed pa'i mngon sum gyis mthong ba las bla lhag pa yod do zhe na/_ma yin te/_rjes su dpag pas mthong ba las bla lhag par yod par mtshungs te/_de lta bas na thams cad du spyir mthong ba nyid yin gyi/_skad cig gis 'jig
[\[36a.2\]]pa'i dngos po rnams la rjes su dpag pa khyad par mthong ba zhes bya ba cung zad med do/_/lta ba ngan pa kha cig ces bya ba ni phur bu pa [#]la sogs pa'o/_/rjod par byed ces bya ba ni rjes su dpag pa tshad ma ma yin no zhes bya ba de lta bu la sogs pa [#]tshul gyis so/_/'dis ni rang gi tshig [#]dang 'gal ba
[\[36a.3\]]bshad pa yin te/_'di ltar tshig gi [#]rtags las brjod par 'dod pa rtog [#]par byed do snyam du bsams nas/_gzhan la rang gi bsam [#]pa rig par bya ba'i phyir tha snyad du rjes su dpag pa tshad ma nyid du bstan pa dang /_de tshad ma ma yin no zhes smra ba na de nyid 'gegs pa'i phyir phan tshun 'gal
[\[36a.4\]]ba yin no/_/'di'i sun 'byin pa phyis gsal bar byed par 'gyur ro/_/de la re zhig tshu rol mdzes pa [#]tshad ma 'god pa ni rang gi don gyi rjes su dpag pa ni tshad ma ma yin te/_tshul gsum pa'i rtags sngon du 'gro ba can yin pa'i phyir log pa'i shes pa bzhin no/_/mig la sogs pa ni
[\[36a.5\]]gzhan gyi don byed de bsags pa yin pa'i phyir mal cha dang stan la sogs pa'i yan lag bzhin no zhes bya ba 'di 'dod pa la gnod pa byed pa'i tshul gsum pa yin pa'i phyir ro/_/log pa'i shes pa bzhin du 'di'i bskyed par bya ba ste tshul gsum pa'i rtags las byung ba yin no/_/'dir tshul
[\[36a.6\]]gsum pa nyid kyang rjes su dpag pa'i rgyu ma yin te/_rjes su dpag pa ma yin pa yod pa'i phyir tshul gnyis pa bzhin no/_/gzhan yang thams cad du sgrub par byed pa ni rjes su dpag pa dang 'gal ba yin te/_brjod par 'dod pa'i bsgrub bya'i chos ni chos can gyi khyad par ma yin te/_
[\[36a.7\]]'di'i tshogs pa'i phyogs gcig yin pa'i phyir chos can gyi rang gi ngo bo bzhin no/_/'di ni rjes su dpag pa thams cad rjes su dpag pa ma yin par bsgrubs pa yin no/_/thams cad rjes su dpag pa khyad par dang 'gal ba yang yin te/_dper na sgra mi rtag ste byas pa'i phyir bum pa
[\[36b\]]
[\[36b.1\]]bzhin no zhes bya ba'i sbyor ba la/_kha cig khyad par dang 'gal ba ston par byed do[#]/_ji ltar gtan tshigs 'di mi rtag pa sgrub par byed pa de bzhin du nam mkha'i yon tan ma yin pa nyid kyang ngo zhes bya ba de lta bu la sogs pa'o/_/thams cad du 'gal ba mi 'khrul pa can yang srid pa yin te/_
[\[36b.2\]]dper na sgra mi rtag pa [#]ste/_byas pa'i phyir bum pa bzhin no zhes bya ba'i sbyor ba la/_kha cig sgra ni rtag ste mnyan par bya ba yin pa'i phyir sgra nyid bzhin no zhes bya bas 'gal ba mi 'khrul pa can du 'chad do/_/de lta bu la sogs pa de kho na nyid kyi 'grel bshad las dper brjod par spros
[\[36b.3\]]par blta bar bya'o/_/de bzhin du rje [#]seng ges smras pa/_yul dang dus dang gnas skabs kyi [#]bye brag gis dngos po rnams kyi [#]nus pa la [#]tha dad pa yin te/_de'i phyir rjes su dpag pa'i khong du [#]'du bar nges par bya mi nus te/_lha sbyin ni khur khur bar nus pa ma yin te/_lha sbyin yin
[\[36b.4\]]pa'i phyir byis pa'i gnas skabs kyi lha sbyin bzhin no zhes de ltar rjes su dpag pa las nges par nus pa ma yin no/_/'dir gnas skabs kyi bye brag gis nus pa'i bye brag srid pa'i phyir 'khrul pa yin no/_/de bzhin du yul gyi bye brag gis skyu ru ra dang yung ba la sogs pa rnams kyi [#]
[\[36b.5\]]ro dang nus pa dang smin par byed pa'i bye brag mthong ste/_gnas skabs [#]de la skyu ru ra'i 'bras bu thams cad bska ba yin te/_zos pa'i skyu ru ra bzhin no zhes ni bya bar nus pa ma yin no/_/de bzhin du dus kyi bye brag gis [#]khron pa'i chu la sogs pa rnams grang ba dang dro ba'i bye brag yod de/_
[\[36b.6\]]de la chu thams cad grang ba yin no zhes nges par bya bar mi nus so zhes bya ba de lta bu la sogs pa'o/_/yul dang dus dang gnas skabs kyi/_/zhes bya ba ni tha dad ces bya ba ltos nas drug pa'o/_/dngos rnams zhes bya ba grub [#]pa la ltos [#]so/_/de bzhin du me ni rtswa la sogs pa'i [#]nges par
[\[36b.7\]]sreg par nus pa yin la/_'di sprin la nus pa nyams te/_de la 'di ltar sprin ni mes bsreg par bya ba yin te/_sa'i rang bzhin yin pa'i phyir rtswa la sogs pa bzhin no/_/rjes su dpag par bya bar mi nus so/_/de bzhin du gzhan gyi don du [#]rtogs pa'i don yang ches mkhas pa gzhan dag
[\[37a\]]
[\[37a.1\]]gis rnam pa gzhan du rtogs pa'i phyir mthar thug pa med do/_/yang gzhan gyis smras pa/_gzhan gyi don gyi rjes su dpag pa ni smra ba po la ltos [#]nas rjes su brjod pa yin [#]pa'i phyir tshad ma ma yin la/_nyan pa po la ltos nas ni rang gi don nyid yin par [#]te/_thos pa'i
[\[37a.2\]]sgo nas don de rtog [#]par 'gyur ba'am/_mthong ba'i sgo nas zhes bya ba 'di la khyad par ci yod ji ltar lta ba'i dbang po'i bya ba yod na gzhan gyi don gyi tha snyad du mi 'gyur ba de bzhin du nyan pa'i dbang po'i bya ba yod na yang mi 'gyur ro/_/'dis lta bar byed pas ni [#]lta ba ni mig gi dbang po'o/_/
[\[37a.3\]]rig pa ni shes pa'o/_/de [#]bzhin du tshig nyan pa po la ltos nas gzhan gyi don gyi rjes su dpag pa ma yin te/_nyan pa po'i rgyud la 'jug pa'i shes pa'i [#]rgyu nyid yin pa'i phyir ram shes par byed pa yin pa'i phyir dbang po'i [#]bzhin no zhes bya ba'o/_/nyan pa po rgyud kyis [#]shes par byed pa nyid ces zlas
[\[37a.4\]]phye nas gtan tshigs gnyis bstan to/_/dper na dbang po'i [#]ji bzhin no zhes bya ba ni dpe [#]ston pa'o/_/'dir ni sbyor ba gzhan yin te/_nyan pa po la ltos nas tshig gzhan gyi don gyi rjes su dpag pa nyid ma yin te/_rjes su dpag par bya ba dngos su dpag [#]pa'i phyir med na mi 'byung ba'i 'brel pa
[\[37a.5\]]shes pa bzhin no/_/de'i phyir zhes bya ba ni dngos su [#]dpag par [#]gsal ba'i phyir ro/_/gang gi phyir [#]rjes su dpag par bya ba bsal ba de'i phyir nyan pa po la ltos nas tshig tshad ma ma yin te/_med na mi 'byung ba'i 'brel pa shes pa bzhin no zhes bya ba ni ngag gi don no/_/med na mi 'byung ba'i bsgrub
[\[37a.6\]]byas sgrub par byed pa'i 'brel pa de nyid dam/_med na mi 'byung ba'i 'brel pa bsgrub par bya bas rtags [#]gang zhig gis shes pa de la zhes tshig rnam par sbyar ro/_/ci ste gzhan gyi byed pa la ltos nas 'di gzhan gyi don du brjod pa yin no[#]/_/de yang mi rigs te/_rang gi don yang gzhan gyi don
[\[37a.7\]]nyid du thal bar 'gyur ba'i phyir te/_gzhan nyid ni ltos pa yin pa'i phyir pha rol dang tshu rol bzhin no/_/rtags kyi tshul gsum zhes bya ba la sogs pas lan 'debs par byed de/_de la sbyor ba dang po la tshul gsum pa'i rtags [#]sngon du 'gro ba can yin pa'i phyir zhes bya ba'i gtan tshigs 'di
[\[37b\]]
[\[37b.1\]]'gal ba nyid du 'chad do/_/mtshan nyid mi slu [#]zhes bya ba ni mtshan [#]nyid 'dis mtshon par byed pa'i phyir te/_'di ltar tshul gsum pa'i rtags las skyes pa'i shes pa gang yin pa de ni brgyud nas dngos po dang 'brel pa nyid de/_de'i phyir mi slu bar byed pa yin te/_mngon sum bzhin no/_/ji skad
[\[37b.2\]]du/_/de ltar rtags can rtags blo dang /_brgyud pa yis ni dngos po dang /_/'brel phyir der snang ba yis ni/_/stong yang slu byed nyid ma yin/_/zhes bshad pa bzhin no/_/de'i mtshan nyid ces bya ba ni mi slu [#]ba'i mtshan nyid de/_tshad ma slu [#]ba med tsam [#]gyi/_/shes pa zhes bshad pa bzhin no/_/de
[\[37b.3\]]tshad mar smra bas mngon sum las kyang tshad ma [#]rnam par gzhag pa'i rgyu mtshan mi slu bar [#]las gzhan bstan par mi nus la/_de yang tshul gsum gyi rtags kyis bskyed pa la yang yod pa'i phyir/_ci'i phyir tshul gsum pa'i rtags sngon du 'gro ba can de nyid las mi slu [#]ba'i rgyu tshad ma nyid
[\[37b.4\]]'gegs par byed de[#]/_'dis ni bsgrub par bya ba dang sgrub par byed pa dag don gyis [#]'gal bar bstan te/_'di ltar gang du tshul gsum pa'i rtags [#]sngon du 'gro ba can de mi slu [#]ba nyid [#]yin pa der ni tshad ma yin pa [#]nyid yin te/_tshad ma dang tshad ma ma yin pa dag ni phan tshun spangs te/_
[\[37b.5\]]gnas pa'i mtshan nyid kyi 'gal ba yin pa'i phyir shugs kyis gtan tshigs 'gal bar bstan to/_/'dod la gnod pa zhes bya ba la sogs dpe bsgrub [#]bya ma tshang ba nyid du bshad do/_/gang gi phyir rgol ba'i 'dod pa las bzlog [#]pa sgrub par byed pa'i phyir de yang tshad ma nyid ma [#]yin no/_/
[\[37b.6\]]'di ltar gal te bsgrub bya gzhan la ltos nas [#]thams cad tshad ma [#]yin pa nyid du rnam par 'jog par 'gyur na mngon sum la yang thal bar 'gyur ro/_/phyogs snga ma la ltos nas de log pa'i shes par brjod kyi dngos po gnas pas ni ma yin no/_/snga ma ni [#]dang po smras pa'i phyogs
[\[37b.7\]]ni phyogs snga ma ste/_de la ltos nas zhes bya ba'i [#]tshig rnam par sbyar ro/_/gang dag mig la sogs pa bogs dbyung du med pa gcig gi don byed pa nyid du 'dod de/_de'i bsam pa la ltos nas log pa'i shes par brjod kyi/_mig la sogs pa rnams mi rtag pa dang [#]du ba'i rnam
[\[38a\]]
[\[38a.1\]]par shes pa la sogs pa'i rgyu nyid du grub pa'i phyir 'gal ba zhes bya ste/_tshul gsum pa'i rtags sngon du 'gro ba can la/_tshad ma yin pa 'ga' yang med pa'i phyir la/_tshad ma ni 'dod pa la gnod pa byed pa'i shes pa 'di nyid la [#]yod pa'i phyir ro/_/'on te
[\[38a.2\]]'jig rten rgyang pan pa la gnod pa [#]'gal ba zhes bya ba [#]la/_dpe ma grub pa nyid ma yin nam/_gzhan dag ni 'dod pa la gnod pa skyed pa'i tshad mar 'dod pa ni ma yin no/_/gang yang rung ba la gnod pa [#]ma grub pa dang sun 'byin pa [#]ma yin te/_rgol ba gnyis ka la nges pa gang yin
[\[38a.3\]]pa de nyid sgrub pa dang sun 'byin pa yin no zhes bya ba'i rig [#]pas so zhe na/_brjod pa gal te yang 'dir gzhan gyi tshig tshad ma nyid du [#]'dod pa de lta na yang mi slu [#]ba nyid ni bsnyon par mi nus pa'i phyir 'dod pa nyid yin la/_de 'dod pas shugs kyis de tshad ma yang dngos po gnas pas khas blang
[\[38a.4\]]bar bya dgos so/_/dngos po'i stobs kyis zhugs pas 'gal bar brjod kyi/_gzhan gyi [#]khas blangs pa'i ngor byas nas ni ma yin no/_/yang na [#]gtan tshigs 'gal ba ston par byed pa'i phyir 'gal ba yin no/_/de [#]'gal ba'i gtan tshigs ni gang mi slu [#]ba de ni tshad ma yin te/_mngon
[\[38a.5\]]sum bzhin no/_/tshul gsum pa'i rtags kyis bskyed pa'i shes pa yang mi slu [#]ba yin no zhes bya ba ni rang bzhin gyi gtan tshigs so/_/rang bzhin med pa dang rgyu med pa nyid du thal bar 'gyur ba'i phyir ma grub pa yang ma yin la/_mngon sum tshad ma ma yin pa nyid du thal bar 'gyur ba'i
[\[38a.6\]]phyir [#]ma nges pa yang ma yin no/_/bsgrub bya med pa nyid ces bya ba [#]'di la bsgrub bya yod pa ma yin pas bsgrub bya med pa'o/_/de'i dngos po ni bsgrub bya med pa'i phyir[#]/_de bsgrub bya ma tshang ba zhes bya ba'i tha tshig go/_/gnyis pa zhes bya ba ni/_rtags kyi tshul gsum tshul gnyis bzhin/_/
[\[38a.7\]]zhes bya ba la sogs pa la gtan tshigs ma grub pa [#]nyid ces bya ba'i rjes su dpag pa ma yin pa [#]'ga' yang med pa'i phyir ro/_/rnam pa 'di gnyis kyis zhes bya ba ni de'i [#]tshul gsum pa'i rtags zhes bya ba la sogs pa'i tshul gyis so/_/rjes su dpag pa dang 'gal ba zhes bya ba la sogs
[\[38b\]]
[\[38b.1\]]pa la lan bshad pa ni/_de bdag de las byung ba yi/_/zhes bya ba la sogs pa'o/_/de 'dra ba zhes bya ba ni de'i bdag nyid dang 'gal ba [#]de las byung ba'i 'brel pa la'o/_/bdag dang rgyu dag ces bya ba ni go rims bzhin du rang bzhin dang [#]rgyu dang med par de rtags su mi 'gyur ro[#]/_/
[\[38b.2\]]rang bzhin med pa nyid dang rgyu med pa nyid du thal bar 'gyur ba'i phyir ro/_/brjod par 'dod pa'i bsgrub par bya ba'i chos ni [#]chos can gyi khyad par ma yin no zhes gang smras pa de la gal te bsgrub bya'i chos chos can gyi khyad par ma yin pa de'i tshe tshogs pa nyid med pa'i phyir te/_de lta yin dang
[\[38b.3\]]tshogs pa'i phyogs gcig yin pa'i phyir zhes bya ba'i gtan tshigs 'di ma grub par 'gyur ro/_/gang yang thams cad du rjes su dpag pa'i yul ni [#]'gal ba yin no zhes smras pa de ni mi rigs te/_gang gi phyir bsgrub par bya ba las bzlog [#]pa'i phyir 'gal bar 'dod kyi khyad par bsgrub
[\[38b.4\]]par 'dod pa ni ma yin no/_/dngos po stobs kyis zhugs pa'i rjes su dpag pa'i yul ni 'gal ba mi 'khrul pa can srid pa'i [#]yang ma yin te/_chos can 'gal bar bya ba [#]phan tshun 'gal ba'i chos gnyis su thal bar 'gyur ba'i phyir ro/_/yul dang dus dang gnas skabs kyi/_/
[\[38b.5\]]zhes bya ba la sogs pa gang smras pa de la/_mtshan nyid la ni goms rnams kyi[#]/_/zhes bya ba la sogs pa smos te/_shin tu gtan la phab pa'i rtags ni go bar byed par 'dod kyi the tshom za ba ni ma yin te/_rlangs pa la sogs pa'i ngo bor the tshom za ba'i du ba med ces [#]nges par byed pa ni [#]ma
[\[38b.6\]]yin no/_/rtags nges pa nyid ji ltar zhe na/_goms pa las so/_/ji ltar nor bu'i gzugs la sogs pa la rigs pa bzhin te/_'di ltar goms pa ni du ba la sogs pa de'i mtshan nyid du [#]rlangs pa la sogs pa dag las rnam par 'byed pa nyid yin no/_/de'i phyir shin tu rnam
[\[38b.7\]]par phye nas 'jug pa dag ni me thob par 'gyur ba nyid do[#]/_/de lta bas na gang gi phyir shin tu rnam par phye ba'i rtags pa'i [#]'khrul pa med do/_/des na gnas skabs la sogs pa bye brag gis tha dad pa rnams kyis 'grub pa rnyed par dka' ba ma yin no/_/shin tu rnam par phye ba'i rtags las
[\[39a\]]
[\[39a.1\]]nges pa'i don ni gzhan du bya bar mi nus la/_shin tu rnam par gtan la phab pa'i du bas dpag pa'i me ni rnam pa gzhan gyi [#]ngo bos bya bar nus pa ma yin te/_gcig la rang bzhin 'gal ba gnyis mi rung ba'i phyir ro/_/gang yang lha sbyin ni khur [#]khur bar nus pa ma
[\[39a.2\]]yin te zhes bya ba la sogs pa dang /_gang yang sprin ni mes tshig pa ma yin no zhes bya ba smras pa de ni rtags nyid ni ma yin te/_de la tshul gsum nyid med pa'i phyir ro/_/ma mthong ba tsam gyis ni gtan tshigs mi mthun pa'i phyogs las ldog par bya ba mi nus te/_mi mthun pa'i [#]
[\[39a.3\]]phyogs las ma mthong ba tsam gyis ldog pa nyid kyang min zhes gang bshad pa yin no/_/'o na ci zhe na/_de'i bdag nyid dang de las byung ba'i 'brel pa nges pa las med na mi 'byung ba nges pa yin te/_rgyu dang 'bras bu'i dngos po'am/_/rang bzhin nges par byed pa las/_/med na mi 'byung nges pa ste/_/
[\[39a.4\]]ma mthong las min mthong las min/_/zhes gang bshad pa yin no/_/'di la de'i bdag nyid dang de las byung ba'i 'brel pa yang yod pa ma yin no/_/'di snyam du shin tu rnam par phye ba'i rtag pa'i [#]'khrul pa med do zhes bya ba 'di nyid ga las/_'di la rigs pa yod pa ni ma yin no snyam du
[\[39a.5\]]sems na/_rgyu dang rang bzhin zhes bya ba la sogs pa smos te/_rtags ni rnam pa gnyis nyid de/_'di lta ste rang bzhin dang 'bras bu'o/_/mi dmigs pa ni rang bzhin gyi khongs su 'dus so/_/'di nas brtsams te/_de yang gang gis [#]'khrul par gyur pa'i [#]rang bzhin dang rgyu zhes bya
[\[39a.6\]]ba'i rtags can med par rtags de dag srid pa yod pa ma yin no/_/ci'i phyir mi srid na zhe na/_smras pa/_tha dad pa dang [#]rgyu mtshan med par 'gyur te/_tha dad pa dang rgyu mtshan med pa de dag [#]thob ste/_rang bzhin gyi gtan tshigs tha dad pa ste/_rang bzhin ma yin par 'gyur la/_'bras bu'i
[\[39a.7\]]gtan tshigs ni rgyu mtshan med pa ste/_rgyu med pa nyid du 'gyur ro/_/rang bzhin dang 'bras bu las ma gtogs pa'i rtags gzhan ni mi 'dod de/_gzhan du 'brel pa med pas med na mi 'byung bas mi rung ba'i phyir ro/_/de dag med na zhes bya ba ni rang bzhin dang 'bras bu dag ste/_'di ni gnyis
[\[39b\]]
[\[39b.1\]]kyi tshig gi mtha' can yin no/_/gzhan gyi don gyi rjes su dpag pa ni rjes su dpag pa ma yin te [#]zhes gang smras pa de la/_tshul gsum pa'i rtags pa [#]zhes bya ba la sogs pa smos te/_tshig gzhan gyi rjes su dpag pa yin pa'i phyir ram[#]/_gang yin pa de ni nyan pa po la ltos nas
[\[39b.2\]]yin te/_des na smra ba po la ltos nas 'byung ba'i skyon skyon du mi 'gyur ro/_/nyan pa po la ltos nas kyang /_tshul gsum pa'i rtags ston par byed pa'i phyir/_nye bar btags [#]nas rjes su dpag pa'i rgyu [#]yin pa'i phyir ram/_brda la [#]rjes su dpag pa nyid du bshad de/_
[\[39b.3\]]nus pa ston par byed pa nyid la rjes su dpag pa'i ming sbyor ba'i phyir ro/_/des na dbang po dang /_med na mi 'byung ba'i 'brel pa shes pa ni/_gzhan gyi don gyi rjes su dpag pa nyid du thal bar 'gyur ba'i phyir/_ha cang thal bar mi 'gyur ro[#]/_/de dag la
[\[39b.4\]]nus pa ston par byed pa med pa'i phyir ro/_/de nyid kyi phyir mthong ba'i rtsa ba can gyi rig pa [#]'di las 'di nyid khyad par yin te/_'di ltar mthong ba'i shes pas dngos po [#]du ba la sogs pa'i rtags rtogs kyi/_nyan pa'i shes pas ni ma yin no/_/des dngos su sgra nyid 'dzin gyi sgra ni du ba
[\[39b.5\]]bzhin du phyi rol gyi don la ltos nas gzhan [#]ma yin te/_brjod par 'dod pa dang 'brel pa ni phyi rol dang 'brel par ma grub pa'i phyir ro/_/de ni du ba la sogs pa'i rtags ston par byed pa nyid kyis brda'i dbang gis de ltar nges pa'i rnam par rtog pa bskyed pa'i phyir phyi rol gyi don la ltos nas
[\[39b.6\]]gzhan gyi don bzhin [#]brjod pa 'ba' zhig tu zad kyi/_brjod par 'dod pa go bar bya ba [#]ni nyan pa po la ltos nas rang gi don nyid yin te/_'di ltar de'i 'bras bu yin pa'i phyir du ba bzhin du brjod par 'dod pa go bar byed pa 'dod kyi/_rjod par byed pa nyid kyis ni ma yin te/_de las shes pa'i
[\[39b.7\]]don rtogs pa'i phyir ro/_/brjod pa don med de zhes bya ba ni/_rjes su dpag pa tshad ma yin/_/bya ba 'di'o/_/'di ltar rtogs par bya ba 'ga' zhig khyod kyi tshig las brjod par 'dod pa ma yin te/_'dis ni rang gi tshig dang 'gal ba bshad pa 'di yang sngar bshad pa nyid yin no/_/dbang pos
[\[40a\]]
[\[40a.1\]]smras pa/_'jig rten la rab tu grags pa'i rjes su dpag pa ni tshu rol mdzes pa rnams kyis kyang 'dod pa nyid yin la/_kha cig 'jig rten pa'i lam nas 'das nas rjes su dpag pa smra ba gang yin pa de 'gegs pa yin no zhes bya ba 'dis [#]dogs pa bsu nas/_sun dbyung
[\[40a.2\]]ba'i phyir 'jig rten pa'i rtags zhes bya ba la sogs pa smras [#]so/_/gzhan ma yin zhes bya ba ni gtan tshigs la [#]sogs rtogs zhes bya ba dang 'brel to/_/'bras bu la [#]sogs pa'i sgras rang bzhin bzung la/_de bzhin du gtan tshigs la sogs pa 'dir yang rang bzhin bzung ba kho na'o/_/
[\[40a.3\]]mang po'i tshig ni gsal [#]ba tha dad pas so/_/de'i bdag nyid dang de las byung ba'i 'brel pa'i rtags gang kho na las 'jig rten don rtogs par 'gyur ba de nyid kho bo cag gis rtags su brjod de/_de khas blangs pa na gang zhig rjes su dpag pa nyid 'gegs par 'gyur ba ci zhig dor bar 'gyur/_
[\[40a.4\]]ci ste yang kho bo cag rjes su dpag pa cung zad cig 'dod pa ni ma yin te/_'on kyang gzhan gyis de tshad ma nyid du 'dod pa de khas blangs pa'i phyir kho bo'i don med par mi 'gyur ro snyam na 'dir smras pa/_tshad ma min pa zhes bya ba la sogs pa ste/_gzhan gyi don [#]tshad mar khas blangs so zhes bya
[\[40a.5\]]ba'i nges pa 'di ga las 'byung /_gzhan gyis khas blangs pa mngon sum ma yin la/_gang gis nges par 'gyur ba khyed la [#]tshad ma gzhan yang yod pa ma yin no/_/nges pa yin pa [#]de lta na yang tshad ma ma yin pa gzhan gyis khas blangs pa de ci'i phyir gzhan rtogs par byed de/_'di zhen
[\[40a.6\]]pa nyid ni ma yin no/_/ci ste yang dgra'i [#]lag pa nas ral gri phrogs te de nyid kyis [#]dgra bo de gsod pa de bzhin du gzhan gyis tshad ma nyid du khas blangs pa gang yin pa de nyid bzung nas gzhan sel bar byed do snyam du dogs pa bsu nas/_tshad ma min pas byas pa yi/_/zhes bya ba smos te/_
[\[40a.7\]]'di skad bstan pa yin te/_gal te rmongs pas gzhan gyi [#]tshad ma ma yin pa nyid tshad mar byas nas bzung ba'i tshad ma ma yin pa de las [#]ji ltar gzhan gyi [#]yang dag pa'i shes pa skyed par nus te/_tshad ma ni yang dag pa'i shes pa 'bras bu can yin pa'i phyir ro/_/rmongs pa'i [#]ral gri'o snyam nas/_
[\[40b\]]
[\[40b.1\]]bzung ba'i gcod byed gang yang rung bas gzhan gcod par nus pa ma yin pa'i phyir dpe mtshungs pa ma yin no/_/de kho na nyid kyi 'grel bshad las rnam phug [#]pas/_'on te tshad ma ma yin pas ci'i phyir gzhan rtogs par byed de/_de [#]gnyi ga la [#]grub pa ni sgrub [#]par byed pa ma [#]yin no zhes
[\[40b.2\]]bya ba 'di ni mi rigs te/_gang gi phyir tshig gi bdag nyid kyi rjes su dpag pas [#]smra ba po dag la tshad ma yin la/_yang smra ba po des gzhan rtogs par byed pa yang ma yin te/_'bras bu [#]ni gzhan don rtogs par bya ba'i don du yin pa'i phyir gdon mi za bar gnyi ga la grub par [#]dogs pa
[\[40b.3\]]med do zhes zer ba'i dogs pa/_tshig gis bdag nyid rjes su dpag_/ces bya ba la sogs pas dogs pa [#]bsu'o/_/de yis zhes bya ba ni tshig gi [#]bdag nyid kyis so/_/'di ni zhes bya ba ni smra ba po'o/_/mi shes zhes bya ba la sogs pas sun 'byin pa 'chad de tshig ni smra ba po la ltos nas
[\[40b.4\]]nus pa ston pa ma yin pa'i phyir tshad ma nyid du 'dod pa ma yin no/_/'o na ci zhe na/_mi shes pa'i don bsal bar mi byed pa las so/_/'di la nus pa ston pa nyid kyang yod de/_khyod kyis [#]rjes su dpag pa ni nus pa ston pa ma yin pas 'di ni mtshungs pa ma [#]yin te/_de lta ma yin na gnyi
[\[40b.5\]]ga la grub pa nyid du 'gyur ro/_/de lta bas na rigs pa dang ldan pa gang yin pa de ni thams cad du tshad ma nyid du rigs te mngon sum bzhin no zhes bya ba ni rigs pa yin pa'i phyir ro/_/de kho na nyid bsdus pa'i dka' 'grel las rjes su dpag pa brtag pa ste nyi shu gsum pa'o//_//
[\[40b.6\]]da ni tshad ma gnyis kyis nges par bsgrub pa'i don du grangs las log par rtog pa bsal ba ni/_ci ste zhes bya ba la sogs pa'o/_/'dis ni tshad ma'i mtshan nyid ma khyab pa'i skyon dang /_tshad ma gnyis kyis gtan la phab ces bya ba 'di la gnyis su nges par bzung bar 'bras bu med pa nyid
[\[40b.7\]]du bshad do/_/smras pa zhes bya ba la sogs pas lan 'debs par byed pa yin te/_'di yi [#]khongs su gtogs pa'i [#]phyir/_/zhes bya ba ni tshad ma gnyis po 'di nyid kyi'o/_/ji skad du [#]bstan pa yin te/_tshad ma nyid [#]las gzhan la tshad ma'i mtshan nyid mi slu [#]ba nyid med pa yin la/_yod na yang
[\[41a\]]
[\[41a.1\]]'di nyid kyi khongs su 'dus pa'i phyir tshad ma gzhan zhes logs shig tu mi brjod do/_/de la ji ltar gzhan dag tshad ma ma yin pa'am/_tshad ma yin na'ang 'di dag gi gang du ji ltar 'du ba zhes bya ba 'di gnyis sgrub par byed de/_de la sgra las byung ba dang nye bar 'jal ba dang /_
[\[41a.2\]]don gyis go ba dang /_rigs pa dang /_mi [#]dmigs pa dang /_srid pa [#]zhes grags pa dang snyam du sems pa zhes bya ba ni[#]/_tshad ma gzhan dag gis khas blangs pa zhes [#]de la/_rgyu las byung ba'i dbang du byas nas/_gzhan gyi klog gyur zhes bya ba la sogs pa smos te/_de la ri khrod rje na re sgra las
[\[41a.3\]]byung ba'i mtshan nyid ni sgra'i shes pa las skabs kyi [#]don shes pa ni sgra las byung ba yin no zhes zer te/_sgra rang gi mtshan nyid 'dzin pa las dus phyis lkog tu gyur pa'i don la skye ba gang yin pa de ni sgra las 'ongs pa'i phyir sgra las byung ba yin no/_/de ni rnam pa gnyis te/_skyes bus ma byas pa'i
[\[41a.4\]]sgras bskyed pa dang /_yid ches pa'i skyes bus [#]tshig gis bskyed pa'o/_/'di yang lkog tu gyur pa'i yul can yin pa'i phyir mngon sum las tha dad pa yin la/_rjes su dpag pa yang ma yin te/_tshul gsum pa nyid med pa'i phyir ro/_/'di ltar bsgrub bya'i chos kyi khyad par du byas pa'i
[\[41a.5\]]chos can lkog tu gyur pa'i yul can yin pa'i phyir/_mngon sum las tha dad pa yin la/_rjes su dpag pa yang ma yin te tshul gsum nyid med pa'i phyir ro/_/'di ltar bsgrub bya'i chos kyis khyad par du byas pa'i [#]chos can rjes su dpag par bya bar 'dod kyi/_'ba' zhig pa ma yin
[\[41a.6\]]la chos tsam yang ma yin te/_ji srid du de'i chos nyid kyi [#]chos can gyi yul can gyi bdag [#]nges par ma bzung ba de srid du rjes su dpag pa 'jug pa srid pa ma yin te/_ji srid du phyogs kyi chos ma bzung ba de srid du rjes su dpag pa med do zhes bya ba'i tha tshig go/_/ci'i phyir phyogs kyi chos de nyid nges
[\[41a.7\]]par gzung [#]bar mi 'gyur zhe na/_'di la zhes bya ba smos te/_gang yang sgra 'di la shing la sogs pa'i chos can btags pa de nyid gzhal bya yin te/_de nyid rtogs par bya ba yin pa'i phyir ro/_/'dir chos can nyid gzhal bya yin gyi/_chos kyis khyad par du byas pa'i chos can ni ma yin no
[\[41b\]]
[\[41b.1\]]zhes bya ba'i tha tshig go/_/chos can de nyid ma bzung na ste/_ma nges na ji ltar de'i chos nges pa yin/_gzhan yang gal te chos can 'di phyogs kyi chos [#]nges pa las sngar shes pa de'i tshe phyogs kyi [#]chos la sogs pa nges pa'i 'bad pa 'bras bu med do[#]/_/'bad pa thams cad ni chos can rtogs par bya
[\[41b.2\]]ba'i don du yin na/_de rtogs nas [#]de phyogs kyi chos la sogs pa nges pa'i 'bad pas ci zhig bya/_'di yang khas blangs nas brjod pa yin te/_sgra ni shing la sogs pa chos can gyi chos ma yin te/_smra ba po [#]yul du nges par bzung ba nyid kyi phyir ro/_/de ltar [#]re zhig phyogs kyi chos nyid
[\[41b.3\]]med par bstan nas/_da ni rjes su 'gro ba med par [#]bstan pa'i phyir/_gzhal byas sgra la [#]zhes bya ba la sogs pa smos te/_nges par rtogs pa ni gtan la phab pa'o/_/bya bas zhes bya ba ni srid pa ste/_yod pas zhes bya ba'i tha tshig go/_/'di skad bstan pa yin te/_yod pa nyid rjes su 'gro
[\[41b.4\]]bar byed pa yin gyi yod pa ma yin pa ni ma yin no/_/'di nyid bstan pa'i phyir/_gang na zhes bya ba la sogs pa smos te/_gang gi phyir gang na du ba yod pa de na gdon mi za bar me yod pa de'i phyir me 'di du ba'i rjes su 'gro bar byed pa yin no/_/de bzhin du sgra don dang rjes su 'gro ba med do/_/
[\[41b.5\]]ji ltar med ces bya ba bstan pa'i phyir/_re zhig ces bya ba smos te/_re zhig sgras non pa'i yul der don yod pa ma yin te/_'di ltar shing tog 'bra go la sogs pa'i sgra grong khyer dmar bu can la sogs pa gzhan du thos na yang yul de na shing tog 'bra go la sogs pa yod pa ma yin no/_/
[\[41b.6\]]de bzhin du sgra'i dus na yang gdon mi za bar don yod pa ma yin te/_'di ltar rgyal po de li pa dang mang pos bkur ba la sogs pa'i sgra da ltar ba yin la byung zin pa dang 'byung bar 'gyur ba yin pa'i phyir don gyi [#]sgra rjes su 'gro bar byed pa ga las yin/_ci ste sgra rnams ni rtag pa'i phyir dus thams
[\[41b.7\]]cad du gnas pas don dang lhan cig dus tha dad pa ma yin la/_yul tha dad pa nyid kyang ma yin te/_yul thams cad non par gnas pas khyab pa'i phyir ro/_/de lta bas na rtag [#]pa dang khyab pa'i phyir/_/sgra rnams don gyi rjes su 'gro ba yod do zhes bya bar 'dod na/_de ni ma yin te/_rtag pa dang khyab pa
[\[42a\]]
[\[42a.1\]]nyid ni sgra thams cad las [#]mtshungs pa'i phyir/_so sor nges pa'i sgras [#]so sor nges pa'i don brjod par mi 'gyur ro/_/'o na ci zhe na/_sgra gang yang rung ba 'ga' zhig gis don thams cad brjod pa nyid du 'gyur ro/_/des don dang lhan cig yul lam dus thams cad du sgra
[\[42a.2\]]de mthong ba'i phyir ldog pa de bsgrub bya med na sgrub byed mi 'byung bde ma rtogs pa'i phyir te/_mi dmigs pa'i phyir rtag pa dang khyab pa nyid yin pa'i phyir ro/_/de'i phyir zhes bya bas mjug bsdus nas tshad ma ston par byed pa yin te/_sgra las byung ba rjes dpag min/_/zhes bya ba ni bsgrub bya
[\[42a.3\]]ston pa'o/_/mngon sum bzhin du zhes bya ba ni dpe'o/_/tshul gsum nyid dang bral bas na/_/zhes bya ba ni gtan tshigs so/_/de 'dra'i yul ni spangs phyir ro/_/zhes bya ba ni gtan tshigs sgrub byed do/_/du ba la sogs pa'i rtags las byung ba'i rjes su dpag pa'i yul chos kyi khyad par du byas pa'i
[\[42a.4\]]chos can ci 'dra ba de 'dra ba'i yul de spangs pa'i phyir ro[#]/_/bral ba'i phyir zhes bya ba'i tha tshig go/_/tshul gsum dang bral ba'i phyir rjes su dpag pa las gzhan nyid yin du chug mod/_ji ltar sgra 'di tshad ma yin zhe na/_me las sbyin sreg ces bya ba la sogs pa smos te/_the tshom phyin ci log dang
[\[42a.5\]]bral ba'i phyir mi g.yo ba ni nges pa yin te/_gnod par byed pa'i tshad ma med pa'i phyir/_tshad ma yin te mngon sum bzhin no zhes bya ba'i tha tshig go/_/de skad du yang ri khrod rje na re mtho ris 'dod pas mchod sbyin bya'o zhes bya ba'i tshig 'di las mtho ris 'byung ngam mi 'byung snyam pa'i the tshom
[\[42a.6\]]gyis [#]rtogs pa ma yin te/_nges pa'i shes pa 'di ni log par mi 'gyur ro/_/gang zhig skye [#]nas zhig pa des/_/de nyid 'di yin no zhes bya ba de ni log pa'i shes pa yin no/_/'di ni yul gzhan dang dus gzhan dang skyes bu gzhan la phyin ci log ma yin pa de'i phyir de bzhin du yin no/_/gang yang
[\[42a.7\]]'jig rten pa'i tshig de yid ches pa'i skyes bu las sam/_dbang po'i yul yin no zhe na ni/_de bzhin du yin pa nyid do/_/ci ste yid ches pa ma yin pa las sam/_dbang po'i yul ma yin pa'i skyes bu de'i blo las byung [#]ba ni tshad ma ma yin te/_skyes bu tsam ni shes par mi nus so zhes zer
[\[42b\]]
[\[42b.1\]]ro/_/de la zhes bya ba la sogs pas de yang byed pa po med pa'i ngang las zhes bya ba la sogs pa'i sgra las byung [#]ba'i mtshan nyid dang po de la mtshan nyid mi srid pa'i skyon 'chad pa yin no/_/byed pa po med pa'i tshig ni srid pa nyid ma yin te/_khyad par byed pa [#]skad cig ma 'jig pa bsgrubs
[\[42b.2\]]zin pa'i phyir ram/_'chad par 'gyur ba'i rigs pas so[#]/_/srid pa yin na yang de'i don dang ldan pa nyid mi srid de/_de'i phyir byed pa po med pa'i tshig las lkog tu gyur pa'i don shes pa zhes bya ba gang yin pa de gnyi ga yang mi srid pa'i phyir tshad ma'i mtshan nyid mi srid pa yin no/_/
[\[42b.3\]]yang ji ltar byed pa po med ce na/_nus dang zhes bya ba la sogs pa smos te/_de la byed pa po med pa'i dbang [#]du 'gyur na shes pa skyed par byed pa la nus par 'gyur ba'am/_res 'ga' mi nus pa yin zhes bya ba phyogs gnyis so/_/phyogs dang po [#]nus pa'i rang bzhin de rjes su 'jug pa nyid
[\[42b.4\]]rtag tu de las byung ba'i shes par 'gyur ro/_/de la sbyor ba ni gang zhig gang byas pa [#]la nus pa thogs pa med pa de ni de byed pa nyid yin te/_rgyu tshogs pa tha ma bzhin no/_/byed pa po med pa'i tshig kyang shes pa skyed pa la dus thams cad du nus pa thogs pa med pa can yin no zhes bya ba ni rang bzhin gyi [#]
[\[42b.5\]]gtan tshigs so/_/yang na gang gi [#]rgyu ma tshang ba med pa de ni 'byung ba nyid yin te/_rgyu ma tshang ba med pa'i myu gu bzhin no/_/skyes bus ma byas pa las byung ba'i shes pa yang rgyu ma tshang ba med pa yin no zhes bya ba ni rang bzhin gyi gtan tshigs so/_/phyogs gnyis pa la yang nus pa med
[\[42b.6\]]pa'i rang bzhin de dus thams cad du rjes su 'jug pa'i phyir/_nam yang de las byung ba'i shes par mi 'gyur te/_rgyu ma tshang ba'i myu gu bzhin no/_/ji ltar don dang ldan pa nyid mi 'thad ce na/_ji ltar log pa zhes bya ba la sogs pa smos te/_phyin ci log gi don can nam bden pa'i don can
[\[42b.7\]]nyid kyis te rgyu rnam pa gnyis kyi don dang ldan pa yin te/_phung po gsum pa med pa'i phyir ro/_/don dang ldan pa rnam pa gnyis po de'i rgyu yang yon tan dang skyon yin no zhes bya ba ni rjes su 'gro ba dang ldog pa dag gis nges te/_/'di ltar de [#]ltar 'dod chags la sogs pa'i nyes pa dang ldan pa'i skyes
[\[43a\]]
[\[43a.1\]]bu ni brdzun du smra bar [#]mthong la/_de bzhin du brtse ba la sogs pa'i yon tan dang ldan pa ni bden pa smra bar mthong ste/_yang dag pa nyid dang log pa gnyis [#]kyi rgyu yon tan dang nyes pa de dag gi rten ni skyes bu yin no/_/de lta yin dang skyes bu log na yon tan dang nyes pa ldog la/_
[\[43a.2\]]yon tan dang ldan pa log na yang dag pa [#]log pa nyid dag [#]kyang med de/_de med na rnam pa gzhan med pa'i phyir skyes bus ma byas pa'i tshig don med pa nyid du 'gyur te/_rgyu med pa'i phyir ro/_/rgyu med par ni 'bras bu srid pa ma yin te/_rgyu med pa nyid du thal bar 'gyur pa'i phyir ro/_/de bas na yul
[\[43a.3\]]dang dus dang rdzas la sogs pa nges par mi 'gyur ro/_/'di ni thal bar [#]sgrub par byed pa yin par blta bar bya'o/_/de lta ma yin te/_rang rgyud kyis sgrub par byed na mthong ba dang 'gal bar 'gyur te/_'di ltar/_mtho ris 'dod pas me la sbyin sreg bya/_/zhes bya ba la sogs pa'i ngag las don
[\[43a.4\]]rtogs par 'gyur ba nyid dmigs pa yin te/_mthong ba ni bskyod [#]par nus pa ma yin la byed pa po med pa nyid ni gnyi ga la grub pa ma yin pa'i phyir gtan tshigs ma grub pa yang yin no/_/'dir gnyi ga yang thal bar [#]sgrub par byed pa blta bar bya ste/_'di ltar gal te rig byed skyes bus
[\[43a.5\]]ma byas pa nyid du khas len pa de'i tshe don med pa nyid du khas blang bar bya dgos te/_don dang ldan pa'i rgyu skyes bu med pa'i phyir ro/_/don med pa yang ma yin te/_de lta bas na skyes bus byas pa nyid yin no zhes thal bar 'gyur bas bstan to/_/thal bar sgrub par byed pa 'di nyid sgrub pa po'i
[\[43a.6\]]don du mthong ba dang mi 'gal bar bstan pa'i phyir dogs pa sngon du bsu nas don rtogs phyir [#]zhes bya ba la sogs pa smos te/_gal te min zhes bya ba ni don med pa zhes bya ba dang sgrol lo/_/de lta yin na dam bca' ba mthong ba dang 'gal ba yin no snyam du bsams pa yin no/_/gal te rig byed las
[\[43a.7\]]rig byed kyi don rtogs pa nye bar bstan pa med par 'byung bar 'gyur na mthong ba dang 'gal ba bden par 'gyur na/_gang gi phyir 'di don rtogs par bstan pa las brda'i dbang gis 'gyur gyi/_brda la ma ltos pa'i rig byed 'ga' [#]zhig las ni ma yin te/_'di ltar rig byed kyi don dpyod pa [#]la
[\[43b\]]
[\[43b.1\]]sogs pa'i rang gi [#]'dod pas brjod par mthong gi don gyi [#]rang bzhin skyes bu'i 'dod pa'i rjes su byed pa nyid du rig [#]pa ma yin no/_/[#]de la 'di snyam du skyes bu snga na med pa'i don rang gi 'dod pas brjod pa ni ma yin no/_/'o na ci zhe na/_don gyi [#]rang bzhin du rnam par gnas pa gang yin
[\[43b.2\]]pa de nyid skyes bus gsal bar byed pas des na mthong ba dang 'gal [#]bar 'gyur ro snyam na/_'o na gal te de lta na rig byed 'di rang bzhin gyis yang dag pa'i don gsal bar byed pa'i nus pa gnas pa de'i tshe brda mi shes pas kyang rig byed kyi tshig de la [#]don rtogs par 'gyur ro/_/brda la
[\[43b.3\]]ltos nas rig byed don [#]rtogs pa'i rgyu yin gyi 'ba' zhig pa ni ma yin no zhe na/_de ni ma yin te/_rang bzhin gyis don rtogs pa'i rgyu sgron ma la sogs pa'i brda la [#]ltos pa ma yin te/_de lta ma yin na brda nyid rjes su 'gro ba dang ldog pa dag gis don rtogs par nus par 'gyur gyi
[\[43b.4\]]rang bzhin 'brel pa ni ma yin no/_/gzhan yang brda dang lhan cig pa las don rtogs pa yin du chug mod/_de lta na [#]skyon yod do zhes bstan pa ni [#]brda gzhan zhes bya ba la sogs pa smos te/_dpyod pa bas sbyar ba'i brda las/_nges par sbyor bar byed pas bkod pa'i brda ni brda
[\[43b.5\]]gzhan yin la/_de yod na rnal ma'i don las don gzhan sgra de las rtogs par mi 'gyur te/_sgron ma ni gsal bar bya ba ma yin pa'i dri dang ro la sogs pas rda'i [#]dbang gis gsal bar nus pa ma yin no/_/brda'i dbang gis don gzhan la 'jug pa yin du zin pa ste[#]/_de lta na yang
[\[43b.6\]]tshad ma nyid ni 'grub par mi 'gyur zhes sgrub par byed pa ni nus pa de ni zhes bya ba'o/_/gal te [#]gang gi tshe skyes bu'i 'dod pa'i dbang gis sgra don gzhan la yang 'jug pa de'i tshe 'tshol ba'i phyir yang dag pa'i don gsal bar byed pa'i nus pa des [#]nges par mi nus pa'i phyir ji ltar de las 'dod
[\[43b.7\]]pa'i don rtogs par 'gyur/_yang na rnam pa gzhan du bshad par bya ste/_gang 'dir [#]rang bzhin gyis yang dag pa'i don gsal bar nus pa de res 'ga' don gcig la nges par 'gyur ba'am/_don du ma nges par 'gyur zhes bya ba gnyis so/_/de la don gcig la nges pa'i phyogs la
[\[44a\]]
[\[44a.1\]]skyon bshad pa ni/_brda gzhan yod pa zhes bya ba'o/_/gnyis pa la yang nus pa de ni rnam par shes par bya bar nus pa yang ma yin no zhes bya ba smos te/_'chol ba'i phyir snyam du bsams pa yin no/_/ji skad du/_tshig [#]rnams don gcig la nges na/_/don
[\[44a.2\]]gzhan rtogs par mi 'gyur ro/_/don du ma dang mngon 'brel na/_/'gal ba gsal bar byed pa srid/_/ces bshad pa yin no/_/de ltar sgra las byung ba'i mtshan nyid dang po mi srid do zhes bstan nas/_mi g.yo'i shes pa skye ba'i phyir/_/zhes bya ba'i gtan tshigs 'di mjug bsdu
[\[44a.3\]]pa'i sgo nas ma grub par bstan pa'i phyir/_de'i phyir zhes bya ba la sogs pa smos te/_skyes bus ma byas pa nyid yin na gang gi tshe ji skad du bshad pa'i tshul gyis don rtogs pa nyid mi srid pa de'i tshe de mi g.yo ba nyid du ga la [#]'gyur/_gang yang rig byed kyi tshig las don rtogs pa 'di'i [#]'gyur
[\[44a.4\]]ba de ni brda las byung ba nyid du rigs so zhes 'di ni bstan pa las 'gyur ro zhes bya ba la sogs pas dang po nyid du bstan zin to/_/'di yang brda las byung ba nyid du rigs te/_gang gi phyir rig byed kyi tshig 'di skyes bu'i tshig las te skyes bus byas pa nyid las tha dad pa ma yin te/_
[\[44a.5\]]skyes bus byas pa'i tshig las tha dad pa ma yin no zhes bya ba'i tha tshig go/_/'di yang ga las she na/_rigs pa shes pa [#]zhes bya ba la sogs pa smos te/_de dag gis zhes bya ba ni rig [#]byed dang skyes bus byas pa dag gis te/_rnam pa thams cad du skyes bu dag gis byed par nus pa'i
[\[44a.6\]]phyir rig byed ni 'jig rten pa las khyad par 'ga' yang yod pa ma yin no/_/thos pa las zhes bya ba ni bzhad [#]gad du byed pa yin no/_/yang na gnyis pa la yang yid ches pas bstan pas zhes bya ba 'di la sgra las byung ba'i mtshan nyid mi srid pa nyid kyi mtshan nyid kyi skyon 'chad pa ni/_yid ches
[\[44a.7\]]khas mi len zhes bya ba la sogs pa ste/_dpyod pa pa rnams kyis nyes pa zad pa'i skyes bus [#]khas mi len pa'i phyir/_yid ches pa khas mi len pas de'i tshig tshad ma nyid du ga la [#]'gyur/_mi bzod ces bya ba ni mi rigs pa ste mi srid do zhes bya ba'i tha tshig go/_/yang yid ches pa 'dod de yid
[\[44b\]]
[\[44b.1\]]ches pa de 'dod pa de'i tshe 'di ni 'di'o zhes zer [#]nas bzung nas yid ches pa 'di ni ma [#]nges pa'i phyir med pa dang 'dra ba nyid yin no/_/gzhan gyi skyon dang yon tan nges par bya ba la tshad ma yod pa [#]ma yin te/_de dag ni dbang po las 'das pa yin pa'i phyir ro/_/lus dang ngag gi tha snyad kyang
[\[44b.2\]]blo sngon du btang nas gzhan du byed pa'i phyir mi [#]'chol bar tshu rol mthong ba rnams kyis de dag nges par mi 'dzin pa'i phyir ro/_/ci ste yang skyes bu gang zhig nyes pa ma zad pa yin na yang tshig las phal cher mi slu [#]bar mthong ba'i nyes pa ma zad pa de kho bo cag gis yid ches par
[\[44b.3\]]'dod do/_/de lta bas na yid ches pa'i tshig gzung bar bya ba yin te/_des [#]na sgra'i mtshan nyid la mi srid pa mi [#]srid do snyam na/_'di yang yang dag pa ma yin te/_gcig tu mi slu [#]ba tsam du dmigs pa'i phyir thams cad du de lta bu yin par nges pa ni rigs [#]pa ma yin te/_'khrul pa
[\[44b.4\]]srid pa'i phyir ro/_/de lta ma yin na[#]ma 'khrul pa'i mtshan nyid du 'gyur ro/_/de ltar re zhig sgra las byung ba'i mtshan nyid rnam pa gnyi ga yang khyad par du sun 'byin pa bstan nas/_spyir sun 'byin 'chad pa ni gang gis de dag ces bya ba la sogs pa ste/_gang gis dngos po de dag la
[\[44b.5\]]rtogs par byed pa'i tshig 'di dag tshad ma nyid du 'gyur ba'i tshig rnams brjod par bya ba'i dngos po dang lhan cig de'i bdag nyid dam de las byung ba'i mtshan nyid kyis 'brel pa yod pa ni ma yin no/_/de la re zhig de'i bdag nyid kyi mtshan nyid kyi 'brel pa yod pa ma yin te/_dbang po tha
[\[44b.6\]]dad pas 'dzin pa la sogs pa'i gtan tshigs dag gi phyir ro/_/de la dbang po tha dad pas bzung [#]ba ni dbang po tha dad pas gzung ba ste/_'di ltar sgra ni rna ba'i dbang pos gzung bar bya ba yin la/_don ni mig la sogs pas so/_/sogs pa'i sgras ni dus dang yul dang snang ba dang rgyu [#]tha
[\[44b.7\]]dad pa bzung [#]ngo /_/gzhon nu ma len na re/_dbang po tha dad pas gzung bar bya ba yin pa'i phyir tha dad pa yin no zhes bya ba 'di ni ma nges pa yin te/_'di ltar gang gi tshe gzugs gcig la mang po dag lta ba de'i tshe dbang po tha dad pas gzung bar bya ba yin pa'i phyir gzugs tha dad par 'gyur
[\[45a\]]
[\[45a.1\]]ro/_/ci ste yang mig gi [#]dbang por rigs tha mi dad pa'i phyir 'dir dbang po gcig gis gzung bar bya ba nyid yin no snyam na/_'o na de lta na yod pa dbang po du mas [#]gzung bar bya ba nyid yin na dbang po'i rigs tha mi dad pa'i phyir dbang po tha mi dad pas gzung bar bya ba nyid
[\[45a.2\]]yin pa'i phyir gcig nyid du grub ste/_de lta bas na blo tha dad pa dang tha mi dad pa dag las dngos po tha dad pa dang tha mi dad pa dag [#]rnam par gzhag gi dbang po tha dad pa dang tha mi dad pa dag las ni ma yin zhes zer te/_ji skad du/_tha dad lus gnas gzung bya'i phyir/_/gzugs tha dad par 'gyur
[\[45a.3\]]'ong bas/_/dbang po du mas gzung [#]bya nyid/_/tha dad nyid du 'gyur ba min/_/rigs byed [#]med phyir gcig ce na/_/de ni dbang po nyid du mtshungs/_/de'i [#]phyir blo mtshungs gcig yin gyi/_/dbang po tha dad pa ma yin/_/zhes bshad do/_/de yang yang dag pa [#]ma yin te/_blo tha dad pas tha dad par [#]bsgrub
[\[45a.4\]]par bya ba yin na yang mtshungs pa'i phyir te/_'di ltar 'di la yang de skad du brjod par nus te/_blo tha dad pa'i phyir dngos po tha dad do zhes bya ba 'di ni ma nges pa yin te/_'di ltar gang gi tshe mang po dag gzugs gcig lta ba de'i tshe mig gi rnam par shes pa du ma bskyed pa'i phyir blo tha dad pa yod pa
[\[45a.5\]]nyid yin la de'i tshe gzugs tha dad pa ni yod pa yang ma yin no/_/ci ste mig gi rnam par shes pa'i rigs tha mi dad pa'i phyir gcig nyid du rtogs [#]na/_de lta na 'o na gzugs dang ro la sogs pa yang gcig nyid du 'gyur te/_blo tha dad pa de yod na yang rnam par shes pa'i rigs tha mi dad pa'i phyir
[\[45a.6\]]te/_de lta yin dang /_gzugs la sogs la yang 'gyur phyir/_/blo tha dad phyir gcig nyid min/_/zhes gang smras ba de dang 'gal lo/_/de lta bas na 'di ni ltag chod yin no/_/ci ste rang gi mtshan nyid tha dad pa yin na yang gcig dang du ma'i ngo shes pa'i rgyu yin pa nyid kyi 'jig rten na tha dad pa dang tha
[\[45a.7\]]mi dad par [#]tha snyad rab tu grub pa ji lta [#]ba de 'dra ba blo tha dad pa dang tha mi dad pa'i rgyu nyid du len par byed na thams cad dbang po la yang mtshungs te spros pas chog go/_/de las byung min zhes bya ba ni/_de las byung ba'i mtshan nyid kyi 'brel pa yang med de/_'khrul pa'i phyir te/_don med na yang brjod
[\[45b\]]
[\[45b.1\]]par 'dod pa tsam las 'byung ba'i phyir ro/_/de las byung ba'i mtshan nyid ma gtogs pa'i ma 'khrul pa gzhan yang yod pa ma yin te/_ha cang thal bar 'gyur ba'i phyir ro/_/de lta bas na sgra phyi rol gyi don mtshan nyid ma yin no/_/gal te de lta na ji ltar/_sgra las byung ba rjes dpag las/_/
[\[45b.2\]]tshad ma gzhan min de ltar de/_/byas pa sogs bzhin rang gi don/_/gzhan sel ba yi [#]brjod pa yin/_/zhes bshad ces bya ba 'di'i dogs pa bsu nas/_ji ltar rjes su dpag pa'i khongs su 'dus par 'dod pa de ltar bstan pa'i phyir/_de'i phyir ma lus tshig ces bya ba la sogs pa
[\[45b.3\]]smos te/_ma lus pa dag las zhes bya ba ni skyes bus ma byas pa nyid du mngon par 'dod pa dag las so/_/brjod par 'dod pa de yang de'i 'bras bu yin pa'i phyir tshig las rtogs kyi/_brjod par bya ba nyid kyis ni ma yin no/_/gang gi phyir rang gi rgyud la [#]rjes su 'gro ba dang ldog pa dag gi [#]tshig gi
[\[45b.4\]]rgyud brjod par [#]'dod pa yin par nges te/_gzhan sel ba yis brjod pa yin/_/zhes gang smras pa der ni brjod pa gsal bar byed pa nyid yin te/_shes par byed pa zhes bya ba'i tha tshig go/_/de skad du yang 'di'i 'brel pa las de ni byas pa la sogs pa bzhin du [#]don gzhan rnam par [#]bcad
[\[45b.5\]]nas gsal bar byed do zhes bshad do/_/gdon mi za bar de ltar shes par bya ba [#]ste/_de lta ma yin na byas pa la sogs pa bzhin no zhes bya ba'i dpe bsgrub bya ma tshang bar 'gyur ro/_/byas pa la sogs pa la ni brjod par srid pa ma yin te/_de ni sgra'i chos yin pa'i phyir ro/_/de lta yin
[\[45b.6\]]dang /_gzhan sel ba yis brjod pa'i phyir/_/zhes bya ba'i gtan tshigs thun mong ma yin par 'gyur ro/_/'on te sgra brjod par 'dod pa la yang tshad ma nyid du rigs pa ma yin te/_'di ltar re zhig brjod par 'dod pa'i [#]khyad par la tshad ma ma yin te 'khrul pa'i phyir ro/_/
[\[45b.7\]]'khrul pa ni gzhan brjod par 'dod pa la tshig gzhan du mthong ba'i phyir ro/_/brjod par 'dod pa'i spyi la yang ma yin te/_'bras bu med pa'i phyir ro/_/brjod par 'dod pa tsam rnam par shes pa ni gang du yang tha snyad kyi yan lag tu 'gyur ba ma yin te/_de las don gyi khyad
[\[46a\]]
[\[46a.1\]]par ma [#]nges pa'i phyir ro zhes bya ba 'di dogs par byas nas/_'khrul pa zhes bya ba la sogs par [#]re zhig brjod par 'dod pa'i khyad par las [#]tshad ma nyid du ston to[#]/_/'khrul dang ma 'khrul zhes bya ba la sogs pa la [#]gdon mi za bar 'khrul pa dang ma 'khrul pas
[\[46a.2\]]sbyor ba dag ni mi 'dra bar khas blang bar bya dgos te/_de lta ma yin na rgyu'i tha dad pa tha dad par [#]byed pa ma yin par 'gyur ro/_/de yang mi 'dra ba la mkhas pa'i skyes bus skabs la sogs pa las nges par byed pa nyid yin te/_skabs ni gnas skabs so/_/sogs pa'i sgras 'khrul [#]pa
[\[46a.3\]]dang bzhin dang ba la sogs pa bzung [#]ngo /_/ji ltar tshig rnams mi 'dra ba yin zhe na/_rgyu rnams mi 'dra nyid kyis na/_/zhes bya ba smos te/_rgyu tha dad pa'i phyir zhes bya ba'i tha tshig go/_/de lta bas na shin tu rnam par skye ba'i 'bras bu ni rgyu la 'khrul pa med pa'i phyir brjod par 'dod pa'i khyad
[\[46a.4\]]par la tshad mar 'gyur ba nyid yin no/_/yang gang dag rtags su gyur pa'i tshig de dag la khyad par nges par 'dzin par mi nus pa de dag gi nyes pa 'di yin gyi rtags kyi ni ma yin no/_/rtags ni yod pa tsam gyis go bar byed par mi [#]'dod kyi/_'o na ci zhe na/_nges pas so/_/de lta
[\[46a.5\]]bas na 'di ni rtogs pa [#]po'i skyon yin te/_de lta ma yin na la lar rlangs pa la sogs par the tshom za bar du ba gzhan du srid pa'i phyir ro[#]/_/go bar byed pa yang ma yin pas des na yang me bsgrub par bya ba la rtags su mi 'gyur ro/_/gzhan yang gang gi tshe sgra'i tha snyad 'di thams cad rab rib can
[\[46a.6\]]gnyis kyis zla ba gnyis mthong ba bzhin du rang gi snang ba'i ngor ma 'khrul pa nyid du 'dod pa de'i tshe [#]ji ltar brjod par 'dod pa'i khyad par la 'khrul pa bstan pa'i phyir/_tshad ma nyid ma yin par thal bar 'gyur te/_brjod par 'dod pa'i khyad par de la don dam par tshad ma nyid du khas ma blangs
[\[46a.7\]]pa'i phyir ro/_/de skad du yang /_brda la ltos pa yin pa ste/_/gsal ba zhe la bzhag na [#]ni/_/rjes su dpag par bstan yin [#]gyi/_/de nyid la ni ltos nas min/_/zhes bshad do/_/brjod par 'dod pa'i spyi bsgrub pa la yang tshad ma nyid du bstan pa'i phyir/_de dag ces bya ba la sogs pa smos
[\[46b\]]
[\[46b.1\]]te/_de dag gi yang ste/_'khrul pa dang ma 'khrul pas sbyar ba thams cad kyi brjod par 'dod pa'i spyi la rjes su dpag pa nyid yin pa 'gal ba med do/_/mtha' gcig pa ni yod pa'i phyir te/_'khrul pa med pa'i phyir ro/_/yid bzhin nor bu ji bzhin du/_/skyes bu de ni nye tsam gyis[#]/_/rtsig pa
[\[46b.2\]]la sogs pa las kyang /_/ji ltar 'dod pa bstan pa 'byung /_/zhes khas blangs pa 'dis 'khrul pa la [#]dogs pa yang mi bya ste/_gang gi phyir de la yang brjod par 'dod pa nyid tshig gi rgyu yin te/_sngon gyi smon lam gyis bsgos pa'i 'du byed kyi stobs nyid kyis der gsung 'jug pa'i phyir ro/_/_
[\[46b.3\]]'di ltar gzhung goms pa 'don pa'i dus na gzhan rtogs par byed pa na yang tshig dang goms pa 'don [#]pa la sogs pa'i bya ba 'jug pa'i phyir te/_sngar gyi bsam pa ni de dag gi rgyu ma yin no/_/de lta ma yin na gnag rdzi'i bum pa la sogs par yang du ba dmigs pa'i phyir du ba la sogs
[\[46b.4\]]pa'i rtags kyang 'khrul pa nyid du brtsad par bya bar 'gyur ro/_/de lta bas na 'bras bu'i rtags thams cad la yul dang dus la sogs pa la ltos pas 'khrul pa srid pa ma yin no zhes bya bar mtha' gcig tu yod pa nyid do/_/srog dang ldan pa la sogs pa grub par bya ba'i don du 'jug
[\[46b.5\]]pa'i phyir 'bras bu med pa yang ma yin te/_'bras bu dang bcas pa srid pa'i phyir ro/_/sogs pa'i sgras rgyu'i skyon la sogs pa bzung [#]ngo /_/sgra brjod par 'dod pas tshad ma yin du chug mod/_gang gi tshul gsum pa nyid yod pas rjes su dpag pa'i khongs su 'dus pa'i phyir tshad ma
[\[46b.6\]]gzhan ma yin par 'gyur ba tshul gsum pa [#]nyid ji lta bu yin te/_'di ltar 'di la chos can ni gang yin/_bsgrub par bya ba ni gang /_'brel pa ji ltar grub ce na/_bsam pa rtogs par bya ba la zhes bya ba smos te/_gong du smra ba mthong ba la skyes bu ni chos can no/_/brjod par 'dod pa de
[\[46b.7\]]ni bsgrub par bya ba'o/_/'brel pa ni sngar rang gi rgyu las grub po/_/gang du smra ba po mthong ba de ni sa phyogs chos can no/_/skyes bu'i khyad par bsgrub par bya ba ste/_'di ltar sa phyogs kyang sgra'i rgyu nyid yin te/_ri sul la sogs par gzhan 'dra ba'i sgra thos pa'i phyir ro/_/de'i phyir
[\[47a\]]
[\[47a.1\]]zhes bya ba la sogs pas phyi rol gyi don la ltos nas rjes su dpag pa ma yin pa nyid du bsgrub par bya ba la tshul gsum pa dang bral ba'i phyir zhes bya ba'i gtan tshigs 'di [#]grub pa la sgrub pa nyid kyis 'bras bu med pa nyid du bshad do/_/brjod par 'dod pa la ltos nas ni ma
[\[47a.2\]]grub pa nyid du gang du 'di dag ces bya ba la sogs pa bshad do/_/de ste [#]sgra tshul gsum pa nyid du bstan pa'i phyir ro/_/sgra las byung ba rnam par dpyad pa'o/_/nye bar 'jal ba'i dbang du byas nas grong bas zhes bya ba la sogs pa smos te/_ba min ci 'dra zhes ji skad du dris pa ni [#]ba lang ci 'dra
[\[47a.3\]]ba de 'dra ba ni ba men no zhes bya ba'i tshig gang yin pa de/_tshig 'di nyid [#]nye bar 'jal ba nyid du dpyod pa pa rgan po rnams la grags pa las/_ri khrod rjes ri khrod pas byas par bshad pa [#]la/_'di 'dra'i [#]khongs su 'dus pa'i phyir nye bar 'jal ba 'di 'dra ba ni [#]logs shig tu tshad ma nyid
[\[47a.4\]]du mi 'thad do snyam du bsams nas/_rnam pa gzhan du nye bar 'jal ba dper na ba men mthong ba na ba lang dran pa yin no zhes bya ba'i gzhung 'dis nye bar 'jal ba yang bskal pa'i don la 'dra ba'i blo skyed par byed pa la brjod do/_/'di nyid bshad par 'dod nas/_ba lang mthong nas zhes [#]
[\[47a.5\]]bya ba la sogs pa smos te[#]/_gang gi tshe ba lang mthong nas phyis 'brog na yod pa'i ba men mthong ste/_khyad par ci lta bu zhe na/_yan lag phal cher mtshungs pa ston pa'i phyir/_/yan lag phal cher mtshungs pa ston pa ste[#]/_/mgrin pa ldum [#]pa ni/_lkog shal la sogs pa dang bral ba'o/_/
[\[47a.6\]]de'i tshe dang po ba men gyi rang gi ngo bo tsam gyis rnam par rtog pa med pa'i lta ba'i shes pa skye ba gang yin pa de ni re zhig mngon sum yin la/_gang yang phyugs 'di ni ba lang dang 'dra ba yin no zhes bya ba de lta bu'i rnam pa'i khyad par gyis rnam par rtog par byed pa de yang mngon sum nyid yin te/_
[\[47a.7\]]dbang po'i byed pas sam skyed [#]pa'i phyir ro/_/'di snyam du dran pa'i stobs kyis 'dra ba med par rtog par byed kyi/_dbang po'i byed pas ni ma yin no zhes bya ba'i dogs pa bsu nas/_de la gal te yang zhes bya ba la sogs pa smos te/_de la [#]gal te yang [#]de dag gi 'dra ba 'dzin pa'i shes pa
[\[47b\]]
[\[47b.1\]]dran pa sngon du 'gro ba can yin pa de lta na yang ba men la gnas pa nyid kyi [#]nye ba'i phyir 'dra ba dbang po'i spyod yul yin te/_nye ba ni nye ba nyid kyi phyir ro/_/ba men gnas pas zhes bya ba ni nye ba nyid la gtan tshigs yin te/_gang gi phyir 'dra ba ba men la gnas pa yin pa de'i phyir 'di nye
[\[47b.2\]]ba nyid yin no/_/'on te 'dra ba nyid [#]ni gnyis la gnas pa'i phyir ji ltar ba men gcig la 'di 'dzin par rigs pa yin zhe na/_'dra ba yi ni spyi bzhin du/_/zhes bya ba la sogs pa smos te/_spyi dang mtshungs par 'jug pa'i phyir spyi bzhin no/_/gal te yang 'dra ba gnyis las [#]gnas
[\[47b.3\]]pa de lta na yang spyi bzhin du re re la yongs su rdzogs pa'i phyir 'gran zla'i ba lang la sogs pa ma mthong na yang nye ba nyid kyi phyir gcig la yang dmigs pa nyid yin no/_/'di snyam du gal te 'dra ba dngos po nyid du 'gyur [#]na de'i tshe dmigs pa nyid du 'gyur ro[#]/_/gang gi phyir dngos po nyid de nyid
[\[47b.4\]]mi 'grub bo [#]snyam du sems na/_'dra ba dngos po yin pa la zhes bya ba la sogs pa smos te/_ba lang la sogs pa'i rwa la sogs pa'i yan lag phal cher mtshungs pa'i ba men la sogs pa'i rigs gzhan gyis gsal ba gcig la 'du ba'i mtshan nyid kyis 'brel pa ni 'dra ba yin no/_/
[\[47b.5\]]'brel pa yang 'brel pa can dag las shin tu tha dad pa ma yin te/_'brel pa la sogs pa mi [#]shes par thal bar 'gyur ba'i phyir ro/_/rigs mthun pa'i yan lag thams cad mtshungs pa yin pa'i phyir 'dra ba med do zhes shes par bya ba'i don du rigs gzhan smos pa yin no/_/da ni nye
[\[47b.6\]]bar 'jal ba'i rang gi ngo bo bstan pa'i phyir/_gnas skabs de na zhes bya ba smos te/_mthong ba'i phyugs 'di dang 'dra ba ni ba lang ngo zhes bya ba de lta bu'i rnam pa lkog tu gyur pa'i yul can gyi shes pa skye ba gang yin pa de ni nye bar 'jal ba'i tshad ma yin no/_/'di'i gzhal bya
[\[47b.7\]]bstan pa'i phyir/_de'i phyir zhes bya ba la sogs pa smos te/_gang gi phyir nye bar 'jal ba ji skad du bshad pa'i mtshan nyid dang ldan pa de'i phyir gang zhig ba men la sogs pa 'dra ba'i khyad par can ba lang la sogs pa dran pa de ni nye bar 'jal ba'i gzhal bya yin pa'am/_yang na ba
[\[48a\]]
[\[48a.1\]]lang la sogs pa la brten pa'i 'dra ba tsam yin no/_/'on te mngon sum 'dra ba dmigs shing ba lang yang dran pas yul du byas pa nyid ma yin nam/_de'i phyir gang zhig rtog pas nye bar 'jal ba tshad ma nyid du 'gyur ba gzhal bar bya ba lhag ma gzhan ci yod ce
[\[48a.2\]]na/_'dra ba mngon sum nyid kyis yin[#]/_/zhes bya ba smos te/_gal te yang 'dra ba yang mngon sum gyis bzung zhing ba lang yang dran pas yul du byas pa de lta na yang 'dra ba'i khyad par can gyi ba lang gi gong bu gzhan las te/_mngon sum dang dran pa las mi 'grub pa'i phyir de rtog [#]
[\[48a.3\]]pa la nye bar 'jal ba tshad ma nyid ma [#]yin no/_/'di nyid la dper [#]bshad pa ni dper na zhes bya ba ste/_dper na sa phyogs chos can mngon sum yin zhing dran pas kyang me bzung ba na yang me'i khyad par can gyi sa phyogs la sogs pa'i yul can yin pa'i phyir rjes su dpag pa tshad ma ma yin pa ma
[\[48a.4\]]yin gyi/_'on kyang tshad ma nyid yin pa de bzhin du nye bar 'jal ba yang yin no/_/ci ste yang nye bar [#]'jal ba tshad ma nyid yin du chug mod/_de yang ji ltar mngon sum la sogs pa las tshad ma logs shig pa yin zhe na/_rnam shes de ni zhes bya ba smos te[#]/_re zhig mngon sum
[\[48a.5\]]nyid du rigs [#]pa ma yin te/_dbang po dang don 'brel pa las ma skyes pa'i phyir ro/_/rjes su dpag pa yang ma yin te/_tshul gsum pa nyid med pa'i phyir ro/_/'di ltar 'di 'dra ba phyogs chos su rtogs pa'am/_mthong bzhin pa'i ba lang la sogs pa yin grang 'dra ba de
[\[48a.6\]]yang rtags [#]nyid du rtogs pa la [#]ba lang du gtogs pa rtog pa'am/_ba men du gtogs [#]pa yin zhes bya ba phyogs rnam pa gnyis so/_/de la re zhig ba lang la sogs pa'i gzhal byar gnas pa'i 'dra ba rtags nyid ma yin te/_de ni ba men mthong ba las sngar ma bzung
[\[48a.7\]]ba'i phyir ro/_/ma bzung ba yang rtags nyid du rigs pa ma yin te/_ha cang thal bar 'gyur ba'i phyir ro/_/'o na ba men la gnas pa'i 'dra ba rtags nyid du 'gyur te/_de de las gzung [#]ba'i phyir ro zhe na/_ba men bzung ba na yang ba lang rjes su dpag par byed pa ma yin te/_
[\[48b\]]
[\[48b.1\]]gzhi tha dad pa'i phyir bya rog gi nag po la sogs pa bzhin no/_/'on ba men mthong ba las phyis ba lang 'dzin pa'i phyir de la gnas pa rtags su 'gyur ro zhe na/_dam bca' ba'i don gyis zhes bya ba smos te/_'dra ba gzhal bya yin pa'i phyir/_/de nyid rtags su mi rigs so/_/'o na ba
[\[48b.2\]]men rtags su 'gyur ro zhe na/_'brel pa med phyir zhes bya ba smos te/_'di la yang gang [#]gzhi tha dad pa'i phyir ba men la [#]yang rtags nyid ma yin no/_/'o na nye bar 'jal ba tshad ma nyid [#]ma gyur mod ce na/_ma rtogs don gyi zhes bya ba smos te/_sngar ba lang gi ba men dang [#]'dra ba'i khyad
[\[48b.3\]]par ma bzung ba'i phyir 'dra ba'i khyad par mi shes pa'i ba lang gsal [#]bar byed pa yod pa yin pa'i phyir tshad ma nyid du rigs so/_/gzhal bya'i zhes bya ba la sogs pas lan 'debs par byed de/_gzhal bya med pa'i phyir tshad ma drug las ma gtogs pa'i tshad ma bzhin du nye bar
[\[48b.4\]]'jal ba tshad ma yin no/_/yan lag phal cher 'dra ba dang ldan pa'i bdag nyid kyis [#]'dra ba'i gzhal bya yod pa yin te/_de'i phyir [#]gtan tshigs ma grub bo zhe na/_de ni ma yin te/_spyi brtag par spyi rnams bkag zin pa'i phyir/_phal cher de dag kyang ma yin la/_de dag dang ldan
[\[48b.5\]]pa yang yod pa ma yin pa'i phyir gtan tshigs ma grub pa nyid ma yin no/_/'di snyam du spyi rtogs par byed pa'i tshad ma yod pa nyid yin te/_de'i phyir gtan tshigs ma grub pa nyid yin te/_de la tshad ma ni 'di yin te spyi dngos po nyid dang /_de yang mngon sum gyis gzung [#]bar bya ba yin
[\[48b.6\]]no zhes bya ba dam bca' ba gnyis so/_/med pa'i gzhal bya las gzhan phyir/_/zhes bya ba ni gtan tshigs te/_dngos po med pa'i gzhal bya las gzhal bya gzhan gang yin pa de'i rang bzhin yin pa'i phyir ro zhes bya ba'i don to[#]/_/thun mong min pa'i dngos po bzhin/_/zhes bya ba
[\[48b.7\]]ni dpe ste/_thun mong ma yin pa'i dngos po ni rang gi mtshan nyid do/_/spyi don zhes bya ba la sogs pas ni skyon 'chad de/_spyi'i don [#]zhes bya ba'i don gyi sgra ni gzhal bya'i tshig go/_/dam bca' ba gnyis ka la yang spyi rang bzhin med par smra ba'i sangs rgyas pa [#]rnams la spyi'i dngos po med
[\[49a\]]
[\[49a.1\]]pa las gzhan nyid du ma grub pa'i phyir gtan tshigs ma grub la/_dngos po'i mtshan nyid kyi bsgrub bya dang po la yang dam bca' ba'i don gyi phyogs gcig yin te/_'di ltar dngos po med pa las gzhan dngos po yin te/_dngos po ni dngos po med pa rnam par
[\[49a.2\]]gcod pa'i mtshan nyid yin pa'i phyir de ni [#]sgra gzhan gyis gtan tshigs nyid [#]nye bar blangs shing de nyid kyang bsgrub bya yin pa'i phyir dam bca' ba'i don gyi phyogs gcig nyid [#]yin no/_/gzhan yang dran pa'i rang bzhin yin pa'i phyir nye bar 'jal ba tshad ma ma yin pa'am/_yang na
[\[49a.3\]]dran pa gzhan yin no/_/de la dran pa'i rang bzhin nyid du bstan pa'i phyir/_de la 'di ltar zhes bya ba la sogs pa smos te/_'dra ba zhes bya ba'i dngos po ngo bo nyid kyis yod pa yin na yang ba men gyi yan lag kha cig ba lang du gtogs pa'i yan lag dang lhan cig mtshungs par rtogs
[\[49a.4\]]pa'i rgyu dag yin te/_mtshungs par rtogs pa'i rgyu yan lag dag las ma gtogs pa 'dra ba zhes bya ba'i don gzhan du gyur pa yod pa ni ma yin te/_de dag las don gzhan du gyur pa blo la mi snang ba'i phyir ro/_/de lta bas na ba men mthong ba la ba lang du gtogs pa'i yan lag dag la
[\[49a.5\]]phal cher mthong ba'i stobs kyis dran pa'i ngo bo'i [#]shes pa de skye ba yin gyi/_'dra bar brjod pa'i dngos po 'dzin pa ni ma yin no/_/de lta ma yin na rta la sogs pa la yang yan lag phal cher 'dra ba dang ldan pa yang [#]yod pa'i phyir de la yang ba men mthong ba las ba lang gi blo bzhin ci'i phyir
[\[49a.6\]]mi 'jug 'di la khyad par 'ga' yang yod pa ma yin te/_gnyi ga yang 'dra ba yod pa'i phyir ro[#]/_/gzhan du zhes bya ba ni gal te lan cig ma yin par mthong bar 'gyur na dran pa nyid la ni skyon 'di med do/_/sngar lan cig ma yin par mthong ba gang yin pa [#]de kho na la dran par 'gyur
[\[49a.7\]]ba yin te/_dran pa [#]sad pa'i rgyu rnams ni nus pa so sor nges pa yin pa'i phyir ro/_/'di snyam du dran pa yin du chug mod/_de lta na yang ci'i phyir dran pa nyid tshad ma ma yin zhe na/_de'i phyir 'di ni zhes bya ba la sogs pa smos te/_'di ni zhes bya ba ni dran pa'o/_/'dra ba dngos po nyid
[\[49b\]]
[\[49b.1\]]du khas blangs nas gzhan gyi yul [#]nyid kyis nye bar 'jal ba tshad ma nyid ma [#]yin par bstan pa ni/_'dra ba dngos po yin la rag_/ces bya ba la sogs pa ste/_'dra ba dngos po yin pa dang /_ba lang la yang ci [#]spyi bzhin du bdag nyid thams cad kyis yongs su rdzogs pa yin la rag mod/_de
[\[49b.2\]]lta na yang ba men mthong ba las sngar ba lang mdun na gnas par 'dzin pa na de la tha mi dad pa'i phyir mdun na gnas pa'i 'dra [#]ba de yang bzung ba nyid yin te/_ba lang gi rang gi ngo bo bzhin no/_/de lta ma yin na tha mi dad par mi 'grub ste/_de lta yin dang bzung [#]zin pa 'dzin pas dran pa'i ngo bo
[\[49b.3\]]nyid yin pa'i phyir tshad ma ma yin no/_/ci ste yang dang por 'dra ba yod pa tsam gyis bzung ba nyid yin te/_ba lang 'di ba men dang 'dra ba yin no zhes bya ba'i tshul 'dis bzung ba ni ma yin la nye bar 'jal ba ni rnam pa 'dis nges pa yin te/_de'i phyir dran pa'i ngo bo nyid ma grub pa yin no
[\[49b.4\]]snyam na gal te dang por zhes bya ba la sogs pa smos te/_gal te ba men dang 'dra ba zhes bya ba'i ming 'dis khyad par can gyi ba lang gi rdzas ba men mthong ba las sngar ma bzung la/_rang gi ngo bos ni 'dzin pa nyid yin te/_de'i rang bzhin gang yin pa de ni 'dzin pa zhes bya ba'i tha tshig go/_/
[\[49b.5\]]rang bzhin de yang gang yin zhe na/_'di'i bdag gang bzung [#]ba nyid du brjod pa yin zhes bya ba smos te/_ba lang gi gong bu'i rang bzhin gang yin pa de ni bdag nyid brjod do/_/rang gi ngo bos te rang bzhin gyi mtshan nyid des de [#]bzung ba yin no zhes bya ba'i tha tshig go/_/gal te gzung ba
[\[49b.6\]]yin na de las cir 'gyur zhe na/_yongs su shes pa dag ces bya ba la sogs pa smos te/_gang gis dngos po bzung yang sngar ming de mi 'dzin pa na mi 'dzin par 'gyur ba dngos po rnams kyi rang gi ngo bo la ming yod pa ni [#]ma yin la/_khyad par du mngon sum nges pa'i bdag nyid du smra ba
[\[49b.7\]]rnams la ma bzung ngo zhes bya ba de lta bu brjod par mi rigs so/_/gzhan yang 'di dang mtshungs so zhes shes pa'i phyir 'di tsam gyi [#]tshad ma gzhan rtogs na yang ha cang thal bar 'gyur ro/_/'di ltar/_mngon sum rjes dpag sgra las byung /_/nye par 'jal ba dang lhan cig_/don gyis
[\[50a\]]
[\[50a.1\]]go dang dngos med dag_/'di dag bsgrub bya sgrub byed yin/_/zhes bya bas tshad ma rnam [#]grangs yongs su chad par mi 'gyur ro/_/ha cang thal bar 'gyur ba de nyid bstan pa'i phyir/_shing gi phreng sogs zhes bya ba la sogs pa smos te/_sogs pa'i sgras
[\[50a.2\]]grog ma [#]la sogs pa'i phreng ba bzung ngo /_/shing gi phreng ba la sogs pa'i mthong ba'i dus su shing dang po 'dzin pa las 'di ni shing dang po'o snyam pa'i nges pa [#]mi skye la/_shing gnyis pa dmigs pa na ni yal ga can dang po la/_'di ni yal ga can dang po'i snyam du nges pa 'di skye ba gang yin
[\[50a.3\]]pa de tshad ma gzhan du 'gyur ro/_/ci'i phyir zhe na/_'dra ba la sogs pa la ltos pa med pa'i phyir ro/_/'dra ba la mi ltos pa'i phyir nye bar 'jal ba ma yin la/_dbang po'i byad [#]pa la mi ltos pa'i phyir mngon sum ma yin zhe na[#]/_rtags la ltos pa med pa'i phyir rjes su dpag pa ma
[\[50a.4\]]yin pa [#]sgra la mi ltos pa'i phyir sgra las byung ba ma yin zhing /_mthong [#]dang thos pa'i don gzhan du mi 'thad pa la mi ltos pa'i phyir don gyis go ba ma yin la/_tshad ma dang gzhal bya log pa la mi ltos pa'i phyir dngos po med pa ma [#]yin no/_/de bzhin du/_'di las 'di sta 'di byi [#]zhing /_/
[\[50a.5\]]'di tshe ring dang thung ba zhes/_/de lta bu sogs shes pa la/_/tshad ma thug pa med par 'gyur/_/zhes brjod par bya'o/_/dran pa yin pas bzung [#]zin pa 'dzin pa'i phyir 'di tshad ma gzhan ma yin no zhe na/_bzung [#]zin pa 'dzin pa nyid ni nye bar 'jal ba rnams la yang mtshungs so/_/nye bar 'jal
[\[50a.6\]]ba rnams zhes bya ba ni/_gsal ba tha dad pas mang po'i tshig go/_/gzhan yang ji ltar ba men mthong ba las ba lang la chos mthun pa nyid kyi shes pa tshad ma gzhan du rnam par 'jog pa de bzhin du ba men mthong ba las rta la sogs pa mi 'dra ba'i shes pa la yang ci'i phyir tshad ma gzhan du rnam
[\[50a.7\]]par mi 'jog_/dngos po med pa'i tshad ma'i khongs su 'dus pa'i phyir tshad ma gzhan ma yin no zhe na/_'di ni rigs pa ma yin no/_/ci'i phyir zhe na/_dngos po la dmigs pa'i phyir te/_dngos po med pa'i yul ni med pa yin pa'i phyir ro/_/'di snyam du mi 'dra ba ni 'dra ba med pa yin te/_
[\[50b\]]
[\[50b.1\]]de lta bas na dngos po med pa'i khongs su 'dus pa yin no snyam du sems na/_phan tshun zhes bya ba la sogs pa smos te/_phan tshun med pa nyid yin te/_gal te med pa'i ngo bo gzhal bya [#]rnam par 'jog pa de'i tshe 'dra ba'i blo dag la ste/_nye bar 'jal bar 'dod pa de dag las 'di [#]'dra ba'i
[\[50b.2\]]gzhal bya de mtshungs te 'dra ba yin no/_/ji ltar zhe na/_ji ltar 'dra ba zhes bya ba la sogs pa smos te/_ji ltar mi 'dra ba'i shes pa de la 'dra ba dang bral bar rtogs pa de bzhin du 'dra ba'i shes pa la [#]yang yan lag thams cad mtshungs pa dang ldan par rtogs pa'i phyir mi 'dra ba'i
[\[50b.3\]]shes pa bzhin du dngos po med pa'i khongs su rtogs [#]par 'gyur ro/_/'di nyid la 'thad pa bshad pa ni gang gis zhes bya ba la sogs pa ste/_gang gis zhes bya ba ni rgyu bstan pa ste/[# ]gang gis te gang gi phyir [#]'dra ba'i shes pa la yang [#]yan lag phal cher [#]mtshungs pa dang ldan par rtogs
[\[50b.4\]]kyi yan lag thams cad dang [#]mtshungs pa dang ldan pa ni ma yin no/_/de lta bas na 'di la yang phan tshun med pa yin no/_/de lta ma yin te/_gal te yan lag thams cad mtshungs pa dang ldan par gyur na/_de'i tshe ba men de nyid du ste ba lang nyid du thal bar 'gyur ro/_/kha cig ces bya ba ni
[\[50b.5\]]rigs pa can rnams so/_/de dag ni nye bar 'jal ba'i mtshan nyid ji [#]skad du/_rab tu grub pa'i chos mthun pa las bsgrub bya sgrub par byed pa [#]ni nye bar 'jal ba zhes zer te/_grub pa'i chos mthun pa'am/_grub pas chos mthun pa'i grub pa gang la yod pa'i chos mthun pa ni ba men
[\[50b.6\]]no/_/de'i phyir de la brten nas bsgrub bya'i ming dang ming can 'brel pa sgrub [#]par byed pa ni nye bar 'jal ba yin no/_/de bzhin du lung gis bsgos pa'i 'du byed kyi dran pa la ltos pa'i shes pas brjod pa dang /_'brel pa rtog [#]pa ni nye bar 'jal ba'o zhe'o/_/don 'di nyid gzhan gyis gzhan
[\[50b.7\]]du 'chad de/_ba men ni ba lang dang 'dra'o zhes bya ba'i bsgre ba'i ngag ni lus [#]yin la des bsgos pa'i 'du byed ces bya ba gang yin pa de ni yon tan te/_des na 'brog tu ba men mthong ba las/_bsgre ba'i ngag las dran pa gang yin pa na [#]skye ba yin no/_/de la ltos nas chos mthun pa'i shes pa
[\[51a\]]
[\[51a.1\]]gang yin pa de la de [#]skad ces bya'o/_/brjod pa ni ming ste sgra zhes bya ba'i tha tshig go/_/de dang lhan cig pa'i don 'brel pa rtog pa gang yin pa de ni nye bar 'jal ba'o zhes bya ba don mtshungs pa nyid yin no/_/de la yang zhes bya ba la sogs pas sun 'byin pa
[\[51a.2\]]'chad de/_de la ste bsgre ba'i ngag thos pa'i dus na ming dang ming can 'brel pa rtogs pa las sngar skyes pa'i phyir phyis skye [#]bzhin pa na bzung zin pa 'dzin pa'i phyir dran pa bzhin du tshad ma ma yin no/_/'di snyam du bzung zin pa 'dzin pa yang yin la tshad mar yang 'gyur ro zhes bya ba 'di la
[\[51a.3\]]'gal ba ci yod ce na/_byed pa'i don dang mi ldan [#]phyir/_/zhes bya ba smos te/_byed pa'i don 'di ma grub pa'i las la 'jug pas sgrub byed dam pa nyid du 'gyur ro/_/'di snyam du sngar ming dang ming [#]'brel pa rtogs pas [#]ma skyes pa nyid yin te/_de bas na bzung zin pa 'dzin pa'i
[\[51a.4\]]phyir zhes bya ba'i gtan tshigs ma grub pa yin no snyam du sems na ci ste zhes bya ba smos te/_gal te dang po ming dang 'brel pa rtogs pa de skye bar mi 'gyur ba de'i tshe gang gis ba men 'di'i ming sngar bdag gis thos so zhes bya ba de lta bu la sogs pa'i rnam pa'i rtog [#]pa skye bar mi 'gyur ro/_/
[\[51a.5\]]'di nyid la 'thad pa bshad pa ni 'di ltar zhes bya ba'o/_/gnas ma bu pas smras pa/_lung las spyir rtogs la [#]khyad par rtogs [#]pa ni nye bar 'jal ba las yin no zhes bya ba gal te nye bar 'jal ba mkho ba zhes bya bas 'di'i lugs kyi [#]dogs pa bsu ba yin no/_/nye bar 'jal ba ste
[\[51a.6\]]bsgre ba'i ngag nye bar mkho ba gang la yod pa de la de skad ces bya'o/_/don 'di nyid tshigs su bcad pa [#]gnyis pas ston pa ni de yis zhes bya ba ste/_khyad par yul can ni ba men no/_/'on te zhes bya ba la sogs pas lan 'debs par byed de/_mi rigs zhes bya ba mi rigs 'di ni
[\[51a.7\]]rigs zhes bya ba 'di [#]dang 'brel lo/_/'dir ming dang 'brel pa rtogs pa na de'i ste ming [#]gi don gzhan rtogs par rigs pa ma yin te ha cang thal bar 'gyur ba'i phyir ro/_/ha cang thal bar 'gyur [#]ba de nyid bshad pa'i phyir/_lag rgyan zhes bya ba smos te/_lag rgyan ni gdu bu zhes bya ba'i
[\[51b\]]
[\[51b.1\]]rgyan te/_de mtshar pa gang la yod pa de la de skad ces bya'o/_/lag rgyan mtshar po can gang yin pa de ni lha sbyin zhes bstan la/_kha cig dus gzhan du dpung rgyan mtshar po can gyi sgra de la mdzes pa'i cod pan can [#]gyi mchog sbyin rtogs pa ni ma yin no/_/cod pan ni dbu rgyan no/_/de ni mdzes
[\[51b.2\]]pa yang yin la cod pan yang yin pas de gang la yod pa de la de skad ces bya'o/_/de lta bas na ha cang thal bar 'gyur du 'ong bas/_rnam par rtog [#]pas sgro btags [#]pa'i don gang la phyi rol gyi don du zhen pa'i blos ming de tha dad bzung zin pa yin no/_/ba min dmigs pa na yang de nyid la ming de
[\[51b.3\]]rtogs pa yin gyi/_phyi rol rang gi mtshan nyid kyi ba men du brjod pa la ni ma yin no/_/rnam par rtog pa'i gzugs brnyan de nyid spyi zhes tha snyad du byed kyi gzhan gyi [#]kun du brtags pa ni ma yin te/_de ni bsal zin pa'i phyir ro/_/'o na ji ltar phyi rol rang gi mtshan nyid du rlom zhe [#]na/_
[\[51b.4\]]snang rtag ces [#]bya ba la sogs pa smos te/_ci ste rang gi mtshan nyid la sgra la sogs pa 'jug pa la 'gal ba ci yod ce na/_'di ltar zhes bya ba la sogs pa smos te/_gang gi phyir sgra'i don rtag [#]par rgyas par sgra dang rnam par rtog pa rnams rang gi mtshan nyid kyi spyod yul can yin pa
[\[51b.5\]]bsal zin te/_de lta bas na rtog pas sgro btags pa nyid sgra'i don yin no/_/yang na sgra dang rtog [#]pa de dag gi [#]spyod yul rang gi mtshan nyid yin du chug mod/_de lta na yang rjes su dpag pa'i khongs su 'dus pa'i phyir nye bar 'jal ba tshad ma gzhan ma yin no/_/ji ltar tshul gsum
[\[51b.6\]]pa'i rtags kyis bskyed pa med par 'di rjes su dpag pa'i khongs su 'du zhes dogs pa bsu nas/_tshul gsum pa'i rtags kyis bskyed pa nyid bstan pa'i phyir te[#]/_'di'i tshul gsum zhes bya ba la sogs pa smos te/_ba lang dang 'dra ba ni gtan tshigs so/_/ba men sgra'i spyod yul can
[\[51b.7\]]ni bsgrub bya'i chos so/_/brda 'dzin pa'i dus na rnam par rtog pa'i blo la snang ba'i blo la gnas pa'i ba men ni dpe'o/_/snang bzhin pa'i ba men ni chos can no/_/'di snyam du ba men na ba lang 'dra'o zhes bya ba'i brda dus der ba men blo la mi gnas pa yin te/_de lta yin dang dpe ma grub
[\[52a\]]
[\[52a.1\]]pa ma [#]yin no snyam du sems na/_blo la gnas pa'ang zhes bya ba la/_'ang gi sgra'i don ni mig gi spyod yul ma yin pa 'ba' zhig tu ma zad ces bya ba'o/_/gal te blo la ba lang gi 'dra ba nyid rjes su 'jug pa cung zad kyang mi snang bar 'gyur ba de'i tshe 'di la ba lang dang
[\[52a.2\]]'dra'o zhes bya ba'i brda ci la brten nas byed brda yang byed de de'i phyir blo la gnas pa'i ba lang dang 'dra ba'i rjes su 'jug pa'i rnam pa 'ga' zhig brda'i dus na snang ngo zhes khas blang bar bya dgos so/_/de ltar re zhig nye bar 'jal ba'i gzhal bya [#]sgra dang don gyi 'brel pa ma [#]yin par khas blangs
[\[52a.3\]]nas bzung zin pa 'dzin pa dang rjes su dpag pa'i khongs su 'dus pa'i phyir 'di tshad ma ma yin no zhes bsgrubs nas/_da ni 'brel pa can las ma gtogs pa'i 'brel pa gzhan yod pa ma yin la/_'brel pa can de dag kyang tshad ma gzhan gyis bzung zin te/_'di ltar brda'i dus na
[\[52a.4\]]sgra snang ba'i shes pas bzung la/_phyis mdun na gnas pa'i ba men ming gis bzung ste/_gang gis nye bar 'jal ba tshad ma nyid du 'gyur la[#]/_de dag las gzhan pa'i gzhal bya ci zhig yod/_'di bstan pa'i phyir 'brel pa can las zhes bya ba la sogs pa smos te/_'dis ni bzung
[\[52a.5\]]zin pa 'dzin pa'i phyir yang tshad ma ma yin pa nyid du bshad do/_/bsgrub [#]zin to zhes bya ba ni las kyi tshig gi don brtags pa'o[#]/_/gal te yang [#]'di snyam du rna ba la sogs pa'i shes pas so so [#]so sor 'grel [#]pa can bzung la de dag sbyor ba ni nye bar 'jal bas byed de/_de lta bas na nye bar
[\[52a.6\]]sbyor ba ni sbyor bas tshad mar 'gyur ro snyam du sems na/_logs shig ces bya ba la sogs pa smos so/_/dri zhim mngar ba la sogs bzhin/_/zhes bya ba ni 'dun [#]pa'i don la 'bral [#]ba yin no/_/ji ltar dngos po nyams su myong bzhin pa gang yin pa de ni mngar ba yin la 'di ni dri zhim pa yin
[\[52a.7\]]no zhes bya ba la sogs pa'i yul bzung zin pa sbyor ba'i bdag nyid kyi shes pa ni tshad ma ma yin pa de bzhin du/_'di yang 'gyur ba'i sa ma yin no zhes bya ba'i don to/_/de'i phyir ni de lta bas na ming dang sbyor ba rigs [#]pa ni ming dang sbyor ba [#]'brel pa'i shes pa [#]ste/_ji skad du bshad pa'i tshul
[\[52b\]]
[\[52b.1\]]gyis dran pa las 'das pa ma yin no/_/'di snyam du 'brel pa ni gang du yang chos mthun pa'i sgo nas byed pa ma yin no/_/'o na ci zhe na/_dngos su ming can bstan nas 'di ni ba lang ngo zhes de ltar byed par mthong gi yul lkog tu gyur pa la ni ma yin no [#]snyam du sems na/_mtha' yas zhes bya ba
[\[52b.2\]]la sogs pa smos te/_kun bshad dang ldan [#]rigs pa ni/_/zhes bya ba ni ming dang [#]'brel pa'i shes pa'o/_/mi yi [#]bdag po sogs la zhes bya ba [#]ni rgyal po la sogs pa la'o/_/thabs mtha' yas pa bskyed pa de nyid bstan pa'i don du dpe brjod pa bshad pa ni/_de dag nang nas zhes bya ba la
[\[52b.3\]]sogs pa ste/_'di ltar kha cig gis 'ga' zhig la nu bo bya ba 'di song shig_/rta dang glang po la zhon pa'i skyes bu mang po dang lhan cig 'gro ba'i mi'i bdag po la ltos shig ces smras pa dang /_des de la de dag gi nang nas mi'i bdag po gang yin zhes smras so/_/des gdugs dkar
[\[52b.4\]]pos nyi ma'i 'od zer skyob pa gang yin pa de ni de dag gi nang nas mi'i bdag po yin no zhes smras so/_/des gdams pa de bzung nas song ste mthong nas/_ji skad du bshad pa'i khyad par gyis khyad par [#]du byas pa'i rgyal po de la/_'di'i ming ni mi'i bdag po yin no zhes blo skye ba gang yin
[\[52b.5\]]pa de yang khyed kyi lugs kyis [#]tshad ma gzhan du 'gyur ro/_/ci'i phyir zhe na/_chos mthun pa la sogs pa la ltos pa med pa'i phyir te/_'di [#]ni tshad ma bzhi ni [#]khongs su ma 'dus par bstan pa yin no/_/gnas ma bu pas rang gi [#]spyi'i mtshan nyid dag las gzhan pa'i gzhal bya med pa'i phyir
[\[52b.6\]]tshad ma gnyis po [#]kho na'o zhes bya ba 'di gzhig pa'i phyir/_tshad ma byed pa ni mngon sum ni rjes su dpag pa las ma gtogs pa tshad ma gzhan gnyis pa dang bcas pa yin te/_tshad ma yin pa'i phyir rjes su dpag pa bzhin no/_/rjes su dpag pa yang mngon sum las ma gtogs
[\[52b.7\]]par [#]tshad ma gzhan gnyis pa dang bcas pa yin te/_tshad ma yin pa'i phyir mngon sum bzhin no/_/de bzhin du rang gi mtshan nyid ni spyi'i mtshan nyid las ma gtogs pa'i gzhal bya gzhan gnyis pa dang bcas pa yin te/_gzhal bya yin pa'i phyir spyi'i mtshan nyid bzhin no/_/spyi'i
[\[53a\]]
[\[53a.1\]]mtshan nyid kyang rang gi mtshan nyid las ma gtogs pa'i gzhal bya gzhan gnyis po dang bcas pa yin te/_gzhal bya yin pa'i phyir rang gi mtshan nyid bzhin no/_/des ston pa ni gzhan dag rjes su dpag pa las zhes bya ba [#]ste/_ldan pa ni 'brel pa ste gnyis
[\[53a.2\]]pa dang bcas pa zhes bya ba'i [#]tha tshig go/_/'di ni nye bar mtshon pa ste/_gzhal bya gzhan sgrub par byed pa la yang rig par bya'o/_/gtan tshigs bsgrub bya'i mi mthun pa'i phyogs la gnod pa byed pa la bstan pa'i phyir/_bsgrub bya dang sgrub byed dag gis 'grel [#]pa ma bstan pas [#]
[\[53a.3\]]ma nges pa yin te/_gtan tshigs thams cad mi mthun pa'i phyogs la ltos [#]pa la the tshom za ba'i phyir ro/_/gzhan yang mngon sum dang rjes su dpag pa dang nye bar 'jal ba dang sgra las byung ba ste/_tshad ma bzhin [#]yin no zhes bya ba'i grangs nges par gsal [#]ba yin te/_rnam pa 'dis tshad ma
[\[53a.4\]]gzhan srid pa'i phyir ro/_/'di ltar ji skad du brjod par nus te/_mngon sum ni rjes su dpag pa dang nye bar 'jal ba dang /_sgra las byung ba brjod pa las ma gtogs pa tshad ma gzhan gnyis pa dang bcas pa yin te/_tshad ma yin pa'i phyir rjes su dpag pa bzhin no/_/gang yang spyi dang
[\[53a.5\]]khyad par dang /_/spyi dang khyad par dang ldan pa/_/zhes bya ba gzhal bya rnam pa gsum 'dod pa de la [#]yang bsal ba yin te/_rnam pa 'di gnyis kyis gzhal bya gzhan sgrub par byed pa srid pa'i phyir ro/_/'di la khyed kyi lan gang yin pa de ni kho bo cag gir yang 'gyur bas spros pas chog go/_/
[\[53a.6\]]nye bar 'jal ba rnam par 'byed pa'o/_/[#]don gyis go ba'i dbang du byas nas/_gong [#]du tshad ma zhes bya ba la sogs pa smos te/_yul dang dus la sogs pa gang du mngon sum dang /_rjes su dpag pa dang nye bar 'jal ba dang /_sgra las byung ba dang /_don gyis go ba dang /_dngos po med
[\[53a.7\]]pa'i mtshan nyid kyi tshad ma drug po rnams kyis yongs su bcad pa'i don gzhan du mi 'thad pa yin te/_gal te de lta bur [#]gyur pa yang de lta bu yin pas lkog tu gyur pa'i yul rtogs pa gang yin pa de ni don gyis go ba'i tshad ma yin no/_/brjod ces bya ba ni ri khrod rjes te/_ji skad du mthong ba'am
[\[53b\]]
[\[53b.1\]]thos pa'i don gzhan du mi 'thad pa'i phyir ma mthong ba rtog [#]pa ste/_'di lta ste dper na lha sbyin ma shi la khyim du ma mthong bas phyi rol na yod par rtog pa lta bu'o zhes bshad pa lta bu'o/_/mthong ba ni sgra las byung ba las ma gtogs pa'i tshad ma lngas rtogs pa'o/_/thos pa ni sgra las byung
[\[53b.2\]]ba'i tshad mas rtogs pa'o/_/de la tshad ma drug sngon du 'gro ba can gyi don gyis go ba go rims bzhin du dper brjod pa ni de la zhes bya ba la sogs pa smos te/_de la mngon sum sngon du 'gro ba can gyi don gyis go ba ni dper na mngon sum gyi [#]sreg par nyams su myong ba'i me'i sreg pa'i
[\[53b.3\]]nus pa rtogs pa lta bu'o/_/rjes su dpag pa sngon du 'gro ba ni dper na yul gzhan du phyin pas rjes su dpag pa'i 'gro ba las nyi ma 'gro ba'i nus pa dang ldan par [#]rtogs pa lta bu'o/_/thams cad du dngos po thams cad kyi nus pa rnams kyang 'bras bu las don gyis go bas sgrub par byed
[\[53b.4\]]pa can yin no zhes bya ba 'di yang don gyis go ba yin te/_res 'ga' yang [#]gang gi tshe mngon sum gyi [#]'bras bu dmigs nas rgyu'i nus pa rtogs [#]na ni mngon sum sngon du 'gro ba can nyid yin la/_gang gi tshe rjes su dpag pa la sogs pa las 'bras bu rtogs nas rgyu'i nus pa rtogs pa de'i tshe
[\[53b.5\]]rjes su dpag pa la sogs pa sngon du 'gro ba can gyi 'bras bu don gyis [#]go bar 'gyur ro/_/'bras bu'i gzhan du mi 'thad pa de tshad ma gang la yod pa de la de skad ces bya'o/_/rgyu'i nus pa dang po nyid du bzung zin to zhes ni brjod par mi nus te/_gang gi phyir nus pa de dag thams cad thams
[\[53b.6\]]cad du snga na med pa rtogs te des [#]na rtogs zin pa'i don rtogs pa nyid med pa'i phyir tshad mar 'gyur ba nyid yin no/_/de la 'di snyam du nus pa rnams ni 'bras bu'i rtags kyis [#]rjes su dpag par bya ba yin gyi don gyis go ba'i tshad ma'i go bar bya ba ni ma yin no snyam na/_'brel pa gzung [#]
[\[53b.7\]]ba med par ni zhes bya ba smos te/_gang gi phyir 'brel pa gzung [#]ba med par go bar byed pa de'i phyir rjes su dpag par bya ba ma yin no/_/'brel pa 'dzin pa med pa de nyid bstan pa'i phyir/_gang gis 'di la zhes bya ba smos te/_nus pa 'di dag gi 'bras bu dang lhan cig 'brel pa
[\[54a\]]
[\[54a.1\]]rjes su dpag pa'i dus las sngar tsha [#]ba la sogs par me dang du ba bzhin du bzung ba yang ma yin te/_dbang po las 'das pa'i phyir ro/_/'dis ni rjes su 'gro ba med pa brjod do/_/de ltar [#]rjes su dpag pa'i dus su [#]'brel pa 'dzin pa yang ma yin te/_dbang po
[\[54a.2\]]las 'das pa nyid kyi phyir te/_'dis ni phyogs kyi chos med par bshad do/_/rgyu la brten pa'i nus pa rnams ni 'bras bu'i chos su rigs pa ma yin no/_/gzhan yang gang gi tshe snang ba la sogs par rtogs pa'i nus pa phyogs su byed pa de'i tshe rna ba [#]la sogs pa'i [#]phyogs su byas
[\[54a.3\]]pa la nus pa bsgrub pa'i phyir gtan tshigs ji snyed sbyar ba'i gtan tshigs de thams cad gzhi ma grub par 'gyur te/_rten du gyur pa'i nus pa rnams ma grub pa'i phyir ro/_/de lta bas na 'bras bu'i don gyis go bas grub par byed pa yin gyis [#]nus pa thams cad rjes su dpag par byed pa
[\[54a.4\]]ni ma yin no/_/de la sgra las byung ba sngon du 'gro ba can gyi don gyis go ba ni dper na bcud kyis len ma 'grub [#]pa'i lha sbyin tshon po nyin par zan mi za zhes bya ba de lta bu la sogs pa'i tshig thos pa las shugs kyis mtshan mo za'o zhes bya ba de lta bu la sogs pa'i don rtog [#]pa lta bu'o/_/
[\[54a.5\]]'di snyam du tshon po nyin par zan mi za zhes bya ba'i ngag 'di nyid kyi don mtshan mo za'o zhes bya ba 'di yin par rtogs so zhes 'dod na/_de'i phyir nyin mo'i ngag la zhes bya ba smos te/_ngag gi don 'di rnam pa gnyis su 'gyur te/_'di lta ste 'dres pa dang tha dad pa'o/_/de la 'dres pa ni
[\[54a.6\]]tshig [#]rnams phan tshun 'o ma dang chu bzhin du dbyer med pa'o/_/tha dad pa ni bcad [#]par bya ba dang gcod par byed pa'i ngo bos gnas pa'o[#]/_/yang na bsgrub par bya ba dang sgrub par byed pa'i 'brel pa nges pa ni 'dres pa'o/_/tha dad pa ni rigs mi mthun pa las ldog pa'o/_/ngag gi don rnam pa 'di
[\[54a.7\]]gnyi ga yang srid pa ma yin te/_'di ltar nyin mo [#]la sogs pa'i tshig gi [#]don gang dag [#]yin pa [#]ni nyin mo la sogs pa ste/_mtshan mo za ba'i don dang de dag gis mdzes [#]pa'i ngo bo yod pa ma yin te/_shin tu mi 'dra ba'i phyir ro/_/tha dad pa ni ngo bo yang ma yin te/_nyin mo la sogs pa'i tshig
[\[54b\]]
[\[54b.1\]]rnams ni mtshan mo la sogs pa rnam par bcad nas 'jug pa'i phyir ro/_/ci ste mtshan mo zan za'o zhes bya ba 'di nyin mo la sogs pa'i dag gi don gzhan gnyis pa yin no zhes bya bar 'dod na/_nyin mo la sogs pas za ba bkag pa nyid na nye bar zad pa'i phyir gzhan mtshan mo za ba de nyid
[\[54b.2\]]bstan par bya bar mi nus pa'i phyir don gnyis pa rtog [#]pa ni ma yin no/_/de lta bas na mtshan mo za'o zhes bya ba 'di ni ngag gzhan gyi don yin no/_/blo las gnas pa zhes bya ba ni sgra las byung ba nyid ma yin par ston pa yin no/_/lung can nyid min yang zhes bya ba ni sgra las byung ba nyid ma yin
[\[54b.3\]]yang ste/_ji skad du bshad pa'i tshul gyis sgra las byung ba nyid med par bsgrubs zin pa'i phyir ro/_/gang zhig mngon sum la sogs pa gang yang rung ba tshad mar 'gyur ba'i mtshan mo za ba zhes bya ba'i ngag gang yin pa de'i rtogs par byed pa'i ngag de 'dzin par byed pa'i tshad ma brjod par
[\[54b.4\]]bya'o/_/'gyur pa yang ma yin pa de lta bas na 'di tshad ma gzhan nyid yin no snyam du bsam [#]pa yin no/_/'di mngon sum la sogs pa gang yang rung ba nyid yin pa de nyid sel bar byed pa ni/_re zhig ces bya ba la sogs pa smos te/_de la mtshan mo za ba'i ngag ma brjod pa ni mngon
[\[54b.5\]]sum nyid du rigs pa ma yin te/_ma thos pa'i phyir ro/_/rjes su dpag pa yang ma yin te/_'brel pa med pa nyid kyi [#]phyir ro/_/'di ltar gang gis 'brel par 'gyur ba mtshan mo za ba'i tshig 'di nyid nyin mo'i tshig de dang 'gar yang lhan cig ma mthong la/_rtags gzhan yang [#]yod pa ma
[\[54b.6\]]yin no/_/ci ste 'brel pa ma dmigs na yang 'di rtag pa [#]nyid du 'gyur ro snyam na/_gal te zhes bya ba smos te/_gal te 'brel pa ma grub par rtags nyid du 'gyur na de'i tshe nyin mo'i tshig brjod pa las ngag thams cad rtogs par 'gyur gyi/_mtshan mo za ba'i ngag kho na ni ma yin no/_/
[\[54b.7\]]ci'i phyir zhe na/_gang gi phyir 'brel pa dang bral ba nyid yin na ngag gzhan las mtshan mo za ba'i ngag khyad par med de 'brel pa med pa'i phyir te/_ngag thams cad khyad par med do zhes bya ba'i tha tshig go/_/nye bar 'jal ba sngon du 'gro ba can bshad pa ni/_ba men dang 'dra zhes bya ba la
[\[55a\]]
[\[55a.1\]]sogs pa ste/_ba men dang 'dra ba'i ba lang gi gong bu nye bar 'jal ba'i shes pas ma bzung [#]bar bya ba'i nus pa gang yin pa de ni nye bar 'jal ba'i stobs kyis byung ba gang yin pa des don gyis go bar [#]'jal bar byed do/_/don gyis go ba sngon du 'gro ba can bshad pa ni
[\[55a.2\]]brjod pa zhes bya ba la sogs pa smos te/_brjod pa ni rjod [#]par byed pa ste/_don ston par byed pa zhes bya ba'i tha tshig go/_/sgra'i de bzhin du ste rjod par byed pa'i nus pa med par mi 'grub pa'i phyir de ltar rjod par byed pa'i nus pa rtogs pa na ste shes na de ni go skabs gzhan med phyir te/_
[\[55a.3\]]rjod par byed pa'i nus pa de sgra rtag pa med par go skabs gzhan med pa'i phyir yang don gyis go ba gzhan gyi sgra mi rtag par nges so/_/yang ji ltar mi rtag pa med par brjod par mi 'grub ce na/_mi rtag ces bya ba la sogs pa smos te/_'di ltar gal te brda'i dus su mthong ba tha snyad kyi dus
[\[55a.4\]]su rjes su 'jug par mi 'gyur ba de'i tshe brda byed pa don med pa nyid du 'gyur te/_de ni tha snyad kyi don du yin pa'i phyir ro/_/phyis tha snyad kyi dus su 'jug pa'i sgra ni de dang lhan cig sngar 'brel pa ma grub pa'i phyir ro/_/rnam pa gcig tu na/_de ni gzhan du ma rtogs phyir/_/zhes bya ba ste tha snyad kyi
[\[55a.5\]]dus su 'byung ba'i sgra de [#]brda'i dus su mthong ba'i sgra las gzhan du ma rtogs [#]te tha mi dad par nges pa'i phyir ro/_/ji ltar tha mi dad par nges she na/_mi rtag ces bya ba smos so/_dngos po med pa sngon du 'gro ba'i don gyis go ba ni chad ma med pa zhes bya ba la sogs pa smos te/_mngon sum la
[\[55a.6\]]sogs pa'i tshad ma med par de ldog pas nges pa ste/_gtan la phab pa'i nag pa med pa gang yin pa des khyad par du byas pa'i khyim yod pa'i phyir khyim 'di na nag pa med pas [#]des na nag pa ma shi ba ni phyi rol na yod par grub pa ste/_phyi rol na nag pa yod pa zhes bya ba gang yin pa de lta bu'i [#]
[\[55a.7\]]nges pa bshad pa 'dir ri khrod rjes brjod de/_de las gzhan pa'i don gyis go ba rnams mtshon pa'i don du brjod do zhes bya ba'i tha tshig go/_/dper na lha sbyin gson la khyim na [#]ma mthong bas phyi rol na yod par rtog [#]pa bzhin no zhes bya ba 'di ni dngos po med pa sngon du 'gro ba'i don gyis go ba'i
[\[55b\]]
[\[55b.1\]]dper brjod pa'o/_/rtog ge pa phal cher 'di rjes su dpag pa nyid du 'dod pa'i phyir de bsal ba'i don du 'di ni zhes bya ba la sogs pa smos te/_gang gi phyir phyogs kyi chos la sogs pa 'di ltos pa ma yin te/_rgyu ma yin pa des na 'di rjes su dpag pa las tha dad pa yin te/_mngon sum bzhin
[\[55b.2\]]no/_/'di ltar phyi'i yul gyi khyad par du byas pa'i don nag pa la sogs pa'am/_nag pa la sogs pas khyad par du byas pa'i phyi rol gyi yul phyogs yin par 'gyur/_gzhal bya rnam pa de [#]gnyis yin pa na khyim na nag pa la sogs pa'i don med pa gang yin pa de ji ltar gzhi tha dad pa
[\[55b.3\]]yin na phyogs chos su 'gyur te mi 'gyur ba kho na'o zhes dgongs pa'o/_/gzhan yang khyim na med pa phyogs kyi chos nyid du rtogs pa na res 'ga' lha sbyin gson po khyim na med pa gang yin pa de rjod [#]par byed dam spyir yin zhes bya ba phyogs gnyis so/_/de yang phyogs dang po la skyon bshad pa
[\[55b.4\]]ni gson po zhes bya ba la sogs pa ste/_de rig ces bya ba la [#]ni lha sbyin gson po de rig pa nges pa de ni lha sbyin phyi rol na yod pa ma rtogs par 'byung ba ma yin no/_/'di ni gtan tshigs ma grub pa nyid dam/_grub na yang grub pa la sgrub pa nyid du bshad do/_/phyogs gnyis pa la [#]gtan
[\[55b.5\]]tshigs ma nges pa nyid yin te/_lha sbyin la sogs pa ma shi ba rnams la yang de dag khyim na med pa mthong ba'i phyir ro [#]zhes bya ba bstan pa'i phyir yod pa nyid dang zhes bya ba la sogs pa smos te/_yod pa nyid ces bya ba ni ma shi ba'o/_/de ltar don gyis go ba rnam pa drug las bzhis ni
[\[55b.6\]]gzhal bya nges par nus pa yin la/_gcig ni [#]sgra mi rtag pa yin zhing gzhan gyis ni phyi rol na gnas pa'i rdzas so/_/de la zhes pa [#]la sogs pas sun 'byin pa 'chad de/_'di re zhig mtshan nyid rigs pa ma yin te/_'di ltar ma mthong ba de med par mthong ba dang thos pa la sogs pa'i don
[\[55b.7\]]gzhan du mi 'thad pa'i phyir ma mthong ba rtog pa yin no/_/de la 'di dpyad par bya ste/_ci ma mthong ba de dang lhan cig mthong ba dang thos pa'i don 'brel par mthong ngam/_'on te ma yin/_gal te mthong na rjes su dpag pa thal bar 'gyur te/_'brel pa mthong ba'i thabs can yin pa'i phyir
[\[56a\]]
[\[56a.1\]]ro/_/ci ste ma grub na 'o na de lta na mes sreg par byed pa bzhin du sreg par byed pa ma yin par yang brtag par bya ste/_'brel pa ma [#]mthong bar khyad par med pa'i phyir ro/_/ci ste mes sreg par byed pa ma yin pa nyid du mthong ba'i phyir sreg par byed pa ma yin pa nyid du brtag
[\[56a.2\]]par mi bya'o zhes bya bar 'dod na/_de lta na 'o na sreg par byed pa yang brtag par mi bya ste/_'ga' yang de dang lhan cig [#]ma mthong ba'i phyir ro/_/de lta bas na 'brel pa grub pa na med na mi [#]'byung ba'i 'brel pa mthong nas 'brel pa gnyis pa brtags [#]par rigs so/_/de ltar brtags [#]na 'brel pa
[\[56a.3\]]mthong ba'i thabs can yin pa'i phyir rjes su dpag pa nyid kyi khongs su 'dus par 'gyur ro/_/dper na [#]brjod pa rnams kyang rigs pa ma yin te/_de la re zhig mngon sum la sogs pa grub pa'i don gyi [#]nus pa don gyis go ba bzhis [#]rtogs par byed do zhes bya ba 'dis ni thun [#]mong du sun 'byin
[\[56a.4\]]pa bshad pa ni/_de la nus pa can spangs pa'i zhes bya ba la sogs pa ste/_gang gi phyir nus pa ni dngos po las gzhan ma yin la dngos po'i nus pa de yang mngon sum nyid yin pa'i phyir bzung zin pa 'dzin pas 'chad pa ma yin la[#]/_mngon sum gyis bzung [#]ba nyid ni nye bar mtshon pa'o/_/gang
[\[56a.5\]]zhig sreg pa la sogs pa zhes bya ba la sogs pa mngon sum sngon du 'gro ba'i don gyis go ba khyad par du sun 'byin pa bshad do/_/ma nor the tshom med byas nas/_/zhes bya ba 'di ni bya ba'i khyad par can yin no/_/ci ste nus pa tha dad par khas len par byed na de'i tshe nus pa kho na 'bras bu dag
[\[56a.6\]]la nye bar sbyor ba yin pa'i phyir/_dngos po rgyu nyid ma yin par thal bar 'gyur ro/_/de lta yin dang dngos po ma yin pa nyid du thal bar 'gyur te/_dngos po nyid kyi mtshan nyid ni don bya ba byed pa yin pa'i phyir ro/_/ci ste dngos po ma yin pa nyid du thal bar 'gyur na mi rung ngo snyam nas/_
[\[56a.7\]]nye bar sbyor ba khas len par byed pa de'i tshe nye bar sbyor ba khas len par byed pa na nus pa tha dad de logs shig ma yin no/_/ci'i phyir zhe na/_gang gi phyir don byed par nus pa'i rang bzhin gyi ngo bo gang yin pa'i nus pa [#]nyid ni gzhan nus pa'i mtshan nyid tha dad pa ma yin no/_/gang yang dngos po'i
[\[56b\]]
[\[56b.1\]]nus pa zhes tha dad du bstan pa de ni khyad par gzhan spangs nas de tsam zhig shes par 'dod pa las dngos po nyid de skad du brjod pa yin no/_/'di snyam du nus pa'i mtshan nyid ni don bya ba byed pa ma yin na/_/'o na ci zhe na/_gzhan kho na'o snyam du sems na/_mtshan nyid gzhan zhes bya ba la sogs
[\[56b.2\]]pa smos te/_nus pa'i mtshan nyid gzhan bsgrub pa la tshad ma gang zhig nus pa thams cad dang bral ba'i mtshan nyid kyi med pa las nus pa 'di khyad par du byed pa'i tshad ma cung zad kyang yod pa yin no/_/rnam pa de lta bu'i shes pa de [#]dgos pa cung zad kyang yod pa ma yin te/_ngo bo dang ldan pa'i
[\[56b.3\]]dngos po'i rang bzhin de [#]nyid las don bya ba 'grub [#]pa'i phyir ro/_/ji skad du/_don byed nus pa ma yin la/_/de don gnyer bas brtags ci phan/_/ma ning gzugs bzang mi bzang zhes/_/'dod ldan rnams kyis brtags ci phan/_/zhes bshad pa lta bu'o/_/'di snyam du nus pa'i mtshan nyid
[\[56b.4\]]gzhan yod pa nyid de/_'di lta ste/_nus pa de ni rtag tu 'bras bu gzhan du mi 'thad pas [#]go bar bya ba'i ngo bo gang yin pa de nus pa yin pa'i phyir nus pa'i mtshan nyid ni 'bras bu las rjes su dpag par bya ba nyid yin no snyam du sems na/_nus pa'i mtshan nyid 'di ni rigs pa ma yin te/_
[\[56b.5\]]ci'i phyir zhe na/_'bras bu gzhan du srid pa'i phyir ro/_/tha dad pa'i nus pa med par gzhan du yang 'bras bu skye ba'i phyir ro/_/ji ltar zhe na/_'di ni dngos las 'gyur pa yin/_/zhes bya ba smos te/_gang gi phyir 'bras bu 'di ni dngos po las te rang bzhin las 'gyur ba ste 'byung
[\[56b.6\]]ba yin pa de'i phyir rnam pa gzhan du yang 'bras bu yod pa nyid srid pa'i phyir tha dad pa'i nus pa brtags pas ci zhig bya/_don 'di nyid gsal bar bya ba'i phyir/_chu la sogs pa zhes bya ba la sogs pa smos so/_/'di snyam du gal te kho bo cag gis [#]dngos po dang nus pa gcig tu tha dad
[\[56b.7\]]pa [#]khas len par 'gyur na skyon 'dir 'gyur ba yin no/_/'o na ji ltar zhe na/_tha dad pa dang tha mi dad pa gnyi ga'i bdag nyid yin no snyam du sems na/_'di yang mi rigs so/_/ci'i phyir zhe na/_bshad pa 'gal ba'i phyir ro/_/gal te tha dad pa yin na ji ltar de nyid tha mi dad pa nyid
[\[57a\]]
[\[57a.1\]]yin/_'on te tha ma [#]dad pa yin na ji ltar tha dad pa nyid yin te/_de lta bu 'di ni 'gal ba yin no/_/gang zhig phan tshun spangs te gnas pa'i mtshan nyid kyi chos dag chos can gcig pa [#]cig car khas len pa 'di nyid gzhan yin no/_/gang der 'gyur ba ma yin te/_bdag
[\[57a.2\]]gzhan bzhin no zhes bya ba 'di nyid [#]bstan zin to//_//[#]nus pa gnyis [#]ga'i bdag nyid yin du chug mod/_de lta na yang nus pa de gnyi ga'i bdag nyid yin pa mngon sum nyid yin te/_gang gi phyir nus pa dngos po las gzhan ma yin pa nyid [#]yin na yang gang gis mngon sum ma yin par
[\[57a.3\]]'gyur ba gcig tu gzhan nyid ma yin no/_/de lta yin dang nus pa ni rtag tu 'bras bus [#]go bar bya ba nyid yin no zhes bya ba 'di 'gal ba yin no/_/gzhan yang /_dngos po rnams kyi nus pa kun/_/'bras bu don gyis go bas bsgrub/_/ces bya ba la sogs pa gang nus pa rjes su dpag par bya
[\[57a.4\]]ba nyid yin pas [#]sel bar byed pa de kho bo cag la chad [#]par mi 'gyur te/_ci'i phyir zhe na/_gang gis te gang gi phyir 'di'i ste mngon sum gyi yul la kho bo cag rjes su dpag par mi 'dod de rjes su dpag pa ni lkog tu gyur pa rtogs par byed pa nyid yin pa'i phyir ro/_/'dis ni [#]grub pa la sgrub pa
[\[57a.5\]]nyid du bshad do/_/sna tshogs nus pa phyogs byas nas/_'ang [#]zhes gang smras pa 'di la gang yang zhes bya ba la sogs pa smos te/_'on te [#]bsgrub par bya ba ma yin no zhes sngar bstan zin pa nyid ma yin nam/_des na ji ltar yod pa go bar bya bar brjod ce na/_sgra la sogs pa bya zhes bya ba la sogs
[\[57a.6\]]pa smos te/_'di ltar dngos su yod pa bsgrub pa ni ma yin no/_/'o na ci zhe na/_chos can rna ba la sogs pa'i shes pa la rgyu gzhan la ltos pa dang bcas pa nyid bsgrub par bya ba yin te/_de'i rgyu ste rna ba la sogs pa'i shes pa'i rgyu gzhan yid la byed pa la sogs pa yod na yang rna ba la
[\[57a.7\]]sogs pa'i shes pa med pa'i phyir ro/_/sbyor ba ni gang zhig gang [#]yod na yang res 'ga' 'byung ba de ni rgyu gzhan la ltos pa dang bcas pa yin te/_dper na sa la sogs pa yod na yang res 'ga' 'byung ba'i myu gu bzhin no/_/yid la byed pa la sogs pa yod na yang rna ba'i rnam par shes
[\[57b\]]
[\[57b.1\]]pa res 'ga' 'byung ba yin no zhes bya ba ni rang bzhin gyi gtan tshigs so/_/rgyu gzhan la ltos pa dang bcas pa de bsgrubs pas [#]na rgyu gzhan gang yin pa de ni rna ba la sogs pa grub po zhes bya ba'i rnam pa 'di yod pa go bar bya ba yin no zhes brjod kyi dngos su ni ma yin pas skyon med do/_/
[\[57b.2\]]nyi ma 'gro bar rjes dpag [#]las/_/zhes gang smras pa de la nyi ma yul gzhan zhes bya ba la sogs pa smos te/_'di ni rjes su dpag pa'i khongs su 'dus par bshad do/_/'di ltar gang dang gang yul gzhan du phyin par dmigs pa de ni rang gi nye bar len pa'i rgyu'i yul yongs su spangs nas 'byung
[\[57b.3\]]ba yin te/_dper na me lce la sogs pa yul gzhan du phyin pa bzhin no/_/nyi ma yang yul gzhan du phyin pa bzhin no zhes bya ba 'di rang bzhin gyi gtan tshigs so/_/'di ma nges pa yang ma yin te/_gang gi phyir dngos po bstan pa'i bdag nyid gcig po 'di ni yul gzhan du phyin par
[\[57b.4\]]rigs pa ma yin te/_snga ma'i yul du nges pa'i rang bzhin yongs su ma dor ba'i phyir la/_dor na yang nyi ma snga na med pa skye ba yin no zhes bya ba 'di nyid du gnod par byed pa'i tshad ma'o/_/'di snyam du nus pa bsgrub par bya ba la don gyis [#]go ba 'di dper brjod pa yin gyi skye ba la ni ma
[\[57b.5\]]yin no/_/de'i phyir ji ltar don gyis go ba 'di rjes su dpag pa'i khongs su 'dus par brjod snyam du sems na/_nus pa gzhan ni gsal ba yin/_/zhes bya ba smos so/_/lha sbyin tshon po zhes bya ba la sogs pa thos pa'i don gyis [#]go ba dper brjod [#]pa la tshon po nyin par zhes bya ba la
[\[57b.6\]]sogs pa smos te/_'dis ni sgra'i tshad ma sngon du 'gro ba ma grub pa nyid du bshad do/_/'di snyam du tshig gi [#]don rtogs pa la ltos nas tshig gzhan 'phen par byed pa ni ma yin no/_/'o na ci zhe na/_'ba' zhig pa nyid kyis so/_/de yang mngon sum gyis grub pa yin no zhes
[\[57b.7\]]bstan pa ni/_gal te don rtogs ltos med pa/_/zhes bya ba ste don rtogs pa la mi ltos pa ni don rtogs ltos med pa ste [#]tshig go/_/gal te ngag tsam 'ba' zhig pa des don dang bcas pa'i tshig gzhan 'phen pa de'i tshe 'di tshig gzhan 'phen pa yin no/_/mtshan mo za ba'i tshig las
[\[58a\]]
[\[58a.1\]]tshig gzhan tha dad pa 'phen par 'gyur te/_'brel pa dang bral ba nyid du khyad par med pa'i phyir ro/_/'brel pa'i phyir/_don ni don gzhan 'phen par byed/_/ces [#]bya ba don rtogs pa la ltos pa la skyon med do/_/ci ste zhes bya ba la sogs pas gzhan gyi
[\[58a.2\]]bsam pa dogs par byed de/_ci ste ha cang thal bar 'gyur na mi rung ngo snyam pas gzhan gyis khas blangs pa'i ngo bos mi rigs pa'i don rtogs pa yang 'phangs nas don rtogs par 'dod de/_smra ba po gzhan yid ches pa nyid du khas len pa'i phyir ro/_/yang na tshad ma gzhan gyis te/_
[\[58a.3\]]lha sbyin tshon po nyin par zan mi za'o zhes mngon sum la sogs pas shes so/_/'di la lan 'debs par byed pa ni/_don rtogs yin la rag ces bya ba la sogs pa ste/_nyin mo za ba dang bral ba'i khyad par can gyi tshon po nyid de las mtshan mo za ba'i don rtogs pa yin la rag mod/_
[\[58a.4\]]blo la gnas pa'i tshig gzhan ni go bar byed pa nyid ma yin no/_/de lta yin na rjes su dpag pa kho na'i khongs su 'dus pa'i phyir tshad ma gzhan nyid du mi 'gyur ro snyam du dgongs pa'o/_/khongs su 'du ba de nyid bstan pa'i phyir/_mtshan mo za ba zhes bya ba la sogs pa smos te/_'dod pa ni
[\[58a.5\]]brjod par 'dod pa'o/_/skyes bu'i khyad par can mtshan mo za ba'i khyad par can te phyogs so/_/nyin mo za ba dang bral la 'tsho ba'i phyir zhes bya ba ni gtan tshigs so/_/de las gzhan pa'i skyes bu bzhin no zhes bya ba ni dpe ste/_'di ni 'bras bu'i gtan tshigs so/_/ji ltar 'dir rgyu
[\[58a.6\]]dang 'bras bu'i dngos po 'grub ce na/_rjes su 'gro ba [#]zhes bya ba la sogs pa smos te/_gang gi phyir du ba dang me dag bzhin du rjes su 'gro ba dang ldog pa las tsho ba nyid dang za ba dag rgyu dang 'bras bu'i dngos por nges pa de'i phyir/_tsho ba nyid kyi [#]dngos po las 'bras bu nyid dang 'brel pa nyid kyi [#]
[\[58a.7\]]phyir za ba'i dngos por rtogs [#]par rigs kyi 'brel pa med pa'i tshig las tshig gzhan rtogs pa ni ma yin te/_ha cang thal bar 'gyur ba'i phyir ro/_/ha cang thal bar 'gyur ba de nyid bstan pa'i don du/_'brel pa thams cad ces bya ba la sogs pa smos te/_de'i bdag nyid dang de las
[\[58b\]]
[\[58b.1\]]byung ba'i mtshan nyid kyi 'brel pa thams cad kyi [#]stong pa ste bral ba'i tshig ji ltar rtogs te ma yin pa kho na'o/_/de lta ma yin te/_gal te 'brel pa thams cad kyis stong yang rtogs par byed na de'i tshe gang gi phyir la lar bum pa la sogs pa'i dngos po gcig las snam bu la sogs pa
[\[58b.2\]]thams cad rtogs par 'gyur ba [#]de ltar yang ma yin te/_de lta bas na 'brel pa las rtogs par khas blang dgos so/_/'di ltar zhes bya ba la sogs pas ha cang thal bar 'gyur ba nyid sgrub [#]par byed do/_'brel pa yod kyang zhes bya ba ni khas blangs pa yin no/_/re zhig tshig
[\[58b.3\]]tshig gzhan dang nam yang 'brel pa yod pa ma yin la/_'brel pa ma bzung [#]ba yang ma yin la[#]/_med pa dang 'dra ba nyid do/_/de lta yin dang 'brel pa ma bzung [#]bar rtogs pa ni tshad ma ma yin par 'gyur ro/_/'brel pa med par yang [#]rtogs so zhe na ni/_thams cad thams
[\[58b.4\]]cad las rtogs par 'gyur ro zhes bya ba'i ha cang thal bar 'gyur ba mi ldog [#]pa nyid do/_/gal te 'brel pa zhes bya ba la sogs pas gzhan gyi tshig go skabs rtogs par byed do/_/de la gzhan gyis smras pa/_'brel pa tshad ma yin no zhes bya ba 'di ni rgyal po'i bka' yin pa
[\[58b.5\]]'ba' zhig tu zad kyi/_'di la rigs pa 'ga' yang yod pa ma yin te/_'di ltar 'brel pa tshad ma nyid do zhes bya ba rgyal po'i bka' yin par ma gyur na 'o na ji ltar 'brel pa med par te/_'brel pa spangs nas mngon sum tshad ma nyid yin par [#]zhes bya ba brjod dgos so/_/
[\[58b.6\]]de la lan smras pa/_'on te zhes bya ba ste/_'on te 'brel pa med pa yang gal te rtogs par 'gyur na de'i tshe ha cang thal bar 'gyur te khyad par med pa'i phyir ro zhes bya ba 'di la khyed cag gis lan cung zad kyang ma btab [#]po/_/gang yang 'brel pa med yin na/_/ji ltar mngon
[\[58b.7\]]sum tshad ma nyid/_/ces smras pa de yang 'brel pa med pa nyid yin te/_'di ltar 'brel pa med pa su zhig gis kyang mngon sum tshad ma nyid du khas ma blangs so/_/'o na ci zhe na/_mngon sum la yang tshad ma nyid du 'brel pa kho na las rnam par 'jog pa yin no/_/'di nyid la
[\[59a\]]
[\[59a.1\]]'thad pa bshad pa ni/_mi slu [#]ba ni tshad ma nyid/_/ces bya ba ste/_thob par [#]nus pa ni mi slu [#]ba ste tshad ma nyid do/_/mi slu [#]ba de yang nges par mngon sum la ji ltar rigs she na/_gal te de las don gzhan gyi [#]bdag nyid thob par gyur na'o/_/de lta ma yin na nyes
[\[59a.2\]]par [#]ci yod ce na/_de rgyu min pa'am zhes bya ba smos te/_don de rgyu gang la yod pa de ni de lta bu yin la de rgyur med pa ni rgyu ma yin pa ste/_gzhan gyi rgyu can zhes bya ba'i tha tshig go/_/de'i rgyu can ma yin pa'i mngon sum de las sam/_rgyu thams cad dang bral ba'i rgyu med pa las de la mi
[\[59a.3\]]slu [#]ba ste/_don la mi slu [#]ba nges par mi 'gyur ro/_/'o na ci zhe na/_mtha' dag la ste don thams cad la mi slu [#]bar 'gyur ro zhes bya ba 'dir yang thal bar 'gyur ba mtshungs pa yin no/_/yang na lha sbyin tshon po nyin par zan mi za zhes bya ba'i rjes su 'gro ba'i tshig 'bras bu'i rtags 'di bdag
[\[59a.4\]]nyid kyi rgyu brjod par 'dod pa'i khyad par rgyu'i chos rjes su dpag pas du bas bud shing gi 'gyur ba bzhin du rjes su dpag par byed pa'i shugs kyis mtshan ma'o [#]zhes bya ba'i ldog pa'i tshig 'di yang go bar byed kyi [#]dngos su ni ma yin no zhes bstan pa'i phyir/_yang na gnyis pa'i zhes
[\[59a.5\]]bya ba la sogs pa smos te/_'di ni zhes bya ba ni rgyu'i chos rjes su dpag pas te/_dngos su ni ma yin no/_/gang gi phyir gang la ldog pa 'di dag [#]kyang snang ba rjes su 'gro ba'i dag las de 'dra ba'i phyir brjod par 'dod [#]pa rtogs te/_gzhan du na gal te mtshan mo za bar brjod par
[\[59a.6\]]'dod pa la mi gnas par 'gyur zhes za ba dgag pa tsam 'ba' zhig rtogs par 'dod pa yin na/_de'i tshe lha sbyin mi za'o zhes bya ba kho na smra bar 'gyur gyi nyin par dang mtshan mo ni ma yin no/_/ldog pa rtogs pa ni ldog pa'i ngag rtogs pa'o/_/ba men dang 'dra ba lang las/_/
[\[59a.7\]]de yi [#]shes pa 'dzin nus nyid/_/ces bya ba 'di la nye bar 'jal ba'i tshad ma zhes bya ba smos so/_/yang na nye bar 'jal ba'i tshad ma yin du chug mod/_de lta na yang nye bar 'jal ba sngon [#]du 'gro ba can gyi don gyis go ba ni bzung [#]zin pa 'dzin pa'i phyir logs shig tu tshad ma nyid
[\[59b\]]
[\[59b.1\]]du mi rigs te/_tha dad pa'i nus pa'i mtshan nyid kyi gzhal bya ni med pa'i phyir ro zhes bstan pa'i phyir/_nye bar 'jal ba'i zhes bya ba la sogs pa smos te/_gang zhig rtogs bya'i phyir zhes bya ba ni [#]nus pa rtogs pa'i don du'o/_/lhag ma ni go bar zad do/_/brjod pa gzhan du mi 'grub phyir/_/
[\[59b.2\]]zhes bya ba la sogs pas don gyis go ba sngon du 'gro ba'i don gyis go ba'i dper brjod pa ma nges pa nyid du 'chad pa ni gzhan nyid min pa [#]zhes bya ba la sogs pa [#]ste/_ji ltar g.yo ba dang mig brdal sogs pa mi rtag pa la don gyis go bar [#]mi 'gal ba de bzhin du sgra rnams gzhan ma yin pa dang bral
[\[59b.3\]]na yang 'gal ba med pa nyid yin pas dper brjod pa ni ma nges pa nyid yin no/_/de la gzhan nyid ni mi rtag pa'o/_/gzhan ma yin pa ni gzhan nyid min pa ste rtag [#]pa nyid ces bya ba'i tha tshig go/_/'on te de yang /_mi rtag [#]brda dang tha snyad la/_/rjes su 'jug pa dang ldan min/_/zhes smras pa 'di la ji ltar
[\[59b.4\]]g.yo ba mtshungs zhes bya ba la sogs pa smos te/_gal te yang rang gi mtshan nyid rnams ni skad cig ma yin pa'i phyir rjes su 'gro ba med pa de ltar [#]na yang rang gi mtshan nyid 'ba' zhig rang bzhin gyis brgyud nas tha mi dad pa'i rnam pa can 'khrul pa'i ngo [#]shes pa'i rgyur 'gyur ba na gcig
[\[59b.5\]]nyid du gzung ba rnams brda'i dbang gis rtogs par bya ba [#]nyid yin no/_/ji ltar g.yo ba zhes bya ba la/_rtogs par byed ces bya ba lhag ma'o/_/gzhan dag gis ji ltar g.yo ba zhes bya ba'i dpe 'di bsgrub bya ma tshang ba yin par bstan pa'i phyir/_mngon sum rdzas las [#]
[\[59b.6\]]zhes bya ba la sogs pa smos te/_dper na ngo shes pas yi ge rnams kho bo cag rtag par 'dod pa de bzhin du lag pa la sogs pa'i las kyang yin pa'i phyir dpe bsgrub bya mi rtag pas stong pa'i phyir 'khrul pa nyid yin no/_/gal te rtag par [#]yin pa de lta na lag pa la sogs pa'i las
[\[59b.7\]]rnams ci'i phyir rtag tu dmigs pa 'byung bar mi 'gyur zhe na/_'dir smras pa/_'di dag gsal byed med ces bya ba la sogs pa smos te/_'di dag ces bya ba ni bya ba rnams te/_rtag tu mi dmigs pa nyid do/_/ji ltar khyed la skyed par byed pa med pa'i phyir/_rtag tu dmigs par mi
[\[60a\]]
[\[60a.1\]]'gyur ba de bzhin du kho bo cag la 'gal [#]bar byed pa med pa'i phyir ro zhes bya ba'i lan mtshungs so zhes bya ba ni gzhan gyi [#]bsam pa'o/_/de ltar ma yin zhes bya ba la sogs pas lan 'debs par byed de/_'dir rtog pa gnyis te/_bya ba gang dang [#]gsal bar bya bar
[\[60a.2\]]'dod pa de dag rang bzhin gyis shes pa skyed [#]par nus pa zhig gam/_'on te ma yin de la nus pa yin na rtag tu ste/_thams cad du de las byung ba'i shes par 'gyur te/_de dag ni [#]nus pa'i rang bzhin rtag pa nyid kyis sus kyang gegs ma byas pa'i phyir te/_bogs dbyung du med pa ni
[\[60a.3\]]khyad par du ma byas pas gegs bya bar mi nus pa'i phyir ro/_/ci ste mi nus pa yin na de'i tshe de dang bral na ste nus pa dang bral na de las byung ba'i shes pa nyid du mi 'gyur ba'i phyir gsal byed kyi nus pas ci zhig bya/_de lta bas na rtag pa nyid du 'dod pa'i bya bas de dag gis gsal byed nyid
[\[60a.4\]]du yongs su brtags pa'i rgyu dag ji ltar yang 'brel pa ma yin la/_mi rtag pa rnams ni gsal bar byed pa las snga na med pa skye ba yin pa'i phyir de la gsal bar byed par rigs so/_/gang yang /_de dag ngo bo shes pa yis/_/yi ge bzhin du rtag par 'dod/_/ces smras pa
[\[60a.5\]]'di la rtag pa'i don la zhes bya ba smos te/_rtag pa nyid du bsgrub par bya ba la gtan tshigs nyid du bkod pa'i shes pa gang yin pa de ni sngar bstan pa'i dngos po brtag par bsal zin to/_/tshad ma med par nges pa yi[#]/_/nag pa med pa'i khyad par can/_/zhes bya ba la sogs pas [#]
[\[60a.6\]]gang smras pa 'di la/_nag pa'i khyim na zhes bya ba la sogs pa smos te/_rnam pa gzhan du zhes bya ba ni nag pa khyim na med pa phyi rol na yod pa med par yang 'gyur ba ste/_'dis ni ma nges par bstan to/_/ci ste lha sbyin gson po khyim na med pa gang yin pa de don gyis go ba'i dper brjod
[\[60a.7\]]pa 'dir gtan tshigs nyid du brjod kyi/_med pa tsam ni ma yin no zhe na/_de ltar mi rigs te/_ci'i phyir zhe na/_lha sbyin gson po de la yang the tshom za ba'i phyir gtan tshigs the tshom za ba [#]ma grub par 'gyur ro/_/nges pa med pa'i rgyu bshad pa ni/_nag pa khyim na zhes bya ba ni de'i ste
[\[60b\]]
[\[60b.1\]]nag pa'i gson pa la nges par byed pa'i tshad ma med pa'i phyir tshu rol mthong ba the tshom za ba kho na'o/_/yang ci ste gal te tshu rol mthong ba la nag pa gson par byed pa'i mngon sum gyi tshad ma med mod kyi rjes su dpag pa la sogs pa ni yod pa nyid do snyam na/_ji ste skad la sogs pa zhes bya
[\[60b.2\]]ba la sogs pa smos te/_skad la sogs pa yis zhes pa [#]ni des brjod pa'i sgra thos pa'am de'i dus na yid ches pas rtsig pa la sogs pas chod pa de mthong nas lha sbyin gson no zhes smras pa'o/_/mngon sum la sogs pa log pa'i ngo bo dngos po med pa'i tshad ma las/_khyim na
[\[60b.3\]]ste khang pa na nag pa med par nges pa na gson pa'i khyad par can gyi nag pa med par [#]grub pa'i phyir dngos po med pas kun nas bslang ba [#]don gyis go ba 'di tshad ma nyid du grub pa yin no/_/de la yang zhes bya ba la sogs pas ni [#]lan 'debs par byed do/_/'di ni rjes su dpag pa'i khongs su
[\[60b.4\]]'dus pa bshad pa yin te/_'di ltar nag pa ni chos can no/_/de phyi rol na yod pa ni bsgrub bya'o/_/gson pa'i [#]khyim na med pa ni gtan tshigs so/_/yang na khyim na med pa na gson pa ni gtan tshigs su bya'o/_/khyim gyi dang ra ba na gnas pa'i skyes bu ni chos mthun pa'i
[\[60b.5\]]dpe'o/_/khyim na gnas pa ni chos mi mthun pa'i dpe'o/_/khyim ni khang pa'o/_/khyab pa ni dpe dag las nges so/_/gtan tshigs ma grub pa yang ma yin te/_'di ltar re zhig khyim na med pa nyid ni snang ba mi dmigs pas nges la/_gson pa ni gzhan gyis khas blangs
[\[60b.6\]]pa las grub bo/_/don dam par ni gtan tshigs the tshom za ba yin te/_gson pa nyid du nges par byed pa'i tshad ma cung zad kyang [#]yod pa ma yin no/_/sgra la sogs pa yod pa nyid do zhes pa bstan pa ma yin nam zhe na/_'on te de lta na sgra la sogs pa gang kho na las gson
[\[60b.7\]]par nges pa [#]nyid las phyi rol na yod pa grub pa'i phyir don gyis go bas ci zhig bya/_de lta bas na gzhan gyis khas blangs pa las gtan tshigs grub par khas blangs nas rjes su dpag pa'i khongs su 'dus par bstan to/_/[#]don gyis go ba rnam par dpyad pa'o/_/dngos po med pa'i
[\[61a\]]
[\[61a.1\]]dbang du byas nas/_dngos po'i ngo bo gang zhig la/_/zhes bya ba la sogs pa smos te/_de la spyod pa [#]rnams kyis yod pa dang med pa'i mtshan nyid can gyi dngos po dang de [#]dngos po med pa dag ni dngos po nyid yin te/_dngos po thams cad yod pa dang med pa'i ngo bos gnyis
[\[61a.2\]]kyi bdag nyid yin no zhes bya ba khas blangs so/_/de la yod pa dang med pa'i ngo bo [#]gnyi ga'i bdag nyid kyis dngos po rnam par gnas pa na [#]dngos po'i rang gi ngo bo de la ste dngos po'i cha med pa'i ngo bo la tshad ma lnga po ste don gyis go ba'i mthar thug [#]pa mi skye'o/_/ci'i don du zhe na/_dngos
[\[61a.3\]]yod rtogs par bya ba'i phyir te/_dngos po'i yod pa'i cha rtogs par bya ba'i don du'o/_/de la dngos po med pa'i cha'i gzhal bya la/_dngos po med pa'i [#]tshad ma nyid yin no/_/'dis ni 'di'i yul 'ba' zhig bstan gyi rang gi ngo bo ni ma yin no/_/'o na 'di'i rang gi ngo bo ci 'dra ba yin zhe na/_
[\[61a.4\]]mngon sum la sogs pa [#]zhes bya ba la sogs pa smos te/_mngon sum la sogs pa don gyis go ba'i mthar thug pa ma skyes pa ni dngos po med pa'i tshad mar 'dod do/_/dngos po med pa'i tshad ma zhes bya ba ni drug pa de'i skyes bu'am las 'dzin pa yin no/_/kha cig tu tshad ma las
[\[61a.5\]]dngos med ces 'dod [#]pa der ni dmigs kyis dgar ba'i bdun pa rigs gcig gi tshig yin te/_tshad ma rnams kyi nang nas dngos po med pa'i tshad ma zhes bya ba'i don to/_/ji skad du ri khrod rjes dngos po med pa yang dngos po med pa'i tshad ma ste/_med pa zhes bya ba 'di'i don gyis
[\[61a.6\]]nyes pa [#]ma yin pa'o zhes bshad do/_/yang ma skyes pa zhes bya ba 'di'i [#]ci zhig ce na/_de dag yongs su ma gyur pa'am/_/dngos gzhan rnam par shes pa yin/_/zhes bya ba smos te/_mngon sum la sogs pa ma skyes pa de dgag par bya ba mngon par 'dod pa'i bum pa la sogs
[\[61a.7\]]pa'i dngos po shes pa'i ngo bos yongs su ma gyur pa dngos po gnas pa'i bdag nyid [#]brjod pa'am bum pa [#]la sogs pa dben pa'i sa phyogs kyis [#]phyogs kyi shes pa yin no/_/'on te dngos po med pa zhes bya ba dngos po dang bral ba la brjod pa ma yin nam/_des na 'di ji ltar
[\[61b\]]
[\[61b.1\]]dngos po nyid yin/_dngos po dang bral ba ni dngos por 'gyur ba ma yin no zhes dogs pa bsu nas/_dngos po med pa dngos po nyid du grub pa'i phyir/_dngos med tshad mas zhes bya ba smos te/_gal te dngos po med pa'i tshad ma dngos por ma gyur na/_de lta na ni 'di nus pa thams cad kyis
[\[61b.2\]]stong pas des na dngos po med pa zhig [#]rtogs par mi 'gyur ba dang /_snga na med pa la sogs pa'i bye brag gis dngos po med pa rnam pa bzhir yang mi 'gyur ba zhig na/_de ltar [#]yang ma yin na[#]/_de lta bas na dngos po med pa rtog [#]pa rnam pa gzhan du mi 'thad pa dang rnam pa bzhir dbye ba'i
[\[61b.3\]]'jig rten gyi tha snyad gzhan du mi 'thad pas dngos po med pa ni dngos po nyid yin no/_/kha cig ni 'di gnyis ni dngos po med pa'i tshad ma'o zhe'o/_/gzhan dag ni rnam pa bzhir dbye ba zhes bya ba 'di ni rjes su dpag pa yin no zhes smras par [#]byed do/_/tshad ma yang 'di ltar byed do[#]/_/
[\[61b.4\]]dngos po med pa ni dngos po med pa nyid yin te/_dbye bar bya ba yin pa'i phyir bum pa la sogs pa bzhin no zhes bya ba'o/_/ji ltar 'di rnam pa bzhir dbye ba de ltar bstan pa'i phyir/_zho sogs zhes bya ba la sogs pa smos te/_'jig rten na 'o ma dang sa la sogs pa'i rgyu la
[\[61b.5\]]zho dang bum pa la sogs pa'i mtshan nyid kyi 'bras bu med do zhes bya ba de lta bu rtogs pa gang yin pa de ni snga na med pa zhes bya ste/_gal te snga na med pa med par gyur na 'o ma la sogs pa la 'bras bu zho la sogs pa yod pa [#]nyid du 'gyur ro/_/de bzhin du zho la 'o mar brjod pa med
[\[61b.6\]]pa nyid gang yin pa 'di ni zhig nas med pa yin te/_de lta ma yin na zho 'o ma nyid du 'gyur ro/_/ba lang la sogs pa la rta la sogs pa med pa ni gcig la gcig med par brjod do/_/gang gi phyir de la ba lang la sogs pa'i gzhan gyi ngo bo rta la sogs pa'i rang bzhin med de/_de lta
[\[61b.7\]]bas na de gnyis ni gcig la gcig med par brjod do/_/de lta ma yin te gal te gcig la gcig [#]med par ma gyur na ba lang la sogs pa la rta la sogs pa yod par 'gyur ro/_/ri bong gi mgo bo'i yan lag sbom pa 'phel ba dang sra ba dag dang bral ba'i ri bong gi rwa la sogs pa'i ngo
[\[62a\]]
[\[62a.1\]]bos shin tu med pa ni gtan nas med pa zhes bya'o/_/'dir gal te yang dngos po la brten nas gcig la gcig med pa yin pa de ltar [#]na yang 'jig rten gyi grags pas gtan nas med pa zhes brjod kyi/_phal cher 'jig rten na gzhi mthun pa'i tha snyad kyis
[\[62a.2\]]gcig la gcig med pa'i tha snyad du byed de/_dper na 'di ni ba lang yin gyi rta ni ma yin no zhes bya'i/_'di [#]ri bong yin gyi rwa ni ma yin no zhes bya ba de lta bu ni ma yin no/_/gal te gcig la gcig med pa med par 'gyur na ri bong la rwa yod pa nyid du 'gyur ro/_/de skad du yang gzhon
[\[62a.3\]]nu ma len gyis/_gal te 'di ni tshad ma len[#]/_/'o ma zho nyid du 'gyur te/_/zho ni 'o mar bum snam bur/_/ri bong la rwa pa [#]sogs la/_/sems can dag ni lus can dang /_/chu la dri dang me la ro/_/rlung la de dag dang bcas gzugs/_/mkha' la de dag dang bcas reg_/ces smras te/_
[\[62a.4\]]de la sems pa [#]can ni bdag [#]go/_/lus can ni sra ba'o/_/de dag dang gzugs zhes bya ba ni dri dang ro de dag gzugs dang bcas pa rlung la yod par 'gyur ba'o/_/de dag dang bcas reg ces bya ba ni gzugs dang ro dang dri de dag reg pa dang bcas pa ni mkha' la ste nam mkha' la yod
[\[62a.5\]]par 'gyur ro/_/gal te dngos po med pa snga nas [#]med pa la sogs pa bye brag gis tha dad par ma gyur na 'jig rten na rgyu la sogs pa'i bye brag gis [#]tha snyad du byed par mi 'gyur ro/_/dper na gang zhig zho don du gnyer ba 'o ma len par mi [#]byed kyi 'o ma don du gnyer ba zho len pa ni ma yin no/_/
[\[62a.6\]]de bzhin du ba lang don du gnyer ba rta mi len zhing rta don du gnyer ba ba lang yang ma yin no zhes bya ba de lta bu la sogs pa rgyu la sogs pa'i bye brag tha snyad du byed do/_/ci ste yang gal te 'di rnam pa bzhir gyur pa de lta na yang dngos po nyid du 'gyur bar bya dgos so zhes bya ba ga las yin zhe na[#]/_
[\[62a.7\]]dbye ba [#]'di dngos med la zhes bya ba la sogs pa smos te/_dngos po med pa la ni tha dad par rigs pa ma yin te/_de ni [#]dngos po la brten pa nyid kyi phyir ro/_/de lta bas na dngos po med pa ni dngos po yin no/_/'di'i dngos po nyid ci 'dra ba yin no [#]zhe na/_'bras bu la sogs zhes bya ba
[\[62b\]]
[\[62b.1\]]smos te/_'o ma la sogs pa'i rgyu'i dngos po gang yin pa de nyid zho la sogs pa'i 'bras bu'i dngos po med pa nyid yin la/_zho la sogs pa 'bras bu'i dngos po gang yin pa de nyid 'o ma la sogs pa rgyu'i dngos po med pa yin no zhes bya ba 'di ni dngos po med pa'i dngos po [#]yin no/_/
[\[62b.2\]]yang 'di'i dngos po nyid rjes su dpag pas grub par bya ba'i phyir yang na zhes bya ba la sogs pa smos te/_dngos po med pa ni [#]dngos po zhes bya ba ni phyogs so/_/rjes su 'jug pa dang ldog pa'i blo'i gzung [#]bar bya ba yin pa'i phyir dang gzhal bya yin pa'i phyir zhes bya ba gtan
[\[62b.3\]]tshigs gnyis so/_/ba lang sogs bzhin zhes bya ba ni dpe'o/_/de la [#]rjes su 'jug pa'i blo ni bzhi char la med pa zhes bya ba'i gcig gi [#]rnam pa can gyi shes pa'o/_/ldog pa'i blo ni 'di snga na med pa yin gyi zhig nas [#]med pa ni ma yin no zhes bya ba'i tha dad pa'i rnam pa'i shes
[\[62b.4\]]pa'o/_/de la gzhon nu ma len gyis dngos po med pa rnam pa gsum brjod de bdag yongs su ma gyur pa ni gcig go/_/dngos po'i khyad par gzhan shes pa ni gnyis pa ste/_de bdag yongs su ma gyur pa'am/_/dngos gzhan rnam par shes pa yin[#]/_/zhes bshad pa'i phyir ro/_/
[\[62b.5\]]chad ma log pa tsam gyi [#]bdag nyid ni gsum pa ste/_mtshan nyid gsum gyis bskyed bya gang /_/blo de rjes su dpag par 'dod/_/skye ba med pa'i ngo bo ni/_/'gar yang rgyu la [#]rag las min[#]/_/zhes bshad pa'i phyir ro/_/de la dngos po med pa gsum pa 'di la klan ka 'dogs [#]
[\[62b.6\]]pa la lan gdab par bya ba'i phyir/_dngos med ji ltar tshad ma yin/_/zhes bya ba smos so/_/ci ste ji ltar mngon sum la sogs pa ma [#]skyes pa dngos po med pa'i tshad mar brjod ce na/_'di la brjod pa/_'di la gzhal bya'ang ci 'dra zhig_/ces bya ba brjod par bya dgos so/_/
[\[62b.7\]]'dir ci zhig brjod par bya/_/dngos po med pa'i ngo bo nyid gzhal bya yin no zhe na/_'o na [#]de lta na gzhal bya ji lta bur gyur pa tshad ma yang de lta bur gyur pa nyid yin no zhes 'dod par gyis shig_/de'i phyir/_dngos med ji ltar tshad ma yin/_/zhes [#]ci ste rjod par byed de/_tshad ma dang mi
[\[63a\]]
[\[63a.1\]]'dra ba ni rigs pa ma yin no/_/dngos po med pa tshad ma yin la rag mod/_'di ji ltar mngon sum la sogs pa las [#]tha dad pa yin zhe na/_tshad ma rnams kyis zhes bya ba la sogs pa smos te/_mngon sum la sogs pa'i tshad ma'i dngos po med pa'i tshad ma ni mngon
[\[63a.2\]]sum la sogs pa las tha dad pa yin te/_dngos po med pa'i sgra'i brjod par bya ba yin pa'i phyir gzhal bya dngos po med pa bzhin no/_/rnam pa gcig tu na dngos po med par brjod pa'i gzhal bya ni chos can no/_/de'i rang dang rjes su mthun pa'i tshad ma'i gzhal bya nyid ni bsgrub par
[\[63a.3\]]bya ba'o/_/gzhal bya yin pa'i phyir zhes bya ba ni gtan tshigs so/_/dngos por brjod pa'i gzhal bya ni dpe'o/_/rang dang rjes su mthun pa'i tshad ma gang yin pa de las byung ba'i mngon sum la sogs pa las gzhan yin no zhes bya bar grub po/_/des 'dir zhes bya ba la sogs pas lan
[\[63a.4\]]'debs par byed do/_/'di [#]ni bdag nyid yongs su ma gyur pa'am zhes bya ba'i dngos po med pa'i mtshan nyid dang po mi srid par ston to/_/'di ltar ma yin par 'jug pa las yongs su 'gyur pa las bzlog pa [#]yongs su 'gyur pa ma yin pa res 'ga' ba mtshan nyid du 'dod do/_/de lta ma
[\[63a.5\]]yin te gal te ma yin par 'jug pas res 'ga' bar 'dod pa ma yin na de'i tshe thams cad du dngos po med pa nyid rtogs par 'gyur ro/_/yongs su 'gyur ba ma yin pa de yang ji skad du bshad pa'i bdag la mi srid pa'o/_/gang gi phyir rtag pa'i sems can gyi yongs su 'gyur ba bsal
[\[63a.6\]]zin pa de'i phyir ma yin par 'jug pas de las ldog pa'i yongs su gyur pa ma yin pa la brten par ga la 'gyur/_de la yod pa ni bdag go/_/'di ni rtag pa yang yin la sems can yang yin pas rtag pa'i sems can no/_/yang na rtag pa'i sems can de yod pa gang [#]la yod pa de
[\[63a.7\]]la de skad ces bya ste/_rtag pa zhes bya ba'i tha tshig go/_/de las bzlog pa'i dngos po ni/_/zhes bya ba ni yongs su 'gyur ba de'i bzlog [#]pa yongs su 'gyur ba ma yin pa de'i [#]res 'ga' bar rigs pa ma yin no/_/'o na ci zhe na/_thams cad du 'gyur te/_bdag ni rtag [#]pa dang gcig bu'i
[\[63b\]]
[\[63b.1\]]ngo bo yin [#]phyir ro/_/ci ste yongs su 'gyur ba ma yin pa yongs su 'gyur ba las bzlog pa'i bdag nyid ni ma yin no/_/'o na ci zhe na/_yongs su 'gyur ba bkag pa tsam gyi bdag nyid de/_des na [#]mtshan nyid mi srid par mi 'gyur zhes bya bar 'dod na/_'di smras pa/_gal te
[\[63b.2\]]'phen zhes bya ba la sogs pa ste/_de ste/_yongs su 'gyur ba 'phen pa ste/_dgag pa de nyid tsam de kho na'i bdag nyid kyi rang bzhin yongs su mi 'gyur ba gang la yod pa de la de skad ces bya'o/_/'di ni zhes bya ba ni ldog pa'i bdag nyid yongs su mi 'gyur ba'o/_/bdag ni rtag pa
[\[63b.3\]]dang gcig pu'i ngo bo yin pa'i phyir yongs su 'gyur ba med pa'i phyir ro/_/mi 'gyur mod ces khas blangs nas yongs su mi 'gyur ba'i mtshan nyid ha cang khyab pa'i skyon bshad pa ni mi 'khrul pa nyid ces bya ba ste/_ha cang khyab pa nyid do/_/rgyal la sogs zhes bya ba'i sogs pa'i
[\[63b.4\]]sgras chod pa dang rgyab kyis [#]phyogs pa la sogs pa'i gnas skabs gzung ngo /_/de yod na yang zhes bya ba ni bum pa la sogs pa'i shes pa'i ngo bo'i yongs su mi 'gyur ba'i bdag gi rdzas yod na yang ngo /_/ci ste dmigs pa'i rkyen las ma gtogs pa'i rkyen gzhan yod pa na bum
[\[63b.5\]]pa la sogs pa'i shes pas dben pa'i sa phyogs kyi shes pa nyid yongs su mi 'gyur bar 'dod de/_bum pa la sogs pa'i shes pa'i ngo bos yongs su mi 'gyur ba'i phyir ro/_/de ni zhes bya ba ni bdag [#]go/_/'di zhes bya bas [#]ni yongs su mi 'gyur ba'o/_/de lta yin na/_dngos
[\[63b.6\]]gzhan rnam par shes pa yin/_/zhes bya ba phyogs gnyis las 'di khyad par ma brjod par 'gyur ro/_/de lta yin dang phyogs gnyis bstan pa don med par 'gyur ro/_/dngos gzhan zhes bya ba la sogs pas dngos po med pa'i mtshan nyid gnyis pa 'khrul pa nyid du bshad do/_/ma
[\[63b.7\]]mthong ba yang zhes bya ba ni yul dang dus dang rang bzhin gyis bskal ba'o/_/dngos med gnyis pa zhes bya ba ni/_dngos [#]gzhan rnam par shes pa yin/_/zhes bya ba de las so/_/yang na ci ste ma mthong ba thams cad kyi bsgrub par bya ba med pa yin par 'dod pa ni ma yin no/_/'o na ci zhe na/_de
[\[64a\]]
[\[64a.1\]]mtshungs rung ba'i ngo bo can te bum pa la sogs pa'i sa phyogs dmigs pa de dang mtshungs pa'i rung ba'i ngo bo nyid do[#]/_/rung ba nyid gang la yod pa de [#]skad ces bya ste/_dmigs pa'i mtshan nyid du gyur pa zhes bya ba'i tha tshig go/_/de yis dben pa shes pa na/_/zhes
[\[64a.2\]]bya ba ni bum pa la sogs pas dben pa'i sa phyogs shes pa na'o/_/de lta yin na zhes bya ba la sogs pas lan 'debs par byed de/_blta bar nus pa dmigs pa'i mtshan nyid du 'gyur ba'i dngos po snang ba rnam pa gang la yod pa de ni de lta bu yin la/_'di ni blta bar nus pa'i
[\[64a.3\]]dngos po snang ba yang yin la/_mngon sum yang yin no zhes bya ba ni las 'dzin pa'o/_/gzhan dag gis min zhes bya ba ni rjes su dpag pa la sogs pa rnams kyis te[#]/_gang gi phyir de dag gi yul [#]lkog tu gyur pa'i don nyid yin no/_/de la [#]ldog pa na yul dang dus dang rang bzhin
[\[64a.4\]]gyis bskal ba'i lkog tu gyur pa ldog pa yang ma yin no/_/de'i phyir de dag ldog pa ni 'khrul pa can yin no/_/de lta yin dang /_mngon sum la sogs ma skyes pa/_/zhes bya ba 'di la sogs pa smos pa don med par 'gyur ro/_/gzhan yang gal te de las gzhan pa'i dngos po shes par
[\[64a.5\]]nges par gyur na de ltar [#]na cig shos med pa sgrub par byed do zhes bya ba de lta bu gdon mi za bar khas blang bar bya dgos te/_gzhan du na yod pa tsam gyis de las dngos po med pa grub na skyes bu gcig las skyes pa'i shes pa de las kyang skyes bu thams cad kyis dngos po med pa grub par
[\[64a.6\]]thal bar 'gyur ro/_/de la dpyod pa ba gang gis blo mngon sum ma yin par khas len pa des dngos po gzhan la shes pa 'di skye bar ji ltar shes par 'gyur te mi 'gyur ba kho na'o/_/gal te don gyis go ba las/_/zhes bya ba ni shes zhes skabs dang sbyar ro/_/ji skad du don ma shes pa na
[\[64a.7\]]blo mi 'grub pa'i phyir don shes pa'i rtags las blo rjes su dpog par byed do zhes bshad pa lta bu'o/_/de la rtags kyi tshig ni gzhan du mi 'thad pa rjod par byed pa yin te/_don shes pa gzhan du mi 'thad pa'i phyir zhes bya ba'i tha tshig go/_/rjes su dpag par byed de 'jal bar byed
[\[64b\]]
[\[64b.1\]]do zhes bya ba'i tha tshig go/_/'o na gal te don gyis go ba de yang shes pa'i bdag nyid yin pa'i phyir de yang gang las rtogs zhes brjod par bya'o/_/don gyis go ba gzhan las so zhe na/_de lta yin na thug [#]pa med par 'gyur ro/_/gzhan yang gal te dngos po med pa dngos po nyid
[\[64b.2\]]du khas len na de'i tshe ji ltar dngos po med pa'i tshad ma dngos po yin pa de bzhin du dngos po med pa'i gzhal bya yang yin pas de'i phyir dngos po med pa dngos po nyid yin pa'i phyir mngon sum nyid du ci'i phyir khas len par mi bya'o[#]/_/gang gis de rtogs par bya ba'i phyir dngos po med pa zhes
[\[64b.3\]]bya ba'i [#]tshad ma gzhan du rtogs par byed/_ji skad du 'bras bu la sogs pa dngos po [#]med pa rgyu la sogs pa'i dngos po yin zhes bshad pa la/_'bras bu la sogs dngos med pa/_/zhes bya ba la sogs pas mngon sum gyi khongs su 'dus pa de nyid sgrub par byed do/_/gzhan gyis [#]dben
[\[64b.4\]]pa'i bdag nyid kyi rgyu la sogs pa'i dngos po de yang 'bras bu la sogs pas dben pa'i rang bzhin mngon sum nyid yin pa'i phyir/_gang gi [#]tshad ma gzhan du 'gyur ba dngos po med pa'i gzhal bya gzhan ni yod pa ma yin no/_/sbyor ba ni gang zhig gang las tha dad pa'i gzhal bya med
[\[64b.5\]]pa de ni de las tshad ma gzhan ma yin te/_tshad ma bdun pa bzhin no/_/dngos po med pa la yang mngon sum gyi gzhal bya las tha dad pa'i gzhal bya yod pa ma yin no zhes bya ba ni khyab par byed pa dmigs pa'o/_/'di la gzhan gyis gtan tshigs ma grub pa nyid du bstan pa'i phyir/_
[\[64b.6\]]rang ngos [#]zhes bya ba la sogs pa smos te/_gal te dngos po gcig gi [#]bdag nyid kho nar gyur na med pa gzhal byar 'gyur te/_gang gi phyir rang gi ngo bo dang gzhan gyi ngo bo dag gis go rims bzhin du yod pa dang med pa'i bdag nyid kyi [#]dngos po gnyis ka'i bdag nyid yin no/_/dngos
[\[64b.7\]]po gnyi ga'i bdag nyid [#]du gnas pa de la ngo bo ste rang [#]bzhin cung zad cig tshad ma 'ga' zhig gis shes par byed kyi thams cad thams cad kyis ni ma yin no/_/de nyid ston pa ni gang tshe zhes bya ba la sogs pa ste/_gang gi tshe dngos po'i cha 'dzin pa de'i tshe mngon sum la sogs pa lnga'i bya ba
[\[65a\]]
[\[65a.1\]]yin gyi dngos po med pa ni ma yin no/_/dngos po med pa'i cha 'dzin par 'dod pa na de ma skyes pa'i bya ba yin te/_mngon sum la sogs pa de dag ma skyes pa ste/_dngos po med pa zhes bya ba'i tha tshig go/_/gal te gcig gnyi ga'i bdag nyid du gyur na gtan tshigs
[\[65a.2\]]ma grub par 'gyur na/_gang gi phyir gcig gnyi ga'i bdag nyid yin [#]na ni 'gal ba yin no zhes bstan pa'i phyir/_dngos po [#]rnams gzhan las zhes bya ba la sogs pa smos te/_gzhan [#]gyi ngo bos dngos po dngos po gzhan las ldog pa ni ma yin no/_/'o na ci zhe na/_rang gi ngo bos te/_
[\[65a.3\]]de lta yin dang dngos po rnams [#]rang gi ngo bo nyid [#]rang bzhin nyid dngos po gzhan las ldog par dmigs te rang rang gi ngo bo la gnas pa'i phyir ro/_/bdag nyid gang gis ldog pa des dngos po de yod pa nyid yin gyi med pa ni ma yin no/_/dngos po de yang ldog pa'i bdag nyid des mngon
[\[65a.4\]]sum yin pa'i phyir gnyis pa'i ngo bo [#]dmigs pa ma yin no/_/de ltar re zhig gnyi ga'i bdag nyid du dam bca' ba la mngon sum dang 'gal bar bstan nas da ni rjes su dpag pa dang 'gal bar bstan pa'i phyir don byed nus pa zhes bya ba smos te/_gang zhig don gyi bya ba byed pa [#]de ni yod
[\[65a.5\]]pa yin te/_yod par mngon par 'dod pa'i dngos po bzhin no/_/yod par 'dod pa'i dngos po yang don gyi bya ba byed pa yin no zhes bya ba ni rang bzhin gyi gtan tshigs so/_/gang yang phan tshun 'gal ba de dag ni dngos po gcig la 'du ba ma yin te/_dper na grib ma dang nyi ma dag gam/_
[\[65a.6\]]grang ba dang dro ba dag bzhin no/_/yod pa dang med pa'i ngo bo dag kyang phan tshun 'gal ba yin no zhes bya ba ni khyab par byed pa 'gal ba dmigs pa'o/_/gal te rang bsgrub bya la nus zhes bya ba la sogs pas gzhan dag gang na [#]tshigs ma grub par ston par byed pa yin te/_'di ltar yang na
[\[65a.7\]]dngos po gcig rang gi bsgrub par bya ba'i don gyi bya ba la nus pa la/_gzhan gyi bsgrub par bya ba la ni mi nus te/_de lta bas na [#]don gyi bya ba med pa'i mtshan nyid kyi [#]gtan tshigs ni ma grub pa yin no/_/gzhan gyi [#]bsgrub par bya ba'i don gyi bya ba la ltos nas dngos po'i don gyi bya ba byed pa nyid
[\[65b\]]
[\[65b.1\]]ma grub la/_yod pa dang med pa'i ngo bo dag ni phan tshun 'gal ba yang ma yin te ltos pa med pa'i phyir/_'di ltar rang gi sgrub par byed pa'i [#]don gyi bya ba la ltos nas yod par [#]brjod la/_gzhan gyi bsgrub par bya ba la ltos nas ni med pa zhes bya'o/_/gal te rang gi bsgrub bya nyid la
[\[65b.2\]]ltos nas kyang med pa nyid du brjod par gyur na ni phan tshun 'gal bar 'gyur ro/_/'dir lan smras pa ni de nyid las zhes bya ba ste/_rang gi bsgrub par bya ba la nus pa'i dngos po'i ngo bo [#]gang yin pa de nyid gzhan gyi bsgrub par bya ba la mi nus pa yin gyi gzhan ni [#]ma yin no/_/ltos pa'i
[\[65b.3\]]bye brag gis sgra tha dad pas dngos po tha dad pa ni ma yin te/_de ni cha med pa yin pa'i phyir ro/_/de nyid las zhes bya ba ni de'i phyir gyi don te/_gnyis nyid kyi ngo bo gcig la yod pa ma yin no/_/ci ste gzhan gyi bsgrub par bya ba'i don byed par mi nus pa ni gzhan nyid yin [#]gyi de nyid ni
[\[65b.4\]]ma yin no zhe na/_gal te nus pa [#]med gzhan las/_/zhes bya ba smos te/_de lta na 'o na don byed par nus pa gang yin pa de ni dngos po gcig go/_/gang yang don byed mi nus pa de ni gnyis pa yin no zhes bya ba khyed cag gis dngos po gnyis nyid bstan pa 'ba' zhig tu zad kyi gcig
[\[65b.5\]]gnyi ga'i bdag nyid ni ma yin no/_/tshad ma log pa tsam gyi bdag nyid kyis [#]dngos po med pa'i mtshan nyid gsum [#]la sun 'byin pa bshad pa ni/_dngos po med pa zhes bya ba la sogs pa ste/_sngar khas blangs zhes bya ba ni/_/de bdag yongs su 'gyur ba'am/_/dngos [#]gzhan rnam
[\[65b.6\]]par shes pa yin/_/zhes smras pa'i phyir ro/_/slar yang de ni dngos med par/_/zhes bya ba ni tshad ma'ang de ltar 'dod par gyis zhes smras pa'i phyir ro/_/tshad ma'i mtshan nyid ni yul rtogs pa yin pa'i phyir dngos po med pa ni tshad ma nyid du rigs pa ma yin no zhes bya ba ni 'chad par 'gyur
[\[65b.7\]]ba'i bsam pa'o/_/bsam pa de nyid bstan pa'i phyir/_/ngo bo med ces bya ba la sogs pa smos te/_de zhes bya ba ni tshad ma nyid do/_/gang zhig gzhal bya rtogs pa'i ngo bo ma yin pa de ni tshad ma ma yin te/_bum pa la sogs pa bzhin no/_/dngos po med pa yang gzhal bya rtogs pas
[\[66a\]]
[\[66a.1\]]stong pa yin no zhes bya ba ni khyab par byed pa mi dmigs pa'o/_/'di snyam du mig la sogs pa gzhal bya rtogs pa'i ngo bo ma yin yang gzhal bya rtogs pa'i rgyu yin pa'i phyir tshad ma nyid du brjod pa de bzhin du dngos po med pa yang yin pa'i phyir gtan tshigs ma
[\[66a.2\]]grub pa yin no snyam du sems na/_gal te de yi rgyu yin [#]phyir/_/zhes bya ba la sogs pa smos te/_tshad ma'i rgyu yin pa'i phyir nye bar brtags nas tshad mar rtogs pa ni rigs pa yang ma yin te/_gang gi phyir med pa'i mtshan nyid ni thams cad du nus pa dang bral ba yin pa'i phyir
[\[66a.3\]]rgyu nyid srid par rigs pa [#]yin la/_srid na yang med pa nyid nyams par thal bar 'gyur ba'i phyir dang /_de khyad par med pa'i phyir de las byung ba'i shes pa ldog pa med par thal bar 'gyur ro/_/gzhan yang ma grub pa ni log [#]par byed pa nyid du rigs pa ma yin te/_ha cang
[\[66a.4\]]thal bar 'gyur ba'i phyir ro zhes bstan zin to//_//[#]dngos po med pa de yang ji ltar grub pa brjod par bya dgos so/_/re zhig de rang nyid kyis grub pa ni ma yin te/_gzhal bya med pa [#]rang nyid kyis grub par thal bar 'gyur ba'i phyir ro/_/de lta yin dang dngos po med pa'i tshad
[\[66a.5\]]ma rtag pa don med par 'gyur te/_de ni gzhal bya dngos po med pa grub par bya ba'i don du yin la gzhal bya dngos po med pa de yang dngos po med pa'i tshad ma bzhin du rang nyid la grub pa'i phyir ro/_/de rang rig [#]pas grub pa yang ma yin te/_shes pa'i dngos po [#]dben pa 'di ji
[\[66a.6\]]ltar rang rig pas rtogs par 'gyur te/_shes pa'i bdag nyid des rtogs pa'i phyir ro/_/ci ste de'i yul can gyi tshad ma med pa gzhan la de grub pas de'i yul can gyi tshad ma med pa de yang ji ltar grub/_de yang gzhan las grub na thug pa med par 'gyur te/_ji skad du/_gzhan du
[\[66a.7\]]mi dmigs pa las ni/_/don gyis [#]med pa nyid rtogs na/_/dmigs pa med pa [#]nyid kyang ni/_/gzhan gyis yin pas thug pa med/_/ces bshad pa bzhin no/_/ci ste thug pa med par 'gyur du 'ong bas gzhal bya med pas de grub par khas blang [#]bar byed na de lta yin na phan tshun brten pa
[\[66b\]]
[\[66b.1\]]nyid du 'gyur te/_'di ltar gzhal bya dngos po med pa las tshad ma dngos po med pa grub la/_de grub pa na yang gzhal bya dngos po med pa grub po zhes bya ba 'di yang [#]phan tshun brten pa'i nyes pa 'jug pa gsal [#]rab pa nyid do/_/des na 'di ni 'byung bar 'dod pa'i rdzi ma mig tu zhugs pa yin
[\[66b.2\]]no/_/de lta bas na gcig dmigs pa nyid gzhan mi dmigs pa yin pa'i phyir dngos po med pa zhes bya ba mngon sum las logs [#]shig pa'i tshad ma ma yin no/_/'di snyam du gcig dmigs pa de yang ji ltar grub/_de yang dngos po med pa yin pa'i phyir thal bar 'gyur ba mtshungs pa
[\[66b.3\]]yin no snyam du sems na/_de yang zhes bya ba la sogs pa smos te/_gcig mthong ba de yang rang nyid kyis te rang dbang can du grub kyi gzhan las ma yin pa'i phyir thug pa med pa la sogs pa'i thal bar mi 'gyur ro/_/de [#]ci'i phyir zhe na/_rang gi ngo bos te rang bzhin gyi [#]bems po ma
[\[66b.4\]]yin pa'i phyir ro/_/ci ste blo gzhan gyis grub pa la ci zhig sdang zhe na/_rtags sam zhes bya ba la sogs pa smos te/_kha cig gi [#]blo rtags kyis rtogs par bya ba yin par 'dod de/_rtags de yang don shes pa'i [#]bya ba'i ngo bo'am/_dbang po dang don nam[#]/_yul gsal ba zhes bya
[\[66b.5\]]ba la sogs pa'o/_/kha cig ni blo gzhan gyi mngon sum ma yin par 'dod [#]kyi rang rig pa'i ngo bo ni ma yin te/_rang gi bdag nyid la byed pa 'gal ba'i phyir ro/_/kha cig na re shes pa gzhan du mi 'thad pa ste/_gal te blo med par gyur na shes pa'i don gyis 'grub ste/_de ni rang
[\[66b.6\]]bzhin bem po'i ngo bo [#]yin pa'i phyir ro/_/de'i phyir phyogs gsum pa bshad pa 'di lta ste/_rtags la sogs pa gsum po 'di ni rtags [#]la sogs pa de yang ga las grub ces re re la yang brgal zhing brtag pa gang yin pa de yod pa na thug pa med par [#]mang por 'gyur ro/_/'di ltar
[\[66b.7\]]blo ma grub pa na rtags la sogs pa gsum po [#]de yang mi 'grub [#]pa'i phyir te/_yang gzhan las grub par khas blang bar bya dgos la/_de la yang rtags la sogs pa gzhan la brten pa thams cad du brgal zhing brtags pa na yang thug pa med par [#]thal bar 'gyur ro/_/de lta bas
[\[67a\]]
[\[67a.1\]]na gcig dmigs pas gzhan med par [#]rtogs te/_yul dang dus der dgag par bya ba la rung ba'i bdag nyid du mtshungs pa nyid dgag par bya ste/_gzhan dag der dgag par mi nus pa'i phyir ro/_/de'i bdag nyid dgag pa las [#]ni thams cad kyis dgag par bya ba
[\[67a.2\]]yin te/_thams cad ni mthong ba las gzhan nyid du mthong bar [#]gnas pa'i phyir te/_de dag gzhan gyi [#]bdag yin pa'i phyir ro/_/'on te gang gi tshe [#]nam mkha' la zla ba med par [#]nges pa de'i tshe gang gi gcig dmigs pa las gzhan med par grub pa zhes bya bar brjod pa de la gcig
[\[67a.3\]]dmigs pa ni ma yin no/_/gang zhig zla bas dben par mthong ba nam mkha' zhes bya bar don dam par cung zad yod pa [#]pa ni ma yin la/_gang yang gzhan gyi dngos po yod par brtag [#]pa de yang dbang po las 'das pa yin no/_/gang yang phyogs 'ga' zhig tu sgra med par nges pa de
[\[67a.4\]]gang zhig dmigs pa las yin/_re zhig sa phyogs dmigs pa las so zhes ni brjod par mi bya ste/_de ni sgra dang rung ba'i rang bzhin du mi mtshungs pa'i phyir ro/_/de ltar sa phyogs ni mngon sum gyi yin la sgra ni nyan pas yin no/_/rung ba nyid du mtshungs pa'i rang bzhin yang phan
[\[67a.5\]]tshun ltos nas gzhan nyid du 'dod de/_phan tshun ltos pa'i gzhan nyid ni shes pa gcig la 'dres pa'i zhes bshad pa'i phyir ro/_/dus dmigs pa las so zhes kyang brjod par mi bya ste/_gang zhig dmigs par 'gyur ba'i [#]dngos po las tha dad pa'i dus yod pa ma yin
[\[67a.6\]]la gzhan gyi [#]'dod pa gang yin pa de yang dbang po las 'das pa yin no/_/snang ba dang ni mun pa'i zhes bya ba la sogs pa la lan [#]'debs par byed de/_phung po zhes bya ba ni rigs pa zhes bya ba de dang 'brel to/_/gang gi phyir snang ba dang mun pa'i phung po de nyid nam mkha' 'o snyam du rtog [#]pa
[\[67a.7\]]pos rtogs kyis [#]gzhan ni ma yin te/_'di ltar nyin mo'am mtshan mo yang rung nam mkha' 'di ni mthon ka chen po dang 'dra'o/_/yang na 'di sprin dang 'dra'o snyam du rtogs kyi/_nam mkha' la gzhan gyis kun du brtags pa'i kha dog dang dbyibs la sogs pa yod pa ni ma yin no/_/de'i
[\[67b\]]
[\[67b.1\]]phyir gzhan zhes bya ba ni snang ba dang mun pa'i phung po las ma gtogs pa'i gzhan gyis kun du brtags pa'i nam mkha' med pa'i phyir la/_yod na yang dbang po las 'das pa'i phyir ro/_/sgra thams cad kyis dben pa yang 'bras bu nyan pa'i shes pa ma dmigs pas rtogs te/_mi
[\[67b.2\]]dmigs pa de yang mig la sogs pa'i shes pa gzhan yang dag par rig [#]pa las grub pa'i phyir 'di la yang shes pa gzhan rigs pa'i mtshan nyid kyis gcig dmigs pa yod pa nyid yin no/_/gang gi [#]'bras bu yod pa de ldog pa na de yang ldog par byed pa 'bras bu yod pas
[\[67b.3\]]sgra yod pa la khyab pa yang ma yin no/_/gang gi phyir rgyu rnams ni gdon mi za bar de dang ldan pa ma yin no/_/rgyu yod pa thams cad la [#]'bras bu yod pas khyab bo zhes bya ba ni mi [#]zer ro/_/'o na ci zhe na/_nus pa de thogs pa med pa'i mtshan nyid kyi khyad par can kho na yin la/_de nyid 'dir
[\[67b.4\]]'gegs par byed kyi thams cad ni ma yin no/_/phyogs 'ba' zhig dmigs pa las bum pa med par grub pa gang yin pa de la yang bum pa mi dmigs pa zhes bya ba 'bras bu mi dmigs pa nyid yin te/_gang gi phyir dmigs pa'i mtshan nyid du gyur pa'i phyir bum pa med pa nyid
[\[67b.5\]]bsgrub par bya ba yin gyi thams cad ni ma yin no/_/dmigs pa'i mtshan nyid du gyur pa yang gang yin zhe na/_nus pa thogs pa med pa nyid gang yin pa'o/_/gang gi phyir rang bzhin gang [#]yod na mngon sum kho nar 'gyur ba zhes bya bas dmigs pa'i mtshan nyid kyis [#]rang bzhin gyi khyad
[\[67b.6\]]par brjod do/_/gzhan du na 'di la yang bum pa dmigs pas bum pa yod pa la ma khyab par 'gyur la/_de lta yin dang khyab byed ma yin pa log pa na khyab bya ma yin pa mi ldog pas de bas na bum pa med par grub par mi 'gyur ro/_/de lta bas na rang bzhin mi dmigs pa thams
[\[67b.7\]]cad ni med pa'i tha snyad kyi gtan tshigs yin la/_don dam par ni 'bras bu mi dmigs pa nyid du blta bar bya'o/_/de ltar zhes bya ba la sogs pas dngos po med pa'i sgras brjod par bya ba'i phyir zhes bya ba'i gtan tshigs 'di ma nges pa nyid du 'chad do/_/de ltar zhes bya ba ni/_
[\[68a\]]
[\[68a.1\]]de'i phyir gcig mthong gang yin pa/_/de nyid gzhan ma mthong bar brjod/_/ces bya ba la sogs pas so/_/khongs su 'dus kyang gnod pa med/_/ces bya ba ni [#]dngos po med pa mngon sum gyi khongs su ma [#]gtogs na yang dngos po med pa'i sgra'i brjod par bya ba [#]yin pa mi [#]
[\[68a.2\]]'gal lo zhes bya ba'i don to/_/'dis ni gtan tshigs [#]mi mthun pa'i phyogs las ldog pa med par bstan to/_/rjes mthun de 'dra yin la rag_/ces bya ba ni gzhan dmigs pa'i mtshan nyid kyi mi dmigs pa ni dngos po med pa'o[#]/_/gang yang kha cig dngos po med pa tsam dmigs pa'i
[\[68a.3\]]shes pa mngon sum 'gal ba la sogs pa 'ga' zhig gis khongs su 'dus pa [#]ma yin te/_'di'i dmigs pa ni dngos po dang bral ba tsam yin pa'i phyir dang /_mngon sum la sogs pa yang dngos po'i yul can yin pa'i phyir ro/_/'di tshad ma nyid ma yin pa yang ma yin te mi slu [#]
[\[68a.4\]]ba'i phyir ro/_/dngos po rnams rjes su 'gro ba med par 'jig [#]par 'dod pa khyed cag gi [#]dngos po dang bral ba'i [#]mi 'dod pa ni ma yin no zhes rtsod par byed pa de yang 'di nyid kyis bsal ba yin te/_rnam par rtog pa des yul dang dus la sogs pa'i khyad par dang bral ba'i dngos po med
[\[68a.5\]]pa tsam dmigs pa ni ma yin no/_/'o na ci zhe na/_yul la [#]sogs pa 'ba' [#]zhig tu bum pa la sogs pa med do zhes bya ba'i yang [#]tshul gyis khyad par dang bcas pa nyid yin no/_/de yang 'ba' zhig pa nyid kyi yul la [#]sogs pa 'dzin par nus pa'i phyir de ltar 'gyur bas 'di logs
[\[68a.6\]]shig tu tshad ma nyid ma yin te/_yul la sogs pa 'ba' zhig de ltar bzung ba ni 'di ltar rnam par rtog pa'i phyir ro/_/khyad par med pa 'dzin pa yin na yang de la [#]'dzin pa'i shes pa tshad ma nyid du rigs pa ma yin te/_dngos po med pa'i yul can yin pa'i phyir dang /_don byed pa
[\[68a.7\]]don du gnyer ba tshad ma sems pa yang dngos po la brten pa yin pa'i phyir 'di ni ci yang ma yin no/_/dngos po med pa rnam par dpyad pa'o/_/[#]rigs pa gzhan de yod na yod pa dang mi dmigs pa'i dbang du byas nas[#]/_de yod pa na 'di 'byung zhing /_/zhes bya ba la sogs pa smos te/_de
[\[68b\]]
[\[68b.1\]]yod na yod pa nyid kyis de'i 'bras bu nyid du rtogs pa gang yin pa 'di ni rigs pa yin te/_'di yang rtog pa dang bcas pa'i phyir mngon sum ma yin la/_rjes su dpag pa yang ma yin te/_dpe med pa'i phyir ro/_/'di ltar dpe la yang de yod na yod pa nyid las 'bras bu nyid du
[\[68b.2\]]rtogs te/_de la yang dpe [#]btsal bar bya ba yin la/_de la yang gzhan yin pas thug pa med par 'gyur ro/_/de lta bas na 'di ni tshad ma gzhan nyid yin no zhes sman dpyad pa ste sman pa la zer ro/_/de bzhin du dmigs pa la sogs pas [#]med pa nyid du rtogs pa gang yin pa
[\[68b.3\]]'di ni ma [#]dmigs pa yin te/_'di yang tshad ma gzhan nyid yin pa la snga ma bzhin du rigs pa brjod par bya'o/_/'bras bu zhes bya ba la sogs pas lan 'debs par byed de/_rgyu 'bras dang dngos po med pa yin pas rgyu 'bras nyid dang dngos po med pa dag ste/_de dag gis
[\[68b.4\]]rtogs [#]pa zhes tshig rnam par sbyar te bsdu'o/_/de la rgyu dang 'bras bu rtogs pa ni rigs pa yin la/_dngos po med pa rtogs pa ni mi dmigs pa yin no zhes go rims bzhin du 'brel to/_/rigs pa dang mi dmigs pa 'di dag ni tshad ma gnyis la yang bsgrub par bya ba dang sgrub par
[\[68b.5\]]byed pa dag bye brag med do/_/ci ltar zhe na/_gang [#]phyir de yod na yod pa/_/zhes bya ba la sogs pa smos te/_re zhig rigs pa la bsgrub par bya ba dang sgrub par byed pa dag bye brag med de/_/'di ltar de [#]yod pa ni gtan tshigs so/_/rgyu dang 'bras bu nyid ni bsgrub par bya ba'o[#]/_/de dag tha
[\[68b.6\]]dad du dmigs pa yang ma yin te/_rnam grangs pa yin pa'i phyir/_shing dang rtswa bas 'thung ba [#]bzhin no/_/mi dmigs pa la yang bye brag med de/_'di ltar gal te dmigs pa log pa tsam brjod par 'dod pa de'i tshe de yang ma grub pa'i phyir/_snga ma bzhin du thug pa med pa la sogs
[\[68b.7\]]pa'i skyon brjod par bya'o/_/ci ste gzhan dmigs pa nyid mi dmigs pa yin pa de'i tshe snang ba mi dmigs pa nyid kyi khongs su 'dus pa yin la/_'dis kyang dngos po med pa bsgrub par bya ba ma yin te/_de ni mngon sum nyid kyis sgrub [#]pa'i phyir ro/_/de nyid kyi phyir/_snang ba mi dmigs
[\[69a\]]
[\[69a.1\]]ma gtogs pa/_/zhes bya ba la sogs pa smos so/_/ci ste 'di dag las rgyu dang 'bras bu nyid dang med pa bsgrub par bya ba ni ma yin no/_/'o na ci zhe na/_de yang yod pa'i tha snyad yin no zhes bya bar 'dod na de la/_de yang [#]ngo bo'i tha snyad du/_/zhes bya ba la sogs
[\[69a.2\]]pa smos te/_rgyu dang 'bras bu'i dngos po de dag gi ngo bo ni de'i ngo bo yin la de la tha snyad gang yin pa de ni de'i ngo bo'i tha snyad de shes pa dang brjod pa [#]'jug pa'i mtshan nyid rjes su bsgrub pa'o/_/rmongs pa la der rung ba nyid bsgrub par bya ba yin te/_dper na gang dag gang gi [#]mjug thogs
[\[69a.3\]]su nges par dmigs pa'i rang bzhin de dag ni de'i 'bras bu'i tha snyad du rung ba yin te/_dper na brda'i dus su nyams su myong ba'i rdza mkhan la sogs pa'i bya ba'i mjug thogs su dmigs pa'i bum pa la [#]sogs pa'i rang bzhin [#]bzhin no/_/de bzhin du sgra rnams kyang rkan la sogs
[\[69a.4\]]pa'i bya ba'i mjug thogs su nges par dmigs pa'i rang bzhin yin no zhes bya ba ni rang bzhin gyi gtan tshigs so/_/de bzhin du mi dmigs pa la yang tha snyad bsgrub par bya ba sbyor ba ni gang gi [#]dmigs pa'i mtshan nyid du 'gyur bar mngon par 'dod pa gang dag nam [#]dmigs pa de dag ni
[\[69a.5\]]de med pa'i tha snyad du byar [#]rung ba yin te/_dper na rwa med pa'i tha snyad du rung ba'i ri bong gi mgo bo la sogs pa bzhin no/_/de'i rten du 'dod pa'i khra bo la sogs pa la yang gzhan gyis mngon par 'dod pa'i spyi la sogs pa'i dngos po dmigs pa'i mtshan nyid du gyur par mngon par
[\[69a.6\]]'dod pa ma dmigs so zhes bya ba ni rang bzhin mi dmigs pa'o/_/des dben pa'i khra bo la sogs pa dmigs pa'i phyir/_ma grub pa ma yin la gtan tshigs [#]ma nges pa yang ma yin te/_mngon par gsal ba 'gegs par 'gyur ba'i phyir dang /_dngos po'i tha snyad la [#]'di de tsam gyi rgyu mtshan
[\[69a.7\]]yin pa'i phyir ro/_/mthun pa'i phyogs la yod pa'i phyir 'gal ba yang ma yin no/_/de la srid pa'i mtshan nyid [#]tshogs pa yod par rtogs pa na tshogs pa can rtogs [#]pa gang yin pa ste/_dper na stong yod par shes pa na brgya la sogs pa yod par rtogs pa lta bu'o/_/'di yang dpe med pa'i
[\[69b\]]
[\[69b.1\]]phyir rjes su dpag pa ma yin no/_/'di la sun 'byin pa bshad pa ni/_tshogs pa rnam par gzhog [#]pa yi/_/zhes bya ba la sogs pa ste/_gang gi phyir tshogs pa can las gzhan pa'i tshogs pa med pa'i phyir/_tshogs pa rnam par gzhag pa'i rgyu ni tshogs pa can yin no/_/de lta bas na
[\[69b.2\]]stong las brgya la sogs pa srid par rtogs pa ni 'bras bu'i rtags las skyes pa nyid yin no/_/gzhan dag gis ni zhes grags pa la sogs pa yang tshad ma gzhan du 'dod de/_de la smra ba pos bstan pa'i grags pa rgyud pa ni zhes grags pa ste/_dper na shing ljon pa 'di la
[\[69b.3\]]gnod sbyin gnas so zhes bya ba lta bu'o/_/yul dang dus nges pa med par glo bur du yod pa dang med pa ston par byed pa'i shes pa ni snyam du shes pa ste/_dper na gzhon nu ma dag 'di snyam du deng bdag gi ming po 'ong ngo snyam pa la/_de yang de kho na ltar 'ong [#]bar grags pa lta bu ste de
[\[69b.4\]]ltar na tshad ma yin no/_/'di sun dbyung ba'i phyir [#]zhes bya ba la sogs pa smos te/_sogs pa'i sgras ni ngo shes pa la sogs pa gzung ste/_de dag gzhan [#]'ga' zhig gis tshad ma nyid du khas len pa'i phyir ro/_/ha cang thal bar 'gyur ba'i phyir zhes bya ba ni rmi lam gyi mthar
[\[69b.5\]]yang ras 'ga' bden pa nyid du mthong ba'i phyir tshad ma gzhan nyid du 'gyur ro/_/de ltar rgyas par tshad ma gzhan dgag par byas nas mdor bsdus nas bya ba'i phyir/_rnam pa gcig tu zhes bya ba la sogs pa smos te/_don ni rnam pa gnyis nyid de mngon sum dang lkog tu gyur pa'o/_/
[\[69b.6\]]'on te mngon sum yang yin la/_mngon sum ma yin pa yang yin pa dang /_mngon sum yang ma yin la mngon sum ma yin pa yang ma yin pa zhes bya ba gzhan yang yod pa ma yin nam zhe na/_gnyi ga zhes bya ba la sogs pa smos so/_/gcig la phan tshun mi mthun pa'i chos su ma
[\[69b.7\]]'dres par rigs pa ni ma yin te/_bdag nyid nyams par thal bar gyur ba'i [#]phyir ro/_/'di ltar dngos su rtag pa [#]la sogs pas chod pa med par ji lta bar gzung ba'i don nges pa'i rgyu khyad par can gyi shes pa skye bar [#]byed pa'i don ni mngon sum zhes bya'o/_/de ltar byas na sgra skad
[\[70a\]]
[\[70a.1\]]cig ma'o zhes bya ba la sogs pa mngon sum ma yin pa'i don can yin no zhes bya ba grub bo/_/gang gis rnam par shes pa skyed par byed pa dang skyed par mi byed pa dag gis mngon sum dang mngon sum ma yin pa'i rang bzhin du 'gyur ba dngos po gcig la gcig
[\[70a.2\]]byed pa dang mi byed par rigs [#]pa yang ma yin no/_/gnyis ka ma yin pa'i rang bzhin yang rigs pa ma yin te/_dngos po gcig gi rang bzhin dgag pa ni rang bzhin gzhan sgrub [#]pa med na mi 'byung ba yin pa'i phyir ro/_/du ma ni gcig la byed pa po [#]mi byed par 'gal te/_dper na
[\[70a.3\]]mig gi rnam par shes pa la gzugs dang ro bzhin no/_/gcig dang du ma la'ang de bzhin te/_dper na mig dang rna ba'i rnam par shes pa dag la gzugs bzhin no/_/de'i phyir/_gcig nyid shes pa gcig la ni/_/zhes bshad do/_/de lta bas na don ni rnam pa gnyis nyid do/_/de la
[\[70a.4\]]sgra las byung ba la sogs pa tshad ma yin na mngon sum pa'i don la yin nam lkog tu gyur ba la yin zhes bya ba phyogs gnyis so/_/de la re zhig dang po la ni ma yin no/_/ci'i phyir zhe na/_mngon sum gyi khongs su 'dus par 'gyur ba'i phyir te/_sgra las byung ba la sogs pa'i yul don tha
[\[70a.5\]]dad pa ma yin pa'i phyir ro/_/ci ste mngon sum gyis rtogs na yang dus phyis yang de dag gis rtogs so zhe na/_de'i phyir yang dran pa bzhin don med de [#]zhes smos te/_bzung zin pa 'dzin pa'i phyir dran pa bzhin du tshad ma nyid ma yin par thal bar 'gyur ba'i phyir ro/_/phyogs gnyis
[\[70a.6\]]pa la yang don lkog tu gyur pa'i don gyi yul can yin pa na dngos su yin pa'am gzhan la yang [#]brten nas te bar du chod pa yin/_de la re zhig dngos su ni ma yin te/_de mngon sum pa'i don bzhin du lkog tu gyur pa ma yin par thal bar 'gyur [#]ro/_/'di ltar gang gi phyir dngos su shes pa
[\[70a.7\]]skyed par mi byed pa de nyid kyi phyir 'di lkog tu gyur pa zhes bya'o/_/gal te dngos su shes pa skyed [#]na ji ltar 'di lkog tu gyur pa yin zhes bya ba 'di [#]brjod par bya'o/_/gzhan la brten nas [#]yang lkog tu gyur pa'i don [#]rtogs pa 'brel pa las sam/_/ma 'brel pa las yin/_khyad par snang ba las
[\[70b\]]
[\[70b.1\]]sam/_khyad par mi snang ba las yin zhes bya ba phyogs bzhir 'gyur ro/_/khyad par snang ba zhes bya ba ni dper na du ba'i phyir las rtswa dang lo ma la sogs pa ming gis [#]khyad par rtogs pa lta bu'o/_/khyad par mi snang ba ni dper na du ba las rigs mi mthun pa las log pa'i me tsam
[\[70b.2\]]rtogs pa lta bu'o/_/de la 'brel pa med pa las rtogs na nges pa med par 'gyur te/_gang ci rung ba las dngos po thams cad rtogs par 'gyur ro/_/ci ste tha dad par [#]snang ba de'i tshe bsgrub par bya ba dang gtan tshigs kyi khyad par [#]mi 'thad par 'gyur te khyad par gyis rjes 'gro mi
[\[70b.3\]]rung ba'i phyir ro/_/de lta yin dang ma nges pa nyid du 'gyur ro/_/ci ste khyad par med pa snang ba de'i tshe rjes su dpag pa nyid kyi khongs su 'dus pa yin no [#]zhes bstan pa'i phyir/_gang yang lkog tu gyur zhes bya ba la sogs pa smos te/_de yi [#]khyad par ma nges pa/_/zhes bya ba ni khyad par
[\[70b.4\]]snang bas stong pa rigs mi mthun pa las log pa ni [#]don tsam ma nges pa ste/_dper na du ba las me tsam rtogs pa lta bu'o/_/de lta bur gyur pa yang gsal rab tu rjes su dpag pa yin te/_'brel pa mthong ba'i thabs can yin pa'i phyir du bas me rtogs pa bzhin no/_/de kho na nyid bsdus pa'i
[\[70b.5\]]dka' 'grel las tshad ma gzhan brtag [#]pa ste nyi shu bzhi pa'o//_//gzhan gyi bdag nyid cha shas ni/_/phra rab kyis kyang ma 'dres pa/_/zhes bya ba de bsgrub par bya ba'i don du rgol ba dgod pa sngon du 'gro ba can bshad pa ni/_gang tshe zhes bya ba la sogs pa'o/_/don byed nus
[\[70b.6\]]pa gang yin yod/_/gzhan ni yod pa min par brjod/_/de dag gcig la 'jug pa ni/_/rigs pa ma yin 'gal ba'i phyir/_/zhes gang smras pa [#]la ngo tsha med pa bdag rtsod par byed de/_dngos po thams cad spyi dang khyad par gyi bdag nyid kyis du ma'i bdag nyid yin te/_dper na khra
[\[70b.7\]]bor snang ba'i nor bu lta bu'o/_/gang gis gcig la 'jug pa ni rigs pa ma yin zhes brjod pa de'i yod pa la sogs pa ji ltar 'gal/_sogs pa'i sgras ni byed pa dang mi byed pa dang gcig dang du ma nyid la sogs pa gzung ngo /_/gal te [#]rtsod pa 'di gal te rang bsgrub bya la nus zhes
[\[71a\]]
[\[71a.1\]]bya ba la sogs pas lan btab zin pa de lta na yang rgyas par bstan par bya ba'i phyir ram/_rtsod [#]pa gzhan bstan par bya ba'i don du yang brjod do/_/de la spyi dang khyad par gyi bdag nyid bsgrub par bya ba'i phyir go rims bzhin du kha yar ba'i sbyor ba gnyis bshad
[\[71a.2\]]pa ni/_dngos po zhes bya ba la sogs pa'o/_/dngos po zhes bya ba ni cung zad brjod par 'dod pa'i dngos po bum pa la sogs pa'o/_/gal te bum pa la sogs pa'i dngos po de snam bu la sogs pa dngos po gzhan dang mi mtshungs par 'gyur [#]na ste/_gal te de las ldog par gyur
[\[71a.3\]]na de'i tshe [#]de nam mkha'i me tog las khyad par med par 'gyur te/_rnam pa thams cad du dngos po gzhan las ldog pa'i phyir ro/_/dngos po gzhan las ldog pa ni nam mkha'i me tog spangs nas go skabs srid pa ma yin te/_de lta bas na dngos po de nam mkha'i me tog dang mi
[\[71a.4\]]mtshungs pa nyid 'dod pa na/_dngos po gzhan dang mtshungs pa'i dngos po zhes bya ba nyid spyir khas blang bar bya dgos pa'i phyir spyi yin par grub bo/_/'o na ji ltar khyad par gyi bdag nyid yin zhe na/_'dir brjod pa/_mi 'dra ba dang bral zhe na/_/de las tha dad mi 'grub bo/_/gal te
[\[71a.5\]]bum pa la sogs pa'i dngos po de nyid snam bu la sogs pa'i ngo bo dang mi 'dra ba nyid de dang bral bar gyur na ste/_gal te bum pa la sogs pa de dang mi 'dra bar gyur na zhes bya ba'i tha tshig go/_/de'i phyir 'di ni bum pa'o/_/'di ni snam bu'o zhes bum pa la sogs pa [#]snam bu la sogs pa las
[\[71a.6\]]tha dad du grub par mi 'gyur te/_rang rang gi ngo bo bzhin no/_/tha dad pa yang yin te/_de lta bas na khyad par gyi bdag nyid du yang grub bo/_/mngon par 'dod pa'i dngos po ni/_/zhes bya ba la sogs pas sbyor ba gnyis po 'di nyid kyi don rgyas par sgrub par byed do/_/rnam pa gzhan du zhes bya ba
[\[71a.7\]]la sogs pa ni spyi'i bdag nyid du sgrub par byed pa'i 'thad pa gzhan bshad do/_/rnam pa gzhan du zhes bya ba ni gal te dngos po dngos po gzhan dang mi mtshungs par gyur na/_de'i tshe ci'i phyir dngos po dngos po zhes bya ba'i tha mi dad pa'i blo bum pa la sogs pa kho na la [#]'gyur gyi bya rog gi
[\[71b\]]
[\[71b.1\]]se la sogs pa la ni ma yin zhes bya ba de la rgyu brjod par bya dgos so/_/'dra ba nyid rgyu yin no zhe na/_'o na ni de nyid spyi yin pa'i phyir spyi grub ste/_'dra ba ni [#]spyi'i rnam grangs yin pa'i phyir ro/_/bum pa la sogs pa kho na la rjes su 'gro ba can gyi [#]nus pa yod kyi/_bya
[\[71b.2\]]rog gi so la sogs pa la ni ma yin no/_/de'i phyir rjes su 'gro ba'i nus pa'i rang bzhin de rgyu yin no zhe na/_de yang 'di nyid kyis te/_'dra bas brjod pa yin te zhes bshad pa yin no/_/'di la yang 'dra ba bzhin du lan mtshungs pa yin no zhes bya ba'i tha tshig ste[#]/_'di nyid spyi'i
[\[71b.3\]]ngo bo nyid du thal bar 'gyur ba'i phyir ro/_/de lta bas na bum pa la sogs pa thams cad dngos po'i ngo bos phan tshun du tha dad pa ma yin no zhes bya bar grub bo/_/tha dad par bsgrub par bya ba'i don du/_/gal te ldog mtshams zhes bya ba la sogs pa smos te/_ldog mtshams
[\[71b.4\]]dngos dag las zhes bya ba ni snam bu la sogs pa don gzhan dag [#]las so/_/gal te bum pa la sogs pa mi 'dra ba dang bral bar gyur na de'i tshe tha mi dad pa'i phyir de dag las te/_snam bu la sogs pa las bum pa la sogs pa tha dad du mi 'gyur te/_bdag gi [#]ngo bo bzhin du tha mi dad pa
[\[71b.5\]]nyid du thal bar 'gyur ba'i phyir ro/_/ji ltar bum pa la sogs pa [#]de dag las bum pa la sogs pa'i rang bzhin gang yin pa de nyid mi 'dra ba nyid du brjod kyi gzhan ni ma yin no/_/de lta yin dang /_bum pa la sogs pa rnams mi 'dra ba nyid yin na yang snam bu la sogs pa las
[\[71b.6\]]tha dad pa med do zhes bya ba ni/_rang gi tshig dang 'gal ba yin te/_tha dad pa dang mi 'dra ba nyid ni rnam grangs pa yin pa'i phyir ro/_/de ltar spyi dang khyad par gyi bdag nyid du bsgrubs nas/_spyi dang khyad par de dag ma 'chol bas tha snyad kyi rgyu nyid du bsgrub pa'i phyir ro[#]/_/de ltar de yis
[\[71b.7\]]dngos gcig kyang /_/zhes bya ba smos te/_'di don dam par ni 'di yin te/_nor bu gzi bzhin du gcig gis dngos po nyid ni [#]rnam pa du ma can yin la/_rnam pa de dag kyang kha cig ni rjes su 'jug pa'i glos [#]gzung bar bya ba yin la/_kha cig ni ldog par blos gzung bar bya ba yin no/_/
[\[72a\]]
[\[72a.1\]]de [#]gang dag rjes su 'jug pa'i blos gzung bar bya ba de dag ni rjes su 'jug pa nyid kyis spyi zhes bsgrags la/_de las gzhan bzlog pa'i blos gzung bar bya ba gang dag yin pa de dag ni ldog pa'i phyir khyad par zhes brtag go/_/de la rjes su 'jug
[\[72a.2\]]pa'i blo ni dngos po dngos po zhes bya ba la sogs pa tha mi dad pa'i rnam pa can dag go/_/ldog pa'i blo ni 'di ni bum pa yin gyi/_snam bu ni ma yin no zhes bya ba de lta bu la sogs pa tha dad pa'i rnam pa can dag go/_/de'i phyir 'di la lan 'debs par byed pa ni/_spyi dang
[\[72a.3\]]khyad par phan tshun du/_/zhes bya ba la sogs pa ste/_'dir spyi gang yin pa de nyid khyad par yin nam 'on te spyi yang gzhan yin la khyad par yang gzhan yin la [#]zhes bya ba'i phyogs gnyis so/_/de la phyogs dang po la spyi dang khyad par dag gcig gi rang bzhin gcig yin
[\[72a.4\]]na 'chol ba nyid du 'gyur la/_de lta yin dang /_'di ni spyi'o/_/'di ni khyad par ro zhes bya ba'i rnam par dbye ba med pa'i phyir don dam par dngos po gcig gnyis kyi ngo bor 'thad par mi 'gyur ro/_/ci ste 'chol bar gyur na mi rung ngo snyam pas phyogs gnyis pa la rten [#]par byed pa de'i
[\[72a.5\]]tshe gcig gi rang bzhin gcig ma yin par khas len par byed na du ma nyid du ste/_spyi dang khyad par dag rang bzhin tha dad par thal bar 'gyur gyi de lta na ni 'di dag ma 'chol ba nyid du ni 'gyur ro/_/gal te 'di dag du ma nyid du ni [#]'gyur na/_de lta bas dang de lta bu yin na yang ste du ma
[\[72a.6\]]nyid yin na [#]yang dngos po gnyis nyid grub pa kho nar zad pa'i phyir/_dngos po gcig gnyis kyi ngo bor ni rigs pa ma yin no/_/yang ci ste/_gal te spyi dang khyad par dag phan tshun gyi rang bzhin gyis dben par gyur pa de lta na yang spyi dang khyad par gyi bdag nyid kyi
[\[72a.7\]]dngos po ni tha mi dad pa yin no zhes bya ba 'di yang phan tshun 'gal ba yin te/_'di ltar dngos po gcig las spyi dang khyad par dag tha mi dad par khas len par byed pa na ji ltar 'di dag phan tshun gyi rang bzhin gyis dben pa grub [#]par 'gyur/_gcig las tha mi dad pa na dngos po gcig gi
[\[72b\]]
[\[72b.1\]]rang [#]bzhin du de dag kyang tha mi dad par thal bar 'gyur ba'i phyir ro/_/spyi dang khyad par dag gi rang bzhin phan tshun dben par khas len na/_de dag gis tha mi dad pa'i dngos po gcig grub par mi 'gyur te/_de dag las tha mi dad pa'i phyir gcig nyid du mngon par 'dod pa de yang spyi dang
[\[72b.2\]]khyad par gyi ngo bo bzhin du tha dad pa nyid du thal bar 'gyur ba'i phyir ro/_/de lta bas na gcig gnyis ka'i bdag nyid yin no zhes bya ba 'di ni phan tshun 'gal ba yin no/_/gal te rang bzhin gcig ces bya ba la sogs pas legs pa'i blo gros kyi lugs kyis [#]dogs pa bsu ba yin
[\[72b.3\]]te/_'dir des rtsod pa bkod pa sngon du 'gro ba can gyi lan btab pa smras pa grags te/_'on te spyi dang khyad par dag phan tshun rang bzhin dang bral bar khas len par mi byed na 'chol bar 'gyur ba ma yin nam zhe na/_skyon 'di ni med de/_de dag rang bzhin tha dad pa yin na yang brda
[\[72b.4\]]las byung ba'i chos tha dad pa 'di 'grub par 'gyur te/_byed pa po'i nus pa bzhin no/_/ji ltar sprin las glog 'byung ngo [#]/_/sprin las glog 'byung ngo zhes bya ba la sogs pa tha dad pa'i bdag nyid kyi byed pa po'i nus pa rnams dmigs pa yin no/_/rdzas kyi rang bzhin dang tha mi
[\[72b.5\]]dad pa las [#]'chol ba nyid yin na yang de khas mi [#]len pa na bstan bcos dang 'jig rten du 'gal bar 'gyur [#]gor ma chag go/_/gzhan yang mthong ba la mi 'thad pa zhes bya ba yod pa ma yin te/_'di ltar spyi dang khyad par dag dngos po gcig nyid yin na yang 'jig rten gyis ma
[\[72b.6\]]bcol [#]bar tha dad pa'i tha snyad dmigs pa nyid yin no/_/'jig rten tha dad pas tha snyad 'jug pa ni 'jig rten tha snyad 'jug pa [#]ste/_de bdag [#]nyid gcig po gang gis rjes su 'jug pa de la de skad ces bya'o/_/sbyor ba ni gang zhig dngos po gcig la tha dad pa'i tha snyad yin pa de ni chos tha dad pa'i
[\[72b.7\]]rgyu mtshan can yin te/_byed pa po'i nus pa rnams bzhin no/_/spyi dang khyad par gyi mtshan nyid 'di yang dngos po gcig la tha dad pa'i tha snyad yin no zhes bya ba ni rang bzhin gyi gtan tshigs so/_/'on te zhes bya ba la sogs pas [#]lan 'debs par byed de/_'dis ni gtan tshigs [#]'gal ba
[\[73a\]]
[\[73a.1\]]nyid du bstan te/_'dod pa las bzlog pa sgrub [#]par byed pa'i phyir ro/_/'di ltar [#]rgol bas don dam par chos tha dad par bsgrub par 'dod la/_ma brtags pa'i chos tha dad pa de yang grub pa ma yin te/_dngos po gcig gi bdag nyid du khas mi len pa'i phyir la
[\[73a.2\]]dngos po gcig po de ni tha dad par [#]'gal ba'i phyir ro/_/gang gi phyir tha dad pa zhes bya ba ni ste [#]tshogs pa nyid la brjod la/_gang yang sna tshogs pa de ci ltar gcig tu 'gyur/_dpe bsgrub par bya bas stong pa 'ba' zhig tu ma zad/_'on kyang gtan tshigs la bsgrub bya las bzlog pas
[\[73a.3\]]khyab bo zhes bstan pa'i phyir/_nus pa rnams kyi zhes bya ba la sogs pa smos so/_/'di snyam du gal te yang tha dad pa zhes bya ba [#]sna tshogs pa nyid du brjod mod/_gang gis de bzlog pa sgrub [#]par byed pas 'gal bar 'gyur ba dngos po gcig po de nyid sna tshogs par 'gyur ba ji ltar 'gal
[\[73a.4\]]snyam na/_dngos po gcig gis zhes bya ba la sogs pa smos te/_gang zhig de nyid ces bya ba ni de nyid du brjod pa de ni gcig ces bya ste/_dper na sems pa can skyes bu gnyis bzhin no/_/dngos po yin na de nyid bkag na gzhan nyid yin te/_dper na 'byung ba dang sems [#]can gnyis
[\[73a.5\]]bzhin no/_/de lta yin dang /_sgrub pa dang [#]dgag pa dang gcig la mi rung ba'i phyir/_de'i dngos po dang de ma yin pa'i dngos po'i mtshan nyid kyi gcig dang du ma dag phan tshun 'gal ba'i phyir gcig gi tha dad pa ni btags pa nyid yin no/_/ji ltar de [#]dngos po dang de ma yin pa'i dngos po 'gal ba yin
[\[73a.6\]]zhe na/_rang bzhin gnas pa 'ga' zhig ces bya ba la sogs pa smos so/_/'di snyam du chos tha dad pa brtags pa'i rgyu mtshan ci yin/[ #]'di gdon mi za bar rgyu mtshan tha dad par 'gyur bar bya dgos te/_de lta ma yin na rnam par gzhag pa 'khrul par [#]'gyur ro/_/de lta yin dang tha dad pa'i rgyu
[\[73a.7\]]mtshan gang yin pa de nyid kho bo cag gi don dam pa'i chos tha dad pa yin no snyam du sems na/_rigs mthun pa dang zhes bya ba la sogs pa smos te/_'di ni rigs mthun pa dang rigs mi mthun pa yang yin la/_du ma yang yin no zhes bya ba ni las 'dzin pa'o/_/de lta bas na ldog pa yang
[\[73b\]]
[\[73b.1\]]yin la dngos po ma yin zhes tshigs [#]rnam par sbyar ro/_/dngos po gcig po de rigs mthun pa dang rigs mi mthun pa de las ldog pa de ni chos tha dad pa rnam par gzhag pa'i rgyu mtshan yin no/_/de lta bas na gang gi phyir brtags pa'i du ma srid pa de'i phyir dngos po gcig la yang dag pa'i
[\[73b.2\]]gnyis kyi ngo bo nyid 'thad pa ma yin no/_/yang gi sgra [#]ni spyir chos tha dad pa sngon du 'gro ba tsam sgrub na grub pa la sgrub pa nyid kyang bstan pa yin no/_/'di snyam du mi'i seng ge la sogs pa dag gis ma nges pa yin to[#]/_'di ltar mi'i seng ge la sogs pa rang bzhin gcig yin yang yang
[\[73b.3\]]dag pa [#]gnyis kyi ngo bo nyid mi 'gal bar dmigs pa kho na'o snyam du sems na/_gang yang mi'i seng ge la sogs zhes bya ba smos te/_sogs pa'i sgras ni nor bu gzi la sogs pa gzung [#]ngo /_/de zhes bya ba ni mi'i seng ge'o/_/'dus pa ni tshogs pa'o/_/'di la gzugs yod pas na
[\[73b.4\]]gzugs dang ldan pa'o/_/gcig gi gzugs dang ldan zhes tshig rnam par sbyar ro/_/'dis ni phyir rgol ba la dpe ma grub par bstan te/_sangs rgyas pa la mi'i seng ge yan lag can gcig bsgrub pa ma yin te/_rdul phra rab du ma tshogs pa yin pa'i phyir ro/_/de la gcig nyid
[\[73b.5\]]dgag pa la tshad ma bshad pa/_gang sna tshogs pa de ni gcig ma yin te/_rin po che'i rigs du ma'i tshogs pa bzhin no/_/mi'i seng ge yang sna tshogs pa yin no zhes bya ba ni rang bzhin 'gal ba dmigs pa'am/_khyad par byed pa 'gal ba dmigs pa'o/_/gcig yin na
[\[73b.6\]]gnyis kyi ngo bo nyid kyi rgyu mtshan sna tshogs su snang ba mi 'thad pa ni gnod par byed pa'i tshad ma ste/_tha dad par rnam par gzhag pa'i rgyu mtshan ni snang ba tha dad pa yin pa'i phyir ro/_/phyogs gcig bsgrib [#]pa na thams cad bsgribs par thal bar 'gyur ba yang gnod pa can [#]gyi
[\[73b.7\]]tshad ma'o/_/bsgribs pa dang ma bsgribs pa 'gal ba'i chos dang ldan pa dag gcig la cig car rigs pa ma yin no/_/gal te rdul phra rab du ma 'dus pa tsam mi'i seng ge yin na/_'o na ji ltar gnyis kyis [#]ngo bo dang ldan pa'i gcig gi dngos por nges pa'i shes pa yin zhe na/_rdul
[\[74a\]]
[\[74a.1\]]phran de dag ces bya ba la sogs pa smos te/_mi dang seng ge dag gi cha gang [#]yin pa de dag dang ldan pa ste snang bar byas pa'i ngo shes pa gang yod pa de la de skad ces bya'o/_/gang gi tshe rdul phra rab de nyid rang bzhin gyis de lta bur gyur pa'i ngo bo [#]shes pa'i rgyur gyur pa de'i tshe yan
[\[74a.2\]]lag can gzhan brtags pas ci zhig bya/_de dag gi de 'dra ba'i rang bzhin de yang gang las byung zhe na bshad pa/_khyad par can gyi rkyen 'byung [#]phyir/_/rgyu khyad par can las skyes pa'i phyir ro/_/de la khyad par can ni sbyor ba dang 'gro ba'i khyad par 'grub par byed pa'i las dang rigs mthun
[\[74a.3\]]pa'i las byung ba'i nur nur po la sogs pa'o/_/mi'i seng ge rnam par dpyod pa 'di nyid kyis nor bu gzi la sogs pa yang bshad pa'i phyir[#]/_de dag gi sun 'byin pa logs shig tu brjod par mi bya'o/_/thams cad dngos po'i ngo bo yis/_/phan tshun tha dad pa ma yin/_/zhes gang
[\[74a.4\]]smras pa 'di la don byed par mi nus pa nyid ces bya ba la sogs pa smos te/_don byed nus pa'i ngo bo gang yin pa de nyid dngos po zhes bya ba'i gzhan ni ma yin no/_/gal te de thams cad rjes su 'gro ba yin na yang thams cad thams cad kyi bya ba byed par 'gyur te/_skyed par byed pa thams
[\[74a.5\]]cad de nyid kyi ngo bor 'dod la/_de yang thams cad la khyad par med pa'i phyir/_gang cung zad 'bras bu gang ci yang rung ba las skye bar 'gyur ro/_/ci sngon po dang ser po la sogs pa gang yin pa de nyid dngos po yin nam/_'on te gzhan yin/_gal te de nyid yin na de'i tshe de rjes su 'gro
[\[74a.6\]]ba yin pa'i phyir/_dkar po dang ser po la sogs pa yang sngon pos bsgrub par bya ba'i gos kha bsgyur ba la sogs pa'i don gyi bya ba byed par 'gyur ro/_/gzhan yang rang bzhin gnyis pa med pa'i phyir gcig nyid yod pa'i phyir 'gro ba thams cad dngos po gcig tu 'gyur bas gcig du ma'i
[\[74a.7\]]rnam pa can yin no zhes bya ba [#]dam bca' ba nyams par 'gyur ro/_/ci ste dngos po nyid sngon po la sogs pa las gzhan nyid yin te/_gzegs zan gyis 'dod pa'i yod pa yin no[#]/_/dper na gzegs zan te gzegs ma za bar 'dod pa'i ji ltar yod pa zhes bya ba tha dad pa'i dngos po nyid ces bya
[\[74b\]]
[\[74b.1\]]ba yin na/_de lta na yang gcig la du ma nyid mi rigs pas gsal rab pa yin te/_gcig tu tha dad pa'i phyir ro/_/gzhan yang gang dag 'gal ba'i chos dang ldan pa de dag ni tha dad pa yin te/_grang ba dang tsha ba dag lta bu'o/_/spyi dang khyad par dag la yang 'gal ba'i chos dang ldan pa
[\[74b.2\]]yod de[#]/_rjes su 'gro ba dang rnam pa gzhan gyi ngo bo yin pa'i phyir de dag tha dad par gsal lo/_/gal te rnam pa gzhan gyi ngo bo dang rjes su 'gro ba 'gal ba'i chos dang ldan pa yin na yang tha dad du mi 'dod pa de'i tshe gang yang 'di sngon po dang ser po dag gi ci zhig ltar khyad par gyi ngo bos tha dad pa 'dod
[\[74b.3\]]pa der mi 'gyur te/_blo tha dad phyir gzugs la sogs/_/gcig tu thal bar 'gyur ba'ang min/_/zhes bshad pa'i phyir/_ku mA ra ri las sngon po la sogs pa tha dad du brjod pa'i phyir ro/_/dper na zhes bya ba la sogs pas ku mA ri ri la'i lugs kyis yang ma nges pa nyid du ston
[\[74b.4\]]pa yin te/_kha dog [#]lnga po ni kha dog sna tshogs pa'o/_/de ji ltar sngon po zhes bya ba'am/_ser po zhes bya ba'am/_dmar po zhes bya ba la sogs pas ji ltar 'dod pa'i gzugs 'dzin te/_gzugs nges pa de bzhin du ngo bo du ma'i dngos po sna tshogs pa rang dang gzhan gyi ngo bo
[\[74b.5\]]dag gis sam/_spyi dang khyad par gyi ngo bo dag gis yod pa dang med pa'i bdag nyid gnyis kyi bdag nyid du 'dod pa'i dbang gis tha dad du nges pa yin no/_/gang gi tshe tha dad du nges par gzung [#]bar 'dod pa de'i tshe/_de nges par 'dzin par byed la/_gang gi tshe tha mi dad pa ste spyi
[\[74b.6\]]nges par gzung [#]bar 'dod pa de'i tshe nges par 'dzin par byed do/_/gang gi tshe [#]spyi dang khyad par gyi bdag nyid dngos po gcig par skad cig gis rtogs pa de'i tshe gzhan dang gzhan ma yin pa'i tha dad pa la sogs pa'i rtsod pa 'jig ste[#]/_nges par mi 'dzin zhes bya ba'i don te/_khra bo'i
[\[74b.7\]]dngos po mngon sum nyid kyis rtogs pa'i phyir ro/_/de las [#]gzhan dang gzhan ma yin pa la sogs pa [#]rtsod pa ni 'di yin te/_tha dad pa dag las gzhan ma yin pa'i phyir/_spyi yang gong bu bzhin du rang gi ngo bo tha dad par thal bar 'gyur ba'am/_spyi las tha mi dad pa'i phyir/_tha dad pa
[\[75a\]]
[\[75a.1\]]rnams kyang spyi bzhin du tha mi dad par thal bar 'gyur ro/_/de bzhin du tha dad pa dang tha mi dad pa'i spyi dang khyad par dag ji ltar 'gal bar 'gyur ba dang /_sogs pa'i sgras gcig dang [#]phan tshun 'gal ba dag dang de bzhin du de nyid spyi'o/_/de nyid khyad par ro zhes bya ba
[\[75a.2\]]de lta bu la sogs pa gzung bar bya'o/_/de lta na thams cad du khra bo rtogs [#]par 'gyur gyi/_rim dang cig car dag gis ma yin no snyam du dogs pa bsu nas/_ngo bo du ma'i zhes bya ba la sogs pa smos te/_rim ma ma cig car gyis 'di'i spyi dang khyad par la sogs pa'i ngo bo rnam par
[\[75a.3\]]'jog pa gang yin pa de ni brjod par 'dod pa'i dbang gis so/_/gang gi tshe cig car spyi dang khyad par gyi ngo bo'am yod pa dang med pa'i ngo bor brjod par 'dod na de 'di'i ngo bor rnam par gzhag go/_/ci ste rim gyis yod pa'i ngo bo dang med pa'i ngo bo'am spyi dang khyad par gyi [#]brjod par
[\[75a.4\]]'dod na de'i tshe 'di de'i ngo bor rnam par gzhag go/_/de'i ngo bo thams cad ni 'dod pas rim dang rim ma yin pa dag gis bstan te/_rin po che sna tshogs pa'i mdzod na margad [#]dang pad ma dmar [#]po la sogs pa bzhin no/_/yang rim dang rim ma yin pa las ma gtogs pa rnam pa [#]gzhan
[\[75a.5\]]gyis ci'i phyir mi ston ce na/_tshig rnams rnam pa gzhan yod min/_/zhes bya ba smos te/_rim dang cig car gyis 'jug pa dag las zhes bya ba la ltos par bya'o/_/rnam par ni tshul lo/_/de lta [#]ma yin zhes bya ba la sogs pas lan 'debs par byed de/_gcig sna tshogs pa ni phan
[\[75a.6\]]tshun 'gal ba yin no zhes bya ba 'di ni/_sna tshogs gang de gcig ma yin/_/zhes bya ba la sogs pas bstan zin to//_//[#]gang gi phyir sna tshogs pa zhes bya bas du ma nyid brjod la/_gcig nyid dang du ma [#]dag ni phan tshun spangs te gnas pa'i mtshan nyid kyis [#]'gal ba yin no/_/
[\[75a.7\]]de lta bas na gcig la yang dag pa'i rnam pa mang po yod pa ma yin no/_/ci ste yod pa de lta na yang gcig nyid du ma nyid du yang bstan pa yin no/_/'di ltar dngos po gzhan de snyed cig skyes pa yin pa'i phyir yang dag pa nyid du bstan par 'gyur ba 'ba' zhig tu zad kyi/_gcig du ma
[\[75b\]]
[\[75b.1\]]nyid ni ma yin te phan tshun 'gal ba'i phyir ro/_/yang na[#]/_dngos po las ni ldog pa yi/_/med pa spangs nas go skabs gzhan/_/zhes bya ba la sogs pa smras pa de la/_dngos po gcig las zhes bya ba la sogs pa smos te/_gal te nam mkha'i me tog dang khyad par med pa bsgrub
[\[75b.2\]]par bya ba la dngos po tsam las ldog pa gtan tshigs [#]nyid du byed na/_de'i tshe gtan tshigs ma grub ste/_snam bu ni dngos po tsam las ldog par [#]grub pa ma yin no/_/'o na ci zhe na/[ #]rang gi ngo bo ma gtogs pa'i dngos po'i khyad par gzhan las so/_/ci ste dngos po'i khyad par las
[\[75b.3\]]ldog pa gtan tshigs nyid du khas len na/_de'i tshe gtan tshigs ma nges pa yin pa ste/_'di ltar bum pa la [#]sogs pa'i dngos po las ldog pa'i snam bu la sogs pa de'i bdag nyid dang bral bar bsgrub par 'gyur ba 'ba' zhig tu zad kyi/_thams cad dang rang bzhin med pa
[\[75b.4\]]ni ma yin te/_de yang don bya ba byed pa yin pa'i phyir ro/_/gcig gis nus pa'i ngo bo nyid/_/ces bya ba la sogs pas ma nges pa nyid sgrub par byed de/_gal te don byed par nus pa'i mtshan nyid kyi dngos po nyid ces bya ba rjes su 'gro ba can du gyur na de las ldog par rang
[\[75b.5\]]bzhin med pa nyid du 'gyur te/_dngos po'i mtshan nyid ni don byed nus pa yin pa'i phyir ro/_/ji srid du sngon po la sogs pa gcig gi ngo bo gang yin pa de dkar po la sogs gzhan dag la 'jug pa ma yin no zhes bya ba ni/_gal te sngon po la sogs pa'i/_/dngos nyid rjes su 'gro
[\[75b.6\]]bar 'dod/_/ces bya ba la sogs pas sngar bshad zin to//_//[#]ci'i phyir zhe na/_'bras bu tha dad pa'i phyir dang /_dmigs pa snang ba tha dad pa'i phyir ro/_/dmigs pa ni shes pa'o/_/de'i snang ba ni rnam pa'o/_/sogs pa'i sgras skye ba dang gnas pa dang 'gag pa la sogs pa
[\[75b.7\]]gzung [#]ngo /_/de lta bas na de dang ma 'brel pa'i gtan tshigs kyis dngos po de'i bdag nyid ma yin pa zhes bya ba nyid du bsgrub par rigs kyi/_khyad par med pas dngos po med pa dang khyad par med pa bsgrub [#]par rigs pa ni ma yin no/_/gang las she na/_de las [#]yang dngos po'i mtshan
[\[76a\]]
[\[76a.1\]]nyid don byed pa yod pa'i phyir ro/_/'on te shin tu tha dad pa yin na ji ltar dngos po dngos po zhes bya ba'i rjes su 'gro ba'i shes par 'gyur/_yang gal te 'dra ba med par gyur na ji ltar dngos po nam mkha'i me tog las tha dad par 'grub par 'gyur zhe na/_de yang
[\[76a.2\]]zhes bya ba la sogs pa smos te/_nus pa med pa las ldog pa/_/zhes bya ba la nus pa med pa ni mo gsham gyi bu la sogs pa'o/_/de dag las de'i bdag nyid ma yin pas ldog go/_/gang gi phyir btags pa'i 'dra ba nyid yod pa de'i phyir/_dngos po dngos po gzhan mi mtshungs/_/
[\[76a.3\]]zhes gang smras pa de ma grub po/_/bdag nyid gang gis zhes bya ba la sogs pas legs pa'i blo gros kyi rtsod pa don [#]par byed de/_des [#]smras pa/_gal te dngos po bdag nyid gang gis rigs mthun pa dang rigs mi mthun pa dag las ldog pa'i bdag nyid kyi [#]dngos po de rigs mthun pa dang
[\[76a.4\]]'dra bar gyur na/_de'i tshe rigs mi mthun pa dang yang 'dra ba nyid du shes par 'gyur te/_de'i bdag nyid khyad par med pa'i phyir ro/_/shes pa yang ma yin te/_de lta bas na rang bzhin gang gis rigs mthun pa dang mi mtshungs par 'gyur ba dang rang bzhin gang gis de dang 'dra
[\[76a.5\]]bar yang 'gyur ba rang bzhin nyid [#]de dag tha dad par 'dod par bya'o/_/gal te rigs mthun pa yin na ji ltar de dag mi mtshungs par 'gyur/_ci ste de dang mi mtshungs pa yin na ji ltar rigs mthun pa yin te[#]/_de lta bas na 'di ni phan tshun 'gal ba yin no zhe na/_skyon 'di ni med de/_
[\[76a.6\]]gang gi [#]phyir gzhan gyi dngos po thams cad spyi dang khyad par gyi bdag nyid du 'dod de/_de lta bas na dngos po nyid la sogs pa'i spyi'i [#]thams cad rigs mi [#]mthun pa zhes brjod la/_de nyid khyad par gyi ngo bos ni rigs mi mthun par 'dod pa'i phyir de la ltos na yang mi mtshungs pa zhes
[\[76a.7\]]brjod pa'i phyir skyon med do/_/mthun pa dang gzhan gyi dngos po zhes bya ba la/_'di ni mthun pa yang yin la/_gzhan yang yin pas mthun pa dang gzhan pa'i dngos po ste gzhan zhes bya ba ni mi mtshungs pa'o/_/lhag ma ni go sla ba'i phyir rnam par mi phye'o/_/gcig tu rtogs pa'i rgyu zhes
[\[76b\]]
[\[76b.1\]]bya ba la sogs pas lan 'debs par byed de/_rang bzhin de nyid kyis mtshungs pa/_/zhes brjod de/_gcig rtogs pa'i shes pa rgyu yin pa'i phyir ro/_/'di skad [#]bstan pa yin te/_gang dag gcig tu rtogs pa la/_/rgyu yi [#]dngos por mi 'gyur ba/_/de dag nyid ni mi mtshungs
[\[76b.2\]]pa/_/zhes bya ba [#]tha snyad du bya ba gang dag 'gyur ba de dag ni mtshungs pa zhes bya'o/_/yang ci'i phyir thams cad gcig tu rtogs [#]pa de'i rgyur mi 'gyur te/_tha dad par khyad par med pa'i phyir ro zhes dogs pa la/_'ga' zhig kho na zhes bya ba la sogs pa smos te/_ci'i
[\[76b.3\]]phyir me ni sreg par byed pa'am dro ba yin gyi chu ni ma yin no zhes rang bzhin ni brgal zhing brtag par 'os [#]pa ni ma yin no/_/'di'i rang bzhin 'di ga las byung ba yin zhes de skad du brjod par rigs te/_rgyu med pa nyid yin na ltos pa med pa ni nges par mi rung bas ha cang thal bar
[\[76b.4\]]'gyur ba'i phyir ro/_/de lta bas na rang gi rgyu las zhes brjod par bya la/_de yang ga las she na ni rgyu'i brgyud [#]pa thog ma med pa can yin no/_/dbang po ni dbang po'o/_/bdud rtsi ni sle tres [#]so/_/sogs pa'i sgras [#]re re dang sbyar bar bya'o/_/dper na sle tres [#]la sogs pas rims [#]la
[\[76b.5\]]sogs pa zhi ba [#]dang yul dang dbang po dang snang ba dang yid la byed pa la sogs pa yang khyad par can gyi shes pa skyed pa la nus kyi gzhan dag la ni ma yin pa de bzhin du gcig tu rtogs [#]pa la yang 'ga' zhig kho na nus pa nges pa yin no/_/yang na dbang po'i sgras ba ru ra brjod la sogs pa'i
[\[76b.6\]]sgra tshogs pa dang sbyar bar bya'o/_/gal te sngon po sogs las zhes bya ba la sogs pas dpe ma grub par dogs pa yin te/_gal te mig sngon po la sogs pa las ldog pa'i ngo bo bstan par 'dod kyi [#]rjes su 'jug pa bstan pa ni ma yin no zhes bya ba ni nges par gzung bas bstan to/_/
[\[76b.7\]]de'i tshe mig sngon po la sogs pa'i shes pa skyed par byed par mi 'gyur ro/_/de skyed par byed pa'i rang bzhin las ldog pa'i phyir ro/_/gang zhig gang skyed par byed pa'i rang bzhin las ldog pa de ni [#]skyed par byed pa ma yin te/_dper na sngon po la sogs pa'i shes pa skyed par byed pa'i
[\[77a\]]
[\[77a.1\]]sngon po la sogs pa las ldog pa'i rnam pa [#]ni sngon po log [#]pa'i shes pa de skyed par byed pa ma yin pa'o/_/mig kyang sngon po la sogs pa'i shes pa skyed [#]pa'i sngon po ldog [#]pa las skyed [#]pa yin no zhes bya ba ni khyab byed 'gal ba dmigs pa'i [#]thal bar 'gyur ba'o/_/de lta
[\[77a.2\]]yang ma yin te/_de'i phyir ldog pa yin no zhes[#]/_gang zhig gang skyed par byed pa de ni skyed pa'i rang bzhin las ldog pa ma yin te/_dper na sngon po'i shes pa skyed par byed pa'i sngon po'i rang gi rang bzhin las mi ldog pa bzhin no/_/mig kyang sngon po'i shes pa skyed [#]par byed pa yin no
[\[77a.3\]]zhes bya ba ni rang bzhin gyi gtan tshigs [#]de ltar sngon po la sogs pa yang phyogs su byas nas brjod par bya'o/_/de lta bas na dngos po rnams kyi [#]rjes su 'gro ba yod pa'i phyir thal ba las bzlog pa'i sgo nas dpe ma bzung [#]ba nyid du bshad do/_/ci ste yang de las ldog par yang [#]gyur la de skyed
[\[77a.4\]]par byed pa yin mod/_de'i phyir thal ba sgrub pa ma nges pa yin no snyam na[#]/_gzhan zhes bya ba la sogs pa smos te/_rna ba la sogs pa yang sngon po la sogs pa'i shes pa skyed par byed pa de nyid du thal ba ni bzlog pa la gnod pa can gyi tshad ma ste/_tha dad par khyad par med pa'i phyir ro/_/mig sngon po
[\[77a.5\]]la sogs pa las tha dad pa gang yin pa'i tha dad pa des rna ba la sogs pa yang mig la sogs pa dang mtshungs pa'i phyir/_ci ltar mig gi [#]sngon po la sogs pa las ldog pa de bzhin du rna ba yang yin no [#]zhes bya ba'i tha tshig go/_/mig la sogs pa zhes bya ba la sogs pas lan 'debs
[\[77a.6\]]par byed de/_gal te khyad par med par de skyed par byed pa'i rang bzhin las ldog pa tsam gtan tshigs nyid du brjod pa de'i tshe gtan tshigs ma grub pa yin te/_mig la sogs pa ni [#]sngon po la sogs pa'i shes pa skyed [#]pa'i rang bzhin las khyad par med par ldog par ma grub po/_/
[\[77a.7\]]gang gi phyir mig la sogs pa de dag gi rang bzhin gang yin pa der [#]yang skyed par byed par [#]'dod de/_de kho nas 'bras bu de bya ba yin gyi gzhan gyis ni ma yin no zhes bya ba 'di la nges pa ci zhig yod de/_gzhan yang byed la de yang byed pa la 'gal ba ma mthong ngo /_/gal te yang khyad par
[\[77b\]]
[\[77b.1\]]med par ldog par 'gyur na de'i tshe rang gi rang bzhin las kyang ldog par 'gyur te/_de lta yin dang rang bzhin med pa nyid du thal bar 'gyur ro/_/de lta bas na dngos po rnams rang gi ngo bo las ldog par rigs pa ma yin no/_/ji ste rang gi rang bzhin spangs nas mig la sogs
[\[77b.2\]]pa gzhan gyis [#]skyed par byed pa las ldog pa de gtan tshigs nyid du 'dod na de'i tshe gtan tshigs ma nges pa nyid yin te/_'di ltar rang bzhin gzhan las ldog pa de'i rang bzhin du mi 'gyur gyi/_de skyed par mi [#]byed pa ni ma [#]yin no/_/thams cad rang gi ngo bos skyed par byed pa
[\[77b.3\]]yin gyi gzhan gyi ngo bos ni ma yin no/_/bdag nyid kyi rang bzhin gang gis 'di skyed par byed pa'i zhes 'dod pa de las ldog pas ji ltar skyed par byed pa ma yin par 'gyur ba'i phyir gtan tshigs ma nges pa yin no/_/ci ste ma yin par 'jug pas de'i rang bzhin ma yin
[\[77b.4\]]pa nyid du bsgrubs [#]na de'i tshe grub pa la sgrub pa yin te/_dngos po rnams kyi rang bzhin ni phan tshun dben pa nyid du 'dod pa'i phyir ro/_/de skyed ngo bos [#]min zhes bya ba 'di ni de yang yin la skyed pa yang yin pas de skyed [#]pas te/_gzugs la sogs pa'o/_/de'i rang gi ngo bo ni rang
[\[77b.5\]]bzhin no/_/de gang la yod pa de ni de skyed ngo bos [#]min te dngos po ni de nyid do/_/gzhan de skyed par byed pa'i ngo bo gang yin pa de dang 'bral [#]ba zhes bya ba'i [#]tha tshig go/_/rnam pa gcig tu na de yang yin la skyed par byed pa yang yin pas de skyed do/_/de ni de skyed par byed pa yang yin la ngo bo
[\[77b.6\]]yang yin no zhes las 'dzin par byas la dgag pa dang tshig gsum gyis 'bru 'bras bu mang po par byed do[#]/_/yang gang gi de nyid 'bras bu de la nges par 'gyur ba 'bras bu gcig bya ba la mig la sogs pa phan tshun ma 'chol ba'i skyed par byed pa'i rang bzhin de nyid ga [#]las 'ongs snyam du
[\[77b.7\]]dogs pas [#]de la nges pa zhes bya ba smos te/_gzhan du tha dad khyad med phyir/_/rna ba la sogs kyang de yi/_/skyed par byed pas cis mi 'dod/_/ces gang smras pa de ni 'dis bsal ba yin no/_/de lta bas na tha dad na yang rang gi ngo bo nges pa la 'ga' zhig skyed par byed par 'gyur gyi gzhan
[\[78a\]]
[\[78a.1\]]ni ma yin no zhes bya ba la 'gal ba cung zad kyang med do/_/yang gal te rang bzhin gcig rjes su 'gro bas tha dad kyang mig la sogs pa skyed par byed par 'gyur ba de'i tshe/_de dag gi skyed par byed pa'i rang bzhin gcig po de rgyu gcig la yang yod pa'i phyir/_gcig po de
[\[78a.2\]]nyid las 'bras bu skyed par 'gyur ro/_/de lta yin dang lhan cig byed pa'i rgyu lhag ma don med par thal bar 'gyur ro/_/ci ste khyad par gzhan ma tshang ba'i phyir gcig las 'bras bu skye ba ma yin no zhe na/_ma yin te/_khyad par gang dag yin pa de dag ma tshang ba med par 'dod de/_de dag nus
[\[78a.3\]]pa ma yin pa'i phyir ro/_/ci'i phyir zhe na/_tha dad pa'i phyir te/_nus par mngon par 'dod pa'i rjes su 'gro ba can gyi rang bzhin las gzhan yin pa'i phyir ro zhes bya ba'i tha tshig go/_/nus pa med pa ma tshang bas mi skyed par rigs pa yang ma yin te/_'ga' zhig kyang mi skyed par thal
[\[78a.4\]]bar 'gyur ba'i phyir ro/_/yang ci ste kho bo cag gis spyi dang khyad par phan tshun shin tu tha dad par mi 'dod de/_de bas na tha dad pa'i phyir zhes bya ba'i gtan tshigs su ma grub pa yin no snyam na/_ji ltar/_tha dad na yang ma tshang min[#]/_/zhes bya ba smos te/_khyad par rnams spyi las tha mi dad
[\[78a.5\]]par khas len na/_'o na khyad par gzhan ma tshang ba'i phyir gcig skyed par byed pa ma yin no zhes brjod par mi bya ste/_gang gi phyir spyi de ma tshang ba med par gnas na de dang tha mi dad pa'i khyad par rnams kyang ma tshang bar ma grub pa'i phyir ro/_/gang zhig gang dang grub pa dang bde ba gcig pa ma yin pa
[\[78a.6\]]de ni de'i rang bzhin du rigs pa ma yin no/_/gzhan yang thal bar 'gyur ba 'di ni khyed cag la yang mtshungs pa nyid yin te/_rjes su 'gro ba khyad par med pa'i phyir/_thams cad thams cad skyed par byed pa ci'i phyir ma yin te[#]/_ji ltar khyed la rjes su 'gro ba khyad par med na yang thams cad
[\[78a.7\]]thams cad kyi skyed par byed pa ma yin pa de bzhin du kho bo cag la yang yin pa de'i phyir 'di ni ci yang ma yin no/_/gzhan yang tha dad par khyad par med na yang 'ga' zhig skyed par byed pa yin gyi gzhan ma yin pa'i phyir skyed par byed pa'i rang bzhin nges pa gcig nyid du 'gyur te/_gcig gi
[\[78b\]]
[\[78b.1\]]rang bzhin gang yin pa de gzhan gyi ma yin pa'i phyir ro/_/de lta yin na cung zad kyang 'gal ba med do/_/gang gi tshe [#]rjes su 'gro ba'i gcig nyid skyed par byed pa yin pa de'i phyir [#]tshe gcig 'bras bu gcig la skyed par byed pa nyid dang skyed par byed pa ma yin pa zhes bya ba sgrub pa dang dgag pa ji ltar
[\[78b.2\]]rten gcig la rigs [#]rten tha dad pa la ni 'gal ba med pas de'i phyir gcig la zhes bshad do/_/yang ci ste gang gis gcig gcig la skyed par byed pa dang skyed par mi byed pa 'gal bar 'gyur ba [#]kho bo cag gis gcig tu rjes su 'gro ba nyid ni mi 'dod do/_/'o na ci zhe na/_'di la tha
[\[78b.3\]]dad pa las yin te/_des na skyed par byed pa ma yin pa [#]nyid mi 'gal lo snyam na/_tha dad pa'i yin la rag mod/_ci skyed par byed pa'i rang bzhin tha dad pa de skyed par byed pa'i bdag nyid kyi rjes su 'gro ba 'di nyid yin nam/_'on te gzhan yin zhes bya ba brjod par bya'o/_/re zhig
[\[78b.4\]]de nyid ni ma yin te/_dngos po rang gi ngo bo las ldog par rigs pa ni ma yin te/_rang bzhin med par thal bar 'gyur ba'i phyir ro/_/gzhan tha dad pa yin na skyed par byed pa'i rang bzhin ma tshang ba med pa de skyed par byed pa ma yin pa nyid du yang rigs pa [#]yang ma yin te/_
[\[78b.5\]]ha cang thal bar 'gyur ba'i phyir ro/_/yang na de nyid rang gi ngo bo las tha dad pa yin du chug mod/_de lta na yang gcig skyed par byed pa dang /_skyed par byed pa ma yin pa 'gal ba ma bsal ba kho na ste/_'di ltar tha dad pa'i phyir gcig po de byed pa po de [#]ma yin par yang
[\[78b.6\]]'gyur ro/_/'on te gzhan rjes su 'gro ba med pa ma yin no/_/'o na ci zhe na/_de nyid rjes su 'gro ba yin no zhe na/_de lta yin dang gcig skyed par byed pa dang skyed par byed pa ma yin pa 'gal ba de nyid so na 'dug pa yin no/_/rjes su 'jug pa zhes bya ba ni rjes su 'gro ba ste/_skyed
[\[78b.7\]]par byed pa nyid kyi rang bzhin la brjod kyi/_gzhan la mngon du phyogs pa ni ma yin no/_/gzhan yang rjes su 'gro ba dang ldog pa dag gis khyad par nyid las 'bras bu grub pa de dag kho na mtshan nyid du rigs kyi spyi ni ma yin no/_/dngos po nyid kyi mtshan nyid ni don bya ba byed pa nyid yin pa'i
[\[79a\]]
[\[79a.1\]]phyir ro/_/de lta yin dang ci spyi rang gi mtshan nyid las tha dad pa yin nam/_'on te tha mi dad pa yin zhes don byed pa don du gnyer ba de la tha dad pa dang tha mi dad pa'i bsam pas ci zhig bya/_gang gi phyir don byed par rung ba'i rang bzhin gang kho na mngon par
[\[79a.2\]]'dod pas don byed pa don du gnyer ba'i skyes bu 'jug pa don du gnyer ba rnams kyis tha dad pa dang tha mi dad par [#]der brtags pa nyid bsam par bya ba nyid yin gyi zhen pas ni ma yin no/_/de lta ma yin te/_gal te ma brtags pa'i tha dad pa dang tha [#]mi dad pa dag mi 'dod pa de'i tshe/_
[\[79a.3\]]don byed par rung ba de'i bdag nyid kyis te rang gi ngo bos tha dad pa don dam par yod pa nyid dang /_ldog pas te rnam par rtog pa'i blo la snang ba'i ngo bor byas nas mtshungs pa nyid du rnam par gzhag ste/_de'i dngos po nges pa yin no zhes bya ba la brtsad [#]pa med pa kho na'o/_/'di tsam
[\[79a.4\]]nyid kyis kyang don byed pa don du gnyer ba'i tha dad pa dang spyi'i bsam pa yongs su rdzogs pa'i phyir don bya ba mi byed pa'i spyi tha dad pa dang tha mi dad pa bsam pas ci zhig bya/_yang spyi ste dngos po nyid spyi'i yin la rag mod/_log [#]pa brtags pas ci zhig bya snyam na/_dngos po zhes bya ba
[\[79a.5\]]la sogs pa smos te/_gal te bum pa la sogs pa snam bu la sogs pa la rjes su 'gro bar 'gyur ba de'i tshe sbrang rtsi dang chu la sogs pa 'dzin pa don du gnyer ba snam bu la sogs pa la yang 'jug par 'gyur ba'i phyir 'jug pa 'chol bar thal bar 'gyur ro/_/sogs pa'i sgras
[\[79a.6\]]skye ba dang 'gag pa la sogs pa mtshungs par thal bar 'gyur ba'o/_/ci ste bde bar gshegs pa rnams bzhin du gzhan dag gis kyang /_de'i phyir gang dang gang las don/_/ldog pa de yi skyon [#]can gyi/_/rig byed de yi [#]khyad par ni/_/rtogs 'gyur ba dag rab tu byed/_/ces bya ba 'di
[\[79a.7\]]'dod pa de la bshad pa/_rtogs pas bkod pa zhes bya ba la sogs pa ste/_sna tshogs pa zhes bya ba ni tha dad pa'o/_/gang tshe gser por zhes bya ba la sogs pas gzhon nu ma len gyi [#]lugs kyi dogs pa bsu ba yin te/_des smras pa/_dngos po thams cad skyed pa [#]dang gnas pa dang
[\[79b\]]
[\[79b.1\]]'jig pa'i rang bzhin yin pa'i phyir gsum gyi bdag nyid yin te/_gcig las kyang dga' ba la sogs pa 'bras bu gsum 'byung [#]ba'i phyir ro/_/'di ltar gang gi tshe/_gser phor bcag nas gdu bur byas pa de'i tshe/_gser phor don du gnyer ba mya ngan skye la/_gdu bu don du
[\[79b.2\]]gnyer ba dga' ba skye zhing gser don du gnyer ba ni bar mar gnas so/_/gal te dngos po gcig gi ngo bor gyur na/_de'i tshe gcig gi rnam pa can gyi blor 'gyur gyi gsum gyi rnam pa can 'di ni ma [#]yin no/_/gser phor ni snod kyi khyad par yin la/_gdu bu ni rgyan gyi khyad par
[\[79b.3\]]yin no/_/'di snyam du gal te gsum gyi bdag nyid do zhes bya ba bsgrub pa de'i tshe 'jig pa la sogs pa'i ngo bos gsum gyi bdag nyid do zhes bya ba 'di ga las she na/_'jig pa med na mya ngan med/_/ces bya ba la sogs pa smos te/_des na spyi ni rtag pa nyid/_/ces bya ba ni gang gi phyir gnas pa
[\[79b.4\]]med na bar mar gnas pa med de bar mar [#]gnas pa med na mi 'byung ba des gser gyi spyi rtag pa nyid du rtogs par 'gyur ro/_/de ltar de yang zhes bya ba la sogs pas lan 'debs par byed de/_rten mi mtshungs pa yin phyir ro/_/zhes bya ba 'di ni bshad par bya ba'i tshig yin te[#]/_'di
[\[79b.5\]]'chad pa ni/_gang [#]phyir skyes [#]dang zhes bya ba la sogs pa'o/_/gal te dngos po gcig kyang skye ba la sogs pa'i rang bzhin gyis gsum gyi bdag nyid du 'gyur na de'i tshe phan tshun 'gal ba'i skye ba dang /_gnas pa dang 'jig pa rnams cig car 'byung bar 'gyur la/_'gal
[\[79b.6\]]ba dag ni gcig la cig car yod par rigs pa yang [#]ma yin te/_de lta ma yin na 'gal ba nyid du mi 'gyur ro/_/'o na ji ltar blo gsum skye bar rigs she na/_ji ltar rigs pa rnams [#]bstan pa'i phyir/_skad cig 'jig ces bya ba smos te/_gser por gyi bdag nyid kyi
[\[79b.7\]]dngos po ni gser gyi phor pa 'di [#]dngos po'o/_/de yang khyad par ji lta bu zhe na/_gser gyi bdag nyid de rang bzhin de gang la yod pa zhes tshig rnam par sbyar ro/_/de rang nyid las te/_rang gi ngang gis 'jig pa na de don du gnyer ba 'ga' zhig la mya ngan skye'o/_/snga na med pa'i gdu bu
[\[80a\]]
[\[80a.1\]]zhes bya ba'i ngo bo de'i bdag nyid de de [#]gser gyi bdag nyid skye ba 'byung ba na gdu bu 'dod pa 'ga' zhig dga' ba skye bar 'gyur gyi/_gser gyi bdag nyid kyi bstan pa 'ga' yang yod pa ni ma yin te/_skye ba dang 'jig pa dag ni rjes su 'gro ba med pa'i phyir ro/_/'o na
[\[80a.2\]]gal te de lta na bar mar gnas pa'i blo ji ltar zhe na/_gang gi [#]tshe rmongs pa'i zhes bya ba [#]la sogs pa smos te/_gang gi tshe rmongs pa'i blo can gyis gser gyi bdag nyid de/_gser gyi rang bzhin gyi gser phor dang /_gdu bu zhes bya ba'i dngos po dag rim gyis mthong ste/_rang bzhin dben
[\[80a.3\]]par mthong na yang 'dra ba gzhan byung bas 'khrul pas rnam par dbye bar mi nus pa'i phyir te/_de nyid kyi phyir 'dra ba gzhan gyi ngo bo 'khrul pa'i rgyu mtshan gyis 'khrul pa na gnas skabs gnyi ga la yang gser bstan pa nyid du sems so/_/'dra ba gzhan ngo bos zhes bya ba ni gser ma yin pa
[\[80a.4\]]las ldog pa tsam du chos mthun pas dra ba gzhan gyi ngo bo skye ba ni 'dra ba gzhan gyi ngo bo'o/_/yang ji ltar 'dra ba gzhan gyi ngo bos 'khrul pa bstan par rlom pa yin gyi/_dngos po nyid de lta bu yin pa'i phyir ni ma yin no zhes brjod par bya zhe na/_gser brten [#]zhes bya ba la sogs pa smos te/_
[\[80a.5\]]gal te gser brtan [#]pa nyid du gyur na de'i tshe de dang tha mi dad pa'i gdu bu la sogs pa yang gser phor la sogs pa'i gnas skabs su mthong bar 'gyur te/_dmigs pa'i mtshan nyid du gyur pa'i phyir ro/_/de lta ma yin na gal te gdu bu ni gser phor gyi gnas skabs la ma mthong
[\[80a.6\]]la dmigs pa'i mtshan nyid du gyur pa'i gser bor yang gdu bu'i gnas skabs su ma mthong ba de'i tshe/_de dag phan tshun tha dad pa yin no/_/de lta yin dang de dag las tha mi dad pa'i phyir de'i rang gi ngo bo bzhin du gser yang tha dad par 'gyur ro zhes dpyad nas/_gzhan du gcig nyid
[\[80a.7\]]min zhes bya ba smos te/_gang yang ldog mtshams dngos po las/_/zhes bya ba la sogs pas tha dad pa bsgrub pa brjod pa de la grub pa la bsgrub [#]pa'i phyir sun 'byin pa brjod par mi bya'o/_/de kho na nyid bsdus pa'i dka' 'grel las 'byung brtag pa ste nyi shu lnga pa'o//_//
[\[80b\]]
[\[80b.1\]]mi 'pho zhes bya ba de bsgrub pa'i don du/_sangs rgyas pa dag ces bya ba la sogs pa smos te/_brtan pa 'ga' yang yod ma yin/_/zhes bya ba 'di la 'di skad ces brgal te/_'on te/_brtan pa 'ga' yang yod ma yin/_/zhes bya ba 'di ltar brjod de/_gang gi phyir chos skyob [#]la
[\[80b.2\]]sogs pa sangs rgyas pa kha cig gis kyang gnas skabs tha dad pa'i phyir gser brtan pa 'ga' yang yod pa ma yin te/_rjes su 'gro ba dang chos mtshungs pas dngos po dus gsum du gnas par 'dod de/_/'di nyid tshigs su bcad pa gnyis pas ston to/_/de la dngos po
[\[80b.3\]]gzhan du 'gyur bar smra ba ni btsun pa chos skyob yin te/_des [#]na re chos dus rnams su 'jug pa na dngos po gzhan du 'gyur ba 'ba' zhig tu zad kyi rdzas ni ma yin no zhes zer ro zhes grag ste/_dper na gser gyi rdzas kyi gdu bu dang dpung rgyan dang rna cha la sogs par brjod pa'i rgyu
[\[80b.4\]]mtshan gyi yon tan gzhan du 'gyur gyi/_kha dog ni ma yin pa de bzhin du chos skye ba ma 'ongs pa la sogs pa'i dngos po gzhan du 'gyur ba nyid yin te/_'di ltar chos rnams ma 'ongs pa'i dngos po yongs su spangs nas da ltar ba'i dngos por 'gyur ba dang /_da ltar byung ba'i
[\[80b.5\]]dngos po yongs su spangs nas kyang 'das pa'i dngos por 'gyur gyi/_rdzas gzhan du 'gyur ba nyid ni ma yin te/_rdzas ni thams cad du 'khrul pa med pa'i phyir ro/_/de lta ma yin na ma 'ongs pa yang gzhan yin la/_da ltar byung ba yang gzhan yin zhing 'das pa yang
[\[80b.6\]]gzhan yin no zhes bya ba thal bar 'gyur ro/_/gang gi [#]'das pa la sogs pa'i brjod pa dang shes pa 'jug pa des dngos po la yon tan gyi khyad par ci zhig 'dod/_mtshan nyid gzhan du 'gyur ba smras pa [#]ni btsun pa dbyangs sgrogs yin te/_ de na re chos dus rnams su
[\[80b.7\]]'jug pa na 'das pa 'das pa'i mtshan nyid dang ldan la ma 'ongs pa dang da ltar byung ba dag gi mtshan nyid dang yang ldan te/_dper na skyes bu bud med gcig la chags pa lhag ma la chags pa dang bral ba ma yin pa bzhin no/_/de bzhin du ma 'ongs pa dang da ltar byung ba dag la yang
[\[81a\]]
[\[81a.1\]]brjod par bya'o/_/'di ni 'das pa la sogs pa'i mtshan nyid 'jug pa thob [#]pa la ltos nas tha snyad du byed pa'i phyir snga ma las tha dad par smra bar grag go/_/gnas skabs gzhan du 'gyur bar smra ba ni btsun pa dbyig bshes [#]yin te/_de na re chos dus rnams su
[\[81a.2\]]'jug pa na gnas skabs dang gnas skabs su phyin nas gnas skabs gzhan gyi sgo nas gzhan dang [#]gzhan du ston gyi rdzas kyi sgo nas ni ma yin te/_rdzas ni dus gsum [#]char du tha mi dad pa'i phyir ro/_/dper na 'ji ba'i ri lu gcig [#]gcig gi shos [#]mig tu gzhag na gcig ces bya
[\[81a.3\]]la/_brgya'i shos [#]mig tu gzhag na brgya/_stong gi shos [#]mig tu gzhag na stong yin [#]pa de bzhin du/_dngos po byed pa'i gnas skabs na da ltar yin la de zhig pa ni 'das pa yin la[#]/_de ma thob pa ni ma 'ongs pa yin no zhes zer ro zhes grag ste/_'di yang gnas skabs la ltos
[\[81a.4\]]nas tha snyad du bya ba [#]yin te/_dper na 'ji ba'i [#]gong bu bzhin no/_/de'i rang bzhin gzhan du 'gyur ba nyid ni ma yin no/_/'o na ci zhe na/_gnas skabs kyi khyad par dang 'brel pa'i phyir grangs gsal bar byed pa'i ming gzhan 'byung ba yin no/_/gzhan gzhan du 'gyur ba smra ba
[\[81a.5\]]ni btsun pa sangs rgyas lha yin te/_de na re chos dus gsum 'jug pa la snga ma dang phyi ma la ltos nas gzhan dang gzhan zhes brjod do/_/dper na bud med gcig lam zhes kyang bya/_bu mo zhes kyang bya ba bzhin no zhes zer ro zhes grag ste/_'di ni snga ma dang phyi ma la [#]ltos nas tha snyad
[\[81a.6\]]du byed pa yin no/_/gang la snga ma kho na'ang yod la [#]phyi ma med pa de ni ma 'ongs pa yin no/_/gang la snga ma dang phyi ma yang yod pa de ni da ltar byung [#]ba yin no/_/gang la phyi ma kho na yod kyi snga ma med pa de ni 'das pa yin no/_/de ltar na dngos po dang mtshan nyid dang gnas skabs dang gzhan
[\[81a.7\]]te/_gzhan la sogs pa'i ming can thams cad yod par smra ba rnam pa bzhi'o[#]/_/de la dang po ni yongs su 'gyur bar smra ba'i phyir/_grangs can gyi lugs las tha dad pa ma yin te/_de 'gog pa gang yin pa 'di la yang blta [#]bar bya ste/_'di ltar snga ma'i rang bzhin yongs su ma dor bas
[\[81b\]]
[\[81b.1\]]sam/_yongs su dor nas yongs su 'gyur ba yin grang /_gal te yongs su ma dor nas yin pa de'i tshe dus 'chol bar 'gyur ro/_/ci ste yongs su dor nas yin na de'i tshe rtag tu yod pa nyid du 'gal lo/_/rgol ba gnyis pa yang thams cad la mtshan nyid thams cad dang ldan pa'i phyir
[\[81b.2\]]dus 'chol bar 'gyur te/_skyes bu don gzhan du 'gyur ba'i chags pa mngon du gyur pa'i phyir chags pa zhes bya la ldan pa tsam gyis ni ma chags pa yang yin gyi/_chos kyi mtshan nyid mngon du gyur pa'am/_thob pa'i mtshan nyid kyis [#]ldan pa yod pa [#]ni ma yin no/_/mtshan nyid ni
[\[81b.3\]]thob pa bzhin du gzhan nyid du thal bar 'gyur ba [#]de'i phyir/_dpe las byung ba'i don dang mtshungs pa ma yin no/_/gsum pa bya ba'i sgo nas dus rnam par gzhag pa'am rgyas par sun 'byin pa 'chad par 'gyur ro/_/bzhi pa la yang dus gcig nyid la dus gsum nyid du 'gyur te/_
[\[81b.4\]]'di ltar 'das pa'i dus la snga ma dang phyi ma'i skad cig ma dag ni 'das pa dang ma 'ongs pa yin la/_dbus kyi skad cig ma ni da ltar byung ba yin no/_/'di dag gi sun 'byin pa'i lan [#]'di ni gsal ba'i phyir gsum pa nyid nas brtsams nas slar yang dus gsum brtags [#]pa tsam mo/_/
[\[81b.5\]]gser gyi [#]dpes grub pa'i mtha' nye bar bstan pa tsam byas kyi[#]/_chos skyob kyi lta ba kho na 'dod pa ni ma yin no/_/de skad du yang /_gang phyir dus kyi [#]rnam dbye 'di/_/bya ba'i sgo nas rab tu brtags/_/zhes 'chad [#]par 'gyur ro/_/'di ltar bya ba'i sgo nas rnam par 'jog pa chos
[\[81b.6\]]skyob kyi ni ma yin no/_/'o na ci zhe na/_dbyig bshes kyi yin no/_/de la gal te 'das pa dang ma 'ongs pa med par gyur na rgyal po mang pos bkur ba byung bar gyur to/_/'khor los sgyur [#]ba'i rgyal po dung 'byung bar 'gyur ro zhes bya ba'i 'das pa dang ma 'ongs pa dag gis shes pa
[\[81b.7\]]dmigs pa med par 'gyur ro/_/de lta yin dang dam [#]par shes pa nyid du mi 'gyur te/_dmigs pa med pa'i phyir ro snyam du bsams pa yin no/_/'di ltar dngos po so sor nges pa rig [#]pa'i bdag nyid ni rnam par shes pa yin la shes par bya ba med na 'dis cung zad kyang mi shes pa'i
[\[82a\]]
[\[82a.1\]]phyir rnam par shes pa nyid ma yin par 'gyur ro/_/gzhan yang bcom ldan 'das kyis rnam par shes pa ni gnyis la brten nas skye'o zhes gsungs pa la/_gnyis gang zhe na/_mig dang gzugs la sogs pa nas [#]yid dang chos rnams [#]zhes bya ba'i bar yin
[\[82a.2\]]te/_'das pa dang ma 'ongs pa dag med na de la dmigs pa'i rnam par shes pa gnyis la brten par mi 'gyur ba'i phyir lung dang 'gal lo/_/gzhan yang gal te de yod pa ma yin pa ste/_yod pas stong par gyur na 'bras bu skye ba'i dus na rnam par smin pa'i [#]rgyu med pa'i phyir las
[\[82a.3\]]'das pa 'bras bu 'byin par mi 'gyur ro/_/med pa las ni 'bras bu skyed [#]pa'i nus pa yod pa yang ma yin te/_med pa'i mtshan nyid ni nus pa thams cad dang bral ba yin pa'i phyir ro/_/gzhan yang rgyal po nga las nu byung bar gyur to/_/'khor los sgyur ba'i rgyal po dung dang
[\[82a.4\]]de bzhin gshegs pa byams pa 'byung bar 'gyur ro zhes bya ba la sogs pas rnam par phye nas rnal 'byor pa rnams kyi [#]shes pa 'das pa la sogs par 'byed par mi 'gyur ro/_/med pa la ni rnam par dbye ba yod pa ma yin te/_de lta bas na rgyal po dga' ba'i dpal la
[\[82a.5\]]sogs pa 'das pa dang ma 'ongs pa'i dngos po rnams rdzas dgag pa'i ngo bo ni ma yin te/_dus kyis bsdus pa'i gzugs la sogs pa nyid du bstan pa'i phyir da ltar byung ba bzhin no/_/bcom ldan 'das kyis [#]dge slong dag gal te 'das pa'i gzugs shig yod par ma gyur
[\[82a.6\]]na/_'phags pa nyan thos thos pa dang ldan pa 'das pa'i gzugs la mi lta bar yang mi 'gyur ba zhig na/_gang gi phyir 'das pa'i gzugs yod pa de'i phyir 'phags pa nyan thos thos pa dang ldan pa 'das pa'i gzugs la mi lta ba yin zhes bya ba rgyas pa [#]dang /_de bzhin du
[\[82a.7\]]gzugs gang cung zad 'das pa [#]dang ma 'ongs pa la sogs pa thams cad bsdus nas gzugs kyi phung po zhes bya ba'i grangs su 'gro zhes bya ba la sogs pa gsungs so/_/dus kyis bsdus pa gang dag la yin [#]pa de dag ni dus kyis bsdus pa ste/_gzugs la sogs pa'o/_/
[\[82b\]]
[\[82b.1\]]sogs pa'i sgras tshor ba la sogs pa gzung ngo /_/de dag gi ngo bo ni gzugs la sogs pa nyid de/_'dir yang sogs pa'i sgras sdug bsngal dang kun 'byung dang mi rtag pa dang bdag med pa la sogs pa nyid du nye bar bstan pa nyid du [#]gzung ngo /_/yang ci ste 'o na nam mkha' bzhin
[\[82b.2\]]du rtag [#]tu gnas pa'i phyir ji ltar 'das pa la sogs pa rnam par gzhag snyam na/_dus tha dad ces bya ba la sogs pa smos so/_/gang gi phyir bya ba thob pa ni da ltar zhes bya ba [#]la/_bya ba zhig pa ni 'das pa yin zhing bya ba ma thob pa ni mi 'ongs pa yin pa'i phyir bya ba'i sgo nas dus rnam par
[\[82b.3\]]gzhag go/_/yang 'di bya ba ci la 'dod/_/gal te dper na gang gi phyir mig gis mthong ngo /_/rna bas thos so/_/snas tshor ro/_/lces myang [#]ngo zhes bya ba la sogs pa la [#]sogs pa la mig la sogs pa lnga rnams kyi lta ba la sogs pa dang /_rnam par shes par byed pa'i phyir rnam par shes pa'i yang shes
[\[82b.4\]]pa po nyid do[#]/_/gzugs la sogs pa yang dbang po'i spyod yul yin pa ltar mthong ba la sogs pa'i mtshan nyid kyi [#]bya ba yin no/_/de ltar yin na da ltar byung ba'i mig de dang mtshungs pa gnyid log pa'i gnas skabs na bya ba med pa'i phyir da ltar byung ba nyid du mi 'gyur ro/_/ci ste bya ba'i
[\[82b.5\]]mtshan nyid ni 'bras bu 'byin pa dang 'dzin pa yin te[#]/_dper na mig gi skye ba la sogs pa'i chos lhan cig 'byung ba rnams ni [#]skyes bu byed pa'i 'bras bu yin la/_mjug thogs su byung ba'i mig gi dbang po ni skyes bu byed pa'i 'bras bu dang bdag po'i 'bras bu dang rgyu mthun pa'i 'bras
[\[82b.6\]]bu yin pa'i rang bzhin no/_/'di ni 'bras bu skyed par byed pa'i phyir 'byin par byed pa yin la rgyu'i dngos por gnas pa'i phyir 'dzin pa yin pas mig [#]da ltar byung ba zhes bya'o zhe na/_'o na de ltar na skal ba mnyam pa dang kun du 'gro ba dang rnam par smin pa'i rgyu 'das pa dang ma 'ongs pa rnams kyang
[\[82b.7\]]'bras bu 'byin par khas len pa'i phyir da ltar byung ba nyid du thal bar 'gyur ro/_/ci ste 'bras bu 'byin pa dang 'dzin pa'i mtshan nyid kyi bya ba mtha' [#]dag la yod par 'dod na/_de lta na yang skal ba mnyam pa'i rgyu la sogs pa 'das pa yang da lta bar thal bar 'gyur nas 'jigs nas/_
[\[83a\]]
[\[83a.1\]]slob dpon 'dus [#]bzang gis smras pa/_'bras bu [#]'phen pa'i nus pa chos rnams kyis bya bar brjod kyi/_'bras bu skyed par [#]ni ma yin no/_/skal ba mnyam pa'i rgyu la sogs pa 'das pa rnams la ni 'bras bu 'phen pa yod pa yang ma yin te/_da lta [#]ba'i
[\[83a.2\]]gnas skabs na 'phangs zin pa'i phyir ro/_/'phangs zin pa yang 'phen par rigs pa ma yin te/_thug pa med par thal bar 'gyur ba'i phyir ro/_/de lta bas na 'das pa rnams la bya ba srid pa ma yin pa'i phyir mtshan nyid 'chol bar 'gyur ba ma yin no zhe'o/_/de dag gis [#]
[\[83a.3\]]ni zhes bya ba la sogs pas lan 'debs par byed de/_bya ba de chos las gzhan nam gzhan ma yin pa zhes bya ba de dag gis khas blang bar bya dgos te/_gzhan dang gzhan ma yin pa dag ni phan tshun spangs te gnas pa'i mtshan nyid yin pa'i phyir gcig dgag pa ni gzhan
[\[83a.4\]]sgrub [#]pa med na mi 'byung ba yin pa'i phyir dngos po'i go skabs gzhan yod pa ma yin no/_/de la gal te gzhan yin pa de'i tshe da ltar byung ba'i sngar dang phyis kyi gnas skabs dag rang bzhin med pa nyid du 'gyur te/_rgyu nyid dang 'dus byas nyid la sogs pa'i phyir ni gtan tshigs
[\[83a.5\]]so/_/bya ba bzhin du ni dpe'o/_/sogs pa'i sgras ni dngos po nyid la sogs pa gzung ngo /_/de lta ma yin na gal te snga ma dang phyi ma rang bzhin med pa nyid du [#]gyur na/_de'i tshe rang bzhin thams cad du gnas pa'i phyir 'dus byas thams cad rtag [#]pa nyid du 'gyur ro/_/dus thams
[\[83a.6\]]cad du yod pa las ma gtogs pa'i rtag [#]pa'i mtshan nyid yod pa yang ma yin te/_gang gi rang bzhin 'jig med pa/_/de la mkhas rnams rtag ces brjod/_/ces gang bshad pa yin no/_/'di snyam du gal te rtag pa dang nus pa dang rgyu nyid dang 'dus byas nyid la sogs pa'i gtan tshigs
[\[83a.7\]]ji ltar bsgrub par bya ba'i [#]mi mthun pa'i phyogs dang 'gal ba yin zhe na/_rtag pa'i mtshan nyid ces bya ba la sogs pa smos te/_sngar zhes bya ba ni brtan pa'i dngos po rtag par de/_'dus byas thams cad mi rtag pa nyid du khas blangs pa'i phyir rtag pa las 'dus byas nyid srid pa ma yin
[\[83b\]]
[\[83b.1\]]zhes gsal bar nges par bya'o/_/gzhan yang phung po dang khams dang skye mched las ma gtogs pa'i bya ba brjod par byed na/_grub pa'i mtha' dang 'gal te/_'di ltar bcom ldan 'das [#]kyis bram ze thams cad ces bya ba ni [#]'di lta ste/_phung po lnga dang skye mched bcu gnyis dang khams
[\[83b.2\]]bco brgyad do zhes gsungs pa yin no/_/ci ste bya ba gzhan ma yin par khas len par byed pa de'i tshe/_chos kyi rang gi ngo bo bzhin du de las tha mi dad pa'i phyir de yang dus thams cad par 'gyur te/_de lta yin dang bya ba zhig pa ni 'das pa dang de thob pa ni da ltar byung ba yin zhing de ma thob
[\[83b.3\]]pa ni ma 'ongs pa zhes bya ba'i dbang gis dus la sogs pa'i rnam par dbye ba 'dir mi 'gyur ro/_/gal te gang gi phyir bya ba 'di'i rnam par dbye bas zhig pa dang thob pa dang ma thob pa dag tu 'gyur ba de'i tshe dus kyi rnam par dbye ba 'dir 'gyur na/_de dag gi rnam par phye nas yod pa ma yin na [#]ste/_
[\[83b.4\]]rtag tu gnas pas gcig gi ngo bo la [#]rnam par dbye ba med pa'i phyir ro/_/gzhan yang bya ba las tha mi dad pa'i phyir chos kyang bya ba bzhin du snga ma dang phyi ma'i mthas [#]stong pa'i yod pa dang ldan par 'gyur ro/_/sngon dang phyi ma'i [#]rnam par gcod [#]pa ni snga ma dang phyi ma'i mthas [#]stong pa'o/_/da ni dbus
[\[83b.5\]]tsam yang yin la yod pa yang yin zhes chig rnam par sbyar ro/_/de 'di la yod pas de dang ldan pa'o/_/bya ba rtag tu zhes bya ba la sogs pas phan tshun 'gal ba khas blangs pa'i sgo nas bzhad gad du byed pa yin no/_/'o na de lta na gzugs la sogs pa'i chos rtag tu yod pa ma yin no zhes bya bar
[\[83b.6\]]thal bar 'gyur te/_bya ba las tha mi dad pa'i phyir ro zhe na/_chos ni rtag tu yod par brjod/_/ces bya ba smos te/_de lta na yang chos las bya ba gzhan nyid du thal bar 'gyur ro zhe na/_bshad par bya ba yang chos las gzhan ma yin/_lha ni dbang phyug la sogs pa ste/_de dag ni rigs pa dang
[\[83b.7\]]mi rigs pa dang spyod [#]pa med par rang dbang du 'jug ste/_de dag ni 'dod pa ji lta ba bzhin du rang dbang du 'jug pa'i phyir rigs pa dang mi rigs pas lta bar mi byed de/_'di yang de bzhin no zhes bya ba'i tha tshig go/_/gzhan yang bya ba gzhan gyis ma 'ongs pa la sogs pa nyid du 'dod na/_
[\[84a\]]
[\[84a.1\]]'o na bya ba'i sgo nas dus rnams rnam par gzhag go zhes brjod par mi bya ste/_'khrul pa'i phyir ro/_/ci ste bya ba rang gi ngo bo yod pa la ltos nas ma 'ongs pa la sogs pa [#]yod pa nyid du rnam par 'jog pa de bzhin du dngos po rnams kyang ma 'ongs pa la sogs pa nyid du
[\[84a.2\]]'gyur ba'i phyir/_bya ba brtags pas ci zhig bya/_/yang 'khrul pa'i skyon du 'gyur na mi rung ngo snyam pas bya ba la yang bya ba khas len par byed pa de'i tshe/_de la yang tha dad pa la sogs pa bsam pa'i brgal zhing brtag pa mtshungs pa dang /_thug pa med pa'i nyes pa yod do/_/gzhan ma
[\[84a.3\]]yin pa nyid yin na yang bya ba dus thams cad par 'gyur te/_khyad par med pa'i phyir chos kyi rang gi ngo bo bzhin no zhes gang smras pa 'di la/_btsun pa 'dus bzang gis smras pa/_rang gi ngo bo las tha mi dad kyang chos khyad par du byed par mthong ste/_dper nas la sogs pa
[\[84a.4\]]rnams kyi thogs pa dang bcas pa nyid la sogs pa bzhin no/_/dper na de dag ni don ji lta ba bzhin du khyad par med kyang thogs pa dang bcas pa dang thogs pa med par bstan du yod pa dang bstan du med pa zhes bya ba'i bar rang gi ngo bo las tha mi dad pa'i chos kyis [#]khyad par [#]du byed pa rtog [#]pa
[\[84a.5\]]de bzhin du bya bas kyang chos yin no zhes bya ba 'di ni skabs la nye bar mkho ba ma yin te/_'di ltar 'dir dngos po las bya ba tha mi dad par khas blangs pa na gcig gi bdag nyid du gyur pa'i dngos po'i bya ba khyad par med pa'i phyir de'i dbang gis dus kyi rnam par dbye ba 'di mi 'thad pa
[\[84a.6\]]yin no zhes bya ba 'di ni skabs yin no/_/sa la sogs pa ni phan tshun rang gi mtshan nyid tha dad pa'i phyir tha dad pa yin no zhes bya ba rigs te/_gang gi phyir la la ni thogs pa dang bcas par 'gyur la/_dper na tshor ba la sogs pa lta bur kha cig ni thogs pa med pa nyid yin gyi/_thogs
[\[84a.7\]]pa dang bcas pa gang yin pa de kho na thogs pa med pa yin no zhes bya ba ni ma yin no/_/gang gi phyir chos gang zhig res 'ga' thogs pa dang bcas pa nyid la sogs pa dang bcas par 'gyur bas sa la sogs pa dngos po'i bdag nyid rjes su 'gro ba gcig po ni 'ga' yang yod pa ma yin no/_/
[\[84b\]]
[\[84b.1\]]'o na ci zhe na/_dngos po cha shas med pa nyid de ltar te rigs mthun pa dang rigs mi mthun pa las ldog par bstan pa yin te/_rang gi ngo bo las tha mi dad pa'i chos gcig tha dad par byed par rigs pa ma yin no/_/gal te rang gi ngo bo las tha mi dad pa'i chos tha dad du byed par gyur na/_ji ltar
[\[84b.2\]]gzugs kyi thogs pa dang bcas pa zhes tha dad pa'i tha snyad yin zhe na/_gzugs kyi de zhes bya ba'i sgras[#]/_/zhes bya ba la sogs pa [#]smos te/_de zhes bya ba ni thogs pa dang bcas pa nyid do/_/sgra zhes bya ba ni gzugs kyi thogs pa dang bcas pa zhes bya ba 'dis so/_/khyad par gzhan
[\[84b.3\]]mi 'phen pa yis/_/zhes bya ba ni khyad par gzhan spangs nas zhes bya ba'i don to/_/de ltar brjod ces bya ba ni tha dad pa lta bur ro/_/'di la dpe bshad pa ni/_sems kyi bag chags kyang yang yin/_/zhes bya ba ste[#]/_kyang yang zhes bya ba'i tshig phrad gnyis tshogs nas lta bu'i don du blta
[\[84b.4\]]bar bya'o/_/yang de nyid kyis smras pa/_bya ba chos las gzhan ma yin te/_de las [#]tha dad du rang bzhin dmigs pa'i phyir ro/_/chos tsam yang ma yin te/_rang bzhin yod na yang res 'ga' med pa'i phyir ro/_/med pa yang ma [#]yin te/_khyad par [#]med pa'i phyir dang /_bya ba yang sngar
[\[84b.5\]]med pa'i phyir rgyun bzhin no/_/dper na chos bar med par 'byung ba ni rgyun zhes bya [#]la/_'di chos las tha dad pa yang ma yin te/_de dang ma phye bar gzung [#]bar bya ba'i phyir ro/_/chos tsam yang ma yin te/_skad cig gcig nyid kyang rgyun nyid du thal bar 'gyur ba'i phyir ro/_/med pa
[\[84b.6\]]yang ma yin te/_'bras bu yod pa'i phyir ro zhes bya ba lta bu'o/_/yang bshad pa/_'bras bu'ang rgyun la mngon 'dod cing /_/rgyun de'ang 'ga' yang yod ma yin/_/bya ba'i sgo nas dus grub pa/_/de ltar rigs pas rtogs par gyis/_/zhes pa'o[#]/_/'dir smras pa/_ci ste rgyun la
[\[84b.7\]]sogs zhes bya ba la sogs pa la/_rgyun la sogs [#]pa bzhin zhes bya ba'i sogs pa'i sgras tshogs pa la sogs pa gzung ngo /_/ji ltar rgyun can las de nyid dang gzhan du brjod du med pa'i phyir/_gang zag dang rgyun [#]rang bzhin med pa de bzhin du bya ba yang rang bzhin med par 'gyur ro/_/
[\[85a\]]
[\[85a.1\]]rang bzhin zhig yin na ni gdon mi za bar de nyid dam gzhan du 'gyur ba yin te/_de lta yin dang bya ba de brtags pa yin pa'i phyir rgyun bzhin du 'bras bu 'ga' la yang nye bar sbyor ba ma yin no/_/brtags pa'i rgyu ni 'bras bu 'ga' zhig la yang nye bar sbyor ba yod pa ma
[\[85a.2\]]yin te/_de ni rang bzhin med pa yin pa'i phyir la 'bras bu skye ba ni rang bzhin dang 'brel pa'i phyir ro/_/de lta bas na rgyun can gyi rang bzhin gyis dngos po'i rang bzhin nyid don byed par nus pa yin gyi/_rgyun brtags pa ni ma yin no/_/de lta yin dang bya ba brtags [#]su yod pa
[\[85a.3\]]yin pa'i phyir snga ma bzhin du phyis kyang don dam par yod pa ma [#]yin pa'i phyir de'i dbang gis dus gsum rnam par gzhag na yang brtags pa nyid du 'gyur gyi yang dag pa ni ma yin no/_/yang ci ste bya ba brtags su yod pa dang des byas pa'i dus rnam par gzhag pa yang brtags su
[\[85a.4\]]yod pa yin la rag mod de las skyon cir 'gyur snyam na[#]/_bya bar brjod pa zhes bya ba smos te/_'bras bu 'phen pa'i nus pa ni chos rnams kyi bya ba yin no zhes bya bar khyed cag gis brjod la/_'bras bu 'phen pa'i nus pa [#]gang yin pa ste dngos po'i rang gi mtshan nyid las gzhan
[\[85a.5\]]ni ma yin no/_/'o na ci zhe na/_de nyid yin no/_/de nyid kyi phyir 'di sgra'i spyod yul ma yin te/_thun mong ma yin pa yin pa'i phyir la/_rang gi mtshan nyid la sgra mi 'jug pa'i phyir ro/_/de lta yin dang nus pa nyid dngos po [#]yin gyi gzhan ma yin pa'i phyir ji ltar nus pa de tha snyad du
[\[85a.6\]]yod par 'gyur te/_mi 'gyur ba kho na'o zhes bya ba'i tha tshig go/_/de bas na [#]de'i dbang gis dus rnam par gzhag pa de kho na nyid du 'dod par bya dgos so snyam du bsams pa yin no/_/gzhan yang gang me la sogs pa'i ngo bo bsreg [#]pa dang 'tshed pa la sogs pa don bya ba byed par
[\[85a.7\]]dmigs pa nyid ci 'das pa dang ma 'ongs pa'i gnas skabs yin nam/_'on te gzhan yin/_gal te de nyid yin na khyad par med pa'i dngos po gcig la gang gis go rims bzhin du ma 'ongs pa dang /_'das pa dang da ltar rnam par 'jog par 'gyur ba ji ltar mi byed pa la sogs
[\[85b\]]
[\[85b.1\]]pa'i chos phan tshun 'gal ba'i chos yod par 'gyur/_gal te 'gal ba'i chos dang ldan pa yang gcig tu gyur na/_'o na de tha dad par rnam par mi gzhag go/_/de lta yin dang 'gro ba thams cad gcig nyid du 'gyur la/_gcig nyid yin na yang lhan cig skye ba la sogs par thal bar 'gyur
[\[85b.2\]]ro/_/yang ci ste gnas skabs spangs pa dang yongs su 'dzin pa'i bye brag gis tha dad pa'i phyir dus [#]rnams su dngos po khyad par med do zhes rtog na/_de lta na yang ci gnas skabs de dag dngos po las tha dad pa yin pa [#]yin nam 'on te tha mi dad pa yin zhes bya ba brjod par bya dgos so/_/pha rol
[\[85b.3\]]pos ma yin zhes bya ba smos te/_dngos po las tha dad pa yin zhes 'brel te/_/ci'i phyir zhe na/_dngos po byed po mi thob phyir te/_byed pa po ma yin pa nyid du thal bar 'gyur ba'i phyir ro/_/gnas skabs de dag nyid du [#]rjes su 'gro ba dang ldog pa dag gis 'bras bu la nus pa grub pa'i phyir
[\[85b.4\]]ro/_/'dir skyon bshad pa ni/_ji ltar zhes bya ba la sogs pa ste/_ji ltar gnas skabs dngos po las tha mi dad par shes par 'gyur rtogs par 'gyur te/_mi 'gyur ba kho na'o/_/gang gi phyir gnas skabs [#]ma byung ba las byung zhing byung [#]nas kyang 'jig par 'gyur ba de ltar [#]dngos po ni mi
[\[85b.5\]]'dod de/_thams cad du yod pa nyid du khas len pa'i phyir ro/_/de lta yin dang de'i bdag nyid de dag ni ma byung ba las byung ba dang byung nas kyang 'jig pa [#]ji ltar rigs pa yin/_/ma yin pa kho na ste/_grub pa dang bde ba tha dad pa'i phyir ro/_/de lta ma yin te/_de'i bdag nyid yin na de dag
[\[85b.6\]]kyang rtag tu yod pa nyid du thal bar 'gyur te/_dngos po'i rang bzhin de las tha mi dad pa'i phyir ro/_/dngos po yin na yang ma byung ba las byung ba la sogs pa thal bar 'gyur te/_gnas skabs kyi rang [#]bzhin no/_/gnas skabs tha dad pa yongs su brtags pa yin du chug mod/_de lta na
[\[85b.7\]]yang 'gal ba'i chos dang ldan pa ma spangs pa kho na yin te/_'di ltar dbus kyi gnas skabs kyi dngos po ci rang gi ngo bos byed pa yin nam/_'on te gzhan gyi ngo bos yin/_gal te rang gi ngo bos yin na/_ngo bo de nyid 'das pa dang ma 'ongs pa'i gnas skabs gzhan dag la [#]yod pa'i phyir/_
[\[86a\]]
[\[86a.1\]]'di'i byed pa'i rang bzhin mi byed pa dang byed pa zhig pa ji ltar 'gyur/_ci ste gzhan gyi ngo bo [#]yin na de'i tshe/_yang 'di'i byed pa po ma yin pa thob par 'gyur bas dngos po med pa [#]nyid du thal bar 'gyur ro/_/de ltar re zhig me la sogs pa'i rang bzhin de nyid 'das pa dang
[\[86a.2\]]ma 'ongs pa la sogs pa'i gnas skabs su mi rigs so/_/'on te gzhan yin na phyogs 'di la gcig la byed pa dang mi byed pa la sogs pa phan tshun 'gal ba'i chos 'chol ba la sogs pa'i skyon du mi 'gyur te/_dngos po tha dad pa'i phyir ro/_/'on kyang sreg pa dang 'tshed pa la
[\[86a.3\]]sogs pa'i 'bras bu la rung ba'i me la sogs pa'i dngos po gang yin pa de ma byung ba las byung zhing byung nas kyang 'jig par 'gyur ba'i phyir de'i che yod pa nyid du khas len pa dang 'gal bar 'gyur te/_rjes su 'gro ba med pa'i phyir ro/_/gal te yang 'di snyam du 'bras bu la byung ba
[\[86a.4\]]nyid ma byung ba [#]las byung zhing byung nas kyang 'jig par 'gyur ba de lta na yang na 'das pa dang ma 'ongs pa'i gnas skabs kyi 'bras bu la rung ba ma yin pa'i dngos po yod pa nyid yin la/_de lta yin dang rtag tu yod pa nyid du khas blangs pa dang 'gal ba ma yin no snyam du sems na/_don
[\[86a.5\]]byed nus pa zhes bya ba smos te/_de nyid ces bya ba ni don byed nus pa'o/_/de dag la zhes bya ba ni 'das pa dang ma 'ongs pa'i gnas skabs dag la'o/_/gang yod ces bya ba ni 'bras bu la [#]rung ba ma yin pa'o/_/yang ci ste skal ba mnyam pa'i rgyu la sogs pa 'das pa 'bras bu la rung ba nyid
[\[86a.6\]]du 'dod de/_de bas na [#]de las 'bras bu mi 'byung zhes bya ba 'di ma grub pa yin no snyam na/_ma byung ba las zhes bya ba smos te/_res 'ga' ba ni nyid kyis kyang zhes bya ba ni/_gzhan bzhin gsal bar da ltar 'gyur/_/zhes bya ba dang sbrel bar bya'o/_/gzhan bzhin zhes bya ba ni rtsod pa'i
[\[86a.7\]]gzhir ma gyur pa'i da ltar ba bzhin no/_/gtan tshigs 'di rjes su 'gro ba med pa yang ma yin te/_'di ltar rgyu dang rkyen gyis bskyed pa'i don gang yin pa de ni da ltar zhes bya ba [#]la gang yang res 'ga' ba ni gdon mi za bar rgyu dang rkyen dag gis bskyed pa yin no/_/'di ltar rgyu med pa la ni
[\[86b\]]
[\[86b.1\]]go skabs gnyis yod de/_rtag tu yod pa'am med pa nyid de[#]/_gzhan la mi ltos pa'i phyir ro[#]/_/de lta bas na gang res 'ga' ba yin pa de ni gdon mi za bar rgyu dang rkyen gyis bskyed pa yin la/_gang yang rgyu dang rkyen gyis bskyed pa'i yod pa de ni gdon mi za bar da ltar byung ba yin pa'i phyir
[\[86b.2\]]da ltar byung bas res 'ga' ba nyid la khyab par grub po/_/gzhan yang gal te 'das pa dang ma 'ongs pa rdzas su yod pa yin pa de'i tshe 'dus byas thams cad rtag pa nyid du thal bar 'gyur la/_de lta yin dang gzugs la sogs pa so sor brtags pa'i 'gog [#]pa la sogs pa las khyad par
[\[86b.3\]]du mi 'gyur ro/_/ci ste gzugs la sogs pa 'dus byas kyi mtshan nyid dang ldan pa'i phyir 'dus byas nyid yin gyi nam mkha' la sogs pa ni ma yin te/_des na [#]gzugs la sogs pa las so sor brtags pa'i 'gog pa mi 'dra bar 'gyur ro zhes bya bar gzhan dag gis 'dod na de ni
[\[86b.4\]]yang dag pa ma yin te/_'di ltar skye ba dang rga ba dang gnas pa dang mi rtag pa zhes bya ba bzhi po 'di dag ni 'dus byas kyi [#]mtshan nyid dag yin no/_/de la skye bas skyed par byed do[#]/_/gnas pas gnas par byed do/_/rgas pas [#]rgas par byed do/_/mi rtag pas 'jig par byed do zhes bya ba 'di
[\[86b.5\]]dag gi bya ba ni skyed pa la sogs pa 'di dag yin no/_/de la re zhig skye ba ni khyab par gang zhig skyed par byed pa na gzugs la sogs pa'i skyed par byed pa zhes brjod pa/_ci gzugs la sogs pa de las gzhan te tha dad pa'am/_'on te gzhan ma yin pa ste tha mi dad pa'i khyad par skyed
[\[86b.6\]]par byed pa yin zhes bya ba phyogs rnam pa gnyis so/_/de la re [#]zhig tha mi dad pa ni ma yin te/_gang gi phyir khyad par 'di skye ba'i bya ba las sngar yang grub pa'i phyir bya bar mi nus te/_grub pa'i dus phyis bzhin no/_/grub zin pa ni bya bar rigs pa ma yin te ha cang thal bar 'gyur ba'i
[\[86b.7\]]phyir ro/_/khyad par tha dad pa byed pa yang ma yin te/_tha dad na ni gzugs la sogs pa 'di'i khyad par 'di zhes bya ba'i 'brel pa ma grub pa'i phyir te/_'di ltar de re zhig de'i bdag nyid kyi mtshan nyid kyi 'brel pa med de/_tha dad par khas blangs [#]pa'i phyir ram/_khas mi len na yang sngar
[\[87a\]]
[\[87a.1\]]bshad pa'i skyon du thal bar 'gyur ba'i phyir ro/_/de las byung ba'i mtshan nyid kyang med de skye ba nyid las de byung ba'i phyir ro/_/'brel pa gzhan yang yod pa ma yin te/_rten dang brten pa nyid la sogs pa ni de las byung ba'i khongs su 'dus pa'i phyir ro/_/yang de las byung
[\[87a.2\]]bar khas len na/_de tsam las byung ba'i khyad par ni rtag tu skye bar thal bar 'gyur ba'i phyir ro/_/da ni skye ba ci zhig byed par 'gyur/_skye ba la ltos nas skyed par byed pa yin no [#]zhe na/_phan 'dogs par mi byed pa'i skye ba la [#]ltos pa ni rigs pa ma yin te/_ha cang thal bar 'gyur ba'i
[\[87a.3\]]phyir ro/_/phan 'dogs par byed na yang phan pa de khyad par bzhin du de nyid dang [#]gzhan nyid kyis bsams pa na thug pa med par thal bar 'gyur ba'i phyir ro/_/de lta bas na tha dad pa yin na 'brel pa mi 'grub po/_/gzhan yang khyad par de sngar med pa'i phyir 'bras bu med par khas blangs
[\[87a.4\]]par 'gyur ro/_/de bzhin du rga bas gzhan du 'gyur bar byed la/_gnas pas gnas pa dang /_mi rtag pas 'jig par byed pa na gzhan du 'gyur ba nyid la sogs pa 'di dag ni gzhan dang gzhan ma yin par rnam par brtags pa na skyon gang yin pa de dag ni skye ba bzhin du rga ba la sogs pa la yang brjod
[\[87a.5\]]par bya'o/_/rang gi 'bras bu las rigs pa la sogs pa yod pa nyid gang yin pa de nus pa'i rang bzhin nges pa'i phyir 'dod de/_de dag ni nus pa'i rang bzhin de yang thams cad du yod pa'i phyir thams cad du [#]'bras bu rtsom pa nyid du thal bar 'gyur ro/_/rgyu dang rkyen ma tshang ba yang ma
[\[87a.6\]]yin te/_de dag kyang rtag tu gnas pa'i phyir ro/_/de lta yin dang 'das pa dang ma 'ongs pa'i gnas skabs dag tu skye ba la sogs pas skyed [#]pa la sogs pa'i bya ba byed pa'i phyir dus gcig nyid la dus dpag tu med par [#]thal bar 'gyur ro/_/gzhan yang 'das pa dang ma 'ongs pa
[\[87a.7\]]dag skad cig ma nyid yin na[#]/_skad cig ma ma yin pa nyid yin zhes bya ba phyogs rnam pa gnyis so/_/de la gal te dang po ste skad cig ma zhes bya ba'i tha tshig go/_/de'i tshe dus dpag tu med par 'gyur ba so na 'dug pa yin no/_/de la skad cig gang zhes bya bas [#]de nyid ston pa yin no/_/
[\[87b\]]
[\[87b.1\]]ci ste skad cig ma ma yin pa [#]zhes bya ba'i phyogs yin na/_de lta yin na grub pa'i mtha' dang 'gal te/_grub pa'i mtha' ni nges pa'i mtha' la brjod do/_/de skad du yang 'dus byas thams cad skad cig ma yin no zhes bya ba ni grub pa'i mtha' yin no/_/gzhan yang grub pa'i mtha'
[\[87b.2\]]dang 'gal ba 'ba' zhig tu ma zad/_dam bca' ba rjes su dpag pa dang yang 'gal ba yin te/_'di ltar gang yod pa de thams cad ni skad cig ma yin te/_da ltar ba [#]bzhin no/_/'das pa dang ma 'ongs pa dag kyang yod pa yin no zhes nges pa'i phyir skad cig ma 'jig par
[\[87b.3\]]'gyur ro/_/gtan tshigs [#]'di'i 'brel pa skad cig ma 'jig pa brtags par bsgrubs zin pa'i phyir ma nges pa nyid ma yin no/_/'di ltar yod pa'i mtshan nyid ni don bya ba byed pa yin te/_skad cig ma ma yin pa yang rim dang cig car dag gis don byed pa 'gal ba'i phyir
[\[87b.4\]]ro/_/don byed pa log na de'i mtshan nyid can gyi yod pa [#]ldog pa'i phyir bsgrub bya'i mi mthun pa'i phyogs kyis yod pa la khyab po/_/gzhan yang 'das pa dang ma 'ongs pa 'di dag don byed par nus pa zhig gam mi nus pa zhig ces bya ba phyogs rnam pa gnyis so/_/gal te nus na
[\[87b.5\]]de'i tshe nus pa yod pa na [#]da ltar bar 'gyur te/_rtsod pa'i gzhir ma gyur pa'i da ltar ba [#]bzhin no/_/sbyor ba ni gang dang gang don bya ba byed par nus pa de dag ni da ltar ba [#]yin te/_rtsod pa'i gzhir ma gyur pa'i da ltar ba [#]bzhin no/_/'das pa la sogs pa yang don byed par nus pa yin no zhes
[\[87b.6\]]bya ba ni rang bzhin gyi gtan tshigs kyi thal bar 'gyur ba'o/_/'di ma nges pa yang ma yin te/_'di ltar da ltar ba log pa na zhig pa dang ma skyes pa rnams nus pa thams cad dang bral par 'gyur te/_nam mkha'i pad mo bzhin no/_/sbyor ba ni gang dag da ltar byung ba yang ma yin pa de
[\[87b.7\]]dag ni 'ga' zhig tu nus par yang mi 'gyur te/_nam mkha'i pad ma [#]bzhin no/_/'das pa la sogs pa rnams kyang da ltar ma yin no zhes bya ba ni khyab par byed pa mi dmigs pa'o/_/'dus ma byas nam mkha' dang so sor brtags pa'i 'gog pa dang so sor brtags pa ma yin pa'i
[\[88a\]]
[\[88a.1\]]'gog pa rnams kyis [#]ma nges par 'gyur ba yang ma yin te/_de dag kyang phyogs su byas pa'i phyir ro/_/de'i phyir de dag ma nges pa nyid du brtags pa'i rgyu mtshan ma yin no/_/'di ltar gang dngos po rnams kyi so sor nges pa'i don byed pa'i nus pa de ni byin las byung ba
[\[88a.2\]]yin no zhes khas blang bar bya ste/_de lta ma yin te gal te rgyu med par gyur na/_de'i tshe nges pa'i rgyu med pa'i phyir dngos po rnams kyi nus pa so sor nges par mi 'gyur ro/_/de lta yin dang thams cad 'bras bu thams cad la nye bar sbyor bar 'gyur ro/_/de lta bas na nam mkha' la
[\[88a.3\]]sogs pa ma byas pa'i nus pa nges par mi rigs pa'i phyir de dag ni ma nges pa nyid du brtags [#]pa'i rgyu mtshan ma yin no/_/gtan tshigs dang po mi [#]mthun pa'i phyogs la ldog pa la the tshom za ba yang ma yin te/_ji ltar nges pa'i don bya ba la nus pa gang yin pa de'i skye ba gang yin pa 'di ni
[\[88a.4\]]rgyu dang rkyen gyis bskyed pa yin la de nyid da ltar ba'i mtshan nyid yin no/_/da ltar byung ba'i mtshan nyid ma tshang ba med pa 'di yang 'das pa la sogs pa la yang yod pa'i phyir rgyu mtshan gzhan med pas/_ci'i phyir da ltar byung bar thal bar mi 'gyur/_gzhan yang gang gi ltar na 'das
[\[88a.5\]]pa dang ma 'ongs pa rdzas su [#]yod pa de'i ltar na 'bras bu yang rtag tu yod pa'i phyir mtho ris dang byang grol thob par bya ba'i don du 'bad pa 'bras bu med par 'gyur te/_'di bsgrub par bya ba la 'bras bu cung zad kyang med pa'i phyir ro/_/'di la brtul [#]zhugs dang nges pa la sogs
[\[88a.6\]]pa'i mtshan nyid mi g.yo ba ci zhig la nus par 'gyur/_skye ba la nus pa ma [#]yin no zhe na[#]/_'o na skye ba ma byung ba las byung ba yin no zhes bya bar grub po/_/ci ste de yang yod na de ni gang zhig gang du nus pa yin da ltar byed pa la nus pa yin no zhe na/_da ltar [#]la byed pa zhes bya ba 'di ci'i yin
[\[88a.7\]]yul gzhan du 'gugs pa yin no zhe na/_'o na dngos po rtag par thal bar 'gyur te/_thams cad du gnas pa'i phyir ro/_/tshor ba la sogs pa'i gzugs can ma yin pa rnams la byed pa med pa'i phyir 'gugs par 'gyur/_gang yang de 'gugs pa de yang ma byung ba las byung
[\[88b\]]
[\[88b.1\]]ba yin no zhes bya bar grub po/_/mtho ris ni/_ri rab kyi steng la sogs pa'o/_/byang grol ni thar pa ste/_de dag thob pa ni 'brel pa'o/_/de la 'bad pa ni brtul zhugs dang nges pa la sogs pa'o/_/ci ste don byed par mi nus pa yin no zhes bya ba'i phyogs gnyis pa la brten na/_'o na de ltar na don
[\[88b.2\]]byed nus pas stong pa de nyid kyi phyir nam mkha'i me tog bzhin du med pa nyid du 'gyur te/_med pa nyid kyi mtshan [#]ni don byed nus pa thams cad kyis [#]dben pa yin pa'i phyir ro/_/de ltar 'das pa dang ma 'ongs pa dag gis med par sgrub par byed pa'i tshad ma brjod nas yod pa sgrub par
[\[88b.3\]]byed pa'i tshad ma dgag pa'i phyir/_med pa'i chos kyis zhes bya ba la sogs pa smos te/_sngar bshad pa'i dus kyis [#]bsdus pa'i phyir zhes bya ba la sogs pa'i gtan tshigs rnams ni gzhi ma grub pa yin te/_'das pa la sogs pa'i chos can ma grub pa'i phyir ro/_/ji
[\[88b.4\]]skad du/_ma grub pa la yod chos med/_/ces bshad pa lta bu'o/_/gal te grub par gyur pa de lta na yang da ltar byung ba nyid du grub pa'i phyir chos kyi rang gi ngo bo phyin ci log tu grub pas gtan tshigs [#]'gal ba dag yin no/_/da ni 'das pa dang ma 'ongs pa'i gzugs la sogs pa
[\[88b.5\]]dus kyis bsdus pa nyid du bstan te/_ri bong gi rwa la sogs pa gtan med pa ni 'das pa'am ma 'ongs pa rnam par 'jog pa ma yin no zhe na/_ngo bo gang zhig ces bya ba la sogs pa smos te/_go bar zad do/_/'o na ji ltar gzugs dang tshor ba la sogs pa'i dngos po rnams
[\[88b.6\]]bstan zhe na/_'das sogs 'di'i zhes bya ba la sogs pa smos te/_gnas skabs de zhes bya ba ni skabs de'o/_/'o na ji ltar rnam par shes pa gnyis pa [#]brten par gsungs she na/_de nyid gzigs pas zhes bya ba smos te/_rnam par shes pa ni rnam pa gnyis te/_dmigs
[\[88b.7\]]pa dang bcas pa dang dmigs pa med pa'o/_/dmigs pa dang bcas pa gang yin pa de la dgongs nas bcom ldan 'das kyis rnam par shes pa gnyis la brten par [#]gsungs so/_/ci ste rnam par shes pa dmigs pa med pa yang yod do zhes ji ltar nges par bya zhe na/_rtag
[\[89a\]]
[\[89a.1\]]pa'i dbang phyug ces bya ba la sogs pa smos te/_sogs pa'i sgras ni gtso bo dang dus la sogs pa gzhan gyis kun du brtags pa bzung ngo /_/blo [#]'di dag sgra la dmigs pa yin no zhes bya ba 'di yang bsam par mi bya ste/_sgra dang ming [#]zhes bya ba la sogs pa smras
[\[89a.2\]]so/_/sgra'am mi ldan pa'i 'du byed kyi khyad par gyi ming ni dbang phyug [#]la sogs pa de'i rnam pa rtag pa nyid dang srid pa gzugs kyi rgyu nyid la sogs pa'i blo des nges par bya ba'i rnam pa gang yin pa [#]de dang bral ba'i phyir ro/_/sogs pa'i sgras ni rgyu mtshan la sogs pa gzhan gyis khas
[\[89a.3\]]blangs pa'i don gyis [#]gzugs brnyan gyi rang bzhin gzung ngo /_/gal te shes pa yul med pa yang yod na/_de ji ltar shes pa zhes tha snyad du byed/_de bzhin du rnam par shes par byed pas rnam par shes pa zhes [#]brjod la/_shes par bya ba med na/_yang ci zhig rnam par shes pas
[\[89a.4\]]rnam par shes par 'gyur zhe na/_rtog pa'i rjes su 'gro brtsam [#]gyis/_/zhes bya ba smos so/_/rtog pa'i rjes su 'gro ba yang rtogs par bya bar med par mi srid do zhe na/_'di'i zhes bya ba smos te/_rnam par shes pa 'di'i rtog [#]pa rjes su 'brang ba de yang ngo /_/ci zhig brjod ce na/_
[\[89a.5\]]bems po ma yin pa'i ngo bo gang yin pa de'o/_/gsal bar bya ba'i dngos po gzhan med pa'i phyir dang /_gsal bar byed pa gzhan dang bral ba'i phyir nam mkha'i dkyil na yod pa'i snang ba bzhin du gsal ba smos pa'i phyir rtog [#]pa'i ngo bo de yin no zhes bya bar brjod do/_/ji ltar
[\[89a.6\]]'das pa'i las 'bras bu 'byin pa yin zhes bya ba 'di la 'bras bu 'byin pa'i zhes bya ba la sogs pa smos te/_dgos pa'i brgyud nas 'bras bu skyed pa'i nus pa grub pa'o/_/gal te de ltar na ji ltar [#]bcom ldan 'das kyis zad pa dang 'gags pa dang yongs su gyur pa'i las gang yin pa
[\[89a.7\]]de ni yod de zhes gsungs she na/_sems kyi rgyud la zhes bya ba smos te/_nye bar brtags nas zhes bya ba ni phal par ro[#]/_/ji ltar rgyu'i rdzas las byung ba'i dbyig pa [#]la sogs pa'i 'bras bu'i rgyun yon [#]zhig na yang rgyu'i rdzes ma zhig go zhes brjod pa de bzhin du las rnams kyang yin no/_/
[\[89b\]]
[\[89b.1\]]nye bar brtags nas bstan pa la dgos pa ci yod ce na/_de ltar zhes bya ba smos te/_las 'das pa med de zhes gsungs na/_rgyu dang 'bras bu bskyed pa'i nus pa 'das pa'i las des bsgos pa gang yin pa de yang med pa nyid du go bar 'gyur bas gdul bya chad par blta bar [#]'gyur ba'i phyir
[\[89b.2\]]bcom ldan 'das kyis las yod do zhes gsungs so[#]/_/da ltar ma yin te/_gal te 'das pa rang gi ngo bo [#]yod par gyur na de'i tshe don dam pa stong pa nyid kyi mdo las/_mig skye ba na yang gang nas kyang ma 'ongs 'gag pa na yang gang du yang ma song zhes mig ma byung ba las byung ba [#]dang byung
[\[89b.3\]]nas kyang 'jig par 'gyur ro zhes gsungs pa ji ltar drang bar bya/_da ltar byung ba'i dus na ma byung ba las byung ba yin no zhe na/_ma yin te/_dus dngos po las don gzhan ma yin pa'i phyir te/_de dag nyid dus gtam gzhi dang /_/zhes bshad pa'i phyir ro/_/ji ste rang gi bdag nyid na
[\[89b.4\]]byung ba las byung ba nyid yin pa de'i tshe mig ma 'ongs pa med do zhes bya bar grub po/_/gzhan yang rtag tu gnas pa nyid yin na 'dus byas rnams kyi [#]rgyu dang 'bras bu dag med pa'i phyir sdug bsngal dang kun 'byung ba'i bden pa med [#]pa dang /_de med pa'i phyir 'gog pa dang lam yang med
[\[89b.5\]]la/_de lta yin dang bden pa bzhi med pa'i phyir yongs su shes pa dang spangs pa dang mngon du bya ba dang bsgom [#]pa yang mi 'thad par 'gyur ro/_/de med pas kyang 'bras bu gnas pa rnams dang zhugs pa'i gang zag rnams med pa'i phyir gsung rab mtha' dag dang 'gal bas 'das pa
[\[89b.6\]]la sogs pa'i dngos po yod par brtags pa ni legs pa yin no/_/rnal 'byor pa rnams kyis 'das pa dang ma 'ongs pa'i shes pa rnam par dbye ba ji lta bu zhe na/_'dir smras pa/_dngos sam zhes bya ba la sogs pa ste/_'das pa'i don la ltos nas 'bras bur 'gyur
[\[89b.7\]]la/_ma 'ongs pa la ltos nas rgyur 'gyur ro/_/de nyid du na yul med kyang /_/zhes bya ba ni mngon par brjod pa can gyi shes pas rang gi mtshan nyid yul du mi byed pa'i phyir ro/_/rnam rtog rjes 'brel [#]bdag nyid kyi/_/zhes bya ba ni rtog pa dang bcas pa zhes bya ba'i don to/_/
[\[90a\]]
[\[90a.1\]]des na ni de'i phyir ro/_/rgyu dang 'bras bu dag gis rgyun 'byung ba dang 'byung bar 'gyur ba la brtan [#]nas yongs su ma dag pa'i rnal 'byor pa rnams 'das pa la sogs pa ston pa la 'jug go/_/bcom ldan 'das de bzhin gshegs pa la ni [#]'jig rten pa'i shes
[\[90a.2\]]pa yang mnga' ba ma yin te/_rtag tu mnyam par gzhag pas ma rig pa thams cad spangs pa'i phyir la/_rnam par rtog pa yang ma rig pa'i rang bzhin yin pa'i phyir ro/_/rtog pa 'di ni rang nyid kyis ma rig pa'i ngo bor 'gyur/_gang phyir rang gi rnam pa ni/_/phyi rol ngo bos
[\[90a.3\]]sgro brtags 'jug_/ces gang [#]gsungs pa yin no/_/sngon gyi smon lam dang bsod nams dang [#]ye shes kyi tshogs kyi stobs kyis thob pa'i yid bzhin nor bu lta bu'i sku can de'i bstan pa ni lhun gyis grub par 'jug pa yin no/_/de kho na nyid bsdus [#]pa'i dka' 'grel las dus
[\[90a.4\]]gsum brtags [#]pa ste/_nyi shu [#]drug pa'o//_//thog ma mtha' [#]med pa zhes bya ba de bsgrub par bya ba'i phyir/_rgol ba bkod pa sngon du 'gro ba can gal te zhes bya ba la sogs pa smos te/_'ga' yang zhes bya ba la sogs pa'o/_/de la bdag sngar bkag pa'i phyir med
[\[90a.5\]]pa nyid kyis rjes su 'gro ba ma yin te/_rnam par shes pa la sogs pa yang skad cig ma yin pa'i phyir ro/_/dus gsum brtag [#]par rjes su 'gro ba bkag pa'i phyir yang rjes su 'gro ba med do/_/'on te lus la sogs pa 'jig rten pha rol por mi 'gyur ram zhe na/_lus dang zhes
[\[90a.6\]]bya ba la sogs pa smos te/_sogs pa'i sgras tshor ba dang 'du shes dang 'du byed rnams gzung ngo /_/gzhan yang khas ni ma blangs so zhes bya ba ni bdag go/_/de lta bas na 'jig rten rgyang pan pa'i phyogs 'di rjes su mthun pa yin par grub po/_/'di ltar 'jig rten pha rol po med pa'i
[\[90a.7\]]phyir 'jig rten pha rol med do zhes bya ba dang /_de bzhin du de kho na nyid ni [#]sa dang chu dang me dang rlung zhes bya ba bzhi po 'di dag yin la/_de dag las ni sems pa can no zhes bya ba 'di ni de'i mdo'i don yin no/_/de la 'grel pa byed pa kha cig ni de dag las sems pa can skye ba yin par
[\[90b\]]
[\[90b.1\]]smras [#]la gzhan dag ni mngon par gsal ba yin par smra'o/_de'i phyir bskyed pa'am gsal bar byed/_/ces phyogs gnyis bshad do/_/tshwa ni sgyur bo'o/_/chang zhes bya ba ni smyos pa skyed par byed pa'i nus pa'o/_/sogs pa'i sgras brgyal ba la sogs pa skyed pa'i nus pa gzung ngo /_/
[\[90b.2\]]'on te mig la sogs pa dang gzugs la sogs pa'i yul la brten nas rnam par shes pa skye bar 'gyur ro zhes pa [#]'di shin tu grags pa ma yin nam/_de'i phyir de dag kho na las rnam par shes pa skye zhes ji skad du brjod ce na/_sa la sogs pa'i bkod pa'i zhes bya ba smos te/_de skad du
[\[90b.3\]]yang /_de tshogs pa la lus dang dbang po dang yul gyi tha snyad 'dogs so zhes bya ba ni de dag gi mdo yin no/_/'byung ba chen po las ma gtogs pa'i dbang po la sogs pa yod pa ma yin te/_de'i gnas lugs kyi khyad par nyid la de btags pa'i phyir la/_bkod pa zhes bya ba
[\[90b.4\]]bkod pa can las gzhan yang yod pa ma yin no/_/'byung ba chen po bzhi po 'di yang mngon sum gyis grub ste/_de kho na nyid mngon sum gyis grub pa 'di las gzhan yang yod pa ma yin no/_/gang gis 'jig rten pha rol la sogs pa gzhan 'grub par 'gyur ba mngon sum las
[\[90b.5\]]gzhan pa'i tshad ma yod pa yang ma yin no/_/gzhan yang gal te 'das pa'i lus la [#]gnas pa'i sems skye ba'i dang po'i sems [#]dang /_'chi ba'i sems las 'byung bar 'gyur ba'i sems la rgyu'i dngos por gyur na de'i tshe sems rgyun mi 'chad pa'i phyir 'jig rten pha rol rtag par 'gyur
[\[90b.6\]]na/_'di ltar re zhig rtsod pa'i gzhir gyur pa'i sems dang po 'di dag gi rgyu dang 'bras bu yod pa ma yin te/_lus tha dad pa la gnas pa'i phyir rta dang ba lang la gnas pa'i rnam par shes pa dag bzhin no/_/yang na skye ba'i blo rnams ni chos can no/_/'das pa'i lus la gnas
[\[90b.7\]]pa'i tha ma'i rnam par shes pa'i bskyed par bya ba nyid dgag pa ni de'i bsgrub par bya'o[#]/_/shes pa yin phyir zhes bya ba'i spyi ni gtan tshigs so/_/rgyud gzhan la gnas pa'i blo dag ni dpe'o/_/sbyor ba ni 'di ltar bya ste/_gang rnam par shes pa yin pa de ni brjod par 'dod pa'i
[\[91a\]]
[\[91a.1\]]'das pa'i lus la gnas pa'i tha ma'i shes pa'i bskyed par bya ba ma yin te/_shes pa yin pa'i phyir/_rgyud gzhan la gnas pa'i shes pa bzhin no/_/brjod par 'dod pa'i lus la gnas pa'i skye ba'i blo 'di dag kyang shes pa'i ngo bo yin no zhes bya
[\[91a.2\]]ba ni 'gal bas khyab pa dmigs pa ste/_brjod par 'dod pa'i rnam par shes pa [#]bskyed par bya ba dang 'gal ba brjod par 'dod pa'i shes pas bskyed par bya ba nyid kyis [#]shes pa nyid la khyab pa'i phyir ro/_/de ltar re zhig 'das pa'i skye ba bkag pa byas nas da ni ma 'ongs
[\[91a.3\]]pa'i skye ba dag [#]pa'i phyir/_chags dang bcas pa zhes bya ba la sogs pa smos te/_chags pa dang bcas pa'i 'chi ba'i sems ni [#]sems gzhan dang mtshams sbyor ba ma yin te[#]/_'chi ba'i sems yin pa'i phyir/_dgra bcom pa tha ma'i sems bzhin no zhes bya ba ni khyab [#]
[\[91a.4\]]par byed pa 'gal ba dmigs pa'o/_/dper na nyon mongs bral ba zhes bya ba ni 'chi ba'i shes pa'o/_/'o na shes pa gang las skye zhe na/_de'i phyir 'byung rngub ces bya ba la sogs pa smos te/_de skad du/_lus nyid las zhes bya ba ni mdo ste/_la ba can dang rta mchog
[\[91a.5\]]gnyis zer ro/_/'on te lus ma grub pa yang nur nur po la sogs pa'i gnas skabs su brgyal ba'i rnam par shes pa yod pa nyid yin te/_de yang khyed cag la 'das pa'i rnam par shes pa bskyed par bya ba nyid du grub ste/_de'i phyir ji ltar lus kho na las nges pa yin zhe na/_nur
[\[91a.6\]]nur po la sogs zhes bya ba la sogs pa smos te/_shes pa skyed [#]pa'i rgyu ni dbang po dang don dag yin te/_shes pa ni don rtogs pa'i ngo bo yin pa'i phyir la/_nur nur po la sogs pa'i gnas skabs na yang dbang po dang don dag med pa'i phyir ji ltar shes pa de'i 'bras bur 'gyur
[\[91a.7\]]zhes bya ba'i rgyu mi dmigs pas brgyal ba'i gnas skabs ni rnam par shes pa med par grub po zhes bya ba ni spyi'i don to/_/rnam par shes pa nus pa'i ngo bos yod do zhes rtag par rigs pa yang ma yin te/_de'i tshe shes pa'i rten rigs pa can gyis brtags pa'i bdag gam
[\[91b\]]
[\[91b.1\]]rnam par shes pa'i rgyun med pa'i phyir ro/_/nus pa rten med pa yang rigs pa ma yin te/_de lta bas na shugs kyis de'i tshe lus nyid rten yin no/_/gzhan shes pa'i rten gyi bdag ste/_shes pa'i rten gyi rang bzhin shes pa'i rgyun nam/_bdag ni de'i tshe med pa'i phyir ro/_/de lta
[\[91b.2\]]yin dang tha mar de 'chi ba'i gnas skabs su rten lus log pa na ji ltar rten med pa'i rnam par shes pa gnas te/_de'i phyir ma 'ongs pa'i skye ba med par grub po/_/yang ci ste 'chi ba'i de ma thag tu byung ba'i srid pa bar mdo'i lus la brten nas sems 'jug par 'gyur ro snyam na
[\[91b.3\]]de ni yang dag pa ma yin te/_'chi ba'i de ma thag tu lus gzhan skye bar ma mthong la/_ma mthong ba yod pa nyid du nges par rigs pa yang ma yin te/_de ni med pa'i tha snyad kyi yul yin pa'i phyir ro/_/rgyud gcig la gnas pa'i sems lus gzhan la brten par rigs [#]pa yang ma
[\[91b.4\]]yin te/_rta dang glang po la sogs pa'i sems bzhin du/_rgyud gcig dang 'brel [#]pa nyid nyams par thal bar 'gyur ba'i phyir ro/_/sbyor ba ni gang zhig lus tha dad pa la 'jug pa'i shes pa de ni rgyud gcig dang 'brel pa ma yin te/_dper na rta dang glang po'i sems bzhin no/_/
[\[91b.5\]]srid pa bar ma dang 'chi ba'i srid pa dag gi sems kyang lus tha dad pa la 'jug pa yin no zhes bya ba ni khyab par byed pa 'gal ba dmigs pa'i thal bar 'gyur ba'o/_/de ltar yang ma yin te/_de'i phyir bzlog pa yin no/_/gang zhig rgyud gcig dang 'brel pa de ni lus tha dad pa la 'jug
[\[91b.6\]]pa ma yin te/_dper na glang po'i sems rta'i lus la mi brten pa bzhin no/_/srog chags rnams kyi sems kyang rgyud gcig dang 'brel pa yin no zhes bya ba ni 'gal bas khyab pa dmigs pa ste/_lus tha dad pa la 'jug pa nyid dang 'gal ba lus tha mi dad pa la 'jug pa nyid kyis rgyud
[\[91b.7\]]gcig dang 'brel pa nyid la khyab pa'i phyir ro/_/de'i phyir zhes bya ba la sogs pas mjug sdud par byed de/_thog ma ni skye ba'o/_/mtha' ma [#]ni 'jig pa'o/_/gang la thog ma dang tha ma yod pa ma yin pa 'di ni thog mtha' med pa'o/_/skyes bu zhes bya ba ni bdag go/_/yang na med pa
[\[92a\]]
[\[92a.1\]]nyid khas long zhes bya ba 'dis ni 'jig rten pha rol med pa'i phyir/_'jig rten pha rol med do zhes bya ba'i mdo 'di bstan pa yin no/_/des 'dir zhes bya ba la sogs pas lan 'debs par byed de/_gang zhig khyed cag dgag [#]byed pa/_/'jig rten pha rol zhes
[\[92a.2\]]bya ba 'di ci zhig_/ci rnam par shes pa la sogs pa'i phung po bzhi po nye bar len pa dang nye bar blangs pa [#]nyid kyis rgyu dang 'bras bur gyur pa las gzhan yin nam/_'on te de nyid yin/_re zhig phyogs dang po ni ma yin te/_de khas mi len pa'i phyir ro/_/gang zhig khas blang bar
[\[92a.3\]]bya ba nye bar len pa dang nye bar blang bar 'gyur ba'i rnam par shes pa la sogs pa'i rgyun las gzhan pa'i 'jig rten pha rol zhes bya ba yod pa ni ma yin no/_/'o na ci zhe na/_thog ma dang tha ma med pa'i shes pa la sogs pa'i rgyun de lo brgya la sogs par chad pa'i ngo bo nges par
[\[92a.4\]]bzung [#]nas gnas skabs 'ga' zhig nyid 'jig rten phyi ma dang snga ma dang 'di zhes kyang rnam par gzhag go/_/ji ltar khyed kyis mthong ba tsam gyis [#]bde ba la mngon par chags pa'i phyir dbang po dang yul 'di dag nyid yul gzhan la sogs pa 'jig rten pha rol la sogs pa nyid
[\[92a.5\]]du brtags te/_ji skad du/_ji srid dbang po dang spyod yul/_/de nyid gcig nyid skyes bu yin/_/de bzhin du yang bshad pa/_yul gzhan nam/_dus gzhan nam gnas skabs gzhan ni 'jig rten pha rol yin no zhes smras pa lta bu'o/_/gal te rgyu dang 'bras bur gyur
[\[92a.6\]]pa'i rnam par shes pa la sogs pa'i rgyun las tha mi [#]dad pa'i 'jig rten pha rol 'gegs par byed na/_de'i tshe grub pa la [#]sgrub par byed pa'i phyir sgrub par byed pa don med par 'gyur te/_de lta bur gyur ba'i 'jig rten pha rol khas ma blangs pa'i phyir ro/_/'on te rgyun dngos
[\[92a.7\]]po med pa'i phyir ro[#]/_/der rnam par gzhag pa'i gnas skabs kyi khyad par gang yin pa de yang dngos po med pa nyid ma yin nam/_de lta yin dang de rgyun de la gnas skabs kyi khyad par rnam par gzhag pa'i 'jig rten pha rol 'di yang don dam par byed par mi 'gyur ro zhe na/_
[\[92b\]]
[\[92b.1\]]skyon 'di ni med de/_rgyun gyi [#]sgras ni dngos por gyur ba'i skad cig ma rgyun can rnams chags chung bar bya ba'i phyir mtha' dag gis cig car bstan pa yin te/_nags la sogs pa'i sgras d+ha [#]ba la sogs pa bzhin no/_/'o na ci ltar/_ci ste rgyu la sogs pa bzhin/_/zhes
[\[92b.2\]]bya ba'i skabs 'dir sngar rgyun dngos po med pa nyid du bstan zhe [#]na/_gcig pu nyid du brtags zhes bya ba la sogs pa smos te/_gcig nyid du brtags [#]pa'i rgyun gang yin pa de ni de nyid dang gzhan du brjod du med pa'i phyir dngos po med pa nyid du mngon par 'dod de/_
[\[92b.3\]]nam mkha'i me tog gi phreng ba bzhin no/_/de'i gnas skabs kyi khyad par la kho bo cag 'jig rten pha rol du rnam par gzhag par byed pa yin no/_/ci ste 'jig rten pha rol gyi ming can shes pa la sogs pa'i rgyun 'di dgag par byed pa de'i tshe re zhig de'i rang gi ngo bo dgag
[\[92b.4\]]pa'i sgo nas 'jig rten pha rol dgag par bya bar mi nus te/_mthong ba ni bsnyon par mi nus pa'i phyir ro/_/'o na ci zhe na/_thog ma dang tha ma med pa'i chos dgag pa'i sgo nas te/_thog ma dang tha ma med pa de yang ji ltar 'grub par 'gyur gal te thog ma med pa nyid du 'dod pa gang
[\[92b.5\]]yin pa de rgyu med par 'gyur ba'am/_shes pa rtag pa can gyi dbang phyug la sogs pa'i rgyu las byung ba'am/_yang na rang nyid kyis rtag pa'am/_'byung ba tsam gyis bskyed pa'am/_rgyud gzhan gyi shes pa'i rgyud can yin zhes bya bar phyogs lnga'o/_/gal te sems
[\[92b.6\]]thams cad rang gi rgyud la gnas pa'i shes pa snga ma snga ma'i rgyu can du gyur na de'i tshe sems kyi rgyun thog ma med pa can du 'gyur gyi gzhan du ni ma yin no zhes bsams nas phyogs 'di rnams nye bar bkod do/_/de la re zhig phyogs dang po ni ma yin te/_rtag tu yod pa la sogs
[\[92b.7\]]par thal bar 'gyur ba'i phyir ro/_/ltos pa'i dngos po rnams ni res 'ga' ba [#]'gyur ba yin la/_gang rgyu med pa de ni cung zad kyang mi ltos pas ci'i phyir ma tshang bar 'gyur/_phyogs gnyis pa yang ma yin te/_rtag tu yod par thal bar 'gyur ba de nyid kyi phyir ro/_/rgyu ma tshang
[\[93a\]]
[\[93a.1\]]ba'i phyir 'bras bu rnams med pa nyid yin te/_rgyu ma tshang ba med pa [#]gang yin pa de ci'i phyir mi 'gyur zhes brjod par bya dgos so/_/phyogs gsum pa yang ma yin no/_/ci'i phyir zhe na/_de med phyir te/_rtag tu yod pa de nyid med pa'i phyir ro/_/rnam shes rtag pa
[\[93a.2\]]zhes bya ba la sogs pas de med pa de nyid ston par byed pa yin te/_'dis ni dam bca' ba mngon sum dang 'gal bar bshad do/_/sa dang zhes bya ba la sogs pas phyogs bzhi pa sel bar byed de sa ni sa'o/_/rtag pa'i dbang phyug la sogs pa'i rgyu las byung ba'i phyogs bzhin
[\[93a.3\]]du 'dir yang skyon mtshungs te/_'di ltar gzhan gyi 'byung ba chen po bzhi brtan pa'i ngo bor 'dod la/_lhan cig byed pa'i rgyu la ltos nas rim gyis rtag pa las skye ba zhes brjod par rigs pa yang ma yin te/_rtag pa ni phan 'dogs pa la ltos pa ma yin no zhes phal cher dpyad
[\[93a.4\]]zin pa'i phyir ro/_/yang ji skad du bshad pa'i skyon gyis 'jigs nas gzhan dag gis te [#]tshu rol mdzes pa rnams kyis kyang 'byung ba chen po bzhi po 'di skad cig ma nyid du khas len par byed pa de'i tshe yang skyon can nyid yin no snyam du bsams pa yin no/_/'di ltar re zhig
[\[93a.5\]]gang gis de'i tha snyad grub par 'gyur ba lus dang blo dag rgyu dang 'bras bu'i dngos po grub pa la tshad ma cung zad kyang med do/_/sbyor ba ni gang du dngos po gang zhig grub par bya ba'i phyir tshad ma cung zad kyang med pa de ni der rtog pa dang ldan pas tha snyad bya ba ma yin te/_me la grang
[\[93a.6\]]ba'i tha snyad bzhin no/_/lus dang blo dag la yang rgyu dang 'bras bu grub par bya ba'i tshad ma cung zad kyang yod pa ma yin no zhes bya ba khyab par byed pa mi dmigs pa'o/_/gtan tshigs ma grub pa yang ma yin te/_'di ltar rgyu dang 'bras bu'i sgrub par byed pa ni mngon sum
[\[93a.7\]]dang mi dmigs pa yin no/_/de yang khyad par can gyi rjes su 'gro ba'am/_ldog pa nyid las nges pa yin gyi/_mthong ba dang ma mthong ba tsam gyis ni ma yin no/_/de la rjes su 'gro ba las 'bras bu nges par bya ba la gang dag dmigs na dmigs pa'i mtshan nyid du gyur
[\[93b\]]
[\[93b.1\]]pa snga ma dmigs pa na dmigs pa zhes bya ba de lta bu la rten par byed de/_de lta ma yin te/_gal te dmigs pa'i mtshan nyid du gyur pa mi dmigs pa zhes bya ba de lta bu la mi ltos pa de'i tshe de la 'bras bu dang po nas yod pa'am/_yul gzhan nas 'ongs pa'am gang dag rgyu
[\[93b.2\]]las sngar gnas pa'i rtsig pa dang re lde la sogs pa de dag rgyu yin pa ma bkag par 'gyur ro/_/dmigs pa'i mtshan nyid du gyur pa mi dmigs pa nye bar bstan pas ni de bkag par 'gyur te/_de de las 'khrul pa med pa'i phyir ro/_/de ltar re zhig rjes su 'gro ba las 'bras
[\[93b.3\]]bu nges pa yin no/_/ldog pa las kyang 'bras bu nges par bya ba ni de las gzhan pa'i nus pa'i rgyu dag yod na yang gang zhig gcig med na mi 'byung ba zhes bya ba [#]de lta bu la brten par bya ste/_de lta ma yin te/_de med na mi 'byung ba zhes bya ba 'ba' zhig nye bar brtan [#]pas ni 'dir de'i
[\[93b.4\]]nus pa la the tshom za ba nyid du 'gyur te/_de la nus pa gzhan yang yod pa'i phyir ro/_/de lta yin dang 'di ltar srid pa yin te/_de la nus pa ni gzhan nyid yin te/_de med pas de mi 'byung [#]ba yin no/_/gang yang 'di ldog pa na [#]ldog pa dmigs pa de ni 'dod rgyal ba'i mi slu [#]ba yin te/_
[\[93b.5\]]ma bag mar len par 'ongs pa'i yul du skye ba'i 'brag go ma bag mar len pa med pa'i yul gzhan du med pa'i phyir ro/_/de lta bas na nus pa yod kyang zhes bya bar khyad par du bya ba yin te/_de ltar na de nyid rgyu nyid du nges te de ldog pa'i rjes [#]su byed pa'i phyir ro/_/phan mi 'dogs pa
[\[93b.6\]]ni ldog pa'i rjes su byed pa 'ga' yang med de/_ha cang thal bar 'gyur ba'i phyir ro/_/de ltar rjes su 'gro ba dang ldog pa dag gis the tshom med par rgyu dang 'bras bu nyid du nges kyi gzhan du ni ma yin no/_/de dag la 'di 'dra ba'i rjes su 'gro ba'am ldog pa nges pa ni nam yang yod pa ma
[\[93b.7\]]yin te/_'di ltar re zhig rang gi lus dang blo dag rjes su 'gro ba nges par nus pa ma yin te/_mngal la sogs par skye ba las sngar 'bras bu 'ga' zhig dmigs pa med pa'i phyir la sems med par dmigs par 'gyur ba yang ma yin te/_gzhan gyi lus la yang sems dmigs
[\[94a\]]
[\[94a.1\]]pa'i mtshan nyid du ma gyur pa'i phyir snga ma dang phyi ma 'dzin pa med pas de'i phyir rjes su 'gro ba nges pa ma yin [#]te/_ldog pa [#]nges pa yang [#]ma yin te/_de la yang re zhig rang gi lus ldog pas rang gi [#]blo ldog pa nyid du shes par nus pa yang ma yin te/_rang nyid rnam pa thams
[\[94a.2\]]cad du med pa'i phyir ro/_/gzhan gyi blo log pas de dang 'brel pa'i blo ldog par nges par nus pa yang ma yin te/_de'i blo dmigs pa'i mtshan nyid du ma gyur pa nyid kyis lus log na yang blo ldog par the tshom za ba'i phyir ro/_/de nyid kyi phyir rtsig pa la sogs pa la lus med [#]kyang blo ldog
[\[94a.3\]]par nges pa ma yin te/_de yod pa dmigs pa'i mtshan nyid du ma gyur ba nyid kyis [#]the tshom za ba'i phyir ro/_/g.yo ba la sogs pa'i 'bras bu ma mthong ba'i phyir yang med par nges par rigs pa ma yin te/_rgyu rnams ni gdon mi za bar 'bras bu dang ldan pa ma yin no/_/gzhan yang spyi'i [#]
[\[94a.4\]]lus kyi khyad par 'dzin pa'i rgyu srid pa phyin ci log gi mtshan nyid rang gi rgyu med pa'i phyir rtsig pa la sogs pa de la blo med pa yin nam/_'on te lus ldog pa las yin zhes the tshom za'o/_/de lta bas na gtan tshigs ma grub pa yin no/_/'gal ba yang ma yin te/_mthun pa'i
[\[94a.5\]]phyogs la yod pa'i phyir ro/_/ma nges pa yang ma yin te/_ha cang thal bar 'gyur ba'i phyir dang /_rtog [#]pa dang ldan pa nyid nyams par thal bar 'gyur ba'i phyir ro/_/'o na khyed la lus blo'i rgyu ma yin no zhes bya ba 'di la gnod par byed pa'i tshad ma ci zhig yod ce na/_ma yin te/_
[\[94a.6\]]tshad ma yod pa nyid de/_de skad du yang yid kyi blo'i rgyu lus ma yin no zhes bya ba 'di la/_yid kyi blo ni rang dbang can/_/zhes bya ba la sogs pas tshad ma ston par 'gyur ro/_/de nyid srid pa gzhan du mtshams sbyor ba la bdag po yin pa'i phyir lus la mi brten pa nyid du grub pa na
[\[94a.7\]]'jig rten pha rol grub bo/_/gzhan yang yid kyi blo'i rgyu lus yin pa na yan lag can gyi ngo bo gcig yin nam/_rdul phra rab tu [#]ma 'dus pa'i bdag nyid dam/_yang na dbang po dang bcas pa'am/_dbang po med pa'am/_ci nye bar len pa'i rgyu'am/_'on te lhan cig byed pa'i
[\[94b\]]
[\[94b.1\]]rgyu yin no zhes rnam par brtag go/_/de la [#]re zhig yan lag can gcig rigs pa ma yin te/_de ni sngar bkag zin pa'i phyir dang /_'byung ba chen po bzhi'i bdag nyid nyams par thal bar 'gyur ba'i phyir ro/_/gcig la rang bzhin bzhi rigs pa ma yin te/_du ma'i tha snyad [#]
[\[94b.2\]]tshad mar thal bar 'gyur ba'i phyir ro/_/de lta bas na rdul phra rab tu [#]ma 'dus pa'i bdag nyid du khas blang bar bya'o/_/rdul phra rab de dag kyang re re rgyu yin nam/_tshogs [#]pa rgyu yin grang /_re zhig re re ni ma yin te/_sa bon re re myu gu bskyed pa bzhin du [#]rdul phra rab re re rnam par
[\[94b.3\]]rtog pa skyed [#]par thal bar 'gyur ba'i phyir ro/_/tshogs pa yang ma yin te/_sna tshogs pa'i yan lag gcig ma tshang na yang mi skye bar 'gyur ba'i phyir te/_sa la sogs pa gang yang rung [#]ba ma tshang na myu gu mi skye ba bzhin no/_/tshogs pa la rag las pa'i 'bras bu ni gang yang
[\[94b.4\]]rung ba med pa ni 'gyur ba ma yin te/_de la rag las pa nyid nyams par thal bar 'gyur ba'i phyir ro/_/ci ste ji ltar yod pa bzhin du thams cad kyang sems kyi rgyur rtog par byed na/_'o na de lta na lus kyi yan lag tshang ba dang ma tshang ba las byung ba'i rnam par rtog pa de dag
[\[94b.5\]]tha dad par 'gyur te/_rgyu tha dad pa'i phyir ro/_/de lta ma yin na 'bras bu'i tha dad pa rgyu med pa nyid du thal bar 'gyur ro/_/yan lag ma tshang ba med pa las phyis yan lag ma tshang bar gyur pa na yid kyi blo 'ga' zhig khyad par du 'gyur pa ni yod pa ma yin te/_thos pa la sogs pa'i
[\[94b.6\]]legs par byas pa ni de'i tshe yang ma tshang ba med par 'jig pa'i phyir ro/_/glang po la sogs pa'i lus la gnas pa'i yid kyi blo khyad par du 'phags par 'gyur gyi ma'i blo ni ma yin no/_/gang yang lus chung ba'i ma'i skye ba de dag blo dman pa dang /_lus chen po [#]ni blo gsal bar 'gyur
[\[94b.7\]]te/_rgyu chung ba dang khyad par du 'phags pa las 'bras bu chung ba dang khyad par du 'phags par mthong ba'i phyir ro/_/gang zhig tha dad pas gang tha dad [#]par mi 'gyur ba de ni de'i 'bras bu yin par rigs pa ma yin te/_ha cang thal bar 'gyur ba'i phyir dang /_'bras bu'i tha dad pa yang rgyu
[\[95a\]]
[\[95a.1\]]med pa nyid du thal bar 'gyur ba'i phyir ro/_/dbang po dang bcas pa zhes bya ba'i phyogs kyang ma yin te/_'di ltar yid kyi blo dbang po re re las sam/_tshogs pa las yin grang re zhig re re las ni ma yin te/_dbang po re re nyams na yang yid kyi blo ma tshang ba med pa'i
[\[95a.2\]]phyir ro/_/'di ltar nyams byed ces bya ba la sogs pa'i nad la sogs pas lus kyi dbang po la sogs pa la gnod kyang yid kyi blo ma tshang ba med pa nyid du yod par nyams su myong ngo /_/gang 'gyur na yang gang mi 'gyur ba de ni de'i 'bras bur rigs pa ma yin te/_ha cang thal bar
[\[95a.3\]]'gyur ba'i phyir ro/_/gzhan yang mig la sogs pa'i rnam par shes pa bzhin du so sor nges pa'i don 'dzin pa dang rtogs [#]pa med pa dang /_don nye ba la ltos nas 'jug pa dang res 'ga' bar 'gyur te/_rgyu tha mi dad pa'i phyir dang /_cig car du ma skyes par [#]thal bar 'gyur
[\[95a.4\]]ba'i phyir ro/_/tshogs pa las zhes bya ba'i phyogs kyang ma yin te/_dbang po gcig med pa na yang med par thal bar 'gyur ba'i phyir te/_lhan cig byed pa gcig med pa na myu gu la sogs pa nyams pa bzhin no/_/dbang po med pa zhes bya ba'i phyogs kyang ma yin te/_
[\[95a.5\]]lus la bcang ba'i lag pa la sogs pa yang de'i rgyu nyid du thal bar 'gyur ba'i phyir ro/_/khyad par can rgyu nyid yin na dbang po dang bcas pa nyid 'dod par 'gyur te/_dbang po dang bcas pa las gzhan khyad par can bstan par nus pa ma yin no/_/nye bar len pa'i rgyu zhes bya
[\[95a.6\]]ba'i phyogs kyang ma yin te/_'di ltar 'bras bur gtogs pa'i khyad par mtha' dag gi rjes su 'gro ba'i rang bzhin gyi rgyu gang zhig rtag tu bdag nyid yod pa nye ba'i phyir de la phan 'dogs par byed pa gang zhig 'gyur bar ma byas par 'bras bu 'gyur bar mi nus pa'i rgyu'i khyad par de
[\[95a.7\]]nyid nye bar len pa nyid du grags te/_dper na 'jim pa'i bdag nyid kyi tshogs pa snga ma snga ma bum pa'i ming can gyi 'bras bu'i tshogs pa phyi ma phyi ma'i nye bar len par 'dod pa nyid bzhin no/_/gang zhig gang rnam par 'gyur bar byed 'dod pa de de'i nye bar len pa rnam par 'gyur bar
[\[95b\]]
[\[95b.1\]]byas pa nyid kyis de rnam par 'gyur bar byed kyi gzhan du ni ma yin no/_/nus pa thogs pa med pa'i nye bar len pa snga ma yod na de'i 'bras bu phyis skye bar 'dod pa gang gis gnod par bya bar nus pa ma yin te/_dper na skye bar 'dod pa'i 'bras bu bum pa la sogs pa phyi ma 'ji ba'i
[\[95b.2\]]bdag nyid snga ma la gegs ma byas par nus pa med pa'i skad cig skyed [#]pa'i phyir 'gyur bar byed [#]pa ma yin no/_/thams cad du 'gyur bar byed pa'i tshul ni 'di nyid yin te/_nye bar len pa'i skad cig phyi ma nus pa med pa nyid du skyed pa'o/_/gzhan du na dngos su ni 'gal ba 'ga'
[\[95b.3\]]yang srid pa ma yin no/_/gal te rgyu'i 'gyur ba byed pa bzhin du 'bras bu yang dngos su rnam par 'gyur bar [#]byed par 'gyur gyi/_nye bar len pa 'gyur bar byed pa'i sgo nas ni ma yin no/_/gang yang sgron ma la sogs pa'i dbang du byas nas de'i 'od yul gzhan du 'jug pa'i bar du sgrib
[\[95b.4\]]g.yogs kyis 'gyur bar byed pa de ni de'i dngos kyi nye bar len pa'i rgyu sgron ma ni ma yin no/_/'o na ci zhe na/_'od kyi skad cig snga ma snga ma ste/_de nyid nus pa med pa'i skad cig gzhan skyed pa'i mtshan nyid kyi 'gyur ba bsgrub pa'i phyir sgrib g.yogs kyis 'od nyams par byed do/_/yang
[\[95b.5\]]dngos po gang zhig gi dbang du byas nas gang 'gyur bar byed pa de ni de'i nye bar len pa ma yin te/_dper na ba men gyi dbang du byas nas ba lang rnam par 'gyur ba bzhin no/_/mi 'dod pa spyod pa la sogs pas yid mi bde ba la sogs pa'i mtshan nyid kyi 'gyur ba sgrub par byed pa'i yid
[\[95b.6\]]kyi blo yang lus kyi dbang du byas pa yin no zhes bya ba ni khyab par byed pa 'gal ba dmigs pa'o/_/'on te zas dang gnyid la sogs pas lus rgyas pa la sogs pa'i rnam par 'gyur ba na 'dod chags la sogs pa'i mtshan nyid kyi yid kyi blo'i rnam par 'gyur ba sgrub par byed par
[\[95b.7\]]mthong ba kho na'o/_/gal te mthong mod/_de las cir 'gyur/_de tsam gyis ni gtan tshigs ma grub pa nyid ma yin te/_'di ltar gang zhig rnam par mi 'gyur na yang gang rnam par 'gyur bar byed pa de ni de'i nye bar len pa ma yin no zhes bya ba de tsam zhig 'dir brjod
[\[96a\]]
[\[96a.1\]]par 'dod pa yin no/_/gnas skabs 'ga' zhig tu mi 'dod pa spyod pa la sogs pas lus rnam par 'gyur bar byed pa med par yang blo 'gyur bar byed par srid pa'i phyir gtan tshigs ma grub pa ga las yin/_res [#]'ga' de lta bur gyur pas de'i rnam par
[\[96a.2\]]'gyur ba'i rjes su byed pa'i phyir de'i nye bar len pa nyid du rigs pa yang ma yin te/_ha cang thal bar 'gyur ba'i phyir ro/_/de lta na ni yul yang nye bar len pa nyid du 'gyur te/_'di ltar stag dang khra la sogs pa'i 'jigs su rung ba'i yul mthong ba la sogs pa'i stobs kyis
[\[96a.3\]]kyang res 'ga' sdar ma'i yid rmugs pa'i mtshan nyid kyi yid kyi 'gyur pa 'byung ba kho na'o/_/de tsam gyis ni yid kyi blo de de la brten par 'gyur ba yang ma yin no/_/'dod pa dang mya ngan la sogs pa'i rnam par spyad pas kyang yid nyams pa na lus rnam par 'gyur ba mthong
[\[96a.4\]]ba'i phyir de lus kyi yang nye bar len par thal ba'i phyir ro/_/'on kyang nges par dngos su gang zhig gang 'gyur ba'i rjes su byed pa de ni de'i nye bar len par rigs pa yin zhing 'dod chags la sogs pa'i mtshan nyid kyi rnam par 'gyur ba nges par lus yongs su rgyas pa la sogs
[\[96a.5\]]pa las 'gyur ba ma yin te/_so sor rtogs [#]pa dang ldan pa 'ga' zhig lus yongs su rgyas na yang de med pa'i phyir ro/_/de bzhin du tshul bzhin ma yin pa mang du yid la byed pa'i gang zag lus shin tu rings [#]pa'am/_dud 'gror gtogs pa 'ga' zhig lus shin tu nyam [#]chung
[\[96a.6\]]yang 'dod chags la sogs pa shas chen por mthong ba'i phyir ro/_/gang med na yang de yod pa de ni de'i 'bras bur rigs pa ma yin te/_ha cang thal bar 'gyur ba'i phyir ro/_/lus las dngos su 'dod chags la sogs pa srid par yang ma yin te/_tshul bzhin ma yin pa
[\[96a.7\]]yid la byed pa la sogs pas bar du gcod pa'i phyir ro/_/'di ltar lus rgyas na nang gi reg bya'i yul gyi skad cig gis skyed [#]pa'i bde ba la sogs pa nyams su myong la/_de las bdag dang bde ba la sogs pa de dang de grub [#]par byed pa las sred pa dang ldan pa rtag pa
[\[96b\]]
[\[96b.1\]]la sogs pa'i phyin ci log dang ldan pa'i yid can 'di ni bdag la phan 'dogs pa'am/_gnod pa byed pa yin zhes bdag la phan pa dang gnod par rnam par rtog go/_/de las de la yongs su dga' ba dang yid bde ba la sogs pa 'byung la/_de las bde ba la sogs pa'i
[\[96b.2\]]yul can 'di mngon par shes pa la sogs pa skye'o zhes bya ba 'di ni rjes su 'gro ba dang ldog pa dag las rtogs pa nyid yin te/_yid bde ba la sogs pa srid pa nyid na 'dod chags la sogs pa mthong ba'i phyir ro/_/rgyas pa la sogs pa yod kyang de med na ma mthong ba'i
[\[96b.3\]]phyir ro/_/[#]de'i phyir rgyas pa la sogs pa ni dngos su yod [#]kyi blo 'gyur ba [#]byed pa ma yin no/_/de nyid kyi phyir dngos su phan 'dogs par byed pa ma yin pa'i phyir lus de'i lhan cig byed pa yang ma yin no zhes bya bar grub bo/_/myu gu la sogs pa las [#]la sogs pa'i phan
[\[96b.4\]]'dogs pa rnams dngos su [(]ltan [,]lta na [)#]cig byed pa nyid du grags pa'i phyir te/_de lta ma yin na ha cang thal bar 'gyur ro/_/de lta bas na rigs mthun pa'i sa bon sad nas 'jug pa can nyid kyi 'dod chags la sogs pa dang /_lus rgyas pa dang lang tsho dang dus la sogs pa ni so
[\[96b.5\]]sor rtog pa goms pa dang bral ba 'ga' zhig gi de bag chags sad pa'i rgyu yin no/_/lus rang gi nye bar len pas 'jug [#]pa'i yid kyi blo res 'ga' dngos su phan 'dogs par byed pa yin du chug mod/_de lta na yang lus ldog na yang de ldog pa 'grub [#]par mi 'gyur te/_
[\[96b.6\]]dper na me log kyang bum pa la sogs pa mi ldog pa bzhin te/_rang gi nye bar len pa ma log pa'i phyir mi 'dod par 'gyur ba ma yin no/_/gtan tshigs ma nges pa yang ma yin te/_ha cang thal bar 'gyur ba'i phyir ro/_/'gal ba yang ma yin te/_mthun pa'i phyogs la yod
[\[96b.7\]]pa'i phyir ro/_/de'i phyir lus nye bar len pa'i rgyu ma yin zhing /_lhan cig byed pa'i rgyu yang ma yin pa'i phyir yid kyi [#]blo snga ma snga ma'i blo'i stobs kyis byung ba can yin par grub po/_/'di snyam du gang dag lhan cig gnas par nges pa de dag ni nye bar [#]blang bar bya bar 'gyur ba dag yin
[\[97a\]]
[\[97a.1\]]te/_mar me dang 'od dag bzhin no/_/lus dang yid kyi rnam par shes pa dag kyang lhan cig gnas pa nges pa yod pa yin no zhes bya ba ni rang bzhin gyi gtan tshigs so/_/de'i phyir 'di ni gtan tshigs gang yang rung ba la ma grub pa yin te/_gzugs med pa'i khams na
[\[97a.2\]]lus med [#]kyang yid kyi blo'i gnas skabs khas len pa'i phyir ro/_/'dod [#]pa yang ma yin te/_yid kyi blo yang lus kyi nye bar len pa can du thal bar 'gyur ba'i phyir ro/_/ma nges pa yang ma yin te/_rgyu tha mi dad pas kyang lhan cig gnas pa srid pa'i phyir me dang zangs kyi zhu ba nyid
[\[97a.3\]]bzhin te/_'di ltar me lhan cig byed pa can gyi zangs zhu bar rtsom gyi 'ba' [#]zhig pa ni ma yin no/_de bzhin du 'di la [#]yang lus kyi nye bar len pa nur nur po la sogs pa yid kyi rnam par shes pa lhan cig byed pa can gyi lus rtsom pas de'i phyir de dag lhan cig gnas pa yin
[\[97a.4\]]gyi nye bar len pa dang nye bar blang ba'i dngos pos [#]ni ma yin pa'i phyir ma nges pa nyid yin no/_yang ci ste gal te yang dus phyi ma'i yid kyang blo snga ma snga ma'i stobs kyis 'byung ba de lta na yang lus [#]dang por byung ba gang yin pa de'i nye bar len pa nyid yin pas de'i phyir thog ma med
[\[97a.5\]]pa nyid du ma grub po snyam na/_de ni yang dag pa ma yin te/_rtog pa 'di'i sgrub par byed pa'i tshad ma cung zad kyang yod pa ni ma yin no zhes bya ba 'di ni bstan zin to//_//[#]gnod par byed pa yang med do zhe na/_ma yin te/_gnod par byed pa yod pa nyid do/_/de ltar yid
[\[97a.6\]]kyi [#]blo lan cig lus las byung la phyis rigs mthun pa las byung bar gyur na de'i tshe dus phyis thams cad du yid kyi rnam par shes pa snga ma snga ma kho na las 'byung bar 'gyur gyi/_mig gi rnam par shes pa la sogs pa rigs mi mthun pa las byung ba ni ma yin par 'gyur ro/_/
[\[97a.7\]]du ba me las lan cig byung nas phyis rigs mi mthun pa gzhan yang 'byung [#]ba ni ma yin no/_/dus phyis yid kyi blo yid kyi rnam par shes pa las byung ba kho nar nyams su myong ba ni [#]ma yin no/_/'o na ci zhe na/_mtshungs pa de ma thag pa'i rkyen ma nges pa las byung ba can yin no/_/
[\[97b\]]
[\[97b.1\]]gang zhig gang las dang por skye ba bsgrub par dmigs pa de ni de las gzhan las 'byung bar 'os [#]pa yang ma yin te/_rgyu med pa nyid du thal bar 'gyur ba'i phyir ro/_/dang por yid kyi blo mig la sogs pa'i rnam par shes pa mtshungs pa de ma thag pa'i rkyen ma nges pa
[\[97b.2\]]las [#]skye bar nyams su myong bas de'i phyir ma nges pa'i rnam par shes pa tsam las byung bar grub po/_/gzhan yang gal te lus dus dang po nyid du yid kyi blo'i nye bar len pa'i rgyu yin la dus phyis ma yin pa de'i tshe ci'i phyir de lus la mi ltos par 'jug par mi 'gyur/_de ni
[\[97b.3\]]phan mi 'dogs pa'i lus la 'ga' yang ltos par rigs pa ma yin no/_/khyed cag gang gi ltar na blo ni [#]gzhan sngon du 'gro ba can yin pa de'i ltar na yang ci'i phyir de 'ga' zhig mi 'jug ce na/_'jug pa nyid ma yin nam/_dper na gzugs med pa'i khams na lta
[\[97b.4\]]bu'o/_/gang gzugs la chags pa dang ldan pa de ni de la ltos nas 'jug pa yin pa'i phyir rtsod pa med pa nyid do/_/ci ste lus kyang dus phyis phan 'dogs par byed pa khas len par byed pa de'i tshe rnam par shes pa'i rgyun du [#]mi skye ba thal bar 'gyur te/_rnam par shes pa'i
[\[97b.5\]]nye bar len par gyur pa ma tshang ba med pa'i lus gzhan yang de skyed par byed pa nyid du gnas pa'i phyir ro/_/'di ltar rnam par shes pa gang zhig lus gang kho na las skyes [#]pa de ni de las gzhan pa'i shes pa so so so sor bskyed pa'i phyir srog chags gcig gi skad cig re re la
[\[97b.6\]]rnam par shes pa'i rgyun dpag tu med pa skye bar 'gyur la/_de ltar nyams su myong ba yod pa yang ma yin no/_/yang na ci ste dus phyis lus nye bar len pa'i rgyu nyid kyis logs shig tu phan 'dogs par byed par mi 'dod do[#]/_/'o na ci zhe na/_rgyun gyis rang gi nye bar len pa las
[\[97b.7\]]yid kyi blo rnams 'jug pa phyi ma phyi ma'i 'bras bu skye ba la lus lhan cig byed pa yin pas de'i phyir de lus la mi ltos par 'jug pa yang ma yin no zhes bya ba de yang mi bden te/_gang zhig gang gi ji ltar skyed par byed pa nyid du grags pa de ni de skyed par byed kyi rnam pa gzhan du ni ma yin
[\[98a\]]
[\[98a.1\]]te/_khyad par med pa'i phyir ro/_/'di ltar snang ba la sogs pa mig gi rnam par shes pa ma nyams pa la dmigs pa'i ngo bo skyed par byed pa nyid du nyams su myong na yang de rnam pa gzhan du skyed par byed pa ma yin no/_/gzung bar bya ba'i mtshan nyid la/_/gzung bya las gzhan
[\[98a.2\]]skyed byed min/_/gzugs sogs blo yi dngos su ni/_/phan 'dogs yin gyi gzhan du min/_/zhes gang bshad pa yin no/_/de lta [#]ma yin na 'bras bu rgyus byas pa'i rang bzhin tha mi dad pa dang tha dad pa'i rnam par gzhag par mi 'gyur te/_der gtogs pa'i phan 'dogs pa'i rjes su
[\[98a.3\]]mi byed pa'i phyir ro/_/de lta yin dang rgyu med pa nyid du thal bar 'gyur ro/_/dus dang por lus rnam par shes pa la dngos su skyed par byed pa las ma gtogs pa gzhan nye bar len pa nyid du khyod kyis gzung ba yang ma yin no/_/'o na ci zhe na/_dngos su phan 'dogs pa nyid yin
[\[98a.4\]]la/_de yang dus phyis kyang yod pa'i phyir/_ci'i phyir nye bar len pa'i rgyu ma yin par 'gyur/_de lta ma yin na sngar yang mi 'gyur te/_phyis dang khyad par med pa'i phyir ro/_/dus phyis kyang rnam par shes pa snga ma lhan cig byed pa can gyi lus nyid blo phyi ma phyi ma'i nye bar len par
[\[98a.5\]]'gyur ro zhes kyang brjod par mi nus te/_nye bar len pa nyid ni sngar rgyas par bkag zin pa'i phyir dang skye ba'i dang po'i blo yang blo gzhan sngon du 'gro ba can nyid du thal bar 'gyur ba'i phyir ro/_/de nyid kyi phyir 'byung ba rtog [#]pa'i phyogs la/_lus las blo ni lhan cig byung /_/phyi
[\[98a.6\]]nas rang gi rigs las nges/_/gal te lus nus yin zhe na/_/ma tshang ba ni ga las yin/_/zhes gang bshad pa'i slob dpon gyis [#]sun 'byin pa 'di ches rigs pa yin no/_/de lta bas na yid kyi blo thog ma med pa nyid du grub pa yin no/_/yang na blo thams cad thog ma med par
[\[98a.7\]]grub ste/_'di ltar dang po'i blo 'byung ba na dbang po'i blo'am yid kyi blo zhig yin/_re zhig phyogs dang po ni ma yin te/_gnyid log pa dang brgyal ba dang sems med pa rnams kyi dbang po yod na/_yang rjes su mthun pa'i yid la byed pa med pas dbang po'i blo mi skye
[\[98b\]]
[\[98b.1\]]ba'i phyir ro/_/des na dbang po 'ba' zhig dbang po'i blo'i rgyu ma yin gyi 'on kyang yid la byed pa'i khyad par la ltos pa dang bcas pa yin no zhes bya bar nges te/_rgyu dang 'bras bu'i dngos po ni rjes su 'gro ba dang ldog pas rtogs par bya ba'i phyir ro/_/gang zhig gang las
[\[98b.2\]]ches dang por skyed pa nyid du nges pa de ni de las gzhan las ches dang po skyed par byed pa yang ma yin te/_rgyu med pa nyid du thal bar 'gyur ba'i phyir te/_me ma yin pa las du ba bzhin no/_/dang por mig gi blo skye ba na rjes su mthun pa'i yid la byed pa la ltos pa dang bcas pa
[\[98b.3\]]nyid skye bas/_de lta bas na dbang po 'ba' zhig 'di'i nam mkha' [#]yang rgyu ma yin no zhes bya bar grub bo/_/de lta ma yin na rgyu med pa nyid du thal bar 'gyur ba ni gnod par byed pa'i tshad ma'o/_/yid kyi blo zhes bya ba'i phyogs kyang ma yin te/_/de dbang pos ma dmigs pa'i don la rang
[\[98b.4\]]dbang du 'jug pa ni ma yin te/_long ba dang 'on pa la sogs pa med par thal bar 'gyur ba'i phyir ro/_/'jug na yang ci ste rtog pa dang bcas pa'am/_'on te rtog pa med pa yin zhes bya bar brjod par bya'o/_/de la re zhig phyogs dang po ni ma yin te/_'di ltar rnam
[\[98b.5\]]par rtog pa 'jug pa na thams cad rjod par byed pa sgra'i rnam pa'i rjes su byed pa nyid du 'jug ste/_rtag tu nang du brjod [#]pa'i rnam pa nyid du nyams su myong ba'i phyir ro/_/rnam par rtog pa'i brjod pa'i sgra'i rnam pa nyid de yang brda bstan pa'i dbang gis sam/_yang na sgra'i ngo bo shes pa'i
[\[98b.6\]]bdag nyid kyi chos yin pa'i phyir rtog pa'i ngo bo bzhin du rjod par byed pa'i bdag nyid yin nam/_sgra dang bcas pa'i don bzung ba las yin zhes bya ba dag brtag go/_/de la re zhig brda bzung ba las zhes bya ba'i phyogs ni ma yin te/_sngar brda ma bzung ba'i phyir ro/_/phyogs
[\[98b.7\]]gnyis pa yang ma yin te/_'di ltar sgra'i bdag nyid ni rnam pa gnyis te/_rang gi mtshan nyid kyi rang bzhin dang /_spyi'i mtshan nyid kyi [#]rang bzhin no/_/de la re zhig rang gi mtshan nyid kyi ngo bo gang yin pa de ni rjod par byed pa ma yin pa'i phyir de'i rnam pa'i rjes su byed pa nyid kyis shes
[\[99a\]]
[\[99a.1\]]pa rtog pa dang bcas pa nyid ma yin no/_/'di shes pa'i bdag nyid du rtogs [#]pa'i chos kyang ma yin te/_sngon po la sogs pa bzhin du phyi rol gyi ngo bor snang ba'i phyir ro/_/de lta ma yin na sngon po la sogs pa yang shes pa'i chos nyid du 'gyur te/_khyad par med pa'i
[\[99a.2\]]phyir ro/_/de lta bas na [#]sna tshogs rnam par shes pa tsam [#]nyid du 'gyur gyi 'byung ba yongs su 'gyur ba'i ngo bo ni ma yin no/_/'on te shes pa rnam pa dang bcas pa'i phyogs la sngon po la sogs pa'i rnam par shes pa'i bdag nyid du rtogs [#]pa nyid kyi [#]chos phyi rol gyi ngo bor snang ba ma
[\[99a.3\]]yin nam/_de'i phyi rol gyi ngo bor snang ba'i phyir shes pa'i chos su mi 'gyur ro zhes ci ste 'dod ce na/_de [#]ni bden mod kyi/_phyi rol gyi don gyi [#]bsgyur ba nyid kyis shes pa de ltar snang ba'i phyir shes pa 'di bdag nyid du gtogs [#]pa'i zhes rnam par gzhag pa ni ma yin no/_/'o na
[\[99a.4\]]ci zhe na/_phyi rol nyid kyis [#]zhes bya ste/_de nyid de'i bdag nyid yin pa'i phyir la/_shes pa ni don des nye bar bsgrub [#]par byas pa nyid kyi glo [#]bur ba yin pa'i phyir ro/_/de lta bas na rang gi mtshan nyid kyis rang bzhin gyi sgra'i bdag nyid ni rjod par byed pa ma yin la/_'di shes
[\[99a.5\]]pa'i bdag nyid [#]chos kyang ma yin no/_/gal te yang spyi'i mtshan nyid kyi rang bzhin ni rjod par byed pa yin pa de lta na yang 'di shes pa'i bdag nyid kyi [#]chos ni ma yin te/_rna bas nges par bya ba'i phyi rol rang gi mtshan nyid kho na la de sbyor ba'i phyir shes pa'i bdag nyid la ni ma
[\[99a.6\]]yin no/_/gzhan du gtogs pa'i spyi ni shes pa gzhan la sbyor ba ni ma yin te/_ha cang thal bar 'gyur ba'i phyir ro/_/de lta na ni ba lang nyid rta la sogs pa la yang sbyor bar 'gyur ro/_/sgra rang gi mtshan nyid kyi chos can ma bzung [#]na chos de rjod par byed pa'i bdag nyid du sbyor
[\[99a.7\]]bar nus pa yang ma yin te/_chos rnams ni chos can gyi gzhan gyi dbang yin pa nyid kyis rang dgar mi 'dzin pa'i phyir ro/_/rnam par rtog [#]pas rang gi mtshan nyid kyi bdag nyid kyi [#]chos can 'dzin par nus pa yang ma yin te/_de'i yul ni spyi'i mtshan nyid yin pa'i phyir ro/_/de
[\[99b\]]
[\[99b.1\]]lta bas na rnam par rtog pa rnams ni thog ma med pa'i rang gi mtshan nyid nyams su myong bas bsgos pa'i bag chags sad pa las byung ba yin no zhes bya bar grub po/_/sgra dang bcas pa'i don 'dzin pa las zhes bya ba'i phyogs kyang ma yin te/_don la sgra yod pa'am/_de'i bdag
[\[99b.2\]]nyid ni ma yin te/_ma byang ba yang rtogs par thal bar 'gyur ba'i phyir dang /_ji ltar 'dod pa bzhin du don dag la sbyor ba med par thal bar 'gyur ba'i phyir ro/_/gzhan yang rtag pa la sogs pa'i ngo bos don la khyad par med na yang rnam par rtog pa rnam pa thams cad cig
[\[99b.3\]]car rtags par byed pa ma yin te/_rnam pa gzhan rnam par bcad pa'i sgo nas so sor nges pa'i rnam pa gcig bzung ba nyid kyis rnam par rtog pa skye ba'i phyir ro/_/de'i phyir yang gcig gi rnam pa can gyi rnam par rtog pa la rgyu brjod par bya dgos la/_de ni goms pa las gzhan
[\[99b.4\]]brjod par mi nus te/_ro la sogs pa'i rnam par rtog pa bzhin no/_/de lta yin dang rnam par rtog pa ni sngar goms pa'i bdag gis [#]skye ba'i phyir rnam par rtog pa la sogs pa'i blo thog ma med pa yin no zhes bya bar grub po/_/yang rtog pa med pa zhes bya ba'i phyogs yin na de'i tshe/_
[\[99b.5\]]ji skad du bshad pa'i tshul gyis nam yang rnam par rtog pa'i blo skye bar 'gyur ba ma yin no/_/brda'i dbang gis dus phyis skye ba yin no zhe na/_rtog pa med pa'i shes pa mi [#]gnas pa'i skye bo [#]brda bya bar mi nus pa'i phyir te/_'di ltar ji srid sgra'i spyi'am don gyi spyi blo la mi snang ba de srid du brda
[\[99b.6\]]bya bar nus pa ma yin zhing /_rtog pa med pa'i shes pa la spyi snang ba yang ma yin la gang [#]rang gi mtshan nyid snang ba de'am nges brda byed pa yang ma yin te/_de'i tha snyad kyi don du yin pa'i phyir ro/_/brda'i dus na mthong ba'i rang gi mtshan nyid tha snyad kyi dus su yod pa srid pa yang ma yin pa'i
[\[99b.7\]]phyir rang gi mtshan nyid la brda byed pa ma yin no/_/de lta bas na brda byed pa las sngar gdon mi za bar rnam par rtog pa khas blang bar bya dgos la/_de yang goms pa med par mi 'grub pa'i phyir thog ma med pa nyid du grub po/_/gzhan yang gal te skye ba'i dang por byung ba'i blo skye ba snga ma la goms [#]
[\[100a\]]
[\[100a.1\]]pa'i bag chags kyi [#]rjes su 'gro bar mi 'dod pa de'i tshe/_de gang gis bde ba sgrub par byed pa nu ma la sogs pa'i tshol [#]ba dang /_de ma rnyed pa na ngu bar rtsom la/_rnyed na yang de ma thag tu ngu ba btang nas tha snyad la sogs pa'i bya ba byed pa der skyes pa'i byis pa dang
[\[100a.2\]]dud 'gror song ba yang 'di ni bde ba'i sgrub par byed pa'o/_/'di ni sdug bsngal gyi'o zhes zhen pa ji ltar 'gyur/_'di res 'ga' nu ma la sogs pa bkres pas nyen pa nye bar zhi ba la sogs pa'i rgyu nyid du nyams su ma myong la/_gang gis der skyes pa'i spre'u la sogs pa'i
[\[100a.3\]]phru gu g.yang du lhung ba las byung ba'i sdug bsngal dran nas 'jigs te ma la shin tu 'thams par byed cing g.yang sa la sogs pa'i gnas kyang 'dor bar byed pa g.yang du lhung ba la sogs pa gnod pa'i rgyu nyid du nyams su myong ba yang ma yin no/_/'dod pa dang mi 'dod pa'i
[\[100a.4\]]sgrub par byed pa'i 'bras bu nyams su ma myong ba de dag ni 'dor ba'am len par byed pa ma yin te/_ha cang thal bar 'gyur ba'i phyir ro/_/khab len gyis lcags 'dren pa'i dpe yang mi rigs pa nyid de de rgyu med pa nyid ni ma yin te/_thams cad du yod pa la sogs par
[\[100a.5\]]thal bar 'gyur ba'i phyir ro/_/rgyu dang bcas pa nyid yin na yang ji ltar rjes su 'gro ba dang ldog pa grub pa'i khab len de'i rgyu nyid du bstan pa de'i spong ba dang len pa'i rjes su sgrub pa'i rgyur brjod par bya'o/_/goms pa ma gtogs pa 'di bstan par nus pa ma yin no/_/
[\[100a.6\]]de lta bas na byis pa rnams kyis 'dod pa dang mi 'dod pa len pa dang spong ba'i mtshan nyid kyi tha snyad 'di goms pa snga mas byas pa nyid yin no zhes bya bar grub ste/_blo thog ma med pa zhes bya bar dgongs pa'o/_/de skad du yang /_yid kyi blo ni rang dbang can/_/zhes bya ba la
[\[100a.7\]]sogs pa dang /_gzhan yang /_nu ma 'thung ba la sogs pa/_/zhes bya ba la sogs pa thun mong gi sun 'byin pa 'chad par 'gyur ba'i phyir spros pas chog go/_/gzhan yang de dag gi ste tshu rol mdzes pa pa rnams kyi skad cig ma nyid du khas blangs na rang gi khas blangs pa
[\[100b\]]
[\[100b.1\]]ste rang gi grub pa'i mtha' dang 'gal bar 'gyur te/_'byung ba rnams rtag pa nyid du khas blangs pa'i phyir ro/_/ci ste rigs pas 'ongs pa nyid kyi phyir skad cig ma nyid du khas len pa de'i tshe 'o na rnam par rig pa tsam nyid kyi tshul mchog tu gyur pa khas blang bar gyis shig
[\[100b.2\]]de la yang khas len pa'i rgyu rigs pas 'ongs pa nyid du [#]mtshungs pa'i phyir ro/_/ci ltar zhe na/_de dag yan lag can bdag min/_/zhes bya ba la sogs pa smos te/_de dag ces bya ba ni 'byung ba chen po rnams so/_/'chad par 'gyur zhes bya ba ni de ma thag tu phyi rol gyi
[\[100b.3\]]don brtag par bya'o[#]/_/gal te 'byung ba dag med na 'o na ji ltar de dag snang zhe na/_phyi rol de nyid ces bya ba la sogs pa smos te/_gzhan las min zhes bya ba ni rnam par shes pa las gzhan du phyi rol zhes bya ba'i tha tshig go/_/'o na ji ltar sa la sogs pa'i tha snyad 'jig
[\[100b.4\]]rten dang bstan bcos dag la yin zhe na/_rnam shes nyid kyis zhes bya ba la sogs pa smos te/_gal te 'byung ba dag med na 'o na ci zhig shes pa'i rgyu yin zhe na/_de tshe de las zhes bya ba smos te/_shes pa de las gzhan ni 'byung ba chen po bzhi'o/_/de ltar re zhig dang po'i sems
[\[100b.5\]]'byung ba tsam las byung ba ma yin no zhes bstan nas/_da ni/_gzhan gyi shes pa tsam las skyes/_/zhes bya ba'i phyogs 'di bsal bar bya ba'i phyir rgyud gzhan gyi ni [#]zhes bya ba la sogs pa smos te/_ma la sogs pa dang 'brel pa'i rgyud gzhan gyi sems nye bar len [#]pa'am/_
[\[100b.6\]]lhan cig byed pa yin/_re zhig nye bar len pa'i rgyu ni ma yin te/_bu'i shes pa'i rgyud la yang pha dang ma'i thos [#]pa la sogs pa'i 'du byed las khyad par skye bar thal bar 'gyur ba'i phyir ro/_/dper na pha ma nyid kyi dang po dang phyi ma'i blo dag la bzhin no/_/gang gi phyir skad cig
[\[100b.7\]]phyi ma dag la skad cig snga ma'i 'du byed rjes su 'jug pa gang yin pa 'di nye bar len pa dang nye bar blang ba'i chos rnam par gzhag pa yin te/_rang gi rgyud la rjes su 'gro ba dang ldog pa//_dag gis nges pa'i phyir ro/_/ci ste dper na sgron ma gcig las sgron ma gzhan skyed pa na ras la
[\[101a\]]
[\[101a.1\]]sogs pa'i mtshan nyid kyi snga ma'i sgron ma'i 'du byed kyis sgron ma phyi ma'i khyad par du 'gyur ba ni ma yin no/_/'o na ci zhe na/_'du mi [#]byed pa'i sgron ma tsam skye ba yin no/_/bud shing dang bcas pa la sogs pa gzhan las [#]sgron ma gzhan de khyad par can yin pa de bzhin du bu'i blo yang yin no zhes bya
[\[101a.2\]]bar 'dod na/_de ni ma yin te/_gang gi phyir sgron ma la sogs pa'i 'du byed re zhig rang gi rten la yang rgyun rjes su mi 'jug ste/_de ni mi brtan [#]pa'i phyir ro/_/'di ltar bud shing 'grib pa na sgron ma de nyid chung bar mthong la/_de ltar thos pa la sogs pa'i 'du byed mi brtan [#]pa na mi yin te/_de ni dus
[\[101a.3\]]yun ring du gnas pa'i phyir ro/_/des na [#]sgron ma la sogs pa bzhin du 'du byed med pa'i blo tsam 'byung bar mi rigs so/_/gzhan yang sgron ma la sogs pa la chos mang ba dang nyung ba'i rdul phra rab bsags pa skye ba'i phyir khyad par dang /_khyad par med pa brtags pa yin gyi/_dngos po'i skad
[\[101a.4\]]cig gcig po de la khyad par dang khyad par med pa yod pa ma yin no/_/'dir dngos po skad cig gcig la ni ma'i blo thos pa la sogs pa'i 'du byed kyi khyad par du 'jug la/_bu'i blo ni khyad par med par 'jug pa'i phyir/_gang zhig gang dang mtshungs pa yin/_gzhan yang nye bar
[\[101a.5\]]len pa'i rgyu nyid yin na thal bar 'gyur ba 'di brjod kyi/_sgron ma gzhan ni sgron ma gzhan gyi nye bar len pa'i rgyu ma yin te/_rgyu tha dad pa'i phyir de ni ci yang ma yin no/_/gzhan yang yang dag drod gsher las skyes pa ma nyid med pa de dag ni blo ci ltar blo gzhan las skyes pa yin/_
[\[101a.6\]]zhar la 'ongs pas chog go/_/ci ste lhan cig byed pa'i rgyu yin no zhes bya ba'i phyogs yin na/_de'i tshe grub pa la sgrub pa yin no/_/de'i phyir thog ma med pa nyid du bsgrub pa'i phyir tshad ma byed de/_sbyor ba ni rnam par shes pa dang /_tshor ba dang /_'du shes dang /_'du byed kyi
[\[101a.7\]]phung po bzhi'i rang bzhin gyi [#]dngos po de ni rang gi nye bar len pa'i stobs kyis byung ba yin te/_rnam par shes pa la sogs pa yin pa'i phyir/_lang tsho la sogs pa'i gnas skabs dag tu phung po bzhi po de dag nyid yin no/_/skye ba dang po'i sems la sogs pa'i tshogs kyang rnam par
[\[101b\]]
[\[101b.1\]]shes pa la sogs pa'i rang bzhin yin no zhes bya ba ni rang bzhin gyi gtan tshigs so/_/de la dang po'i shes pa zhes bya ba smos pa ni mtshon pa ste/_tshor ba la sogs pa yang gzung [#]bar bya'o/_/bsgrub par bya ba las zlog pa la gnod par byed pa'i tshad ma smras pa ni/_gzhan du rgyu gzhan zhes bya ba la
[\[101b.2\]]sogs pa ste/_yid rtag pa dang /_dus dang /_phyogs dang /_dbang phyug la sogs pa gzhan dag sngar spangs pa'i phyir dang /_rang gi nye bar len pa khas mi len pa na rgyu med pa nyid du 'gyur ro/_/de lta yin dang rnam par shes pa la sogs pa'i mtshan nyid nges pa'i chos 'dir mi 'gyur te/_
[\[101b.3\]]glo bur ba'i rang bzhin ni nges par byed pa med pas so sor nges pa mi rung ba'i phyir ro/_/de'i phyir rgyu med pa nyid yin na rnam par shes pa la sogs pa'i chos nges pa mi 'thad pa dang /_res 'ga' ba nyid mi 'thad pa ni gnod pa can gyi tshad ma'o/_/de ltar 'das pa'i skye ba bsgrubs nas/_ma 'ongs
[\[101b.4\]]pa bsgrub pa'i phyir tshad ma byed pa ni 'chi ba'i skad cig ces bya ba la sogs pa smos te/_gang 'dod chags dang bcas pa'i sems yin pa de ni rang gi nye bar blang bar bya ba'i sems gzhan bskyed [#]par nus pa yin te/_chags pa dang bcas pa'i phyir sngar gyi gnas skabs kyi sems bzhin no/_/
[\[101b.5\]]'chi ba'i sems kyang 'dod chags dang bcas pa yin no zhes bya ba ni rang bzhin gyi gtan tshigs so/_/gtan tshigs ma grub pa yang ma yin te/_gang 'dod chags la sogs pa'i gnyen po bdag med pa mthong ba dang bral ba'i sems de ni thams cad 'dod chags dang bcas pa nyid yin te/_
[\[101b.6\]]gnyen po dang bral ba'i phyir 'dod pa la gzo ba'i sems bzhin no/_/ma nges pa yang ma yin te/_sems gzhan skye ba'i rgyu ni de tsam yin pa'i phyir ro/_/de ltar rgyu ma tshang ba mi 'thad pa ni gnod par byed pa'i tshad ma'o/_/de nyid bstan pa ni/_de 'dzin ngo bo gang gis zhes bya ba la sogs
[\[101b.7\]]pa ste/_de 'dzin zhes bya ba ni ngo bo rang bzhin zhes bya ba'i tha tshig go/_/gzhan gyi phyogs la zhes bya ba la sogs pas sbyor ba gnyi ga la yang dpe bsgrub bya ma tshang ba nyid du rtsod par byed de/_'di ltar rang gi nye bar len pa las byung ba nyid dang /_rang gi nye bar blangs pa bskyed par nus pa nyid
[\[102a\]]
[\[102a.1\]]ni ba sgrub par bya ba'i chos so/_/gong gi ltar na rnam par shes pa rtag tu lus nyid las skye'o zhes lta ba de'i ltar na gong du yang ji skad bshad pa'i bsgrub bya'i chos dang ldan pa'i dpe ma grub pa'i phyir ji ltar da ltar ba'i rnam shes bzhin no/_/sngar gyi rnam par shes pa bzhin
[\[102a.2\]]no zhes bya ba'i dpe 'di gnyis nye bar bkod pa yin no[#]/_/skyon 'di ni med de sems rnams ni/_cig car 'byung bar thal bar 'gyur/_/zhes bya ba 'dis dang po nyid du lus rgyu nyid yin pa bkag zin to/_/ltos par bya ba'i lhan cig byed pa'i rgyu tha dad pa med pa'i phyir te/_rtag pa ltos par
[\[102a.3\]]mi 'thad pa'i phyir ro/_/mi rtag pa'i phyogs la yang sngar bshad pa dang da lta'i sun 'byin pa nyid yin no/_/khas blangs pa tsam gyis tshad mas grub pa yang ma grub pa nyid du rigs pa ma yin te/_ha cang thal bar 'gyur ba'i phyir ro/_/de lta yin dang 'ga' yang 'ga' zhig gi yang sgrub
[\[102a.4\]]par byed par mi 'gyur te/_ci skad du/_mi 'dod skyon kun ma yin no/_/zhes bshad pa bzhin no/_/gzhan yang gang gi tshe gzo ba'i sems kyi de ma thag tu dran pa dang /_de bzhin du mi sdug pa la sogs pa'i sems las 'dod chags skye bar nges pa yin te/_'di ltar de ni gzugs mdzes pa
[\[102a.5\]]zhes bya ba dang /_dar la bab pa zhes bya ba dang /_sked pa phra ba zhes bya ba dang /_g.yo med pa zhes bya ba dang /_bsgo ba nyan pa zhes bya ba la sogs pa sdug par sems pa'i chags pa can rnams la 'dod chags skye'o/_/de bzhin du bdag la gnod par byas so/_/gnod pa byed par 'gyur ro/_/
[\[102a.6\]]'dis [#]bdag la gnod pa byed do zhes bya ba la sogs pa'i sems las zhe sdang 'byung bar nges so/_/mngon sum tsam smra bas khyad par du de ji ltar bsnyon par nus/_de bzhin du sngar byung ba'i thos pa dang bzo la sogs pa goms pa'i khyad par dang 'phel ba dang 'grib pa dag gis blo phyi ma 'phel ba
[\[102a.7\]]dang 'grib par mthong ngo /_/de bzhin du don gzhan la yengs pas yid la byed pa mi mthun pas don gzhan mi 'dzin par mthong ba'i phyir shes pa'i rgyu shes pa nyid rigs pa dang ldan pa yin pa'i phyir brtsad par bya ba ma yin no/_/'byung ba rnams ni ma yin te/_rigs pa dang 'gal ba'i phyir
[\[102b\]]
[\[102b.1\]]ro/_/de nyid kyi [#]phyir shes pa nyid shes pa'i rgyu yin par bstan pa'i phyir ro[#]/_/rtsod pa'i gzhir sems dag ces bya ba la sogs pa'i sbyor ba dang po la/_tha dad lus la gnas pa'i phyir/_/zhes bya ba'i gtan tshigs ma grub pa nyid yin te/_re zhig gal te 'jug pa [#]brten pa'i mtshan nyid du mngon
[\[102b.2\]]par 'dod na lhung ba med pa'i chos can gyi sems de ni/_lus la shin tu yang ma grub ste/_de'i rgyu dang 'bras bu'i dngos po yin na yang sems lus can ma yin pa nyid kyis mi ltung ba'i chos can yin pa'i phyir ro/_/ltung ba med pa'i chos can yang brten par rigs [#]pa ma yin te/_cung zad kyang mi
[\[102b.3\]]byed pa'i phyir ro/_/'o na chu la sogs pa [#]ci zhig byed na brten par 'gyur zhe na/_chu la sogs pa zhes bya ba la sogs pa smos te/_rang bzhin gyis lus can rang gi nye bar len pa'i yul yongs su spangs nas skye ba nye bar len pa'i yul du skye ba'i rgyu nyid yin pa'i phyir/_lhung ba'i gegs byed
[\[102b.4\]]pas rten du rnam par gzhag gi_/lus can ma yin pa ni de ltar rnam par gzhag par nus pa ma yin no/_/ci ste de'i bdag nyid kyi [#]mtshan nyid 'jug par mngon par 'dod na de yang ma grub bo/_/phyi rol gyi don la mngon par zhen pa khyed cag gis rnam par shes pa lus kyi bdag nyid yin no
[\[102b.5\]]zhes ni brjod par rigs pa ma yin no/_/rnam par shes pa tsam du smra ba nged cag la ni rigs te/_lus ni kun gzhi rnam par shes pa'i rang bzhin yin pa'i phyir ro snyam du bsams pa yin no/_/ci'i phyir mi rigs she na/_de'i bdag nyid yin na zhes bya ba la sogs pa smos te/_'di
[\[102b.6\]]ltar lus bzung ba na gzhan gyi 'dod chags la sogs pa yang 'dzin par 'gyur te/_tha mi dad pa'i phyir ro/_/dug gi nus pas ma nges pa yang ma yin te/_de ni de'i tshe mngon sum ma yin pa'i phyir ro/_/sems pa can ni mngon sum [#]ma yin te/_bdag nyid kyis kyang mi 'dzin
[\[102b.7\]]par thal bar 'gyur ba'i phyir ro/_/gzhan yang gang dag gnyi gas nges pa dang gcig gis [#]nges pa de dag ni tha dad pa yin te/_dper na pho gzer dang zlos gar bzhin no/_/lus dang sems kyang gnyi ga dang gcig gis nges pa yin no zhes bya ba ni rang bzhin gyi gtan tshigs so/_/rang nyid ces bya
[\[103a\]]
[\[103a.1\]]ba ni bdag nyid kyis so/_/gal te de lta na gtan tshigs 'di nyid kyi [#]rnam par shes pa tsam du smra ba spong bar byed pa bzlog par dka' bar 'gyur ro zhe na/_de'i phyir/_shes pa gnyis med ces bya ba smos te/_gtan tshigs ma grub pa nyid kyi skyon du 'gyur ro zhes bya ba'i tha tshig ste/_
[\[103a.2\]]'di ltar gnyis kas nges pa nyid ni rnam par shes par smra ba yang [#]ma grub ste/_thams cad du rang gi snang ba kho na rig [#]pa'i phyir rab rib can gyis [#]zla ba gnyis mthong ba bzhin no/_/gzhan yang skad cig gzhan spyod pa'i dus na sems pa med par skye ba'i de ma thag tu 'jig par mtshon te/_de lta yin dang lus
[\[103a.3\]]de'i ngo bo nyid du khas len na skad cig ma nyid du thal bar 'gyur ro/_/de ltar re zhig 'jug pa de'i bdag nyid kyi mtshan nyid du ma grub bo/_/ci ste 'jug pa de las byung ba'i mtshan nyid yin na yid kyi rnam par shes pa de las byung ba de yang dper na mig la sogs pa'i rnam par shes pa la [#]
[\[103a.4\]]mig la sogs pa la brten pa ltar de la brten pa'i sgo [#]nas sam/_dper na du ba me la mi 'khrul pa bzhin du de la mi 'khrul pa las yin te/_de'i phyir 'di la 'jug pa rnam pa gnyi ga yang ma grub ste/_'di ltar yid kyi [#]blo dbang po'i blo bzhin du lus la brten pa ma yin te/_dngos su nges par 'gyur ba'i rjes su mi byed
[\[103a.5\]]pa'i phyir ro/_/de med na mi 'byung ba yang ma yin te/_gzugs med pa'i khams su lus med par yang yod par khas len pa'i phyir ro/_/gtan tshigs grub par khas blangs pa de lta na yang gtan tshigs ma nges pa nyid du bshad pa/_de la brten nas 'byung ba'am/_de dag [#]'khrul pa med
[\[103a.6\]]pa'i phyir/_/zhes bya ste/_'di ltar lus tha dad pa la 'jug pa dang sems gzhan dang mtshams sbyor ba 'gal ba med pa'i phyir ro/_/dper na 'chi ba'i skad cig las [#]snga ma'i gnas skabs gson pa'i gnas skabs na 'byung ba'i rnam par shes pa nying mtshams sbyor bar byed pa de bzhin du lus
[\[103a.7\]]skad cig ma nyid [#]yin pa'i phyir lus tha dad pa la [#]'jug pa yang yin pa'i phyir gtan tshigs ma nges pa yin no/_/yang rgyud gcig pa nyid kyis [#]lus tha mi dad pa'i phyir tha mi dad pa'i lus la 'jug pa nyid du rtogs [#]na de'i tshe srid pa bar ma'i lus la yang mtshungs so/_/'di ltar skye mched
[\[103b\]]
[\[103b.1\]]lnga'i mtshan nyid kyi rgyun tshe 'di'i lus dang phyi ma'i lus zhes bya ba 'di'i gnas skabs tha dad pa nyid yin te/_byis pa dang rgan [#]po'i gnas skabs kyi dbye ba bzhin no/_/sbyor ba gnyis pa la yang shes pa yin pa'i phyir zhes bya ba'i gtan tshigs 'di bsgrub par bya ba las bzlog pa la gnod pa can gyi
[\[103b.2\]]tshad [#]ma bstan pa'i phyir/_ma nges pa nyid du gsal bas ma brjod do/_/chags dang bcas pa'i 'chi ka'i sems/_/zhes bya ba la sogs pas sbyor ba gsum pa'i dbang du byas nas/_zag pa zad pa'i zhes bya ba la sogs pa smos te/_gang la sems gzhan dang mtshams sbyor ba med pa de ni
[\[103b.3\]]mtshams mi sbyor ba'o/_/'dis ni bsgrub bya'i chos can gyi [#]dpe gang yang rung ba lam grub pa bshad de/_'di ltar tshu rol mdzes pa bas/_/dgra bcom pa yi 'chi ba'i sems/_/sems gzhan dang mtshams mi sbyor ro/_/zhes bya ba [#]gang las nges/_/ci ste yang gzhan [#]sangs rgyas pa'i
[\[103b.4\]]grub pa'i mtha' khas blangs pa las te/_bdag gi skye ba ni zad do/_/tshangs par spyod pa ni spyad do/_/bya ba ni byas so/_/'di las srid pa gzhan mi shes so zhes bya bas mtshams mi sbyor bar bsgrub [#]po snyam na de ni rigs pa ma yin te/_gzhan gyi [#]grub pa'i mtha' tshad ma nyid du ma bzung ba'i phyir ro/_/
[\[103b.5\]]'jig rten rgyang pan pa tshad ma nyid du yongs su ma bzung ba de las ji ltar nges te/_'jig rten pha rol yang nges par thal bar 'gyur ba'i phyir ro/_/ci ste tshad ma gzhan kho na las rtogs na 'o na de nyid ci'i phyir sgrub par byed par mi brjod/_go bar byed pa ma yin pa rmongs pas bstan pa nye bar bkod pas
[\[103b.6\]]ci zhig bya ste/_gang gis de brjod par mi bya ba de sgrub [#]par byed pa ma yin pa ni [#]ma yin no/_/grub pa'i mtha' la brten na yang sangs rgyas pa 'ga' zhig la bsgrub par bya ba'i chos dang ldan pa'i dpe mi 'grub [#]po zhes bya ba bstan pa'i phyir ro/_/gang dag 'di la blo bzangs [#]'ga'/_/zhes bya ba la
[\[103b.7\]]sogs pa smos te/_'di la zhes bya ba ni bde bar gshegs pa'i gsung rab la'o/_/blo bzangs [#]zhes bya ba ni theg pa chen po pa dag go/_/'ga' zhes bya ba ni dbu ma pa rnams so/_/de dag ni sangs rgyas rnams mi gnas pa'i mya ngan las 'das par smra ste/_'khor ba dang mya ngan las 'das pa dag
[\[104a\]]
[\[104a.1\]]la mi gnas pa'i phyir ro/_/nyan thos dang rang sangs rgyas kyi theg pa dag kyang /_sangs rgyas kyi theg pa gcig gi mthar thug pa smra ste/_theg pa ni 'di ni gcig kho na ste/_'di lta ste theg pa chen po'o zhes [#]gsungs pa'i phyir ro/_/de ltar dpe'i nyes pa bstan nas/_sgrub par
[\[104a.2\]]byed pa'i skyon ma nges pa nyid ni/_gnod pa can yang ma brjod phyir/_/zhes bya ba smos te/_gnod pa can yang ma brjod phyir/_/zhes bya ba ni/_zlog pa la ni the tshom za/_/zhes bya ba 'di gtan tshigs yin la/_rigs mi mthun pa zhes bya ba la sogs pa ni 'khrul pa can gyi gtan tshigs yin no/_/
[\[104a.3\]]rigs mi mthun pa la yod pa ni rigs mi mthun pa la yod pa'o/_/gang zhe na gtan tshigs so zhes bya bar go'o/_/'di ni dgos pa yang yin la rigs mi mthun pa la yod pa yang yin no zhes tshig rnam par sbyar [#]ro/_/mi 'chi ba nyid du thal bar 'gyur ba gnod pa can gyi tshad ma yin te/_don
[\[104a.4\]]dam par bdag la sogs pa 'ga' yang 'chi bar mi 'gyur ba'i phyir te/_rgyun mi 'dra ba'i khyad par skye ba na skal ba mnyam par brjod pa'i khyad par can gyi rigs mi mthun pa'i gnas skabs kyi khyad par zhig pa'i phyir 'jig rten na bstan bcos de la de skad du tha snyad byed pa 'ba' zhig tu zad do/_/
[\[104a.5\]]nur nur sogs las shes yod pa/_/zhes bya 'di yang gzu lums yin/_zhes gang smras pa de la/_/nur nur sogs la [#]zhes bya ba la sogs pa smos te/_gal te shes pa thams cad dbang po dang don gyi stobs kyis skye bar 'gyur na de'i tshe gzu lums su 'gyur na/_'di ltar rmi lam
[\[104a.6\]]la sogs pa'i gnas skabs na mig la sogs pa'i dbang po dang gzugs la sogs pa'i don med par yang sngon po la sogs pa'i yid kyi rnam par shes pa yang dag par rig pa yin na/_de de'i tshe lus kyi dbang po la brten pa yin no zhes kyang brjod par mi nus te/_sngon po la
[\[104a.7\]]sogs par snang ba'i phyir ro/_/lus kyi rnam par shes pa'i yul yang reg bya yin pa'i phyir ro/_/de lta bas na rnam par shes pa thams cad don rtogs pa'i ngo bo ma yin no zhes bstan to[#]/_/de'i phyir brgyal ba'i gnas skabs na yang rnam par shes pa yod pa mi 'gal lo/_/yang
[\[104b\]]
[\[104b.1\]]ci ste rnam par shes pa nus pa'i ngo bos yod pa mi 'gal la/_rang gi ngo bos ni 'gal ba yin no snyam na/_de tshe blo ni zhes bya ba smos te/_gal te gnyid log pa dang brgyal ba dang ra ro ba'i [#]gnas skabs na sems med do zhes nges par byed pa'i tshad ma cung zad kyang yod par gyur na 'gal bar 'gyur ro/_/
[\[104b.2\]]nges par byed pa'i tshad ma rang rig pa ma dmigs pa yod do zhe [#]na/_rang rig pa mi dmigs pa gang las grub/_gnas skabs der rig pa med pa'i nges pa yod pa ma yin no/_/gal te brgyal ba la sogs pa'i gnas skabs de dag tu khyod la [#]sems rig pa med do zhes de lta bu'i rig pa 'jug pa de'i tshe/_de
[\[104b.3\]]ltar 'jug pa'i nges pa de nyid kyis sems dang bcas pa nyid du grub po/_/ji ste yang gal te rmi lam la sogs pa'i gnas skabs na sems yod par gyur na/_ci'i phyir skyes bu gnyid sad pa la sogs pa dran par mi 'gyur ro/_/sogs pa'i sgras ni brgyal ba las sangs pa dang ra ro ba las sangs pa
[\[104b.4\]]rnams gzung ngo [#]/_/nyams su myong ba med par grub par bya ba'i phyir dran pa ste rgyu ma yin te/_gal te nyams su myong ba zhes bya ba de tsam gyi [#]dran pa skye bar 'gyur na gang gi phyir nyams su myong ba yod pa [#]na yang goms pa gsal ba dang /_don du gnyer ba la sogs pa ma tshang ba'i phyir dran par mi 'gyur
[\[104b.5\]]te/_dper na skyes ma thag pa la sogs pa'i gnas skabs su nyams su [#]myong ba'i sems bzhin no/_/'o na yod pa nyid la yang khyod la tshad ma ci yod gal te dran pa mi 'jug na yang the tshom za'o zhes rtsod par byed na de lta na 'di zhes bya ba la sogs pa smos te/_'di zhes bya ba ni rnam par shes pa'o/_/
[\[104b.6\]]de dag la zhes bya ba ni gnyid la sogs pa'i gnas skabs na'o/_/de la gong du bstan pa'i gtan tshigs ni skyes bu gnyid sad pa la sogs pa'i rnam par shes pa ni rang gi nye bar len pa'i stobs kyis byung ba yin te/_rnam par shes pa yin pa'i phyir gzo ba la sogs pa'i de ma thag tu byung ba'i dran
[\[104b.7\]]pa la sogs pa bzhin no/_/gtan tshigs 'di ma nges pa yang ma yin te/_rgyu gzhan sngar bkag pas 'brel pa bsgrubs zin pa'i phyir ro/_/gzhan yang gal te gnyid log [#]pa'i gnas skabs na/_sems med par gyur na de'i tshe 'chi ba nyid du 'gyur ro/_/ci ste de la de lta bur gyur pa'i
[\[105a\]]
[\[105a.1\]]rnam par shes pa can gyi lus de yang rnam par shes pa rgyu med par skye bar 'dod na/_de'i tshe de skye ba [#]'dod na ni 'chi ba med par 'gyur te/_shi ba la yang rnam par shes pa yang skye bar thal bar 'gyur ba'i phyir te/_gnyid sad pa bzhin no/_/yid kyi blo kho na skye ba gzhan du
[\[105a.2\]]mtshams sbyor bar nus pa yin te/_de skad du yang /_'chad dang mtshams sbyor 'dod chags bral/_/nyams dang 'chi 'phos skye ba ni/_/yid kyi rnam shes kho nar 'dod/_/ces bshad do/_/de'i phyir yid kyi blo ni blo snga ma tsam la brten pa yin no zhes bstan pa'i phyir/_/yid kyi blo ni rang dbang can/_/
[\[105a.3\]]zhes bya ba la sogs pa smos te/_ltos pa med pa nyid ni rang dbang can la gtan tshigs so/_/yid kyi blo 'di ni thams cad du rang gi nye bar len pa'i rgyu tsam las byung ba yin te/_rang gi nye bar lan pa las ma gtogs pa'i mig la sogs pa'i rgyu gzhan la ltos pa'i phyir rmi lam gyi [#]gnas skabs
[\[105a.4\]]bzhin no/_/'di ltar zhes bya ba 'dis ni gtan tshigs ma grub pa nyid sel ba yin no/_/de'i bya ba med na yang yod pa'i phyir zhes bya ba ni [#]dbang po dang don de dag gi bya ba med na yang zhes bya ba'i tha tshig go/_/gang gi phyir bya ba med kyang gang byung ba de ni de'i rgyur rigs pa ma yin no/_/'di snyam du de med
[\[105a.5\]]na yang yod pa'i phyir nam mkha'i ut+pal la sogs pa'i rnam par rtog pa dbang po dang don la mi ltos pa yin du chug mod/_gang gis gtan tshigs phyogs kyi phyogs gcig la ma grub par mi 'gyur ba/_mig ma nyams pa sngon po la sogs pa mdun na gnas pa'i rgyud [#]pa la 'di ni sngon po'o/_/
[\[105a.6\]]snyam du rnam par rtog pa 'jug pa de ji ltar dbang po dang don dag la ltos pa med pa yin snyam du sems na/_de dag yod kyang zhes bya ba la sogs pa smos te[#]/_de dag ces bya ba ni dbang po dang don dag go/_/don dam [#]pa ni don gyis stong pa'o/_/snang ba ni rnam pa ste/_don la sogs pa zhen pa'i
[\[105a.7\]]rnam par rtog pa gang yin pa/_nam mkha'i ut+pal la sogs pa [#]don med par snang ba'i rnam par rtog pa de mtshungs te/_yul 'di yang zhes bya ba'i don to/_/ji ltar zhe na/_sgra'i rnam par 'jug pa'i rnam par rtog pa thams cad ni sgra'i don snang ba yin gyi/_der dngos po'i ngo bo snang ba ni ma yin
[\[105b\]]
[\[105b.1\]]te/_dngos po'i ngo bo la sgra mi 'jug pa'i phyir te/_de la der brda ma byas pa'i phyir ro zhes bya ba ni rgyas par sgra'i don rtag [#]par bstan zin to/_/mthun pa'i phyogs la yod pa'i phyir gtan tshigs 'gal ba yang ma yin la/_ma nges pa yang ma yin te/_rang gi nye bar len pa las ma byung ba yin na rgyu
[\[105b.2\]]med pa nyid du thal bar 'gyur ba'i phyir ro/_/lus la brten pa'i phyir rgyu med pa nyid du mi [#]'gyur ro zhes dogs pa bsu nas/_ba lang gang [#]ni zhes bya ba la sogs pa smos te/_pags nad ces bya ba la sogs pa'i nad kyis gnod pa ma lus par rnam par 'gyur yang yid kyi blo mi 'gyur ba'i phyir
[\[105b.3\]]yid kyi blo 'di lus la brten pa ma yin no/_/gang 'gyur bas gang dngos su nges par mi 'gyur ba de ni de la brten pa ma yin te/_dper na ba lang 'gyur bas rta mi 'gyur ba bzhin no/_/pags nad kyi gnas skabs na yang lus 'gyur bas yid kyi blo 'gyur ba ma yin no zhes bya ba ni/_khyab
[\[105b.4\]]par byed pa mi dmigs pa'o/_/mig la sogs kyi zhes bya ba la sogs pas de la brten pa nyid la dngos su 'gyur na 'gyur ba nyid kyi [#]khyad par ston par byed pa yin te/_'dir khyad par byed pa de med pa'i phyir/_blo lus la mi brten pa nyid du grub bo/_/des na de'i phyir lus log na yang mi ldog
[\[105b.5\]]par 'dod pa'i phyir 'gal ba med do/_/gang zhig gang la brten pa ma yin pa [#]de ni de log pa na de nges par ldog pa ma yin te/_dper na ba lang log pa na ba men nges par ldog pa ma yin pa bzhin no/_/yid kyi blo yang lus la brten pa ma yin no zhes bya ba ni khyab par byed pa mi dmigs pa'o/_/
[\[105b.6\]]de ma thag tu byung ba'i gal te lus gzhan la brten na zhes bya ba la sogs pa'i tshigs su bcad pa gnyis kyis gang smras pa de la/_gang gi phyir/_yid blo zhes bya ba la sogs pa smos te/_'dir bsam pa ni 'di yin te/_'dir 'jig rten pha rol bsgrub par 'dod la/_de ji ltar grub [#]ce na
[\[105b.7\]]gal te blo thog ma dang tha ma med pa grub par [#]gyur na de 'grub pa yin te/_'di nyid kyi gnas skabs kyi khyad par la 'jig rten pha rol du gdags pa'i phyir ro/_/lus ni ma yin te gzugs med pa'i khams na lus med na yang 'jig rten pha rol [#]du khas len pa'i phyir ro/_/gal te sems
[\[106a\]]
[\[106a.1\]]kyi rgyud thog ma dang tha ma med pa nyid [#]grub na 'jig rten pha rol zhes bya ba grub pa yin te/_lus gzhan grub par bya ba'i phyir 'bad pa mi dgos so/_/ci'i phyir zhe na/_'bras bu med pa'i phyir ro/_/de ni ma mthong ba tsam gyis dgag par nus pa ma yin te/_'di ltar
[\[106a.2\]]mig dman pa khyed cag la rigs kyi khyad par dang goms pa la sogs pa ma tshang ba'i phyir du ba phra mo mi mthong ba bzhin du lus de yod na yang mi mthong bar [#]'gyur ba'i phyir ma dmigs pa tsam gyis dgag par grub pa ma yin no/_/'di ltar srid pa bar ma ni rigs mthun lha [#]mig dag
[\[106a.3\]]pas mthong bar brjod de/_de nyid kyi phyir grangs can gyis kun du brtags pa'i khur khyer ba'i lus kyang mi spangs [#]so/_/sngon dus kyi [#]srid pa yang yul gyis bskal pa'i phyir dmigs par mi 'gyur te/_ches ring bar skye ba'i phyir ram/_rang bzhin gyis bskal ba'i phyir sha za la
[\[106a.4\]]sogs pa'i lus bzhin no/_/ma bskal na yang tshu rol mthong ba rnams kyis srog chags 'di ni phye ma leb kyi bdag nyid du song ngo zhes nges par mi nus pa'i phyir nus pa bsam gyis mi khyab pa'i sman gyi sbyor bas bsgyur ba'i lus bzhin no/_/'o na ji ltar lus tha dad pa la brten pa'i shes pa
[\[106a.5\]]rgyud gcig dang 'brel par brjod ce na/_tha dad lus la zhes bya ba smos te/_de yi khyad par rjes byed phyir/_/zhes bya ba ni tshe 'di'i rnam par shes pa skye ba gzhan du 'jug pa'i shes pa de'i khyad par gang yin pa de'i rjes su byed pa yin te/_de skad du/_skyes bu rnams kyis [#]dge dang mi dge la[#]/_/
[\[106a.6\]]goms pa'i sbyor bas de yi bdag tu 'gyur/_/gang phyir 'bad pa med pas lus med par/_/skye ba gzhan du rmi lam bzhin du dpyod/_/de las tshu rol mdzes pa bas 'jig rten 'di dang 'jig rten pha rol gyi [#]lus dag tha dad pa'i phyir de la yod pa'i sems de dag rgyud gcig [#]pa ma yin no zhes bya
[\[106a.7\]]ba la sogs pa dang /_mngal la sogs par rtsod [#]pa'i yul du gyur pa'i dang po'i rnam par shes pa rgyud gcig pa zhes bya ba ma yin te/_lus tha dad pa'i phyir ma he dang phag [#]la sogs pa'i shes pa bzhin no zhes gang smras pa de ni 'dis bsal ba yin no/_/gzhan yang 'di las kyang 'jig rten
[\[106b\]]
[\[106b.1\]]pha rol grub ste/_gang dang gang rnam par rtog pa yin pa de ni sgra nyams su myong ba goms pa sngon du 'gro ba can yin te/_rnam par rtog pa yin pa'i phyir lang tsho la sogs pa'i gnas skabs su 'byung ba'i rnam par rtog pa bzhin no/_/skyes ma thag pa'i nu ma 'thung ba la sogs [#]
[\[106b.2\]]par 'dod pa la sogs pa'i rnam par rtog pa yin no zhes bya ba ni rang bzhin gyi gtan tshigs so/_/gtan tshigs 'di gzhi ma grub pa yang ma yin te/_gang gi phyir ngu ba dang nu ma 'thung ba la sogs pa'i 'bras bus skyes ma thag pa'i nu ma 'thung ba la sogs par mngon par 'dod pa la sogs pa'i chos can grub po/_/rnam
[\[106b.3\]]par rtog pa ni nus pa'i khyad par la sogs pa'i ngo bos yod pa ma yin te/_'di ltar ngu ba dang nu ma 'thung ba la sogs pa yod par rigs pa ma yin la/_rang gi ngo bo ma grub pa yang ma yin no zhes ston pa ni/_de yang thams cad ldog [#]pa'i bdag_/ces bya'o/_/nu ma 'thung bar 'dod pa la sogs
[\[106b.4\]]pa thams cad ni rnam par rtog pa'i bdag nyid de/_rnam par rtog pa'i rang bzhin yin te/_don du gnyer ba la sogs pa'i rnam pa nyid du nyams su myong ba'i phyir ro/_/ma nges pa yang [#]ma yin no/_/zhes bstan pa'i phyir/_de yang ming dang rjes 'brel can/_/zhes bya ba smos te/_de zhes bya ba
[\[106b.5\]]ni rnam par rtog pa ste/_gang gi phyir rnam par rtog pa thams cad ni sgra'i rnam pas 'jug pa'i phyir ming dang [#]rjes su 'brel pa yin la/_rnam par rtog pa ming dang rjes su 'brel pa de yang brda goms pa med par mi 'byung ngo zhes kho bo cag gis sngar rgyas par bstan zin to/_/yang ci ste ming
[\[106b.6\]]dang rjes su 'brel pa goms pa mngon [#]du 'gro ba can yin du chug mod/_de lta na yang 'di 'dod pa sgrub par byed pa ma yin no/_/'o na ci zhe na/_'jig rten 'dir goms pa sngon du 'gro ba can nyid kyi ldog pa bsgrub par byed pa yin no snyam na/_ming gi ngo bos zhes bya ba la sogs pa smos te/_'di skad du/_
[\[106b.7\]]yang bstan pa yin te/_skyes ma thag pa'i 'jig rten 'di'i goms pa ni tshad ma dang grags pas gnod pa yin te/_dam bca' ba'i don la gnod pa'i gtan tshigs ni 'gal ba nyid du rigs pa ma yin te/_gnod pa med na 'gal ba yin/_/zhes bya ba'i rigs pas so/_/ming gi ngo bo zhes bya ba
[\[107a\]]
[\[107a.1\]]ni ming gi rang bzhin smra bar byed pa'i rang bzhin te/_blo'i snang ba yin yang phyi rol gyi sgrar zhen pa'o/_/de dag ces bya ba ni skyes ma thag pa dag gi'o/_/de ni chad pa zhes bya ba ni mngon par 'dod pa la sogs pa de dag chad pa ni de chad pa'o/_/des ming myong ba zhes bya ba la sogs
[\[107a.2\]]pas ji skad du bshad pa'i tshad ma'i don mjug sdud par byed de/_des zhes bya ba ni de'i phyir gyi [#]don to/_/ming gi tha snyad ces bya ba la sogs pas tshad ma'i 'bras bu ston pa yin te/_ming ni sgra'o/_/tha snyad ni 'dris pa ste nyams su myong ba zhes bya ba'i tha tshig go/_/des bsgos pa'i bag chags
[\[107a.3\]]gang yin pa de'i ngo bo [#]yongs su smin pa rang dang rjes su mthun pa'i 'bras bu skyed pa la 'jug pa rnyed pa de las byung ba zhes bya ba ni skye ba'i rim pa'o/_/de dag gi zhes bya ba ni skyes ma thag pa rnams kyi'o/_/gal te de dag ming goms pa'i/_/zhes bya ba la sogs pas gzhan gyi thal ba'i sgrub pa [#]
[\[107a.4\]]byed pa'i dogs pa bsu ba yin te/_gal te rnam par rtog pa sngar gyi [#]brda goms pa las 'jug pa de'i tshe byis pa dang khye'u sngar gyi brda dran par thal bar 'gyur ro/_/goms pa'i rjes su 'jug pa ni dran pa med par rigs pa ma yin te/_skad la byang ba bzhin du ngag gsal por 'jug par thal bar
[\[107a.5\]]'gyur ba'i [#]phyir ro/_/de lta yin dang brda byed pa don med par 'gyur na/_de lta bu yang ma yin te/_de lta bas na dran pa med pa'i phyir dang /_tshig gsal por mi 'jug pa'i phyir/_goms pa snga ma sngon du 'gro ba can nyid du mi 'gal bas thal ba las bzlog [#]pas chos kyi rang gi ngo bo sel ba'i sgo nas
[\[107a.6\]]dam bca' ba'i nyes pa bshad do/_/nye bar gnod pa gsal po yis/_/zhes bya ba la sogs pa thal bar 'gyur ba dang /_thal ba las bzlog pa'i gtan tshigs ma nges pa nyid du bstan te/_gang gis dran pa la sogs pa 'jug par byed pa'am/_de ldog pa na ldog par 'gyur ba thams cad du
[\[107a.7\]]sngon goms pa la dran pa la sogs pas khyab pa ni ma yin te/_'di ltar sngar goms pa nyams su myong bar yang 'gyur la dran par yang mi 'gyur te/_dper na [#]'dus pa'i nad kyi gnas skabs bzhin no/_/de bzhin du rmi lam na yang goms pa snga ma rjes su 'jug pa yin la dran par yang [#]yin no/_/
[\[107b\]]
[\[107b.1\]]'dus pa'i nad smos pa ni nye bar mtshon pa yin no/_/gnod pa gsal po zhes bya ba ni mngal du gnas pa'i phyir ro/_/yongs su smin pa zhes bya ba ni bag chags yongs su smin pa'o/_/'khrul pa zhes bya ba ni nyams su myong ba ji lta ba [#]bzhin du so sor nges pa'i yul dang dus dang rang bzhin la sogs pa'i khyad
[\[107b.2\]]par gyi ngo bos mi 'jug pa'i phyir ro/_/de la tshu rol mdzes pa bas skye ba dran pa grub pa ma yin te/_grong gcig tu phyin pa thams cad kyis dran pa'i phyir ro zhes gang smras pa de ni 'dis bsal ba yin te/_'di ltar grong gcig tu phyin pa rnams kyang thams cad kyis dran pa ma yin te/_gang gi
[\[107b.3\]]phyir [#]de dag gi nang nas gang dag kha cig blo dman pa de dag brjed [#]ngas par 'gyur pa kho na'o/_/de dag gi zhes bya ba ni tshig rnams kyi'o/_/[#]bdag nyid chen po zhes bya ba la sogs pas thal ba las bzlog pa'i gtan tshigs phyogs kyi phyogs gcig la ma grub pa nyid du 'chad do/_/bdag nyid
[\[107b.4\]]chen po zhes bya ba ni bsod nams dang ldan pa'o/_/gzhan yang 'jig rten pha rol grub par bya ba'i phyir 'thad pa gzhan bshad pa ni/_'dod chags zhe sdang zhes bya ba la sogs pa ste/_sbyor ba ni 'dod chags dang /_zhe sdang dang /_phrag [#]dog dang /_rgyags pa dang /_nga rgyal la sogs pa dang /_
[\[107b.5\]]de bzhin du shes rab dang /_snying rje dang /_byams pa la sogs pa dang /_bzo'i gnas la sogs pa gang gsal ba de ni goms pa sngon du 'gro ba can yin te/_dper na skye ba 'di la sngar mi gsal ba goms pa'i dbang gis ji skad du bshad pa'i yon tan can gyi skyes bu mthong ba bzhin no/_/
[\[107b.6\]]'di la dang po skye ba 'dir 'jig rten 'di la goms par ma mthong ba'i skyes bu 'ga' zhig kyang de dang de la goms pa de yod pa yin no zhes bya ba ni 'bras bu'i gtan tshigs so/_/rjes su 'gro ba dang zlog pa dag gis rgyu dang 'bras bu'i dngos po nges pa de'i phyir gtan tshigs ma grub pa
[\[107b.7\]]ma yin te/_de nyid kyi phyir/_rjes su 'gro ba dang ldog pa las/_gsal por byung ba yongs su nges/_/zhes smos so/_/'jig rten 'dir goms pa sngon du 'gro ba can nyid du grub pa'i phyir gtan tshigs 'gal ba yin no zhe na/_ma yin te/_'dod chags la sogs pa
[\[108a\]]
[\[108a.1\]]gsal po gang dag dang por byung ba de dag ni 'di la goms pa dang bral ba'i phyir 'jig rten 'dir goms pa sngon du 'gro ba nyid du sgrub par byed pa mi rigs la/_rgyu med pa nyid du yang mi rigs te/_rtag tu yod pa la sogs par thal ba'i phyir[#]/_de lta bas na gal te
[\[108a.2\]]srid pa gzhan yod par ma gyur na 'dod chags la sogs pa de dag gi skye ba ste 'byung ba'i rgyu gang zhig yin par 'gyur/_de'i skye ba gzhan nyid du [#]goms pa kho na [#]rgyu yin pa'i phyir 'jig rten pha rol grub bo/_dmigs pa yang rgyu ma yin te/_dmigs pa yod na yang 'dod chags la sogs
[\[108a.3\]]pa dag ni nges 'ga' mi sdug pa la sogs pa'i so sor rtog pa yod na mi skye ba'i phyir ro/_/mi sdug pa la sogs pa la dmigs pa 'dod chags la [#]sogs pa'i gnyen por gyur pa'i shes rab ni so sor brtags pa ste/_dmigs pa med na yang 'dod chags la sogs pa'i skye bar mthong
[\[108a.4\]]ba'i phyir dmigs pa'i dbang gis de yod par rigs pa ma yin no/_/'di ltar 'das pa dang ma 'ongs pa'i yul la yang kun du rtogs [#]pa'i dbang gis bde ba la sogs pa'i phyin ci log shin tu 'phel ba'i skyes bu so sor rtog pa log na 'dod chags la sogs pa de dag gis stobs
[\[108a.5\]]'phel bar mthong ste/_gang yod pa dang med pa na gang yod pa dang med pa las bzlog pa de ni de'i rgyur rigs pa ma yin te/_ha cang thal bar 'gyur ba'i phyir ro/_/'di las kyang dmigs pa'i dbang gis 'dod chags la sogs pa 'jug pa ma yin te/_'di ltar gal te dmigs pa ji
[\[108a.6\]]lta ba bzhin du 'jug par 'gyur ba de lta yin no[#]/_dmigs pa'i dbang gis 'jug par 'gyur ba yin te/_dper na dbang [#]po la sogs pa'i shes pa bzhin no/_/de ltar 'jug pa yang ma yin no/_/'o na ci zhe na/_bud med la sogs pa la bdag dang bdag gi dang rtag pa dang bde ba la sogs
[\[108a.7\]]pa'i rnam pa gzhan mi bden pa nyid sgro btags nas 'jug pa ma [#]yin te/_yul rnams ni sdug pa la sogs pa'i ngo bo yang ma yin no/_/gang zhig gang gi rnam pas stong pa de ni de'i dmigs par rigs pa ma yin te/_ha cang thal bar 'gyur ba'i phyir ro/_/des na ni de'i phyir ro/_/'dod
[\[108b\]]
[\[108b.1\]]chags la sogs pa ni sgra [#]btags pa'i yul can yin [#]pa nyid kyis dmigs pa med pa nyid yin no/_/de ltar yin dang dang po ste/_skye ba 'di'i dang por byung ba 'dod chags pa gang yin pa de dag rigs mthun pa goms pa'i dbang gis 'jug pa yin no zhes bya bar grub bo/_/'o na gal te yul rgyu
[\[108b.2\]]ma yin na ji ltar yul nye ba na 'dod chags la sogs pa skye bar mthong zhe na/_yul ni nye bar gyur pa dang /_/zhes bya ba la sogs pa smos te/_rim pa ni 'di yin te/_yul nye ba na dbang po las byung ba'i bde ba skye la/_bde ba de las so sor rtog pa med pa na bdag la sogs pa phyin ci log gi
[\[108b.3\]]mtshan nyid kyi tshul bzhin ma yin pa/_yid la byed pa la gnas pa rnams sngar gyi 'dod chags la sogs pas bsgos pa'i bag chags yongs su smin par 'gyur la de las 'dod chags la sogs pa'i nyon mongs pa 'jug pa'i phyir yul dngos su rgyu ma yin no/_/'di snyam du rang gi grub
[\[108b.4\]]pa'i mtha' brjod pa tsam 'ba' zhig tu zad kyi 'di la rigs pa 'ba' zhig yod pa ni ma yin no snyam na/_kun la zhes bya ba la sogs pa smos te/_de'i zhes bya ba ni yul gyi'o/_/shes pa bzhin zhes bya ba ni sngon po la sogs pa 'dzin par byed pa'i rnam pa bzhin no/_/de la zhes bya ba ni yul lo/_/
[\[108b.5\]]gcig ces bya ba ni gcig gi rnam pa can no/_/de la gcig gi rnam pa can gyi nyon mongs pa 'jug pa ma yin te/_'di ltar bud med kyi gzugs [#]la kha cig chags la/_la ni zhe sdang /_kha cig ni phrag dog ces bya ba rnam pa du ma 'jug par mthong ngo /_/'di snyam du tshe 'di'i thog ma'i
[\[108b.6\]]'dod chags la sogs pa snga ma goms pa las ni ma yin no/_/'o na ci zhe na/_gzhan dag 'khrig pa la sogs pa kun du spyod pa la sogs pa mthong ba las sam/_gzhan gyis nye bar bstan pa las so snyam na/_gzhan dag 'jug pa zhes bya ba la sogs pa smos te/_gzhan dag gi 'jug pa
[\[108b.7\]]ni kun du spyod pa zhes bya ba'i tha tshig go/_/'khrul pa de nyid byung mtha' zhes bya ba la sogs pas ston par byed do/_/byung ba'i mtha' ni 'khrig pa la sogs pa kun du spyod pa'o/_/skal ba mnyam pa ni 'gro ba 'dra ba ste/_phag la sogs pa gang dag la yod pa de la de skad ces bya'o/_/de dag
[\[109a\]]
[\[109a.1\]]dang lhan cig phrad pa ni sbyor ba'o/_/rnam par 'gyur ba ni log par 'jug pa ste/_'khrig pa kun du spyod pa zhes bya ba'i tha tshig go/_/'dod chags la sogs pa rnams ni goms pa'i stobs nyid kyis rang gi ngang gis 'jug pa yin no zhes bya ba 'di ni gdon mi za bar nges par
[\[109a.2\]]bya'o/_/'di ltar shes rab dang tshul khrims la sogs pa gang dag 'khor bar mi 'os pa 'khor bar ma goms pa de dag rang gi ngang gis 'bad pa med par 'jug par mi 'gyur ro/_/myos sogs bzhin zhes bya ba ni chos mi mthun pa'i dpe ste/_myos pa ni dregs pa'o/_/'di lta ma yin na myos pa
[\[109a.3\]]la sogs pa bzhin du shes rab la sogs pa yang rang gi ngang gis 'jug par 'gyur ro/_/kha cig na re bad kan las 'dod chags so/_/mkhris pa las zhe sdang ngo /_/rlung las ni rmongs pa zhes zer ba de la/_'on te bad kan zhes bya ba la sogs pa smos te/_de la bad kan ni bad kan gyi
[\[109a.4\]]nad do/_/snga ma bzhin du zhes bya ba ni so sor rtog pa yod pa na/_de yod kyang de mi 'byung phyir/_/zhes bya ba la sogs pas dper na yul la 'khrul pa brjod pa bzhin no/_/gzhan yang bad kan la sogs pa 'phel ba dang 'grib pa dag gi 'dod chags la sogs pa 'phel ba dang 'grib par 'gyur
[\[109a.5\]]ba ma yin la/_gang zhig tha dad pas gang tha dad par mi 'gyur ba de ni de'i 'bras bur rigs pa ma yin te/_ha cang thal bar 'gyur ba'i phyir ro/_/de bzhin du bad kan can yang zhe sdang shas che bar mthong gi 'dod chags drag po ni ma yin la/_mkhris pa'i rgyu can yang 'dod chags
[\[109a.6\]]bdo bar mthong gi zhe sdang la sogs pa shas che ba ni ma yin no zhes 'chol bar mthong ngo /_/gang med kyang gang yod pa de ni de'i rgyur rigs pa ma yin zhing /_gnas skabs gang du chags pa can du mthong ba de'i gnas skabs su zhe sdang yang yin pas de'i phyir yang 'khrul pas 'dod chags
[\[109a.7\]]la sogs pa ni bad kan la sogs pas [#]chos ma yin no/_/de'i phyir zhes bya bas ni mjug sdud pa yin no/_/gang goms [#]sngon du 'gro ba zhes bya ba ni gang la [#]sngon du 'gro ba [#]ni gang goms pa sngon du 'gro ba ste/_gang dag la rgyu snga ma yod pa zhes tshig [#]rnam par sbyar ro/_/'di la goms pa
[\[109b\]]
[\[109b.1\]]sngon 'gro nyid/_/ces bya ba la sogs pas gzhan gyi [#]klan ka dogs par byed pa yin no/_/de la klan ka ni 'di yin te/_dang por byung ba dag 'jig rten 'di la goms pa sngon du 'gro ba can nyid bsgrub par bya ba yin nam/_'jig rten pha rol du goms pa sngon du 'gro ba nyid dam/_de grub pa na
[\[109b.2\]]shugs kyis 'jig rten pha rol du goms pa sngon du song ba can nyid kyi 'dod pa grub par 'gyur ba khyad par med pa [#]goms pa sngon du song ba tsam bsgrub par bya ba yin no [#]zhes bya ba phyogs gsum mo/_/de la phyogs dang po la mthong ba dang 'dod pas gnod de/_'dod chags la sogs pa dang
[\[109b.3\]]por byung ba 'dod chags la sogs pa rnams ni tshe 'di la goms pa sngon du 'gro ba can nyid du ma mthong la/_'jig rten pha rol du [#]smra ba 'dod pa yang ma yin pas mthong ba dang 'dod pa dag gis gnod do/_/phyogs gnyis pa la yang dpe bsgrub par bya ba ma tshang ba yin no/_/'jig rten rgyang pan
[\[109b.4\]]ba la [#]'jig rten pha rol du [#]goms pa sngon du song ba nyid dang ldan pa dpe 'gar yang yod pa ma yin no/_/phyogs gsum pa la yang gtan tshigs 'gal ba yin te/_de bzhin ni dpe bzhin du ste/_srid pa gzhan du goms pa sngon du song ba nyid kyi 'dod pa med par sgrub par byed pa'i phyir ro/_/spyi
[\[109b.5\]]tsam nyid kyis zhes bya ba la sogs pas lan 'debs par byed de/_'dir phyogs gsum pa kho na mngon par 'dod la/_gtan tshigs 'gal ba yang ma yin te/_gang gi phyir gang gis 'jig rten pha rol du goms pa sngon du song ba nyid 'di zlog par byed pa 'dod chags la sogs pa 'di srid pa
[\[109b.6\]]gzhan du goms pa sngon du [#]song ba de dang 'gal ba 'ga' yang yod pa ma yin no/_/gzhan yang 'jig rten 'di dang 'jig rten pha rol zhes tha dad du rnam par gzhag pa byas pa 'di ni rnam par gzhag pa tsam yin te/_byis pa dang lang tsho'i bye brag bzhin no/_/rnam pa 'dis thog ma med pa nyid
[\[109b.7\]]du bsgrub pa'i phyir 'di la mngon par zhen par mi bya'o/_/de kho na nyid bsdus pa'i dka' 'grel las/_/'jig rten rgyang pan [#]brtag pa ste/_nyi shu [#]bdun pa'o//_//de ni gzugs brnyan la sogs pa lta bu yin zhes bya ba'i rten cing 'brel par 'byung ba'i khyad par bsgrub [#]par
[\[110a\]]
[\[110a.1\]]bya ba'i phyir/_rnam par shes pa smra ba nye bar 'god do/_/de la kham gsum pa 'di ni rnam par rig pa tsam nyid do/_/rnam par shes pa de yang de kho na nyid ma rtogs pa rnams la sems can re re'i rgyud tha dad pa'i phyir mtha' med pa dang ma dag pa yin la/_sgrib [#]pa spangs
[\[110a.2\]]pa rnams kyi ni dag pa dang skad cig re re la tha dad par srog chags thams cad la skye ba yin gyi/_ji ltar gsang bar smra ba ltar mi 'gyur ba gcig nyid ni ma yin no zhes bya ba ni sangs rgyas pa'i rnam par shes par smra ba rnams kyi lugs yin no/_/de la sa la sogs pa'i rang bzhin gyi gzung
[\[110a.3\]]bar bya ba'i phyi rol med pa nyid kyis gzung bar bya ba med na 'dzin par byed pa yang med pa'i phyir ram/_rgyud gzhan yod na yang gzung ba dang 'dzin pa'i mtshan nyid mi 'thad pa'i phyir rnam pa gnyis kyis [#]rnam par rig pa tsam du 'dod do/_/de la sbyor ba ni gang dang gang shes pa yin pa de dang de ni
[\[110a.4\]]gzung ba dang 'dzin pa gnyis dang bral ba yin te/_shes pa yin pa'i phyir gzugs brnyan gyi [#]shes pa bzhin no/_/rtsod [#]pa'i gzhir gyur pa'i rang bzhin du gnas pa'i mig la sogs pa'i shes pa 'di yang shes pa bzhin no zhes bya ba ni rang bzhin gyi gtan tshigs so/_/gtan tshigs 'di
[\[110a.5\]]khyab pa med pa yin par bsam par mi bya ste/_'di ltar re zhig 'di'i gzung bar bya ba [#]la sogs pa'i phyir rol gyi don ni yod pa ma yin te/_de ni gcig dang du ma'i rang bzhin gyis stong pa'i phyir ro/_/sbyor ba ni gang zhig gcig dang du ma'i rang bzhin ma yin pa de ni rtog [#]pa dang ldan pas
[\[110a.6\]]yod pa nyid du gzung bar bya ba ma yin te/_dper na nam mkha'i ut+pal bzhin no/_/gzhan gyi mngon par 'dod pa'i sa la sogs pa yang gcig dang du ma'i rang bzhin dang bral ba yin no zhes bya ba ni khyab par byed pa mi dmigs pa'o/_/phung po gzhan gsum pa med pas gcig dang
[\[110a.7\]]du ma dag gis yod pa la khyab pa'i phyir khyab par bya ba dang byed pa'i dngos po [#]mi 'thad pa ni zlog pa la gnod pa can gyi [#]tshad ma ma yin pa'i phyir de ma thag pa'i gtan tshigs ma nges pa nyid ma yin no/_/'gal ba yang ma yin te/_mthun pa'i phyogs la yod pa'i phyir ro/_/'dir gtan
[\[110b\]]
[\[110b.1\]]tshigs 'di ma grub pa nyid du bstan pa dang /_gang yang /_'byung ba nyid kyang yod min zhes/_/rigs pa'i mchog 'di 'dod par gyis/_/zhes [#]bshad pa'i dam bca' ba mngon sum la sogs pa dang 'gal bar bstan pa dang gtan tshigs dang po khyab pa med pa nyid du bstan par 'dod
[\[110b.2\]]nas/_gzhan gyis/_gal te shes pa ma gtogs pa'i/_/zhes bya ba la sogs pa smos te/_rnam par chad dang zhes bya ba 'dis shes pa las tha dad pa'i gzung bar bya ba grub pa nyid du ston to/_/nam [#]gsal bar zhes bya ba 'dis ni mngon sum nyid du bstan to/_/'di nyid thal bar 'gyur
[\[110b.3\]]ba'i sgo nas bstan par bya ba'i phyir/_de'i de ltar zhes [#]bya ba la sogs pa smos so/_/phyi rol don 'di zhes bya ba la sogs pas lan 'debs par byed de/_de la phyi rol gyi don mngon sum gyis grub pa yin na/_rdul phra rab tha dad pa du ma'am/_de dag gis brtsams pa'i yan lag can rags pa
[\[110b.4\]]gcig gam/_ma brtsams pa zhes bya ba'i phyogs rnams su 'gyur ba yin/_de la re zhig phyogs dang po ni ma yin te/_cha med pa'i lus can gyi rdul phra rab du ma'i shes pa so sor rig pa med pa'i phyir dang /_rtag tu shes pa rags pa'i rnam pa can nyid du nyams su myong ba'i phyir ro/_/yang na
[\[110b.5\]]shes pa de dag rig pa med pa'i phyir ro zhes bdun pa'i mtha' can du [#]ston la bsdu bar bya'o/_/sbyor ba ni gang zhig mngon sum du mngon par 'dod pa'i shes pa la rang gi rnam pas mi snang ba de ni mngon sum nyid du gzung [#]bar bya ba ma yin te/_dper na nam mkha'i pad+mo [#]bzhin no/_/mngon sum du [#]mngon
[\[110b.6\]]par 'dod pa'i shes pa las rdul phra rab du ma'i lus can gyis rigs pa'i rnam pa dang ldan pa snang ba ma yin no zhes bya ba ni khyab par byed pa mi dmigs pa ste/_rang gi rnam pa snang ba nyid kyis mngon sum nyid la khyab pa'i phyir ro/_/khyab pa de nyid bstan par bya ba'i phyir/_cha'i dbye ba zhes bya ba la
[\[110b.7\]]sogs pa snos so/_/yang ci ste tshogs pa [#]kho na skye ba dang 'jig go zhes bya ba ni grub pa'i mtha' yin pa'i phyir/_des na rdul phra rab re re snang ba ma yin no snyam du sems te/_ji skad du btsun pa dge srungs [#]kyis/_/rdul phran rnams kyi rang dbang du/_/re re 'byung ba yod ma yin/_/'di yi phyir yang
[\[111a\]]
[\[111a.1\]]rdul phran rnams/_/re re snang ba ma yin no/_/zhes gang smras pa [#]de ni lan nyid ma yin no zhes bstan pa'i phyir/_de dag lhan cig ces bya ba la sogs pa smos so/_/gnas skabs de rnams su zhes bya ba ni lhan cig pa'i gnas skabs su'o/_/gzhan yang gal te/_rdul
[\[111a.2\]]phra rab rnams cha med pa yin na/_'o na lus can zhes brjod par mi bya ba'i phyir dam bca' ba rang gi tshig dang 'gal bar 'chad pa ni/_de dag phra ba'i zhes bya ba la sogs pa smos te/_ngo bo ste rang bzhin gang gi phra ba'i mthar thug par gyur pa de la de skad ces bya'o/_/'di skad du bstan pa
[\[111a.3\]]yin te/_gal te phra ba'i yan lag gi rnam par dbye bas phra ba'i rang bzhin ma yin par mi 'gyur na ste/_gal te cha med pa yin no snyam du bsams pa yin no/_/de'i tshor ba la sogs pa bzhin du lus can du grub par mi 'gyur te/_khyad par med pa'i phyir ro/_/'dra ba'i skad cig ces
[\[111a.4\]]bya ba la sogs pas btsun pa dge srungs kyi lan 'debs [#]par byed de de na re/_dper na 'dra ba'i skad cig gzhan dang gzhan skye ba'i phyir 'khrul pas mngon sum gyis bzung na yang sgra la sogs pa la rtog [#]pa nyid du 'khrul pa de bzhin du rigs mthun pa'i rdul phra rab yul bar ma [#]med pa
[\[111a.5\]]rnams cig car 'dzin pa na rags pa'o snyam pa'i yid kyi 'khrul pa 'byung ngo /_/de lta yin dang /_cha med lus can rdul du ma'i/_/shes pa rig pa med phyir ro/_/zhes bya ba'i gtan tshigs ma grub pa yin no zhes zer ro/_/rang gi bya ba'i stobs zhes bya ba la sogs pas sun 'byin pa
[\[111a.6\]]'chad do/_/rang gi bya ba'i stobs nyid kyis/_/zhes bya ba ni/_rtags [#]dang lung gis bya ba la ltos pa med par zhes nges par gzung bas bstan to/_/'di ltar mngon sum khyad par med par skye na yang ji ltar [#]yongs su bzung ba'i rnam pa'i cha gang kho na la rtog pa skyed par byed pa de nyid
[\[111a.7\]]mngon sum [#]du 'dod de/_tha snyad du rung ba nyid yin pa'i phyir ro/_/gang la skyed par mi [#]byed pa [#]de ni bzung du zin kyang ma zin [#]pa dang mtshungs pa yin no/_/de lta yin dang gtan tshigs ma grub pa ma yin te/_'di ltar shes pa rigs [#]pa med pa'i phyir ro zhes bya ba 'di la mngon sum du mngon
[\[111b\]]
[\[111b.1\]]par 'dod pa'i shes pa la rtog pa'i rgyur mi snang ba'i phyir ro zhes bya ba'i don 'di mngon par 'dod pa ma yin no/_/gang yang rags pa'o snyam pa nyid kyi 'khrul pa yin no zhes bya ba'i [#]de yang yang dag pa ma yin te/_'di ltar/_'di tshad mas grub pa yin na 'khrul par rnam par gzhag par
[\[111b.2\]]'gyur te/_dper na skad cig ma nyid tshad mas grub pa'i phyir rtag pa nyid du 'dzin pa 'khrul pa nyid du rnam par gzhag pa yin no/_/de bzhin du rdul phra rab rnams ni tshad mas grub pa ma yin te/_de dag nyid dpyad par bya ba yin pa'i phyir ro/_/rags pa 'di yid kyi 'khrul pa yang ma
[\[111b.3\]]yin te/_gsal bar snang ba'i phyir ro/_/rnam par rtog pa rjes su 'brel pa ni gsal ba'i rnam pa can du rigs pa yang [#]ma yin te/_spyi'i rnam pa can ni mi gsal ba yin pa'i phyir ro/_/rnam par rtog pa spyi'i rnam pa med par yang rigs pa ma yin no/_/'di snyam du mi rtag pa nyid
[\[111b.4\]]la sogs pa bzhin du rdul phra rab rnams kyang tshad mas grub pa nyid yin te/_'di ltar gang dang gang rags pa yin pa de dang de ni phra mo 'dus pa'i bdag nyid yin te/_ri la sogs pa bzhin no/_/mig gis gzung [#]bar bya ba phyi rol gyi yan lag can yang rags pa yin no zhes bya ba ni rang
[\[111b.5\]]bzhin gyi gtan tshigs so/_/mig gis gzung [#]bar bya ba smos pa ni mig gis gzung [#]bar bya ba ma yin pa rdul phra rab gnyis 'byar ba la sogs pa rnam pa gcad [#]pa'i don du'o/_/de'i phyir 'dir gal te rags pa'i phyir zhes bya ba'i dngos po'i chos la brten nas don dam pa'i rags pa
[\[111b.6\]]nyid gtan tshigs su brjod na de'i tshe phyir rgol ba [#]bsgrub bya'i chos can dang dpe'i chos can gnyi ga la yang rags pa nyid ces bya ba ma grub pa de'i tshe gtan tshigs ma grub pa nyid dang dpe yang sgrub par byed pa ma tshang ba yin no/_/ci ste gnag rdzi la sogs pa'i bar la grags pa ma
[\[111b.7\]]brtags na nyams dga' ba yul la khyab par snang ba'i ngo bo gang yin pa de rags pa nyid du brjod na de'i tshe rmi lam la sogs pa'i shes pa 'khrul pa yang rdul phra rab bsags pa med kyang de ltar snang ba'i ngo bo yod pa'i phyir gtan tshigs ma nges pa nyid yin no/_/ci ste ma 'khrul pa nyid
[\[112a\]]
[\[112a.1\]]yin pa na/_zhes khyad par khas len par byed pa de'i tshe rnam par shes pa [#]smra ba la/_ji srid du rang bzhin du gnas pa'i mig la sogs pa'i rnam par shes pa'i rnam par rmi lam la sogs pa'i shes pa rnam pa [#]las khyad par bye brag ma bsgrubs pa de srid du gang du
[\[112a.2\]]yang [#]ma 'khrul pa nyid du ma 'grub pa'i phyir khyad par yang ma grub po/_/'di snyam du rang bzhin du gnas pa'i mig la sogs pa'i rnam par shes pa rmi lam la sogs pa'i rnam par shes pa las don bya ba byed pa la mi slu [#]bas khyad par yod pa kho na'o snyam du sems na/_de la don bya ba
[\[112a.3\]]byed pa la mi slu [#]ba zhes bya ba 'di ci zhig_/gal te phyi rol gyi don thob pa yin na de ni [#]ma grub bo/_/phyi rol gyi don grub par bya ba'i phyir te de nyid bsgrub par bya ba nyid kyi skabs yin pa'i phyir ro/_/ci ste mngon par 'dod pa'i don byed par snang ba'i shes pa nyid don byed pa la mi slu [#]ba yin pa
[\[112a.4\]]de'i tshe gzhan du yang ste phyi rol gyi don nyid dmigs pa med par yang 'di srid pa'i phyir/_de lta [#]na yang gtan tshigs ma nges pa nyid yin no ji ltar gzhan du yang srid ce na/_rgyu yi nus pa nges pa'i phyir/_/zhes bya ba smos te/_gtan tshigs so/_/rgyu ni [#]mtshungs pa de ma thag pa'i
[\[112a.5\]]rkyen te/_mtshungs pa de ma thag pa'i rkyen gyi [#]nus pa'i khyad par nges pa'i phyir mtshungs pa de ma thag pa'i rkyen kha cig kho na shes pa 'ga' zhig skyed par nus kyi thams cad [#]ni ma yin te/_dper na khyed cag gis phyi'i don bzhin no zhes bya ba de nyid las nges pa grub bo/_/rdul phran gnyis kyi
[\[112a.6\]]zhes bya ba la sogs pas nam mkha'i gos can legs pa'i blo gros kyis[#]/_shes pa rigs [#]pa med phyir ro/_/zhes bya ba'i gtan tshigs 'di ma grub par ston pa yin te/_de ni 'di skad du zer te/_dngos po thams cad ni spyi dang khyad par gyi bdag nyid yin pa'i phyir/_rdul phra
[\[112a.7\]]rab rnams ni 'dra ba dang mi 'dra ba'i ngo bo gnyis yin no/_/de la 'dra ba'i ngo bo gang yin pa de ni dbang pos gzung [#]bar bya ba [#]yin gyi/_mi 'dra ba ni ma yin no/_/de bas na gcig gi [#]rnam pa can gyi shes pa ni rdul phra rab dag la mi 'gal ba'i phyir rdul phra rab rnams mngon sum gyis grub
[\[112b\]]
[\[112b.1\]]pa yin no zhe'o/_/'khrugs pa zhes bya ba ni mi gnas pa ste/_ngo bo gcig nges pa med pa'i phyir ro/_/'on te dngos po gnyis kyi ngo bo nyid do zhes nges pa'i ngo bor smras pa nyid ma yin nam zhe na/_smras pa ni bden mod kyi mi rigs par smras so zhes bstan pa'i phyir/_gang phyir ji ltar zhes bya ba
[\[112b.2\]]la sogs pa smos te/_dngos po'i ngo bos [#]gnyis las gzhan ma yin pa'i phyir/_dngos po gnyis nyid du 'gyur te/_ngo bo gnyis yin pa 'ba' zhig tu zad de/_phan tshun ngo bo ma yin pa'i phyir ro/_/de ltar na gcig la ngo bo gnyis nyid rigs pa ma yin no/_/ngo bo gnyis phan tshun
[\[112b.3\]]bdag nyid yin na yang dngos po [#]gcig gi rang gi ngo bo bzhin du ngo bo gnyis dngos po [#]gcig las tha mi dad pa'i phyir ji ltar gcig gnyis kyi ngo bo nyid du 'gyur/_gzhan yang spyi'i ngo bo dang tha mi dad pa'i phyir/_khyad par gyi [#]ngo bo dmigs pa nyid du 'gyur ro/_/de lta yin dang 'dra ba'i ngo bo ni dbang
[\[112b.4\]]po'i shes pa'i spyod [#]yul yin la/_mi 'dra ba ni [#]rnal 'byor gyi mngon sum du 'dod do [#]zhes bya ba ni ma 'chol ba rnam par gzhag pa 'dir mi 'gyur ro/_/gzhan yang gcig gnyis kyi ngo bo yin no zhes bya ba 'di phan tshun 'gal ba yin pa 'ba' zhig tu ma zad/_phan tshun 'gal ba ngo bo
[\[112b.5\]]gnyis kyis bdag nyid gcig yin no zhes bya ba gang yin pa 'di ni ches cher 'gal ba yin no zhes bstan pa'i phyir/_phan tshun zhes bya ba la sogs pa smos te/_'di ltar 'dra ba dang mi 'dra ba'i ngo bo phan tshun spangs te gnas pa'i mtshan nyid de'i bdag nyid de ji ltar gcig tu 'gyur/_
[\[112b.6\]]gal te rig [#]byed phyir zhes bya ba la sogs pas gzhon nu ma len gyi [#]lugs dogs par byed de/_de na re/_dngos po [#]gcig la phan tshun 'gal ba'i rnam pa rnams mi srid do zhes bya ba de lta bu yod pa ma yin no/_/ci'i phyir zhe na/_rigs [#]phyir te rgyu'i phyir ro/_/'di ltar
[\[112b.7\]]dngos po [#]gcig gis rnam pa gcig tu 'gyur bar bya dgos so zhes bya ba 'di rgyal po'i bka' ni ma yin no/_/'on kyang gal te ji ltar dmigs pa de de ltar khas blang bar bya dgos te/_dngos po rnam par 'jog pa'i rgyu mtshan ni shes pa yin pa'i phyir ro/_/gcig dang du ma'i
[\[113a\]]
[\[113a.1\]]rnam pa yang yod pa dang gzugs la sogs pa'i bye brag gis shes par 'gyur ba dmigs te/_de'i phyir de kho na ltar rnam par gzhag pa yin no zhes zer ro/_/de min zhes bya ba la sogs pas lan 'debs par byed de/_de lta na rnam par shes pa 'ga' yang
[\[113a.2\]]'khrul par mi 'gyur la/_tha dad pa'i tha snyad kyang 'chad [#]par 'gyur ro/_/ci ste gnod pa'i phyir 'ga' zhig 'khrul pa nyid du 'gyur na/_dngos po gcig la gnod pa'i rnam par shes pa du ma ji ltar ma 'khrul par 'gyur/_de ltar re zhig rdul phra rab rnams mngon sum gyis ma
[\[113a.3\]]grub la/_rjes su dpag pas kyang ma grub pa'i phyir phyi rol gyi don la bsnyon pa la dam bca' ba mngon sum dang 'gal ba ma yin la/_gtan tshigs ma grub pa yang ma yin no/_/da ni gzhan gyis gcig dang du ma'i rang bzhin [#]yin pa'i phyir zhes bya ba'i gtan tshigs 'di the tshom za
[\[113a.4\]]ba'i ma grub pa yin no zhes bstan pa'i phyir/_rdul phran tshad mas zhes bya ba la sogs pa smos so/_/'byar ba dang ni zhes bya ba la sogs pas lan 'debs par byed de/_sbyor ba ni gang zhig gcig dang du ma'i rang bzhin dang bral ba de ni med pa'i tha snyad du rung ba yin te/_nam mkha'i
[\[113a.5\]]pad+mo bzhin no/_/gzhan gyis mngon par 'dod pa'i rdul phra rab dag kyang gcig dang du ma'i rang bzhin dang bral ba yin no zhes bya ba ni rang bzhin gyi [#]gtan tshigs so/_gtan tshigs ma grub pa yin no zhes kyang bsam par mi bya ste/_'di ltar re zhig rdul phra rab rnam pa gcig nyid du
[\[113a.6\]]ma grub ste/_bsags pa'i ngo bo'i ri la sogs pa la phyogs cha'i dbye ba yod pa'i phyir ro/_/ri la sogs pa'i rdul phra rab rnams kyi bsags pa gzhan du mi 'thad pas phyogs cha'i dbye ba de nyid du thal bar 'gyur ba'i sgo nas re zhig gcig nyid dgag pa bshad pa ni/_'byar
[\[113a.7\]]ba dang ni bskor ba'am/_/zhes bya ba la sogs pa ste/_de la kha cig na re/_rdul phra rab rnams phan tshun 'byar ba yin no zhes zer ro/_/gzhan dag ni rtag tu bar dang bcas pa nyid yin te/_mi reg go zhes zer ro/_/gzhan dag ni bar med pa nyid la reg par 'du shes pa yin no zhes
[\[113b\]]
[\[113b.1\]]zer ro/_/de la phyogs gsum po de la yang mang pos bskor ba'i dbus na gnas pa'i rdul phra rab la gal te phyogs cha'i bye brag med par gyur na de'i tshe sems dang sems las byung ba'i tshogs bzhin du rgyas par mi 'gyur te/_cha shas med pa'i phyir ro/_/'di ltar gal te dbus na
[\[113b.2\]]gnas pa'i rdul phra rab ngo bo gang kho nas rdul phra rab gcig la bltas pa'i ngo bo de nyid kyis rdul phra rab gzhan la yang bltas par gyur na de'i tshe bskor ba'i rdul phra rab rnams yul gcig pa nyid du thal bar 'gyur ba'i phyir rgyas par mi 'gyur ro/_/sbyor ba ni gang zhig rdul phra rab gcig gi ngo
[\[113b.3\]]bo la bltas pa'i rang bzhin de ni yul gcig pa yin te/_dper na de nyid shar gyi [#]yul na gnas pa'i rdul phra rab gcig la bltas pa lta bu'am/_shar gyi khang bzangs [#]lta bu'o/_/bskor nas gnas pa'i rdul phra rab thams cad kyang rdul phra rab kyi ngo bo gcig la bltas pa'i
[\[113b.4\]]rang bzhin yin no zhes bya ba ni rang bzhin gyi gtan tshigs yin te/_des na rgyas par mi 'gyur ro/_/ci ste ngo bo gzhan gyis bltas na de'i tshe phyogs cha'i dbye ba yod pa'i phyir bum pa la sogs pa bzhin du gcig nyid du mi 'gyur ro//_btsun pa dge srungs na re/_dper na rang bzhin gcig
[\[113b.5\]]la yod pa ma yin pa dang rdzas ma yin pa las ldog pa'i spyi du ma brtags pa yin gyi de kho na nyid ma yin pa de ltar 'dir yang rdul phra rab du ma'i bar na gnas pa'i phyir du ma nyid du brtags pa yin gyi/_yang dag pa'i don ni ma yin no/_/'di ltar gzegs zan la sogs pas brtags pa'i
[\[113b.6\]]phyogs kyi dngos po zhes bya ba yod pa ma yin te/_de ni gcig yin pa'i phyir shar la sogs pa'i shes pa du ma'i ngo bor mi 'gyur te/_rdul phra rab rnams nyid shar dang nub tu gnas pa na phyogs kyi sgras brjod pa 'ba' zhig tu zad do/_/des [#]lta bas na [#]phyogs cha'i bye brag dang ldan
[\[113b.7\]]pa'i phyir zhes bya ba mang po dag gis bskor ba nyid la bstan pa nyid [#]yin pa 'ba' zhig tu zad kyi/_cha shas dang bcas pa nyid ni ma yin no zhes zer ro/_/de ni yang dag pa ma yin te/_'di ltar cha shas med pa'i phyir sems bzhin du rdul phra rab rnams don dam par steng dang 'og
[\[114a\]]
[\[114a.1\]]gi cha yod pa ma yin pa'i phyir mang po dag gis bskor ba nyid du yang mi 'gyur te/_sems dang sems las byung ba la sogs pa bzhin no/_/de lta yin dang skor bar byed pa'i rdul phra rab rnams don dam par med pa'i phyir gang gi [#]yul gyis byas pa'i gcig nyid du
[\[114a.2\]]rtogs [#]par byed pa ji ltar de'i sgo nas du ma'i dbus na gnas pa nyid yin/_ci ste don dam par steng 'og gi cha yod pa ma yin kyang dbus ma la mang pos yongs su bskor bar 'gyur [#]na sems dang sems las byung ba rnams la yang 'gyur ro/_/de lta bas na [#]rdul phra rab bzhin
[\[114a.3\]]du sems la sogs pa rnams kyang yul na gnas pa nyid du 'gyur ba ma yin no zhe na ni rdul phra rab rnams kyang mi 'gyur te/_de ltar na sems la sogs pa bzhin du rgyas par mi 'gyur ro zhes bya bar nges so/_/'di snyam du dper na da ltar byung [#]ba'i sems kyi skad cig 'das
[\[114a.4\]]pa dang ma 'ongs pa'i sems kyi skad cig dag [#]dus kyis byas pa'i bar med pa nyid yod cing /_yang da ltar ba'i sems kyi skad cig [#]dang yud tsam la sogs pa bzhin du cha dang bcas pa ma yin pa de bzhin du rdul phra rab rnams mang pos bskor ba yin na yang yul gyis byas
[\[114a.5\]]pa'i cha dang bcas pa nyid du 'gyur ba ma yin no snyam du sems na/_de ni yang dag pa ma yin te/_da ltar byung ba'i sems kyi skad cig snga ma dang phyi ma dag dang don dam par [#]med pa nyid yod pa ma yin te/_de'i tshe de dag med pa'i phyir ro/_/med pa dang lhan cig snga ma dang
[\[114a.6\]]phyi ma yang dag par rigs pa ma yin te/_lhan cig 'byung ba dag la rgyu dang 'bras bu'i ngo bo med pa'i phyir snga ma [#]dang phyis med pa bzhin du de'i sgo nas snga ma dang phyi ma'i skad cig dag gis yod pa brtags pas kun nas bslang ba 'ba' zhig tu zad do/_/de ltar rdul phra rab rnams kyi snga
[\[114a.7\]]ma dang phyi ma'i yul gyis byas pa'i kun brtags pa ma yin te/_rgyas pa med par thal bar 'gyur ba'i phyir ro/_/gzhan yang re zhig dngos po rnams kyi rgyu med pa nyid ni rigs pa dang ldan pa ma yin te/_rtag tu yod pa la sogs par thal ba'i phyir ro/_/gang yang dngos
[\[114b\]]
[\[114b.1\]]po rnams kun rdzob nyid du khas len pa des kyang gdon mi za bar dngos po thams cad rgyu dang bcas pa nyid du 'dod dgos so/_/rgyu dang bcas pa nyid yin na/_re zhig rgyu dang 'bras bu dag ni dus mtshungs par rigs pa ma yin te/_'bras bu skye ba las rgyu med pa nyid kyis mi nus pa'i
[\[114b.2\]]phyir la/_phyis 'bras bu skyes [#]na yang rgyu dgos pa med pa'i phyir ro/_/des na gdon mi za bar rgyu thams cad sngar yod par khas blang bar bya dgos te/_ci skad du/_med pa sngar nus med phyir dang /_/phyis kyang nye bar mi sbyor phyir/_/rgyu rnams thams cad sngar yod yin/_/de'i
[\[114b.3\]]phyir rang blo can don min/_/zhes bshad pa lta bu'o/_/de'i phyir de ltar dngos po thams cad rigs pas rnam par gzhag pa'i cha med pa nyid yin na yang gal te cha dang bcas pa nyid du ma gyur na yul dang dus kyis byas pa'i snga ma dang phyi ma dag tu ji ltar 'gyur zhes rgol na ci ste cha dang
[\[114b.4\]]bcas pa nyid ma yin na yang sems dang sems las byung ba rnams kyang dus kyis byas pa'i snga ma dang phyi ma dag tu 'gyur te/_khyad par med pa'i phyir ro zhes bstan zin to/_/lus can gyis byas pa'i khyad par yod do zhe na/_ma yin te de nyid ma grub ste/_cha shas dang bcas
[\[114b.5\]]pa nyid yin na rnam grangs kyi cha dang bcas pa nyid du 'gyur ba kho nar zad kyi khyad par gzhan med pa'i phyir 'di ni ci yang ma yin no/_/de lta bas na dngos po thams cad kyi dus kyis byas pa'i snga ma dang phyi ma'i [#]rigs pa ma yin na 'ga' zhig la yul gyis byas pa'i snga ma dang phyi ma
[\[114b.6\]]lhag par gzhan gang yin pa de cha dang bcas pa nyid med na mi srid pa'i phyir/_gang la phyogs cha tha dad yod/_/de ni gcig tu mi rung ngo /_/zhes bshad pa yang rigs pa [#]yin te/_/spros pas chog go/_/de la kha cig na re/_'o na shin tu phra ba'i cha de dag nyid rdul phra rab yin
[\[114b.7\]]du chug mod/_de lta na yang cha shas [#]rtog pa na yang cha nyid du [#]rdul phra rab tu 'gyur te/_'on kyang thug pa med pa nyid du 'gyur gyi cha shas dang bcas pa nyid du thal ba ni ma yin no/_/rdul phra rab rnams brtags su yod pa nyid du bsgrub par nus pa ma yin la/_ci ste brtags su
[\[115a\]]
[\[115a.1\]]yod pa de lta na yang /_nges par gdags pa'i nye bar len pa khas blang bar bya dgos te/_brtags [#]pa'i nye bar len pa gang yin pa de nyid rdul phra rab tu 'gyur ro/_/ci ste rdul phra rab rnams kyang med pa nyid du bsgrub pa de lta na yang /_phyogs cha'i dbye ba yod
[\[115a.2\]]pa'i phyir/_/zhes bya ba'i gtan tshigs ma grub pa yin te/_gtan tshigs [#]med pa'i bong bu'i rwa la sogs pa la/_shar la sogs pa'i phyogs cha'i dbye ba dang ldan par 'gyur ba yang ma yin la/_'di thal ba bsgrub [#]pa yang ma yin te/_phyogs cha'i dbye ba khas
[\[115a.3\]]ma blangs pa'i phyir ro zhes zer ro/_/'di la lan 'debs pa ni gzhan gyis cha'i zhes bya ba la sogs pa smos te/_de smra bas gdon mi za bar mthar thug pa'i ngo bo'i dngos po cung zad cig rdul phra rab nyid du khas blang bar bya ste/_de lta ma yin te/_thug pa med pa nyid yin na ngo
[\[115a.4\]]bo nges par ma bzung ba'i phyir rang nyid kyis nye bar brjod pa med pa nyid du bstan par 'gyur te/_de lta yin dang gzhan gyi [#]'dod pa bsgrub par bya ba nyid du 'gyur ro/_/de lta bas na nges pa'i ngo bo nyid kyis [#]rdul phra rab nyid du rnam par gzhag pa gang yin pa de nyid la ma brten par thug pa med
[\[115a.5\]]pa'i rnam par rtog pa yin te/_gang gi tshe spyod par byed pa de'i tshe ji ltar thug pa med par 'gyur/_'on kyang thug pa med pas rang gis khas blangs pa dang 'gal bar byas par 'gyur gyi/_gzhan la mi 'dod pa cung zad bsgrub [#]pa ni ma yin te/_'di tsam nyid kyis gzhan gyi [#]'dod
[\[115a.6\]]pa grub pa'i phyir ro/_/'di ni thal ba [#]bsgrub pa yin la/_gtan tshigs ma grub pa yang ma yin te/_'di ltar gzhan gyis rdul phra rab rnams 'byar ba nyid dang /_bar med pa nyid dang /_de bzhin du bar dang bcas pa mang pos yongs su bskor ba yin no zhes khas
[\[115a.7\]]blangs pa yin te/_de lta ma yin na ji ltar rgyas par 'gyur/_de lta na gal te yang phyogs cha'i dbye ba brjod par mi bya bar khas blangs pa de lta na yang 'byar ba la sogs pa'i chos khas blangs pa'i stobs nyid las 'ongs pa yin no/_/steng 'og gi cha la sogs pa'i phyogs
[\[115b\]]
[\[115b.1\]]kyi dbye ba med na 'byar ba la sogs pa'i phyogs gsum rigs pa ma yin te/_sems la sogs pa bzhin no zhes bshad zin to/_/gang yang rdul phra rab btags su yod pa yin na gdon mi za bar nye bar len pa [#]khas blang bar bya dgos la nye bar len pa gang yin pa de nyid rdul phra rab tu
[\[115b.2\]]'gyur ro zhes smras pa de la/_'dir log pa'i bstan bcos thos pa dang bsam [#]pa las bsgos [#]pa'i bag chags yongs su smin pa dang /_skar khung la sogs pa'i rdul snang ba'i 'khrul pa'i blo'i rgyu mtshan yod pa nyid do/_/btags pa gang yin pa de nyid rgyur rigs pa ma yin te/_
[\[115b.3\]]btags su yod pa ma yin par thal bar 'gyur ba'i phyir ro/_/de lta ma yin na bdag tu gdags pa'i rgyu bdag nyid yin par 'gyur gyi/_phung po ni ma yin no/_/de lta yin dang rdul phra rab bzhin du bdag gdags par yang mi 'gyur ro/_/de ltar re zhig rdul phra rab rnams gcig
[\[115b.4\]]nyid du ma grub bo/_/de ma grub pas na du ma nyid kyang ma grub ste/_de ni de [#]bsags pa'i bdag nyid yin pa'i phyir/_rdul phra rab med pa'i tha snyad sgrub par byed pa'i gtan tshigs ma grub pa ma yin no/_/de ltar re zhig phyi rol gyi don du ma'i rang bzhin dang bral ba nyid du bsgrubs nas/_
[\[115b.5\]]da ni gcig gi rang bzhin dang bral ba nyid du bsgrub pa'i phyir/_rdul phran mi rigs pa yi [#]phyir/_/zhes bya ba la sogs pa smos so/_/gang dag rags pa rdul phra rab rnams kyis ma brtsams par 'dod pa de dag gi ltar na 'di yang rdul phra rab bzhin du gcig tu mi rigs te/_phyogs cha tha dad
[\[115b.6\]]pa'i phyir dang /_lag pa la sogs pa g.yo ba na thams cad g.yo ba la sogs par thal bar 'gyur ba'i phyir ro zhes bya ba ni lan mang du dpyad pas gsal ba'i phyir logs shig tu sun 'byin pa ma brjod do/_/de'i phyir de ltar phyi rol gyi don med pa'i tha snyad du bsgrub [#]pa na gcig dang du ma'i
[\[115b.7\]]rang bzhin du 'gyur ba ma yin pa zhes bya ba la sogs pa'i sbyor ba la gtan tshigs ma grub pa ma yin pa'i phyir phyi rol sa [#]la sogs pa'i gzung [#]bar bya ba med pa'i tha snyad du grub po/_/de med na de la ltos nas btags pa'i shes pa'i 'dzin par byed pa yang med pa'i phyir rnam par rig pa
[\[116a\]]
[\[116a.1\]]tsam nyid du grub po/_/de'i phyir de ltar phyi rol gyi don mi 'thad pa'i phyir rnam par rtog pa tsam du bstan nas/_da ni gzung ba dang 'dzin pa'i mtshan nyid 'gal ba nyid du bstan pa'i phyir/_rnam pa med pa [#]dang rnam bcas/_/zhes bya ba la sogs pa smos
[\[116a.2\]]te/_rnam pa med pa'am/_rnam pa dang bcas pa'am/_gzhan gyi [#]rnam pas kyang phyi rol gyi don 'dzin par rigs pa ma yin la/_rnam pa gzhan yang yod pa ma yin no/_/de'i phyir phyi rol gyi rgyu gzhan yod na yang shes pa ni bdag nyid rig pa tsam kho na yin pa'i phyir rnam
[\[116a.3\]]par rig pa tsam du grub bo/_/kha cig ni shes pa gzhan gyi rnam pa can yang don gzhan gyi rnam par rig par 'dod de/_dper na dkar po'i rnam pa can gyi shes pa yang dung ser por 'dzin pa yin no zhes grags [#]pa lta bu'o/_/ci skad du ku mA ra [#]ri las/_skye ba gcig
[\[116a.4\]]po de la ni/_/yul du gzhan gyi bdag nyid kyi[#]/_/phyi rol thams cad du dmigs te/_/de'i tshe dus gzhan du yang yin/_/zhes smras pa'i phyir phyogs gsum po dgos par byas so/_/'on te bdag rig pa la yang rnam pa med pa la sogs pa'i rnam par rtog pa ci'i phyir 'jug par
[\[116a.5\]]mi 'gyur zhe na/_rnam shes bems po'i zhes bya ba la sogs pa smos te/_gzung ba dang 'dzin pa'i ngo bos bdag nyid rig par 'dod pa ni ma yin no/_/'o na ci zhe na nam mkha'i dkyil [#]du gnas pa'i snang ba bzhin du rang nyid rang bzhin gyis gsal ba yin no/_/yang ci'i phyir gzung ba dang
[\[116a.6\]]'dzin pa'i ngo bor mi 'dod ce na/_gcig pa cha med rang bzhin la/_/zhes bya ba la sogs pa smos te/_gsum gyi rang bzhin ni [#]rig bya dang rig byed dang /_rig pa'i bye brag gis so/_/yang ci ste phyi rol gyi bdag nyid rig pa bzhin du gzung ba [#]dang 'dzin pa'i ngo bo med na yang rig par
[\[116a.7\]]'gyur ro snyam na/_de'i rang bzhin gzhan la med/_/ces bya ba la sogs pa smos te/_gal te yang dngos po rnams la med pa la sogs pa la ldog pa'i yod pa la sogs pa'i ngo bo gcig yin pa de lta na yang de dngos po re re la don dam par tha dad pa'i phyir gcig nyid du yod pa ma yin
[\[116b\]]
[\[116b.1\]]no zhe na/_dam pa'i don du zhes bya ba smos so/_/gal te 'di snyam du phyi rol gyi don shes pa las tha dad pa de lta na yang shes pa bzhin du rig par 'gyur ro snyam du sems na rtog [#]pa'i ngo bor zhes bya ba la sogs pa smos so/_/de ltar rang rig pa bsgrubs nas/_da ni ji ltar rnam pa med pa'i shes
[\[116b.2\]]pas phyi rol rig par mi rigs pa de ltar bsgrub pa'i phyir/_shes pa rnam bcas zhes bya ba la sogs pa smos te/_gzugs brnyan ni shes pa'i rnam pa'o/_/'dra bas ni zhes bya ba ni don dang 'dra ba las so/_gdags pa zhes bya ba ni dngos ma yin pa'o/_/'di yang zhes bya ba ni de dang
[\[116b.3\]]'dra bas nye bar gtags [#]pas dngos ma yin pa'o/_/yang ci ste dper na ral gris glang po la sogs pa gsod pa dang yang ji ltar mes bud shing sreg par byed la ral gri la sogs pa de dag glang po la sogs pa'i ngo bo yang ma yin pa de bzhin du shes pa yul gyi rnam par ma thob kyang yul
[\[116b.4\]]yongs su gcod par 'gyur ro snyam na[#]/_brgya la zhes bya ba la sogs pas dogs pa bsu ba yin no/_/'di zhes bya ba ni [#]shes pa 'di'o/_/sogs pa'i sgras ni dper na sgron ma la sogs pa sngon po la sogs pa gsal bar byed pa la sogs pa bzung ngo /_/'di mi mtshungs dpe [#]zhes bya ba
[\[116b.5\]]la sogs pas lan bshad pa yin te/_ral gri la sogs pa ni glang po la sogs pa'i skyed par byed pa yin pas na gcod par byed pa la sogs pa nyid du grags te/_ral gri la sogs pa'i sos brgyab pa na glang po khyad par can gyi tshigs tha dad pa skye ba dang /_de bzhin du me dang phrad
[\[116b.6\]]pa las bud shing sol ba la sogs pa'i ngo bor skye la/_de bzhin du bum pa la sogs pa yang snang ba'i dbang gis shes pa skyed par rung ba nyid du 'gyur ba de ltar shes pas yul la phan pa 'ga' zhig byed pa ni ma yin gyi/_'on kyang yul nyid kyis rnam par shes pa'i khyad par
[\[116b.7\]]bskyed par bya ba yin pa'i phyir ji ltar cung zad kyang mi byed pa de'i rig par byed par 'gyur/_'di mig la sogs pa rig par byed par yang 'gyur du 'ong bas [#]shes pa de'i 'bras bu nyid de'i rig par byed par brtags par rigs [#]pa yang ma yin no/_/btsun pa dge srungs [#]na re/_rnam par shes
[\[117a\]]
[\[117a.1\]]pa'i yul gyi rnam pa ma thob na yang yul rtogs par byed pa yin te/_de yongs su gcod pa'i ngo bo yin pa'i phyir ro/_/de lta bas na ji ltar yongs su gcod cing ci dang 'dra bar yongs su gcod ces dogs par bya ba ma yin no zhes zer ro/_/yang smras pa/_gal
[\[117a.2\]]te ji ltar de 'dzin byed/_/de yang [#]gcod pa'i mtshan nyid kyi/_/shes pa de phyir ji ltar dang /_/ci 'dra bar zhes dogs mi bya/_/zhes so[#]/_/de'i phyir 'di la/_gang tshe gzung [#]bya shes pa yi/_/zhes bya ba la sogs pa smos te/_tha dad pa'i don yongs su gcod pa'i bdag nyid du
[\[117a.3\]]grub [#]na 'di thams cad du 'gyur na de nyid grub pa ma yin te/_'di ltar zhes pa ni yod pa tsam gyis yongs su gcod pa ma yin te/_thams cad yongs su gcod par thal bar 'gyur ba'i phyir ro/_/de'i 'bras bu nyid kyis kyang ma yin te/_mig la sogs pa yang gcod par 'gyur ba'i
[\[117a.4\]]phyir ro/_/gang gis de dang 'dra bas kyang des rig pa btags par 'gyur ba rnam pa dang bcas pa nyid kyis kyang ma yin no/_/de lta bas na gzung bar bya ba yongs su gcod pa gang yin pa [#]de gal te shes pa'i ngo bor gyur pa de lta na shes pa don yongs su gcod pa'i ngo bor 'gyur ro/_/de lta ma yin
[\[117a.5\]]na ji ltar shes pa don yongs su gcod pa'i ngo bo nyid yin zhes bya ba gsal por brjod par gyis shig_/de lta yin dang don yongs su gcod pa las ma gtogs pa'i shes pa'i bdag nyid tha mi dad par grub pa'i phyir rnam par rig pa tsam nyid du grub po/_/'di snyam du gang gis don kho na yongs su
[\[117a.6\]]gcod la/_de yang 'di lta bu zhig go/_/zhes bstan par mi nus pa 'di la khyad par ci zhig yod ce na/_de ltar don rig ma bstan par/_/zhes bya ba smos te/_'gyur ro zhes bya ba lhag ma'o/_/gal te yang thun mong ma yin pa'i dngos po thams cad bstan par mi nus pa de lta na yang btags
[\[117a.7\]]pa'i kun rdzob tu smras pa nyid yin no/_/de lta ma yin na gzugs la sogs pa rnams kyi khyad par yang brjod par bya ba ma yin par 'gyur ro/_/de ltar nges par ma bzung ba'i ngo bos shes pa don rig par byed pa yin pa'i phyir gsal por the tshom mi za bar bstan par 'gyur ro/_/de lta bas na
[\[117b\]]
[\[117b.1\]]rnam par ma dpyad pa'i ngo bos dngos po rnam par 'jog pa na dngos po rnams legs par rnam par gzhag pa yin pa'i phyir 'di ni ci yang ma yin no/_/'di snyam du gcad [#]par bya ba don med pa na [#]'di gang gis yongs su gcod par byed par 'gyur snyam du sems na/_de ni gang gi [#]zhes bya ba
[\[117b.2\]]la sogs pa smos te/_de'i bdag nyid de gsal [#]ba'i bdag nyid du yongs su gcod pa zhes brjod de/_dper na bde ba la sogs pa nyid kyis sim pa nyid ces bya ba bzhin no/_/bde ba'i zhes bya ba tha dad du bstan pa tsam gyis sim pa nyid de la gzhan du 'gyur ba ma yin no/_/de lta
[\[117b.3\]]bas na gal te yang sngon po'i yongs su gcod pa yin gyi ser po'i ma yin no [#]zhes tha dad pa lta bur bstan pa de lta na yang de ni rang bzhin nyid yin no/_/de bzhin du sngon po la sogs pa'i ngo bor gsal ba [#]bzhin pa nyid de skad du brjod de/_shes pa ni rang rig pa'i ngo bo nyid yin pa'i phyir ro/_/
[\[117b.4\]]ci ste gang gi mthus de skad ces brjod par bya bar rang rig pa'i don 'di ci zhig ce na/_rang gi ngo bo rig bya la/_/zhes bya ba la sogs pa smos so/_/gal te don rtogs bya phyir rtsol/_/zhes bya ba la sogs pas rang gis ngo bo rig par bya ba la ltos pa med pa [#]zhes bya ba 'di la gzhon nu
[\[117b.5\]]ma len gyi klan ka dogs par byed pa yin te/_de na re gal te yang shes pa gsal ba'i bdag nyid yin pa de lta na yang bdag nyid gsal bar bya ba'i gzhan la ltos pa med pa yin gyi rang gi bdag nyid rtogs pa de shes pa ni ma yin te/_de ni don gsal ba nyid bya ba dang ldan pa'i phyir ro/_/
[\[117b.6\]]gcig la bya ba dang ldan pa de yongs su ma spangs par de nyid kyi tshe gzhan du bya ba dang ldan pa rigs pa ma yin no/_/'dir sgron mas 'khrul pa nyid du dogs nas phyogs gzhan bshad pa ni/_'di 'dra ba nyid ces bya ba la sogs pa'o/_/bdag nyid gsal ba med na 'di'i phyi rol
[\[117b.7\]]gsal ba nyid kyang ji ltar rnam par gzhag ce na/_dper na zhes bya ba la sogs pa smos te/_dper na bdag nyid gsal ba med na yang mig la sogs pa rnams gzugs la sogs pa'i yul la gsal ba nyid du rnam par gzhag pa de bzhin du 'dir yang ste shes pa la yang 'gyur ro/_/'di
[\[118a\]]
[\[118a.1\]]snyam du bdag nyid kyis nye bas [#]yongs su spangs nas ci'i phyir phyi rol kho na gsal bar byed snyam du sems na/_phyi rol don la zhes bya ba la sogs pa smos so/_/ci'i phyir bdag gsal ba la nus pa med ce na/_dngos po rnams kyi zhes bya ba smos te/_ji skad du [#]me ni
[\[118a.2\]]sreg byed nam mkha'i min/_/'di la rgal [#]du ci zhig yod/_/ces bshad pa yin no zhes zer ro/_/'on te zhes bya ba la sogs pas lan 'debs par byed pa yin te/_gang yang don rtogs bya phyir rtsol/_/zhes gang smras pa de yang 'brel pa med pa yin te/_don rig pa ni shes pa las gzhan
[\[118a.3\]]ma yin te/_'di ltar rig pa dang dmigs pa dang don rnam par rig pa zhes shes pa nyid rnam grangs de dag gis brjod pa yin no/_/de la ni don rig pa la'o/_/de'i bdag nyid du gyur na ni shes pa'i bdag nyid du gyur pa na'o/_/gang gis don rig pa la bya ba dang bcas pa zhes bya bar 'gyur
[\[118a.4\]]ba na bdag nyid las tha dad pa shes pa don rig pa'i bdag nyid kyi bya bar 'gyur ba gzhan ci 'dra ba zhig yin/_bdag nyid la bya ba dang ldan par rig pa ma yin no/_/'di snyam du gang gis shes pa dang don rig pa dag rnam grangs pa nyid du 'gyur ba ji ltar don rig pa shes pa'i bdag nyid yin
[\[118a.5\]]snyam du sems na/_don ni nyams myong ngo bo nyid/_/ces bya ba la sogs pa smos te/_'di ni don nyams su myong ba'i ngo bo ste/_rang bzhin khas blang bar bya ste/_/de lta ma yin na ci ltar shes pa de la bya ba dang bcas par 'gyur/_med pa ri bong gi rwa la sogs pa la bya ba 'ga' zhig
[\[118a.6\]]rigs pa ni ma yin no/_/de lta yin dang de'i don nyams su myong ba'i bdag nyid kyi ngo bo ste rang bzhin gal te shes pa la tha dad par gyur na de'i tshe shes pa las don nyams su myong ba/_de [#]don nyams su myong ba'i bdag_/'di 'dra ba nyid gsal ba nyid/_/ces gang bshad pa de rigs pa nyid du 'gyur
[\[118a.7\]]ro/_/res 'ga' gzhan 'don bzhin pa dag_/shes pa don nyams myong ba las/_/tha dad khas len byed na yang /_/de yang med ces bya ba smos te/_de ni shes pa las tha dad pa nyid kyi nyams su myong ba'o/_/khas blangs na ni shes pa'i bdag nyid [#]rig pa dang bral ba'i mtshan nyid khas
[\[118b\]]
[\[118b.1\]]blangs pa'o/_/de yongs su dor bar thal bar 'gyur ba ni shes pa nyams su myong ba las tha dad par khas len na rang rig par thal bar 'gyur ba'i phyir ro/_/'di snyam du shes pa don nyams su myong ba'i bdag nyid yin pa'i phyir gsal ba nyid du mi 'dod do/_/'o na ci zhe na/_nyams su myong
[\[118b.2\]]ba'i bdag nyid gsal ba yin pa 'ba' zhig gi phyir ro zhes 'chad pa ni/_de rang las zhes bya ba smos te/_gal te shes pa de nyams su myong ba'i bdag nyid kho nar skye ba yin gyi/_don nyams su myong ba'i bdag nyid ma yin pa de lta [#]na yang 'di ni sngon po'i rigs [#]pa yin gyi/_ser po'i ni
[\[118b.3\]]ma yin no zhes bya ba la sogs pa tha dad du don rig par [#]grub par mi 'gyur ro/_/ci'i phyir grub par mi 'gyur zhe na/_ji ltar shes pa zhes bya ba la sogs pa smos te/_gzhan la zhes bya ba ni rnam pa dang ldan pa ni [#]phyi rol gyi don yin la/_blo ni rnam pa med pa yin no [#]zhes bya ba gang gi
[\[118b.4\]]lta ba yin pa'i rnam pa med pa'i shes pa smra ba la'o/_/de don nyams su myong ba'i bdag_/'di 'dra ba nyid gsal ba nyid/_/ces gang smras pa 'di la/_gal te 'di ni zhes bya ba la sogs pa smos te/_gal te shes pa bems po'i ngo bo nyid kyis bdag nyid rig par byed pa ma yin pa de'i
[\[118b.5\]]tshe de rang las mngon sum ma yin pa na/_don nyams su myong ba yang mngon sum ma yin pa nyid du yang mi 'thad do/_/'di snyam du gal te shes pa mngon sum ma yin na ci'i phyir don nyams su myong ba yang mngon sum du 'gyur/_gzugs mngon sum ma yin pas ni sgra yang mngon sum ma yin
[\[118b.6\]]pa nyid du 'gyur ba ni ma yin no snyam du sems na/_shes pa nyid ni zhes bya ba la sogs pa smos te/_shes pa nyams su myong ba ma gtogs par gzhan gyi ngo bo nges par gzung ba yod pa ma yin no/_/gzhan nyid du nges pa sngon du 'gro ba nges par ma bzung [#]bar tha snyad byed na ci ltar rang dang gzhan dag
[\[118b.7\]]slu bar byed shes pa de'i ngo bo ma grub pa na de'i don nyams su myong ba gzhan gang zhig grub pa yin te/_'ga' yang ma yin no/_/yang ci ste shes pa gzhan gyis de grub par 'gyur ro snyam na/_rang gis ma myong zhes bya ba la sogs pa smos te/_grub pa ni shes pa ste ma grub pa'o[#]/_/gsal ba
[\[119a\]]
[\[119a.1\]]ma grub pa ni gsal ba zhes bya bar rigs pa ma yin no/_/'di ltar re zhig bdag nyid don nyams su myong ba'i dus na grub pa ma yin te/_de'i gsal ba nyams su myong ba'i rang bzhin de'i dus na ma grub pa'i phyir ro/_/de [#]gang gi tshe 'grub par 'gyur ba brjod par bya dgos
[\[119a.2\]]so/_/de'i shes pa'i shes pa skyes pa na ste/_rang gi shes pa'i shes pa skye ba'i dus su 'grub par 'gyur ro zhe na/_de ni legs par smras pa yin te/_gang zhig rang nyams su myong ba'i dus na ma grub pa de ji ltar gzhan nyams su myong ba'i dus na grub par 'gyur/_gal te thug pa med par
[\[119a.3\]]mi 'gyur na grub par 'gyur ba zhig na de ni bzlog par dka'o zhes bstan pa'i phyir[#]/_de'i yang nyams myong ma grub na/_/zhes bya ba la sogs pa smos te/_de'i zhes bya ba ni don shes pa'i shes pa gnyis pa'o/_/dang po zhes bya ba ni don nyams su myong ba'o/_/ma grub pa nyid ces bya ba ni 'di
[\[119a.4\]]la grub pa med pas ma grub pa ste/_de'i dngos po ni ma grub pa nyid do/_/gzhan yang gal te shes pa gzhan gyis nyams su myong bar khas len par byed pa de'i tshe shes pa gzhan de la yang bdag la shes pa'i shes pa skyes so zhes dran pa skye ba nyid yin la de yang gzhan gyis nyams su myong
[\[119a.5\]]bar brjod par bya ste/_nyams su myong ba la ni dran pa skye bar rigs pa ma yin no/_/de lta yin dang las med pa su zhig shes pa'i phreng ba 'di dag skyed par byed ces bya bar brjod par bya dgos so/_/re zhig don ni ma yin te/_de ni rtsa ba'i shes pa'i yul yin pa'i phyir ro/_/dbang po dang
[\[119a.6\]]snang ba dag kyang ma yin te/_de dag ni dbang po'i shes pa nyid la nye bar sbyor ba'i phyir ro/_/rgyu mtshan med pa yang ma yin te/_rtag tu yod pa la sogs par thal bar 'gyur ba'i phyir ro/_/blo snga ma de nyid blo phyi ma phyi ma skyed par byed do zhe na/_de bzhin yul gzhan la 'pho bar/_/zhes
[\[119a.7\]]bya ba la sogs pa smos te/_de lta na ni yul gzhan la 'pho bar mi 'gyur te/_'di ltar/_blo snga ma snga ma shes pa phyi ma phyi ma'i yul gyi ngo bos nye bar len pa'i rgyu yin pa nyid kyis nye ba nyid du rnam par gzhag pa'i nye bar brjod pa de 'dra ba spangs nas ji ltar mi nye ba'i don 'dzin par
[\[119b\]]
[\[119b.1\]]byed pa yin/_don nye na yang de la gegs byed par nus pa yang ma yin te/_de ni mi nye ba nyid yin pa'i phyir ro/_/gal te mi nye yang gegs byed pa yin pa de'i tshe nam yang 'ga' la yang blo nyams su myong bar mi 'gyur ro/_/don gang zhig mi nye ba'i gnas skabs de ni 'ga' yang yod pa ma yin
[\[119b.2\]]pa'i phyir don mi nye ba yin no zhes bya ba'i dran pa yang 'chad par 'gyur te/_nyams su myong ba med pa'i phyir ro/_/gzhan yang gang dag 'das pa la sogs pa'i rnam par rtog pa'i yul nye ba med par 'byung ba de dag la 'pho ba'i rgyu med pa'i phyir rnam par rtog pa'i rgyud la [#]'khor ba ji srid par
[\[119b.3\]]gnas pa'i phyir [#]sus kyang don shes par mi 'gyur ro/_/don gzhan la 'pho ba mi 'thad pa yin du chug mod/_de lta na yang mtha' shes pa gang yin pa de su zhig gis [#]nyams su myong bar byed ces bya ba brjod par bya dgos so/_/yang ci ste blo phyi ma 'di nyid don gzhan 'dzin pa'i blo snga ma dang don gnyi ga
[\[119b.4\]]'dzin pa yin no snyam na/_'di ltar sgra'i shes pa'i mjug [#]thogs su gzugs 'dzin pa'i shes pa 'byung ba de'i tshe gzugs 'dzin pa'i shes pa de la sgra'i shes pa snang ba'i phyir de la snang ba'i sgra yang snang bar 'gyur ro/_/gang gi ltar na shes pa rnam pa med pa de'i ltar na yang sgra 'dzin pa med par de [#]
[\[119b.5\]]'dzin par byed par 'dzin par mi rigs te/_dbyig [#]pa 'dzin pa med par de 'dzin pa [#]byed pa'i dbyig [#]pa can mi 'dzin par rigs so zhes bya bas gzugs 'dzin pa'i rnam par shes pa la sgra yang snang bar 'gyur ro/_/de bzhin du bsam pa'i shes pa la yang ji skad du bshad pa'i tshul gyis yi ge a la
[\[119b.6\]]sogs pa'i yul can gyi mngon par brjod pa gnyis gcig la rim ma yin par 'gyur ro/_/'di ltar gang gi tshe yi ge i sems pa'i de ma thag tu yi ge a sems par byed pa de'i tshe de'i yi ge a sems par byed pa'i shes pa i 'dzin par byed pa yang sems par byed pa'i phyir rang gi shes pa
[\[119b.7\]]la snang ba'i yi ge i'i brjod pa yi ge a'i brjod pa'i shes pa la yang snang bar 'gyur ro/_/gzhan yang dngos po thams cad la lan gnyis su snang bar 'gyur te/_rang gi shes pa'i dus su dang rang gi rig pas [#]shes pa'i dus su snang ba'i phyir ro/_/de ltar snang ba yang yod pa ma yin pa'i
[\[120a\]]
[\[120a.1\]]phyir blo phyi mas gnyis 'dzin pa ni mi rigs pas smras pa yin no/_/yang ci ste ma'i shes pa gcig po de nyams su ma myong ba dang ma dran par 'gyur mod[#]/_skyon cir 'gyur snyam na/_spyod yul gzhan du 'pho ba can/_/zhes bya ba la sogs pa smos te/_rang rig pa khas mi
[\[120a.2\]]len pa'i phyir rang las ma yin la thug pa med pa'i nyes pas gzhan las kyang ma yin no/_/'di'i mtha' ma grub pa na snga ma snga ma yang ma grub ste/_dmigs pa mngon sum ma yin pa'i phyir ro/_/de ltar na don yang ma grub pa'i phyir nam yang 'ga' yang dmigs par mi 'gyur ro/_/de ltar yin
[\[120a.3\]]dang 'gro ba mtha' dag long ba nyid du 'gyur ro/_/ci ste ji skad bshad pa'i nyes pas 'jigs nas/_tha ma rang [#]las te rang rig pas grub par [#]khas len par byed na de'i tshe/_de kho na bzhin du thams cad shes pa nyid du khyad par med pa'i phyir rang rig pa yin la rag mod/_sbyor ba ni gang zhig
[\[120a.4\]]shes pa yin pa de ni bdag nyid rig pa las gzhan gyi [#]byed pa la ltos pa ma yin te/_shes pa yin pa'i phyir mtha'i shes pa bzhin no/_/rtsod pa'i gzhir gyur pa yang shes pa yin no zhes bya ba ni rang bzhin gyi gtan tshigs so/_/de lta ma yin na gang zhig rang las ma grub pa de ni bum pa la sogs pa
[\[120a.5\]]bzhin du gzugs kyi yul can gyi [#]shes pa nyams par 'gyur ro zhes bya ba ni gnod pa can gyi tshad ma'o/_/mig la sogs pa gsal byed par/_/rnam par gzhag pa mthong ba ltar/_/zhes bya ba 'di la/_mig ni gzugs la zhes bya ba la sogs pa smos te/_mig ni gzugs kyi
[\[120a.6\]]yul can gyi [#]shes pa skyed pa na gzugs kyi gsal bar byed pa brjod kyi/_rnam par shes pa ni gzugs la cung zad kyang byed pa ma yin te/_gzugs nyid de skyed par byed pa'i phyir ro/_/cung zad kyang mi byed pa ni gsal bar byed par rigs pa yang ma yin te/_ha cang
[\[120a.7\]]thal bar 'gyur ba'i phyir ro/_/des na ni de'i phyir ro/_/mtshungs pa ni 'dra ba'o/_/gang zhig rig pa zhes bya ba la sogs pas sngon po'i rnam pa dang de'i blo dag tha mi dad par bsgrub par bya ba'i phyir/_shes pa rnam pa med par smras pa la tshad ma byed pa yin te/_gang ni rig pa ste gang zhig
[\[120b\]]
[\[120b.1\]]rig pa na gang rig pa de nyid nges par gzhan ma yin te/_de lta bas na dang po'i gang zhig gi sgras brjod par bya ba'i tha mi dad pa nyid du nges pa de ni gcig tu gang gi sgra gnyis pa'i brjod par bya ba yin no/_/yang na bzlog nas tha mi dad pa ni bsgrub par bya ba'o/_/'di skad du bstan pa yin te/_gang
[\[120b.2\]]zhig gang las logs shig ma yin par rig pa nyid de ni de las tha mi dad pa yin te/_dper na sngon po'i blo rang gi rang bzhin yin pa lta bu'am/_yang rab rib can gyi shes pa la snang ba'i zla ba de zla ba gnyis pa bzhin no/_/rig pa 'di la yang sngon po'i blo yin no zhes bya ba ni phyogs la chos nye
[\[120b.3\]]bar bsdus pa'o[#]/_/chos can 'di la sngon po'i rnams [#]pa dang de'i blo de dag tha mi dad pa ni bsgrub par bya ba'i chos so/_/ji skad du bshad pa'i lhan cig dmigs pa nges pa ni gtan tshigs so/_/slob dpon gyis lhan cig dmigs pa nges pa'i phyir zhes bya ba'i sbyor ba la gtan tshigs kyi
[\[120b.4\]]don 'di 'dra bar 'dod do/_/de la btsun pa dge srungs na re/_gtan tshigs 'di 'gal gang gi [#]phyir/_/'jig rten 'di na lhan cig sgra/_/gzhan med par ni gang na'ang med/_/gal te lhan cig rig yod na/_/de'i phyir gtan tshigs 'di 'gal lo/_/zhes zer ba de ni yang dag pa
[\[120b.5\]]ma yin te/_gang zhig mi mthun pa'i phyogs kho na la yod pa de ni gtan tshigs 'gal ba yin la/_'di mi mthun pa'i phyogs kho na la yod pa ma yin te/_mthun pa'i phyogs la yang yod pa'i phyir ro/_/'di ltar zla ba gnyis lhan cig dmigs par 'jig rten na mngon par 'dod mod kyi/_de
[\[120b.6\]]dag don dam par tha dad pa yod pa ma yin no/_/de ltar yang smra ba po kho bos zla ba gnyis dmigs so zhes bya bar 'gyur ba yin no/_/de bzhin du 'di la yang shes pa las tha mi dad kyang phyi rol lta bur snang ba'i rnam pa gnyis par byas nas brtags pa'i tha dad pa'i rgyu mtshan can gyi lhan cig pa'i
[\[120b.7\]]sgra sbyor ba yin no/_/gang las gtan tshigs 'gal bar 'gyur ba gang gis lhan cig pa'i sgra sbyor ba tsam gyis dngos po dang 'brel pa'i rtags gzhan nyid du 'gyur ba sgra las byung ba'i tha snyad thams cad dngos po ji lta ba bzhin du 'jug pa ni ma yin no/_/yang de nyid na re/_gal te lhan cig
[\[121a\]]
[\[121a.1\]]gi sgra don gcig yin pa de'i tshe gtan tshigs ma grub pa yin te/_'di ltar gar dang zla ba dang gyad la lta ba dag la/_lta ba po gcig kho nas dmigs pa'am/_sngon po la sogs pa la yang sngon po dang de dmigs pa dag gcig kho na las dmigs pa ma yin te/_'di
[\[121a.2\]]ltar sngon po dmigs na yang rgyud gzhan du gtogs pa'i de dmigs pa rnams ma dmigs pa'i phyir ro/_/yang gang gi tshe srog chags thams cad kyi sems kyi rgyud thams cad mkhyen pas sems pa de'i tshe ji ltar gcig kho nas dmigs par grub [#]par 'gyur/_gzhan yang gzhan gyis dmigs pa
[\[121a.3\]]bkag pa na gcig gis dmigs pa nges par grub par gyur na/_gzhan gyis dmigs pa dgag pa srid pa yang ma yin te/_rang bzhin gyis bskal ba ni bsgrub pa dang dgag par mi rigs pa'i phyir ro/_/yang lhan cig pa'i sgra dus gcig la brjod par 'dod pa de'i tshe/_dus gcig brjod
[\[121a.4\]]par 'dod pa yis/_/sangs rgyas mkhyen par bya sems dang /_/sems dang sems las byung rnams kyis/_/kun du gtan tshigs ma nges so/_/ji ltar sangs rgyas bcom ldan 'das kyis mkhyen par bya ba'i rgyud gzhan gyi sems gang yin pa de dang sangs rgyas kyi ye shes 'di lhan cig
[\[121a.5\]]dmigs pa nges pa yin pa na yang sna tshogs pa nyid yin pa dang de bzhin du sems dang sems las byung ba rnams lhan cig dmigs pa nges pa yin na yang gcig nyid ma yin pas de'i phyir gtan tshigs ma nges pa yin no zhes zer ba de thams cad yang dag pa ma yin te/_'dir gcig kho
[\[121a.6\]]nas dmigs pa ni gcig dmigs pa zhes bya ba'i don 'di mngon par 'dod pa ma yin no/_/'o na ci zhe na/_shes pa dang shes bya dag ni phan tshun gcig nyid du dmigs pa yin gyi/_logs shig tu ni ma yin no zhes bya ba yin te/_shes pa dmigs pa gang yin pa de kho na [#]shes bya
[\[121a.7\]]dmigs pa yin la shes bya dmigs pa gang yin pa de kho na shes pa dmigs pa yin no zhes bya ba'i tha tshig go/_/gang zhig shes bya dmigs pa'i bdag nyid shes bya dmigs pa ma yin pa dang /_gang zhig shes pa dmigs pa'i bdag nyid ma yin pa gar dang zla ba dang gyad la lta ba dag la
[\[121b\]]
[\[121b.1\]]shes pa dmigs pa 'ga' zhig kyang yod pa ma yin pa'i phyir gang las ma grub pa nyid yin/_the tshom za ba yang ma yin te/_'di ltar shes pa'i bdag nyid rig pa gang yin pa de nyid kyi don yin no zhes phyi rol gyi don smra ba gzhan gyis kyang khas blangs pa yin no/_/'dis ni gcig kho na dmigs pa zhes de
[\[121b.2\]]ltar brtags nas ma grub par smras pa gang yin pa de'i phyogs khas ma blangs pa nyid kyis gsal bar blta bar bya'o/_/sangs rgyas bcom ldan 'das kyi thugs kyis [#]gzhan gyi rgyud la 'jug pa'i sems kyi skad cig nges pa yang ma yin te/_bcom ldan 'das de ni sgrib pa thams cad spangs pas
[\[121b.3\]]gzung ba dang 'dzin pa'i dri ma dang bral ba'i phyir ro/_/ji skad du/_de la gzung [#]bya med cing 'dzin pa yod ma yin/_/de phyir shes pa gzhan gyis gzung [#]bya na yang stong /_/zhes bshad pa lta bu ste phyin ci ma log pa bsgrub pa ni bdag po tsam gyi [#]yin no/_/ji skad du/_sngon gyi smon lam gyis bsgos [#]pas
[\[121b.4\]]rtag tu gzhan gyi bya ba la lhun gyis grub par 'jug go zhes bshad pa lta bu'o/_/'on te slob dpon chos kyi grags pas yul shes pa'i rgyu nyid kyis nye ba na sngar dmigs la/_phyis rig pa'o zhe na zhes de ltar phyogs snga ma bstan nas/_'dir lhan cig pa'i sgra ni dus gcig pa'i don du bstan gyi/_tha mi dad
[\[121b.5\]]pa'i don ni ma yin te/_dus gcig brjod par 'dod pa na gzhan la dus tha dad du bstan par rigs kyi/_tha mi dad na ni ma yin no zhe na ma yin te/_dus tha dad pa la dngos po tha dad pas khyab pa'i phyir ro/_/dus tha dad du bstan pa ni/_dmigs pa sna tshogs nyid du bstan pa'i don nyid du ches rigs
[\[121b.6\]]te/_khyab par bya ba khyab par byed pa la mi 'khrul pa'i phyir ro/_/sangs rgyas kyi mkhyen par bya ba'i sems kyis gtan tshigs ma nges pa yang ma yin te/_'di ltar [#]de la gcig la [#]dmigs pa nges pa yod pa ma yin te/_thams cad kyi rang rang so sor rig pa'i phyir ro/_/de nyid kyi phyir
[\[121b.7\]]sems dang sems las byung ba rnams kyis kyang 'khrul pa ma yin te/_de dag kyang so sor bdag nyid rig [#]pa yin pa'i phyir ro/_/ci ste bcom ldan 'das kyi [#]thugs kyis gzhan gyi sems mkhyen pa yin du chug mod de lta na yang ma nges pa nyid ma yin te/_nges par ldog pa'i phyir ro/_/gang
[\[122a\]]
[\[122a.1\]]dag phan tshun dmigs pa sna tshogs pa nyid srid pa gang yin pa de ni nges par ldog pa yin gyi/_dmigs pa dang /_rgyud gzhan dang /_dus tha dad pas rang gi [#]mtshan nyid sna tshogs pa nyid ni ma yin no/_/des na don 'dir 'gyur te/_gang dmigs pa kho na na gang
[\[122a.2\]]dmigs kyi gzhan du yang ma yin pa'i phyir/_bcom ldan 'das kyi ye shes dmigs pa kho na rgyud gzhan du gtogs pa'i sems dmigs pa ma yin la/_rgyud gzhan du gtogs pa'i sems dmigs pa kho na bcom ldan 'das kyis ye shes dmigs pa yang ma yin gyi/_'on kyang
[\[122a.3\]]gzhan du ni ma yin te/_rang rang gi sems so sor rig pa'i phyir ro/_/de nyid kyi phyir gzugs dang snang ba dag gis 'khrul pa yang ma yin te/_snang ba 'ba' zhig kyang mthong ba'i phyir la/_snang ba dang bral ba'i gzugs la [#]srog chags kyi [#]bye brag 'ga' zhig gis dmigs pa'i phyir ro/_/de lta
[\[122a.4\]]bas na mi mthun pa'i phyogs la yod pa'ang mi srid pa'i phyir gtan tshigs ma nges pa yang ma yin no/_/'di snyam du gal te yang mi mthun pa'i phyogs la yod par ma nges kyang the tshom za ba ni ma [#]yin no/_/de lta yin dang gtan tshigs ma nges pa kho na yin te/_mi mthun pa'i phyogs la ldog pa la
[\[122a.5\]]the tshom za ba'i phyir ro/_/'di ltar yul dang yul can gyi ngo bos nges pa'i phyir gzhan du yang lhan cig dmigs pa nges pa srid pa kho na ste/_gang gi phyir shes pa ni 'dzin par byed pa nyid kyi rang bzhin yin te/_de'i chos ni yul 'dzin pa yin pa'i phyir ro/_/yul yang de'i gzung [#]bar bya ba
[\[122a.6\]]nyid kyis [#]rang bzhin yin te/_de dag ni tshogs pa gcig la rag las pa'i phyir rtag tu lhan cig 'byung ba nyid yin no/_/lhan cig 'byung bar khyad par med na yang mig la sogs pa yul nyid du thal bar 'gyur ba ma yin te/_rnam pa de lta bu'i rang bzhin med pa'i phyir ro/_/'di ltar
[\[122a.7\]]tshogs pas sngon po la sogs pa'i yul can gyi nges pa'i ngo bo nyid kyi shes pa bskyed par bya ba yin gyi/_mig la sogs par nges pa'i ngo bo ni ma yin la/_sngon po la sogs pa yang des nges pa'i ngo bo skyed kyi/_mig la sogs pa ni ma yin no snyam du sems te/_'dzin byed shes bya las
[\[122b\]]
[\[122b.1\]]gzhan med/_/dbang blo yul med par med de/_/de lta yin dang lhan cig rig_/sngo dang de blo gcig ma yin/_/tshogs pa [#]snga ma nyid kyis ni/_/snang ba dang bcas gzugs ldan pa'i/_/shes bcas yul gyi skad cig byed/_/des na lhan cig rig par 'gyur/_/zhes kyang
[\[122b.2\]]bshad do/_/'dir smras pa/_shes bdag ces bya ba la sogs pa smos te/_'brel pa med par tha dad par lhan cig dmigs par nges par rigs pa ma yin te/_ha [#]cang thal bar 'gyur ba'i phyir ro/_/'dir tha dad pa rig pa la 'brel pa 'ga' yang yod pa ma yin te/_'di ltar
[\[122b.3\]]'brel pa yin pa na de'i bdag nyid dam de las byung ba yin grang [#]/_re zhig 'di la de'i bdag nyid ni gzhan gyi [#]'dod pa ma yin te/_bya ba yin pa'i phyir ro/_/de las byung ba yang ma yin te/_lhan cig rig pa'i lhan cig 'byung ba dag la ni rgyu dang 'bras bu'i dngos po
[\[122b.4\]]med pa'i phyir dang /_mig la sogs pa rnams kyang dmigs pa nyid du thal ba'i phyir ro/_/tshogs pa snga ma'i dbang gis cig car ba tsam gyis yul dang yul can gyi dngos po yang ma yin te/_sems dang sems las byung ba rnams dang /_mig la sogs pa rnams kyang phan tshun yul
[\[122b.5\]]dang yul can gyi ngo bo nyid du thal bar 'gyur ba'i phyir ro/_/tshogs pa so sor nges pas yul dang yul can gyi ngo bor skyed pa'i phyir ha cang thal bar 'gyur ba ma yin no zhes kyang brjod par rigs pa ma yin te/_rnam par dpyad pa nyid kyis yul dang yul can nyid ma grub pa'i phyir
[\[122b.6\]]ro/_/'brel pa grub na yul dang yul can rigs na/_gang gi [#]phyir yul dang yul can gyi dngos po rnam par gzhag pa na 'brel pa de nyid rnam par dpyad par bya ba yin no/_/gang las yul dang yul can gyi dngos po grub par 'gyur pa de'i bdag nyid dang de las byung ba las ma
[\[122b.7\]]gtogs pa 'brel pa gzhan yod pa ni ma yin la/_de'i bdag nyid dang de las byung ba dag gis yul dang yul can gyi dngos por rigs pa yang ma yin no zhes bstan zin to/_/de'i phyir tha dad pa la ji ltar yang lhan cig dmigs pa yod pa ma yin pa'i phyir gtan tshigs the
[\[123a\]]
[\[123a.1\]]tshom za'i ma grub pa ga la yin/_rnam pa dang bcas pa nyid du bsgrub par bya ba'i phyir sgrub par byed pa gnyis pa [#]bshad pa ni/_rig pa 'di dag ces bya ba la sogs pa smos te/_gang dang rang rig pa yin pa de dang de ni shes pa las don gzhan du gyur ba'i yul can
[\[123a.2\]]ma yin te/_bdag nyid rig pa bzhin no/_/sngon po la sogs pa'i rnam pa 'di yang rig pa yin no zhes bya ba ni 'gal bas khyab pa dmigs pa ste/_don gzhan gyi yul can nyid dang 'gal ba don gzhan du gyur pa ma yin pa'i yul can nyid kyis rig pa la khyab pa'i phyir ro/_/khyab pa de
[\[123a.3\]]nyid bsgrub pa'i phyir/_/rang rang gi ngo bo zhes bya ba la sogs pa smos te/_chos thams cad ni bya ba med pa yin pa'i phyir/_don dam par 'ga' zhig 'ga' zhig gis 'dzin pa ni ma yin gyi gsal ba'i bdag nyid yin pas de ltar snang ba na [#]rnam par shes pa'i bdag nyid 'dzin par byed par
[\[123a.4\]]brjod pa 'ba' zhig tu zad do/_/de ltar shes pa dngos su don 'dzin par byed par rigs pa ma yin te/_dngos po thams cad rang rang gi ngo bo la gnas pa'i phyir ro/_/de'i bdag nyid gang yin pa de ni gzhan gyi ma yin no/_/'di snyam du shes pa'i dngos su rig pa ci 'dra ba de 'dra ba don gyi yin
[\[123a.5\]]par ni mi 'dod do/_/'o na ci zhe na/_rang snang ba skyed par byed pa nyid don rig par byed pa yin no/_/de lta yin dang gal te dngos su rig pa gtan tshigs su [#]len par byed pa de'i tshe gtan tshigs ma grub pa nyid yin la/_yang ci ste ji zhig ltar rig pa'i sgras brjod par bya ba nyid du sgrub par byed pa
[\[123a.6\]]yin pa de lta na yang rnam pa de lta bu las 'dod pa sgrub pa yin te/_go'i sgrar mtshungs pas ngag la sogs pa rnams rwa can du grub pa ni ma yin no/_/yang shes pa la yod pa'i sngon po'i la sogs pa'i rnam pa'i chos can la brten nas shes pa rnam pa dang bcas pa'i phyogs la rnam pa gnyis
[\[123a.7\]]ka yang gtan tshigs su 'dod pa de'i tshe grub pa la sgrub pa yin te/_ji skad du/_shes pa rnam bcas phyogs la ni/_/de yi rnam pa rig pa nyid/_/de ni tha mi dad grub na/_/grub pa sgrub pa nyid du 'gyur/_/zhes bshad pa lta bu'o snyam du sems pa 'di thams cad btsun pa dge srungs de'i
[\[123b\]]
[\[123b.1\]]dogs pa bsu nas/_don gyi rnam pa'i gzugs brnyan zhes bya ba la sogs pa smos te/_'di ni don gyi [#]rnam pa ste don dang 'dra ba yang yin la/_gzugs brnyan te/_snang ba yang yin pas don gyi rnam pa'i gzugs brnyan no/_/'di zhes bya ba ni sgrub par byed pa rnam pa gnyis te/_gang gi
[\[123b.2\]]phyir rnam pa med par smra ba la lta ba yin pa des na grub pa la sgrub pa ma yin no/_/nye bar btags nas don gzhan rig pa yang yod pa ma yin te/_gdags pa'i rgyu mtshan med pa'i phyir ro/_/de ltar re zhig rnam pa med pa'i shes pas phyi rol gyi don shes pa ma yin no zhes bstan nas/_phyogs
[\[123b.3\]]gnyis pa la brten nas rnam pa dang bcas pa zhes bya ba yang ma yin no zhes bstan pa'i phyir/_'o na 'dra ba zhes bya ba la sogs pa smos te/_gang las de'i dbang gis don rnam par 'jog par 'gyur ba yang dag pa'i rnam par rig pa ma yin la/_brdzun pa'i rnam pas don rig par 'gyur ba yang ma
[\[123b.4\]]yin te/_rnam pa de lta bu ni 'khrul pa'i shes pa la yang yod pa'i phyir ro/_/ji ltar rnam pa rnams brdzun pa nyid yin zhe na/_shes las zhes bya ba la sogs pa smos te/_stan khra bo mthong ba na shes pa gcig las tha mi dad pa'i phyir shes pa'i rang bzhin bzhin du rnam pa rnams kyang du ma nyid du mi
[\[123b.5\]]'gyur ro/_/de bzhin du rnam pa las tha mi dad pa'i phyir shes pa yang du ma nyid du 'gyur ro/_/gang dag rigs 'dra ba'i shes pa rnams kyang rnam pa'i grangs bzhin du mang por stan khra bo la sogs pa la rigs mi 'dra ba'i gzugs dang sgra la sogs pa'i shes pa bzhin du cig car skye bas/_de lta yin dang
[\[123b.6\]]thal bar 'gyur ba grub pa la sgrub pa yin no snyam du sems pa de dag gi ltar na yang stan khra bo la ji ltar sngon po la sogs pa'i rnam pa mang po rig pa de ltar dkar po la sogs pa'i rnam pa gcig la yang tshu rol dang dbus dang pha rol gyi cha'i ngo bo'i [#]rnam pa mang po yin pa'i phyir de'i bdag nyid de la yang
[\[123b.7\]]shes pa rnam pa du ma'i bdag nyid du 'gyur ro/_/'dod pa kho na'o zhe na/_da ni gcig pa ji lta bu zhig yin pa brjod par bya'o/_/rdul phra rab cha med pa'i yul can gang yin pa'o zhe na/_de ni nyams su myong ba dang 'gal te/_gang du yang rdul phra rab cha med pa'i ngo bor snang bar mi mngon no/_/gang gis de bden pa nyid du grub par
[\[124a\]]
[\[124a.1\]]bya ba'i phyir shes pa du ma brtags pa legs par 'gyur ba/_yul can ma yin pa'i shes pa la yul gyis byas pa'i snga ma dang phyi mar gnas pa rigs [#]pa ma yin no/_/yul la khyab pa dang ldan par snang ba yang brdzun pa nyid yin na ji ltar rnam pa rnams bden par 'gyur/_yul
[\[124a.2\]]la khyab par gnas pa'i sngon po la sogs par snang ba las ma gtogs pa'i sngon po la sogs pa'i shes pa'i rnam pa gzhan rigs [#]pa ni ma yin te/_des na shes pa du ma brtags pa don med pa nyid do/_/skyon gzhan yang bshad pa ni/_bdag nyid thams cad kyis zhes bya ba la sogs pa ste/_
[\[124a.3\]]mi shes pa ni bems po'i ngo bo nyid do/_/sogs pa'i sgras 'dod chags dang bcas pa ma yin pa dang /_zhe sdang dang bcas pa ma yin pa zhes pa bya ba la sogs pa gzung [#]ngo /_/gzhan gyi rnam pa zhes bya ba'i phyogs gsum pa 'di la brten nas/_gal te gzhan gyi zhes bya ba la sogs pa smos te/_yang ci ste
[\[124a.4\]]shes pa 'ga' zhig gang gis bskyed pa de ni de nyid rig par 'gyur te/_des na thams cad rig par mi 'gyur ro snyam na/_rgyu yang nges par byed par mi 'gyur/_mig la sogs pa yang rig par bya ba nyid du thal bar 'gyur ba'i phyir ro snyam du bsams pa yin no/_/ji ltar khyed kyi zhes bya ba la sogs
[\[124a.5\]]pas btsun pa dge srungs kyi lan gyi dogs pa bsu ba yin te/_de na re/_ji ltar rnam par shes par smra ba khyed cag gi rnam par shes pa don dam par rnam pa med pa yin te/_chu khams gser dang nam mkha' rnams/_/dag pa bzhin [#]du dag par 'dod/_/ces gsungs pa'i phyir[#]/_yang
[\[124a.6\]]rnam pa yang rig par 'dod pa de bzhin du phyi rol la yang yin no zhes zer ro/_/'dir sems dang sems las byung ba zhes bya ba la sogs pa smos te/_yang dag pa ma yin pa ni dngos su rig pa yod pa ma yin te/_'di ltar gsal ba'i bdag nyid thun mong ma yin pa nga rgyal gyi gzhan [#]sim
[\[124a.7\]]pa la sogs pa'i ngo bos snang ba gang yin pa'i sems dang sems las byung ba rnams kyi rang bzhin bdag nyid [#]de dag gi [#]dngos su rig pa yin la shes pa'i bdag nyid de las gzhan de yang dag pa ma yin pa'i rnam pa rnams kyi rig pa de ni dngos su rig pa ma yin te/_de dag yang dag pa ma
[\[124b\]]
[\[124b.1\]]yin pa nyid kyi phyir ro/_/btags pa yang ma yin te/_gdags pa'i rgyu mtshan med pa'i phyir ro/_/'di ltar tshogs pa gcig la rag las pa nyid dam rgyu dang 'bras bu'i dngos po nyid dang /_sogs pa'i sgras 'dra ba ste/_'di dag gdags pa'i rgyu mtshan du 'gyur na/_yang dag pa
[\[124b.2\]]ma yin pa la ni 'di thams cad yod pa ma yin la/_nye bar btags pa'i rgyu mtshan gzhan yang med de/_ma rig pa'i dbang gis yul med pa nyid du yang dag pa ma yin pa'i rnam pa ston par byed pa'i shes pa 'khrul pa skye ba 'ba' zhig tu zad do/_/'o na 'khrul pa de nyid med pa'i rnam pa
[\[124b.3\]]rig pa'i gdags pa'i rgyu mtshan du 'gyur ro zhe na/_'dir smras pa ci ste yang zhes bya ba la sogs pa ste/_de ni zhes bya ba ni yang dag pa ma yin pa'i rnam pa'i yul can du bstan pa'o/_/'di ltar don dam par yang dag pa ma yin pa'i rnam pa rig par bya ba yod pa ma yin te/_de rig
[\[124b.4\]]pas rig par bya ba nyid du khas len na yang dag pa nyid du thal bar 'gyur ba'i phyir ro/_/yang de nyid na re/_sangs rgyas kyi ni ye shes la'ang /_de ni rnam bcas rnam [#]med dang /_/dus mtshungs dus mi mtshungs skye zhes/_/bsam pa ci yi phyir mi 'jug_/ces so/_/dper na rnam pa dang bcas
[\[124b.5\]]pas don 'dzin par byed pa rigs [#]pa ma yin no zhes sems par byed pa de bzhin du/_bcom ldan 'das kyi ye shes kyis don 'dzin pa la yang [#]ci'i phyir mi dpyod ces zer ro/_/'dir de ni rnam bcas zhes bya ba la sogs pa smos te/_gang gis 'di la yang sems par byed pa bcom ldan 'das kyi ye
[\[124b.6\]]shes ni de'i 'dzin par mi 'dod do/_/gang gi phyir de ni sgrib [#]pa thams cad dang bral ba'i phyir/_gzung ba [#]dang 'dzin pa'i rnam rtog yod pa ma yin no zhes 'dod do/_/gal te yang phyi rol gyi don gzung [#]bar bya ba med pa de lta na yang rgyud gzhan la gnas pa'i sems gzhan yod pa ma yin nam/_
[\[124b.7\]]ci'i phyir de bcom ldan 'das kyis [#]ye shes kyi [#]gzung bar bya bar mi 'gyur zhe na/_'di la gzhan gyi 'dod chags zhes bya ba la sogs pa smos te/_gzhan gyi rgyud la yod pa'i 'dod chags la sogs pa rig pa ni 'dra ba nyid ston par lhur len pa yin te/_de lta ma yin [#]ha cang thal bar
[\[125a\]]
[\[125a.1\]]'gyur ba'i phyir ro/_/de lta yin dang gal te bdag nyid thams cad kyis 'dra ba nyid yin na de'i tshe bcom ldan 'das kyi ye shes kyang chags par 'gyur la/_de lta yin na nyon mongs pa'i sgrib pa ma spangs par 'gyur ba'i phyir sgrib pa yod par 'gyur ro/_/dmigs
[\[125a.2\]]pas spyod pa na dmigs pa can te/_de dag gi lta ba ni gzhung lugs so/_/yang na bcom ldan 'das kyi lta ba la dmigs pa can du khas len pa na zhes bya ba'i don 'di yin no/_/yang phyogs gcig gis 'dra ba de lta na yang gnyis kyis [#]rnam pa ma spangs pa'i phyir shes bya'i sgrib pa yod
[\[125a.3\]]par 'gyur te/_gzung [#]bar bya ba'i rnam pa dang ldan pa'i phyir ro/_/'di ltar gcig la yang dag pa'i ngo bo gnyis rigs pa ma yin pa'i phyir de ni gdon mi za bar 'khrul pa nyid du rnam par gzhag par bya ba yin no/_/de lta yin dang 'khrul pa'i sa bon gnas ngan len ma spangs pa'i phyir
[\[125a.4\]]bcom ldan 'das kyis sgrib pa ma spangs pa kho nar 'gyur ro/_/'o na gal te cung zad kyang mi shes na thams cad mkhyen par ji ltar 'gyur zhe na/_dpag bsam zhes bya ba la sogs pa smos te/_ma gzigs zhes bya ba ni 'di la gzigs pa ste/_dmigs pa yod pa ma yin pas na ma
[\[125a.5\]]gzigs pa'o/_/sngon gyi smon lam gyi stobs kyis lhun gyis grub par dpag bsam gyi [#]shing ltar skal ba ji lta ba bzhin du 'gro ba mtha' dag gi don sgrub par byed pa'i phyir/_thams cad mkhyen par brjod kyi/_dmigs pa'i stobs kyis ni ma yin te/_rang bzhin gzhan rnam pa
[\[125a.6\]]thams cad du dmigs par mi rung ba'i phyir ro/_/de ltar phyi rol gyi don 'gegs par byed pa'i tshad ma brjod nas/_gzhan gyis [#]smras pa de'i sgrub par byed pa'i tshad ma bsal ba'i phyir/_blo rnams zhes bya ba la sogs pa smos te/_'di ltar phyi rol gyi don mngon sum gyis sam/_rjes
[\[125a.7\]]su dpag pas grub par 'gyur/_tshad ma gzhan yod na yang 'dir 'dus pa'i phyir ro/_/de la re zhig mngon sum gyis ni ma yin te/_'di ltar mngon sum du mngon par 'dod pa'i shes pa rnam pa med pas don 'dzin par 'gyur ram rnam pa dang bcas pas yin grang /_re zhig rnam pa med
[\[125b\]]
[\[125b.1\]]pas ni ma yin te/_nye ba'i rgyu mtshan med pa'i phyir ro/_/blo dkar po la sogs pa'i ngo bo nyid ma yin na blo de [#]ci ltar don de'i nyams su myong bar 'gyur te/_mi 'gyur ba kho na'o zhes sngar bstan zin to/_/ci ste rnam pa dang bcas pas yin na de'i tshe/_sngon po la sogs pa'i rnam pa gcig pu
[\[125b.2\]]shes par gtogs pa dmigs pa'i phyir phyi rol gyi don lkog tu gyur pa kho nar 'gyur gyi mngon sum ni ma yin no/_/'di ltar gcig ni shes pa'i gzugs brnyan la/_gzhan ni de [#]gtod par byed pa sngon po gnyis ni nam yang rig pa med do/_/de ltar re zhig mngon sum gyis ma grub po/_/'o na
[\[125b.3\]]rjes su dpag pas grub pa la rag mod ce na/_'di la btsun pa dge srungs tshad ma byed pa ni gang zhig mi slu [#]ba nyid na shes pa'i rnam pa yin pa de ni rnam pa de lta bu'i dngos po gzhan gyis bskyed pa yin te/_dper na 'dzin pa'i rnam pa bzhin no/_/dbang po ma bslad pa'i sngon po la sogs
[\[125b.4\]]pa snang ba'i khyad par gyi mi slu [#]ba 'di yang shes pa'i rnam pa yin no zhes bya ba ni gtan tshigs so/_/de ltar 'di dogs pa bsu nas/_sngon po la sogs pa zhes bya ba la sogs pa smos te/_mi slu [#]ba nyid kyis zhes bya ba ni de lta bur gyur pa'i mtshan nyid kyi gsum pa'o/_/mi slu [#]ba nyid
[\[125b.5\]]kyis nye bar mtshon pa'i shes pa'i rnam pa gang dag yin pa de dag rgyu de shes pa'i rnam pa rigs mthun pa las skyes par bsgrub par byas so[#]/_/shes pa bzhin te 'dzin pa'i rnam pa bzhin no zhes bya ba'i don to/_/gal te phyi rol zhes bya ba la sogs pas sun 'byin pa 'chad de/_
[\[125b.6\]]de la gal te phyi rol gyi don thob pa'am/_de thob par nus pa'i mi slu [#]ba nyid du [#]gtan tshigs kyi khyad par du 'dod pa de'i tshe phyi rol gyi don la bsnyon pa'i rnam par rig pa tsam du smra ba la de ma grub pa'i phyir gtan tshigs gang yang rung ba la grub pa yin no/_/ci ste mngon par 'dod pa'i
[\[125b.7\]]don byed par snang ba'i shes pa'i rgyu nyid mi slu [#]ba nyid du 'dod pa de'i tshe bzlog pa la gnod pa can gyi tshad ma ma bstan pa'i phyir ro/_/mi mthun pa'i phyogs las [#]bzlog pa la the tshom za bas gtan tshigs ma nges pa yin te/_dmigs pa med pa'i shes pa la yang rnam pa de lta bu'i
[\[126a\]]
[\[126a.1\]]mi slu ba [#]nyid mi 'gal ba'i phyir ro/_/mi 'gal ba nyid du sgrub pa'i don du dper na chu la sogs pa zhes bya ba smos so/_/gzhan yang dmigs pa med pa nyid yin na yang rjes su dpag pa la mi slu [#]ba nyid yod pas mi mthun pa'i phyogs la yod par nges pa'i phyir gzhal bya la
[\[126a.2\]]sogs pa bzhin du gtan tshigs thun mong gi ma nges pa nyid du gsal [#]lo/_/'di snyam du rjes su dpag par [#]rnam par rtog pa'i dmigs pa med pa nyid ma grub pa yin no snyam du sems na/_me la sogs pa zhes bya ba la sogs pa smos te/_sbyor ba ni gang zhig gang gis rnam pas stong pa de ni de'i
[\[126a.3\]]yul can ma yin te/_dper na gzugs kyi shes pa sgra'i yul can ma yin pa bzhin no/_/rjes su dpag pa'i shes pa yang phyi rol gyi rnam pas stong pa yin no zhes bya ba ni khyab par byed pa 'gal ba dmigs pa'o/_/gtan tshigs ma grub pa yang ma yin te/_'di ltar me la sogs pa
[\[126a.4\]]gsal ba gang yin pa de ni rjes su dpag pa'i shes pa'i rnam pa de dang 'dra ba ste mtshungs pa ma yin te/_de ni mi gsal ba yin [#]pa'i phyir ro/_/de lta ma yin na ji ltar so sor nges pa'i rtswa dang lo ma'i me la sogs pa'i khyad par gyi ngo bos mngon sum gyi shes pa la snang ba de ltar rjes su dpag pa'i
[\[126a.5\]]shes pa la yang snang bar 'gyur ro/_/'di ltar so sor nges pa'i ngo bo spangs nas go bar byed pa'i rjes su 'jug pa'i spyi'i ngo bos rjes su dpag pa la lkog tu gyur pa'i me la sogs pa snang la/_spyi dang khyad par gyi bdag nyid kyis phan tshun 'gal ba gnyis gcig la rigs pa yang ma yin no/_/
[\[126a.6\]]zhes sngar bstan zin to/_/gtan tshigs 'gal ba yang ma yin te/_mthun pa'i phyogs la yod pa'i phyir ro/_/ma nges pa yang ma yin te/_ha cang thal bar 'gyur ba'i phyir ro/_/gzhal bya nyid sogs zhes bya ba la sogs pas 'od byed pa'i tshad ma dag dogs par byed pa yin te/_
[\[126a.7\]]de na re/_gang 'di sngon po la sogs pa yul rnam par chad par snang ba de ni nyams su myang [#]ba las chad pa yin te/_gzhal bya yin pa'i phyir dang /_mi rtag pa'i phyir dang /_'bras bu yin pa'i phyir dang /_rkyen yin pa'i phyir dang /_rgyu dang ldan pa'i phyir/_rgyud gzhan gyi sems bzhin no
[\[126b\]]
[\[126b.1\]]zhes zer ba'i gtan tshigs thams cad la 'khrul pa ste ma nges pa yin te/_nang du nyams su myong ba la yang gzhal bya nyid la sogs pa srid pa'i phyir ro/_/de bzhin du rab rib can la sogs pa'i shes pa la yang snang ba'i zla ba gnyis la sogs pas kyang ma nges pa yin te/_zla ba la sogs
[\[126b.2\]]pa'o snyam pa'i rnam par rtog pa'i shes pa'i [#]yul nyid kyis zla ba gnyis la sogs pa gzhal bya nyid du blta bar bya'i shes pa gang la de dag snang ba de la ltos nas ni ma yin te/_de dag la don du zhen pa med pa'i phyir ro/_/skra shad la sogs don min te/_/don du zhen pa med phyir ro/_/zhes
[\[126b.3\]]gang bshad pa yin no/_/'di la phyi rol zhes bya ba la sogs pas ku mA ra ri la'i lugs kyis 'khrul pa'i yul ma grub par dogs par byed de/_de na re/_'dir ser po dang zla ba gnyis la sogs pa'i shes pa la 'khrul pa'i yul nyid du nye bar bkod pa la phyi rol gyi dung la sogs pa'i don
[\[126b.4\]]nyid ser po la sogs pa'i ngo bos [#]dmigs te/_de phyir 'khrul par mi 'grub bo[#]/_/zhes zer ro/_/'dir smras pa/_snang bzhin pa'i zhes bya ba la sogs pa ste/_'dir sdud [#]pa'i don ni 'di yin te/_shes pa gang la rnam pa gang kho na snang ba de kho na des rig go zhes bya bar
[\[126b.5\]]rigs kyi de lta ma yin na shes pa thams cad thams cad kyi yul can du 'gyur ro/_/de lta bas na snang bas rig pa la khyab la/_ser po'i rnam pa can gyi shes pa la dkar po'i rnam pa snang ba yang ma yin te/_snang bar mngon par 'dod pa ma dmigs pa'i phyir khyab par byed pa snang ba log pa
[\[126b.6\]]na khyab par bya ba rig pa yang ldog pa yin no/_/sbyor ba ni gang zhig rnam pa gang la mi snang ba de ni des rig par bya ba ma yin te/_dper na sgra'i shes pa la [#]gzugs bzhin no/_/dung dkar po'i ngo bo yang ser po'i rnam pa can gyi shes pa la mi snang ngo zhes bya ba ni khyab par byed pa mi dmigs pa'o/_/
[\[126b.7\]]de yang rig la zhes bya ba la [#]'dis ni rang gi tshig dang 'gal bar bstan to/_/de nyid kyi phyir na zhes ha cang thal bar 'gyur bas rang rig pa sgrub [#]par byed de/_des na rgyal dpog pas blo mngon sum ma yin pa dang rnam pa med pa'o zhes 'dod pa gang yin pa de yang bsal ba yin no/_/de'i phyir
[\[127a\]]
[\[127a.1\]]zhes bya ba la sogs pa mjug sdud par byed de/_rtog par byed pa na don nyid rnam pa gzhan de [#]yod pa bdog pa rtog [#]par byed do zhes 'brel te[#]/_/'dis kyang ku mA ra ri las smras pa bkag pa yin no/_/ci ste zhes bya ba la sogs pas ku mA ra ri la nyid kyi tshad ma'i
[\[127a.2\]]phreng ba chad pa yin te/_gang zhig gzugs 'dzin par byed pa'i shes pa de ni gzugs de las tha dad pa yin te/_gzugs de rig pa na de mi rig pa'i phyir ro/_/la sogs pa 'dzin pa bzhin no/_/rnam pa gcig tu na gzugs la sogs pa'i gzung [#]bar bya ba'i 'dzin pa las tha dad pa yin te/_
[\[127a.3\]]'di lta ste gang gi phyir 'dzin pa de rtog pa ma rtog pa'i phyir te/_ro la sogs pa 'dzin pa bzhin no/_/yang na gnyis po ni gzugs la sogs pa dang ni [#]'dzin pa'o/_/phan tshun tha dad pa yin te/_gang yang rung ba rnam par rtog pa na gzhan mi rtog pa'i phyir ro dang gzugs la sogs pa bzhin no/_/yang
[\[127a.4\]]na gcig tu mi shes pa'i phyir rgyud gzhan gyi [#]sems bzhin no/_/yang na shes pa ni rang gi cha 'dzin pa ma yin te/_shes pa las skyes pa'i phyir bag chags zhes bya ba'i shes pa'i nus pa bzhin no/_/de bzhin du shes pa [#]gzung ba'i cha dgag [#]pa yang brjod par bya'o/_/'di lta ste dper na [#]shes
[\[127a.5\]]pa'i cha ni shes pa'i gzung bar bya ba ma yin te/_shes pa las skyes pa'i phyir shes pa'i [#]nus pa bag chags bzhin no/_/ji ltar de ma thag pa'i gtan tshigs gnyis po 'di la bsgrub bya'i chos dang ldan pa'i dpe grub ce na/_bag chags gnyis dang bral ba yin/_/zhes bya ba smos te/_gnyis dang ni gzung
[\[127a.6\]]ba dang 'dzin pa dang ngo /_/yang sbyor ba gzhan ni nag po'i [#]shes pa ni nag po'i [#]shes pa las byung ba'i shes pa'i cha rtog par byed pa ma yin to[#]/_shes pa yin pa'i phyir ji ltar de'i nag po'i [#]shes pa las byung ba'i shes pa'i cha [#]byams ma'i bu la sogs pa [#]gzhan las skyes pa'i shes pa bzhin no/_/de
[\[127a.7\]]phyir 'di la so so ru/_/zhes bya ba la sogs pa sun 'byin par byed de/_so sor rig pa med pa'i phyir/_/zhes bya ba ni sngon po dang de'i blo dag lhan cig dmigs pa nges pa'i phyir ro/_/dmigs pa mngon sum ma yin na/_/don mthong bar tu 'grub mi 'gyur/_/zhes rang rig pa sgrub pas
[\[127b\]]
[\[127b.1\]]bstan zin cing /_/sngon po dang de'i blo dag tha mi dad pa nyid du bsgrubs zin pa'i phyir/_gcig gi ngo bor yongs su mi shes pa'i mthur thug pa'i gtan tshigs rnams ma grub bo/_/de ni phyi rol zhes bya ba la sogs pas gzhan dag grub pa nyid du son pa yin no/_/phyi rol gyi don ni rnam pa dang ldan pa
[\[127b.2\]]ma yin te/_de ni phyi rol yul dang 'brel/_/mngon sum du ni dmigs par 'gyur/_/zhes bya ba'i gzhung 'dis bshad pa byed pa ri khrod pas/_'dzin pa nyams su myong ba med na yang gzung ba rig pa yin no zhes bstan to/_/de lta yin dang /_de rig pa ni mi rig phyir/_/zhes bya ba 'di grub
[\[127b.3\]]po/_/gtan tshigs gnyis pa la sogs pa rnams ji ltar grub ce na/_de'i phyir/_de tshe bdag gis zhes [#]bya ba la sogs pa smos te/_gzung ba mi dran na yang 'dzin pa dran par mthong ngo /_/yang gal te 'dzin pa de las gcig tu gzung [#]bar bya ba tha dad par gyur pa de'i tshe 'dzin pa bzhin du gzung ba la
[\[127b.4\]]yang dran par 'gyur ba zhig na/_'gyur ba yang ma yin te/_de lta bas na grub pa dang bde ba tha dad pa'i phyir gzung ba dang /_'dzin pa dag tha dad do/_/'di snyam du gzung ba la yang dran par 'gyur ba yin no snyam na/_'dzin pa dran pa yod pa na/_/zhes bya ba la sogs pa smos te/_der mi [#]zhes bya ba
[\[127b.5\]]ni 'dzin pa dran pa yod pa'i tshe'o/_/de nyid 'dzin pa nyid 'dzin pa yin gyi gzung ba ni ma yin no zhes nyid kyi sgra rim pa bzhin du'o/_/rjes su 'gro ldog las zhes bya ba ni gzung ba dang 'dzin pa dran pa dag ste yod pa dang med pa dag las so/_/'di ltar 'dzin pa dran pa med par gzung ba dran pa
[\[127b.6\]]med do/_/dmigs pa rab tu ma grub na/_/zhes bya ba la sogs pas lan 'debs par byed do/_/de ni phyi rol yul 'brel pa'i/_/mngon sum du ni dmigs par 'gyur/_/zhes bya ba 'di ma nges pa nyid du 'chad pa ni/_de bzhin mig nad can rnams kyis/_/zhes bya ba la
[\[127b.7\]]sogs pa smos te/_gsal bar nges pa zhes bya ba 'dir dpyad do/_/de bzhin du zhes bya ba ni ji ltar bden par mngon par 'dod pa'i ser po la sogs pa phyi rol gyi yul dang 'brel pa gsal bar dmigs pa de bzhin du mig ser gyis nyams pa'i mig can la yang dmigs pa par mthong ngo /_/
[\[128a\]]
[\[128a.1\]]gal te mthong mod de las tsir 'gyur zhe na/_bshad pa 'dzin pa'i cha las rig pa ma yin zhes bya bar bshad do/_/'dzin pa'i cha las zhes bya ba la bton nas zhes khong nas 'byung [#]ngo /_/rig par mi 'gyur ro zhes bya ba lhag ma'o/_/des na don 'dir 'gyur te/_rab rib can la sogs pas dmigs
[\[128a.2\]]pa'i ser po la sogs pa de yang 'dzin pa las bton nas logs shig tu rig par bya ba ma yin la/_yang phyi rol gyi yul dang 'brel par yang dmigs te/_de lta bas na 'di ni ma nges pa yin no/_/de bzhin du ni gzhan yang yin/_/zhes bya ba ni bden par mngon par 'dod pa'i ser po la sogs pa yang ngo /_/'dis ni rnam par
[\[128a.3\]]chad pa gsal par [#]snang ba tsam gyis gnyi ga yang mtshungs par bsgrubs pa yin no/_/de'i tshe bdag gis zhes bya ba 'di la khyad par ma bzung zhes bya ba la sogs pa smos te/_'dis ni 'dzin pa dang dran na gzung [#]ba mi dran par mi grub par bshad do/_/'di snyam du gal te gzung ba la dran pa med pa yin na [#]ci'i phyir khyad par ma
[\[128a.4\]]bzung [#]bar 'gyur/_'di ltar gzung ba de rigs mthun pa dang rigs mi mthun pa thams cad la [#]tha dad pa de kho na bzhin du de dran na de lta na de de'i yul can du 'gyur gyi/_gzhan du khyad par de ma bzung [#]na ji ltar de'i yul can du 'gyur te/_ha cang thal bar 'gyur ba'i phyir ro snyam du sems na/_kun las ldog pa zhes bya ba la
[\[128a.5\]]sogs pa smos so/_/'di skad du bstan pa yin te/_re zhig rnam par rtog pa ni ji lta ba bzhin du gnas pa'i dngos po 'dzin par nus pa ma yin te/_de ni dngos po'i yul can ma yin pa'i phyir ro/_/de lta bur gyur pa'i dngos po nyams su myong ba'i stobs las gang kho na la don du gnyer ba la sogs pa nges pa'i rgyu yod pa de la
[\[128a.6\]]de'i rnam pa can gyi [#]dran pa'i shes pa don dam par yul med pa nyid du rang gi snang ba don med pa la don du zhen nas 'jug pa'i phyir thams cad 'khrul pa kho nar skye ba 'ba' zhig tu zad do/_/de ni zhen pa'i dbang gis yul du gzhag gi don dam par ni ma yin no/_/dran pa yang gzung bar zhen pa 'ba' zhig la yod par ma zad
[\[128a.7\]]gang gis dran pa gzhan las khyad par du 'gyur ba rnam pa de lta bu'i goms pa gsal ba gzhan myur ba dang ches myur ba la sogs pa'i rgyu med pa'i phyir khyad par ma bzung ba yin no/_/'di snyam du 'dir gzung bar zhen pa la ji ltar dran pa yod par nges par bya snyam du sems na/_gzhan du zhes bya ba la sogs pa smos te/
[\[128b\]]
[\[128b.1\]]gal te dran pa de khyad par ma bzung ba'i bzung [#]ba'o zhes ma zhen pa de'i tshe ci zhig gzung zhes bya ba de lta bu yang spyi'i rnam pa gzung ba rtogs pas 'jug par mi 'gyur ro/_/gang gis gzung ba'i ngo bo dang bral ba'o/_/'dzin pa skyes pa dran par 'gyur/_/zhes brjod pa 'ba' zhig la gzung
[\[128b.2\]]ba'i rnam pa dang bral ba'i lus can gyi 'dzin pa shel gong dag pa lta bur dran pa yang ma yin no/_/de lta bas na de dran pa na de mi dran par ma grub po/_/gang yang shes pa las skyes pa'i phyir[#]/_shes pa yin pa'i phyir zhes bya ba'i gtan tshigs phyi ma 'di dag ni dung la ser po la
[\[128b.3\]]sogs pa'i shes pas 'khrul pa yin te/_'di ltar dung la ser po la sogs pa'i shes pa shes pa las skyes pa yin na/_rang gi cha ser po la sogs pa'i rnam pa 'dzin pa dang /_yang ji ltar shes pa yin yang shes pa'i cha ser po la sogs pa'i gzung [#]bar bya ba rtogs pa yin no/_/
[\[128b.4\]]de bzhin du gzhan yang yin pa'i phyir gtan tshigs 'khrul pa yin no/_/dung la ser po la sogs pa'i shes pa dmigs pa med pa nyid du yang bsgrubs zin to/_/de nyid kyi phyir bdag nyid du gtogs pa'i ser po la sogs pa'i rnam par rig pa'i phyir dang /_rang rig pa bsgrub po zhes bya ba 'di
[\[128b.5\]]yang bsgrubs [#]zin to/_/phyogs 'di yin zhes bya ba ni gzhan du phyi rol gyi don bsgrub pa'i phyir nye bar bkod pa la 'di ni nyes pa'i phyogs yin no/_/gzhan gyis ji ltar gnyis su med pa bsgrub bya nyid du 'dod ci snang bzhin pa'i sngon po la sogs pa'i rnam par shes pa'i ngo bo nyams su
[\[128b.6\]]myong ba grub pa med pa'i phyir yin na/_'di ji ltar 'thad pa yin/_de lta [#]yin na thams cad med par 'gyur bar gang smras pa 'dir brjod par bya ste/_thams cad med pa ma yin te/_rang las tha dad pa'i gzung [#]bar bya ba sa la sogs pa rang gi mtshan nyid med pa'i phyir la/_rgyud
[\[128b.7\]]gzhan gyi gzung [#]bar bya ba'i ngo bor [#]med pa'i phyir gzung ba'i rnam pas stong pa yin la de la ltos pa'i rnam par shes par byed pas rnam par shes pa yin pa'i phyir shes pa'i byed pa po nyid du rab tu brtags pa gang yin pa de med pa'i phyir 'dzin pa'i rnam pas stong pa yin gyi rnam par shes
[\[129a\]]
[\[129a.1\]]pa'i rang gi mtshan nyid kyang thams cad kyi thams cad du med pa'i phyir ni ma yin no/_/de skad du yang /_so sor la sogs gang shes las/_/phyi rol lta bur snang ba de/_/mi bden de phyir phyi rol gyi/_/shes bya [#]nyid du byed [#]yod min/_/rig pa'i byed po'i
[\[129a.2\]]ngo bo nyid/_/de la ltos par 'dod pa gang /_/de ni mi bden de ltar na/_/rig pa gnyis med nges par bya/_/zhes gang bshad pa yin no/_/de ltar byas na shes rab kyi pha rol tu phyin pa'i gzhung mtshan nyid stong pa nyid nye bar bzung [#]nas rnam par shes pa ni rnam par shes pa'i
[\[129a.3\]]ngo bos stong ngo zhes bya ba 'di yang legs par drangs par 'gyur ro/_/de lta na gang dang gang rnam par shes pa zhes bya ba la sogs pa'i rtsa ba'i gtan tshigs kyi sbyor ba la bsgrub bya dang /_gtan tshigs kyi khyab pa bsgrubs nas mjug sdud pa ni/_de phyir rtsod pa'i gzhir gyur yid/_/
[\[129a.4\]]ces bya ba la sogs pa smos so/_/rtsod pa'i gzhi'i khyad par gyis ni 'dir skyon med pa'i mig la sogs pa'i khyad par 'di bsgrub bya'i chos can du bstan gyi/_thams cad kyi spyi ni ma yin no zhes [#]shes pa'i phyir zhes bya ba ni gtan tshigs te/_des na dam bca' ba'i don gyi
[\[129a.5\]]phyogs gcig gtan tshigs nyid ma yin no/_/rig bya byed po dang bral phyir/_/zhes bya ba ni [#]gnyis su med pa'i khyad par yin no/_/rig bya dang rig byed gnyis dang bral bas gnyis med par 'dod kyi/_thams cad du med pas ni ma yin no zhes bya ba'i don to/_/gzugs brnyan
[\[129a.6\]]zhes bya ba ni yul can la yul btags pa'i phyir gzugs brnyan gyi shes pa ni gzugs brnyan gyi sgras brjod do/_/yang na bdun pa'i mtha' can gyi [#]ldan par bya ste/_des na shes pa nyid shugs kyis [#]brten par 'gyur ba yin no/_/gtan tshigs ma grub pa yang ma yin te/_
[\[129a.7\]]khyad par gzhan spangs nas rang gi ngo bo nyid de ltar bstan pa'i phyir te/_shes pa po nyid du ni ma yin no/_/'gal ba yang ma yin te/_mthun pa'i phyogs la yod pa'i phyir ro/_/gzugs brnyan la yang zhes bya ba la sogs pas gzhan dag dpe bsgrub bya la [#]tshang ba nyid du ston te/
[\[129b\]]
[\[129b.1\]]gang gi [#]phyir mig gi 'od zer dag me long la sogs pa'i ngos la gtugs nas log pa na rang gi byad la sogs pa dang 'brel pa yin la/_de las de dag de lta bur byad la sogs pa rtogs pa'i rgyur 'gyur ba yin no/_/des na rang gi byad la sogs pa nyid de ltar me long la sogs
[\[129b.2\]]pa'i nang du chud pa la sogs pa'i ngo bos snang ba yin no/_/de lta yin dang gzugs brnyan gyi shes pa la gzung ba dang 'dzin pa gnyis dang bral bar ma grub bo/_/de ltar rang bzhin zhes bya ba la sogs pas lan 'debs par byed de/_rang gi byad la sogs pa de ltar mthong ba
[\[129b.3\]]ni ma yin te/_rang gi byad la sogs pa de mngon sum du phyogs par mthong ba'i phyir dang /_yul dang tshad dang kha dog la sogs pa tha dad pas mthong ba'i phyir/_/de ltar rang bzhin la sogs mthong min zhes 'brel to/_/dngos po gzhan bzhin no zhes bya ba ni sgra la sogs
[\[129b.4\]]pa'i dngos po bzhin no/_/ji skad du yang bstan pa yin te/_gal te shes pa byad la sogs pa 'dzin par gyur [#]na de'i tshe ji ltar de'i byad la sogs pa rnam par gnas pa de kho na ltar 'dzin par 'gyur te/_gzhan gyi rnam pa can gyi shes pa'i gzung [#]bar bya ba gzhan du rigs [#]
[\[129b.5\]]pa ma yin te/_ha cang thal bar 'gyur ba'i phyir ro/_/'di ltar lho phyogs su kha bltas nas gnas pa me long gi [#]ngos la lta ba na rang gi byad la nang du bltas par mthong ngo /_/de bzhin du me long shin tu chung ba'i ngos [#]la rang gi byad shin tu chen po yang gzugs brnyan shin tu chung bar
[\[129b.6\]]dmigs la/_de bzhin du me long gi ngos dang 'brel pa ni khron par gting du zhugs pa lta bur snang ste/_de'i tshe me long gi [#]ngos kyang de snyed zab pa ma yin la bdag nyid byad de dang 'brel pa yang ma yin no/_/de bzhin du mtsho chu dri ma med pa'i 'gram na gnas pa'i shing dang ri la sogs
[\[129b.7\]]pa'i gzugs brnyan shing dang ri'i rtse mo thur du bltas pa dmigs na/_de ltar de dag gnas pa ni ma yin no/_/de lta bas na de lta yin gyi shes pa ni rang gi byad la sogs pa 'dzin pa ma yin te/_de dang mi 'dra ba'i phyir sgra'i shes pa bzhin no/_/btsun pa dge srungs na re/_blo tsam nyid ni
[\[130a\]]
[\[130a.1\]]bsgrub bya la/_/shes phyir la sogs sgrub byed gang /_/rigs mi mthun dang mi 'gal phyir/_/thams cad lhag ldan yin par brjod/_/ces zer te/_de la rnam shes nyid dang zhes bya ba la sogs pa smos te/_rnam bcas rnam pa med pa dang /_/zhes bya ba la sogs
[\[130a.2\]]pas dang po nyid du khyab pa bsgrubs zin pa'i phyir/_gtan tshigs ma nges pa ma yin no/_/slob dpon phyogs kyi glang po'i zhal snga nas kyis/_dmigs pa'i rkyen rnam par gzhag par bya ba'i phyir/_nang gi shes bya'i ngo bo ni/_/phyi rol ltar snang gang yin te/_/don yin rnam shes ngo bo'i
[\[130a.3\]]phyir/_/de rkyen nyid kyang yin phyir ro/_/zhes gsungs te/_'dis ni gzung ba'i cha la yul du rnam par gzhag par bstan to/_/gzhan yang yang na nus pa 'jog phyir rim gyis kyang /_don du snang ba de ni rang dang mthun pa'i 'bras bu skyed par byed pa'i nus pa rnam par shes pa'i
[\[130a.4\]]rten can byed pas mi 'gal lo zhes bya ba ste/_'dis ni don gzhan ma yin pa'i shes pa la rang dang rjes su mthun pa'i 'bras bu skyed pa'i rgyu mtshan nus pa 'jog pa'i phyir so sor snang ba de rgyu nyid du bsgrubs pa yin no/_/de la btsun pa de nyid kyis/_gal te dbang po'i rnam rig
[\[130a.5\]]ni/_/gzung ba'i cha ni rgyur gyur na'ang /_/de ni de ltar mi snang bas/_/dbang po bzhin du de yul min/_/zhes bya ba la sogs pas sun 'byin par [#]smras pa 'di la/_mjug thogs shes la zhes bya ba la sogs pa smos te/_mjug thogs shes pa nus pa la gzhi tha dad pa'i
[\[130a.6\]]bdun pa gnyis pa'o/_/mjug thogs shes la zhes bya ba ni mtshungs pa de ma thag pa'i rkyen kun gzhi zhes bya ba la nus pa gang yin pa rnam pa de lta bu'i don snang bas bsgrubs pa de kho na nyid du mi 'dod do/_/gang gi phyir slob dpon gyis rdul phra rab la sogs pa las ma gtogs pa'i
[\[130a.7\]]dmigs pa rigs pa ma yin no zhes rgyas par bstan nas/_thams cad du dmigs pa'i rkyen bkag nas grags pas gnod pa dang /_de bzhin du mos [#]las dmigs pa dang /_bdag po dang mtshungs pa de ma thag pa dang /_rgyu'i rkyen gyis mtshan nyid kyi rkyen bzhi'o zhes gsungs
[\[130b\]]
[\[130b.1\]]pa'i phyir khas blangs pas gnod par yang 'gyur na mi rung ngo snyam pas mi 'gal bar bstan par bya ba'i phyir/_'jig rten dang bstan bcos su rnam pa ji lta bu'i dmigs pa'i rkyen mngon par 'dod pa de ltar kun rdzob tu bstan gyi/_don dam par ni ma yin no/_/don dam par ni shes pa
[\[130b.2\]]thams cad dmigs pa med pa yin no/_/[#]de kho na nyid bsdus pa'i dka' 'grel las phyi rol gyi don brtag pa ste nyi shu [#]brgyad pa'o//_//rang dbang thos la ma zhen cing /_/zhes bya ba 'di bsgrub pa'i don du gzhan dag ces bya ba la sogs pa smos te/_gzhan dag ces bya ba ni rgyal
[\[130b.3\]]dpog pa rnams so/_/de dag ni 'di skad du zer te skul bar byed pa nyid chos dang chos ma yin pa la sogs pa rnam par gzhag pa'i rgyu mtshan yin te/_srog chags thams cad kyi snang bar gyur pa thun mong gi mig lta bur rnam par gzhag go/_/gdon mi za bar de nyid chos dang chos ma yin
[\[130b.4\]]pa don du gnyer ba'i rtog pa dang ldan pa'i skyes bu rnams kyis [#]tshad ma nyid du brten par bya'o/_/gzhan skyes bus byas pa'i tshig la sogs pa ni ma yin no/_/'di ltar 'dod chags [#]pa dang ma rig pa dang ldan pa'i sems can gyi skyes bu'i tshig ni dbang po las 'das pa phyin ci ma log pa'i
[\[130b.5\]]don rtogs par nus pa ma yin no/_/de'i phyir tshig des chos la sogs pa rtogs par nus pa ma yin la/_tshu rol mthong ba'i mngon sum gyis rtogs par nus pa yang ma yin te/_de ni dbang po las 'das pa nyid kyi shin tu lkog tu gyur pa yin pa'i phyir ro/_/'di ltar chos dang chos ma
[\[130b.6\]]yin pa dag gi mtshan nyid ni 'dod pa dang mi 'dod pa sgrub par byed par rung ba yin no/_/ji skad du ri khrod pas byas pa'i bshad pa las/_legs par byed pa gang yin pa de kho na chos kyi sgras brjod do/_/ji ltar shes she na/_gang mchod sbyin nyams su len pa'i skyes bu de ni chos byed yin no zhes
[\[130b.7\]]brjod do/_/gang gi byed pa po gang yin pa de ni des brjod de/_dper na 'tshed pa yod pa bca' ba po bzhin no zhes bshad pa bzhin no/_/des na gang zhig skyes bu la legs par bsgrub pa de kho na chos kyi [#]sgras brjod do/_/de'i phyir 'dis ni rdzas la sogs pa 'dod pa'i don sgrub par byed par rung ba nyid
[\[131a\]]
[\[131a.1\]]chos yin no zhes bstan par 'gyur ro/_/'di ltar mchod sbyin gyi sgras rdzas dang yon tan dang las legs par sgrub par byed pa'i khyad par rnams brjod do/_/de la chos kyi sgra 'jug par bstan to/_/gal te yang rdzas la sogs pa de dag rang gi [#]ngo bos mngon
[\[131a.2\]]sum yin gyi/_legs par bsgrub pa nyid kyis ni ma yin la/_de'i ngo bos de dag chos nyid du 'dod kyi rang gi ngo bo tsam gyis [#]ni ma yin no/_/ji skad du/_legs pa skyes bu'i yid 'ong ste/_/de rdzas las dang yon tan gyi/_/skul ba'i mtshan nyid kyis bsgrub bya/_/de phyir de dag la chos nyid/_/'di
[\[131a.3\]]dag dbang po'i yul can na/_/de yi [#]ngo bos chos ma yin/_/'di dag legs par sgrub byed pa/_/rtag tu rig byed kyis rtogs 'gyur/_/de yi ngo bo nyid kyi [#]chos/_/de'i phyir dbang po'i spyod yul min/_/zhes zer [#]ba bzhin no/_/de'i ngo bo nyid kyis zhes bya ba [#]ni legs par bsgrub pa'i ngo bos
[\[131a.4\]]so/_/de lta bas na rung ba nyid ni chos yin no zhes bya bar gnas so/_/chos las bzlog pas shugs kyis chos ma yin pa yang mi 'dod pa'i don bsgrub par rung ba zhes gsal bar nges par bya'o/_/rung ba nyid tshu rol mthong bas mngon du bya bar nus pa yang ma yin te/_de ni rtag tu 'bras bus rjes
[\[131a.5\]]su dpag par bya ba yin pa'i phyir ro/_/dngos po rnams kyi nus pa ni/_/'bras bu don gyi go bas bsgrub/_/ces gang bshad pa yin no/_/de lta ma yin na tshu rol mthong ba nyid nyams par 'gyur ro/_/rnal 'byor pa'i mngon sum gyis kyang dbang po las 'das pa yul du byed pa ma yin te/_
[\[131a.6\]]mngon sum yin pa'i phyir mngon sum gzhan bzhin no/_/rjes su dpag pas chos dang chos ma yin pa rtogs par byed par rigs pa yang ma yin te/_'brel pa grub pa nyid kyis dngos po des yongs su gcod pa'i phyir la/_chos kyang de lta bu ma yin pa'i phyir ro/_/chos rtogs par
[\[131a.7\]]bya ba la nye bar 'jal ba yang nus pa ma yin te/_'di ltar nye bar 'jal ba ni bskal ba la 'dra ba'i blo skyed [#]par byed pa yin te/_dper na ba men mthong ba na ba lang dran pa bzhin no/_/gang las 'dra ba las de rtogs par 'gyur ba chos dang 'dra ba 'ga' [#]zhig rtogs par 'gyur ba ni ma yin no/_/
[\[131b\]]
[\[131b.1\]]chos dang chos ma yin pa rtogs par 'gyur la/_don gyis go ba yang [#]nus pa ma yin te/_'di ltar mthong ba dang thos pa'i don gzhan du mi 'thad pa'i phyir don gzhan rtog [#]pa ni don gyis go ba yin la/_gang las 'di rtog [#]par 'gyur ba chos med par don mi 'thad pa ni 'ga' yang yod [#]pa
[\[131b.2\]]ma yin no/_/tshad ma med pa'i dngos po med pa yang med pa zhes bya ba'i don 'di bsgrub par bya ba'i phyir nus kyi sgrub pa la ni ma yin no/_/de lta bas na dngos po med pa'i khar zhugs pa'i chos dang chos ma yin pa dag gal te skul bar byed pas gdon mi za bar mi nus na de nyid kyis zos par
[\[131b.3\]]'gyur ba'i phyir skul bar byed pa'i mtshan nyid kyi don gyi chos la sogs pa dbang po la sogs pas [#]mi mtshon gyi/_skul bar byed pas byung ba dang 'byung ba dang 'byung bar 'gyur ba dang phra ba dang /_chod pa dang bskal pa zhes bya ba de lta bu'i rigs can gyis [#]don rtogs par nus kyi/_gzhan
[\[131b.4\]]dbang pos ni nam yang ma yin no/_/de'i phyir gdon mi za bar skul bar byed pa tshad mar bya'o/_/skul bar byed pa zhes bya ba ni bya ba la 'jug par byed pa dang ldog par byed pa'i ngag la brjod de/_'di lta ste dper na mtho ris 'dod pa sbyin sreg gis [#]mchod sbyin bya'o zhes bya ba ni 'jug par byed pa'o/_/
[\[131b.5\]]'byung po rnams la 'tshe bar mi bya'i zhes bya ba ni ldog par byed pa'o/_/de yang tshad ma yin pa na gang 'di khyed cag gi [#]khams gsum po ni rnam par rig pa tsam mo zhes dam bcas pa'i don de rigs pa ma yin no/_/gang las she na/_thos pas gnod pa'i phyir ro/_/thos pa ste rig [#]byed kyis
[\[131b.6\]]gnod pa'i phyir ro/_/sems las ma gtogs pa'i me'i sbyin sreg la sogs pa bstan pa'i phyir dang /_bdag nyid kyang sems las tha dad du gnas pa'i phyir ro/_/sems tsam gyi tshul ni nye bar mtshon pa ste/_de bzhin du skad cig ma dang bdag med pa dang /_thams cad mkhyen pa
[\[131b.7\]]dang /_'dod chags dang bral ba la sogs pa'i dam bca' ba la yang gnod pa kho na ste/_de dang 'gal ba'i don yongs su gsal bas gnas pa'i phyir ro/_/'di snyam du gal te de [#]tshad ma nyid du grub par gyur na 'di thams cad la gnod par 'gyur ro snyam du sems na/_de ni
[\[132a\]]
[\[132a.1\]]zhes bya ba la sogs pa smos te/_phyin ci ma log pa'i shes pa ni tshad ma yin la/_de'i rgyu yin pa'i phyir de yang tshad ma zhes bya'o/_/ji ltar zhe na/_skyes bus ma byas pas zhes bya ba smos te/_skyes bus ma byas pa nyid kyi phyir ro/_/'dis [#]ni phyin ci log gi rgyu 'dod
[\[132a.2\]]chags la sogs pa'i nyes pa'i tshogs med pas phyin ci ma log pa'i shes pa'i rgyu nyid du bstan pa yin no/_/sbyor ba ni gang zhig log pa nyid kyi rgyu 'dod chags la sogs pa'i nyes pa dang ldan pa dang bral ba de ni phyin ci ma log pa'i shes pa'i rgyu yin te/_dper na mig rab rib la sogs pas
[\[132a.3\]]ma bslad pa bzhin no/_/rig byed kyang skyes bus [#]ma byas pa'i phyir log pa nyid kyi rgyu 'dod chags la sogs pa'i [#]nyes pa dang bral ba yin no zhes bya ba ni rang bzhin gyi gtan tshigs so/_/chos mi mthun pa'i dpe'i sgo nas ma nges pa spang bar bya ba'i phyir/_'di ltar zhes bya ba la sogs
[\[132a.4\]]pa smos te/_'dis ni sgrub par byed pa med pa dang bsgrub par bya ba med pa'i khyab pa bstan to/_/'di ltar log pa nyid kyi rgyu nyes pa rnams gang la nye ba [#]de nyid la rang gi 'bras bu log pa nyid nye bar gnas par byed kyi gzhan ni ma yin te/_rgyu med par 'bras bu mi 'byung ba'i phyir ro/_/
[\[132a.5\]]'byung na yang rgyu med pa can du thal bar 'gyur ba'i phyir ro/_/de med par 'byung ba ni de'i 'bras bu nyid du rigs pa yang ma yin te/_ha cang thal bar 'gyur ba'i phyir te/_de lta bas na log pa nyid dang nyes pa dag gi rgyu dang 'bras bu'i dngos po mi 'thad pa'i phyir rgyu med par thal [#]
[\[132a.6\]]bar 'gyur ba ni log pa nyid kyi bzlog pa la gnod pa can gyi tshad ma yin pa'i phyir ma nges pa nyid ma yin no/_/sbyor ba ni gang la gang gi rgyu med pa de ni der 'gyur ba ma yin te/_dper na chu la rgyu ba med pa'i du ba bzhin no/_/thos pa la yang phyin ci log gi rgyu rmongs pa la sogs pa'i
[\[132a.7\]]skyon gyi tshogs yod pa ma yin no zhes bya ba ni rgyu mi dmigs pa'o/_/ma grub pa yang ma yin no zhes bstan pa'i phyir/_nyes pa yod dam zhes bya ba la sogs pa smos te/_nyes pa rnams ni skyes bu la brten pa yin te/_de'i chos yin pa'i phyir de ji ltar de dag rang gi rten med par 'byung bar
[\[132b\]]
[\[132b.1\]]'gyur/_'gyur na yang rten med pa nyid du thal bar 'gyur ba'i phyir ro/_/'di ltar brten pa'i chos ni 'di yin te/_rten gyi rjes su byed pa nyid gang yin pa'o/_/nyes pa'i rten yang byed pa po'i skyes bu yin te/_de yang rig byed la sogs pa'i phyir gang gis gtan tshigs the
[\[132b.2\]]tshom za ba'i ma grub par yang 'gyur ba nyes pa'i dogs pa ga las yin/_'di snyam du nyes pa'i rten gyi byed pa po med par yang ji ltar grub snyam du sems na/_de'i phyir de 'dzin par byed pa'i tshad ma lnga ldog pas de med par ston pa ni/_re zhig byed pa po zhes bya ba la sogs pa ste/_
[\[132b.3\]]re zhig rig byad kyi byed pa po mngon sum gyis grub pa ma yin te/_'di ltar de ni 'di yin no zhes rwa nas bzung nas bstan par nus pa ma yin te/_de ltar ma dmigs pa'i phyir ro/_/byed pa po byung bar gyur to zhes/_de ltar brtag par bya ba yin na de yang ma mthong ba na nam zhig byung
[\[132b.4\]]bar gyur to zhes 'dod pa gang yin pa de ni tshad ma med pa can zhes bya ba lhag ma'o/_/rjes su dpag pas kyang ma grub po zhes bstan pa'i phyir/_sngon du 'brel pa zhes bya ba la sogs pa smos te/_rig byed la smod pa [#]rnams kyis rig byed kyi bskyed par bya ba dang skyed par byed pa'i
[\[132b.5\]]dngos po'i mtshan nyid kyi byed pa po'i 'brel pa gang zhig de ltar sngar ma mthong bas byed pa de ni mi shes pa'i rgyu can yin te/_shes par byed pa'i tshad ma med pa'i phyir ro/_/'ga' zhig gis ma mthong ba'i me dang lhan cig du ba'i 'brel pa gzung bar nus pa ma yin te/_de lta bas na
[\[132b.6\]]rjes su dpag pa dang bral yang de ni [#]byed pa por rtogs pa [#]byed do/_/yang gi sgras mngon sum dang bral ba 'ba' zhig tu ma zad pa'o/_/sgra las byung ba'i tshad ma dgag pa ni/_de grub don du zhes bya ba la sogs pa smos te/_rig byed las ma gtogs pa'i ma byas pa med pa'i phyir re zhig ma byas
[\[132b.7\]]pa ni yod pa ma yin no/_/byas pa yang med de/_de ni rang nyid tshad ma ma yin pa'i phyir ro/_/'di ltar lung byas pa yin pa na/_rig byed dang 'brel pa drang srong shed [#]la sogs pa'i skyes bu byed pa po yin pa'am/_de dang ma 'brel pa'i shAkya thub pa la sogs pas byas pa yin grang /_phyogs
[\[133a\]]
[\[133a.1\]]dbang [#]po'i dbang du byas nas/_shed la sogs pa zhes bya ba la sogs pa smos te/_de nyid kyis ni zhes bya ba ni rig byed kyis te/_'dis ni rang gis [#]tshad ma'i dngos por bstan to/_/phyogs gnyis pa la yang skyon bshad pa ni/_'brel pa med cing zhes bya ba
[\[133a.2\]]ste/_'brel pa med pa ni rig byed dang ste/_de la mi dbang ba'i phyir ro/_/rig byed byed pa po'i lung ni rig [#]byed pa ston pa'o/_/byed po gzhan can zhes bya ba ni 'brel pa med pa'i skyes bu'i byed pa po can no/_/nye bar 'jal ba med par 'chad pa ni/_gal te rig byed ces bya ba la sogs
[\[133a.3\]]pa'o/_/don gyis go ba med par 'chad pa ni/_gal te rig byed byed med par/_/zhes bya ba ste gzhal bya zhes bya ba ni tshad ma drug gis yongs su bcad pa'o/_/de med na zhes bya ba ni byed pa po'o/_/cung zad ces bya ba ni gzhal bya'o/_/de yod na zhes bya ba ni byed pa po'o/_/tshad ma
[\[133a.4\]]sogs zhes bya ba'i de nyid bsgrub par sogs pa'i sgras chos la sogs pa rnam par gzhag go/_/dngos po med pas zhes bya ba ni dngos po med pa'i tshad mas med do zhes bya ba de lta bu go ste/_de'i yul ni dgag pa yin pa'i phyir ro/_/yang na dngos po med par rang gi ngo bor de med do zhes bya ba de lta bur rtogs
[\[133a.5\]]so zhes bya ba'i tha tshig go/_/dngos med tshad mas gnod phyir ro/_/zhes bya ba ni tshad ma rnams kyis med pa ste ldog pa ni dngos po med pa'i tshad ma zhes bya ba'i tha tshig go/_/de [#]na gnod pa'i phyir rig byed kyi byed pa po med do zhes bya bar grub bo/_/'di snyam du gal te rig byed skyes bus ma
[\[133a.6\]]byas pa nyid du bsgrubs nas de las tshad ma nyid du bsgrub na/_a'i 'o na rig byed gzhan las tshad ma nyid du 'gyur te/_'di ltar 'di ji srid du skyes bus byas pa nyid du sgrub par mi byed pa de srid du rig byed tshad ma nyid du rtogs par mi 'gyur ro snyam du dogs pa la/_tshad ma min pa zhes bya ba la
[\[133a.7\]]sogs pa smos te/_'di [#]ni 'di skad du ston te/_kho bo cag gis tshad ma nyid du ma grub pa la bsgrub [#]pa'i ngo bos sgrub par byed pa ni ma yin te/_'o na ci zhe na/_gzhan gyis tshad ma la yin par thal bar 'gyur ba gang yin pa de zlog par byed pa yin no/_/dmigs kyis bsal ba bkag pa
[\[133b\]]
[\[133b.1\]]na spyir btang ba la mi gnod par rang nyid kyis grub par gnas so/_/gang las de grub par byed pa'i sgo nas shugs kyis gzhan las tshad mar thal bar 'gyur ba skyes bus ma byas pa nyid du bsgrub pa yang ma yin no/_/'o na ci zhe na/_de ni skyes bus byas pa ldog pa tsam gyi mtshan nyid kyis dngos po
[\[133b.2\]]ma yin pa'i phyir ro/_/gal te mi bsgrub pa [#]na 'o na ci ltar rang nyid grub par 'gyur zhe na/_skyes bus ma byas pa zhes bya ba la sogs pa smos so/_/'on te gzhan gyi phyogs bsal na yang tshad mas rang gi phyogs ma bsgrubs pa ma yin nam gang gis rig byed smra bas don byas par 'gyur
[\[133b.3\]]ba ji ltar de grub pa yin zhe na/_gang dag dngos por gyur zhes bya ba la sogs pa smos so/_/gtso bo dang ni rdul phran bzhin/_/zhes bya ba 'di 'chad pa ni/_gtso bo'i rgyu can [#]zhes bya ba la sogs pa smos te/_gal te yang bye brag pas grangs can gyis nye bar bkod pa'i 'gro ba'i rgyu
[\[133b.4\]]gtso bo yin pa'i sgrub par byed pa gsal ba de lta na yang gtan tshigs gzhan kho nas 'gro ba rdul phra rab kyis khyab pa bsgrub par bya dgos so/_/de bzhin du 'di la yang 'gyur ro zhe na/_dngos po'i phyogs zhes bya ba la sogs pa smos te/_dngos po'i phyogs ni skyes bus [#]byas
[\[133b.5\]]pa'o/_/de bzlog pa ni dngos po med pa'i phyogs te/_phan tshun spangs te gnas pa'i mtshan nyid dang ni gcig [#]dgag pa ni gzhan bsgrub [#]pa med na mi 'byung ba yin pa'i phyir/_dngos po med pa rang nyid kyis grub po snyam du bsams pa'o/_/de bzhin du rig byed kyi sngon dang phyi ma'i
[\[133b.6\]]mtha' skyes pa [#]dang 'jig pa'i mtshan nyid dag bsgrub par bya ba'i phyir/_sangs rgyas pas sgrub par byed pa gang yin pa de bsal ba tsam gyis rig byed skyes bus ma byas pa nyid dang /_mtha' gnyis kyis stong pa bsgrub pa na 'dod pa grub pa'i phyir rig byed smra bar [#]bya ba rdzogs pa
[\[133b.7\]]yin no/_/'on te de'i sgrub byed bsams na [#]yang rig byed kyi rtag pa nyid bsgrub pa'i ngo bo 'bad pa gzhan gyis bsgrub par bya ba ma yin nam/_de'i phyir rig byed kyi rtag pa nyid mi sgrub na ji ltar rig byed smra ba'i don byas par 'gyur zhe na/_dngos po'i ngo bo zhes bya ba la sogs pa
[\[134a\]]
[\[134a.1\]]smos te/_phyogs snga ma gnyis ni snga ma dang phyi ma'i mtha' sgrub par byed pa'o/_/ci nas kyang phyogs snga ma gnyis sun phyung na rtag pa nyid rang nyid kyis grub par 'gyur ba de ston pa ni/_rig byed kyis [#]ni zhes bya ba la sogs pa ste/_rtag pa ni sngon
[\[134a.2\]]dang phyi ma'i mtha' gnyis dang phan tshun spangs te gnas pa'i mtshan nyid yin pa'i phyir la/_phan tshun spangs te gnas pa'i mtshan nyid dag ni gcig dgag pa gzhan yod pa med na mi 'byung ba'i phyir zhes bshad zin to/_/gal te de [#]med pa rtag [#]pa yin pa de lta na 'o na
[\[134a.3\]]rtag pa nyid dngos po'i chos su mi 'gyur zhe na/_gang phyir rig byed dang por ni/_/zhes bya ba smos te/_'dis ni chos 'di'i dngos po'i chos rig byed kyi bdag nyid du gtogs pa nyid yin no zhes ston [#]par byed do/_/de ltar na dngos por gyur pa'i phyir 'o na mi rtag pa nyid bsgrub
[\[134a.4\]]par bya bar 'gyur ro zhes gzhan gyi [#]tshig gi go skabs dogs par byed pa ni/_de 'dod shes bya zhes bya ba la sogs pa smos te/_shes bya ba ni tshad mas shes par bya ba ste/_bsgrub par bya ba zhes bya ba'i tha tshig go/_/de dag ces bya ba ni ma byas pa dang mi 'jig pa gnyis
[\[134a.5\]]so/_/rang gi ngo bo'i sgrub par byed pa ni rang gi bsgrub pa ste/_dngos po med pa yang dngos po nyid du 'gal ba med pa'i phyir ro/_/ma byas pa dang mi 'jig [#]pa'i mtshan nyid yin na yang rtag pa ni dngos po med pa ma yin no snyam du bsams pa ma yin no/_/de ltar re zhig tshad
[\[134a.6\]]ma rnam pa lnga log pas rig byed kyi [#]byed pa po med par grub pas gang zhig log pa nyid kyi rgyu nyes pa dang ldan pa dang bral zhes bya ba'i gtan tshigs 'di ma grub pa ma yin la/_'gal ba yang ma yin te/_mthun pa'i phyogs la yod pa'i phyir ro/_/mi mthun pa'i phyogs la
[\[134a.7\]]med pa'i phyir ma nges pa yang ma yin pas rig byed tshad ma nyid du grub pa yin no/_/da ni gzhan gyi rig byed tshad ma ma yin pa nyid du sgrub par byed pa gnyis rgyas par sun 'byin pa rtsom [#]mo/_/de la sgrub par byed pa gnyis ni 'di yin te/_gang dbang po'i yul can dang bsal ma thag tu
[\[134b\]]
[\[134b.1\]]byung ba de ni mi rtag pa yin te/_dper na bum pa bzhin no/_/sgra yang de bzhin no zhes bya ba ni rang bzhin gyi gtan tshigs dag go/_/spyir sgra mi rtag pa nyid du grub pa na shugs kyis rig [#]byed kyang mi rtag pa nyid du grub pas lam po che'i skyes bu'i tshig bzhin du log pa nyid du grub par
[\[134b.2\]]'gyur ro zhes pha rol sangs rgyas pa la sogs pa'i bsam pa yin no/_/'dir sgra la sogs pa'i tshad ma dam bca' ba la gnod pa rgyas par ston pa yin te/_de la re zhig sgra'i tshad mas gnod pa ni/_gang zhig rig byed ces bya ba la sogs pa smos te/_rig byed las
[\[134b.3\]]byung ba ni rig byed can te/_me'i sbyin sreg las mtho ris su 'gyur ro zhes bya ba la sogs pa'o/_/de'i stobs kyis phyogs zlog par byed de/_de gnod pa'i phyir ro/_/ji skad du 'di'i skul bar byed pa yin nam ma yin zhes the tshom gyi shes pa skyed [#]par byed pa ma yin la/_'di
[\[134b.4\]]ni log pa yin no zhes bya ba'i phyin ci log kyang ma yin te/_dus gzhan dang skyes bu gzhan dang yul gzhan dang gnas skabs gzhan la yang gnod pa med pa'i shes par 'gyur ba yin no/_/gang yang shes pa gzhan phyin ci log tu mthong nas 'dir yang phyin ci log tu byed
[\[134b.5\]]pa'i rjes su dpag pa las byung ba'i shes pa skyes pa de yang mngon sum 'dis gnod pa na 'gegs pa yin no/_/'on te stobs mtshungs pa dag ji ltar gcig gis cig shos la gnod pa yin/_ci ste stobs mtshungs kyang gnod na/_'o na rjes su dpag pas cig shos
[\[134b.6\]]la/_ci'i phyir mi gnod ce na/_rig byed can de zhes bya ba la sogs pa smos so/_/'o na ji ltar rjes su dpag pa la des gnod ce na/_gang phyir bstan bcos zhes bya ba la sogs pa smos te/_ji skad du rig byed kyi tshig la ni mngon sum gyi shes pa yin gyi/_rjes su dpag pa
[\[134b.7\]]ni mngon sum dang 'gal bas tshad mar mi 'gyur ro zhes zer ro/_/gang gis de mngon sum dang mtshungs pa nyid yin pa ji ltar rjes su dpag pa las lung stobs [#]dang ldan pa nyid yin zhe na/_lung ni zhes bya ba la sogs pa smos te/_tshad ma yin pa la zhes bya ba ni zor yang ba la
[\[135a\]]
[\[135a.1\]]ltos te yul gyi bdun pa yin no/_/rjes su dpag pa de lta min/_/zhes bya ba de ni dpe la ltos pa'i phyir dang /_nyes pa yod pa'i phyir te/_nyes pa mngon sum dang mtshungs pa'i rig [#]byed las byung ba'i shes pas gnod pa'i phyir ro/_/'on
[\[135a.2\]]te gnyi ga la grub pa gang yin pa de kho na sun 'byin pa ma yin nam/_sangs rgyas pa la ni lung tshad ma yang ma yin te/_tshad ma ni gnyis kho na'o/_/zhes nges par gzung ba'i phyir ro/_/de ji ltar tshad ma nyid du ma grub pa'i lung gis sangs rgyas pa la gnod pa byed ces dogs
[\[135a.3\]]pa la/_rig byed don rtogs zhes bya ba la sogs pa smos so/_/'di snyam du sems te gang gis khas blangs pa tsam gyis ma grub pa'i lung tshad ma nyid du 'gyur ba 'dod pa tsam gyis dngos po grub pa dang ma grub par 'gyur ba ni ma yin no/_/'o na ci zhe na tshad ma'i stobs kyis
[\[135a.4\]]te gang grub pa de ni gnyi ga la yang grub pa yin te/_me la sbyin sreg la sogs pa'i ngag las byung ba'i shes pa 'di ni ches bstan pa yin no zhes bsgrubs zin to/_/de'i phyir ji ltar tshad ma ma yin no zhes brjod par nus te/_khyed kyi 'di ni tshig tsam rig [#]pa dang bral ba 'ba'
[\[135a.5\]]zhig tu zad do zhes bya ba ni bsdus pa'i don to/_/mi 'dod pa zhes bya ba ni 'jig rten pa'o/_/'dod pa zhes bya ba ni 'jig rten 'dod pa nyid do/_/ring na gnas pa zhes bya ba ni shAkya thub pa la sogs pa'i rig byed la ste/_de 'dzin pa la sogs pa'i las phyi rol du gyur pa'i phyir
[\[135a.6\]]ro/_/mngon sbyor de 'brel dgos pa can/_/zhes bya ba ni rig byed de la mngon par sbyor ba ste/_brjod pa dgos pa skyes bu'i don mchod sbyin la sogs pa'i mtshan nyid gang dag la yod pa de dag la de skad ces bya'o/_/tshangs lha sdang ba zhes bya ba ni rig byed las dpa'o/_/yang na
[\[135a.7\]]de las byung ba'i shes pa ni tshangs pa'o/_/rnam pa gcig tu na lung gis gnod par ma gyur mod/_de lta na yang dam bca' ba'i don mngon sum la sogs pa sun phyung ba nyid yin te/_tshad mas gnod pa yin no zhes bstan pa'i phyir/_gzhan yang zhes bya ba la sogs pa smos te/
[\[135b\]]
[\[135b.1\]]'dis ni mngon sum gyis gnod pa bshad do/_/'di ltar dus thams cad du de nyid 'di yin no snyam pa'i ngo [#]shes par bya ba'i phyir ro/_/ngo shes pa [#]zhes bya ba'i mngon sum las mi rtag pa nyid du grub po/_/yul thams cad du ngo shes pa'i phyir khyab pa nyid kyang grub pas
[\[135b.2\]]su zhig gis rtag [#]pa dang khyab pa dag gi [#]bzlog pa nges par 'gyur te/_'ga' [#]zhig gis kyang ma yin no khyab bdag nyid ni khyab pa dang bdag nyid do/_/phyin ci log dag ni mi rtag pa nyid dang khyab byed ma yin pa nyid de/_de'i phyir zhes bya ba ni mjug sdud par byed do/_/dus
[\[135b.3\]]kun zhes bya ba ni 'das pa dang ma 'ongs pa dang da ltar byung ba rnams la'o/_/'di'i zhes bya ba ni phyin ci log gi'o/_/me lce la sogs zhes bya ba la sogs pas ngo shes pa 'khrul pa can nyid du dogs par byed do/_/sogs pa'i sgras [#]yang 'byung ba'i skra dang /_sen mo dang rtswa dang /_
[\[135b.4\]]chu bo'i rgyun la sogs pa bzung ste/_gang gi phyir de la yang sgra 'di dag ni de nyid yin no/_/rtswa 'di dag ni de dag nyid yin no/_/chu bo'i rgyun de nyid chu yi rgyun 'di nyid [#]yin no zhes ngo shes pa yod pa [#]yin no zhe na/_de ni yod pa ma yin te/_'di ltar de la me nyid la sogs pa'i spyi ngo
[\[135b.5\]]shes par byed de/_de yang rtag [#]par 'dod pa nyid kyi phyir/_ga [#]las 'khrul pa yin/_gang yang gsal ba'i ngo bo mi rtag pa de ni ngo shes pa nyid med pa'i phyir/_de lta na'ang ga las 'khrul pa yin no/_/cha 'ga' zhig la zhes bya ba ni dman pa dang ches dang /_ches cher dman
[\[135b.6\]]pa la sogs pa la'o/_/khyad par 'ga' zhig gis zhes bya ba ni dman pa nyid dang steng du 'gro ba la sogs pas so/_/ji ltar rtogs she na/_tha dad blos nges pas zhes bya ba smos te/_blo tha dad pas 'dir rtogs so zhes bya ba'i don to/_/kha cig tu gsal bas zhes 'don pa der
[\[135b.7\]]ni don 'di yin te/_blo tha dad pa 'di spangs pa yin zhes bya ba'i don to/_/rjes su dpag pas gnod pa bshad pa ni/_yul dang dus zhes bya ba la sogs pa ste/_ba lang gi sgra'i gsal ba dag la blo rnams yul dang dus myur ba dang /_dal ba dang /_bar ma la sogs par
[\[136a\]]
[\[136a.1\]]snang ba'i khyad par tha dad pa gang dag yin pa de dag ni don gcig gi yul can yin pa'am/_sna tshogs pa'i don gyi [#]yul can ma yin te/_ba lang ngo snyam pa'i rnam pa 'dzin par skyes pa'i phyir/_da ltar skyes pa'i ba lang gi blo bzhin no/_/yang
[\[136a.2\]]na gang dang gang ba lang gi sgra'i yul can gyi blo yin pa [#]de ni da ltar gyi [#]ba lang gi sgra'i yul can yin te/_der skyes pa'i ba lang gi sgra'i yul can bzhin no/_/khar rtsang [#]gi ba lang gi sgra'i blo yang ba lang gi sgra'i yul can yin no zhes bya ba ni rang bzhin gyi gtan tshigs so/_/
[\[136a.3\]]rnam pa gcig tu na da lta'i ba lang gi sgra'i blo ni chos can no/_/khar rtsang [#]gi ba lang gi sgra'i yul can nyid ni bsgrub par bya ba'i chos so/_/ba lang gi sgra'i yul can yin zhes bya ba ni gtan tshigs so/_/khar rtsang [#]gi ba lang gi sgra'i blo ni dpe'o/_/'di nyid 'chad pa ni/_
[\[136a.4\]]yang na 'di ni zhes bya ba la sogs pa ste/_'di ni zhes bya ba ni da ltar gyi blo'o/_/de zhes bya ba ni khar rtsang [#]gi ba lang gi sgra yis shes pas dmigs pa'i ba lang gi sgra'o/_/gtan tshigs de phyir zhes bya ba ni ba lang gi sgra'i yul can yin [#]pa'i phyir ro/_/yang na khar
[\[136a.5\]]rtsang [#]dang de ring gi blo gnyi ga yul gcig pa yin te/_ba lang gi sgra'i yul can yin pa'i phyir ba lang gi sgra gcig gi blo de bzhin no/_/de nyid na yang gnyi ga zhes bya bas ston te/_gtan tshigs skabs yin pa'i phyir shes par sla bas ma bshad do/_/de yang na yul la
[\[136a.6\]]sogs pa'i khyad par tha dad pa'i ba lang nyid kyi blo [#]mtha' dag ni ba lang gi blo gcig gis bskyed par bya ba yin te/_ba lang gi blo yin pa'i phyir ba lang gcig gi blo bzhin no/_/sngar ni ba lang gi sgra'i yul can gyi blo ni [#]chos can la yul gcig pa yang bsgrub bya yin la/_
[\[136a.7\]]da ltar gyi ba lang nyid kyi rigs kyi [#]yul can gyi blo chos can yin zhing /_ba lang gi sgra gcig gis bskyed par bya ba nyid ni bsgrub bya yin no zhes bya ba ni khyad par ro/_/'di la khar rtsang [#]brjod pa yod pas khar rtsang [#]brjod pa ste/_'di yang chos can ston pa'o/_/de yang
[\[136b\]]
[\[136b.1\]]'jug pa ni bsgrub par bya ba'i chos so/_/lhag ma ni go sla'o/_/ba lang zhes bya ba dang [#]thos sgra zhes bya ba ni chos can ston pa'o/_/de ni khar rtsang [#]yang thos pa ni bsgrub par bya ba'i chos so/_/sngar bstan nyid kyi phyir zhes bya ba ni ba lang gi sgra'i shes pa rtogs par bya ba'i
[\[136b.2\]]phyir ro/_/yang na rjod par byed pa'i sgra ji snyed pa zhes bya ba 'di ni chos can ston pa'o/_/de ni dus ring brten na [#]bsgrub bya'i chos so/_/'brel pa nyams myong la [#]ltos pa'i/_/shes bya shes pa 'jug phyir ro/_/zhes bya ba ni gtan tshigs so/_/'brel pa nyams myong la ltos pa zhes
[\[136b.3\]]bya ba ni 'brel pa nyams su myong ba la ltos pa yang yod la/_shes bya ba la shes pa 'jug pa'ang yin pa'i phyir de skad ces bya'o/_/de lta bas na brtan par shes par bya la/_brten [#]pa nyid kyi khyad par [#]dus ring brten/_/zhes bya ba la[#]/_'dir dus brten [#]pas brten pa nyid du 'dod kyi [#]
[\[136b.4\]]ri la sogs pa bzhin du yul brten [#]pas ni ma yin no zhes khyad par gyis bstan to/_/du ba spyi'i cha bzhin no zhes bya ba ni dpe ste rang gi mtshan nyid rjes su mi 'gro ba'i phyir rtags ma yin pas spyi'i cha kho na dpe yin no/_/mi brtan pa ni zhes bya ba la sogs pa ni ldog
[\[136b.5\]]pa ston pa'o/_/de tshe rgyu mtshan can nyid phyir zhes bya ba la de tshe ni dus de tsam mo/_/tha snyad kyi dus su rjes su mi 'gro ba'i rgyu mtshan nyid 'brel pa gang la yod pa de la de skad ces bya ste/_de'i dngos po ni de nyid do/_/'on te tshul 'dis bum pa la sogs pa rnams kyang
[\[136b.6\]]gcig nyid du rjod [#]par nus pa ma yin nam/_yul dang dus la sogs pa tha dad pa'i bum pa la sogs pa gsal ba'i blo thams cad mtshungs pa'i yul can yin pa'am/_sna tshogs pa'i don gyi yul can ma yin te/_bum pa'o snyam du blo skye ba'i phyir da ltar skyes pa'i
[\[136b.7\]]bum pa'i blo bzhin no zhes bya ba de lta bu la sogs pa'o/_/bum pa la sogs pa gcig nyid du 'dod pa'am mthong ba'ang [#]ma yin te/_de lta bas na gtan tshigs de thams cad 'khrul pa yin no snyam du dogs pa la rigs las zhes bya ba la sogs pa smos te/_gal te rigs
[\[137a\]]
[\[137a.1\]]las te rigs kyi ngo bos bum pa la sogs pa gcig nyid du thal bar 'gyur pas bsgrub par bya ba yin na de'i tshe grub pa la sgrub pa yin te/_de ni 'di rigs zhes [#]bya'i cha/_/rtag cing cig shos 'jig par 'dod/_/ces smras pa yin no/_/
[\[137a.2\]]ci ste gsal ba'i ngo bo rnams [#]gcig nyid du thal bar 'gyur bas bsgrub [#]na de'i tshe yang 'khrul pa med do/_/dam bca' ba ni mngon sum la sogs pas gnod pa'i phyir ro/_/gang gi phyir gnod pa med pa'i yul can yin na zhes 'di la gtan tshigs thams cad khyad par
[\[137a.3\]]dang bcas par mngon par 'dod do[#]/_/de'i phyir ga las 'khrul pa yin snyam du bsams pa'o/_/mthong ba dang 'gal zhes bya ba la dam bca' ba zhes bya ba lhag ma'o/_/ltag ma ni go bar zad do/_/gzhan yang sgra mi rtag pa nyid du dam bca' ba rjes
[\[137a.4\]]su dpag pa dang don gyis [#]go bdag gis gnod par ston to/_/de la 'di ni rjes su dpag pa yin te/_gang dag gi 'brel pa bcos ma ma yin pa de dag ni bcos ma ma yin pa ste/_dper na nam mkha' dang rdul phra rab bzhin no/_/sgra'i rigs kyi ming
[\[137a.5\]]can gyi don gyi [#]brjod par bya ba dang rjod par byed kyi [#]dngos po'i mtshan nyid kyi 'brel pa yang ma bcos pa yin no zhes bya ba ni rang bzhin gyi gtan tshigs so/_/ma grub pa spang ba'i phyir/_bcos ma nyid ni zhes bya ba la sogs pa smos te/_bcos ma nyid ni 'brel pa zhes bya ba
[\[137a.6\]]la ltos par bya'o/_/gal te 'brel pa bcos mar gyur na/_de'i tshe sbyor ba med pa'i phyir te/_sgra'i sbyor ba zhig pa'i phyir sgra yang 'jig pas [#]thams cad du rjes su 'gro bar mi 'gyur ro/_/gang [#]las she na/_de ni gsal ba gcig gi mthar thug pa'i phyir
[\[137a.7\]]te/_ba lang gi gsal ba gcig ni mthar thug pa'i phyir ro/_/de la don gyis go ba ni gang dag pa lang gi gsal ba gcig la [#]mngon sum du phyogs pa'i spyi'i [#]du ma gnas pa na ba lang gi sgra las nges par gzung [#]ba'i ba lang nyid rtogs pa de ni sgra rtag pa nyid med par
[\[137b\]]
[\[137b.1\]]'thad [#]pa ma yin no/_/ji ltar zhe na/_sa byung zhes bya ba la sogs pa smos te/_don gyis go ba 'di ni [#]sgra las byung ba'i tshad ma sngon du 'gro ba can yin no/_/de'i phyir zhes bya ba ni rjes su dpag pa mjug sdud par byed de/_rtag pa dang zhes bya ba ni rigs kyi [#]ming
[\[137b.2\]]can gyi don dang ngo /_/rtag tu ste dus thams cad du 'brel pa'i phyir te/_dper na rdul phra rab rnams rtag pa'i nam mkha' bzhin no/_/don gyis [#]go ba'i ma nges pa nyid spang ba'i phyir/_du ma'i spyi la zhes bya ba la sogs pa smos te/_ji skad du bshad
[\[137b.3\]]pa las sgra rtag pa la lan mang du brjod cing sngar thos pa na ba lang gzhan dang gzhan dag la rjes su 'gro ba dang ldog pa dag gi spyi brjod pa nyid rtogs par 'gyur te/_de'i phyir yang rtag pa yin no zhes bshad do/_/gsal ba rang gi rgyu mtshan can/_/zhes bya ba ni
[\[137b.4\]]bdag nyid ji lta ba'i khyad par tha dad pa rnams zhes bya ba'i don to/_/de dag gi tha dad pa rtogs pa'i rgyu mtshan ni tha dad pa nyid de/_des na bdag nyid kyi tha dad pa nyid gang dag la yod pa de dag ni rang gi rgyu mtshan can te/_spangs nas zhes 'brel to/_/'di snyam du gal te yun ring
[\[137b.5\]]mos rtogs pa de lta na yang ji ltar sgra'i dus thams cad du yod pa nyid grub snyam du sems na/_de snyed dus su zhes bya ba la sogs pa smos te/_de snyed pa'i dus ni tha dad pa'i rang gi don rtogs par byed pa'i dus so/_/'on te bum pa la sogs pa dus de
[\[137b.6\]]snyed du bstan pa rnams kyang tho ba la sogs pa dag gis phyis 'jig pa de bzhin du sgra yang 'gyur ba yin no zhe na/_slar yang zhes bya ba la sogs pa smos te/_slar yang zhes bya ba ni phyi nas so/_/dper na bum pa la sogs pa mtshon cha la sogs pas
[\[137b.7\]]gcod pa'am rnyings pas 'jig pa de ltar sgra la rgyu yod pa ma yin no/_/ci [#]ltar zhe na/_lus can ma yin pa'i phyir te/_bum pa la sogs pa rnams kyang lus can yin pa'i phyir ro snyam du bsams pa'o/_/rigs las bum sogs gcig gyur na/_/grub pa sgrub pa
[\[138a\]]
[\[138a.1\]]yin par 'dod/_/gal te phyogs 'dis gsal ba rnams/_/gcig tu 'gyur ba byed pas [#]na/_/de tshe tshad ma thams cad kyis/_/mthong ba dang 'gal brjod par bya/_/zhes gang smras pa de ni 'di la yang mtshungs te/_rigs las ga sogs gcig gyur na/_/grub pa
[\[138a.2\]]sgrub pa yin par 'dod/_/ces bya ba la sogs pa thams cad brjod par bya'o/_/'di ltar yul dang dus dang sbyor ba po tha dad pa'i phyir ba lang la sogs pa'i gsal ba bzhin du ga la sogs pa [#]yi ge'i gsal ba mang po yin te/_ba lang nyid la sogs pa bzhin du de'i rten [#]can gyi ga
[\[138a.3\]]la sogs pa yang spyir 'dod pa'i phyir thams cad mtshungs so zhes dogs pa bsu nas/_yul dang dus dang zhes bya ba la sogs pa smos te/_ngo shes par brjod pa'i mngon sum las gsal ba rnam [#]gcig tu [#]grub po/_/mngon sum dang 'gal na rjes su dpag par tshad mar 'gyur ba ma
[\[138a.4\]]yin te/_mngon sum ni tshad ma thams cad kyi thu bo yin pa'i phyir ro snyam du bsams pa yin no/_/'on te myur ba dang dal ba dang bar ma la sogs pa'i rtogs [#]pa tha dad pa'i phyir gsal ba rnams tha dad pa nyid du grub pa ma yin nam/_de ji ltar ngo shes gsal bar yod/_/ces brjod ce na/_myur ba la sogs
[\[138a.5\]]tha dad kyang /_/zhes bya ba smos te/_rnam chad par zhes bya ba ni tha dad pa'o/_/grub pa zhes bya ba ni ma brtags [#]pa'o/_/ga'i gsal ba ni yi ge ga'i gsal ba ste/_ngo shes pa gcig tu byas pa'i phyir ga'i gsal ba gzhan yod pa ma yin no snyam du bsams pa yin no/_/'on te 'di 'dra [#]ga
[\[138a.6\]]nyid la sogs pa'i rigs kho na shes pa yin gyi/_gsal ba ni ma yin pa ma yin nam/_de ji ltar gsal ba la ngo shes par 'gyur zhe na/_shin tu tha dad ces bya ba la sogs pa smos te/_ga [#]gzhan blo yis ma rtogs phyir/_/yi ge ga las gzhan ni ga gzhan te/_de la blo des ma
[\[138a.7\]]rtogs phyir te/_ma bzung ba'i phyir ro/_/kun tu brtags pa'i gnyid bzhin/_/zhes bya ba ni spyi rnams kyi spyi med pa yin pa'i phyir zhes bya ba ni grub pa'i mtha' yin pa'i phyir ro/_/yi ge'i phyir yang 'di bsgrub bya/_/zhes bya ba ni gnyid dgag pa zhes bya ba lhag ma'o/_/de la sbyor
[\[138b\]]
[\[138b.1\]]ba ni gang dang gang yi ge yin pa de ni shin tu tha dad pa'i gnyid kyi rten du 'gyur ba ma yin te/_dper na yi ge kha la sogs pa bzhin no/_/yi ge ga 'di yang yi ge yin no zhes bya ba ni 'gal bas khyab par dmigs pa ste/_gnyid kyi rten dang 'gal bas yi ge la khyab pa'i phyir ro/_/'dir dam bca' ba mthong ba
[\[138b.2\]]dang 'gal ba ma yin no zhes bya ba 'chad pa ni ldog pa yang zhes bya ba la sogs pa ste/_ldog pa ni tha dad pa'o/_/mthong ba ni mngon sum mo/_/'di snyam du sangs rgyas pa la grub pa la sgrub pa yin te/_'di ltar blo gcig nyid ni gzhan sel ba'i rgyu mtshan can [#]du 'dod kyi/_tha dad pa'i gnyid
[\[138b.3\]]kyi rgyu mtshan gyis ni ma yin te[#]/_de lta yin dang tha dad pa'i gnyid bkag na yang blo gcig gi dbang gis [#]yi ge gcig nyid du mi 'grub ste/_de ni gzhan sel ba'i rgyu mtshan [#]can yin pa'i phyir ro zhes dogs pa la/_gnyis [#]las grub pa'i zhes bya ba la sogs pa smos te/_ci'i phyir gnyi
[\[138b.4\]]ga la grub pa'i yi ge'i bdag nyid yongs su spangs nas brtags pa'i gzhan sel ba'i rtag pa nyid dang gcig pu dang khyab pa nyid la sogs pa rjod [#]par byed de/_rigs kyi chos gnas pa'i phyir ro zhes bshad pa'i phyir ro/_/gang kho na gnyi ga la grub pa de kho na brtag [#]par rigs te/_gzhan
[\[138b.5\]]du na ma mthong ba rtog na ha cang thal bar 'gyur ro/_/de lta bas na yi ge gcig yin pa'i phyir ngo shes pa'i blo gcig nye bar skye ba yin no/_/gal te de lta na myur ba dang dal ba dang bar ma la sogs pa'i khyad par gyi blo ji ltar 'gyur zhe na/_gsal bar byed pa tha dad pas/_/zhes bya
[\[138b.6\]]ba la sogs pa smos te/_gsal bar byed pa ni rlung las byung ba'i ldan pa dang rnam par dbye ba dag go/_/'on te rlung rna ba'i yul ma yin pa'i phyir de'i ldan pa dang rnam par dbye ba yang rna ba'i [#]yul ma yin pa ma yin nam/_de ji ltar gsal bar byed pa ma bzung [#]bas gsal bar byed
[\[138b.7\]]pa 'dzin par 'gyur/_snang ba ma bzung [#]bar de'i gsal bar bya ba bum pa la sogs pa 'dzin par rigs pa ma yin no snyam du bsams nas rtsod par byed pa ni gang gi zhes bya ba la sogs pa ste/_gang gi [#]zhes bya ba ni/_/brda sprod pa la sogs pa gang gi [#]ltar na dbyangs kyi bdag nyid kyi
[\[139a\]]
[\[139a.1\]]sgra gsal bar byed pa yin gyi rlung las byung ba'i ldan pa dang rnam par dbye ba'i bdag nyid ma yin pa de'i ltar na gsal bya dang gsal byed gnyis snang ba'i gzung [#]bar bya ba yin pa'i phyir gcig gi blo dang khyad par gyi blo ste blo gnyis su 'gyur ro/_/khyed spyod pa pa la rlung las byung ba'i ldan pa dang rnam par dbye
[\[139a.2\]]ba'i bdag nyid rnams kyis khyad par gyi blo 'byung bar ji ltar 'gyur/_ga las she na/_sgra tsam rnams ni dbang po las 'das pa yin pa'i phyir ro zhes bya ba lhag ma'o/_/gang tshe sgra tsam zhes bya ba la sogs pas lan 'debs par byed de/_de ni ste sgra tsam ni de dang 'brel pa'i phyir zhes bya ba ni sgra dang 'brel pa'i phyir rtogs
[\[139a.3\]]pa ste 'dzin pa yin par kha cig rjod [#]par byed de[#]/_gal te [#]sgra tsam 'ba' zhig rna bas gzung [#]bar bya ba ma yin pa de lta na yang sgra dang 'brel pa 'dzin pa ni yod pa'i phyir blo gnyis su 'gyur ba yang ma [#]yin no zhes bya ba ni de dag gi gsal [#]ba'o/_/yang na de dag ces bya ba 'dis ni mi 'dzin pa'i phyogs la yang blo gnyis sgrub par
[\[139a.4\]]byed do/_/de dag ces bya ba ni ldan pa dang rnam par dbye ba'i bdag nyid kyi sgra tsam rnams so/_/ji ltar ma bzung bas gsal [#]bar byed pas gsal bya'i blor 'gyur zhe na/_de yi dbang gis sgra las snang [#]/_/zhes bya ba smos te/_sgra tsam gyi dbang gis te/_de yod pa tsam nyid kyis zhes bya ba'i tha tshig go/_/gal te rang gi
[\[139a.5\]]ngo bo tsam 'dzin du chug mod/_chen po la sogs pa'i khyad par 'dzin par ji ltar 'gyur zhe na/_de yang 'du byed rjed byed ces bya ba la sogs pa smos te/_gang gi tshe sgra tsam chen po dag gis [#]rna ba la 'du byed pa chen po byed pa de'i tshe sgra la chen po nyid du rtogs la/_gang gi tshe chung ngus chung ngu yin pa de'i tshe chung ba nyid do zhes bya
[\[139a.6\]]ba de lta bu'i 'du byed kyi rjes su byed pa'i phyir gong nas gong du tha dad pa yang sbyar bar bya'o/_/'on te gang chen po la sogs pa 'dzin pa de khyod kyi lugs kyis gsal bar byed pa la gnas pa nyid yin gyi/_gsal bar bya ba la gnas pa ni [#]ma yin nam/_de yang gsal bar byed pa ma bzung
[\[139a.7\]]bas mi 'dzin pa nyid kyi phyir de ji ltar gsal bar byed pa la gnas pa ma bzung bar sgra la chen po la sogs pa sgro 'dogs par byed de/_chu la sogs pa yul du ma byas par smig rgyu la sogs pa la sgro 'dogs par 'gyur ba ni ma yin no zhe na/_dper na mngar ba kha ba dang /_/zhes bya ba la sogs pa smos te/_'di
[\[139b\]]
[\[139b.1\]]ltar mkhris pa'i ngo bo ma yin pa bzung ba nyid du mkhris pa'i skyon gyis mngar ba la sogs pa'i yul la kha ba la sogs pa'i ngo bor 'dzin pa dang /_yang na ji ltar myur du 'gro ba dang grur zhugs pa 'khor bas bsgos pa'i 'khrul pa can dri [#]la sogs pa 'gro ba dang 'khor bar mthong ba dang /_ji ltar sbal ba'i zhag gis mig
[\[139b.2\]]byugs pas gdung ma sbrul gyi ngo bor mthong ste/_ji ltar gsal bar chung ba dang che ba dag gis de la brten pa'i gsal ba la brten pa'i spyi chung ba dang che ba dag gis rtogs pa yin no/_/yod pa zhes bya ba ni spyi chen po'o/_/chung ba ni ba lang nyid la sogs pa'o/_/de lta [#]ma yin na rtag tu thams cad du 'gro ba
[\[139b.3\]]nyid kyis [#]thams cad du mtshungs pa'i phyir spyi'i chung ngu dang chen po nyid su zhig gis byas par 'gyur/_de lta bas na ji ltar mkhris pa la sogs pa rgyu mtshan med par mngar ba la sogs pa de dag kha ba la sogs pa'i ngo bor 'dzin pa de bzhin du gsal bar byed pa la gnas pa chen po la sogs pa
[\[139b.4\]]ma bzung bar sgra la chen po la sogs par 'khrul par 'gyur ro/_/ma rtogs nas zhes bya ba ni 'khrul pa'i bya ba la ltos nas byed [#]po mtshungs pa nyid do/_/de lta ma yin na kwa'i rkyen du mi 'gyur ro/_/ci ste gang dag sgra la sogs pa'i chung ngu dang chen po la sogs pa'i blo de gzhan gyi rgyu mtshan
[\[139b.5\]]can yin gyi/_chen po la sogs pa tha dad pa yod pa'i phyir rang gi ngo bos ni ma yin no zhes bya ba ji ltar rtogs par bya zhe na/_rang las thung sogs zhes bya ba la sogs pa smos te/_sogs pa'i sgras ni ring ba dang 'phar ba dang steng du 'don pa dang /_rjes su 'don pa dang /_'bring du 'don pa dang /_
[\[139b.6\]]drug skyes pa [#]la sogs pa yongs su bzung ngo /_/rtag par smra ba la [#]'gal lo zhes bya ba ni ngo shes pas rtag pa nyid du grub pa'i phyir ro snyam du bsams pa yin no/_/sgra ni zhes bya ba la sogs pas gzhan gyi lugs kyis mngon par gsal ba ma grub pa dogs par byed do/_/sgra'i mngon par gsal ba
[\[139b.7\]]de yin na/_rlung las byung ba'i ldan pa dang rnam par dbye ba dag gis sgra legs par byas pa las sam/_dbang po legs par byas pa las sam/_sgra dang dbang po gnyis ka legs par byas pa las yin grang /_de la gal te sgra legs par byed pa yin na/_de'i tshe grong khyer dmar bu can la sogs pa yul
[\[140a\]]
[\[140a.1\]]gcig tu legs par byas pa yul thams cad na gnas pa rnams kyis cig car 'dzin par 'gyur te/_de ni thams cad du song ba yin pa'i phyir ro/_/yang ci ste yul gcig tu legs par byas pa yin gyi thams cad du ni ma yin no snyam na/_cha shas med pa'i zhes bya ba la
[\[140a.2\]]sogs pa smos te/_sgra ni cha shas med pa yin te/_lus can ma yin pa'i phyir ro/_/ci ltar khyab pa nyid yin na yang cha shas med pa [#]phyogs gcig gis 'du byed par 'gyur/_ci ste yang cha shas med pa yin na yang rten tha dad pa'i phyir tha dad par legs par byed par 'gyur ro snyam na/_brten pa'i bye
[\[140a.3\]]brag dag gis kyang zhes bya ba smos te/_khyab pa'i phyir sgra ni rten med pa yin no/_/'on te sgra nam mkha'i yon tan yin pa'i phyir dang /_yon tan yang yon tan can la brten pa'i phyir sgra'i nam mkha' yod pa yin no zhe na/_'on te nam mkha' rten yin na zhes bya ba la sogs pa smos te/_nam
[\[140a.4\]]mkha' de yang cha shas med pa'i phyir rten gyi phyogs tha dad pas legs par byed pa tha dad pa ma yin no/_/'on te gal te yang nam mkha' cha shas med pa yin pa de lta na yang ldan pa tha dad pa'i phyir bum pa'i nam mkha' la sogs pa bzhin du rna ba'i khung bu'i mthar thug par yongs su dpyad [#]pa'i
[\[140a.5\]]nam mkha' tha dad par 'gyur ba yin no zhe na/_sgra ma lus pa rtogs phyir yang zhes bya ba smos te/_phyogs gcig legs par byas mi 'gyur/_/zhes 'brel to/_/sgra ni cha shas med pa nyid rtogs te/_nam mkha'i phyogs gcig legs par byas pa yin na de yang rtogs par mi 'gyur ro/_/
[\[140a.6\]]ji ltar zhe na/_'di nyid mjug sdud pa'i phyir/_phyogs gcig legs par byas pa na/_/zhes bya ba la sogs pa smos te/_nam mkha' khyab par gnas pa'i sgra de'i phyogs gcig gis legs par byas pa ni/_mtha' dag shes par nus pa ma yin no/_/dbang po legs par byas [#]pa'i
[\[140a.7\]]phyogs la sun 'byin pa bshad pa ni/_nam mkha' rna ba yin phyogs la/_/zhes bya ba la sogs pa ste/_gang dag gi ltar na nam mkha' la rna ba [#]yin no snyam pa'i phyogs de'i ltar na yang nam mkha' ni gcig yin pa'i phyir dang khyab pa yin pa'i phyir sgra thams cad dang phrad par mtshungs pa'i phyir sgra thag ring po na
[\[140b\]]
[\[140b.1\]]gnas pa yang 'dzin par 'gyur la/_srog chags thams cad kyi rna ba yang gcig nyid du 'gyur ro/_/de lta yin dang gang gi tshe gcig thos pa de nyid kyi [#]tshe thams cad kyis kyang thos par 'gyur te/_rna ba tha mi dad pa'i phyir ro/_/gcig gis ma thos pa na thams cad kyis mi thos pa'i skyon yang brjod
[\[140b.2\]]par bya'o/_/'di snyam du chos dang chos ma yin pas mngon par 'du byas pa'i rna ba'i bu gas yongs su bcad pa'i nam mkha' rna ba yin te/_de'i phyir gang las khyab pa'i phyir phrad par mtshungs pa nyid dang /_de bzhin du srog chags thams cad kyi rna ba yang gcig nyid du mtshungs par 'gyur
[\[140b.3\]]ba rna ba'i bu ga'i dbus kyi [#]nam mkha' la rna bar rnam par gzhag pa'i phyir skyon gnyis po 'di yang gzhi med pa yin no snyam du sems na/_/'dir bshad pa ni/_de ni cha shas med pa'i phyir/_/zhes bya ba ste/_gang gis nam mkha' [#]phyogs 'ga' zhig kho na rna bar 'gyur ba cha shas med pa la don
[\[140b.4\]]dam par phyogs gcig yod pa ma yin no/_/rnam gzhag gnyis ni phrad par mi mtshungs pa'i rnam par gzhag pa dang /_rna ba du ma nyid du rnam par gzhag pa'o/_/yang na sgra 'dzin pa dang mi 'dzin pa'i rnam par gzhag pa gnyis so/_/gzhan yang lan cig ste/_phyogs gcig rna ba legs par
[\[140b.5\]]byas na sgra thams cad rtogs par 'gyur te 'dzin par 'gyur ro/_/de ni sgra thams cad kyi thun mong yin pa'i phyir la/_sgra de dag thams cad kyis khyab pa nyid kyi rung ba'i yul nyid du tha mi dad pa'i phyir ro/_/'di snyam du gang gis rtogs par bya ba'i don du smra ba po nyan pa po'i rna ba legs par byed
[\[140b.6\]]pa'i sgra de kho na rna ba des 'dzin par 'gyur gyi gzhan ni ma yin no snyam du sems na/_bum pa la ni zhes bya ba la sogs pa smos te/_mi rtogs par mi 'gyur gyi/_'on kyang rtogs pa kho na ste/_yul rung bar mtshungs pa nyid kyi phyir ro snyam du bsams [#]pa yin no/_/'di nyid ces bya [#]ni sgra thams
[\[140b.7\]]cad 'dzin pa'o/_/ji ltar zhe na/_yul mtshungs par ni 'jug pa'i phyir/_/legs byas khyab pa [#]med phyir ro/_/zhes bya ba smos te/_sgra thams cad kyang khyab pa nyid kyi [#]nam mkha' la gnas par mtshungs la/_de lta bas na 'di dag gi legs par byas pa yang khyab [#]par med pa nyid yin pa'i phyir
[\[141a\]]
[\[141a.1\]]thams cad 'dzin par thal bar 'gyur ro/_/kha cig tu/_legs byas la ni khyab med phyir/_/zhes 'don pa der ni ni'i sgra rgyu'i don te/_khyab par med pa'i phyir zhes bya ba dang po la sogs pa yin pa'i phyir gsum pa'i mtha' can yin pas ta si yin no/_/de lta yin dang don 'di [#]
[\[141a.2\]]yin te/_gang gi phyir [#]sgra rnams khyad par med par legs par byas pa yin te/_yul mtshungs par 'jug pa'i phyir ro/_/de'i phyir sgra thams cad 'dzin par 'gyur ro/_/'di snyam du gal te legs par byas pa khyad par med par de lta na yang nyan pa po sgra gang kho na thos par 'dod pa [#]de kho na 'dzin
[\[141a.3\]]gyi gzhan ni ma yin no snyam du sems na/_'dir smras pa/_brtan [#]pa'i rlung ni yongs bkag pa/_/zhes bya ba la sogs pa ste/_rlung ni rnam pa gnyis te/_brtan pa dang brtan pa ma yin pa'o/_/de la brtan pa gang yin pa de ni mun rum bzhin du sgra sgrib par gnas te/_de ni smra ba po'i 'bad
[\[141a.4\]]pas kun nas bslang ba'i rlung gis ldan pa dang rnam par dbye ba skyed par byed la/_ldan pa dang rnam par dbye ba de dag gis kyang brtan [#]pa'i rlung de 'gegs par byed de/_de nyid sgra'i [#]legs par byas pa yin gyi/_rang gi mtshan nyid rgyas pa la sogs pa gzhan ni ma yin te/_de ni rtag [#]pa nyid kyi ngo bo
[\[141a.5\]]gcig yin pa'i phyir ro/_/de las cir 'gyur zhe na/_sgrib pa rnams ni zhes bya ba la sogs pa smos te/_'dod ces bya ba ni 'jig rten dang bstan bcos dag la'o/_/dper na bum pa la sogs pa'i mun pa bsal ba na mngon par mi 'dod pa'i mdun na gnas pa de yang dmigs par 'gyur
[\[141a.6\]]bar mthong ste/_rung ba'i yul la gnas pa'i phyir ro/_/de la gal te sgra legs byas/_/thams cad kyis ni rtogs par 'gyur/_/zhes gang smras pa de la skyon med do/_/gang gi phyir sgra gcig pa yin na yang skyes bu 'ga' zhig la legs par ma byas pa dang /_la la la legs par byas pa
[\[141a.7\]]yin te/_dper na bud med gcig ltos pa tha dad pa'i phyir ma yang yin la bu mo yang yin pa bzhin no zhe na/_sgra gcig yin na zhes bya ba smos te/_sgra gcig nyid yin na legs par byas pa dang legs par ma byas pa'i gnas skabs gnyis rnam grangs med par mi 'gyur te/_gnas skabs
[\[141b\]]
[\[141b.1\]]rnams ni gnas skabs can las tha mi dad pa'i phyir gnas skabs can gyi rang gi ngo bo bzhin du gnas skabs dag kyang gcig nyid du 'gyur ro/_/gang yang bud med gcig_/ma dang bu mor yang brjod pa[#]/_/zhes bya ba de la ni sgra 'ba' zhig nyid tha dad pa yin gyi dngos po ni ma yin no/_/'di
[\[141b.2\]]la ni tha snyad tsam tha dad pa yin te/_sgra skyes bu thams cad kyis gzung du rung ba nyid du khyad par med par gnas pa'i phyir ro/_/de lta yin dang 'dzin pa dang mi 'dzin pa dag tu mi 'gyur la/_tha snyad rnam pa [#]gzhan du yin pa tsam gyi don byed par nges pa'i rang bzhin nyams par rigs pa
[\[141b.3\]]yang ma yin no/_/ci ste de'i rang bzhin ni so sor nges pa'i skyes bus gzung [#]bar bya ba nyid yin la/_des na skyes bu'i [#]nus pa tha dad pa'i phyir 'dzin pa dang mi 'dzin pa dag mi 'gal lo zhe na/_gang gis gcig gi [#]tshe ma bzung [#]ba'i skyes bu des nam yang 'dzin par mi 'gyur la/_de ltar
[\[141b.4\]]yang ma yin te/_de lta bas na gcig nyid nyams par thal bar 'gyur du 'ong bas/_legs par byas pa dang legs par ma byas pa dag las sgra'i gnas skabs gang yang rung ba cig gis khas blang bar bya'o/_/de las cir 'gyur zhe na/_gnas skabs gcig ni khas len [#]na/_/zhes bya ba
[\[141b.5\]]la sogs pa smos so/_/gnyis ka legs par byed pa'i phyogs la nyes pa bshad pa ni/_gnyi ga legs par zhes bya ba la sogs pa ste/_sgra dang /_dbang po'i re re [#]legs par byas pa la skyon brjod pa gang [#]dag ni gnyi ga legs par byas pa la yang 'gyur ro[#]/_/de'i phyir zhes bya ba ni
[\[141b.6\]]mjug sdud par ro/_/bshad pa byed pas zhes bya ba la sogs pas lan 'debs par byed de/_bshad pa byed pas zhes bya ba ni ji skad du gang gi ltar na rna ba la mngon par gsal bar byed pa de'i ltar na yang nyes pa 'di med de/_ldan pa dang rnam par dbye ba dag ni thag ring po na yod pa'i
[\[141b.7\]]rna ba'i bu ga la phan 'dogs par byed pa ma yin te/_des na thag ring ba'i rna ba gang yin pa des mi dmigs pa yin no zhes bshad do/_/de'i dbye bas zhes bya ba ni rna ba'i bu ga'i rna ba tha dad pas so/_/thos pa tha dad pa ni rtogs pa tha dad pa'o/_/'on te ji ltar gzhan legs par
[\[142a\]]
[\[142a.1\]]byas pa na [#]gzhan mngon par gsal [#]bar 'gyur zhe na/_dper na sgron ma zhes bya ba la sogs pa smos te/_ji ltar sgron ma la sogs pa mig la phan 'dogs par [#]bum pa la sogs pa mngon par gsal bar byed par 'gyur ba de bzhin du sgra rna legs byas phyir te/_
[\[142a.2\]]rna ba legs par byed pa'i phyir sgra'i mngon par gsal bar byed par 'gyur ro/_/'on te sgra tsam gyis rnam pa gang gis grub pa'i rna ba legs par byed ces bya ba 'di brjod par bya dgos so zhe na/_de'i phyir rnam pa gang gis zhes bya ba smos so/_/skye ba la [#]yang mtshungs pa'i phyir/_brgal
[\[142a.3\]]zhing brtag [#]pa zhes bya ba lhag ma'o/_/sgra rang gi rgyu dag las skyes pa [#]yang brgal zhing brtag [#]pa mtshungs pa yin te/_de la yang sgra dang rna ba rlung las byung ba'i ldan pa dang /_rnam par dbye ba'i bdag nyid kyi sgra tsam gyi rnam pa gang gis sam/_rnam pa gzhan gyis ji ltar byed ces
[\[142a.4\]]bya ba 'di yang brjod par nus pa nyid yin no/_/gang gi phyir de la yang nus pa ni dbang po las 'das pa yin te/_de la yang sgra rnams skyed par byed pa na ji ltar sgra'i rgyu skyed par byed pa'i nus pa dbang po las 'das pa yin pa de bzhin du mngon par gsal ba la yang yin pas brgal zhing
[\[142a.5\]]brtag [#]pa mtshungs so/_/gal te nus pa dbang po las 'das pa yin na ji ltar rtogs par bya zhe na/_nus pa rtag tu zhes bya ba la sogs pa smos te/_skyed par byed pa'i nus pa yin yang rung /_mngon par gsal bar byed pa'i nus pa yin yang rung ste/_nus pa ji snyed pa de thams
[\[142a.6\]]cad ni rnam pa thams cad du rtag tu 'bras bus rjes su dpag par bya ba ma yin no/_/de lta bas na de ni brgal zhing brtag [#]par 'os pa ma yin no zhes bya ba'i don to/_/gang las de go bar 'gyur ba 'bras bu de yang gang yin zhe na/_de yod na ni zhes bya ba la sogs pa smos te/_de yod [#]na ni
[\[142a.7\]]sgra tsam yod na'o/_/de yod pa ni sgra 'dzin pa gang yin pa de nyid de la ste sgra'i nus pa de la tshad ma yin te/_sgra 'dzin pa'i 'bras bus nus pa go bar bya ba yin no zhes bya ba'i don to/_/tsam smos pas ni skye ba sel to/_/des na zhes bya ba mjug sdud par byed de/_de lta bas na sgra tsam 'di
[\[142b\]]
[\[142b.1\]]dag ni dbang po las 'das pa'i nus pas rna ba'i dbang po'i nus pa dbang po las 'das pa skyed par byed pa na mngon par gsal ba'i rgyur 'gyur te/_sgra rnams kyi zhes bya ba la ltos par bya'o/_/yang na ci'i phyir sgra tsam skyed par byed pa'i rgyu nyid du shes par mi byed ce na/_gang dag
[\[142b.2\]]ces bya ba la sogs pa smos te/_gang dag ni sangs rgyas pa rnams so/_/rna bas sgra ma phrad pa dang skyes pa 'dzin te/_'di ni ma phrad pa yang yin la skyes pa yang yin pas ma phrad pa dang skyes pa ste/_mig dang rna ba dang yid rnams ni yul dang ma phrad pa dang /_sgra rnams ni zin pa
[\[142b.3\]]dang ma zin [#]pa'i 'byung ba chen po'i rgyu las byung ba yin no zhes bya ba ni grub pa'i mtha' yin pa'i phyir ro/_/de dag gi lugs kyis ring ba dang chod pa dang nye ba na gnas pa'i sgra rnams rna ba dang ma phrad par mtshungs pa'i phyir/_nye ba dang ring ba na gnas pa'i skyes bu dag gis 'dzin pa dang mi
[\[142b.4\]]'dzin pa mtshungs pa dag tu 'gyur ro/_/nye ba na gnas pas ci 'dra ba 'dzin pa de 'dra ba thag ring po na gnas pas kyang 'dzin par 'gyur te/_khyad par med pa'i phyir ro/_/gang zhig sngar ni nye ba na gnas pas 'dzin la phyis thag ring ba na gnas pas 'dzin pa zhes bya ba'i rim gyis 'dzin
[\[142b.5\]]par yang mi 'gyur ro/_/gang zhig nye ba na gnas pa [#]gsal bar thos pa [#]ring ba na gnas pas zhen [#]par thos pas zhes bya ba'i ches cher gsal ba dang /_zhen pa la sogs pa'i thos pa tha dad par yang mi 'gyur ro/_/de bzhin du [#]gong gi bye brag la yang sbyar bar bya'o/_/'on te spyod
[\[142b.6\]]pa pa [#]gang gi ltar na sgra phrad pa dang ma skyes pa rna bas 'dzin pa de'i ltar na yang thal bar 'gyur ba 'di nyid ci'i phyir 'byung bar mi 'gyur zhe na/_de'i phyir khyad par bstan pa'i don du rtsom pa ni/_de lta bas na zhes bya ba la sogs pa smos te/_thos pa smos pa ni rtog ge pa ma yin pa nyid du
[\[142b.7\]]ston pa lhur len pa yin te/_'dis kyang tshig gi zur gyis rang gi phyogs khyad par du 'phags par smras pa yin no/_/rtog pa gang zhe na/_'bad rtsol zhes bya ba la sogs pa smos te/_'bad rtsol ni rkan la sogs pa'i byed pa'i bya ba'o/_/de bcug pas ni bskul ba'o/_/
[\[143a\]]
[\[143a.1\]]gsus pa na gnas pa'i rlung ni lte ba'i phyogs nas langs nas [#]brang du rgyas te/_mgrin par bsdus nas spyi bor bsdoms nas kha nas rgyus te 'gro bar byed do/_/'di nyid ston pa ni de ni rkan zhes bya ba la sogs pa'o/_/rlung de 'byung ba na rkan la sogs pa'i ldan pa
[\[143a.2\]]dang rnam par dbye ba ston cing 'gro ba na yang de nam mkha' ji srid par mi 'gro'o/_/'o na ci zhe na/_shugs ji srid du'o/_/de ni shugs ji srid du de dang rjes su mthun pa nyid du 'gro ba zhes bya ba'i tha tshig go/_/ga las she na/_shugs dang ldan pa'i phyir ro/_/rlung 'gro ba de yang
[\[143a.3\]]bdag nyid kyi [#]yan lag rnams dang brten pa'i rlung ste mi 'gyur ba'i rlung gis gdon mi za ba dang ldan pa dang rnam par dbye ba skyed par byed pa yin no/_/de yang rna ba'i bu gar phyin nas rna ba la nus pa skyed par byed do/_/de yod pa nas [#]de rlung las byung ba'i bden [#]pa yod pa na sgra rtogs
[\[143a.4\]]pa'i phyir sgra'i legs par byas pa mi snang bar 'dod de/_dper na sgra sgra gzhan dag gis sam/_sgra tsam gyis skyed par ma mthong yang khyed cag 'dod pa de bzhin du legs par byas pa yang yin te/_ji skad du bshad pa las rtsol bas bskul ba'i rlung rnams brten pa'i rlung gzhan
[\[143a.5\]]gnod pa na phyogs thams cad du ldan pa dang rnam par dbye ba skyed par byed cing shugs ji srid du gnas te/_rlung de dag kyang mngon sum ma yin pa'i phyir ldan pa dang rnam par dbye ba mi dmigs la/_de dag mi 'jigs [#]pa na sgra dmigs la/_de dag 'jig na ni ma yin no zhes bshad pa
[\[143a.6\]]bzhin no/_/'on te de lta na skye ba'i phyogs las legs par byas pa'i phyogs kyi khyad par brjod par 'gyur ro zhe na/_de khyad par yod na yang zhes bya ba la sogs pa smos te/_de'i khyad par ni legs par bya ba'i khyad par de sgra 'dzin pa'i khyad par las rtogs pa yin no/_/de'i
[\[143a.7\]]phyir nye ba dang ring ba na gnas pa rnams kyis 'dzin pa dang mi 'dzin pa mtshungs pa dag tu mi 'gyur te/_skyes bu tha dad pas legs par bya ba tha dad pa'i phyir ro/_/ji ltar rtsig pa la sogs pas bsgribs pa ni sgra mi 'dzin [#]zhe na/_rtsig pa la sogs zhes bya ba la sogs
[\[143b\]]
[\[143b.1\]]pa smos te/_gal te yang sgra thogs pa med pa de lta na yang rlung dang rtsig pa las can yin pa na thog [#]pa'i phyir rna ba'i yul [#]mi 'ong bas rna ba la sogs [#]par byas pa skye bar mi 'gyur ro/_/des na bsgribs pa thos par mi 'gyur ro/_/gang dag gi ltar na ma phrad pa 'dzin pa de dag gi ltar na yang
[\[143b.2\]]skyon 'di nyid yin no/_/'o na ji [#]ltar ches dang ches cher gsal ba dang dman par thos pa tha dad par ji ltar 'gyur zhe na/_gsal bar 'jug pa zhes bya ba la sogs pa smos te/_thams cad du 'thad pa nyid yin no zhes skabs dang sbyar bar bya'o/_/'jig pa shugs kyi bye brag ces bya ba ni
[\[143b.3\]]'jig pa'i bye brag dang shugs kyi bye brag rigs pa dag yin no zhes rnam par dbye ba bsgyur la sbyar bar bya'o/_/yang na de dag ni 'jig pa yang yin la shugs kyi bye brag kyang yin no zhes tshig rnam par sbyar ro/_/rnam pa gcig tu na 'jig [#]pa dang shugs kyi bye brag can gyi rlung zhes 'bru
[\[143b.4\]]mang po pa'o/_/de lta yin dang legs par byas pa'i rim pa gsal ba dang zhen [#]pa la sogs pa'i rgyu mtshan nyid 'thad pa yin no zhes sbrel bar bya'o/_/de'i legs par byas pa'i rim pa 'thad pa yin te/_rlung rim gyis 'jug pa'i phyir ro/_/gsal ba nyid kyang 'thad pa yin
[\[143b.5\]]te/_shugs kyi bye brag dang ldan pa'i phyir ro/_/dman pa yang yin te 'jig pa'i phyir ro/_/sogs pa'i sgra gong nas gong gi khyad par yang sbyar bar bya'o/_/'thad de/_/nam mkha' rna ba yin [#]phyogs la/_/khyab phyir ring na gnas na yang /_/zhes bya ba la sogs pas rna ba legs
[\[143b.6\]]par byas pa la skyon mang po dag sngar bstan pa ma yin na[#]/_de ji ltar bshad pa byed pas lan smras pa/_rna ba legs par byas pa yin/_/zhes brjod ce na/_gdon mi za bar zhes bya ba la sogs pa smos te/_des na de khas ma blangs pa nyid kyi phyir de'i phyogs la yod pa'i skyon
[\[143b.7\]]'jug pa ma yin no zhes bstan pa yin la[#]/_nam mkha' cha shas med min te/_/zhes bya ba khas len par byed pa zhes 'brel to/_/ga las she na/_rgyal ba grangs can gyis bkag phyir/_/rgyal ba pa ste mchod 'os pa rnams dang /_grangs can pa rnams kyis/_nam mkha'
[\[144a\]]
[\[144a.1\]]cha shas med pa bkag pa'i phyir ro/_/spyod pa pa rnams kyis ni gzhan gyi grub mtha' la grags pa [#]tha snyad du byed pa yang ma yin te/_rigs pas ma grub pa gang yin pa de dag ni khas len par mi byed de/_de lta ma yin dang rgyal ba dang grangs can la
[\[144a.2\]]grags pa'i rna ba nam mkha'i bdag nyid du khas len pa'i phyir skyon med do/_/yang na dngos po gzhan du 'gyur zhes bya ba ni rna 'brug gi ming can no/_/'bras bu don gyi rtogs [#]bya ba/_/zhes bya ba ni sgra 'dzin pa gzhan du mi 'thad pas go bar bya'o/_/de lta ma yin na spyod pa pa [#]
[\[144a.3\]]nyid nyams par 'gyur ro/_/yang na cha med pa'i nam mkha' rna ba yin pa'i phyogs la yang nyes pa med do zhes bstan pa'i phyir/_gang yang zhes bya ba la sogs pa smos te/_gal te yang khyab pa nyid dang gcig nyid ces bya ba ni rna ba zhes bya ba lhag ma'o/_/de lta na yang skyes bu
[\[144a.4\]]gang gi sgra tsam dag gi rten la ste rna 'brug la legs par byas pa de yin par 'gyur ba de nyid sgra rtogs par byed kyi gzhan ni ma yin no/_/'dis ni rten legs par byas pa nyid brjod kyi rna ba ni ma yin te/_rten de yang skyes bu so so la tha dad pa'i phyir ji skad du bshad pa'i skyon du thal
[\[144a.5\]]bar [#]'gyur ro snyam du bsams pa yin no/_/rna ba legs par byed pa yin na yang nyes pa med do zhes ston par byed pa ni/_ci ste yang zhes bya ba ste/_rten ni rna 'brug ste de legs par byas pa'i sgo nas rna ba legs par byas pa yin gyi 'ba' zhig pa ni ma yin no/_/des na rten [#]
[\[144a.6\]]legs par ma byas pa'i phyir/_'on pa dang thag ring po na gnas pa dang /_sems spangs pa dang /_gnyid log pa dang /_brgyal [#]ba rnams kyi rna bas ma [#]thos te/_rna khung legs par ma byas pa gang la yod pa de la de skad ces bya'o/_/rten gyi ngo bo la zhes bya ba ni bdun pa'i don la ta si'i rkyen [#]
[\[144a.7\]]yin no/_/gal te sgra tsam dag gi rten nam/_de'i yul gyi dbang po legs par byas pa ma yin nam/_ci'i phyir gang [#]rung bar dmigs pa yod pa na srog chags kyi tshogs thams cad kyi dbang po rten legs par byed par mi 'gyur zhe na/_rna ba'i yul du phyin pa'i phyir/_/zhes bya ba la
[\[144b\]]
[\[144b.1\]]sogs pa smos te/_gal te yang sgra tsam rten legs par byed dam/_de'i yul du dbang po legs par byed kyang rung ste/_de lta na yang phrad pa nyid yin pa na legs par byed pa'i rten gyi dngos po la legs par byed pa yin gyi ma phrad pa la ni ma yin pa'i phyir skyes bu thams cad kyi rten la
[\[144b.2\]]sogs pa'i legs par byed pa ma yin no/_/rna ba legs par byed pa smos pa ni nye bar mtshon pa ste/_rten legs par byed pa yang mi 'gyur ba nyid do/_/kha cig tu yang na rna bar ma phyin pa'i zhes 'dod [#]pa der ni rten legs par byed pa'i sgo [#]nas rna ba legs par byed pa la brten nas
[\[144b.3\]]lan sngar bshad zin la/_da ni rten legs par byed pa'i sgo nas rna ba legs par byed par ma gyur mod/_de lta na yang nyes pa med de/_'di ltar rlung rna [#]'brug gi rtsa bar phyin pa rna ba legs par bya bar nus kyi ma phyin pa ni ma yin pas de'i phyir phyogs gzhan brjod pa yin no/_/
[\[144b.4\]]des na zhes bya ba ni mjug sdud pa'o/_/'on te zhes bya ba la sogs pas de ma thag tu brjod pa'i phyogs gsum char la yang gzhan gyis klan ka dogs par byed de/_rna ba gcig la legs par byas pa dang /_legs par ma byas pa phan tshun 'gal ba'i chos gnyis mi rung ba'i
[\[144b.5\]]phyir/_gcig la legs par byas pas tha mi dad pa'i phyir lus thams cad la legs par byas pa nyid yin pas dbang po gcig tu smra ba la 'on pa la sogs pa'i rna ba yang rtogs par byed par 'gyur ba yin no/_/de lta yin dang 'on pa la sogs par rnam par gzhag par mi
[\[144b.6\]]'gyur ro/_/skyes bu'i zhes bya ba la sogs pas lan 'debs par byed de/_skyes bu ni bdag ste thams cad du song ba yin na yang chos [#]dang chos ma yin pas yongs su gzung ba'i lus nyid la shes pa skyed par spyod pa pa dag gis 'dod do/_/des na/_gtso bo lus yul gzhan phyir te/_/
[\[144b.7\]]yul tha dad pa'i phyir thams cad du song ba'i rna ba yang legs par byed par mi 'thad do/_/des na ji skad du [#]bshad pa'i nyes pa'i go skabs med do/_/kha cig tu/_legs byas de 'dir 'thad pa yin/_/zhes 'don pa der ni legs byas de zhes 'brel to/_/'on te bdag thams cad
[\[145a\]]
[\[145a.1\]]du song ba'i phyir sgra thams cad du 'dzin par thal bar 'gyur ba mi bzlog pa nyid ma yin nam zhe na/_bdag las phyogs gcig med ces bya ba smos te/_'di skad du bstan pa yin te/_gal te de ltar yin pa de lta na yang chos la sogs pas dbang du byas pa'i
[\[145a.2\]]lus la brten pa'i bdag sgra 'dzin pa yin te/_des na skyon med do/_/yang na ci ltar tha mi dad pa'i bdag dang rna ba la 'dzin pa dang mi 'dzin pa dang legs par byas pa dang legs par ma byas pa'i cha yod ce na ma yin te/_dper na nam mkha' cha shas med pa yin na yang ldan pa
[\[145a.3\]]can gyi dngos po tha dad pa'i phyir bum pa'i nam mkha' chol zangs [#]kyi nam mkha' zhes tha dad pa [#]de bzhin du 'di la yang 'gyur ro/_/de nyid kyi phyir spyir khyab pa dang cha shas med pa'i rna ba ldan pa can [#]tha dad pa'i phyir 'on pa la sogs pa'i [#]rnam par 'jog pa yin no zhes ston pa ni/_gtan
[\[145a.4\]]tshigs 'di dag ces bya ba la sogs pa smos te/_'di dag nyid kyis zhes bya ba ni ldan pa can tha dad pa'i gtan tshigs kyis so/_/gal te ldan pa can [#]tha dad pa de lta na yang ci'i phyir 'ga' zhig kho na 'on par 'gyur zhe na/_chos dang chos min zhes bya ba smos te/_rna ba de nyid skyes bu
[\[145a.5\]]gzhan gyi longs spyad pa can ma yin no/_/ga las she na chos dang chos ma yin pa dag gis dbang du byas pa'i phyir ro/_/'di nyid dpe'i sgo nas gsal bar bya ba'i phyir/_ji ltar zhes bya ba la sogs pa smos te/_dper na grong la sogs pa rje bo 'ga' zhig grong la sogs pa der gnas
[\[145a.6\]]te 'dug na yang rgyal pos dbang phral te phrogs pa ni grong de nyid du longs spyod mi rnyed pa de bzhin du gzhan la ste/_skyes bu gzhan la thos kyang 'on pas thos pa ni [#]ma yin no/_/'on te rna ba dang sgra dang nam mkha' gsum char cha shas med pa'i phyir dang /_khyab pa'i phyir phyogs gcig 'jug pa
[\[145a.7\]]med pa ma yin nam/_de ci ltar phyogs gcig tu 'jug pa nyid kyi 'dzin pa dang mi 'dzin pa la sogs pa'i nges pa'i rnam par byed [#]pa rnyed par 'gyur zhe na/_rna ba sgra dang rten dag gi zhes bya ba la sogs pa smos te/_rna ba dang sgra dang sgra'i nam mkha' ste rten zhes bya ba ni/_rna ba sgra dang rten dag go/_/cha
[\[145b\]]
[\[145b.1\]]shas nyid kyi [#]yod min zhes bya ba ni ldan pa can tha dad pa'i phyir [#]nye bar btags [#]nas ni yod pa nyid yin pa'i phyir rang nyid kyis zhes bshad do/_/de ltar 'di la zhes bya ba ni phyogs gcig tu 'jug pa nyid kyis nges par 'dzin pa la sogs pa'o/_/ci ltar zhe na/_gsal bar byed pa'i zhes bya ba la sogs
[\[145b.2\]]pa smos te/_cha shas dang yul tha dad pa rten gyi ming can gyi rna 'brug ste/_de gang dag la yod pa de dag la de skad ces bya ste/_de'i dngos po ni cha shas dang yul tha dad pa nyid do/_/rigs kyang tha dad ces bya ba ni rkan la sogs pa rgyu'i tshogs pa tha dad pa'i phyir ro/_/gang yang /_rna ba lan cig
[\[145b.3\]]legs byas na/_/sgra rnams thams cad rtogs par 'gyur/_/zhes bya ba 'di la lan bshad pa ni/_gzhan gyi don du bskul ba'i rlung /_/zhes bya ba la sogs pa smos te/_gzhan gyi don du zhes bya ba ni yi ge gzhan grub par bya ba'i don du'o/_/yi ge gzhan legs byed nus pa/_/zhes bya
[\[145b.4\]]ba ni yi ge gzhan rtogs par bya ba'i don du gang zhig rna ba'i 'du byed pa la yi ge gzhan legs par byed pa'i sgras brjod kyi/_yi ge legs par byed pa nyid ni ma yin te/_rna ba legs par byed pa'i skabs yin pa'i phyir ro/_/gzhan mi byed ces bya ba de ni rna ba la legs par byed pa'i sgo
[\[145b.5\]]nas yi ge gzhan byed pa ma yin no zhes bya ba'i don to/_/yang ci'i phyir rlung kho na la nges pa 'di yin zhe na/_rkan la sogs zhes bya ba smos te/_rkan la sogs pa'i ldan pa tha dad pa'i phyir gsal bar byed pa'i rlung gi sgra tsam tha dad pa yin no zhes bya bar bsams pa'o/_/yi ge gzhan
[\[145b.6\]]min zhes bya ba ni byed pa zhes bya ba kha bskang [#]ngo /_/sgra tsam gzhan 'phan [#]pa ni bskul ba ste/_sgra tsam gzhan byed pa ste rkan la sogs pa'i ldan pa dang gzhi mthun pa yin no/_/de'i phyir zhes bya ba ni mjug sdud pa'o/_/skyed dang gsal ba zhes pa [#]ni bdun pa'i mtha' can te/_sgra'i skye ba dang mngon
[\[145b.7\]]par gsal ba la 'bad rtsol dang brjod par 'dod pa'i nus pa tha dad par mtshungs so/_/ga las she na/_'bras bu gzhan du mi 'thad pas go bar bya ba yin pa'i phyir te/_gnyis ka la yang 'bras bu don gyis go ba'i bya ba dang ldan pa'i phyir zhes bya ba'i tha tshig go/_/de ltar re zhig go
[\[146a\]]
[\[146a.1\]]rims bzhin du grub pa'i mtha' gzhan gyis rtogs pa dang /_rang gi grub pa'i mtha' rtogs pa rna 'brug gi mtshan nyid can gyi nam mkha'i [#]rna bar khas blangs nas de legs par byed pa'i sgo nas sgra mngon par gsal ba la skyon med do zhes bstan nas/_/da ni rig byed
[\[146a.2\]]la grags pa'i phyogs kyi mtshan nyid can gyi rna ba la brten nas de legs par byed pa'i bye brag gis sgra mngon par gsal ba la skyon med par bstan pa'i phyir/_yang na zhes bya ba la sogs pa smos te/_rna ba phyogs su zhes bya ba ni phyogs nyid rna ba yin no zhes bya ba de ltar phyogs rna ba nyid du
[\[146a.3\]]nges par bya'o zhes bya ba'i don to/_/ji ltar zhe na/_rna ba nam mkha'i zhes bya ba smos so/_/gal te de lta na rna ba phyogs yin no zhes bya ba de lta bu yang rig byed las ma bshad de/_de ji ltar rnyed ce na/_rna ba phyogs zhes bya ba la sogs pa smos te/_phra rang bzhin de rang gi ngo bo nyid la thim pa ni
[\[146a.4\]]'jig pa ste/_'jig pa'i dus na srog chags rnams kyi mig la sogs pa rang rang gi rang bzhin la thim par 'gyur bar grags so[#]/_/de la 'jig [#]pa na phyugs kyi dbang du byas nas rig [#]byed las 'di'i mig nyi ma la 'gro la rna ba phyogs la'o zhes bshad pa de 'dir yang 'gro'o zhes bshad do/_/
[\[146a.5\]]'gro zhes bya bas gang zhig gang las 'ongs pa de ni der 'gro'o zhes bya ba'i don to[#]/_/des na gal te yang rna ba ni phyogs so zhes dngos sum brjod pa de lta na yang rna ba phyogs la 'gro'o zhes bya ba'i tshig [#]'dis shugs kyis [#]brjod pa kho na'o/_/ji ltar zhe na/_de yang zhes bya ba la sogs pa
[\[146a.6\]]smos te/_de yang [#]phyogs la zhes bshad pa'i phyir rna ba rang bzhin la 'gro ba nyid ston pa lhur len pa yin te/_byed pa po rna ba ni rang bzhin du gyur ba phyogs la 'gro'o zhes bya ba'i don to[#]/_/ji ltar zhe na/_mig la sogs pa bzhin zhes bya ba smos so/_/'di nyid rnam par 'grel pa ni/_ji
[\[146a.7\]]ltar zhes bya ba la sogs pa smos te/_dper na 'di'i mig nyi ma la 'gro'o zhes brjod pas rnam par shes pa nyi ma'i rang bzhin du brjod pa yin te/_mig gi zhes bya ba khong nas dbyung ngo /_/rna ba phyogs la zhes bya ba'i tshig 'dis de bzhin du rna ba ni phyogs kyi bdag nyid du brjod do zhes tshig [#]
[\[146b\]]
[\[146b.1\]]rnams de ltar 'brel par bya'o/_/rnam shes nyi ma'i rang bzhin te/_/nyi ma'i bdag nyid du nges par bya'o zhes bya ba'i don to/_/yang phyogs de ci 'dra ba yin zhe na/_phyogs ni zhes bya ba la sogs pa smos te/_kun du 'gro ba nyid kyi 'brel pa ni nam mkha' ji srid par du gnas zhes bya
[\[146b.2\]]ba yin no/_/de ltar [#]na 'on pa la sogs pa rnam par gzhag par mi 'gyur te/_phyogs gcig yin pa'i phyir ro zhe na/_rna ba'i bu gas zhes bya ba la sogs pa smos te/_bdag nyid thams cad kyis phyogs rna ba ma yin no/_/'o na ci zhe na/_rna 'brug gi mthar thug par yongs su
[\[146b.3\]]bshad pa'o/_/'on te de ni cha shas med pa yin pa'i phyir ji ltar cha'i rnam par dbye ba dmigs she na/_nam mkha'i zhes bya ba la sogs pa smos te/_dper na nam mkha' ldan pa can tha dad pa'i sgo nas cha shas rtog [#]pa de bzhin du phyogs la yang 'gyur ro/_/'o na nam mkha' rna ba'i phyogs las
[\[146b.4\]]'di khyad par ci yod ce na/_lung las khyad par 'gyur zhes bya ba smos so/_/de'i phyir zhes bya ba ni mjug bsdu ba'i sgo nas 'on pa la sogs pa'i rnam par gzhag pa ston pa yin no/_/yul legs par byed pa'i phyogs la [#]yang nyes pa med do zhes bstan pa'i phyir/_yul yang zhes bya ba
[\[146b.5\]]smos te/_de la gal te sgra legs byas/_/thams cad kyis ni rtogs par 'gyur/_/zhes gang smras pa de la skyon med do/_/ga las she na/_yul gyi nus pa tha dad pa'i phyir ro/_/yul legs par byed pa'i rlung nye ba dang ring ba dag gis yul [#]legs par byed pa tha dad
[\[146b.6\]]pa'i phyir nus pa tha dad pa yin no/_/'on te rtag pa dang thams cad du song ba nyid kyis 'di skyes bu thams cad la khyad par med pa'i phyir 'dzin pa dang mi 'dzin pa mtshungs par 'gyur ba ma yin nam zhe na/_ji ltar yul phyogs zhes bya ba la sogs pa smos so/_/yang rlung dag gis yul
[\[146b.7\]]legs par byed pa yin gyi yul nyid ni ma yin no [#]zhes ji ltar rtogs par bya zhe na/_sgra'i skye ba zhes bya ba la sogs pa smos te/_ngo shes pas sgra khyab pa dang gcig pu nyid du grub pa'i phyir sgra skye ba ma yin te/_de'i phyir shugs kyis sgra'i skye ba yang rtag [#]pa yin no zhes bya bar go'o/_/'on te sa bon dang myu gu la sogs pa bzhin du de
[\[147a\]]
[\[147a.1\]]yod na yod pa nyid kyis [#]sgra rnams sgra tsam gyis [#]'bras bu nyid yin par grub ste/_dper na sa bon la sogs pa yod na myu gu la sogs pa dmigs pa'i phyir de dag de'i 'bras bu nyid yin pa de bzhin du sgra tsam yod na sgra rnams dmigs pa yod pa ma yin nam/_
[\[147a.2\]]'bras bu'i tha snyad ni de tsam gyi rgyu mtshan can yin pa'i phyir ci'i phyir de 'bras bu nyid du mi 'gyur zhe na/_'di la de yod na yod ces bya ba la sogs pa smos te/_dper na rna ba yod na sgra dmigs pa yod de/_de yod na yod pa de las rna ba sgra la skyed par byed pa'i nus pa rjes su
[\[147a.3\]]dpog par byed pa yang ma yin no/_/'o na ci zhe na/_'dzin pa'i nus pa yin pa de bzhin du 'di la yang de yod na yod pa nyid ni sgra rnams kyi [#]nus pa yod pa tsam rtogs pa yin gyi/_skyed par byed pa'i nus pa rtogs par byed pa ni ma yin no/_/de ni nus pa tsam la 'brel gyis [#]nus pa'i
[\[147a.4\]]khyad par la ni ma yin no zhes bya ba'i tha tshig go/_/de'i phyir 'di'i nus pa'i khyad par bsgrub na 'khrul pa nyid yin no zhes bstan pa yin no/_/da ni ji ltar legs par byed pa'i nus pa'i khyad par rtogs she na/_de ru blo ni yang dag bsdus/_/[#]zhes bya ba smos te/_ngo shes pas rtag pa nyid du
[\[147a.5\]]grub pa'i phyir gzhan du mi 'thad pas legs par bya ba'i khyad par de la bshad pa byed pas blo nye bar bsdus pa yin gyi/_de yod na yod pa tsam gyis legs par byed pa'i nus pa rjes su dpog par byed pa ni ma yin no zhes bya ba'i don to/_/gnyi ga legs par byas pa'i phyogs la/_gnyi
[\[147a.6\]]ga legs par byas na yang /_/re re la brjod skyon du 'gyur/_/zhes gang smras pa de la/_gnyi ga legs par byas phyogs la/_/khyed kyi nyes pa gnyis log pa/_/zhes bya ba smos te/_phyogs gnyis ka la yang nyes pa gnyis sngar bstan pa gang yin pa de ni log pa ste/_don med pa
[\[147a.7\]]yin no/_/ji ltar zhe na/_gang gis zhes bya ba la sogs pa smos te/_gang gis zhes bya ba ni/_gang gi [#]phyir te/_rna ba legs par byas pa'am/_sgra legs par byas pa gang yang rung ba ma tshang ba'i phyir sgra rtogs pa ma yin te 'di ltar sgra legs par byas na yang 'on pa la rna ba legs par byas
[\[147b\]]
[\[147b.1\]]pa [#]ma tshang ba'i phyir sgra mi 'dzin la/_ma 'on pa yang mngon par gsal bar ma byas pa'i sgra mi 'dzin to/_/kha cig nyes pa gnyis brjod log [#]pa yin/_/zhes 'don te de yang go bla'o[#]/_/gal te sgra thams cad du song ba yin na ji ltar 'di bum pa la sogs pa bzhin du yul rnam par
[\[147b.2\]]chad pa sna tshogs pa nyid du dmigs te/_'di ltar sgra thams cad du song ba'i phyir rnam par ma chad pa'i ngo bos thams cad du rtogs pa rigs la/_thams cad du song ba la ni nye ba dang [#]ring ba'i tha dad pa rigs pa ma yin la/_de ni thams cad na gnas pa'i phyir yul 'ga' zhig nas
[\[147b.3\]]'ongs pa yang rigs pa ma yin zhing /_rtag pa ni ches cher ring ba dang thung ba dang dman pa la sogs pa'i rang bzhin tha dad pa dang dus tha dad pa yang rigs pa ma yin no/_/de lta bas na yul dang dus dang rang bzhin tha dad du yod pa'i phyir bum pa la sogs pa bzhin du sgra tha dad pa [#]dang mi rtag par
[\[147b.4\]]grub pa'i phyir de ji ltar/_sgra yi skye ba bkag pa'i phyir/_/gzhan du mi 'thad pa yin na/_/khyad par legs par byas pa'i phyir/_/sgra tsam dag las skye bar nges/_/zhes brjod ce na/_'dir smras pa ni/_dper na nyi ma la sogs pa smos te/_'dis ni yul tha dad du yod pa nyid ma nges pa nyid du bstan
[\[147b.5\]]to/_/'on te chu la sogs pa rten tha dad pa nyi ma du ma nyid du rmongs pa'i rgyu yod pa nyid ma yin nam/_'di la ni 'khrul pa'i rgyu cung zad kyang yod pa ma yin te/_gang gi phyir 'khrul pa'i rgyu med pa na zhes bya ba 'dir ni khyad par dang bcas pa gtan tshigs su mngon par 'dod de/_de ji ltar gtan tshigs
[\[147b.6\]]'khrul pa nyid yin zhe na/_gsal byed sgra tsam zhes bya ba smos te/_'di la yang gsal bar byed pa'i sgra tsam tha dad pa'i 'khrul pa'i rgyu mtshan yod pa'i phyir mtshungs so/_/gsal byed sgra tsam rag las phyir/_/zhes bya ba ni sgra 'dzin pa zhes bya ba lhag ma'o/_/de'i yul du zhes bya ba ni
[\[147b.7\]]sgra tsam gyi yul lo/_/de zhes bya ba ni sgra'o/_/dper na gsal bar byed pa'i sgra tsam rnam par chad pa la sogs [#]pa'i sgra'i 'khrul pa'i rgyur 'gyur ba de bzhin du bsgre ba'i phyir/_bar med ces bya ba la sogs pa smos te/_'di ni zhes bya ba ni sgra'o/_/der zhes bya ba ni nam mkha'i phyogs su'o/_/
[\[148a\]]
[\[148a.1\]]thos pa ni sgra zhes bya ba lhag ma'o/_/bar du ma khyab pa'i phyir ni [#]sgra tsam dag gis zhes bya ba la [#]ltos par bya'o/_/de dag ces bya ba ni sgra tsam dag go/_/de dag [#]dang gang las byung zhes bya ba ni sgra [#]rnams so/_/'on te nyi ma gcig yin na yang yul rnam par chad nas
[\[148a.2\]]'dzin pa ma grub pa ma yin nam/_'di ltar mig gis snod tha dad du so so so sor tha dad par nyi ma la sogs pa'i gzugs brnyan yongs su gcod kyi nyi ma ni ma yin no/_/khyed cag la ni gzugs brnyan don gzhan du mi 'dod pas gzugs brnyan du mi 'dzin pa na rgyu mtshan cung zad kyang ma
[\[148a.3\]]mthong ngo zhes de ltar sems pa na gzhan gyi lan gyi dogs pa bsu ba ni/_smras pa zhes bya ba la sogs pa smos te/_smras pa zhes bya ba ni gzhan gyis so/_/cig car zhes bya ba ni cig car gyis so/_/'dir lan bshad pa 'dir smras pa zhes bya ba smos te/_chu'i yul du gnas pa'i nyi
[\[148a.4\]]ma'i 'od g.yo ba'i chos can gyis mig gi [#]'od snang so so la bzlog pa ste/_phyir bzlog pa ni nyi ma ste/_nyi ma'i dkyil 'khor rang gi yul na gnas pa nyid du 'dzin to/_/snod ji bzhin du ni snod ji snyed par ro/_/de bas na lus tha dad du snang ba'i phyir de'i tshe 'di du ma nyid ga las yin te ma
[\[148a.5\]]yin pa nyid do/_/mig gi 'jug pa tha dad pa'i phyir ro snyam du bsams pa yin no/_/mig gi 'jug pa'i dbang gis mig tha dad kyang tha dad pa lta bur 'dzin to zhes bstan pa'i phyir/_ji ltar sor mos zhes bya ba la sogs pa smos te/_cung zad ni bag tsam ste sor mos mig mnan pa na ste/_btsir [#]
[\[148a.6\]]ba na ji ltar dngos po gcig yin yang so sor [#]sna tshogs pa nyid du mthong ngo /_/ga las she na/_mig gi 'jug pa tha dad pa'i phyir ro/_/de kho na bzhin du kho bo cag gis sgra gcig yin na yang tha dad du 'dzin pa'i phyir skyon med do/_/gzhan dag ces bya ba ni/_dper na nyi ma chu sogs su/_/
[\[148a.7\]]gcig kyang cig car sna tshogs dag_/ces 'khrul pa'i yul nyid du bstan pa'i gtan tshigs 'di ma grub pa yin no snyam du sems pa na/_gzugs brnyan don gzhan 'dod pa dag rtsod par byed do/_/gal te nyi ma de nyid mthong gi gzugs brnyan ni ma yin na/_ci'i phyir 'di steng du mthong
[\[148b\]]
[\[148b.1\]]bar mi 'gyur/_gal te yul ji lta ba bzhin du rang gi ngo bo 'dzin pa yin na/_de lta na de mthong bar 'gyur gyi gzhan du ni ma yin te/_de lta ma yin na ha cang thal bar 'gyur ro/_/gzhan yang gal te khron pa la sogs pa der gzugs brnyan skyes par ma gyur na nyi ma la sogs pa gting
[\[148b.2\]]dma' bar zhugs pa ji ltar 'dzin par 'gyur/_der nyi ma la sogs pa de ltar gnas pa ni ma yin no/_/gzhan yang shar du kha bltas pa me long la lta ba na ji ltar nub tu kha bltas par 'gyur/_de'i tshe rgyab tu bltas pa'i gdong pa nye bar skye ba mthong ba ni ma yin no/_/chu dang nyi ma zhes bya ba la
[\[148b.3\]]sogs pas lan 'debs par byed do/_/'di snyam du sems te/_gal te dbang po phyi rol du song ba na nyi ma rtogs par byed na/_de'i phyir steng du gnas pa nyid du mthong ba 'dir 'gyur gyi/_'og tu zhes bya bar ni ma yin no/_/gang gi phyir chos dang chos ma yin pas dbang du byas pa'i lus
[\[148b.4\]]nyid kyi dbang po des 'dzin par byed par 'dod kyi/_steng na gnas pa ni ma yin to/_ji skad du/_gal te dbang pos de nyid dam/_/yang na phyi rol tu don te/_/rtogs byed des 'di lus la 'di/_/rtogs byed de ltar 'gyur ba yin/_/'di ltar rim pa ni 'di yin te/_gang dag chu snod du
[\[148b.5\]]chu dang nyi ma mthong ba de dag gi chu dang nyi ma lta ba'i mig gcig nyid du steng dang 'og gi cha rnam pa gnyis kyis 'jug go/_/de la steng gi char gsal ba'i nyi ma bdag gis te skyes bu mi 'dzin to/_/ga las she na/_rten yon por gnas pa'i phyir te/_de'i tshe mig gi dbang po rtan [#]drang por mi
[\[148b.6\]]gnas pa'i phyir ro/_/brgyud [#]pas 'jug pa'i nyi ma'i 'od zer gyis bskyed pa'i nyi ma log [#]nas 'jug pa ste/_rgyur 'gyur bas rtogs te/_'di ltar nyi ma'i 'od zer gyis 'od dag gi 'jug pa skyed [#]la/_'jug pa ni mig gis so/_/mig dag gis so zhes bya ba 'di ni nyi ma'i brgyud nas
[\[148b.7\]]bskyed pa yin na'o[#]/_/'od bdag ni nyi ma'o/_/sting nas te gong na gnas pa'i nyi ma'i 'og nyid de 'og phyogs na gnas pa lta bur rlom mo/_/gang zhig ce na bdag [#]go/_/'og gi nyi ma gzhan nyid ni ma yin no/_/ga las she na/_de gcig phyir te/_nyi ma de ni tha mi dad pa'i phyir ro/_/gzhan
[\[149a\]]
[\[149a.1\]]dag ni mig ce'o/_/de lta bas na de ma thag tu bshad pa'i mig 'jug pa'i dbang kho nas khron pa la sogs pa dang chu la sogs pa'i snod tha dad par nyi ma mtshams dang bcas par mthong ste/_gzhan du na ji ltar tha mi dad pa tha dad du 'dzin par 'gyur/[ #]shar bltas
[\[149a.2\]]me long lta [#]ba na/_/nub tu bltas pas ji ltar 'gyur/_/zhes bya ba la sogs pa gang smras pa de la/_de ltar zhes bya ba la sogs pa smos te/_dang por mig gi 'od zer gyis byad khyed nas me long la sogs pa'i yul gyi bar du phyin pa'i 'jug pa de ni mdun na gnas pa zhes bya'o/_/
[\[149a.3\]]de dag kyang yul der gtugs te log [#]pa na rang gi gdong ji ltar gnas par 'ong ba de yang phyir log pa yin no/_/de la mdun na gnas par 'jug pa'i gdong gis phyir log par 'jug pa ni bdag phyir log par 'jug pa yin no/_/de'i phyir bdag gis phyir log par 'jug pa skyed
[\[149a.4\]]pa'i gdong du 'gro ste/_'khrul pas phyir log pa'i gdong mthong ngo snyam du rlom pa yin te/_mig gi 'jug pa sna tshogs pa nyid 'khrul pa'i sa bon yin no snyam du bsams pa yin no/_/gzugs brnyan skye bar khas blangs nas lan gdab pa'i phyir/_
[\[149a.5\]]du ma'i yul du 'jug pa'i zhes bya ba la sogs pa smos te/_gzugs brnyan don gzhan du 'gyur ba [#]yin na yang gzugs de dag sna tshogs pa nyid ni yod pa ma yin no/_/ga las she na/_mtshungs pas rtogs par bya ba yin pa'i phyir te/_blo gcig gis
[\[149a.6\]]yongs su gcad [#]par bya ba yin pa'i phyir ro/_/de bzhin du sgra yang blo gcig gis rtogs par bya ba yin pa'i phyir gcig nyid du grub po/_/de'i phyir yul tha dad pas [#]rig par bya ba yang sna tshogs pa nyid du ga las 'gyur/_'on te gang gi phyir yul tha dad pas rig par bya ba nyid yin pa'i
[\[149a.7\]]phyir tha dad pa nyid du grub pa ma yin nam/_de'i phyir ji ltar blo gcig gis gnod ce na/_yul gyi dbye bas zhes bya ba la sogs pa smos te/_gnod byed yin zhes bya ba ni mngon sum ni tshad ma thams cad kyi thu bo yin pa'i phyir ro snyam du bsams pa yin no/_/yul dang dus tha dad pas rig par
[\[149b\]]
[\[149b.1\]]bya ba nyid 'khrul pa yin pa'i phyir tshad ma nyid ma yin no zhes bstan pa'i phyir/_dper na lha sbyin zhes bya ba la sogs pa smos te/_de bzhin sgra yang tha dad min/_/zhes bya ba ni yul dang dus las zhes bya ba kha bskang ngo /_/de ltar yul 'khrul pa'i sgo nas gnyi ga yang 'khrul pa
[\[149b.2\]]yin par bstan nas/_da ni dus tha dad pa [#]'khrul pa yin pa'i sgo nas yul dang dus tha dad pas [#]dmigs pa dag gnyi ga yang 'khrul par 'chad de/_ngo shes pa'i shes pa las gcig nyid du shes pa gang la yod pa de ni de lta bu yin no/_/yul gyis min zhes bya ba ni nye bar mtshon
[\[149b.3\]]pa ste/_de bzhin du dus kyis kyang tha dad pa ma yin ta/_'gal ba med pa'i phyir ro/_/gcig 'khrul pa'i sgo nas gzhan yang 'khrul par ston pa yin no/_/gal te rim gyis zhes bya ba la sogs pas dpe mi 'dra ba nyid du dogs par byed de/_'di ltar lha sbyin yul dang dus
[\[149b.4\]]tha dad pas dmigs na yang tha dad pa ma yin pa gang yin pa [#]der ni mi 'gal ba'i rgyu rim par yod pa yin la/_sgra la ni cung zad kyang yod pa ma yin pas de'i phyir dpe dang don mi 'dra ba yin no/_/'di la yang mi 'gal ba'i rgyu smras pa ni/_khyab pa'i phyir yang blta bar gyis zhes bya
[\[149b.5\]]ba ste/_mi 'gal ba [#]zhes 'brel to/_/sgra tsam rnam pa [#]du ma khyab pa'i phyir zhes sngar bstan pa de yang gi sgras yang bstan to/_/ci'i phyir khyab pa nyid du khas len par byed ce na/_chos gang zhes bya ba smos te/_yul dang phyogs tha dad pa dag la tha mi dad pa'i sgra 'dzin par grub par bya
[\[149b.6\]]ba'i don du chos gang 'thad pa de nyid gzhan du mi 'thad pas khas blangs par [#]bya ba yin la/_'dir yang sgra rtag pa dang khyab pa med par yul dang dus thams cad du 'dzin pa grub par mi 'gyur bas de'i phyir sgra'i rtag pa dang khyab pa nyid gzhan du mi 'thad pas grub bo/_/rang bzhin tha
[\[149b.7\]]dad par bya ba nyid kyang 'khrul pa nyid du bstan pa'i phyir/_dper na sa ni zhes bya ba la sogs pa smos te/_'dir bsam pa ni ma yin no[#]/_/gal te sgrar rtogs pa gsal ba dang mi gsal ba'i tha dad pa gtan tshigs nyid du khas len par byed[#]/_de'i tshe gtan tshigs ma grub pa
[\[150a\]]
[\[150a.1\]]yin te/_gang zhig sgra rtag par 'dod pa de ji ltar de'i rang bzhin tha dad pa gzhan gyi khyad par du smra bar byed/_/ci ste gsal ba dang mi gsal ba la sogs pa'i rnam pa can de'i yul can gyi [#]blo gtan tshigs nyid du brjod na/_de ni rang bzhin tha dad pa med par mi
[\[150a.2\]]srid pa'i phyir de'i tshe gtan tshigs ma nges pa yin te/_dpar nas chen po brkos nas nam mkha' ste/_nam mkha'i snang ba la rang nyid kyis chen po la sogs pa med na yang de la brten pa nyid kyis chen po nyid la sogs [#]pa'i shes pa skye ba de bzhin du sgra yang shin tu ma byas pa yin na
[\[150a.3\]]yang gsal bar byed pa'i sgra tsam tha dad pa'i phyir rnam pa de lta bu'i rang bzhin tha dad pa med na yang blo tha dad pa 'di 'byung ba yin no/_/de nyid bshad pa ni des 'dir de ltar zhes bya ba la sogs pa'o/_/yang 'di ni gzhan gyi [#]khyad par yin gyi rang nyid kyis ni ma yin no zhes bya ba ji
[\[150a.4\]]ltar rtogs par bya zhe na/_sgra 'jug pa na zhes bya ba la sogs pa smos te/_'dis ni 'di bstan te/_blo la yod pa nyid kyi gsal ba dang mi gsal ba dag sgra la sgro btags nas 'khrul pa yin gyi sgra rang nyid kyis rag [#]pa la sogs pa srid pa ma yin te/_de ni ngo shes pas gcig
[\[150a.5\]]nyid du grub pa'i phyir ro/_/yang ci ste gal te yul de ltar rang bzhin tha dad par ma gyur na blo yang ga las 'gyur snyam na/_bum pa la sogs la yang zhes bya ba la sogs pa smos te/_ji ltar bum pa la sogs pa la rang bzhin tha dad pa med na yang gsal bar byed pa tha dad pa'i phyir/_blo
[\[150a.6\]]gsal ba dang gzhan [#]pa la sogs pa tha dad par 'gyur ba de bzhin du sgra yang rang las rang bzhin tha dad pa med na yang gsal bar byed pa'i sgra tsam tha dad pa'i phyir ring po la sogs pa tha dad par 'gyur ro zhes bya ba la skyon med do/_/gzhan yang sgra rtog [#]par byed pa'i nus pa gzhan du mi 'thad pas
[\[150a.7\]]sgra mi rtag pa nyid dam bca' ba'i gnod pa bstan pa'i phyir don dang 'brel pa mthong ba'i zhes bya ba la sogs pa smos te/_'di ni don gyis [#]go ba sngon du 'gro ba can gyi don gyis go ba yin te/_'di ltar sgra las byung ba'i shes pa gzhan du mi 'thad pas sgra'i rjod par byed pa'i nus pa grub bo/_/
[\[150b\]]
[\[150b.1\]]nus pa de yang sgra rtag pa med par mi 'thad pa'i phyir don gyis go ba sngon du 'gro ba can gyi don gyis go ba yin no/_/de nyid rgyas par ston par byed de/_re zhig 'brel pa ma bzung [#]bar sgra yod pa tsam gyis rjod byed du 'gyur ba ma yin no/_/gal te de ltar zhes bya ba ni gal te don dang 'brel pa
[\[150b.2\]]ma mthong yang rjod byed du 'gyur na de'i tshe snga na med pa yang ste dang po thos pa rgya gar gyi gling na gnas pa'i ba lang gi sgra yang rang gi don gsal bar byed par 'gyur ro/_/'on te 'di thams cad la rtsod pa med pa'i [#]grub pa la sgrub pa ma yin nam/_/'brel pa mi shes pa'i sgra ni rjod par byed
[\[150b.3\]]pa [#]'ga' yang 'dod pa ma yin te/_rtag pa de ji ltar 'brel pa shes pa 'dis rtogs par 'gyur zhe na/_'di'i 'brel pa zhes bya ba la sogs pa smos te/_sgra dang don mdun du gzhag nas de dag gi 'brel pa byed cing byas nas kyang de las dus phyis don shes par byed la/_sgra ni
[\[150b.4\]]brjod ma thag tu 'jig pa'i phyir 'di mi rigs so/_/'di nyid 'chad pa ni/_mi rtag [#]pa ni 'thad ma yin/_/zhes bya'o[#]/_/ci ste dus de tsam nyid du gnas pa yin na a'i 'o na dus gzhan du gnas pa yang mi zlogs [#]pa nyid yin te/_'gal ba med pa'i phyir ro/_/ji skad du/_de snyed dus
[\[150b.5\]]su bstan pa 'di/_/su zhig phyi nas 'jig par byed/_/ces bshad pa lta bu'o/_/yang ci ste 'brel pa'i dus kyi bar du gnas la phyis rang nyid kyis 'jig go snyam na/_gzhan la 'brel pa zhes bya ba la sogs pa smos te/_gzhan la ni brda'i dus na yod pa'o/_/lhag ma ni don
[\[150b.6\]]go bar zad do/_/ci ste zhes bya bas gzhan gyis [#]bsam pa rtogs par byed pa yin te/_gzhan 'ga' zhig kyang zhes bya ba ni sbyor ba'i dus na [#]brda'i dus na yod pa'i sgra bzhin du rang bzhin gyi rjod par byed pa [#]'gyur ba nyid do zhe na/_de ni yang dag pa ma yin te/_rgyu mtshan med par
[\[150b.7\]]sgra 'di ni don 'di'i rjod par byed pa yin no zhes nges pa med pa'i phyir ro/_/'on te nges pa med do zhes ji ltar brjod/_ji [#]ltar ga las don rtogs par 'gyur ba de nyid rang bzhin gyis don rtogs par byed do zhes gsal po nyid du nges par byed pa ma yin nam zhe na/_ga las zhes bya ba
[\[151a\]]
[\[151a.1\]]la sogs pa smos te/_'di ni don gyis [#]rtogs par byed pa yin no zhes bya ba'i nges pa 'di nyan pa po rnams la 'gyur ba bden te/_de dag las don rtogs pa skye ba'i phyir ro/_/sbyor ba po rnams la ni 'di rnyed par dka' ste/_'di dag [#]sgra de las don rtogs par
[\[151a.2\]]byed pa ma yin no/_/de dag ni gzhan gyis rtogs [#]par bya ba kho na'i phyir sgra sbyor ba yin na/_de gang las smra ba po rnams kyi des pa 'thad pa yin/_de nyid ston par byed pa ni/_'di mi shes pas zhes bya ba la sogs pa'o/_/de'i phyir de ltar na mi shes pa'i phyogs la nyes pa 'di yin
[\[151a.3\]]no/_/shes pa'i phyogs la yang 'di des sngar nges par shes pa'i phyir 'di bstan pa'i stobs kyis 'ongs pa yin no zhes bstan pa'i phyir/_gal te shes na zhes bya ba la sogs pa smos so/_/'on te ji ltar sgron me la sogs pa'i 'od zer sar pa yin yang don gsal bar byed pa
[\[151a.4\]]de bzhin du sgra yang 'dra bar byed par 'gyur ro zhe na/_sum lhag ma yin pa'i phyir/_/zhes bya ba smos te/_sgron ma mngon sum gyis lhag ma nyid ni yan lag gi dngos po ste/_de ni yul legs par byas pas sam dbang po legs par byas pas mngon sum gyis [#]shes pa'i yan
[\[151a.5\]]lag tu 'gro ba na gsar pa yin yang gsal bar byed par 'gyur la/_sgra ni dngos su dbang po las 'das pa'i don ston par byed [#]pa'i phyir gtso bo yin te/_de'i phyir mi 'dra'o/_/yang na mngon sum gyi yan lag gang yin pa de 'brel pa shes pa la ltos pa med pa yang gsal bar
[\[151a.6\]]byed de mig yin no/_/sgron ma yang mngon sum gyi yan lag yin te/_de lta bas na sar pa yin yang gsal bar byed pa yin la/_sgra ni lkog tu gyur pa'i yul can yin pa'i phyir mngon sum gyi yan lag ma yin pas mi mtshungs so/_/'on te yang sgra [#]gsar pa yin yang snga ma dang 'dra ba'i
[\[151a.7\]]rjes su 'brangs nas spyod par byed par 'gyur ba ma yin nam zhe na/_'dra ba nyid ni ma rtogs phyir/_/zhes bya ba la sogs pa smos te/_'dra ba ma rtogs par de'i sgo nas rjod par byed pa nyid du rigs pa ma yin te/_ha cang thal bar 'gyur ba'i phyir ro/_/gzhan yang 'dra ba rtogs pa [#]zhes bya ba re zhig
[\[151b\]]
[\[151b.1\]]lta zhog[# ]/'dra ba nyid mi srid do zhes bstan pa'i phyir gcig pa gang zhes bya ba la sogs pa smos te/_gcig gis rjod par byed pa grub na/_de dang 'dra ba'i phyir cig shos de lta bu kho na'o zhes bya bar brtag par byas na de yang srid pa ma yin te/_sgra thams cad don dang 'brel pa nyid du ma
[\[151b.2\]]rtogs pa'i phyir ro/_/yang ci ste sngar brda'i dus su mthong ba gang yin pa de nyid don dang ldan pa nyid yin te/_des na cig shos dang 'dra bar 'gyur ro zhe na/_de tshe tsam long khom ga las/_/zhes bya ba smos te/_sngar mthong ba'i sgra de srid du gnas pa'i long khom ga las te/_de ni brjod
[\[151b.3\]]ma thag tu 'jig pa yin pa'i phyir ro/_/gal te brjod ma thag tu 'jig pa de lta na yang ci'i phyir don dang ldan par mi 'gyur zhe na/_gnyis sam gsum zhes bya ba la sogs pa smos te/_yang nas yang du 'byung bar mthong ba ni sgra dang don gyis 'brel pa shes pa yin gyi/_lan cig
[\[151b.4\]]dmigs pas [#]ni ma yin no/_/ci ste ris [#]mthun pa gzhan 'dzin pa na de nyid don dang bcas par 'gyur ro zhes brjod na/_de ni mi rigs te de'i phyir sgra gzhan ma rtogs pa rnams kyis zhes bya ba la sogs pa smos te/_rtogs pa po gang dag sgra gzhan ma rtogs pa de dag thos pa'i dus na 'di
[\[151b.5\]]don rtogs par byed pa ma yin te/_de'i tshe tha dad pa'i rten can gyi 'dra ba med pa'i phyir ro/_/yang de nyid sgra gzhan ma rtogs pa'i rtogs pa po [#]de dag gi don rtogs par byed pa [#]yin no zhes bya ba ni 'jig rten las 'das pa yin te/_ci [#]ltar gcig la byed pa dang mi byed pa phan tshun 'gal
[\[151b.6\]]bdag tu 'gyur/_gzhan thos pa la zhes bya ba ni gzhan ris mthun pa'i sgra'i yul can gyi thos pa rtogs pa po gang dag la yod pa de dag la de skad ces bya'o/_/de ltar re zhig rjod par byed pa nyid gzhan du mi 'thad pas sgra rtag pa nyid du bsgrubs nas da ni 'brel pa byed pa gzhan du mi
[\[151b.7\]]'thad pa sgrub [#]pa'i phyir/_re zhig sgra ni zhes bya ba la sogs pa smos te/_dang por brjod la de las 'brel pa byed cing de las tha snyad du byed do zhes bya ba'i rim pa 'dis tha snyad brjod ma thag tu 'jig pa'i rim can ma yin pa la ji ltar 'gyur/_zhig pa la 'brel par bya bar mi nus pa 'ba' zhig
[\[152a\]]
[\[152a.1\]]tu ma zad des rtogs [#]pa yod pa yang ma yin te/_tha snyad kyi dus su rjes su [#]mi 'gro ba'i phyir dang /_brda yang tha snyad kyi don du yin pa'i phyir ro/_/de [#]phyir zhes bya ba la sogs pas mjug sdud par byed de/_gang la 'brel pa yod pa ma yin pa 'di ni ma 'brel pa
[\[152a.2\]]ste/_ma 'brel pa'i phyir dang zhes pa'i phyir [#]re zhig snga ma ste/_brda'i dus na yod pa'i sgra ni don med pa yin no/_/'o na ni tha snyad kyi [#]dus na yod pa don dang bcas par 'gyur ro zhe na/_phyi ma zhes bya ba la sogs pa smos te/_'o na gal te rim can ma yin pa rim gyis brjod pa la
[\[152a.3\]]sogs pa mi 'thad na 'o na cig car ba yin la rag mod ce na/_sgra brjod pa dang zhes bya ba la sogs pa smos te/_sgra brjod pa dang 'brel pa byed pa dang 'jig rten gyi tha snyad ces bya ba gsum po 'di dag ni bya ba yin no/_/rang gi ngo bo nyid kyis rim pa dang ldan pa de dag ni cig car bya bar
[\[152a.4\]]nus pa ma yin cig car ma yin par yang 'brel pa byed par mi 'thad do/_/rim pa la sdod na ni sgra nges par dus gzhan du gnas par khas blangs par 'gyur ro/_/yul dang dus sogs zhes bya bas mjug sdud par byed de/_sogs pa'i sgras byis pa dang gzhon nu la sogs pa'i gnas
[\[152a.5\]]skabs gzung ngo /_/sngon du zhes bya ba ni sgra gzhan ma thos phyir zhes bya ba dang sbrel bar bya'o/_/des na don [#]'gyur te sngar brda'i dus su don dang ldan pa'i sgra gzhan ma thos pa'i rgyu'i phyir/_khyed kyi lugs kyis yul la sogs pa'i bye brag gis tha dad pa'i tha snyad du byed pa po rnams
[\[152a.6\]]'brel pa ma byas pa'i sgra gcig kyang grub par 'gyur pa ma yin no/_/de lta bas na 'brel pa ma byas par khas blang bar [#]bya'o/_/de ni 'brel pa brjod pa gzhan du mi 'thad pas sgra rtag pa nyid yin no zhes bstan pa'i phyir 'brel pa byed pa skyon gang yin pa de brjod pa la yang yin no zhes bsgre
[\[152a.7\]]ba ni/_'di yi [#]'brel pa brjod na yang /_/zhes bya ba la sogs pa smos te/_ji ltar zhes rtogs [#]na/_zhig dang zhes bya ba la sogs pa smos te/_zhig pa ni 'das pa'o/_/med pa ni ma 'ongs pa ste/_de dag na med pa'i phyir 'brel pa brjod pa srid pa ma yin no/_/de ltar [#]byung ba yang de ni brjod ma
[\[152b\]]
[\[152b.1\]]thag tu 'jig pa nyid kyis gang las dus de snyed pa yin/_de nyid ston pa ni/_smra ba po nyan pa'i zhes bya ba la sogs pa ste/_smra ba pos sngar thos pa'i sgra nyan pa po la bstan par nus pa ma yin te/_de ni sngar 'gags zin pa'i phyir ro/_/gang yang ston par byed pa'i don dang ldan pa de yang
[\[152b.2\]]bstan par bya bar mi nus[#]/_de la sngar 'brel pa ma byas pa'i phyir ro/_/'dra bar brjod ces bya ba de tsam zhig srid pa yin la/_de yang yod pa ma yin te/_de yi [#]tshe na 'dra ba'i sgra/_/zhes bya ba la sogs pa smos te/_'di gang ci yang rung bas 'dra bar 'dod pa ni ma yin no/_/'o na ci zhe na/_
[\[152b.3\]]don dang ldan pa yin la de yang mi 'thad do/_/gal te nyan pa pos don dang ldan pa'i sgra 'ga' zhig dmigs par gyur na de'i tshe de dang 'dra bar 'thad par 'gyur te/[ #]gang gi phyir sngar brda'i dus su don dang ldan par 'dzin pa med pa'i phyir 'di rigs pa ma yin no/_/'o na brjod bzhin pa
[\[152b.4\]]gang yin pa de don dang ldan par 'gyur ro zhe na/_rang nyid kyis zhes bya ba la sogs pa smos te/_'di brjod bzhin pa na yang don dang ldan pa ma yin te/_de la sngar 'brel pa ma byas pa'i phyir ro zhes bshad zin to/_/smra ba po zhes bya ba la sogs pas gang gi tshe smra ba po yang rim gyis nyan pa
[\[152b.5\]]por 'gyur ba de'i tshe de la yang snga mar thos pa'i sgra ni don ldan pa zhes bya ba la sogs pa'i nyes pa'i tshogs de dag nyid 'thob pa yin no zhes ston pa yin no/_/de'i phyir 'dis ni smra ba po thams cad kyi sgra don dang ldan pa 'ga' yang yod pa ma yin no zhes bstan par 'gyur ro/_/de'i phyir
[\[152b.6\]]zhes bya ba mjug sdud pa yin no/_/brjod bya rjod byed ces bya ba la sogs pas gzhan gyi phyogs snga ma'i dogs pa bsu ba yin no[#]/_/brjod par bya ba dang rjod [#]par byed pa dag go/_/phan tshun go rims bzhin du brjod bya rjod byed kyi nus pa rang bzhin du gyur pa yod pa nyid ma yin no/_/'o na
[\[152b.7\]]ji ltar sgra las rtogs pa skye bar 'gyur zhe na/_gal te mig gi zhes bya ba la sogs pa smos te/_gang zhig gang du brda la ltos te rgyu'i dngos po yin pa de ni rang bzhin ma yin te/_dper na mig gi brda las byung ba bzhin [#]no/_/sgra'i rtogs pas rgyu'i dngos po yang brda la ltos pa
[\[153a\]]
[\[153a.1\]]yin no zhes bya ba ni khyad [#]par byad pa 'gal ba dmigs pa'o/_/'dis kyang rtag pa nyid du dam bca' ba'i gnod pa rgyas par bshad pas 'jig [#]par byed pa yin no/_/brda ni zhes bya ba la sogs pas lan 'debs par byed de/_'di 'di'i ming yin no zhes bya ba ni brda
[\[153a.2\]]ste/_de skyes bu so so ste mi so so la byed dam skyes bu so so'i brjod pa'i 'brel pa so so la'am/_yang na 'gro ba'i dang po'i [#]ste 'gro ba chags pa'i dus su byed pa po dbang phyug la sogs pa la lan ci zhig [#]ste/_dus gcig gis byed ces bya ba rnam par rtog pa gsum mo/_/'brel pa'i re
[\[153a.3\]]rer [#]zhes bya ba la/_sgra dang don dag gi 'brel pa byed pa na yang res 'ga' sems can re re la tha dad pa'am/_yang na gcig kho na yin zhes bya ba rnam par rtog pa gnyis so/_/gcig nyid kyi phyogs la rigs bzhin du yul dang dus tha dad du rjes su 'gro ba'i phyir byas par mi 'gyur
[\[153a.4\]]te/_rtag pa nyid du 'gyur ro zhes bya ba'i tha tshig go/_/ci ste sems can so so la tha dad pa de'i tshe sems can re re blo tha dad par 'gyur te/_shes pa tha dad pa'i rgyu mtshan ni shes bya tha dad pa yin pa'i phyir ro/_/ba lang la sogs pa'i sgra rnams lan brgyar sbyar na yang tha snyad 'dogs
[\[153a.5\]]pa po rnams kyis [#]blo tha dad par mi 'gyur te/_tha mi dad par zhen pa nyid kyis tha snyad du byed pa'i phyir ro/_/gzhan yang gal te 'brel pa sems can re re la tha dad pa yin pa de'i tshe gdon mi za bar blo tha dad par 'gyur bar bya dgos te/_de lta yin dang tha snyad chad par 'gyur ro zhes bstan pa'i
[\[153a.6\]]phyir/_smra ba [#]po nyan pa [#]po'i blo zhes bya ba smos te/_tha dad phyir na zhes bya ba la yul gyi zhes bya ba khong nas dbyung ngo /_/des na don 'dir 'gyur te/_smra ba po dang nyan pa po'i blo'i yul gang yin pa de tha dad pa'i phyir don gcig tu zhes pas tha snyad du byed par mi 'gyur ro/_/ji ltar zhe na/_smra
[\[153a.7\]]ba'i blo la zhes bya ba smos so/_/brda'i [#]skyes bu so so la'am zhes gang smras pa 'di las sun 'byin pa brjod pa ni/_nyan pa po la zhes bya ba rgyas par ro/_/nyan pa la phyed min zhes bya ba ni de ni zhig zin pa'i phyir ro/_/ston byed de yang ma mthong ngo /_/zhes bya ba ni [#]sngar ma mthong ba'i phyir ro/_/
[\[153b\]]
[\[153b.1\]]bum pa la sogs pa [#]la zhes bya ba ni ha cang thal bar 'gyur ba bstan pas sun 'byin pa ma nges pa nyid du [#]dogs par byed pa ste bum pa la sogs pa la yang thal bar 'gyur ba mtshungs te/_'di ltar bum pa don byed par nus pa mthong ba gang yin pa de ni bya bar nus pa ma yin te/_de ni grub pa
[\[153b.2\]]nyid kyis [#]zhig pa'i phyir ro/_/gang yang da ltar byed pa'i don byed par nus par mthong ba yang ma [#]yin te/_de ni ma grub pa'i phyir ro/_/lan smras pa ni/_ma yin spyi ni ma grub phyir/_/zhes bya ba ste/_ma yin zhes bya ba [#]ni phyogs snga ma spong ba yin no/_/gang las she na/_spyi bsgrubs zin
[\[153b.3\]]pa'i phyir/_de'i sgo nas nus pa grub pa yin no snyam du bsams pa yin no[#]/_/'di nyid gsal bar bya ba'i phyir/_gal te yang zhes bya ba la sogs pa smos te/_gal te yang chu 'dzin pa la sogs pa la nus par mthong ba'i bum pa ni gsal bar bya bar nus pa ma yin te/_grub nas zhig
[\[153b.4\]]pa'i phyir ro/_/gang yang da ltar yod pa de'i don byed par nus pa ma bkag pa ni [#]de lta na yang gsal ba thams cad la rnam pa'i sgo nas don byed par nus par grub par 'gyur ro/_/ji ltar zhe na/_de la zhes bya ba la sogs pa smos te/_de la zhes bya ba ni rnam pa la'o/_/kha cig tu de
[\[153b.5\]]la [#]thog ma dang ldan te [#]ces 'don pa de'i don ni 'di yin te/_chu 'dzin pa la sogs pa'i nus pa de la thog ma dang ldan pa yod de/_rnam pa ni rtag pa yin pa'i phyir dang /_de yang rten dang shin tu tha mi dad pa'i phyir ro/_/ji skad du/_rigs la sogs pa gsal ba las/_/nged [#]la gzhan nyid du
[\[153b.6\]]gnas min/_/zhes bshad pa bzhin no/_/'o na 'brel pa yang rnam pa'i sgo nas thog ma med pa nyid du 'gyur ro zhe na/_'di ni mi rigs te/_de'i phyir/_khyod kyi 'brel pa thog ma can/_/zhes bya ba smos so/_/gzhan yang gal te de'i yang ste/_sgra dang don gyis 'brel pa'i phyir/_/rtag
[\[153b.7\]]par khas len pa de lta na rtag pa zhes bya ba'i dngos po yod pa'i phyir kho bo cag gi 'dod pa grub po/_/skabs su bab pa'i sgra nyid ni mi 'grub po zhe na[#]/_rnam pa gnyis [#]mi srid do zhes bya ba smos te/_rnam pa gnyis ni 'brel pa dang /_/de'i spyi'o/_/rnam pa gcig kho na yod kyi spyi ni ma yin te/_de ni gsal
[\[154a\]]
[\[154a.1\]]ba du ma'i mthar thug pa'i phyir dang 'brel pa yang gcig yin pa'i phyir ro/_/ji ltar 'brel pa gcig yin zhe na/_'brel pa nus pa [#]zhes bya ba la sogs pa smos te/_nus pa las ma gtogs pa'i 'brel pa yod pa ma yin no/_/gal te de lta yin na de las cir 'gyur
[\[154a.2\]]zhe na/_'di'i tha dad kyang zhes bya ba la sogs pa smos te/_tha dad pa ni du ma nyid do/_/ci'i phyir mi mthong zhes bya ba 'di la rgyu smras pa ni/_de ni zhes bya ba la sogs pa smos te/_de ni rtag tu 'bras bus rjes su dpag par bya ba yin te/_ji skad du/_dngos po rnams kyi nus pa ni/_/'bras
[\[154a.3\]]bu don gyis go bas bsgrub/_/ces bshad pa yin [#]no/_/de'i phyir 'di 'bras bu tha dad pa'i rjes su 'jug ste/_rjes su 'brang ba bzhin no/_/bdag nyid la yod pa'i tha dad pa shes par bya ba'i don du [#]'bras bu tha dad pa mthong ba med par nus pa tha dad par shes par nus pa ma yin no/_zhes bya ba'i
[\[154a.4\]]tha tshig go/_/'dir ni 'bras bu tha dad pa yod pa yang ma yin te/_'di ltar de'i 'bras bu ni rtog [#]pa nyid yin la/_de yang sgra la dmigs pa'am/_don la dmigs pa [#]yin grang /_re zhig dang po na tha dad pa ma yin te/_sgra ni rtag tu ngo shes par bya ba yin pa'i phyir ro/_/don la
[\[154a.5\]]dmigs pa yang ma yin te/_lan brgyar brjod kyang ba lang gi sgra la sogs pa las gzhan dang 'dra ba'i rtogs pa skye ba ma yin no/_/klags te bshad pa ni gzhan du mi 'thad ces bya ba la sogs pa ste/_don rtogs pa gzhan du mi 'thad pas brjod par bya ba dang rjod par byed pa'i nus pa
[\[154a.6\]]rtogs la/_nus pa gcig [#]nyid kyis brjod par 'dod pa'i don grub pa'i phyir nus pa du ma rtogs pa don med do/_/gzhan du mi 'thad pa'i nus pa tha dad pa rjes su dpag par mi nus te/_de ni nus pa tsam nyid la mthu yod pa'i phyir ro/_/'di las kyang 'brel pa byed par rigs pa ma yin te/_
[\[154a.7\]]des na 'brel pa rtogs [#]pa yin no zhes bstan pa'i phyir/_'brel pa brjod [#]pa'i dus su yang /_/zhes bya ba la sogs pa smos te/_'di ltar 'di ni ba lang ste/_rkang pas reg par mi bya'o zhes smras pa dang /_skyes bu 'ga' zhig gis brjod bya rjod byed kyi 'brel pa bzung [#]nas 'brel pa sngon
[\[154b\]]
[\[154b.1\]]du 'gro ba can gyis don rtogs pa yin la/_gzhan dag 'brel pa mi shes pa ni rang gi ngo bo nyid shes kyi don ma yin no/_/de la gal te 'brel pa dngos por gyur pa ma yin na de'i tshe skyes bu thams cad tha snyad la byang yang don nges par 'dzin par mi 'gyur ro/_/gcig la yod pa dang med pa
[\[154b.2\]]phan tshun 'gal ba dag rigs pa ma yin te/_de lta bas na 'brel pa rtag tu gnas pa nyid yin no/_/gal te 'brel pa rtag tu gnas pa yin na/_ci'i phyir thams cad kyi tshe thams cad la don rtogs par mi 'gyur snyam pa'i rtsod pa'i dogs pa bsu nas rgyas par lan gdab par bya ba'i phyir/_gal te
[\[154b.3\]]yod na zhes bya ba la sogs pa smos so/_/ma yin zhes bya ba ni ha cang thal bar 'gyur ba zlog par byed pa yin no/_/ga las she na de la las ma bzung [#]ba'i phyir ro/_/gal te ma bzung [#]ba de lta na yang ci'i phyir rang gi 'bras bu skyed par mi byed/_g.yul gyi ser ga la sogs pa'i nang du zhugs pa'i
[\[154b.4\]]phyir sa bon la sogs pa bdag nyid kyi 'bras bu mi spong ngo zhe na/_'brel pa rang bdag ces bya ba la sogs pa smos so[#]/_/shes par byed pa'i chos ni gzhan yin la/_skyed par byed pa [#]yang gzhan yin te/_sgra ni du ba bzhin du don shes par byed pa yin gyi/_sa bon la sogs pa bzhin
[\[154b.5\]]du skyed par byed pa ma yin pa'i phyir skyon med do/_/'on te ji ltar yod pa dang med pa'i phan tshun 'gal ba'i phyir gcig la mi rigs pa de bzhin du 'dzin pa dang mi 'dzin pa dag kyang ma yin nam/_ci ste 'di dag mi 'gal na/_de ni yod pa dang med pa dag la ci zhig sdang zhe na/_la lar
[\[154b.6\]]don ni yod na yang /_/zhes bya ba la sogs pa smos te/_chos can gcig la phan tshun 'gal ba'i chos zhan pa 'gal gyi/_chos can gzhan la ni ma yin no/_/'dzin pa dang mi 'dzin pa dag kyang skyes bu tha dad pas chos can tha dad pa'i rten can yin pa'i phyir mi 'gal gyi/_yod pa dang med pa
[\[154b.7\]]dag ni ma yin te/_de dag gi rten chos can [#]gcig nyid du 'dod pa'i phyir ro zhes bya ba ni bsdus pa'i don to/_/'on te 'dzin pa dang mi 'dzin pa'i phyogs la yang shugs kyis yod pa dang med pa [#]dag gzhi gcig la phan tshun 'gal ba khyod la 'byung bar 'gyur ba ma yin nam/_'di ltar dngos po yod
[\[155a\]]
[\[155a.1\]]pa dang med pa dag gis 'dzin pa dang mi [#]'dzin pa dag la khyab ste/_de dag ni de'i rgyu mtshan can yin pa'i phyir ro/_/de lta ma yin na yul rung bar mtshungs pa can gyi skyes bu gnyis gcig kho nas mthong gi gzhan gyis ni ma yin no zhes bya ba 'di la rgyu brjod par bya
[\[155a.2\]]dgos so zhe na/_long dang ma long zhes bya ba la sogs pa smos te/_dper na long ba dang cig shos dag gi drung na gnas pa'i gzugs mig ma tshang ba med pa kho nas dmigs kyi cig shos kyis ni ma yin te/_de dag la dkar po la sogs pa [#]yod pa dang med par 'gyur ba ni ma yin pa de bzhin
[\[155a.3\]]du 'brel pa la yang yin no/_/'di la rgyu ci zhig yod snyam du rtogs [#]pa bzlog pa'i phyir 'thad pa smras pa ni/_mi yi nus dang nus med pa'i/_/zhes bya ba la sogs pa smos so/_/'di nyid 'chad de don yod pa [#]kho na dmigs pa'i rgyu ni ma yin no/_/'o na ci zhe na/_skyes bu la yod
[\[155a.4\]]pa'i nus pa yang yin no/_/des na don yod na yang skyes bu 'ga' zhig la nus pa yod pa'i phyir/_mi 'dzin pa 'gal ba med pas mi 'dzin pa la don med pas ma khyab po/_/gal te de lta na 'brel pa yod na yang skyes bu rnams kyi [#]nus pa dang /_nus pa med pa tha dad pa'i phyir
[\[155a.5\]]sgra las don 'dzin pa dang mi 'dzin pa dag tu 'gyur ba'i phyir thams cad mtshungs so zhe na/_'brel pa [#]gzhan las zhes bya ba la sogs pa smos te/_don rtogs pa ni 'brel pa [#]'dzin pa sngon du 'gro ba can yin pa'i phyir ro snyam du bsams pa yin no/_/gzhan zhes bya ba ni rgyu dang
[\[155a.6\]]'brel lo/_/mthong ba'i zhes bya ba ni/_sgra dang don rtogs par te [#]zhes bya ba 'di la ltos nas 'di drug pa yin no/_/'brel pa las zhes bya ba ni gzhan la ltos nas lnga pa'o/_/'dir zhes bya ba ni sgra dang don gyi [#]tha snyad la'o/_/gzhan dag ni mi rnams kyi nus pa dang nus pa med pa 'dir
[\[155a.7\]]rgyu tha dad pa'i phyir 'gal ba med pas zhes bya ba 'di nyid la 'thad pa'i ngo bor smras na rjod par byed do/_/'brel pa las zhes bya ba ni skyes bu'i nus pa las zhes bya ba'i don to/_/'di ni zhes bya ba ni dkar po la'o/_/dpe las byung ba'i don mjug bsdu bar bya ba'i phyir/_de kho na bzhin zhes
[\[155b\]]
[\[155b.1\]]bya ba la sogs pa smos te/_'dis tha snyad du byed pas na tha snyad de sgra dang don gyi 'brel pa'o/_/de dmigs pa ni yongs su shes pa'o/_/de ni dbang po dang mtshungs te/_'di ltar gang dag la dbang po de yod pa de dag kho nas don rtogs kyi gang dag la med pa de dag ni don yod na mi dmigs so/_/
[\[155b.2\]]de bzhin du gang dag la 'brel pa yongs su shes pa yod pa de dag sgra dang don rtogs kyi/_gang dag med pa de dag ni 'brel pa yod na yang mi dmigs pa'i phyir/_thams cad du mtshungs so/_/gzhan yang thog mar 'brel pa'i byed pa po gang yin pa de la su zhig gis 'brel pa [#]bslabs zhes bya ba
[\[155b.3\]]'di yang[#] brjod par bya dgos so/_/rang nyid kyis so zhe na/_ma yin te/_de kho na bzhin du gzhan dag la yang [#]thal bar 'gyur ba'i phyir ro/_/ci ste gzhan las yin na de yang gang las yin/_de'i yang gzhan las yin no zhe na/_'o na de ltar na thog ma med pa'i phyir sus kyang byed pa ma yin no
[\[155b.4\]]zhes ston pa ni/_mi shes pa dag ces bya ba la sogs pa smos te/_sbyor ba ni gang sgra dang don gyi 'brel pa yin pa de ni rgan po'i tha snyad sngon du 'gro ba can yin te/_'brel pa yin pa'i phyir da ltar ba'i 'brel pa bzhin no/_/rtsod [#]pa'i gzhir gyur pa yang 'brel pa yin no zhes bya ba ni rang
[\[155b.5\]]bzhin gyi gtan tshigs so/_/de ltar re zhig skyes bu so so la brda mi srid do zhes bstan zin to/_/da ni brjod pa re re la zhes smras pa gang yin pa de bsal bar bya ba'i phyir/_brjod pa re re zhes bya ba la sogs pa smos te/_tha snyad yod [#]pa'i phyir ro zhes bya ba ni tha snyad 'jug pa'i phyir ro/_/de lta
[\[155b.6\]]ma yin na sngar brda [#]byas pa'i phyir tha snyad 'jug par mi 'gyur ro [#]zhes bya ba'i tha tshig go/_/da ni 'gro ba'i dang por zhes gang smras pa de dgag pa'i phyir/_'byin pa'i dang po zhes bya ba smos te/_de 'dra ba'i [#]zhes bya ba ni sgra dang don gyi 'brel pas stong pa'i 'byin pa dang sdud pa'i bdag nyid do/_/'di 'dra'i
[\[155b.7\]]min zhes bya ba ni thams cad rgyun chad pa'i bdag nyid de/_de la tshad ma med pa'i phyir ro/_/'o na ji ltar 'jig rten na 'jig pa la sogs pa'i tha snyad rab tu grags pa yin zhe na/_'jig pa chen po zhes bya ba la sogs pa smos te/_dam pa'i don du zhes bya ba ni thams cad rgyud [#]chad pa'i bdag
[\[156a\]]
[\[156a.1\]]nyid de/_kun tu brtags pa ni mi dgag go zhes bsams pa yin mngon no[#]/_/shes ma yin zhes bya ba ni 'jig rten gyis so/_/de skad ston pa ni las rnams zhes bya ba la sogs pa'o/_/yang ci'i phyir don dam par mi 'dod ce na thams cad zhig pa zhes bya ba la sogs pa
[\[156a.2\]]smos te/_'jig pa don dam pa pa yin du chug mod/_de ltar na yang de'i tshe dran pa dang shes rab la sogs pa'i 'du byed nyams pa'i dbang phyug la sogs pa'i byed pa po 'ga' yang med pa'i phyir 'brel pa byed par rigs pa ma yin no zhes bstan pa'i phyir/_gang zhig 'brel pa zhes bya
[\[156a.3\]]ba la sogs pa smos te/_mi rigs zhes bya ba ni de ni rgyas par bkag zin pa'i phyir ro/_/go rims zhes bya ba la sogs pas gzhan gyi lan dogs par byed de/_yi ge'i go rims nyid tshig tu 'dod kyi gsal ba ni ma yin no/_/de yang skyes bu'i 'dod pa la rag las pa'i phyir mi rtag pa nyid
[\[156a.4\]]yin la/_de'i phyir yi ge rnams kyang mi rtag par 'gyur te/_go rims ni yi ge dag las don gzhan ma yin pa'i phyir ro/_/ji ltar zhe na/_gang phyir tshig ni zhes bya ba la sogs pa smos te/_'di ltar yi ge'i bdag gi tshig nyid rjod par byed par 'dod do[#]/_/gang gi phyir tshig gi blo ni yi ge'i
[\[156a.5\]]rim pas byas kyis [#]gsal bas byas pa ni ma yin la/_rim pa de yang skyes bus byas pa yin no/_/'di nyid rnam par 'grel pa ni/_/khyed la yi ge kun 'gro'i phyir/_/zhes bya ba la sogs pa smos te/_khyed la ste khyed cag spyod [#]pa pa rnams kyi [#]ltar na/_yi ge de thams cad du 'gro ba yin
[\[156a.6\]]pa'i phyir/_rim pa yul gyis byas pa ma yin zhing /_dus kyis byas pa yang ma yin te/_de dag ni rtag pa yin pa'i phyir ro/_/de lta bas na gsal bar byed pa'i sgra tsam gyis byas pa yin la/_de yang mi rtag pa'i phyir/_des byas pa yang mi rtag pa nyid yin no snyam du bsams pa yin no/_/sbyor ba
[\[156a.7\]]ni gang zhig mi rtag pas byas pa de ni mi rtag pa yin te/_bum pa la sogs pa bzhin no/_/yi ge'i rim pa yang mi rtag pas byas pa yin no zhes bya ba ni rang bzhin gyi gtan tshigs so/_/gang zhig skyes bus [#]brjod par 'dod pa'i dbang gis byung ba de ni/_rtog pa dang ldan pas skyes bus byas
[\[156b\]]
[\[156b.1\]]pa nyid du tha snyad du [#]bya ste/_dper na lag pa g.yo ba dang mig 'dzums pa la sogs pa bzhin no/_/yi ge rnams kyi rim pa yang skyes bu'i 'dod pas 'byung ba yin no zhes bya ba 'di ni rang bzhin no/_/yang ci [#]ste rim pa med par yang yi ge rnams nyid rna bas yongs su bcad pas don rtogs par [#]
[\[156b.2\]]'gyur ro snyam na/_de'i phyir/_rim pa med pa sngon byed pa'i/_/zhes bya ba la sogs pa smos te/_rim pa med par ni yi ge rnams don rtogs pa'i rgyur ma mthong ste/_de lta bas na de dag gi rim pa gdon mi za bar khas blang bar bya'o/_/de lta bas [#]na spyod pa pa de [#]khyed cag la rim pa nyid tshig dang
[\[156b.3\]]brjod pa nyid du thal bar 'gyur gyi/_yi ge yan gar ba rnams ni ma yin te/_rim pa de yang mi rtag pa'i phyir rjod [#]par byed pa'i [#]yang mi rtag pa nyid du 'gyur ro/_/de lta yin dang sgra rtag pa nyid du brtag [#]pa don med do/_/'di ltar brjod par 'dod pa'i sgra rtag pa nyid du bsgrub [#]par 'dod kyi [#]gzhan ni ma
[\[156b.4\]]yin no/_/de bas na khyed cag gi yi ge rtag pa nyid du sgrub par byed pa gang yin pa de skabs su mi mkho ba 'ba' zhig tu zad do/_/de ni rjod byed ma yin pa'i phyir ro/_/gang yang rjod par byed pa de'i rim pa'i ngo bo de ni rtag pa nyid du khas blangs pa'i phyir rtsom pa thams cad 'bras bu med pa yin no/_/
[\[156b.5\]]brda sprod pa pa gang dag gi ltar na/_yi ge las gsal ba'i tha dad pa zhes bya ba cha shas med pa'i tshig ste/_brjod par 'dod pa de dag gi ltar na yang sgra rtag pa nyid du [#]brtags pa 'di don med pa yin te/_gsal ba zhes bya ba'i dngos po de ni mi rtag pa yin pa'i phyir ro/_/'dir lan smras pa ni
[\[156b.6\]]re zhig ces bya ba la sogs pa ste[#]/_go rims yod pa ni go rims can[#]/_go rims can de tsam kho bo cag la 'dzin par byed pa nyid du thal bar mi 'gyur te/_'khrul pa'i phyir ro snyam du bsams pa yin no/_/de nyid bstan pa'i phyir dngos po gzhan gyi zhes bya ba la sogs pa smos te/_dngos
[\[156b.7\]]po gzhan gyi rten can zhes bya ba nor bu dang mu tig la sogs pa'i rten can te/_yi ge'i rten can [#]gyi go rims nyid 'ba' zhig rjod par byed 'dod pa yang ma yin no/_/ji ltar zhe na de dag gi 'di zhes bya ba la sogs pa smos te/_dngos po gzhan du zhes bya ba ni rang dbang gis rjod par byed pa nyid du
[\[157a\]]
[\[157a.1\]]zhes dgongs pa'o/_/de lta ma yin na don dam par chos dang chos can tha [#]dad par mi 'gyur la/_de yang 'dod pa yin no/_/'o na ci zhig rjod par byed ce na/_de nas de ltar zhes bya ba la sogs pa smos te/_de ltar ni khyad par can gyi rim pas so/_/'di skad
[\[157a.2\]]du bstan pa yin te/_rim pa tsam rjod par byed pa ma yin la/_yi ge'i rten tsam [#]yang ma yin zhing /_yi ge tsam yang ma yin no/_/'o na ci zhe na/_yi ge nyid kyi rim pa dang ldan pa rjod par byed pa yin pa des na rim pa ni rjod par byed pa nyid la gtso bo yin te de dang ldan pa nyid kyis rtogs pa [#]
[\[157a.3\]]bzhin pa de ni sel ba yin pa'i phyir ro/_/'o na gang zhe na/_yi ge rnams yin te/_de dag ni chos can yin pas rtogs pa'i phyir ro zhes bstan zin to/_/mi rtag phyir zhes gtan tshigs gnyis gang smras pa de [#]grub par ston pa ni/_rim pa 'bras bu nyid min te/_/zhes bya ba smos
[\[157a.4\]]so/_/sngar grub yongs su 'dzin pa'i phyir/_/zhes bya ba ni rnam par gnas pa nyid kyi rim pa nye bar len pa'i phyir ro/_/'di nyid gsal bar bya ba'i phyir smra ba [#]po zhes bya ba la sogs pa smos te/_'brel pa bzhin du rim pa yang thog ma med pa yin no/_/des na zhes bya ba la sogs pas
[\[157a.5\]]mjug sdud par byed do/_/de lta bas na ri la sogs pa bzhin du rim pa 'di gcig gi ngo bor mi bden na yang rgan pa'i tha snyad nyid yin pa'i phyir rtag pa nyid du nges par bya'o/_/de'i phyir 'dis ni rim pa'i tha snyad rtag pa nyid du bstan pa yin gyi/_ri la sogs pa bzhin du gcig gi ngo bo rtag
[\[157a.6\]]pa nyid ni ma yin no/_/gal te de lta na rim pa bzhin du yi ge rnams kyi tha snyad kyang rtag pa nyid du ci'i phyir mi 'dod ce na/_yi ge du mar zhes bya ba smos te/_yi ge rnams rim pa bzhin du [#]mar gnas te/_rtag pa nyid yin na yang tha snyad rtag pa nyid kyis don rtogs pa'i tha snyad 'grub pa ma yin
[\[157a.7\]]no/_/ji ltar mi 'grub ce na/_yi ge rtag par zhes bya ba la sogs pa smos te/_yi ge gcig gi ngo bor gnas pa rtag pa nyid kyis yi ge rnams rtag par 'gyur ba [#]de lta yin na/_skyes bu brgyud pas tha snyad yod pa'i phyir rim par 'byung ste/_rim pa'i bdag nyid thob par 'byung ba yin
[\[157b\]]
[\[157b.1\]]te/_dper na bum pa la sogs pa'i bkod pa rdul phra rab kyi rgyu mtshan can yin pa bzhin no/_/kha cig tu rim sogs zhes 'don pa der ni sogs pa'i sgras 'brel pa dang ngo shes pa la sogs pa gzung ngo [#]/_/ci ste rtag pa nyid med par yi ge dang rdul phra rab dag gnyi ga'i yang bkod pa ci'i
[\[157b.2\]]phyir mi srid ce na/_de med ces [#]bya ba la sogs pa smos te/_de med ces bya ba ni yi ge dang rdul phra rab gnyi ga'i yang gcig gi rang bzhin du gnas pa'i rtag pa nyid med pa'o/_/'on te bum pa la sogs pa la rtsom par byed pa'i rdul phra rab yod pa bzhin du yi ge rnams la yang
[\[157b.3\]]cha phra mo yod pa yin te/_ji skad du yi ge rnams la yang yi ge'i cha bzhi pa yod de [#]zhes bshad pa ma yin nam/_de ji ltar yi ge rnams gcig gi rang bzhin du gnas pa'i rtag pa nyid du rjod par byed ce na/_nyes pa de ni med do/_/ji ltar yi ge'i cha yod pa ma yin no zhes gsal ba bsun [#]phyung bar 'di
[\[157b.4\]]bstan zin to/_/gzhan yang gal te gcig gi rang bzhin rtag pa nyid kyis yi ge rnams rtag par 'gyur na de'i tshe smra ba po thams cad la gzhan gyis rab tu dpyad pa'i sgra dag bdag gis brjod do zhes bya ba'i brjod par 'dod pa 'dir mi 'gyur ba zhig na 'gyur ba yang yin te/_de lta bas
[\[157b.5\]]na yi ge rtag pa med pa mi rigs so zhes bstan pa'i phyir/_gzhan gyis brjod par zhes bya ba la sogs pa smos so/_/'on te gal te yi ge ga la sogs pa'i rim pa don dam par rtog [#]pa ma yin zhing gsal bar byed pa'i sgra tsam yang ma yin la/_de dag skul bar byed pa'i rkan la
[\[157b.6\]]sogs pa'i ldan pa dang rnam par 'byed pa yang rtag pa ma yin nam/_de'i phyir ji ltar 'di dag mi nyan pa'i phyir tha snyad 'dogs pa po rnams kyis mtshon par bya bar nus/_ma mtshon na de dag gis sgra dang don gyis [#]tha snyad so sor nges par bya ba nus pa yang ma yin te/_ha cang thal bar 'gyur
[\[157b.7\]]ba'i phyir ro/_/de lta yin dang 'brel pa byed pa nyid la skyon brjod pa gang yin pa de thams cad mngon par gsal ba'i phyogs la yang mtshungs pa yin te/_ji ltar gang dag yi ge rnams kyi mngon par gsal bar byed cing mthong ba'i sgra tsam de dag re zhig smra ba pos skul bar nus pa ma yin
[\[158a\]]
[\[158a.1\]]te/_de dag ni zhig pa'i phyir ro/_/gang yang skul bar byed pa de dag ni mngon par gsal bar byed pa ma mthong ngo /_/de bzhin du gang dag rkan la sogs pa'i ldan pa dang rnam par dbye ba las sgra tsam skul bar byed pa mthong ba de dag ni bya bar nus pa ma yin la gang
[\[158a.2\]]yang gsar du byed pa de dag ni skul bar byed pa ma mthong /_de lta yin dang rim gyis mngon par gsal ba'i yi ge rnams don tha dad pa rtogs pa'i rgyur ci ltar 'gyur zhes bya ba 'di thams cad rtogs par byas nas lan gdab [#]pa'i phyir/_ji ltar bum pa zhes bya ba la sogs pa smos te/_ji
[\[158a.3\]]ltar bum pa la sogs pa mi rtag pa nyid yin na yang rigs la brten nas tha snyad bsgrub [#]pa de bzhin du go rims la sogs pa mi rtag pa nyid yin yang tha snyad du nye bar mtshon par grub par [#]'gyur ro/_/ji ltar zhe na re zhig rkan la sogs pa zhes bya ba la sogs pa smos te/_ji ltar [#]rkan la
[\[158a.4\]]sogs pa'i gnas kyi [#]rigs rnams ni skyes bu thams cad dang 'du ba'i rkan la sogs pa dang ldan pa'i phyir/_skyes bu thams cad la rnam par gnas pa yin no/_/smra ba po yang rkan la sogs pa'i rigs de dag gis rkan la sogs pa'i mtshon nas te/_nges par bzung nas phyis sgra
[\[158a.5\]]tsam ste/_gsal bar byed pa'i rlung rnams rjod par byed pa skul bar byed de/_khyad par ma bzung bar khyad par can gyi blor mi 'gyur ro zhes bya ba'i rigs pas so/_/sgra tsam de dag gal te yang mi rtag pa yin pa de lta na yang ba lang dang rta la sogs pa'i rigs bzhin du ji srid du ste/_yi
[\[158a.6\]]ge ji snyed pa de snyed kyi rigs yod pa yin te/_de dag nyid gsal bas grogs byas pa na sgra mngon par gsal ba'i rgyur 'gyur ba yin no[#]/_/yang na sgra tsam gyis [#]gsal ba nyid rigs kyis [#]grogs byas pa na yi ge dang rjes su mthun pa'i ngo bos gsal bar bya ba'i phyir 'jug pa yin no
[\[158a.7\]]zhes bya ba ni phyogs gzhan yin no/_/'on te gal te yang sgra tsam rnams kyis rigs tha dad pa yod pa de lta na yang sgra tsam de dag gis mtshon pa na yang rim [#]pa med par yi ge mngon par gsal ba'i go rims bsgrub par nus pa ma yin te/_'di ltar de dag rigs kyi khyad par tha dad ma yin yang
[\[158b\]]
[\[158b.1\]]rang las rim pa yod pa ma yin te cha shas med pa'i phyir ro/_/de ji ltar yi ge rnams kyis rim pa gsal bar byed pa'i rim pas byas zhes dogs pa bsu nas de la sgra tsam zhes bya ba la sogs pa smos te/_gal te yang sgra tsam rnams kyi go rims rang las ma yin pa de lta na yang de
[\[158b.2\]]dag gis rkan la sogs pa'i ldan pa dang rnam par dbye ba rnams ni go rims sgrub [#]par byed pa yin te/_rkan la sogs pa'i ldan pa la sogs pa'i rim pa dang /_sgra tsam gyi rim pa gnyi ga rang gi rten la 'du ba'i rigs kyi sgo nas rtag pa nyid yin pa'i phyir ro/_/yang ji ltar rang gis de ltar
[\[158b.3\]]mtshon pa na tha snyad kyi yan lag tu 'gyur bas go rims mi rtag pa yin na yang rigs kyis rtag pa nyid du mtshon par nus she na/_ji ltar bskor ba zhes bya ba la sogs pa smos te/_dper na bskor ba dang g.yabs pa la sogs pa ni gar la sogs pa'i bya ba'i khyad par yin te/_sogs pa'i sgras
[\[158b.4\]]grog mo la sogs pa gzung ste ji ltar de dag gi go rims rjes su 'jug pa'i cha'i rigs la sogs pas mtshon pa ni tha snyad kyi yan lag yin te/_'dir yang sogs pa'i sgras grog mo la sogs pa'i rigs bzung ngo /_/de bzhin du rkan la sogs pa'i sgra tsam gyi yi ge la brten pa'i rim pa rjes su 'jug
[\[158b.5\]]brkan la sogs pa'i rigs kyis mtshon pa na tha snyad kyi don du byed pa yin no zhes sbyar ro/_/rkan sogs sgra tsam yig rten 'gyur/_/zhes bya ba ni rkan la sogs pa dang /_sgra tsam [#]yi ge zhes bya ba ni tshig rnam par sbyar ba'i bsdu ba yin te de la brten pa'i phyir de skad ces bya'o/_/'dis ni rkan la
[\[158b.6\]]sogs pa'i ldan pa la sogs pa'i rim pa sgra tsam brjod pa'i rgyu dang rang gi rigs nye bar mtshon pa dang /_sgra tsam gyi rim pa yang rkan la sogs pa'i ldan pa dang dbye ba'i rim pa sngon du 'gro ba can rang gi rigs nye bar mtshon pa dang [#]yi ge mngon par gsal ba'i rim pa dang /_de yang don rtogs pa'i rgyu mtshan
[\[158b.7\]]yin no zhes bstan pa yin no/_/kha cig cha zhes 'don pa der ni 'di ltar sbyar bar bya ste/_dper na bskor ba la sogs pa'i bya ba'i yan lag rim pa dang ldan pa rigs sam de las gzhan pa'i chos 'ga' zhig gis nye bar mtshon pa na tha snyad kyi rgyur 'gyur ba de bzhin du rkan la sogs pa la brten pa'i rim pa
[\[159a\]]
[\[159a.1\]]rjes su 'jug pa'i tha snyad kyi yan lag kyang yin no/_/kha cig tu/_rim pa rjes su dran gyur [#]te/_de ltar zhes 'don pa der ni 'di ltar sbyar bar bya ste/_ji ltar g.yabs pa la sogs pa'i cha'i rigs la sogs pa de ltar rkan la sogs pa'i sgra tsam yi ge la
[\[159a.2\]]brten pa rkan la sogs pa'i sgra tsam gyis [#]yul can rkan la sogs pa'i rigs mtshon nas rim pa rjes su dran par 'gyur ba yin no/_/yang sgra tsam rnams kyis [#]go rims rkan la sogs pa'i ldan pa dang rnam par phye ba'i rim pas byas pa ma yin gyi/_'on kyang rang nyid kyis yin te/_cha
[\[159a.3\]]shas dang bcas pa'i phyir ro zhes bstan pa'i phyir/_yang na phra phyir zhes bya ba la sogs pa smos te/_gsal rnams kyi [#]zhes bya ba ni sgra tsam rnams kyi'o/_/de dag gi rim pa dang ldan pa rtsom par byed pa'i cha phra mo gang dag yin pa de dag gis tha snyad grub pa ma yin te/_de'i phyir de
[\[159a.4\]]dag la rigs kyi rang bzhin gyi [#]chos rtag pa nyid la sogs pa so sor nges pa ste/_mngon par gsal ba [#]gsal ba'i rgyu rnams nges par dpyad par te/_nges par bya ba [#]zhes bya ba'i tha tshig go/_/de las ci zhig 'grub par 'gyur zhe na/_de'i dbang gis [#]zhes bya ba la sogs pa
[\[159a.5\]]smos te/_khyab pa nyid yin na yang rim pa bzhin du sgra tsam gyi dbang gis yi ge rnams rim pa dang ldan pa'o snyam du snang ba yin no/_/de ltar zhes bya ba la sogs pas skabs kyi don nyid mjug sdud par byed de/_sgra tsam gyis yon tan ni rim pa dang gsal ba dang zhan pa dang phyogs
[\[159a.6\]]gcig tu 'jug pa la sogs pa'o/_/rtag pa nyid du rnam gnas pa/_/zhes bya ba ni rigs kyi sgo nas so/_/rjes su byed pa ni rjes su 'jug pa'o/_/de ltar gal te rtag pa dang thams cad du song bdag gi phyir yi ge rnams kyi rim pa la sogs pa rang las yod pa ma yin te/_de skad
[\[159a.7\]]du yang dag [#]gsal bar byed pa'i sgra tsam yod pa na [#]'di dag yi ge la don gyi [#]rtogs pa'i yan lag yin no zhes rgyas par bstan zin to/_/da ni nang na [#]dus su gtogs pa [#]nyid kyi sgra tsam gyi khyad par can rnam par dbye ba'i cha dag ni yi ge rnams 'dzin pa na rtog pa'i yan lag yin no zhes phyogs gzhan
[\[159b\]]
[\[159b.1\]]bstan pa'i phyir yi ge rnams kyi zhes bya ba la sogs pa smos te/_sgra tsam ste gsal bar byed pa'i rlung rnams khyad par te bye brag tu gyur pa dus rnam par dbye ba gang dag la yod pa de dag la de skad ces bya'o/_/'on te dus smras pa [#]rnams kyi dus gcig dang khyab pa dang rtag pa nyid du 'dod pa
[\[159b.2\]]ma yin nam/_ji skad du/_bya ba las ni tha dad pa'i/_/bya ba dang ldan pa yi chad/_/rtag pa gcig tu khyab pa'i rdzas/_/dus su kha cig rjod par byed/_/ces bshad pa bzhin te/_de'i phyir ji ltar rnam par dbye bar rigs she na/_dus kyang zhes bya ba la sogs pa smos te/_rnam par dag
[\[159b.3\]]pa [#]yang zhes bya ba'i yang gi sgra ni rim pa gzhan yin pa'i phyir/_gcig na yang khyab na yang zhes bya ba 'dir sbrel bar bya'o/_/ji ltar rnam par phye ba yin zhe na/_dngos po [#]kun la yi ge bzhin/_/zhes bya ba smos te/_'di skad du bstan pa yin te/_dper na ga la sogs pa'i yi ge
[\[159b.4\]]rtag pa gcig pu [#]yin yang gang gi tshe sgra tsam gyi khyad par 'ba' zhig gis yul 'ba' zhig tu gsal bar byed pa de'i tshe yul la sogs pa rnam par phye nas rnam par dbye ba rtogs par 'gyur la dus kyang de bzhin no/_/gal te yang 'di dngos po thams cad la khyab pa yin pa de lta na yang gang
[\[159b.5\]]gi tshe byas pa'i khyad par 'ga' zhig gis dngos po 'ga' zhig la gsal bar byed pa de'i tshe rnam par dbye ba 'dzin pa yin la/_gang gi tshe yi ge rnams la gsal bar byed pa de'i tshe don rtogs pa'i yan lag tu 'gyur ba yin no/_/'o na gal te rnam par phye ba yin na de ji ltar rtag pa dang khyab
[\[159b.6\]]pa nyid rtogs she na/_gzhan dag la yang zhes bya ba la sogs pa smos te/_lcug ma dang me tog la sogs pa [#]gzhan dag la yang yod pa'i phyir yod pa bzhin du de rtag pa dang khyab pa nyid du 'grub [#]ste/_rtag pa smos pa ni nye bar mtshon pa yin no/_/de'i phyir tshig gis [#]zhes bya ba la sogs pa rang
[\[159b.7\]]gi phyogs grub par mjug sdud par byed pa yin no/_/'di 'dra 'ga' yang zhes bya ba ni go rims la sogs pa'i ngo bo'o/_/'o na gal te go rims ni dus kyi chos sam/_gsal bar byed pa'i sgra tsam gyi chos yin gyi don dam par yi ge'i chos ni ma yin na de ji ltar 'di rtogs [#]pa'i yan lag nyid yin te/_
[\[160a\]]
[\[160a.1\]]gzhan gyi chos ni gzhan gyir gyur pa ma yin no zhe na/_gzhan gyi chos kyang zhes bya ba la sogs pa smos so/_/brjod ces bya ba ni/_grur zhugs pa yang 'gro ba ni/_/zhes bya ba la sogs pa ste/_grur zhugs pa'i tshig ni bzhon pa la zhon pa thams cad
[\[160a.2\]]mtshon pa yin no/_/rta yi shugs la sogs pa bzhin/_/zhes bya ba ni dper na rta la sogs pa la yod pa'i shugs de la zhon pa'i skyes bu yul gzhan du phyin pa dang shing ljon pa la sogs pa 'gro bar shes pa'i yan lag tu 'gyur ba de bzhin du [#]sgra tsam la yod pa'i go rims kyang yi ges don
[\[160a.3\]]rtogs par byed pa'i yan lag yin no/_/de ltar rgyas par sgra mi rtag pa nyid du dam bca' ba la don gyis go ba'i tshad mas gnod pa nyid du bsgrubs nas mjug bsdu ba'i phyir/_thams cad rtag pa nyid la ni/_/zhes bya ba la [#]sogs pa smos te/_de'i phyir zhes bya ba 'dir mjug sdud par blta bar bya'o/_/
[\[160a.4\]]thams cad ces bya ba ni don [#]rtogs pa bzhin [#]du mi 'thad pas yi ge rtag pa nyid du grub pa 'ba' zhig tu ma zad/_'o na ci zhe na/_rkan la sogs pa dang sgra tsam la sogs pa yang ma [#]yin no/_/ji skad du bshad pa las brjod pa tsam nyid na 'jig pa na khyed la gzhan gyi [#]sgras gzhan gyis [#]don rtogs
[\[160a.5\]]par mi nus te/_des na gzhan gyi don brjod par mi 'gyur ro/_/'on te mi 'jig na de'i phyir sngar mang du dmigs pas don rtogs so zhes bya bar rigs pa yin no zhes bshad pa lta bu'o/_/dam bca' ba la rang gi tshig dang khas blangs pa dang /_lung dang /_grags pas gnod pa yang bstan
[\[160a.6\]]pa'i phyir/_rang gi tshig ces bya ba la sogs pa rgyas par smos te/_sogs pa'i sgras khas blangs pa dang 'gal ba la sogs pa gzung [#]ngo /_/bstan zin te zhes bya ba ni don dang 'brel pa ma mthong ba'o/_/sgra ni rjod byed du mi 'gyur/_/zhes bya ba la sogs pas so/_/des na don rtogs pa'i
[\[160a.7\]]zhes bya ba ni don rtogs [#]pa ste don shes pas thob pa ste grub pa ni don rtogs thob pa'o/_/don rtogs pa gzhan du mi 'thad par grub pas rtag pa'i phyir ro zhes bya ba'i tha tshig go/_/khas blangs pas gnod pa bshad pa ni/_don gyi rjod byed nus pa ni/_/zhes bya ba la sogs pa smos te/_
[\[160b\]]
[\[160b.1\]]sgrub pa na zhes bya ba ni sgrub par byed pa brjod [#]pa zhes bya ba shugs kyis thob ste de lta ma yin na gzhan la bsgrub par mi nus pa'i phyir ro/_/lung gis gnod pa smras pa/_bstan bcos so so zhes bya ba la sogs pa ste/_sgra rnams kyis don rtogs pa'i nus pa gang dag yin pa de dag gi dam bca' ba [#]la gnod pa'i phyir zhes
[\[160b.2\]]kha bskang ngo /_/grags pas gnod pa bshad pa ni/_sngar bshad pa'i zhes bya ba la sogs pa ste/_sngar bshad pa'i rigs pa ni de ma thag tu bshad pa'i tshigs su bcad pa'o/_/'di ltar gnod par bya ste/_'jig rten kun gyis nges bzung ba'i[#]/_/don rtogs pa yis [#]nus rnams kyis/_/rgol ba kun gyi 'jig rten gyi/_/grags pas
[\[160b.3\]]'jig pa la gnod do/_/zhes bya ba yin no/_/rjes su dpag pa la sogs pa dang 'gal ba sngar bshad pa dran par bya ba'i phyir/_sngar bshad gtan tshigs zhes bya ba [#]la sogs pa smos te/_sngar bshad gtan tshigs ni yul dang dus sogs tha dad pa'o/_/ba lang sgra yi gsal ba'i blo/_/thams cad mtshungs pa'i yul can nam/_/_
[\[160b.4\]]sna tshogs don gyi yul can yin/_/ba lang snyam du skyes pa'i phyir/_/de ltar skyes pa'i blo bzhin no/_/zhes bya ba'i tshogs kyi [#]dang /_gzhan yang rna ba las byung ba'i/_/ngo shes pa yis sgra rtag dang /_/khyab pa nyid du gnas na de/_/phyin ci log tu su zhig nges/_/zhes bya ba 'dis so/_/lhag ma phyogs kyi [#]skyon dang gtan
[\[160b.5\]]tshigs kyi skyon 'ga' zhig bstan par 'dod nas de 'jig pa nyid du zhes bya ba la sogs pa smos te/_sgra la 'jug pa'i rnam par rtog pa grub pa'i mtha' tha dad pas 'chad de/_de grangs can rnams kyis sgra dang rdul dang mun pa dang snying stobs kyi [#]rang bzhin yin pa'i phyir yon tan gsum du 'dod do/_/nam mkha'i
[\[160b.6\]]gos can dag gis ni gang zag ste/_gang zag ni rdul phra rab tsam las [#]brjod de/_de dag gi 'di ni gang zag can te/_de'i bdag nyid ces bya ba'i tha tshig go/_/gzegs zan pa dag gis ni/_nam mkha'i yon tan du 'dod do/_/'jig rten pa rnams kyis ni/_yi ge las tha dad pa'i sgra tsam gyi bdag nyid du ste/_ji skad du snyim
[\[160b.7\]]par lhung gi bshad pa [#]las yang na 'jig rten na tshig gi don rtogs pa'i sgra tsam ni sgra yin no zhes bshad pa yin bzhin no/_/slob byed pa rnams kyis ni rjod par byed pa ma yin pa'i rlung gi ngo bo ste/_ji skad du rlung ni sgrar 'gyur ro [#]zhes bshad pa lta bu'o/_/brda sprod pa rnams kyis ni tshigs gsal ba'i bdag nyid dam ngag gsal
[\[161a\]]
[\[161a.1\]]ba'i bdag nyid [#]'dod do/_/ji skad du/_mtha' yi sgra dang lhan cig tu/_/sgra tsam gyis bskos sa bon gyis/_/yongs su smin par 'gyur ba yi/_/blo la sgra ni nges par gzung [#]/_/zhes bshad pa lta bu'o/_/'bigs byed na gnas pa ni/_'dra ba ste mtshungs par 'dod do/_/sangs rgyas pa rnams
[\[161a.2\]]kyis ni gzhan la ltos [#]pa ste/_gzhan sel ba zhes brjod par byed pa gang 'dod pa de la/_gal te grangs can la sogs pas 'dod pa'i sgra de dag mi rtag pa nyid du bsgrub pa de'i tshe grub pa la sgrub pa'i phyogs kyi skyon yin te/_rang gi ngo bor bstan bya ba/_/zhes bya ba 'dis grub pa ngo bor bkag pa'i phyir ro/_/spyod pa ba
[\[161a.3\]]rnams kyis 'di 'dra ba'i sgra rtag pa nyid du bsgrub par 'dod pa yang ma yin no/_/gzhan yang kho bo cag la yon tan gsum la sogs pa'i bdag nyid kyi khyad par gyi sgra chos can ma grub pa'i phyir [#]khyad par ma grub pa nyid kyi phyogs kyi skyon yin no[#]/_/gtan tshigs kyang gzhi ma grub pa'i skyon yin te/_rnam pa de lta bu'i
[\[161a.4\]]chos can ma grub pa'i phyir ro/_/ci ste zhes bya ba ni ci ste 'dod chags [#]dpyod pa pa rnams kyis mngon par 'dod pa'i gal sogs pa'i yi ge nyid sgra yin gyi tha dad pa ni [#]ma yin no zhes bya ba'i phyogs 'dir 'gyur na/_de lta yin na sangs rgyas pa la sogs pa la khyad par ma grub pa nyid kyi dam bca' ba'i skyon dang gzhi ma grub
[\[161a.5\]]pa'i gtan tshigs kyi skyon 'di gnyis 'byung bar 'gyur ro/_/ci ste sgra tsam brjod gyur na ste/_bsgrub par bya ba'i chos can nyid du zhes bya ba lhag ma'o/_/de lta yin dang sgra nyid kyi spyi khyed cag gis sgra nyid [#]ste khyad la mi rtag nyid de thob bo zhes khong nas dbyung [#]ngo /_/'di ltar tsam gyi [#]sgras khyad par thams cad dor bar byas na
[\[161a.6\]]spyi las gzhan pa'i sgra tsam gzhan ci zhig tu 'gyur/_de lta bas na shugs kyis khyed cag gis sgra nyid mi rtag pa nyid du dam bca' bar [#]'gyur ro/_/de ltar 'gyur [#]mod ce na ma yin te/_de yang thams cad rtag par 'dod/_/ces bya ba la [#]sogs pa smos te/_de skad du yang gzhan sel bar smra ba sangs rgyas pa rnams kyis
[\[161a.7\]]kyang rigs kyi chos gnas pa'i phyir ro zhes bshad do/_/'dis ni khas blangs pas gnod pa [#]bshad do/_/de nyid ston pa ni/_gang cung zad grub pa'i mtha'i rjes su 'brel nas spyi rnam par 'jog pa de thams cad ni rgol ba thams cad kyi brtag par 'dod do[#]/_/de lta ma yin na gsal ba bzhin du gzhan dang gzhan skye bas gsal
[\[161b\]]
[\[161b.1\]]ba gzhan la ma khyab pa'i phyir/_de'i spyi'i rang bzhin [#]nyid nyams par 'gyur ro/_/de ltar re zhig bsgrub bya'i chos can gyi rnam par rtog [#]pas phyogs kyi nyes pa bstan nas/_da ni bsgrub bya'i chos kyi rnam par rtog pa'i sgo nas bstan par 'dod nas gal te gtan nas zhes bya ba la sogs pa smos te/_gal te gtan nas rjes su
[\[161b.2\]]'gro ba med par 'jig pa'i mtshan nyid [#]'jig pa nyid gang yin pa de mi rtag pa nyid du bsgrub par 'dod pa de'i tshe kho bo cag la khyad par ma grub pa'i phyogs kyi skyon yin te/_'di ltar dpyod pa pa rnams ni ser skya ba dag bzhin du rjes su 'gro ba med par 'jig pa nyid kyi khyad par ma grub pa ste/_bum pa la sogs pa rnams zhig
[\[161b.3\]]na yang nus pa'i ngo bos gnas pa'i phyir ro/_/sgron ma la sogs pa yang de'i tshe cha shas phra mo rnams yul gzhan du phra zhing phra ba 'gro'o zhes 'dod pa'i phyir ro/_/ci ste ji zhig ltar mi rtag par [#]bstan pa nyid du bsgrub par 'dod pa de'i tshe grub pa la sgrub pa'i skyon yin la/_de bzhin du rtag [#]pa rnams la yang mngon par gsal
[\[161b.4\]]ba dang mngon par mi gsal ba'i gnas skabs la brten nas spyi rtag pa nyid du brtan par 'dod [#]pa kho na'o/_/de ltar re zhig sgra mi rtag pa yin no zhes bya ba'i dam bca' ba ni rgyas par sun phyung nas de ni dbang pos gzung bar bya ba yin pa'i phyir zhes bya ba'i gtan tshigs kyi skyon bstan pa'i phyir/_dbang po 'ba' zhig gis zhes bya ba la
[\[161b.5\]]sogs pa smos te/_dbang pos gzung ba 'ba' zhig ni 'bras bu yin zhes bya ba la sogs pa ni khyad par dang bral ba ste/_khyad par med pa de gtan tshigs yin na sngar bsgrub [#]pa'i rigs de phyis gtan tshigs ma nges par 'gyur te ldog pa ma grub pa'i phyir ro/_/gal te phyir rgol bas rigs khas blangs pa'i phyir ldog pa
[\[161b.6\]]ma grub pa de lta na yang sangs rgyas pa la sogs pas rigs khas ma blangs pa'i phyir/_grub pa nyid yin te de'i phyir ji ltar ma nges pa yin zhe na/_dper na phyir rgol zhes bya ba la sogs pa smos te/_gnyi ga la nges pa gang yin pa de ni de nyid sgrub pa dang sun 'byin pa yin no zhes bya ba'i rigs pa las so/_/ji ltar phyogs kyi chos
[\[161b.7\]]gang yang rung ba la ma grub na gtan tshigs skyon can du 'gyur ba de bzhin du rjes su 'gro ba dang ldog pa dag kyang gang yang rung ba la ma grub pa na skyon can nyid yin no/_/rjes su 'gro ba dang ldog pa dag ma grub na yang zhes tshig rnam par bsgyur la gnyis kyi tshig sbyar bar bya'o/_/de ltar na gal te gnyi ga la grub pa gang
[\[162a\]]
[\[162a.1\]]yin pa de nyid sgrub pa [#]sun 'byin pa yin na de ji ltar sangs rgyas pa la ma grub pa'i rigs kyis 'khrul par brjod pa yin zhe na/_de la gal te zhes bya ba la sogs pa smos te/_gal te yang sgrub par byed pa smra ba sangs rgyas pa la rigs mi mthun pa'i phyogs nyid du ma grub pa de lta na yang dogs
[\[162a.2\]]pa mi ldog ste/_de dgag par mi nus pa'i phyir ro/_/de lta yin dang mi mthun pa'i phyogs las ldog pa la the tshom za ba yin no snyam du bsams pa yin no/_/gzhan yang bsgrub par bya ba dang sgrub par byed pa dag gi rnam par rtog pa gzhan gyi [#]sun 'byin pa ni dbang pos gzung bya zhes bya ba la sogs pa smos te/_stsogs [#]
[\[162a.3\]]pa'i sgras mi rtag pa nyid gzung ngo /_/de la dbang pos gzung [#]bar bya ba nyid la sogs pa ci'i bdag nyid yin zhes dpyad par bya ste/_spyi gsal ba las tha dad pa yin nam/_'on te tha mi [#]dad pa yin grang /_de la tha mi dad pa'i phyogs la yang tha dad pa dang tha mi dad pa gsal bar byed de/_ci de tha dad na yang gong bu so so la tha dad
[\[162a.4\]]pa'am/_'on te tha mi dad pa yin te/_gcig ces bya ba'i tha tshig go/_/de la tha mi dad pa'i phyogs la dbang pos gzung [#]bar bya ba nyid kyi gtan tshigs thun mong ma yin pa nyid yin te/_gsal ba la tha mi dad pa'i phyir de'i phyir rang gi ngo bo bzhin du de gsal ba gzhan la rjes su 'gro ba med pa'i phyir ro/_/tha dad pa'i phyogs la yang dpyod
[\[162a.5\]]pa [#]tha dad par mi 'dod pa'i phyir/_gsal ba re re dang tha dad pa'am/_tha mi dad pa ma grub pa'i phyir gtan tshigs ma grub po/_/de nyid kyi phyir tha dad pa dang tha mi dad pa'i phyogs kyi skyon ma brjod de/_tha dad du grub pa na de'i go skabs yod pa'i phyir ro/_/mi rtag pa nyid kyang tha dad pa'i phyogs la mthun pa'i phyogs bsgrub bya dang bral ba yin te/
[\[162a.6\]]dpe bsgrub byas [#]stong ngo zhes bya ba'i tha tshig go/_/tha mi dad pa'i phyogs la yang dpe bsgrub bya ma tshang ba nyid yin te/_gsal ba gsal ba gzhan la rjes su 'gro ba med pa'i phyir ro/_/da ni brtsal [#]ma thag tu byung ba'i phyir zhes bya ba'i gtan tshigs 'di ma nges pa nyid 'chad pa ni brtsal [#]ma thag tu [#]byung zhes bya ba la sogs pa ste/_brtsal [#]
[\[162a.7\]]ba'i mjug thogs su dmigs pa nyid ni brtsal ma thag tu 'byung ba nyid du brjod la/_de ni mi mthun pa'i phyogs la yang 'jug pa'i phyir ma nges pas byas pa dang mi rtag pa nyid sgrub par byed pa ma yin no/_/'di ltar sangs rgyas pa rnams kyis so sor brtags pa'i 'gog pa dang nam mkha' zhes bya ba 'dus ma byas gsum po dngos po skad
[\[162b\]]
[\[162b.1\]]cig las tha dad pa ma byas pa dang rtag par 'dod de/_de la gtan tshigs 'di 'jug go zhes bstan pa'i phyir blo sngon 'gro ba'i zhes bya ba smos te/_bum pa la sogs pa rnams kyi blo sngon du 'gro ba'i 'jig pa gang yin pa de ni so sor brtag [#]pa'i 'gog pa'o/_/gang yang blo sngon du 'gro ba can ma yin pa de ni so sor brtags pa ma yin pa'i
[\[162b.2\]]'gog pa'o zhes bya ba 'di ni sangs rgyas pa'i gzhung lugs yin par grag go/_/de dag gi zhes bya ba ni bum pa la sogs pa rnams kyi'o/_/gnyis zhes bya ba ni so sor brtags pa dang so sor brtags pa ma yin pa'i 'gog pa dag go/_/ma byas par yang zhes bya ba'i yang gi sgra las rtag [#]pa yang ngo /_/ji ltar 'di dag gi ma byas pa nyid dang /_
[\[162b.3\]]rtag pa nyid dag dang /_yang ji ltar de la gtan tshigs 'jug pa de ltar gzhan gyi lugs kyis bsgrub pa'i phyir/_de dag ces bya ba la sogs pa smos te/_de dag ces bya ba ni sangs rgyas pa rnams so/_/'on te mes bud shing dang dbyig [#]pas bum pa zhes bya ba'i 'jig pa'i rgyu dag mthong ba ma yin nam/_de'i phyir 'di ltar rgyu med pa nyid yin
[\[162b.4\]]zhe na/_me dang zhes bya ba la sogs pa smos te/_de la me la sogs pa ni sol ba la sogs pa'i dngos po gzhan gyi rgyu nyid du rjes su 'gro ba dang ldog pa dag gis nges kyi [#]'jig pa'i ni ma yin te/_de ni rang bzhin gyis grub pa'i phyir ro/_/'o na gal te rang bzhin gyis 'jig pa yin na ci'i phyir me la sogs pa dang phrad pa las sngar
[\[162b.5\]]yang dmigs par mi 'gyur ro [#]zhe na/_'dra ba'i rgyun ni zhes bya ba la sogs pa smos te/_'dra ba gzhan dang gzhan 'byung bas bslus pa'i zhan pa rnams kyis mi nges la/_rgyun mi 'dra bar 'byung bas ni nges pa yin no/_/mi mthun pa'i rgyu ni tho ba la sogs pa'o/_/mi mthun pa'i 'bras bu ni gyo mo la sogs pa'o/_/gnas
[\[162b.6\]]skabs 'dir 'jig par rigs pa nyid du gsal bar 'gyur ro lo/_/de'i phyir zhes bya ba la sogs pas mjug sdud par byed do/_/mi 'dra ba'i rgyun zhes bya ba ni mi mthun pa'o/_/rgyu gang las zhes bya ba ni gzhi mthun pa nyid do/_/de nyid kyis zhes bya ba ni rgyus so/_/gang las zhes bya ba bstan par bya ba gang yin pa de
[\[162b.7\]]ni mngon par gsal ba zhes bya ba phyi ma dang 'brel to/_/gtan tshigs mi mthun pa'i phyogs la 'jug pa nyid bstan pa'i phyir/_gang phyir de ni zhes bya ba la sogs pa smos te/_de ni zhes bya ba ni 'gog pa rnam pa gnyis so/_/tho ba brdegs pa la sogs pa rtsol ba'i [#]mjug thogs su shes pa dmigs pa ni tho ba
[\[163a\]]
[\[163a.1\]]brdegs pa la sogs pa'i brtsal [#]ma thag tu byung ba zhes bya'o/_/gsum gyis zhes smras pa de la gnyis kyis 'khrul pa bstan nas/_gsum pa nam mkhas kyang 'khrul par bstan pa'i phyir/_nam mkha' yang zhes bya ba la sogs pa smos te/_de brtsal [#]ba yis zhes bya ba ni sa la sogs pa
[\[163a.2\]]de rko ba la sogs pa byed par gyur bas brtsal [#]ba yis so/_/de la zhes bya ba ni sgra la'o/_/mthong ba ni brtsal [#]ma thag tu byung ba'i shes pa'o/_/de ltar gtan tshigs [#]skyon brjod nas/_/dpe'i skyon brjod par 'dod nas/_mthun pa'i phyogs kyis zhes bya ba la sogs pa smos te/_mthun pa'i phyogs ni dpe ste/_de ci thos pa'i don yin par 'dod dam/_'on te
[\[163a.3\]]gsal ba yin grang /_gal te thos pa'i don yin pa de'i tshe bsgrub bya ma tshang ba'i dpe'i nyes pa yin te/_'di ltar thos pa ni sgra'o/_/de'i don ni brjod bya ste/_de yang bum pa la sogs pa'i spyi'i yin la/_de yang rgol ba thams cad mi rtag pa nyid du 'dod pa'i phyir/_de la mi rtag pa nyid kyi bsgrub par bya ba'i chos
[\[163a.4\]]rjes [#]su 'gro ba ma yin no/_/kha cig tu rigs kyi don la zhes 'don pa der ni las 'dzin pa'i bsdu ba bya ste/_don ni 'dra ba nyid do/_/ci ste phyogs gnyis pa yin na de'i tshe yang dpe nyid du 'dod pa'i gsal ba de'i [#]rigs las gzhan nam gzhan ma yin par brtag par bya ste/_ci gsal ba de rigs las
[\[163a.5\]]gzhan yin nam/_'on te gzhan ma yin/_gal te gzhan yin pa de'i tshe [#]dpyod pa pa la dpe'i chos can ma grub ste/_dpyod pa pa ni bye brag pa la sogs pa bzhin du mtha' gcig tu rigs gsal ba las nged la gzhan du mi 'dod de/_ji skad du/_rigs la sogs pa gsal ba las/_nged la gzhan nyid gnas pa med/_/ces
[\[163a.6\]]gnas [#]pa lta bu'o/_/'on te gzhan ma yin pa'i phyogs yin pa de'i tshe gzhan sangs rgyas pa la dpe'i chos can ma grub ste/_gzhan gyi [#]gsal ba las gzhan ma yin pa'i rigs mi 'dod do/_/ci ste tha dad pa tha mi dad pa'i rnam par rtog pa spangs nas bum pa dpe nyid du len par byed na de'i tshe yang kho bo cag la dpe bsgrub byas stong pa yin no
[\[163a.7\]]zhes bstan pa'i phyir/_khyad med ces bya ba la sogs pa smos te/_de zhes bya ba ni bum pa'i dngos po'o/_/ji ltar zhe na/_'di'i rigs zhes bya ba la sogs pa smos te/_bum pa'i dngos po 'di'i rigs kyi ming can gyi cha rnams ni rtag la/_cig shos gsal ba'i ming can rnams ni 'jig pa ste 'gyur ba can yin [#]no/_/'di snyam du ji ltar gcig
[\[163b\]]
[\[163b.1\]]la [#]phan tshun 'gal ba'i rang bzhin gnyis rigs pa yin snyam du sems na/_dngos [#]gcig 'dren pa'i zhes bya ba la sogs pa smos so/_/gzhan yang bsgrub bya'i chos rnam par brtags [#]pa'i sgo nas dpe'i skyon brjod par 'dod nas/_de ltar mi rtag nyid ces bya ba la sogs pa smos te/_gal te rjes su 'gro ba med par
[\[163b.2\]]'jig pa'i mtshan nyid kyi mi rtag pa nyid bsgrub bya nyid du 'dod pa de'i tshe kho bo cag dpyod pa ba la dpe bsgrub bya ma tshang ba yin te/_kho bo cag gis ni dngos po rnams kyi 'jig pa bstan nas chad par mi 'dod de/_nus pa'i ngo bor gnas pa'i phyir ro/_/gal te yang 'jig pa'i zhes bya ba [#]spyi'i sgra yin pa de lta na yang skabs kyi rjes
[\[163b.3\]]su 'gro ba med par 'jig pa'i bdag nyid kyi don gyi yul 'di la 'jug par shes te/_de lta ma yin na ji ltar dpe bsgrub bya ma tshang ba nyid du thal bar 'gyur bar rigs/_'on te gal te gtan nas 'jig pa nyid/_mi rtag pa [#]nyid du brjod pa na zhes bya ba la sogs pas mi rtag pa nyid rnam par brtags zin ma yin nam/_de ci'i
[\[163b.4\]]phyir yang rtog par byed ce na/_bden te der ni phyogs kyi skyon bstan pa'i don du yin la da lta ni dpe'i yin no zhes bya ba ni khyad par ro/_/yang rjes su 'gro ba med par 'jig pa'i mtshan nyid kyi mi rtag pa nyid mi 'dod [#]kyi/_'on kyang gsal ba dang mi gsal ba'i mtshan nyid [#]yin no zhe na/_'dir smras pa/_gzhan yin zhes bya ba ste/_
[\[163b.5\]]mi rtag pa nyid ces bya ba dang [#]'brel to/_/khyed la zhes bya ba ni bsgrub byas stong zhes bya ba dang sbyar bar bya'o/_/de la yang dpe'i zhes bya ba ni khyad par yin no/_/khyed cag sangs rgyas pa rnams kyis ni grangs can bzhin du rjes su 'gro ba dang bcas pa'i 'jig pa mi 'dod de/_de lta bas na khyed kyi phyogs la dpe bsgrub bya ma tshang
[\[163b.6\]]ba nyid du 'gyur ro zhes bya ba'i sgra mi rtag pa nyid du bsgrub pa la skyon gyi lam 'di mkhas pa rnams la bshad pa yin la/_gzhan yang shes rab can rnams kyis rang nyid kyis brtag [#]par bya'o/_/gal te tshig don zhes bya ba la sogs pas gzhan gyi klan ka'i dogs pa bsu [#]ba yin te/_khyad par can gyi sgrub par byed pa rnam par
[\[163b.7\]]chad pa'i bya ba'i [#]khyad par bsgrub pa dang dgag pa'i mtshan nyid kyi ngag gi [#]don te/_de nyid la skul bar byed pa ni tshad ma yin gyi dngos po la ni ma yin no/_/de lta yin dang rig byed tshad ma nyid du bsgrub par bya ba [#]la tshig dang tshig [#]gi don dang de dag gi 'brel pa gsum po rtag pa nyid du bsgrub pa gang yin pa de ni skabs su nye bar mkho ba
[\[164a\]]
[\[164a.1\]]ma yin no/_/gzhan yang gang dang gang dag gi don rtogs pa de ni brda las byung ba can yin te/_dper na a e o zhes bya ba'i ngag las yon tan 'phel ba la sogs pa'i blo bzhin no/_/skul bar byed pa'i ngag las byung ba yang dag gi don rtogs par byed pa yin no zhes bya ba ni rang bzhin gyi gtan tshigs so/_/
[\[164a.2\]]'di nyid ston pa ni skyes bu rnams kyis zhes bya ba la sogs pa ste/_yon tan 'phel sogs [#]blo bzhin ni 'dun pa'i don la 'dra ba yin no/_/'di nyid bsgrub pa'i phyir rgyu mtshan med pa zhes bya ba la sogs pa smos te/_rgyu mtshan med pa yin yang ste/_rag las pa med pa yin na yang mchod sbyin byed pa med pa rnams kyis lcags kyu
[\[164a.3\]]med pa rang nyid kyi brtags pas 'tsho ba'i don du/_mtho ris 'dod pas me la sbyin sreg sbyin/_/zhes bya ba la sogs pa rig byed kyi ngag gi don brtags pa yin no zhes bya bar srid pa yin no/_/gzhan yang ngag 'dus pa'i ngo bo yin pa de ni skyes bus byas pa yin te/_dper na zlos gar gyi sgrung la sogs pa'i gtam rgyud bzhin no/_/rig
[\[164a.4\]]byed kyang tshig 'dus pa yin no zhes bya ba ni rang bzhin gyi gtan tshigs so/_/de lta yin dang skyes bus byas pa'i phyir lam po che'i skyes bu'i ngag bzhin du rig byed tshad ma ma yin par 'gyur ro/_/yid ches pas byas pa'i phyir skyes bus byas pa yin na yang tshad mar 'gyur ro zhe na/_'dir ni zhes bya ba la sogs pa smos so/_/'brel
[\[164a.5\]]pa mi byed ces bya ba la sogs pas len 'debs par byed de/_nyan pa po la 'brel byed na/_/smra ba po yis gang rtogs 'gyur/_/zhes bya ba la sogs pas tshig dang tshig gi don gang gi 'brel pa mi rigs pa brjod pa gang yin pa de nyid kyis rig byed kyi tshig rtag pa nyid du brjod par bya'o/_/skyes bu rnams kyi brda las ni/_/yon tan
[\[164a.6\]]'phel sogs blo bzhin du/_/zhes bya ba 'di ma [#]nges pa nyid du ston pa ni/_brda las byung ba'i zhes bya ba la sogs pa ste/_a dang i la sogs pa'i [#]mthong ba'i don de la brda las yon tan la sogs pa'i tha snyad rtogs pa srid pa nyid yin gyi/_rig byed las ni ma yin te/_mtho ris la sogs pa dbang po las 'das pa nyid kyis brda
[\[164a.7\]]bya bar mi nus pa'i phyir ro/_/'o na de lta na 'di don med par 'gyur ro zhe na/_'di yang don med ma yin te/_/zhes bya ba smos te/_de zhes bya ba ni rig byed do/_/'dus pa yin pa'i phyir zhes bya ba la sogs pa sgrub par byed pa de la yang sgrub par byed pa gzhan gyis ma nges pa nyid du bstan pa'i phyir 'dus pa nyid la yang zhes bya ba la
[\[164b\]]
[\[164b.1\]]sogs pa smos te/_'on te b+ha ra ta 'don par byed pa la yang de skad du brjod par nus pa ma yin nam/_gang b+ha ra ta 'don [#]par byed pa de thams cad ni bla ma 'don par byed pa sngon du 'gro ba can yin te/_b+ha ra ta 'don pa yin pa'i phyir da ltar ba bzhin no zhes de skad du brjod par nus pa yang ma yin no/_/de lta bas na de bzhin du sgrub [#]byed
[\[164b.2\]]gzhan yang ma nges pa yin no zhes dogs pa bsu nas/_b+ha ra ta yang zhes bya ba smos te/_de ltar zhes bya ba ni thal bar 'gyur ba'o/_/'on kyang de la byed pa po rgyas par dran zhes bya ba byed pa po dran pa des dam bca' ba'i don la gnod pa'i phyir thal bar 'gyur ba ma yin no/_/rig byed la ni dran pa med de byed pa po zhes bya ba lhag
[\[164b.3\]]ma'o/_/'on te rig byed la yang byed pa po dran pa nyid ma yin nam/_'di ltar drang srong me khros nges brjod kyi [#]rig byed byas la snyan tshig gi rig byed pa ni snyan dngags kyi rig byed do/_/legs ldan la mtshungs pa'i blo can drang srong phug ron mjug [#]gis byas pa ni srid snang gi rig byed do/_/snyan dngags kyi rig byed byas pa'am/_yang
[\[164b.4\]]na nyi ma'i gnyen gyis byas pa yin no zhe na/_de'i phyir/_gang de don brjod rgyu mtshan can/_/zhes bya ba smos te/_gang yang reg byed pa po dran pa de ni don brjod pa'i rgyu mtshan can yin no/_/don gzhan brjod pa lhur len pa ni/_don brjod pa ste de rgyu mtshan du gang la yod pa de la de skad ces bya'o/_/'di ltar byas zhes bya ba byed
[\[164b.5\]]pa'i don lhur len pa ma yin no/_/'o na ci zhe na/_dran pa'i don yin no[#]/_/byas te dran par 'gyur ba [#]zhes bya ba'i don to/_/don 'di ji ltar nges she na/_'das dang ma 'ongs pa [#]zhes bya ba la sogs pa smos te/_tshad ma gnyis ni go bar zad do/_/de lta yin dang zhes bya ba la sogs pas [#]skabs su bab pa'i don mtha' dag mjug bsdus
[\[164b.6\]]nas tshad ma byed pa yin te/_gang zhig gang la byed pa por gyur pa'i smra ba po la ltos pa med par shes pa skyed pa de ni de la brdzun par mi 'gyur te/_dper na tshig gi don la tshig bzhin no/_/rig byed kyi tshig kyang byed pa por gyur pa'i skyes bu smra ba po la ltos pa med par rang gi don la shes pa skyed par byed pa yin no zhes bya ba
[\[164b.7\]]ni khyab par byed pa 'gal ba dmigs pa yin te/_byed pa por gyur pa'i skyes bu la ltos pa dang bcas pa'i shes pa skyed par byed pa nyid kyis brdzun pa la khyab pa'i phyir la/_de dang 'gal ba smra ba po la ltos pa med pa nyid do/_/tshig blo bzhin zhes bya ba la/_'di ni tshig rnams kyis mi slu [#]ba'i shes pa'i rgyu mtshan nyid ston pa
[\[165a\]]
[\[165a.1\]]lhur len pa yin gyi/_tshig gi blo dpe nyid du mngon par 'dod pa ni ma yin no/_/'o na ci zhe na/_tshig rnam pa [#]nyid yin te/_de [#]ltar sgra'i bdag nyid ni bsgrub par bya ba'i chos can yin la/_de mi slu [#]pa'i shes pa skyed pa'i rgyu mtshan nyid kyis brdzun pa ma yin pa nyid du bsgrub par bya ba la/_de lta bur
[\[165a.2\]]gyur pa nyid kyi dpe'i chos can rigs [#]pa yin gyi/_de lta ma yin na dpe bsgrub bya ma tshang ba nyid du 'gyur ro/_/de bzhin du sbyor ba gzhan ni gang zhig rtag pa'i ngag las skyes pa'i shes pa de ni don ji lta ba nyid kyis yang dag pa yin te/_dper na ngag gi rang bzhin gyi yul can bzhin no/_/me la sbyin sreg
[\[165a.3\]]byas pa la sogs pas mtho ris la sogs pa 'grub par nges pa la [#]yang rtag pa'i ngag gis bskyed pa yin na [#]zhes bya ba ni rang bzhin gyi gtan tshigs so/_/sngar rgyas par thos pa brtag par bsgrubs zin pa'i phyir gtan tshigs ma grub pa ma yin no/_/bskul [#]bas zhes bya ba la sogs pa ni dang po nyid du bshad zin
[\[165a.4\]]to/_/de bzhin du sbyor ba gzhan dag ni gang zhig yid ches pa ma yin pas ma byas pa'i tshig gis [#]bskyed pa'i shes pa dang /_gang yang yul dang dus dang skyes bu'i gnas skabs kyi khyad par la sogs pa la slu [#]ba dang bral ba de ni tshad ma yin te/_dper na yid ches pa'i tshig gis bskyed pa'i shes pa bzhin no/_/
[\[165a.5\]]skul bar byed pa'i tshig gis bskyed pa'i shes pa 'di yang de bzhin no zhes bya ba ni rang bzhin gyi gtan tshigs dag go/_/gtan tshigs dang po ma grub pa ma yin te/_skyes bus ma byas par rgya cher bsgrubs zin pa'i phyir ro/_/gnyis pa yang ma yin te/_ji skad du/_mtho ris 'dod pas mchod sbyin bya'o zhes
[\[165a.6\]]bya ba'i tshig las the tshom rtogs par 'gyur pa yang ma yin no zhes bshad pa lta bu ste/_the tshom med par rtogs pa [#]na 'di log pa nyid du 'gyur ba ma yin no/_/gang dag bskyed nas 'jig pa 'di de lta [#]ma yin no snyam pa'i log pa'i shes pa 'di ni yul gzhan nam dus gzhan nam/_skyes bu gzhan la phyin ci log tu
[\[165a.7\]]'gyur ba ma yin pas de lta bas na phyin ci log ma yin no/_/de'i phyir snang ba bzhin du 'jig rten thams cad kyi thun mong ba chos la sogs pa rnam par gzhag pa'i rgyu rig byed ni rang nyid las tshad ma yin no zhes bya ba [#]grub po/_/de lta yin dang sangs rgyas pa la sogs pa dag gis gang smras pa'i sems tsam
[\[165b\]]
[\[165b.1\]]la sogs pa'i tshul de ni rigs pa ma yin no zhes pa'i [#]bar gnas so/_/gal te thams cad du thun mong ba'i rig byed snang ba bzhin du rang nyid las tshad ma ma yin nam/_ci'i phyir de la sangs rgyas pa la sogs pa kha cig log par rtog par 'gyur/_de dag la de tshad ma ma yin par rigs pa ma yin no zhes
[\[165b.2\]]dogs pa bsu nas/_de'i phyir zhes bya ba la sogs pa smos te/_ji ltar ches gsal ba'i 'od zer gyi tshogs kyis [#]rab rib kyi rgyu [#]mtha' dag sel bar byed pa'i nyi ma skye bo thams cad kyi thun mong ba'i mig lta bu kun nas snang yang rang gi las kyi nyes pa dang rjes su mthun pas bskyed pa'i cho mi gsal ba'i
[\[165b.3\]]mig can gyi bum pa la sogs pa'i mthong ba'i lam du gzugs mi 'jug pa de bzhin du chos ma yin pas blo'i mig bslad pa shAkya'i bu la sogs pa rig byed 'jig rten mtha' dag gi mig gcig pur gnas na yang 'gal ba nyid du sgrub par byed do zhes grag [#]ste/_lo'i sgra ni ma rangs pa ston par byed pa yin
[\[165b.4\]]no/_/de nyid gsal bar byed pa ni gnyis skyes [#]zhes bya ba la sogs pa ste/_skyes [#]bu'i yi ge zhes bya ba ni bya rog dang ta la tsam du yang zhes bya ba'i tha tshig go/_/de la gang log pa nyid kyi rgyu nyes pa dang bral ba de ni phyin ci ma log pa'i shes pa'i rgyu yin no zhes bya ba la sogs pa gang smras pa de la re zhig gtan
[\[165b.5\]]tshigs grub pa nyid du khas blangs nas ma nges pa bstan pa'i phyir/_byed pa po med na yang zhes bya ba la sogs pa smos te/_'di dag ces bya ba ni thos pa'o/_/ji ltar 'dod chags la sogs pa dang ldan pa brdzun du smra bar mthong ba'i phyir rjes su 'gro ba dang ldog pa dag las tshig log pa nyid kyis [#]rgyu nyes pa yin
[\[165b.6\]]par gtan la phab pa de bzhin du brtse ba la sogs pa'i yon tan dang ldan pa bden par smra bar mthong ba'i phyir brtse ba la sogs pa'i [#]yon tan yang bden pa nyid kyi rgyu yin pas de'i phyir log pa nyid bzhin du rgyu log pas bden pa nyid kyang ldog pa'i phyir skyes bus ma byas pa yin na yang bden pa'i don can du mi 'grub
[\[165b.7\]]pa'i phyir gtan tshigs ma nges pa yin no/_/yang ji ltar yon tan ldan par nges she na/_yon tan yod dam zhes bya ba la sogs pa smos te/_khyed kyis nyes pa med pa'i rgyur brjod pa gang yin pa de ni [#]de nyid bden pa nyid kyi rgyu yon tan med pa la yang yin no zhes bstan pa yin no/_/de phyir zhes bya ba la sogs
[\[166a\]]
[\[166a.1\]]pas mjug bsdus nas rgyu mi dmigs pa'i sgo nas bden pa nyid dang log pa nyid dag med par thal ba ston par byed pa yin no/_/de la shes rab la sogs pa ni bden pa nyid kyi rgyu'o/_/log pa nyid kyi rgyu ni brtse ba med pa la sogs pa'i zhes go rims bzhin du sbyar ro/_/de gnyis zhes bya ba ni
[\[166a.2\]]bden pa nyid dang log pa nyid dag go/_/gnyis med pa ni thal bar 'gyur ba gang zhig tu 'gyur ba de ston pa ni/_des na don med thob 'gyur te/_/zhes bya ba la sogs pa ste/_khur ba drug dang se'u bcu/_/zhes bya ba la sogs pa'i smyon pa'i smyon tshig bzhin du khyed cag sangs rgyas pa la rig byed don
[\[166a.3\]]med par sgrub par byed pa ni dam bca' ba [#]mthong bas gnod par 'gyur te/_'di ltar me la sbyin sreg byas pa las mtho ris su 'gyur ro zhes bya ba'i ngag 'di las don rtogs par mngon sum du nyams su myong na de ji ltar spong bar byed ces dogs pa bsu nas gzhan gyi tshig [#]go skabs spong bar byed pa ni/_'di ni
[\[166a.4\]]zhes bya ba la sogs pa ste/_'di snyam du sems te/_gal te rang rgyud kyis rig byed don med pa can bsgrub par bya ba yin na dam bca' ba la gnod par 'gyur na/_gang gi phyir 'di ni thal bar [#]sgrub par byed pa yin la/_de lta thal bar 'gyur ba la ni/_dam bca' ba la gnod pa srid pa yang ma yin te/_
[\[166a.5\]]de la dam bca' bar bya ba med pa'i phyir ro/_/khyab par byed pa'i chos log na yang khyab par bya ba ldog par mi 'dod pa gzhan dag nyid la mi 'dod pa thog tu bab pas tshig 'gal bar ston pa 'ga' [#]zhig tu zad do/_/'di la mthong bas gnod pa nyid kyang med de/_'di ltar skyes bus bshad pa'i dbang gis
[\[166a.6\]]don med pa can gyi rig byed la sogs pa la rtogs [#]pa 'dir 'gyur ba yin te/_dper na me la sbyin sreg byas pa las mtho ris su 'gyur ro zhes bya ba la sogs pa'i rig byed kyi [#]ngag 'dis b+ha ra ta dang lha mo la sogs pa'i spyod pa brjod pa yin no zhes mi shes pa kha cig gis bshad pas phyis de'i tshig de las
[\[166a.7\]]don de rtogs par 'gyur ba kho na yin na de ni don des don dang ldan pa yang ma yin pa de bzhin du rang bzhin gyis don med pa'i rig byed las kyang don rtogs pa 'dir 'gyur ba yin pa'i phyir dam bca' ba la mthong bas gnod pa gang [#]las yin/_gzhan yang log pa nyid kyi rgyu nyes pa kho na ldog gi yon tan ni
[\[166b\]]
[\[166b.1\]]ma yin du chug mdo de lta na yang gtan tshigs ma nges pa nyid mi zlogs so [#]zhes bstan pa'i phyir/_skyon med na yang zhes bya ba la sogs pa smos te/_gal te sgra rnams kyi bden pa nyid dang log pa [#]nyid las ma gtogs pa'i chu bo gzhan zhig yod par ma gyur na de'i tshe phung po gcig med pa phung po gnyis pa yod pa
[\[166b.2\]]med na mi 'byung bar 'gyur ro/_/gang gi tshe gzhan phung po gsum pa don med pa yang yod pa de'i tshe/_log pa nyid ldog pas bden pa nyid du nges pa ma [#]yin te/_gzhan phung po gsum pa don med pa mi zlogs [#]pa'i phyir ro[#]/_/gal te 'di snyam du rig byed la brtse ba la sogs pa yon tan gyi rgyu can gyi [#]bden pa nyid khas blangs
[\[166b.3\]]par gyur na/_de'i tshe yon tan rnams ni skyes bu la brten pa nyid kyi [#]skyes bu ldog pas [#]ldog pa na log pa [#]nyid bzhin du bden pa nyid kyang ldog par 'gyur na gang gi phyir rig byed ni rang las chad ma yin pa'i phyir rang bzhin gyis bden pa'i don can gyi shes pa'i rgyu nyid yin gyi yon tan gyis byas pa ni ma yin no/_/
[\[166b.4\]]des na gtan tshigs ma nges pa ma yin la/_rig byed don med pa can du thal ba yang ma yin no zhes bya ba'i gzhan gyi lan [#]'di dogs par byas nas lan bshad pa ni/_de lta yin na zhes bya ba la sogs pa ste/_ji ltar rig byed 'di rang bzhin gyis bden pa'i don can ma yin pa de lta na log pa nyid kyang srid pa
[\[166b.5\]]yin pa'i phyir gtan tshigs ma nges pa kho na'o zhes bya ba bsams pa'o/_/'di yang thams cad du ni rang bzhin gyis/_/shes rgyu yin na cig car du/_/de las byung ba'i shes par 'gyur/_/rgyu ma tshang ba med phyir ro/_/zhes phyis 'chad par 'gyur ro/_/ji ltar don med pa nyid du thal bar 'gyur/_sbyor ba ni gang
[\[166b.6\]]zhig gang gi tshe rgyu ma tshang ba med pa de ni de'i tshe 'byung ba kho na yin te/_dper na mngon par 'dod pa'i gnas skabs kyi me la sbyin sreg la sogs pa'i tshig las byung ba'i shes pa bzhin no/_/rig byed kyi rgyu can gyi shes pa thams cad kyang [#]gnas skabs thams cad rgyu ma tshang ba med pa yin no zhes bya ba ni rang
[\[166b.7\]]bzhin gyi gtan tshigs so/_/shes pa gcig bcad par thal bar 'gyur ba'i phyogs la yang skyon gzhan bshad pa ni/_de'i rjes la zhes bya ba la sogs pa ste/_'di ltar shes pa mtha' dag cig car bskyed nas dus phyis rig byed shes pa skyed par byed pa'i nus pa de las nyams pa yin na de'i tshe nus pa'i
[\[167a\]]
[\[167a.1\]]bdag nyid du gyur ba zad pa'i phyir [#]nyams par 'gyur ro/_/ci ste mi nyams na de'i tshe dus phyis kyang shes pa skyed par thal bar 'gyur ba'i phyir rtag pa ni ci zhig ltar [#]yang don byed par nus pa ma yin no/_/'on te zhes bya ba la sogs pas gang rgyu ma tshang ba med pa zhes bya ba'i gtan tshigs 'di ma
[\[167a.2\]]grub pa nyid du dogs par byed de/_bshad pa la sogs pa zhes bya ba'i sgras brda la sogs pa gzung [#]ngo /_/de dag la yang zhes bya ba ni bshad pa la sogs pa la'o/_/de ltar ma yin zhes bya ba la sogs pas lan 'debs par byed do[#]/_/de las nus pa'i rang bzhin du bskyed par 'dod nas nus pa med pa ni gzhan
[\[167a.3\]]la ltos kyi[#]/_gang nus pa de'i rang bzhin [#]ni cung zad kyang mtshang ba med pa'i phyir de'i ltos pa ci 'dra ba zhig yin/_ci ste sngar nus pa med pa lhan cig byed pa'i rgyu dang ldan pa'i phyir phyis nus par 'gyur ro zhes khas len par byed na de'i tshe khyed cag gis rig byed la rtag par re ba dor cig_/ci ltar zhe na/_
[\[167a.4\]]gal te dang po nus [#]med pa/_/zhes bya ba la sogs pa smos te/_nus pa tha mi dad pa yin pa'i phyir ro snyam du bsams pa'o/_/tha dad na yang 'brel pa med pa'i phyir rig byed byed pa po ma yin par thal bar 'gyur te/_nus pa nyid las 'bras bu skye ba'i phyir/_/zhes brjod par bya'o/_/shes rgyu zhes bya ba ni shes pa'i
[\[167a.5\]]rgyur 'gyur ba'i rig byed gang yin pa de skyes bu [#]la brten nas skye ba'am rig byed kyi [#]rang bzhin skyes bu la brten nas skye ba de yang rig byed dang tha mi dad pa'i phyir de yang skye ba kho na'o/_/gzhan yang gzhan la ltos na mi rtag pa nyid du thal bar 'gyur ba 'ba' zhig tu ma zad skyes bus ma byas pa nyid du brtags pa yang don
[\[167a.6\]]med par 'gyur ro zhes bstan pa'i phyir ro/_/[#]ji srid sgron 'gyur [#]zhes bya ba la sogs pa [#]smos te/_don ji lta ba bzhin du shes par bya ba'i phyir 'di skyes bus ma byas pa nyid du brtags na[#]/_de brtags na yang skyes bu la ltos pa med par de'i shes pa skyed par byed par mi nus pa'i phyir de brtags pa don med pa
[\[167a.7\]]yin no/_/'chad pa po tshad mar gyur pa'i skyes bu nyid don ji lta ba bzhin shes pa'i rgyu yin gyi da ni grub zin pa nye bar 'jig pa'i skyes bus ma byas pas ci zhig bya/_ci ste mi rtag pa nyid du thal bar 'gyur ba dang skyes bus ma byas pa nyid rtag [#]pa yang don med par 'gyur du 'ong bas rig byed thams
[\[167b\]]
[\[167b.1\]]cad du nus par khas len par byed na de'i tshe snga ma bzhin du skyon du thal bar 'gyur ro [#]zhes ston pa ni/_gal te kun du 'di nus na/_/zhes bya ba la sogs pa'o/_/'di snyam du skyes bu la ltos pa na skyes bus ma byas pa don med pa ma yin te/_'di ltar ji ltar gnas pa'i don nyid skyes bu dag gis gsal
[\[167b.2\]]bar byed kyi/_snga na [#]med pa byed pa ni ma yin no/_/snga na [#]med pa byed pa yin na 'di dag rang dbang can du khas len par 'gyur ro/_/de lta yin dang 'dod chags la sogs pas bslad par thos pa phyin ci log gi don du 'god par byed pa su zhig gis gegs byed par 'gyur/_skyes bus 'chad par byed na
[\[167b.3\]]yang skyon de nyid mtshungs pa yin no zhes bstan pa'i phyir/_rang dbang skyes bu zhes bya ba la sogs pa smos so/_/gzhan yang gang zhig rig byed kyi don 'chad par byed pa rig byed kyi don dbang po las 'das par rang dbang du yongs su shes pa'i skyes bu 'ga' zhig khas blangs pa ni ma yin te/_'di ltar
[\[167b.4\]]'di rig byed kyi don yongs su shes pa'i sgo nas dbang po las 'das pa'i don mthong ba nyid yin gyi rang dbang du ni ma yin la/_rig byed kyi don yongs su shes pa yang dbang po las 'das pa'i don mthong ba med par ma yin pa'i phyir gsal rab tu phan tshun bsten [#]pa nyid 'jug pa yin no zhes bstan pa'i
[\[167b.5\]]phyir skyes bu gcig kyang zhes bya ba la sogs pa smos te/_'di la skul bar byed pa yod pa ma yin pas skul byed med pa'i shes pa ste/_skul bar byed pa la mi ltos pa zhes bya ba'i tha tshig go/_/'di la rgyu smras pa ni gang phyir zhes bya ba'o/_/'di yang ji ltar zhe na/_'di ltar rtag pa'i tshig ces
[\[167b.6\]]bya ba la sogs pa smos te/_de ni/_de'i phyir dbang po las 'das don/_/dngos su mthong ba po yod [#]min/_/tshig ni rtag pa nyid kyis ni/_/gang gis mthong ba des mthong ngo /_/zhes bshad do/_/'di snyam du rig byed rang nyid skyes bu'i bya ba la ma ltos par skyes bu 'di la rang gi don rtogs par byed pa[#]/_
[\[167b.7\]]de'i phyir phan tshun bsten [#]par thal bar 'gyur ba mi 'jug go snyam du sems na/_gang gi tshe skyes bu zhes bya ba la sogs pa smos te/_'di ltar rig byed ni dbang po thos pa na brda mi shes pa la rang nyid rang gi don rtogs par byed pa ma yin no/_/ci zhig byed ce na/_long ba 'khar ba thogs pa [#]ltar/_/zhes bya ba
[\[168a\]]
[\[168a.1\]]la sogs pa smos te/_long ba 'khar ba thogs pa ni bzung ba ste/_de dang 'dra'o zhes tshig rnam par sbyar ro/_/de la ltos pa la skyon ci yod ce na/_de ni de yis drangs pa zhes bya ba la sogs pa smos te/_de zhes bya ba ni rig byed do/_/de yis zhes bya ba [#]ni skyes bu'i bshad pas so/_/lam
[\[168a.2\]]log par ni lhung bar 'gyur/_/zhes bya ba ni phyin ci log gi don gsal bar byed pa'i phyir ro/_/gang yang /_de [#]phyir 'jig rten thams cad kyi/_/mig gcig snang [#]'dra'i rig byed la/_/long bar rtogs par mi bya'o/_/zhes smras pa de mi 'thad do/_/rang dbang can zhes bya ba la sogs pas [#]skabs
[\[168a.3\]]kyi don mjug sdud par byed pa yin te/_nus pa ni skyes bu la ltos nas shes pa skyed par byad pa nyid du mi rigs so zhes bstan zin to/_/skyes bu [#]ltos nas nus pa yang skyed par byed pa nyid yin du chug mod de lta na yang skyes bu la ltos pa'i phyir shes pa skyed par byed pa nyid yin na yang gsal bar 'di'i tshad
[\[168a.4\]]ma nyid srid pa ma yin zhes tshig gi don sbyar bar [#]bya'o/_/yang gi sgra ni rim pa gzhan du ste/_shes pa skyed par [#]byed pa na yang zhes bya ba'i mjug tu blta bar bya'o/_/don 'di nyid gsal bar bya ba'i phyir ji bzhin don rtogs zhes bya ba la sogs pa smos te/_'di yi tshad ma brtag mi legs/_/zhes
[\[168a.5\]]bya ba [#]ni/_de ni de yis drangs pa na/_/lam log par ni lhung bar 'gyur/_/zhes bya ba 'dis sngar mi legs pa bstan zin pa'i phyir ro/_/de ltar yin dang /_rig byed tshad mar gnas pa na/_/slob dpon slob ma'i brgyud pa ni/_/thog ma med pa rtogs pa yang /_/skyon med nyid du 'gyur ba yin/_/zhes
[\[168a.6\]]gang smras pa de rigs pa ma yin no zhes bstan pa'i phyir/_de ltar re zhig ces bya ba la sogs pa smos te/_mi gnas zhes bya ba 'dir dgag pa'i tshig gdon par bya'o/_/ji ltar mi rigs she na/_gang phyir de dag ces [#]bya ba smos so/_/gal te long ba brgyud par gyur pa yin pa na de las cir 'gyur zhe na/_
[\[168a.7\]]long bas long ba khrid pa na/_/zhes bya ba la sogs pa smos te/_ji skad du ri khrod pa'i bshad pa las/_gzugs kyi khyad par dag la dmus long rnams kyi tshig bzhin du de lta bu'i rigs can gyi don la skyes bu'i tshig tshad mar 'gyur ba ma yin no zhes bshad do/_/de ltar slob dpon dang slob ma'i 'brel
[\[168b\]]
[\[168b.1\]]pa thog ma med pa nyid du grub par khas blangs nas skyon bshad la/_de ni de yang ma grub po/_/zhes bstan pa'i phyir/_rig byed de nyid shes pa'i zhes bya ba la sogs pa smos te/_tshad ma med ces bya ba ni shin tu lkog tu gyur ba yin pa'i phyir ro/_/'di snyam du phyin ci ma log pa'i shes pa'i rgyu yin pa'i phyir
[\[168b.2\]]skyes bus ma byas pa nyid kyi tshad ma nyid du 'dod pa ni ma yin no/_/'o na ci zhe na/_bden pa'i don can gyi sgra don gyi 'brel pa brtag pa tsam gyis so/_/de yang skyes bus ma byas na yang 'gyur ba yin no snyam du sems na/_'di yang ma nges pa nyid yin te/_skyes bus ma byas pas bden pa'i don can du
[\[168b.3\]]'gyur bar bya dgos so zhes bya ba gang yin pa 'di la nges pa'i rgyu ci zhig yod/_yod du chug mod de lta na yang skyon can nyid yin no zhes bstan pa'i phyir/_yang na bden don 'brel brtags [#]pa/_/zhes bya ba la sogs pa smos te/_'di ni bden don yang yin la 'brel pa brtags pa yang yin no zhes tshig rnam
[\[168b.4\]]par sbyar ro/_/'brel pa brtag pa brtags pa yin na yang gal te 'di don rtogs pa'i rgyur mi 'gyur ba de'i tshe de brtags pa don med pa yin no/_/don rtogs par byed pa yin [#]skyed par byed pa nyid las ma gtogs pa de'i ngo bo gzhan yod pa ni ma yin no/_/'brel pa'i bya ba ni 'di tsam nyid yin te/_rtogs pa
[\[168b.5\]]skyed par byed pa gang yin pa'o/_/de mi byed na ji ltar 'brel par 'gyur/_'di yod pa tsam gyis don rtogs pa'i rgyu yang ma yin no/_/'o na ci zhe na/_shes pa yod na'o/_/de lta ma yin na 'brel pa ma bzung ba la yang de las rtogs par 'gyur ro/_/'di sus kyang shes par nus pa yang ma yin te[#]/_'brel
[\[168b.6\]]pa can mtho ris la sogs pa dbang po las 'das pa nyid kyis te [#]de yang dbang po las 'das pa yin pa'i phyir ro/_/'o na de dbang po las 'das pa'i don mthong bas shes par 'gyur ro zhe na/_skyes bu 'di kun zhes bya ba la sogs pa smos so/_/de ni/_de'i phyir [#]dbang po las 'das don/_/dngos su mthong ba yod
[\[168b.7\]]ma yin/_/tshig ni rtag pa nyid kyis na/_/gang gis mthong ba des mthong ngo /_/zhes bshad de/_lkog min mthong zhes bya ba ni dbang po'i don mthong ba'o/_/thos pa rang nyid smra bar 'gyur ro zhe na/_'di ni bdag gi don zhes bya ba la sogs pa smos te/_bram ze khyod tshur sheg bdag gi [#]don 'di yin par
[\[169a\]]
[\[169a.1\]]zung shig ces bos nas snying rje ches cher 'phel bas bsod nams la sems gcig tu 'dud pa can gzhan la phan pa'i mthar thug pa'i bden par smra ba bzhin du/_rig byed rang nyid bram ze rnams kyi don du rang gi don ston par byed pa ni ma yin no/_/'o na skyes bu rnams rang nyid rtogs par byed
[\[169a.2\]]par 'gyur ro zhe na/_skyes bu brtags pa'i zhes bya ba la sogs pa smos te/_tha dad pa ma yin pa de nyid ston pa ni/_ji ltar [#]zhes bya ba la sogs pa'o/_/ci nas kyang ma 'chol ba'i don shes par bya ba yin pa'i phyir 'chol ba'i rgyu skyes bu spong ba yin no/_/de la ji ltar skyes bu dag gis rang nyid kyis sbyar ba'i sgra
[\[169a.3\]]dag 'chol bar 'gyur ba de bzhin du de dag gis nye bar brtags pa'i don yang yin pa'i phyir 'di la khyad par ci yod de/_dogs pa zhes bya ba ni dogs par bya ba'o[#]/_/der zhes bya ba ni phyin ci log go/_/sngar rig byed tshad ma ma yin pa'i phyir slob dpon dang slob ma'i brgyud pa brtags [#]pa don med do zhes bstan
[\[169a.4\]]zin la/_da ni 'brel pa brtags pa'i sgo nas tshad ma yin du chug mod/_slob dpon dang slob ma gnyi ga'i brgyud pa brtags pa don med do zhes ston pa ni/_rig byed tshad mar gnas na yang /_/zhes bya ba la sogs pa'o/_/de ltar skyes bus brtags pa la'ang /_/ci'i phyir dogs pa der mi 'gyur/_/zhes gang smras
[\[169a.5\]]pa 'di la gzhan dag dogs pa mi rigs par ston pa ni 'on te sbyin sreg ces bya ba la sogs pa smos te/_yid gnyis ni the tshom mo/_/sogs pa'i sgras ni phyin ci log gzung ngo /_/ji skad du ri khrod pa'i bshad pa las/_mtho ris 'dod pas mchod sbyin bya'o zhes bya ba'i tshig 'di las mtho ris 'byung ngam/_
[\[169a.6\]]mi 'byung snyam pa'i the tshom rtogs par 'gyur ba ma yin no zhes bya ba dang /_nges par rtogs pa na 'di log par mi 'gyur la/_de ni de lta ma yin no snyam du bskyed nas 'jig pa gang yin pa de ni log pa'i shes pa yin zhing /_'di ni yul gzhan dang /_dus gzhan dang /_skyes bu gzhan la phyin ci ma log pa
[\[169a.7\]]yin no/_/de'i phyir phyin ci ma log pa yin no zhes bshad pa lta bu'o/_/gzhan du na mngon sum du na [#]me stag 'phro ba'i tshogs kyi [#]rgyun bar du khyab cing rgyas pa'i me'i phung po khyed cag gis nyams su myong na yang ci'i phyir the tshom gyi dpyang thag g.yo ba'i yid du 'gyur/_de lta yin dang khyod la 'ga' yang tshad
[\[169b\]]
[\[169b.1\]]mar mi 'gyur ro zhes bya ba ni gzhan gyis bsams [#]pa'o/_/sbyor ba ni gang zhig the tshom dang phyin ci log dang bral ba'i shes pa de ni rtog [#]pa dang ldan pa'i tshad ma'i tha snyad kyi yul yin te/_dper na me la 'khrul pa med pa can gyi gtso bo sreg pa la sogs pa don du gnyer ba de nges pa'i rgyu'i shes pa bzhin no/_/me
[\[169b.2\]]la sbyin sreg la sogs pa'i ngag las 'byung [#]ba'i shes pa yang the tshom dang phyin ci log dang bral ba yin no zhes bya ba ni rang bzhin gyi gtan tshigs te/_ci nas tshad mar 'gyur ba yin[#]/_/zhes bya ba 'di dang sbrel to/_/de byed pa na zhes bya ba ni blo'o/_/de min zhes bya ba la sogs pas lan 'debs par
[\[169b.3\]]byed de/_gal te re zhig rtog pa dang ldan pa'i the tshom la sogs pa dang bral ba'i shes pa rig byed kyi tshig las 'byung ba yin no zhes bya ba [#]gtan tshigs kyi [#]don yin no de'i tshe [#]gtan tshigs ma grub pa nyid yin te/_'di ltar rtogs [#]pa dang ldan pa me la sbyin sreg byas pa las [#]mtho ris su skye'o zhes bya ba de las
[\[169b.4\]]gzhan gyi tshig phyin ci log la sogs pa bzhin du me'i [#]sbyin sreg gis mtho ris su skye'o zhes bya ba de las kyang the tshom mtshungs pa nyid yin te/_dbang po las 'das pa'i don la yod pa dang [#]med par nges pa'i rgyu med pa'i phyir la/_don la mi slu ba ni gnyi ga la yang ma dmigs pa'i phyir ro/_/phyin ci log
[\[169b.5\]]gang gzhan bzhin no/_/zhes bya ba ni bdun pa'i mtha' can yin pa'i phyir gzhan [#]rkyen yin no/_/ci ste yang rig byed kyi tshig [#]nyid las nges par 'gyur te/_de'i phyir rgyu gzhan btsal bas ci zhig bya snyam na/_de'i phyir gzhan 'dra zhes bya ba la sogs pa smos te/_gzhan 'dra zhes bya ba ni rig byed kyi don las
[\[169b.6\]]phyin ci log gi don zhen pa'i nges pa'o/_/gzhan las zhes bya ba ni skyes bus byas pa las so/_/cis mi 'gyur te 'gyur ba kho na'o zhes bya ba'i tha tshig go/_/de lta yin dang de yang tshad mar 'gyur te/_gnyi ga la yang de'i tshe gnod pa mi [#]dmigs par khyad [#]par med pa'i phyir ro/_/ci ste rtog pa
[\[169b.7\]]dang ldan pa thos pa [#]rnams kyis shes pa g.yo ba med pa nyid skye bas de'i phyir gtan tshigs ma grub pa ma yin no zhe na/_skye mod de lta na yang gal te ma grub pa ma 'gyur [#]na ma nges pa ni mi zlogs so [#]zhes bstan pa'i phyir dad pa'i dbang gyur zhes bya ba la sogs pa smos te/_gzhan gyi zhes bya ba ni sangs rgyas
[\[170a\]]
[\[170a.1\]]pa la sogs pa rnams kyi'o/_/gzhan las zhes bya ba ni srog chags gsod pa dang ldan pa'i mchod sbyin las ngan song gi sdug bsngal 'byung ngo zhes bya ba'i ngag las so/_/de zhes bya ba ni g.yo ba med pa'i blo'o/_/'di nyid ston pa ni/_ngan song sdug bsngal zhes bya ba la sogs pa ste go
[\[170a.2\]]bar zad do/_/yang skyes bus ma byas pa nyid kyi ma nges pa ston pa ni/_gal te skyes bu'i 'dod pa zhes bya ba la sogs pa ste/_'dod pa rang dbang can yin pa'i phyir rig byed la rag las pa'i brda las ltos pa dang bcas pa rang gi don gsal bar byed pa 'dod pa'i don gsal bar byed par mi 'gyur
[\[170a.3\]]te/_nges pa med pa'i phyir ro/_/gang gi tshe de la ltos pa med pa'i [#]rig byed kyi don gsal bar byed pa de'i tshe tshad mar rigs te/_skyes bu'i bshad pa khyad par du bshad nas/_ches myur bar rang gi don rtogs pa skyed [#]par byed pa'i phyir ro/_/gzhan du 'chad na yang mig la sogs pa bzhin du rang bzhin
[\[170a.4\]]gyis rang gi don gsal [#]bar byed pa mi 'dod pa'i phyir ro zhes bya ba ni bsdus pa'i don to/_/bshad pa bya na zhes bya ba ni rnam par bshad na'o/_/myur du zhes bya ba ni mgyogs par te skad cig gis zhes bya ba'i tha tshig go/_/skyes bu'i 'dod pa de ni phyin ci log yin no/_/rig byed skyes bus [#]ma byas pa
[\[170a.5\]]nyid kyis rang bzhin gyi [#]don dang 'brel pa yin du chug mod/_/de lta na yang 'dod pa mi 'grub pa'i phyir ma nges pa nyid sgrub par byed pa [#]gzhan yang zhes bya ba la sogs pa smos te/_rang bzhin la yod pa ni rang bzhin can te/_ngo bo nyid ces bya ba'i don to/_/tshad mar gyur pa'i skyes bus byas pa nyid tshad ma'i
[\[170a.6\]]rgyur khas blang bar [#]bya'i rmongs pa nyid du ston par byed pa'i ma byas pa nyid kyis ci zhig bya zhes bstan pa'i phyir/_gzhan yang rig byed ces bya ba la sogs pa smos te/_skyon med byed pa po sogs la/_/zhes bya ba'i sgras skyon med pa'i 'chad pa po gzung ngo /_/yang na skyon med par byas pa dang 'chad pa
[\[170a.7\]]yang ji ltar tshad ma nyid du grub par 'gyur zhe na/_'di ltar shes rab brtse sogs zhes bya ba la sogs pa smos te/_ji skad du ri khrod rjes/_'jig rten pa'i tshig gang yin pa de yang gal te yid ches pa'i skyes bu las dbang po'i yul nyid yid yin na de ni phyin ci ma log pa yin no zhes bshad pa bzhin no/_/
[\[170b\]]
[\[170b.1\]]tshig mchog ces bya ba ni bzang po'o/_/yang skyes bus ma byas pa nyid ma nges pa nyid du bstan pa'i phyir/_skyes bus ma byas [#]zhes bya ba la sogs pa smos te/_skyes bu'i nyes pa nye bar len pa nyid las don dag la shes pa 'khrul pa ma yin te/_nags kyi me la sogs pa de dang bral ba rnams kyang ut+pal sngon po la
[\[170b.2\]]sogs pa la phyin ci log gi shes pa skyed par byed pa'i phyir ro/_/nags kyi me ni nags na yod pa'i me'o/_/de yang rang nyid 'od ma la sogs pa drung pa las byung ba gang yin pa de 'dir 'khrul pa'i yul nyid du blta bar bya'i gang gtsub [#]shing gtsubs pa'i skyes bus byas pa de la skyes bus [#]ma byas pa mi srid pa'i phyir
[\[170b.3\]]des gtan tshigs 'khrul pa ma yin no snyam du bsams pa yin no/_/sogs pa'i sgras ni smig [#]rgyu la sogs pa gzung ngo /_/log pa'i shes pa'i rgyu yin pa de nyid ston pa ni/_me'i snang ba zhes bya ba la sogs pa smos te/_ci de yang kho bo cag gis skyes bus ma byas pa nyid 'ba' zhig rgyu nyid du mi brjod
[\[170b.4\]]kyi/_'o na ci zhe na/_ma byas pa nyid [#]yin na zhes khyad par dang bcas pa nyid yin pa'am/_yang na skyes bus ma byas pa smos pa ni nye bar mtshon pa ste/_de'i phyir ma byas pa'i nags kyi mes 'khrul pa ma yin no snyam du sems pa'i gzhan gyi lan dogs par byas pa'i phyir gal te me la sogs pa zhes bya
[\[170b.5\]]ba la sogs pa smos te/_de'i rgyu ni log pa'i shes pa'i rgyu'o/_/don rnams kyis [#]ni byas nyid ci/_/zhes bya ba la sogs pas lan 'debs par byed de[#]/_gtan tshigs mi ma thun pa'i phyogs las rnam par gcod [#]par byed pa gang yin pa de khyad par yin te/_de lta ma yin te gal te gang yang rung ba'i khyad kyis
[\[170b.6\]]khyad par du byas pa'i gtan tshigs mtha' gcig tu gyur pa nyid yin na de'i tshe gtan tshigs 'ga' yang ma nges par mi 'gyur te/_'dod pa dang 'brel pa nyid kyis thams cad [#]khyad par rnyed par bla ba'i phyir ro/_/rig byed kyis [#]khyad par ma byas pa nyid ni log pa'i shes pa'i rgyu nyid zlog par byed pa ma yin te/_
[\[170b.7\]]'di ltar gal te byas pa nyid log pa'i shes pa'i rgyu nyid du grub par gyur na de'i tshe bzlog [#]pa na de yang zlog [#]par 'gyur ro/_/gzhan dag re [#]'ga' grub pa nyid do zhes rjod par byed na/_de lta yin na du ba me'i/_/zhes bya ba la sogs pa smos te/_gal te byas pa log pa'i shes pa'i rgyu yin na de'i tshe ma byas
[\[171a\]]
[\[171a.1\]]pa yang dag pa'i shes pa'i rgyu nyid yin no zhes bya ba thob ste/_phan tshun 'gal ba'i yang dag pa dang log pa'i shes pa dag ni rgyu gcig tu mi 'thad pa'i phyir ro/_/dro ba'i reg pa'i rgyu me ni grang ba'i rgyu nyid du rigs pa ma yin te/_de lta yin dang byas pa'i phyir du ba me la ci lta ba
[\[171a.2\]]bzhin du rtogs pa'i rgyur mi 'gyur ro/_/yang ci ste byas pa nyid log pa'i shes pa kho na'i rgyu yin gyi/_gzhan gyi ni ma yin no zhes nges par bzung ba ni ma yin no/_/'o na ci zhe na/_byas pa kho na log pa'i shes pa'i rgyu yin gyi/_gzhan ni ma yin no zhes bya ba [#]'di gzhan gyi rgyu can 'gegs par byed pa yin gyi
[\[171a.3\]]byas pa yang dag pa'i shes pa'i rgyu yin pa 'gegs pa ni ma yin no/_/gang gis yang dag pa'i shes pa dang log pa'i rgyu dag phan tshun 'gal ba'i phyir shugs kyis byas pa las bzlog pa yang dag pa'i rgyu nyid du 'gyur ba byas pa thams cad khyad par med par log pa'i rgyud [#]nyid du 'dod pa ni ma yin gyi/_'on
[\[171a.4\]]kyang byas pa rnam pa mang po tha dad pa'i phyir [#]cung zad cig [#]log pa'i shes pa'i rgyu yin te/_dper na mig ser la sogs pa lta bu'o/_/cung zad cig ni yang dag pa'i shes pa'i rgyu yin te/_dper na dbang po la sogs pa'i tshogs pa mnyam [#]pa lta bu'o/_/de lta ma yin na grang ba'i reg pa la kha ba la sogs
[\[171a.5\]]pas byas pa'i rgyu 'ga' zhig dmigs pa'i phyir/_shugs kyis grang ba dang 'gal ba'i dro ba'i reg pa la ma byas pa'i rgyu nyid du brtag [#]par bya bar 'gyur na/_de lta [#]yang ma yin te/_de lta bas na byas pa yang dag pa'i shes pa la rgyu nyid ma bkag pa'i phyir du ba yang dag [#]rgyu mtshan du 'gyur ro snyam pa'i
[\[171a.6\]]dogs pa 'di bsu nas/_de ltar skyes bus ma byas na/_/zhes bya ba la sogs pa smos te/_gal te byas pa yang dag pa dang log pa nyid gnyi ga'i rgyu mtshan yin na/_de log pa na log pa dang yang dag pa'i shes pa gnyis ldog par byed pa'i phyir rig byed ma byas pa nyid kyis yang dag pa'i shes pa'i
[\[171a.7\]]rgyur gnas pa ma yin te/_de de la rgyu mtshan ma yin pa'i phyir ro/_/de lta yin dang khyad par don med pa'i phyir gtan tshigs ma nges pa nyid yin no/_/yang /_ci ste skyes bus ma byas pa/_/zhes bya ba 'dis ji skad du bshad pa'i gtan tshigs rjes su 'gro ba dang ldog pa ston pa ma yin no/_/'o na ci zhe na/_
[\[171b\]]
[\[171b.1\]]'di ni ldog pa can gyi sbyor ba nyid yin te/_'di ltar gtan tshigs las bzlog pa byas pa nyid kyis bsgrub bya las bzlog pa log pa nyid la khyab pa yin te/_skyes bus [#]byas pa kho na la log pa nyid mthong ba'i phyir ro/_/de lta yin dang gang du log pa nyid kyis khyab par byed pa dang 'gal ba ma byas pa nyid
[\[171b.2\]]yod pa de dang 'gal ba'i log pa nyid kyi khyab par byed pa byas pa nyid ldog pa na khyab par bya ba log pa nyid kyang shugs kyis ldog pa grub pa'i phyir rjes su 'gro ba med na yang shugs kyis ma byas pa bden pa'i don can du 'gyur ba'i phyir rjes su 'gro ba [#]bstan pa don med pa yin no snyam na/_gal te bzlog pa'i khyab
[\[171b.3\]]par bya ba dang khyab par byed pa'i dngos po grub par gyur na/_de lta bu de yang bden na/_/de ni grub pa ma yin te/_'di ltar gal te bsgrub bya'i mi mthun pa'i phyogs la gtan tshigs gnod pa can gyi tshad ma yod par gyur na/_de'i tshe mi mthun pa'i phyogs kyi [#]khyab par 'gyur ba zhig na/_de yang yod pa ma yin
[\[171b.4\]]no/_/mi dmigs pa tsam gyis med pa grub pa yang ma yin te/_'khrul pa'i phyir ro/_/'di snyam du ma byas pa dang 'gal ba'i byas pa la log pa nyid mthong ba'i phyir shugs kyis ma byas pa la de med par grub par 'gyur ro snyam du sems na/_de ni yang dag pa ma yin te/_gcig tu mthong ba gzhan
[\[171b.5\]]du nges pa med par bya bar nus pa ma yin te/_gcig kyang 'gal ba'i khyab par byed pa nyid du mthong ba'i phyir ro/_/'di ltar mi rtag pa gcig nyid brtsal ma thag tu byung [#]ba dang /_cig shos 'gal ba dag la khyab par mthong ste/_mi rtag pa nyid rtsol ba las byung ba la mthong zhes te/_rtsol ba las byung
[\[171b.6\]]ba ma yin pa la de med par mi 'gyur ro/_/gzhan yang de la mthong ba zhes bya ba de tsam gyis/_gal te log pa nyid la byas pa nyid kyis khyab par 'gyur na la lar bden pa nyid kyang skyes bus byas par mthong ba'i phyir de yang des khyab par 'gyur te/_de lta yin dang byas pa nyid log pa na log pa nyid du
[\[171b.7\]]bden pa yang ldog pas skyes bus ma byas pa'i phyir bden pa'i don can du 'grub par 'gyur ba ma yin te/_spros pas chog go/_/de ltar re zhig gang [#]log pa nyid kyi rgyu nyes pa dang ldan pa dang bral ba de ni log pa'i shes pa'i rgyu ma yin zhes bya ba'i gtan tshigs dang /_skyes bus ma byas pa dang des mtshon
[\[172a\]]
[\[172a.1\]]pa'i skyes bus ma byas pa nyid dam/_rang gi sgras gzung ba nyid rgyas par ma nges pa nyid du bstan nas/_ma grub pa nyid du bstan par 'dod de mjug bsdu bar bya ba'i phyir/_des na skyes bus ma byas pa [#]nyid ces bya ba la sogs pa smos te/_skyes bus ma byas pa nyid dang gsal ba dang /_
[\[172a.2\]]rtag pa nyid ces bya ba ni skyes bus ma byas pa nyid gsal rtag nyid de/_de dag gi [#]sgrub byed ces bsdu'o/_/'dis sgrub [#]par byed pas na sgrub byed de gtan tshigs so/_/de yang rnam pa sna tshogs pa sngar bshad pa'o/_/de ni yod pa na zhes bya ba ni skyes bus ma byas pa la sogs pa yod pa na'o/_/'di zhes bya ba
[\[172a.3\]]ni rig byed do/_/mi 'thad ces bya ba ni mi rigs par ro/_/rgyas par zhes bya ba ni rnam par phyi nas so/_/'di spong zhes bya ba ni skyes bus ma byas pa la sogs pa sun 'byin pa ste/_de yod na yang mngon par 'dod pa'i don mi 'grub pa'i phyir ro zhes bstan zin pa'i phyir ro/_/de sun 'byin
[\[172a.4\]]par byed na yang skabs su nye bar mi mkho bar [#]byed par 'gyur ro/_/'di nyid ston pa ni/_'dir ni thos pa ci bzhin zhes pa [#]la sogs pa ste/_blo nyid mthong ba yin pas blos mthong ba'o/_/de phra ba'i blos mthong ba gang dag la yod pa de dag la de skad ces bya'o/_/mngon par rlom pa ni/_gang la
[\[172a.5\]]rlom pa yod pa de ni mngon par rlom pa ste/_de'i phyir de'i dngos po ni mngon par rlom pa can no/_/de ni lnga pos ma rtogs [#]phyir/_/zhes bya ba la sogs pa gang smras pa de la/_tshad ma rnams ni log pas kyang zhes bya ba la sogs pa smos te/_'dis ni rtsa ba'i gtan tshigs ma grub pa nyid du ston
[\[172a.6\]]par byed pa yin no/_/khyab par byed pa'i rang bzhin nam/_rgyu ldog pa na khyad par bya ba'am/_'bras bu ldog par byed de/_de dag der de'i bdag nyid dang de las byung ba dag gis 'brel pa'i phyir la/_de med par yang yod pa ni 'bras bu dang khyab par bya ba nyid du mi 'thad pa'i phyir ro/_/tshad
[\[172a.7\]]pa de dag dngos po de thams cad la khyab par byed pa dang rgyu nyid dag tu srid pa yang ma yin te/_'di ltar yul dang dus dang rang bzhin gyis bskal pa'i dngos po tshad ma med par yod pa'i phyir des khyab pa ma yin la/_tshad ma rgyu yang ma yin te/_de nyid kyi phyir tshad ma nyid gzhal bya'i 'bras bu yin
[\[172b\]]
[\[172b.1\]]pa'i phyir 'bras bu ldog pa na rgyu tsam ldog pa ma yin te/_'khrul par mthong ba'i phyir ro/_/rgyu ma yin pa dang khyab par byed pa ma yin pa dag ni zlog par byed pa nyid du rigs pa ma yin te/_ha cang thal bar 'gyur ba'i phyir ro/_/de bas na gzhal bar bya ba tsam med par bsgrub par bya ba la[#]/_tshad ma
[\[172b.2\]]tsam med pa ni 'khrul pa yin no zhes bya bar gnas so/_/'khrul pa de nyid mi mthun pa'i phyogs la yod par bstan pa'i sgo nas bsal bar bya ba'i phyir/_des na thos pa'i byed pa po zhes bya ba la sogs pa smos te/_des na zhes bya ba ni de'i phyir ro/_/lnga po rnams kyis ma rtogs kyang /_/
[\[172b.3\]]zhes bya ba ni thos pa'i byed pa po zhes bya ba chod pa dang 'brel to/_/byed pa po mi shes pa'i srung ba rgyud la sogs pa gang dag yin pa de dag la de skad ces bya [#]de'i 'og tu srung la sogs pa las 'dzin pa'i bsdu ba'o/_/de'i phyir drug pa'i mtha' can la bzhin zhes bya'o/_/'on te zhes bya ba la
[\[172b.4\]]sogs pas gtan tshigs kyi 'khrul pa'i yul ma grub pa nyid du dogs par byed de/_de dag ces bya ba ni srung brgyud la sogs pa'o/_/thos pa'ang de bzhin cis ma yin/_/zhes bya ba ni rig byed kyang /_de kho na bzhin don rnam par phye ba dang don dang bcas pa dag gis ci'i phyir byed pa po'i rjes su
[\[172b.5\]]dpog par mi byed de khyad par med pa'i phyir ro/_/de lta yin dang tshad ma med par ma grub bo/_/gzhan yang sems can thams cad kyi tshad ma log pa'o[#]/_/bdag nyid tshad kyi [#]ma log par gtan tshigs su len par byed ces bya ba phyogs gnyis so/_/de la phyogs dang po la gtan tshigs the
[\[172b.6\]]tshom za ba'i ma grub pa yin la gnyis pa la yang ma nges pa nyid yin no zhes bstan pa'i phyir sems can kun gyis zhes bya ba la sogs pa smos te/_'di zhes bya ba ni rig byed kyi byed pa po sems can thams cad kyis mi shes so zhes bya ba de lta bu'o/_/'di lta bur zhes bya ba la sogs pas skyes bu gzhan la
[\[172b.7\]]yod pa'i lang tsho la sogs pa'i kun du rtog pa dag gis 'khrul pa nyid sgrub par byed pa yin no/_/re zhig byed pa po ma mthong na zhes gang smras pa 'di ma grub pa nyid du bstan pa'i phyir/_'don par byed pa zhes bya ba la sogs pa smos te/_gal te byed pa po gang yang rung ba ma mthong ba zhes khas
[\[173a\]]
[\[173a.1\]]len par byed pa de'i tshe/_'don par byed pa po mthong ba'i phyir ma grub pa nyid gsal rab tu 'jug pa yin no/_/ci ste dang po'i byed pa po ma mthong ngo zhes bya bar 'dod na/_de'i tshe yang the tshom za ba'i ma grub pa yin te/_res 'ga' 'ga' zhig gis mthong bar 'gyur te zhes bya ba
[\[173a.2\]]srid pa'i phyir ro/_/yang ci ste 'don pa po byed pa por ni ma grub bo/_/'o na ci zhe na/_gsal bar byed pa yin no snyam na/_de dag gsal bar byed [#]min te/_/zhes bya ba la sogs pa smos te/_de dag ces bya ba ni 'don par byed pa rnams so/_/ji ltar rtag pa rnams la gsal ba ma srid pa de ltar
[\[173a.3\]]ni 'chad par 'gyur ro/_/bum pa la sogs pa mi rtag pa yang ji ltar gsal bar byed ce na/_bden te/_de la yang gsal bar byed pa 'ga' yang mi srid do/_/'o na ji ltar sgron me la sogs pa gsal bar byed pa nyid du grags she na/_ma yin te/_de la sgron ma la sogs pa rnam par shes pa skyed
[\[173a.4\]]par rung ba'i bum pa bskyed pa na skyed par byed pa nyid khyad par can gyi skyed par byed pa'i rang bzhin gsal bar bya ba'i phyir 'jig rten na gsal bar byed pa zhes grags kyi/_de bzhin du 'dir rig byed kyi gsal bar byed pa 'ga' zhig srid pa ma yin te/_de'i rang bzhin ni snga ma dang phyi ma dor ba dang ma skyes pa'i
[\[173a.5\]]phyir ro/_/rtag pa gsal bar byed pa ma yin du chug mod/_de lta na yang 'di byed pa po las khyad par med pa yin no zhes bstan pa'i phyir/_dmigs par 'gyur ba'i rang bzhin rnams/_/zhes bya ba la sogs pa smos te/_cung zad kyang mi byed pa ni gsal bar byed par rigs pa ma yin te/_ha cang
[\[173a.6\]]thal bar 'gyur ba'i phyir ro/_/cung zad byed na yang /_'di skyed par byed pa nyid du khas blangs par 'gyur te/_bskyed par bya ba'i khyad par gyi rang bzhin gzhan skyed pa'i mtshan nyid yin pa'i phyir ro/_/dmigs par 'gyur ba'i rang bzhin rnams/_/zhes bya ba ni rig [#]byed rnams so/_/ci ste yang
[\[173a.7\]]dmigs pa'i rang bzhin gyi rig byed rnams sngar yang gnas pa nyid yin na de ji ltar de dag de'i byed pa'i sgo nas 'byung ba yin snyam na/_de dag ces bya ba la sogs pa smos te/_de dag ces bya ba ni dmigs pa'i rang bzhin gyi rig byed rnams so/_/des na rig byed ces bya ba la sogs pas tshad ma byed
[\[173b\]]
[\[173b.1\]]pa yin no/_/sbyor ba ni gang zhig gang gi byed pa yod na 'byung ba de ni de'i 'bras bu'i tha snyad la sogs par rung ba yin te/_dper na sa bon la sogs pa'i byed pa yod na 'byung ba'i myu gu la sogs pa ni de'i 'bras bu yin pa bzhin no/_/dmigs pa'i rang bzhin gyi rig byed kyang 'don pa pa'i byed pa
[\[173b.2\]]yod na byung ba yin no zhes bya ba ni rang bzhin gyi gtan tshigs so/_/spong ba dang len pa'i mtshan nyid rjes su bsgrub pa ni tha snyad do/_/sogs pa'i sgras brjod pa dang shes pa gzung ngo /_/gtan tshigs ma grub pa ni ma yin te/_sngar yang dmigs par thal bar 'gyur ba'i phyir ro/_/ma nges pa yang ma
[\[173b.3\]]yin te/_'bras bu'i tha snyad kyi rgyu mtshan gzhan med pa'i phyir ro/_/sngon du 'brel pa ma mthong ba/_/zhes bya ba la sogs pa gang smras pa de la gsal byed rim pa zhes bya ba la sogs pa smos te/_sbyor ba ni gang dang gang gsal byed rim pa can yin pa de dang de ni skyes bus byas pa yin te/_
[\[173b.4\]]dper na zlos gar gyi srung [#]brgyud la sogs pa bzhin no/_/rig byed gang gsal bar byed pa rim pa can yin no zhes bya ba ni rang bzhin gyi gtan tshigs so/_/gtan tshigs ma grub pa ni ma yin te/_yi ge rnams rim gyis snang ba'i phyir ro/_/ma nges pa yang ma yin no zhes bstan pa'i phyir/_
[\[173b.5\]]gzhan du zhes bya ba la sogs pa smos te/_gzhan du zhes bya ba ni gal te skyes bus byas pa nyid du mi 'gyur gyi/_'on kyang rtag pa nyid dang khyab pa nyid du brjod pa de'i tshe rim can du mi 'gyur te/_'di ltar re zhig sa bon dang myu gu dang lcug ma la sogs pa bzhin du dus kyis [#]byas pa'i rim pa rigs
[\[173b.6\]]pa ma yin te/_rtag pa nyid kyis thams cad dus mtshungs pa'i phyir ro/_/grogs ma la sogs pa'i phreng bzhin du yul gyis byas pa yang [#]ma yin te/_khyab pa nyid kyis thams cad na [#]nam mkha'i yul gcig tu gnas pa'i phyir ro/_/mngon par gsal bas byas pa yang ma yin te/_khyad par bogs
[\[173b.7\]]dbyung du med pa nyid kyis rtag pa la gsal bar mi rung ba'i phyir ro/_/de grub don du byas pa dang /_/ma byas lung yang nged la med/_/ces gang smras pa 'di la/_lung dang zhes bya ba smos te/_bkag ste zhes bya ba ni tshad ma brtag par ro/_/de dag ces bya ba ni lung dang nye bar 'jal ba dang [#]/_don
[\[174a\]]
[\[174a.1\]]gyis go ba [#]rnams so/_/tshad ma yin [#]pa bzlog pa'i phyir/_zhes bya ba la sogs pa gang smras pa 'di la/_tshad ma min nyid ldog don du/_/zhes bya ba la sogs pa smos te/_ji ltar de dngos po nyid yin zhe na/_thos pa'i zhes bya ba la sogs pa smos te/_skyes bus ma byas pa nyid
[\[174a.2\]]ces bya ba 'dis thos pa rang dbang can du brjod do/_/skyes bu'i byed pa la ltos pa med pa'i thos pa ni/_rang bzhin nyid kyi [#]tshad yin no/_/zhes bsams nas sbyor ba'i phyir ro/_/de lta ma yin na skyes bus byas pa nyid log pa tsam brjod pa na khyad par ci zhig bstan par 'gyur/_gang gi ltar na
[\[174a.3\]]don dam par chos can tha dad pa de yang skyes bus ma byas pa nyid dngos po'i chos yin no/_/don dam par ni dngos po'i rang bzhin nyid khyab par gzhan spangs nas/_shes par 'dod pa na/_de skad brjod pa yin no zhes ston pa ni/_dngos bdag nyid ces bya ba ste/_de lta'i zhes bya ba ni rang dbang can no/_/_
[\[174a.4\]]dngos po'i phyogs ni sgrub don du/_/zhes bya ba la sogs pa gang smras pa de la/_dngos po'i phyogs ni grub bya'i phyir/_/zhes bya ba la [#]sogs pa smos te/_dngos po gang zhig gtan la dbab par bya ba'i phyir sgrub par byed pa gang zhig nye bar blangs pa de bkag pa na dngos po [#]de las nges par mi
[\[174a.5\]]'gyur ro zhes bya ba de tsam du 'gyur gyi/_dngos po ldog pa ni ma yin no/_/gang gi phyir tshad ma log kyang gzhal bya mi ldog pa'i phyir ro zhes bstan zin to/_/de la rgyu dang khyab par byed pa nyid dag ma tshang ba'i phyir ro/_/bkag pa zhes bya ba ni spangs pa'o/_/phyogs gnyi ga yang 'grub pa med do zhes
[\[174a.6\]]bya ba [#]'di tsam zhig brjod par rigs te/_'dir zhes bya ba'i sgra zhig khong nas dbyung ste/_de yang 'grub byed ces bya ba 'di'i rjes thogs su blta bar bya'o/_/'di nyid dpe'i sgo nas bstan par bya ba'i phyir/_ji ltar lus can zhes bya ba smos te/_ji ltar rtag par smra bas sgra dngos por gyur pa'i
[\[174a.7\]]rtag pa nyid du bsgrub par 'dod pas sgra rtag ste lus can ma yin pa'i phyir nam mkha'i [#]bzhin no zhes sbyor ba bkod pa la/_phyir rgol bas lus can ma yin pa'i phyir sgra rtag par rigs pa ma yin te/_bde ba la sogs pas ma nges pa'i phyir de tsam gyis dngos por 'gyur ba'i rtag pa nyid kyi sgrub par
[\[174b\]]
[\[174b.1\]]byed pa bkag na yang sgra mi rtag pa nyid du grub pa ma yin pa de bzhin du 'di ma yin no zhes bya ba lhag ma'o/_/ji ltar zhes bya ba ni rim pa bzhin du ste/_brjod na yang zhes bya ba'i mjug tu blta bar bya'o/_/sgra zhes bya ba 'di'i rjes la/_rtog [#]pa grub pa zhes bya ba 'di kha bskang bar bya'o/_/yang na 'jig [#]
[\[174b.2\]]pa bzhin du phyogs gcig sbyar bar blta bar bya'o/_/gzhan gyis sngon dang phyi ma'i mtha'/_/zhes bya ba la sogs pa la/_des na gzhan gyis snga phyi'i mtha'/_/zhes bya ba la sogs pa smos te/_des na zhes bya ba ni de'i phyir ro/_/don rdzogs min zhes bya ba ni rang gi phyogs ma grub pa'i phyir
[\[174b.3\]]ro/_/ma byas pa dang 'jig med kyis/_/rtag pa nyid du brjod par 'dod/_/ces bya ba la sogs pa gang smras pa 'di la/_gal te dgag tsam zhes bya ba la sogs pa smos so/_/'dir rnam par rtog pa gnyis te/_res 'ga' med par dgag pa'i ngo bo'i ma byas pa dang 'jig pa dag [#]gis sam
[\[174b.4\]]ma yin pa'i dgag pa'i ngo bo dag gis rtag pa nyid du 'dod[#]/_/de la phyogs dang po la nam mkha'i pad+ma la sogs pas ma nges pa'i phyir rig byed kyi dngos por gyur pa'i rtag pa nyid grub pa ma yin te/_'di ltar nam mkha'i pad+ma la byas pa dang 'jig pa nyid bkag na yang dngos por gyur pa'i rtag
[\[174b.5\]]pa nyid ma grub pa de bzhin du rig byed la yang yin pa'i phyir gtan tshigs ma nges pa yin no/_/de lta yin dang nam mkha'i me tog bzhin du tshad ma nyid du yang mi 'gyur ro/_/ma grub par yang bstan pa'i phyir/_/byas pa nyid dang 'jig pa nyid/_/ces bya ba la sogs pa smos te/_dgag pa zhes bya ba [#]ni sun
[\[174b.6\]]phyung ba'o/_/des na zhes bya ba ni de'i phyir ro/_/ci ste phyogs gnyis pa yin na 'o na/_de dag dngos po'i bdag nyid kyis/_/rang gi sgrub byed la ltos min/_/zhes bya ba 'di brjod par mi bya'o/_/de ston pa ni ma yin dgag_/ces bya ba la sogs pa ste/_go bar zad do/_/gang zhig [#]rig byed tshig
[\[174b.7\]]gi [#]don/_/log par rjes su dpag pas brjod/_/ces bya ba la sogs pa gang smras pa de la/_tshul gsum zhes bya ba la sogs pa smos te/_gsal byas pa zhes bya ba ni rjes su dpag pa rtog [#]par rang bzhin dang 'bras bu dang /_mi dmigs pa las byung ba de ni dgag par mi nus te/_'di ni
[\[175a\]]
[\[175a.1\]]dngos po dang 'brel pa'i phyir ro/_/dngos po'i rang bzhin [#]sus kyang rnam pa gzhan du bya bar mi nus te/_de'i [#]mtshan nyid ni rang bzhin [#]skye ba yin pa'i phyir ro/_/rang bzhin gzhan byed pa ni de la cung zad [#]byas pa ma yin te/_ha cang thal bar 'gyur ba'i phyir ro/_/de lta bas na tshad mas grub
[\[175a.2\]]pa'i dngos po gang yin pa de la sus kyang gnod pa ma yin te/_de lta ma yin na tshad ma'i mtshan nyid dang ldan pa la gnod na de'i mtshan nyid sun phyung bar 'gyur ba thams cad du [#]yid brtan pa med pa'i phyir 'gar yang tshad mar mi 'gyur ro/_/'di nyid ston pa ni skyes bus gang zhes bya ba la sogs pa ste/_ji
[\[175a.3\]]skad du/_sems zhes bya ba dang /_de nyid bdag nyid do zhes rang bzhin gyis 'jig pa med pas mi 'jig par smra'o zhes bya ba dang /_yang smras pa kye bdag ni 'di ni 'jig pa med pa rgyun mi 'chad pa'i chos can no zhes bshad pa lta bu'o/_/'jig pa med pas na mi 'jig pa ste/_rtag par byed pa'i don to/_/
[\[175a.4\]]kye'i zhes bya ba ni bod pa'i tshig go/_/rigs sogs zhes bya ba'i sogs pa'i sgras yon tan dang /_rdzas [#]la sogs pa gzung ngo /_/rigs la sogs pa de yang ji ltar tshad mas gnod pa de ltar tshig gi don drug brtag par bsgrubs [#]zin la/_gang yang bdag la gnod pa'i 'brel pa shes
[\[175a.5\]]pa can gyi rjes su dpag pa de yang bdag med pa'i gnas skabs su bsgrubs zin to/_/'on te rig byed kyang tshad ma ma yin nam/_de ji ltar rjes su dpag pas gnod par 'gyur/_ci ste tshad ma la yang gnod par 'gyur na/_rjes su dpag pa la yang des ci'i phyir gnod par mi 'gyur zhes dogs
[\[175a.6\]]pa la/_dngos po dang 'brel pa zhes bya ba la sogs pa smos te/_de zhes bya ba ni rjes su dpag pa'o/_/sgra ni 'dod pa tsam gyi rgyu mtshan can yin pa'i phyir/_gzhal bya'i dngos po la 'brel pa yod pa ma yin pas de de la tshad ma ma yin la/_rjes su dpag pa ni de'i bdag nyid dang de las byung ba'i
[\[175a.7\]]'brel pa'i rtags kyi stobs [#]kyis skye ba na dngos po de las 'brel pa'i phyir de nyid tshad ma yin te/_de'i phyir gnod par byed pa yin no/_/de las byung ba zhes bya ba ni sgra las byung ba'o/_/ci ste 'brel pa med kyang sgra dngos po la tshad mar 'gyur na de'i tshe/_ha cang thal bar 'gyur ro zhes ston pa ni
[\[175b\]]
[\[175b.1\]]skyes bu'i ngag las zhes bya ba ste/_me'i sbyin sreg las mtho ris su mi 'gyur ro zhes bya ba'i tshig 'di [#]ci'i phyir tshad mar mi 'gyur te/_gnyi ga la yang 'brel pa med pa nyid du khyad par med pa'i phyir ro/_/khyad par med pa [#]de nyid bstan pa'i phyir/_dpe la ltos pa med pa nyid ces bya ba la sogs pa smos
[\[175b.2\]]so/_/ci ste yang gal te de'i phyir [#]nyes pa mi [#]dmigs pa de lta na yang skyes bu la brten pa nyid kyis [#]srid pa yin no zhes bya ba de ni rig byed la yang mtshungs te/_'di ltar ji ltar de'i rang bzhin bden pa'i don can yin pa de ltar log pa nyid kyang srid pa'i phyir khyad par 'ga' yang med do/_/de la ni tshad ma
[\[175b.3\]]ma yin zhes de ltar zhes bya ba la sogs pa gang smras pa 'di ni me la sbyin sreg byas pas mtho ris su mi skye'o zhes bya ba la sogs pa'i ngag skyes bus byas pa la yang brjod par nus pa ma yin no zhes ston pa ni sgra yis don rtogs zhes bya ba la sogs pa ste/_sgras don rtogs pa na yang mkhas pas zhe sdang
[\[175b.4\]]tsam gyis me'i sbyin sreg gis mtho ris su mi skye'o zhes bya ba 'di ming can de skyes bus byas pa na de la ste dpyod pa pa rnams la tshad ma ma yin no zhes de ltar brjod nus pa ma yin no zhes bya ba ni ngag gi don to/_/'dis ni skyes bus byas pa dang skyes bus ma byas pa gnyis shin tu lkog tu ma gyur pa'i don
[\[175b.5\]]la rtogs pa'i rgyu mtshan mtshungs pa nyid du bstan to/_/de lta yin dang rtogs pa'i rgyu mtshan mtshungs pa nyid yin na skyes bus ma byas pa kho na tshad ma yin gyi cig shos ni ma yin no zhes bya ba gang yin pa 'di ni rigs pa dang bral ba yin no/_/nyes pa rnams ni skyes bu la brten pa'i phyir de la log pa
[\[175b.6\]]nyid du rtogs kyi skyes bus ma byas pa la ni ma yin no zhes kyang brjod par nus pa ma yin te/_skyes bus ma byas pa dag la yang rang bzhin gyis log pa'i don shes pa'i rgyu nyid srid pa yin pa'i phyir ro/_/don de nyid ston pa ni/_de ltar sgra kun zhes bya ba ste/_kun zhes bya ba ni skyes bus byas pa dang
[\[175b.7\]]skyes bus ma byas pa'o/_/gcig nyid la zhes bya ba ni skyes bus ma byas pa la'o/_/sdang ba [#]yin na yang zhes bya ba la sogs pa gang smras pa de la de ma thag brjod ces bya ba la sogs pa smos te/_de ma thag tu brjod pa ni sgra 'dod pa tsam gyis 'jug pa nyid kyi dngos po la 'brel pa med pa'i
[\[176a\]]
[\[176a.1\]]phyir zhes bya ba de lta bu la sogs pa'o/_/shes rab can dag ces bya ba na [#]bde bar gshegs pa pa rnams so/_/gang yang bshad pa byed pas rig byed kyi ngag las shes pa ni mngon sum yin la/_rjes su dpag pa ni mngon sum dang 'gal na ni tshad mar 'gyur ba ma yin no zhes
[\[176a.2\]]bshad do/_/gang yang 'di skad du/_skur bar byed ni byung ba dang /_'byung ba dang /_'byung bar 'gyur ba dang /_phra ba dang /_chod pa dang /_skal ba zhes bya ba de lta bu la sogs pa'i don rtogs par nus kyi/_gzhan dbang pos ni cung zad kyang ma yin no zhes bya ba de lta bu la sogs pa de thams
[\[176a.3\]]cad 'di nyid kyis bsal ba yin te/_skyes bus byas pa'i tshig la 'di thams cad mtshungs pa'i phyir ro/_/'dzin dang 'don dang 'chad pa'i zhes bya ba la sogs pa gang smras pa de la/_log pa'i rjes chags zhes bya ba la sogs pa smos te/_de ni log pa'i rjes su chags pa las skyes pa
[\[176a.4\]]yang yin la/_rig [#]byed sems pa yang yin no zhes bsdu bar [#]byas la/_de rmongs par byas pas zhes [#]phyis gsum pa'i bsdu ba'o/_/sems pa ni mod la sems pa'o/_/log pa'i rjes su chags pas nyes pa yod na yang mngon par mi 'gyur te/_dper na par sig pa la sogs pa rnams kyis
[\[176a.5\]]ma bag mar len pa la sogs pa lta bu yin pa'i phyir ngo mtshar cung zad kyang med do/_/gzhan yang snang [#]ba las byung ba'i/_/ngo shes pa yis zhes bya ba la sogs pa gang smras pa de la/_ngo shes zhes bya ba la sogs pa smos te/_mngon sum gyi mtshan nyid ni rtog pa dang bral zhing ma 'khrul pa
[\[176a.6\]]yin la/_ngo shes pa ni [#]rtog pa dang bral ba ma yin te/_de nyid 'di yin no snyam du sgra'i rnam pa dang ldan par 'jug pa'i phyir ro/_/ma 'khrul pa yang ma yin te/_sngar mthong ba dang da lta [#]skyes pa dag gcig tu mtshams sbyor ba'i phyir ro/_/sngar mthong ba gang yin pa de nyid phyis mthong ba
[\[176a.7\]]yang ma yin te/_rim can ma yin pa las shes pa rim can du mi 'thad pa'i phyir ro/_/'ga' zhig las 'byung ba'i chos can gyi [#]'bras bu res 'ga' mi 'gyur ba gang yin pa de ni de ma tshang ba ma [#]yin pa'i phyir ro/_/gal te rgyu ma tshang ba med pa yin na ci'i phyir 'bras bu sdod par 'gyur/_rtag
[\[176b\]]
[\[176b.1\]]pa ni phan gdags par bya ba ma yin pa nyid kyis res 'ga' ltos par 'gyur ba yang ma yin te/_de lta bas na de las byung ba'i shes pa cig car bar 'gyur ro/_/sbyor ba ni gang zhig gang gi tshe rgyu ma tshang ba med pa de ni de'i tshe 'byung ba nyid yin te/_dper na mig la sogs pa rgyu'i tshogs pa mtha' dag
[\[176b.2\]]gi mtha'i gnas skabs can gyi mig gi rnam par shes pa yin [#]no//ba lang la sogs pa'i sgra las byung ba'i shes pa yang gnas skabs thams cad du rgyu ma tshang ba med pa nyid yin no zhes bya ba ni rang bzhin gyi gtan tshigs so/_/de bas na 'khrul pa'i phyir dang /_rtog pa dang bcas pa'i
[\[176b.3\]]phyir ngo shes pa mngon sum nyid du ma grub bo zhes dang po nyid du bstan pa'i dngos po rtag par bstan zin to/_/thams cad du rang gi ngo bos ngo shes pa grub pa ma yin no zhes bstan pa'i phyir/_sgra'i shes pa zhes bya ba la sogs pa smos te/_gang gi tshe ne tso [#]dang ri skegs la sogs pa dag gis
[\[176b.4\]]sgra sgrogs pa de dag la 'di ni ri skegs kyi sgra'o/_/'di ni ne tso'i sgra'o zhes phan tshun yul tha dad pa'i phyir tha dad pa'i shes par 'gyur bas thams cad du rang gi ngo bo [#]shes pa grub pa ma yin no/_/yang ci ste gsal bar byed pa tha dad pas ni ne tso la sogs pa'i sgra la phan tshun du ldog pa'i shes
[\[176b.5\]]pa 'di skye'o snyam pa 'di yang mi 'thad de/_gsal bar byed pa sel bar 'gyur ba'i phyir ro/_/'di nyid 'chad pa ni gal te gsal byed ces bya ba la sogs pa ste/_'di zhes bya ba ni ldog pa'i ngo bo'i shes pa'o/_/gzhan yang gal te sgra rnams kyi tha dad pa grub na yang gsal byed kyis
[\[176b.6\]]byas pa'am/_tha dad pa yin gyi/_rang gi ngo bo ni ma yin pa de'i tshe thams cad la yid brtan du med do zhes ha cang thal bar 'gyur ba bstan pa'i phyir/_khyed la rig [#]pa 'di nyid kyis/_/zhes bya ba la sogs pa smos te/_thams cad ces bya ba ni sna tshogs pa'o/_/de ltar 'gyur mod
[\[176b.7\]]ce na/_de'i phyir khyed la zhes bya ba la sogs pa smos te/_'di ni gsal bar [#]byed pa'o[#]/_/'di ni gsal bar bya ba'o [#]zhes bya ba'i tha dad pa'i rgyu mtshan gyi tha snyad du mi 'gyur te/_tha mi dad pa'i phyir ro/_/de bzhin du 'di dag ni skyes bus byas pa yin la/_bdag cag rig byed lhas zhi
[\[177a\]]
[\[177a.1\]]bar byas so zhes bya ba la sogs pa 'di dag ni skyes bus ma byas pa yin no zhes khyed cag la ngo shes pa'i mthar thug pa'i rnam par gzhag par mi 'gyur te/_khyad par med pa'i phyir ro/_/gsal byed rim pa zhes bya ba la sogs pas gzhan dag 'jig rten pa dang rig byed tha dad par
[\[177a.2\]]rnam par [#]gzhag pa ston pa yin no/_/gsal byed rig [#]pas gnas pa'i phyir/_/zhes bya ba ni nges pa'i phyir/_kha cig ni bdag cag lhas zhi bar byas so zhes bya ba la sogs pa rim pa nges pa nyid rtogs par byed de/_de'i phyir rim pa nges pa dang ldan pa de dag skyes bus ma byas par 'dod la/_
[\[177a.3\]]shugs kyis bzlog pa ni skyes bus byas pa yin no zhes bya bar grub po/_/rkan sogs zhes bya ba la sogs pas sun 'byin par byed de/_rim pa nges pa dang ldan par ma grub ste/_gsal bar byed pa'i rim pa nges pa'i phyir de 'dod la/_rkan la sogs pa gsal bar byed pa'i rim pa de yang skyes
[\[177a.4\]]bu'i 'dod pa la rag las nas 'jug pa'i phyir ma nges pa yin la/_skyes bu'i 'dod pa yang rang dga' ba yin pa'i phyir te/_gang la 'dod pa rang dbang can/_/de la nges pa zhes bya gang /_/zhes gang bshad pa yin no/_/de lta yin dang bdag cag lhas zhi bar byas so zhes bya ba la sogs pa'i
[\[177a.5\]]rim pa 'di nyid dus thams cad du byung ba dang 'byung bar 'gyur ro zhes bya ba 'di la nges pa gang zhig yin/_tshad ma med pa'i res 'ga' rim pa gzhan du yang srid pa yin no/_/me lce la sogs skad cig ma/_/yin yang ngo shes zhes bya ba la sogs pa gang smras pa de la me nyid la sogs zhes bya ba la
[\[177a.6\]]sogs pa [#]smos so/_/'di thams cad yi ge rnams la yang brtag par nus so zhes bstan pa'i phyir/_skad cig re re zhes bya ba la sogs pa smos te/_spyi zhes bya ba ni gzhan las [#]ldog pa'i mtshan nyid do/_/yul dang dus sogs tha dad pa'i/_/ba lang sgra yis [#]gsal ba'i blo/_/zhes bya ba la
[\[177a.7\]]sogs pa de la/_sgra gcig grub par [#]bya ba la sogs pa smos te/_gang dag sgra gcig nyid du bsgrub par bya ba'i phyir rjes su dpag pa'i sbyor ba smras pa de dag thams cad la bsgrub bya las [#]bzlog pa las gtan tshigs gnod pa can gyi tshad ma ma bstan pa'i phyir/_thams cad ma nges pa nyid
[\[177b\]]
[\[177b.1\]]yin no/_/'di 'dra gang de bstan par mthong /_/du ba'i spyi yi cha bzhin no/_/zhes gang smras pa'i dpe 'di bsgrub bya ma tshang ba nyid yin no zhes bstan pa'i phyir/_du ba'i spyi yi cha yang ni/_/zhes bya ba la sogs pa smos te/_dngos po nyid rigs [#]mi mthun pa las ldog pa'i spyi [#]ni rtags zhes bya'i gzhan ni ma yin
[\[177b.2\]]te/_de yang mi rtag pa nyid yin pa'i phyir dpe bsgrub bya ma chang ba ma yin no/_/rigs las bum sogs gcig gyur na/_/zhes bya ba la sogs pa gang smras pa de ni yi ge rnams la yang lan mtshungs so zhes ston pa ni/_rigs la sogs pa gcig nyid 'gyur/_/zhes bya ba la sogs pa ste[#]/_yul dang
[\[177b.3\]]dus sogs tha dad pa'i/_/zhes bya ba la sogs pa'i sbyor ba lngas gal te gzhan sel ba'i mtshan nyid kyi [#]spyi gcig nyid du sgrub par byed pa [#]de'i tshe grub pa la sgrub pa yin te/_thams cad de ma yin pa las ldog pa'i ngo bo'i spyi blo gcig gis zhen pa'i dbang gis gcig tu 'dod pa'i phyir ro/_/ci ste
[\[177b.4\]]gsal ba rang gi mtshan nyid gcig nyid du sgrub na de'i tshe khyab pa la mngon sum dang rjes su dpag pa dag gis [#]gnod pa'i phyir gtan tshigs rnams ma nges pa yin no/_/dbang phyug sogs rnams kyis zhes bya ba la dbang po ni dbang po ste/_de la yod pa ni dbang po las byung ba ste/_mngon sum zhes bya ba'i
[\[177b.5\]]tha tshig go/_/sogs pa'i sgras rjes su dpag pa gzung ste/_mang po'i tshig ni gsal bar tha dad pa la ltos pa [#]yin no/_/ji ltar mngon sum gyis tha dad du rtogs she na/_gang phyir sdug dang mi sdug sogs/_/zhes bya ba la sogs pa [#]smos te/_sdug pa ni rjes su mthun pa yin la ldog pa ni mi sdug pa'o/_/
[\[177b.6\]]rjes su dpag pas kyang gnod par ston pa ni/_blo rnams zhes bya ba la sogs pas te/_don 'dis [#]ni/_kha rtsang [#]de ring thams cad kyi/_/zhes bya ba la sogs pa [#]gsal bar byed par 'gyur ro/_/sbyor ba ni gang dang gang snang ba tha dad pa'i blo de dag thams cad ni yul gcig pa ma yin te/_dper na ro dang
[\[177b.7\]]gzugs la sogs pa'i yul can bzhin no/_/yul dang dus la sogs pa tha dad pa'i ba lang gi sgra'i gsal ba'i blo rnams kyi snang ba tha dad pa yin no zhes bya ba ni khyab par byed pa 'gal ba dmigs pa'o/_/'di'i ma grub pa nyid spangs pa'i [#]phyir/_drug skyes zhes bya ba la sogs pa smos so/_/blo
[\[178a\]]
[\[178a.1\]]rnams rim can du 'byung phyir/_/myu gu sogs bzhin tha dad grub/_/ces bya ba'i don la tshad ma bya ba'i phyir/_kha rtsang [#]de ring zhes bya ba la sogs pa smos te/_sbyor ba ni gang dang [#]gang rim gyis 'byung ba'i shes pa de dag ni yul gcig pa ma yin te/_dper na ro dang gzugs la sogs
[\[178a.2\]]pa'i shes pa rim gyis 'byung ba bzhin no/_/kha rtsang [#]dang de ring gi ba lang gi sgra'i yul can gyi shes pa 'di dag kyang rim gyis 'byung ba yin no zhes bya ba ni khyab par byed pa 'gal ba dmigs pa'o/_/gzhan du zhes bya ba la sogs pas gtan tshigs gnyi ga'i yang ma nges pa nyid spong bar byed pa yin
[\[178a.3\]]te/_blo rnams thams cad ces bya ba ni ro dang gzugs la sogs pa'i blo rnams phan tshun dmigs pa tha mi dad pa nyid du thal bar 'gyur ba ni snang ba tha dad pa'i phyir zhes bya ba'i gtan tshigs 'di gnod pa can gyi tshad ma yin la/_rim gyis 'byung ba [#]'gal ba yin/_/zhes bya ba 'di [#]ni/_rim gyis 'byung
[\[178a.4\]]phyir zhes bya ba 'di'i gnod pa can gyi tshad ma yin no/_/'brel pa bcos ma nyid yin yang /_/zhes bya ba la sogs pa gang smras pa de la/_dngos po rnams ni zhes bya ba la sogs pa smos te/_go bar sla'o/_/yang ci'i phyir/_'jig rten pa yis zhes brjod ce na/_dngos su zhes bya ba la sogs pa smos
[\[178a.5\]]te/_tha dad phyir zhes bya ba 'dis ni de'i bdag nyid kyi [#]mtshan nyid kyi 'brel pa bkag pa yin no/_/de las byung ba ma yin phyir/_/zhes bya ba 'dis ni de las byung ba'i mtshan nyid bkag pa yin no/_/'di dag las gzhan pa'i 'brel pa yang med la/_'brel pa med par yang sgra don rtogs par byed pa nyid
[\[178a.6\]]du nges par 'gyur ba ma yin te ha cang thal bar 'gyur ba'i phyir ro/_/de lta bas na sgra dang don dag gi [#]'brel pa ni sgro btags pa yin no zhes dang po nyid du gzhan sel ba bsam par bstan zin to/_/de'i phyir ma bcos pa na sgra/_/zhes bya ba la sogs pa'i sbyor ba la/_gtan tshigs dang [#]dpe dag ma grub pa nyid du
[\[178a.7\]]bstan pa'i phyir/_ba lang nyid du [#]zhes bya ba la sogs pa smos te/_ba lang nyid rtag bsal ba yin/_/zhes bya ba 'dis ni rtag tu zhes bya ba 'dis ma grub pa nyid du bshad do/_/'brel pa rtag pa [#]bsal ba yin/_/zhes [#]bya ba 'dis rtag pa dang 'brel phyir zhes bya ba 'di ma grub par bshad do/_/rdul
[\[178b\]]
[\[178b.1\]]phran nam mkha' sogs kyang spangs/_/zhes bya ba 'dis ni/_rdun phran rnams dang nam mkha' bzhin/_/zhes bya ba 'di ma grub par bshad do/_/bsal zhes bya ba 'di [#]sun phyung ba ste/_tshig gi don drug brtag par bya'o/_/des na zhes bya ba ni de'i phyir zhes bya ba'i don to/_/ma yin zhes bya ba dgag pa'o/_/du ma'i
[\[178b.2\]]spyi la mngon phyogs pa/_/zhes bya ba la sogs pa la/_dmigs gzung ba lang nyid brjod par/_/zhes bya ba la sogs pa smos te/_'di ji ltar 'khrul pa nyid du grub ce na/_skad cig nyid phyir zhes bya ba la sogs pa smos so/_/ji ltar bum sogs rnyings pa'am/_/mtshon cha sogs kyis zhes bya ba la sogs
[\[178b.3\]]pa la/_bum pa [#]sogs la yang zhes bya ba la sogs pa smos te zhes bya ba 'di yang bstan zin zhes bya ba ni bstan pa'i dngos po brtag [#]par 'jig pa rgyu med pa nyid du bstan pas so/_/ji ltar bum pa la sogs pa la yang 'jig pa'i rgyu med pa'i phyir de sgra la ci'i phyir 'byung bar 'gyur te/_'jig pa'i rgyu
[\[178b.4\]]zhes skabs dang sbyar ro/_/'dis ni grub pa la sgrub pa dang chos mi mthun pa'i dpe yang ma grub pa nyid du bstan pa yin no/_/yul dang dus dang sbyor byed rnams/_/zhes bya ba la sogs pa la/_ngo shes pa ni zhes bya ba la sogs pa smos te go bar zad do/_/gang [#]nyid yang dag ces bya ba la sogs pa'i
[\[178b.5\]]sbyor ba la grub pa la sgrub [#]pa nyid kyi [#]skyon ni gang las tha dad pa'i spyi zhes bya ba la sogs pa smos te/_'dod ces bya ba ni min zhes 'chad par 'gyur ba dang 'brel to/_/yang ci ste gzhan sel ba'i bdag nyid kyi yang rten du mi 'gyur ro snyam te/_de ltar de rnam pa [#]'dis bsgrub pa yin te/_des na grub
[\[178b.6\]]pa la sgrub par mi 'gyur te/_khyed kyi gzhan sel ba'i rten de ga la sogs pa ni ma yin no zhe na/_de lta ma yin te zhes bya ba ni phyogs snga ma spong ba yin te/_de ltar sgrub pa la gtan tshigs ma [#]grub par 'gyur te/_'di ltar gzhan sel ba zhes bya ba dgag pa'i dngos po las ma gtogs pa gzhan 'ga'
[\[178b.7\]]zhig yod pa ni ma yin no/_/'o na ci zhe na/_ga la sogs pa gsal ba'i ngo bo rigs mi mthun pa las ldog pa de nyid yin te/_khyad par gzhan spangs nas de tsam shes par 'dod pa la gzhan las ldog pa dang gzhan sel ba zhes bya ba la sogs pa'i rnam grangs rnams kyis [#]brjod pa yin no/_/
[\[179a\]]
[\[179a.1\]]de chos can gyi rang gi ngo bo med par bsgrub par bya ba la/_ga las gzhan pa'i blo ma brjod pa'i phyir zhes bya ba'i gtan tshigs 'di chos can gang gi chos su 'gyur te[#]/_gang gi yang ma yin no/_/gang yang gzhan gyis kun du brtags pa'i gnyid bzhin no zhes dper byed pa de yang chos can
[\[179a.2\]]ma grub pa yin no zhes bstan pa'i phyir/_dngos po pa yi [#]rjes dpag kun/_/zhes bya ba la sogs pa smos te/_dpe la sogs pas zhes bya ba'i sogs pa'i sgras gtan tshigs la sogs pa gzung ngo /_/gzhan yang ma brjod pa [#]na yang rgol bas 'dod pas yul du byas pa gang yin pa [#]kho na bsgrub byar 'dod
[\[179a.3\]]la/_'dir khyed cag gis ga nyid dgag pa tsam bsgrub par 'dod pa ni ma yin no/_/'o na ci zhe na/_thabs 'dis ga gcig nyid du bstan par 'dod pa yin la/_dam bca' ba 'di la mngon sum la sogs pas gnod pa sngar bstan pa yin no zhes bstan pa'i phyir/_khyed kyis 'bad pa zhes bya ba [#]smos
[\[179a.4\]]te/_'di dag ces bya ba ni tha dad pa'i ga nyid kyi rten dgag pa'o/_/mngon sum gyis gnod pa'ang zhes bya ba'i yang gi sgra rjes su dpag pas gnod pa gzung ngo /_/brjod pa zhes bya ba ni/_gang phyir sdug dang mi sdug sogs/_/zhes bya ba la sogs pas bstan pa'o/_/gnyis la grub pa'i zhes bya ba la
[\[179a.5\]]sogs pa gang smras pa de la/_kha rtsang [#]de ring la sogs pa/_/zhes bya ba la sogs pa smos te zhes bya ba la [#]'dir yang brjod pa zhes rtags [#]dang rnam par dbye ba yongs su bsgyur la sbrel bar bya'o/_/de'i phyir mngon sum dang rjes su dpag pa dag gis sgra tha dad du grub pa'i phyir yi ge gcig gnyis la
[\[179a.6\]]grub pa yod pa ma yin pa'i phyir brtags pa'i gzhan sel ba brtags [#]pa nyid du brtag [#]pa yin te/_mtshungs par rtog pa'i shes pa gcig [#]nyid du zhen pa'i phyir ro/_/gang tshe sgra tsam legs byas pa'i/_/zhes bya ba la sogs pa gang smras pa [#]la/_sgra ni nye bar dmigs dus su/_/zhes bya ba la sogs
[\[179a.7\]]pa smos te/_gal te rna ba [#]legs par byed pa'i rlung rnams tshad ma 'ga' zhig gis grub par gyur na de'i tshe sgra tsam gyis rna ba legs par byas pa yin no zhes brjod par bya bar 'gyur na/_de dag grub pa yang ma yin te/_de lta bas na de dang 'brel pa ste de sgra dang 'brel pas sgra tsam de rtog pa [#]mngon
[\[179b\]]
[\[179b.1\]]sum yin no zhes bya ba 'di ni brtag [#]pa tsam yin no/_/dper na mngar ba kha ba dang /_dkar po ser po'i ngo bor 'dzin/_/zhes bya ba la sogs pa gang smras pa de la/_mngar ba [#]sogs la zhes bya ba la sogs pa smos te/_'dis ni/_de yi dbang gis [#]sgra la blo/_/zhes gang smras pa de gsal [#]ba yin no/_/gzhan
[\[179b.2\]]gyi rnam pa can gyi shes pa gzhan gyi yul can du rigs [#]pa ni ma yin te/_ha cang thal bar 'gyur ba'i phyir ro/_/yang ci ste gal te sgra'i shes pa de'i yul ma yin na/_de ji ltar yul med pa nyid yin zhe na/_myur dang dal sogs zhes bya ba la sogs pa smos te/_myur ba dang dal ba dang bar ma'i rnam par
[\[179b.3\]]shes pa skye la/_sgra la ni myur ba la sogs pa'i rnam pa yod pa ma yin te/_de ni rtag pa dang kha phra ba nyid kyis ngo bo gcig [#]nyid yin pa'i phyir ro[#]/_/gang zhig snang bar 'gyur ba myur ba la sogs pa'i rnam pa [#]dang ldan pa'i don gzhan yang yod pa ma yin te/_de lta bas na rnam pa'i rjes su byed pa'i don
[\[179b.4\]]med pa'i phyir 'di yul med pa nyid yin no/_/'di snyam du sgra de nyid myur ba la sogs pa'i ngo bos rnam pa gzhan du snang ba de ni [#]de'i dmigs par 'gyur te/_ji skad du/_yul dang dus gzhan bdag nyid kyis[#]/_/phyi rol rnam kun dmigs pa yin/_/zhes ji skad du bshad pa bzhin no snyam du sems na/_
[\[179b.5\]]'dir smras pa/_don de nyid ni zhes bya ba la [#]sogs pa smos te/_'gal zhes bya ba ni de nyid dang gzhan nyid kyi rnam pa dag ni phan tshun spangs te gnas pa'i mtshan nyid kyis chos can gcig la mi rung ba'i phyir ro/_/gzhan yang shes pa 'di thams cad 'khrul pa [#]yin pa'i phyir/_rnam pa med pa'i
[\[179b.6\]]phyogs dang rnam pa dang bcas pa'i phyogs la yang yul med pa nyid yin no zhes bstan pa'i phyir/_rnam pa med pa'i shes pa la/_/zhes bya ba la [#]sogs pa smos te/_shes pa rnam pa med par smra ba'i sngon po la sogs pa'i rnam pa ni don du gtogs pa nyid nyams su myong ba yin gyi/_ji ltar 'khrul pa'i
[\[179b.7\]]shes pa la ser po la sogs pa snang ba de ltar dung la sogs pa'i don gnas pa ni ma yin pa'i phyir 'di yul med pa nyid gsal rab pa [#]nyid do/_/'on te ser po la sogs pa'i rnam pa gal te don du gtogs pa ma yin pa de'i tshe gdon mi za bar de shes par gtogs par 'gyur dgos te/_de lta ma yin te gnyi
[\[180a\]]
[\[180a.1\]]ga la yang med na ji ltar nyams su myong bar 'gyur/_de lta [#]yin dang shes par gtogs pa yin na ji ltar shes pa rnam pa med pa zhes brjod par bya zhe na/_'di ni bden mod kyi/_'on kyang shes pa rnam pa med par smra ba'i phyogs khas blangs nas shes pa'i yul med pa 'di brjod de[#]/_
[\[180a.2\]]gang zhig shes pa rnam pa med par 'dod pa de nyid la 'dir lan brjod par bya'o/_/shes pa rnam pa dang bcas pa'i phyogs la yang don dang 'dra ba'i bdag nyid kyi rnam pa nyams su myong ba las don nyams su myong bar 'jog ste/_'khrul pa'i shes pa la don dang 'dra ba'i bdag nyid kyi rnam pa nyams
[\[180a.3\]]su myong ba med pa'i phyir yul med pa nyid yin no/_/rnam pa dang bcas pa dang rnam pa med pa [#]dag las gzhan pa'i rnam pa'i yul 'dzin pa'i shes pa yod pa yang ma yin te/_de lta bas na 'khrul pa'i shes pa thams cad yul med pa yin no zhes bya bar grub bo/_/'di la 'khrul pa'i rgyu mtshan yang srid
[\[180a.4\]]pa ma yin no zhes bstan pa'i phyir/_gsal byed yod par rigs ma yin/_/zhes bya ba la sogs pa smos te/_gsal bar byed pa tha dad pa ni sgra tsam sgra la tha dad 'khrul pa'i rgyu mtshan du brjod la/_rtag pa la ni gsal bar byed pa 'ga' yang yod pa ma yin te/_de la de cung zad kyang mi byed pa'i
[\[180a.5\]]phyir ro/_/khyad par cung zad kyang mi byed pa de ni gsal bar byed par rigs [#]pa ma yin te/_ha cang thal bar 'gyur ba'i phyir ro/_/de lta na gang su yang rung ba gsal bar byed par 'gyur ro[#]/_/de lta bas na gsal bar byed pa'i legs par byed pa'i rjes su [#]byed pa'i phyir sgra tsam ste/_sgra la blo tha dad par
[\[180a.6\]]rigs pa ma yin no/_/dper na sgron ma la sogs pa/_/mig gi phan 'dogs byed pa'i phyir/_/zhes bya ba la sogs pa gang smras pa de la tshigs su bcad pa gcig gis tshigs su bcad pa snga ma 'di'i don nye bar bkod nas tshigs su bcad pa gnyis pa la sogs pas sun dbyung ba'i phyir/_
[\[180a.7\]]ji ltar bum sogs zhes bya ba la sogs pa smos te/_rna ba legs par byas su zin na yang /_ci sgra rang bzhin gyi rang gi yul can gyi rnam par shes pa skyed par nus sam/_'on te mi nus zhes bya ba 'di brjod par bya dgos so/_/phyogs dang po rna ba legs par byas pa las [#]sngar yang dmigs par
[\[180b\]]
[\[180b.1\]]thal bar 'gyur ro/_/'di nyid 'chad pa ni/_rna ba legs par byas na don[#]/_/zhes bya ba la sogs pa ni smos te/_des [#]zhes bya ba ni de'i phyir ro/_/de'i zhes bya ba ni sgra'i'o/_/sbyor ba ni/_gang rgyu ma tshang ba med pa/_/zhes bya ba la sogs pa snga ma bzhin du brjod par bya la/_rna ba legs par byas pa don
[\[180b.2\]]med par yang mi [#]'gyur ro/_/ci ste phyogs gnyis pa yin na de'i tshe/_rna ba legs par byas na yang sgra dmigs par mi 'gyur te/_sgra thams cad kyi tshe mi rung ba yin pa'i phyir ro/_/de lta yin dang phyogs 'di la yang rna ba legs par byas pa don med pa nyid yin no/_/sbyor ba ni gang dag gang skyed [#]
[\[180b.3\]]par byed par mi rung ba'i gnas skabs las khyad par med pa de ni de byed pa ma yin te/_dper na ko tra pas sA lu'i myu gu mi byed pa bzhin no/_/rna ba legs par byas na yang sgra shes par skyed par mi rung [#]gnas skabs las khyad par med do zhes bya ba ni khyab par byed pa mi dmigs pa'o/_/'di ma grub
[\[180b.4\]]pa yang ma yin no zhes ston pa ni/_'gyur na yang zhes bya ba ste/_rung ba nyid kyis 'brel pa gang la yod pa de ni rung ba nyid dang ldan pa'o/_/gal te sgra shes pa skyed pa la rgyu yin par 'dod par gyur na/_de'i tshe de de la rung ngam mi rung ba nyid du rnam par rtog pa 'jug par 'gyur ba ma yin nam/_gang gi
[\[180b.5\]]phyir legs par byas pa'i rna ba nyid sgra dmigs pa la rgyu yin par 'dod kyi sgra ni ma yin no/_/des na ji skad du bshad pa'i thal bar 'gyur ba'i skyon du mi 'gyur ro zhes bya ba 'di dogs par byas nas[#]/_lan gdab par bya ba'i phyir/_sgra ni shes bya min par 'gyur/_/zhes bya ba la sogs pa smos te/_de
[\[180b.6\]]lta na rol sogs pa bzhin du sgra nye bar mi mkho ba'i phyir/_shes pa des shes par bya ba nyid du mi 'gyur ro/_/sbyor ba ni gang zhig shes pa gang la nye bar mkho bar ma gyur pa de ni shes pa des shes par bya ba ma yin te/_dper na rna ba'i shes pa la rol sogs pa bzhin no/_/sgra yang rna ba'i rnam par shes
[\[180b.7\]]pa'i la[#]/_nye bar mkho ba ma yin no zhes bya ba ni khyab par byed pa 'gal ba dmigs pa'o/_/'di ma nges pa yang ma yin[#]/_phan 'dogs par byed pa ma yin pa yang shes bya nyid yin na/_nges pa med pa'i phyir ro la sogs pa yang rna ba'i rnam par shes pa'i shes bya nyid du thal bar 'gyur ba'i phyir ro/_/'on
[\[181a\]]
[\[181a.1\]]te rang gi rgyu nges par byed pa yin pa'i phyir ha cang thal bar mi 'gyur ba ma yin nam/_'di ltar legs par bya ba'i rna ba dang mtshungs par [#]de ma thag pa'i rkyen la sogs pa dag las shes pa skye ba na sgra rtogs pa'i bdag nyid kho nar skye'i/_ro rtogs pa'i bdag nyid du ni ma yin no/_/rgyu'i
[\[181a.2\]]nus pa so sor nges pa'i phyir ro/_/sgra rgyu nyid du khas len na yang gdon mi za bar rgyu'i nus pa so sor nges pa khas blang bar bya dgos te/_'di ltar thams cad rgyu nyid du mtshungs na yang ci'i phyir shes pa sgra rtogs pa'i bdag nyid kho nar 'byung gi rna ba la sogs pa rtog [#]pa'i bdag nyid du ni ma yin zhes rgol na/_
[\[181a.3\]]rgyu'i nus pas [#]so sor nges pa'i sgo kho na [#]nas lan brjod par bya ba yin no zhes bya ba 'di thams cad dpyad na ma nges pa [#]nyid spang bar bya ba'i phyir/_legs byas rna ba la sogs pa/_/zhes bya ba la sogs pa smos te/_ji ltar phyogs 'di mi 'thad pa de ltar phyis/_sgra dang shes pa'i 'brel pa gang /_/zhes
[\[181a.4\]]bya ba la sogs pas ston par 'gyur ro/_/legs byas rna ba la sogs pa/_/zhes bya ba'i sogs pa'i sgras mtshungs pa de ma thag pa'i rkyen la sogs pa gzung ngo zhes bya ba ni khas len pa'o/_/gal te sgra rgyu ma yin pa de lta na yang nyes pa yod pa kho na ste/_'di ltar ci sgra 'di rang bzhin gyis [#]shes pa des
[\[181a.5\]]shes par bya ba'i rang bzhin yin nam/_'on te ma yin zhes bya ba phyogs gnyis so/_/phyogs dang po la skyon bshad pa ni/_shes te [#]shes bya'i ngo bo can/_/zhes bya ba la sogs pa ste/_gal te sgra shes pa des shes par bya ba'i rang bzhin yin na de'i tshe/_sgra'i ngo bo bzhin du de'i rnam par shes pa yang
[\[181a.6\]]dus thams cad du rtag pa nyid du 'gyur te/_de'i shes bya'i rang bzhin rjes su 'jug pa'i phyir ro/_/dbyig [#]pa dang 'brel pa'i rang bzhin gyi lha sbyin rjes su 'jug pa na dbyig pa rjes su 'jug par mi 'gyur ba ni ma yin no/_/shes dang shes bya'i rang bzhin ni/_/zhes bya ba la/_ni'i [#]sgra ni gang gi [#]phyir gyi don
[\[181a.7\]]te/_gang gi phyir shes pa dang shes bya dag gi [#]rang bzhin lu gu rgyud bzhin du sbrel ba de'i phyir gcig yod pa na gnyis pa yang yod par 'gyur te/_'khrul pa med pa'i phyir ro zhes bya bar grub po/_/de lta yin mod ci nyes she na/_legs byas rna bas bskyed bya ba/_/zhes bya ba la sogs pa smos te/_legs
[\[181b\]]
[\[181b.1\]]byas rna bas bskyed bya ba/_/gang phyir shes pa dang 'brel pa'i/_/zhes bya bar sgra rjes su 'jug ces bya ba khong nas 'byung [#]bar bya'o/_/gang gi phyir legs par byas pa'i rna bas bskyed par byas pa'i shes pa dang 'brel pa'i sgra thams cad du rjes su 'jug pa de'i phyir rna ba legs par ma byas kyang de'i shes par 'gyur
[\[181b.2\]]ba'i phyir/_rna ba legs par byas pa don med do/_/phyogs gnyis pa la yang skyon 'chad pa ni/_sgra de'i shes bya'i bdag ma yin/_/zhes bya ba la sogs pa ste go bar zad do/_/'di thams cad ni des phan gdags par bya ba ma yin pa'i shes pa yang de rtogs pa'i rang bzhin du khas blangs nas brjod la/_da ni shes
[\[181b.3\]]pa'i de rtogs pa'i rang bzhin 'brel pa med par rigs pa ma yin no zhes bstan pa'i phyir/_sgra dang 'brel pa shes pa gang /_/zhes bya ba smos te/_dngos po rnams kyi 'brel pa ni rnam pa gnyis kho na ste/_de'i bdag nyid dang de las byung ba'o/_/gzhan du ni phan 'dogs pa med pa'i phyir ro/_/
[\[181b.4\]]phan gdags par bya ba dang phan 'dogs par byed pa ma yin pa dag ni 'brel pa yin par rigs pa ma yin te/_ha cang thal bar 'gyur ba'i phyir ro/_/'brel pa de rnam pa gnyis char [#]yang shes pa dang sgra dag la med pa'i phyir/_ji ltar 'brel pa med par de rtogs pa'i rang bzhin gyi shes par 'gyur te/_gzhan
[\[181b.5\]]du na[#]/_ha cang thal bar 'gyur ro/_/yang ci ste 'brel pa med par yang de'i rnam par skyes pas [#]de'i shes pa de rtogs pa'i rang bzhin du rnam par gzhag go snyam na/_de ni rigs pa ma yin te/_shes pa rnam pa med par khas blangs pa'i phyir ro/_/'di ltar dpyod pa pa rnams kyis ni shes pa rnam pa dang
[\[181b.6\]]bcas par khas len pa ma yin no/_/khas len du chug mod de lta na yang rigs pa ma yin te/_sgra lkog tu gyur pa nyid du thal bar 'gyur ba'i phyir ro/_/de lta [#]na yang sgra lkog tu gyur pa kho nar 'gyur gyi/_mngon sum pa nyid ni ma yin no/_/de lta yin dang de sgrub [#]par byed pa'i tshad ma med pa'i phyir ro[#]/_/
[\[181b.7\]]shes pa de ni de'i rnam pa can yin no zhes bya ba de nyid du yang sgrub [#]par mi 'gyur ro/_/'bras bu ldog pa las kyang de 'grub pa [#]ma yin te/_de ni skyed par byed pa ma yin pa nyid du khas len pa'i phyir ro/_/'di snyam du shes pa dang [#]bcas par smra ba gang dag gi ltar na skyed [#]par byed pa kho na yul yin pa de dag
[\[182a\]]
[\[182a.1\]]gi ltar na yang don thams cad kyi tshe lkog tu gyur pa yin pa'i phyir shes pa don gyi rnam pa can nyid du ji ltar rtogs snyam du sems na/_bden te 'on kyang rjes su 'gro ba dang ldog pa dag las 'bras bu rtogs pa las rgyu gzhan nges pa dang shes pa de [#]sngon po'i rnam pa tha dad par byed pa nyid kyis nges pa
[\[182a.2\]]gang yin pa 'di ni de'i thabs yin te/_'di ltar mig dang snang ba dang yid la byed pa rnams ni shes pa thams cad la mtshungs pa'i phyir shes pa'i sngon po la sogs pa'i tha dad pa ni des byas pa ma yin pa'i phyir shugs kyis bzlog [#]pa las rgyu gzhan rjes su dpog pa gang yin pa de [#]tha dad pa 'di ni des
[\[182a.3\]]byas pa yin no zhes bya bar nges te/_de'i rnam pa 'di des byas pa'i phyir shes pas gzung [#]ba yin no zhes rnam par gzhag la/_thams cad 'di yang khyed cag la yod pa ma yin te/_de rgyu nyid du khas mi len pa'i phyir ro/_/'di snyam du mig la sogs pa yang thams cad kyi tshe lkog tu gyur pa yin
[\[182a.4\]]pa'i phyir/_shes pa thams cad la khyad par med pa nyid ci ltar nges snyam du sems na/_'di ni bden mod kyi bsam pa 'di ni rnam par shes par smra ba'i [#]yin te/_rnam par shes par smra ba de ni de rmi lam la sogs [#]bzhin du shes pa'i khyad par mtshung pa [#]de ma thag pa'i rkyen gyis byas par brjod kyi phyi rol
[\[182a.5\]]gyis byas pa ni ma yin no/_/'on kyang phyi rol gyi don yod na 'di thams cad brjod de/_de lta ma yin na 'bras bu ldog na yang ji ltar phyi rol gyi don 'grub par 'gyur zhes bya ba 'di brtsad [#]par bya ba yin no/_/rgyu tsam yod pa nyid du grub par 'gyur gyi phyi rol ni ma yin te/_rgyu de yang rmi lam la sogs
[\[182a.6\]]pa'i nang du yang srid pa'i phyir ro[#]/_/spros pas chog go/_/yang ci ste sgra skyed par byed pa nyid du khas blangs pa de lta na skyon yod do zhes bstan pa'i phyir/_de las byung na zhes bya ba la sogs pa smos te/_de ni zhes bya ba ni de las byung ba'o/_/de ltar zhes bya ba la sogs pas mjug sdud par byed do/_/
[\[182a.7\]]yang na min zhes bya ba ni skyed par byed pa ma yin pa'i phyogs la'o/_/de ltar nges par zhes bya ba ni/_shes pa rtag tu yod pa dang med pa'i mtshan nyid yin pa na'o/_/de ltar re zhig rna ba legs par byas pa khas blangs nas yul skyed par byed pa dang skyed par byed pa ma yin pa'i rang bzhin bsam pas rna ba
[\[182b\]]
[\[182b.1\]]legs par byas pa don med pa bstan to/_/da ni rna ba legs par byas pa nyid mi srid par [#]bstan pa'i phyir/_legs byas res 'ga' ba yin na/_/zhes bya ba la sogs pa smos te/_gal te legs par byas pa res 'ga' ba yin par gyur na/_de lta na legs par byas pa'i 'bras bu shes pa yang res
[\[182b.2\]]'ga' bar rigs te/_gzhan du ni rgyu rtag tu ma tshang ba med par gnas pa na ci'i phyir de'i 'bras bu res 'ga' bar 'gyur/_rtag pa'i rna ba legs par byed pa res 'ga' bar rigs pa yang ma yin no zhes bstan pa'i phyir/_legs byas nus pa'i zhes bya ba la sogs pa smos te/_'di ltar rna ba la
[\[182b.3\]]sogs pa'i legs par byed pa ni 'bras bu shes pas nges par byas pa yin la/_'bras bus [#]nges par byas pa [#]yin pa na legs par byas pa nus pa'i bdag nyid kho nar 'gyur te/_nus pa nyid 'bras bus nges par byas pa yin pa'i phyir ro/_/nus pa de yang rna ba'i bdag nyid du gyur pa nyid [#]yin gyi tha dad pa ni
[\[182b.4\]]ma yin te/_de nyid las 'bras bu skye ba'i phyir rna ba byed pa po ma yin par thal ba'i phyir dang 'brel pa ma grub pa'i phyir ro/_/nus pa yod na de las byung ba'i shes pa rtag tu yod par 'gyur la/_ci ste med par gyur na de'i tshe de las byung ba'i shes pa nam yang 'byung bar mi 'gyur te/_de lta yin dang de shes pa
[\[182b.5\]]res 'ga' bar mi 'gyur ro/_/de lta bas na rnam par shes pa res 'ga' ba rna ba'i nus pa'i mtshan nyid kyis [#]legs par bya ba ji ltar ston par byed de ma yin pa nyid do/_/yang ci ste 'bras bu shes pas rjes su dpag par bya ba'i nus pa rang bzhin du gyur pa nyid ni ma yin no/_/'o na ci zhe na/_sgra tsam
[\[182b.6\]]rnams kyis rna ba'i snga na med pa'i nus pa res 'ga' bar byed pa yin la/_de nyid shes pas rjes su dpag par bya ba yin no/_/des na rnam par shes pa res 'ga' ba nus pa ston par byed pa 'thad pa yin no snyam na/_rna ba la nus skyed pa na/_/zhes bya ba la sogs pa smos te/_bdag nyid du gyur pa'am/_
[\[182b.7\]]tha dad pa'am/_tha dad pa dang tha mi dad pa'i nus pa byed ces bya ba phyogs gsum mo/_/phyogs dang po la nus pa'i rang gi ngo bo bzhin du rna ba gnyi ga'i bdag [#]kyang mi rtag pa nyid du 'gyur ro/_/gang las she na skye [#]phyir te 'byung ba'i phyir ro/_/yang ci ste/_rna ba nus pa las gzhan ma yin pa nyid du khas
[\[183a\]]
[\[183a.1\]]len pa ni ma yin no/_/'o na ci zhe na/_rna ba nus pa las gzhan ma [#]yin pa nyid do snyam na/_ches blun pa'i spyod pa 'di la ltos shig_/ji ltar rang bzhin gcig 'byar ba na de nyid kyi tshe gzhan ring bar 'gyur te/_tha mi dad pa'i mtshan nyid phan tshun rang bzhin rjes su 'jug pa yin
[\[183a.2\]]pa'i phyir ro/_/chu dang 'o ma yul thag ring bar gnas pa na de dang 'byar ba nyams su myong ba ni ma yin pa'i phyir/_phyogs 'di yin du chug pa de lta na yang nyes pa med par bstan pa'i phyir/_dngos dang tha dad med pa'i phyir/_/zhes bya ba la sogs pa smos te/_dngos po'i rang gi ngo bo bzhin du legs
[\[183a.3\]]par byas pa yang rtag pa nyid du 'gyur te/_tha mi dad pa'i phyir ro/_/de lta yin dang skyon gzhan 'di yang yin no zhes 'chad pa ni/_des na des bskyed bya'i zhes bya ba la [#]sogs pa smos so/_/phyogs gnyis pa la yang nyes pa bstan pa ni tha dad na ni zhes bya ba la sogs pa ste/_nus pa dngos po las
[\[183a.4\]]tha dad pa nyid du khas len pa na 'di de'i nus pa zhes 'brel pa nyid du mi 'gyur te/_phan gdags par bya ba ma yin pa ni gzhan gyi dbang du mi rung ba'i phyir ro/_/rna ba nus pa byed pa ma yin te/_sgra la sogs pa'i gsal bar byed pa nyid phan 'dogs par byed pa nyid du 'dod pa'i phyir ro/_/ci ste rna ba yang phan
[\[183a.5\]]'dogs par byed pa nyid yin na de bzhin du nus pa [#]phan 'dogs par byed pa'i nus pa yang rna ba las tha dad pa'i phyir thug pa med par 'gyur ro/_/de lta na nus pa rnams kyi [#]brgyud pa ma grub pa'i phyir skabs kyi don grub pa ma yin no/_/gzhan yang nus pa kho na las 'bras bu skye ba'i phyir rna ba byed pa po
[\[183a.6\]]nyid du mi 'gyur te/_de lta yin dang dngos po nyid ma yin par thal bar 'gyur ro/_/ci ste nus pa la [#]phan 'dogs par byed pa'i nus pa tha mi dad par khas len par byed na/_de ni dngos [#]po'i nus pa tha mi dad pa la ci zhig zhe sdang /_gzhan yang nus pa rtag tu skye bar thal bar 'gyur te/_de'i rgyu rna ba
[\[183a.7\]]rtag pa nyid kyi phyir ro/_/phan gdags par bya ba ma yin pa yang lhan cig byed pa la ltos pa 'ga' yang yod pa ma yin no/_/phyogs gsum pa la/_tha dad tha mi dad spangs pa'i/_/zhes bya ba la sogs pa smos te/_bsal zin zhes bya ba ni gang zag la sogs pa dgag pa rnams su ste/_gcig nyid gcig
[\[183b\]]
[\[183b.1\]]gi tshe bsgrub pa dang dgag par mi rung ba'i phyir ro/_/'di ltar tha dad pa dang tha mi dad pa phan tshun spangs te/_gnas pa'i mtshan nyid dag las gcig gi rang bzhin rnam par bcad pa nyid kyis gzhan yongs su gcod pa yin [#]pa'i phyir ro/_/gang zhig gang bdag nyid rnam par bcad pa med par rang bzhin yongs
[\[183b.2\]]su mi gcod pa de ni yongs su bcad nas gnas pa'i phyir te/_dper na dngos po dang dngos po med pa dag las gang yang rung ba bzhin no/_/gang yang phan tshun spangs te gnas pa'i mtshan nyid de dag ni rang bzhin gcig dgag pa [#]gzhan sgrub pa med na mi 'byung ba yin pa'i phyir gzhan nyid bkag pa na
[\[183b.3\]]shugs kyis de'i bdag nyid sgrub pas de yang de nyid kyi tshe dgag par mi rigs te/_gzhan nyid kyang ma bkag par thal ba'i phyir zhes bya ba de lta bu'i skyon phyogs gnyi ga la yang brjod par bya'o/_/gnyi ga legs par byas phyogs la/_/khyed kyi gnyis brjod log pa yin/_/zhes bya ba la sogs pa
[\[183b.4\]]gang smras pa 'di la/_de nyid kyis ni zhes bya ba smos te/_rang [#]bzhin gyis shes pa skyed par rung ba dang mi rung ba'i rang bzhin rnam par brtags pa'i sgo nas so/_/de'i phyir zhes bya ba la sogs pas mjug sdud par byed do/_/rim pa la sogs [#]zhes bya ba la sogs pa'i sgras lu ta dang steng du 'don
[\[183b.5\]]pa la sogs pa gzung ngo /_/gang dag sgra 'di ma phrad dang /_/skye ba rna bas 'dzin par byed/_/ces bya ba la sogs pa la/_ji ltar ma phrad tsam mtshungs kyang /_/zhes bya ba la sogs pa smos te/_gal te thams cad dang ma phrad pa de lta na yang dngos po rnams kyi [#]nus pa so sor nges pa'i phyir yul
[\[183b.6\]]thams cad 'dzin par mi 'gyur te/_dper na khab long zhes bya ba'i rdo bas [#]phrad pa'i lcags len na yang ma phrad pa thams cad mi len pa bzhin no/_/gal te khab long zhes bya ba la sogs pas bde byed bdag po'i lugs kyis [#]dpe ma grub pa nyid du dogs pa yin te/_de na re/_de la yang nor bu khab
[\[183b.7\]]long gi 'od reg pa'i dbang gis lcags len pa yin gyi/_de lta ma yin na yul thams cad na gnas pa'i lcags len par 'gyur ro/_/gal te yang sgron ma la sogs pa'i 'od bzhin du de'i 'od ma dmigs pa de lta na yang chod pa dang ring ba len par ma mthong ba'i phyir rjes su dpag par bya ba yin no
[\[184a\]]
[\[184a.1\]]zhes zer ro/_/'od 'di zhes bya ba la sogs pas lan 'debs par byed de/_mi snang ba mi dmigs pas yod pa'i tha snyad 'gegs par byed pa yin no/_/gang yang yul thams cad na gnas pa'i lcags rnams len par thal bar 'gyur ba'i phyir ro zhes bya ba'i thal ba sgrub par byed
[\[184a.2\]]pa smras pa de'i lan gdab pa'i phyir/_'od de zhes bya ba la sogs pa smos te/_khab long gi 'od de shing la sogs pa phrad pa thams cad ci'i phyir mi len zhes bya ba ni phrad pa'i phyogs la yang thal bar 'gyur ba mtshungs so/_/dngos po rnams kyi rang bzhin so sor nges pa'i phyir ha cang thal bar mi
[\[184a.3\]]'gyur ro zhe na/_ma phrad pa'i phyogs la yang gang [#]gis na de la mi 'dod pa dngos po rnams kyi rang bzhin so sor nges pa nyid sus phrogs/_de lta bas na ma mthong ba'i 'od rtogs [#]pa don med pa yin no/_/de la ring dang nyer gnas pa'i/_/'dzin dang mi 'dzin mtshungs par 'gyur/_/zhes gang smras pa de la/_ring dang
[\[184a.4\]]zhes bya ba la sogs pa smos te/_rim gyis 'dzin par ma grub ste/_sgra sbyor ba'i de ma thag tu thams cad kyi shes pa cig car skye ba'i phyir ro/_/gsal gzhan la sogs 'byung ba'ang min/_/zhes gang smras pa de la/_ji ltar nye ring sogs zhes bya ba la sogs pa smos te/_ji ltar gzugs ma phrad pa dang /_
[\[184a.5\]]ma khyab pa 'dzin pa na gsal ba dang mi gsal bar mthong ba de bzhin du sgra yang ma khyab pa dang ma phrad pa 'dzin pa na gsal ba dang gzhan [#]pa la sogs pa rigs [#]par 'gyur ro/_/'on te gzhan la gzugs kyang ma phrad par 'dzin par ma grub pa ma yin nam/_de ji ltar dpe nyid du brjod ce na/_nyes pa 'di ni med
[\[184a.6\]]de/_gal te yang gzhan la tshig tsam gyis ma [#]grub pa de lta na yang tshad mas grub pa gang yin pa de ni gnyi ga la yang grub pa ma [#]yin no/_/'di lta yang tshad ma gang yin zhe na/_nye ba dang bskal pa dag dus mtshungs par 'dzin pa'o/_/gang 'gro ba dang ldan pa de ni nye bar myur du phyin cing bskal par yun
[\[184a.7\]]ring po nas phyin te/_dper na lha sbyin grong nas gzhan du 'gro ba lta bu'o/_/shing gi yal ga dang zla ba yang dus mtshungs par mig phye ba'i de ma thag tu 'dzin par mthong ngo /_/de lta bas na mig ni ma phrad par 'dzin pa yin no zhes bya bar go'o/_/'di 'od byed pa na re/_shes pa myur du skye bas dus tha dad du
[\[184b\]]
[\[184b.1\]]mi 'dzin pa'i phyir log pa'i shes pa nyid yin te/_ut+pala'i 'dab ma brgya 'bigs pa bzhin no zhes zer te/_de ni yang dag pa ma yin te/_de lta na mtsho dang ro zhes bya ba la sogs pa la yang rim par zhen par mi 'gyur te/_mgyogs par 'byung bar mtshungs pa'i phyir ro/_/de lta yin dang rtogs pa tha
[\[184b.2\]]dad par mi 'gyur ro/_/blo thams cad la yang mgyogs par 'byung ba yod pa'i phyir nam yang rim can du 'dzin par mi 'gyur ro zhes bya ba 'di rgyas par dpyad zin to/_/yang de nyid na re/_gal te yang mig ma phrad par 'dzin par gyur na/_de'i tshe rtsig pa la sogs pa la [#]sgrib pa'i nus pa med pa'i phyir sgrib
[\[184b.3\]]pa mi 'thad pa dang /_gang yang thag shin tu ring ba mi 'dzin la nye bar 'dzin pa der yang mi 'gyur te khyad par med pa'i phyir ro/_/'di snyam du don gang kho na mig gi yul du 'gyur ba de kho na dmigs la/_gang mi 'gyur ba de mi dmigs so snyam du sems na/_de yang de ltar ma yin te/_'brel pa med
[\[184b.4\]]par yul du 'gyur ba nyid mi 'thad pa'i phyir te/_'brel pa med par yul gyi dngos po yin pa 'di yang ci zhig yin/_gang zhig khyed cag gis yul gyi dngos po zhes brjod pa de ni 'brel pa zhes brjod pa 'ba' zhig tu zad pas khyad par 'ga' yang med do zhes zer ro/_/de ni yang dag pa [#]ma yin te/_gang
[\[184b.5\]]gi phyir kho bo cag gis rgyu'i dngos po yul gyi ngo bo brjod kyi 'brel pa ni ma yin te/_'di ltar mig gi rnam par shes pa skyed pa la gzugs la sogs pa'i yul lhan cig byed pa nyid du ston pa na yul gyi dngos po zhes brjod kyi/_de dang lhan cig 'dres pa ni ma yin no/_/lhan cig byed pa'i don yang rnam
[\[184b.6\]]pa gnyis te/_phan tshun du phan pa byed pa ste/_dper na snang ba nas grib khang du zhugs pa lta bu'o[#]/_/don gcig la byed pa ste dper na mig phye ba tsam gyis gzugs 'dzin pa lta bu yin na/_gnyi ga ltar na yang rnam par shes pa'i rgyu'i khyad par nyid yul du brjod kyi 'brel pa ni ma yin no/_/rgyu'i
[\[184b.7\]]khyad par so sor nges pa de nyid 'brel pa med par mi 'gyur ro zhe na/_ma yin te/_rang gi rgyu'i nus pa las nges pa [#]'grub pa'i phyir ro/_/gang gis kha cig nyid shes pa skyed par byed par 'gyur gyi/_gzhan ni ma yin pa 'di la rang gi rgyu las skye ba na de lta bur gyur pa kho na skye ba yin te/_dngos po thams
[\[185a\]]
[\[185a.1\]]cad ni rgyu tha dad pas rang bzhin tha dad pa yin pa'i phyir ro/_/dper na khyed cag la 'brel par 'dra bzhin du yang ci'i phyir mig gis [#]gzugs kho na dmigs kyi ro ni ma yin/_de dang ma 'brel pa'i phyir mi dmigs so zhe na/_'brel pa nyid du ci'i [#]mi 'gyur te/_yul tha mi dad pa'i phyir
[\[185a.2\]]ro/_/gang gis yul tha mi dad na [#]yang mig gis gzugs nyid 'dzin gyi de'i yul na gnas na yang ro ni ma yin pa nges par byed pa'i rgyu gzhan cung zad ni yod pa ma yin la/_yul shin tu ring ba na gnas pa yang ma yin no/_/rang gi rgyu nges par byed pa yin no zhe na/_'di ni ma phrad pa'i phyogs la
[\[185a.3\]]yang mtshungs pa'i phyir te/_spros pas chog go/_/snang ba tha dad blo rnams ni/_/zhes bya ba la sogs pas gzhan gyi klan [#]ka dogs par byed pa yin te/_ji ltar snang ba tha dad pa'i blo rnams yul gcig par 'gyur te/_de lta na ni ro dang gzugs la sogs pa'i blo rnams kyi [#]dmigs pa yang gcig
[\[185a.4\]]tu 'gyur zhes bya ba ni gzhan gyis [#]bsam pa'o/_/lan 'chad pa ni/_phyi rol don smra ba'i zhes bya ba la sogs pa ste/_gzugs kyi [#]blo ni gzugs kyi yul can gyi blo rnams so/_/nye ba dang ring ba la sogs pa'i bye brag gi [#]gsal ba la sogs par snang ba'i phyir ji ltar yul gcig pa nyid du 'gyur
[\[185a.5\]]zhes bya ba'i klan ka 'di mtshungs so/_/phyi rol gyi don du smra ba gang dag rnam pa ni yul du gtogs pa nyid yin gyi rnam par shes par gtogs pa ni ma yin par brjod pa dag la klan ka 'di yin gyi/_yang rnam par shes par smra ba gang dag yin pa de dag gi ltar na shes pa thams cad yul med pa
[\[185a.6\]]yin zhing bdag rig pas [#]gsal ba la sogs pa'i rnam pa tha dad pa dang ldan pa tha dad pa nyid du skye bas de dag la ni klan ka 'di med do/_/yang gang dag phyi rol gyi don yod par smras pa [#]shes pa rnam pa dang bcas pa yin no zhes bya ba'i phyogs yin pa de dag gi [#]ltar na bdag nyid kyi yul dang 'dra bar khas mi
[\[185a.7\]]len pa'i phyir dang /_cha 'ga' zhig gis 'dra ba'i phyir snang ba tha dad pa'i blo rnams yul gcig pa [#]nyid du mi 'gal ba'i phyir klan ka med do/_/'o na sgra phrad nas 'dzin pa la gnod par byed pa'i tshad ma ci yod la/_ma phrad par 'dzin pa la yang sgrub par byed pa ci yod ces 'dri na/_phrad nas 'dzin
[\[185b\]]
[\[185b.1\]]pa'i phyogs la zhes bya ba la sogs pa smos te/_rna ba'i nang gi sgra gzhan du zhes bya ba ni chos mi mthun pa'i dpe'o/_/dper na rna ba 'brug par byed pa'i bya'i gshog pa'i sgra rnam [#]par chad par dmigs pa de bzhin du/_'brug la sogs pa'i sgra yang pho long brdab [#]pa'i tshul gyis [#]song nas rna ba'i yul du
[\[185b.2\]]'ongs pa nyid 'dzin pa'i phyir/_mtshungs pa nyid du 'dzin par 'gyur ro/_/rang gi rgyu dang ldan pa dang 'du ba'i yul gyi [#]dbang gis 'di rnam par chad par 'khrul pa yin no zhes kyang brjod par nus pa ma yin te/_de dag rna bas mi 'dzin pa'i phyir ro/_/shes pa ni 'ga' zhig tu yul du
[\[185b.3\]]'gyur ba'i [#]dngos po'i rnam pa sgro btags nas skyed pa ma yin la/_mig gi rnam par shes pa ni gzugs la ro dang 'dra ba sgro 'dogs par byed pa yang ma yin no/_/de'i phyir de ltar phrad nas 'dzin pa la gnod par byed pa'i tshad ma brjod nas/_ma phrad par 'dzin pa la sgrub par byed pa 'chad pa ni/_
[\[185b.4\]]de ltar chad do snyam pa zhes bya ba la sogs pa ste/_de ltar zhes bya ba ni de'i phyir ro/_/reg sogs bzhin du gzhan du min/_/zhes bya ba ni chos mi mthun pa'i dpe ste/_dper na reg pa'i dbang po rnam par 'chad [#]par mi 'dzin pa de bzhin du 'di la yang yin no zhes bya ba'i tha tshig go/_/gang gi
[\[185b.5\]]ltar na zhes bya ba la sogs pas dpe bsgrub [#]bya ma tshang ba nyid du dogs pa bsu nas lan 'debs pa yin no/_/'dir 'od [#]byed pa dang gzhon nu ma len la sogs pa rnams tshad ma byed pa ni mig dang rna ba ni phrad nas 'dzin pa yin te/_phyi rol gyi dbang po yin pa'i phyir sna la sogs pa bzhin no/_/phyi
[\[185b.6\]]rol gyi dbang po ni nang gi yid kyi dbang pos 'khrul pa bsal ba'i don du'o/_/de bzhin du dbang po'i don [#]yin pa na chod pa'i don mi dmigs pa'i phyir sna la sogs pa bzhin no/_/yul bzlog pa'i don du dbang po yin pa na zhes khyad par du byas so/_/de bzhin du gzugs dang sgra dag ni phrad nas
[\[185b.7\]]'dzin pa'i dbang po'i gzung bar bya ba yin te/[ #]phyi'i dbang po'i don yin pa'i phyir dri dang ro bzhin no/_/de bzhin du gzugs dang sgra'i [#]shes pa dag ni phrad nas 'dzin pa'i phyir [#]dbang po'i gzung [#]bar bya ba'i yul dmigs par byed pa yin no[#]/_/phyi'i dbang po'i don dmigs par byed pa'i phyir
[\[186a\]]
[\[186a.1\]]dri dang ro'i shes pa bzhin no zhe'o/_/'dir sun 'byin pa 'chad pa ni gang yang phyi rol zhes bya ba la sogs pa ste/_go sla'o/_/de lta bas na thos pa la[#]/_/zhes bya ba la sogs pa la/_ldan dang zhes bya ba la sogs pa smos te/_sngar zhes bya ba ni tshig gi don drug brtags [#]par ro/_/'o na
[\[186a.2\]]tha mi dad pa [#]'gyur zhe na/_rlung ni zhes bya ba la sogs pa smos te/_rlung rnams kho na ldan pa dang bral bar skye ba na/_ldan pa dang rnam par dbye ba tha mi dad par brjod kyi/_skad cig ma ma yin pa ni rim gyis kyang ldan pa dang bral bar rigs pa ma yin te/_de dag ni rang bzhin gcig yin pa'i phyir ro/_/
[\[186a.3\]]rna ba'i nam mkhar phyin pa na/_/zhes bya ba la sogs pa gang smras pa de la/_rna ba'i zhes bya ba la sogs pa smos te/_'dir phyogs gnyis te/_rlung 'di res 'ga' dmigs pa'i rang bzhin du gyur pa'am[#]/_mi dmigs pa'i rang bzhin du gyur pa zhig yin grang /_phyogs dang po la [#]sgra rigs [#]pa'i
[\[186a.4\]]dus su lug gis bsnun pa bzhin du rlung yang rtogs te dmigs par 'gyur ro/_/yang ci ste rnam par shes pa gnyis cig car bar mi 'byung ba'i phyir sgra rnam par gsal ba ste/_sgra dmigs pa nyid yin te/_rlung de myong bar 'gyur ba de bzhin du rna ba'i [#]ste dmigs pa'i gegs byed pa yin no snyam na/_
[\[186a.5\]]'di ni sgra dmigs pa'i dus na lcag gis bsnun pa dang rlung gzhan myong bar brjod par rigs pa ma yin te/_ji ltar sgra dmigs pa'i dus na rlung yab la sogs pas byas pa'i rlung gzhan dang [#]lcag gis bsnun pa nyams su myong bar 'gyur ba de bzhin du rna ba'i yul du phyin pa'i rlung [#]gi reg bya yang rigs [#]par
[\[186a.6\]]'gyur ro/_/'dis ni shes pa cig car mi skye bar dam bcas pa la mngon sum dang 'gal bar bshad do/_/myur bar 'byung ba'i stobs kyis cig car 'dzin pa nyid du 'khrul pa yang ma yin te/_ha cang thal bar 'gyur ba'i phyir ro zhes bstan zin to/_/rim gyis 'byung na yang mgyogs pas byas
[\[186a.7\]]pa'i cig car par 'khrul pa yin la rag mod/_de lta na yang 'dir len skabs su nye bar mi mkho ba'i phyir cung zad kyang ma yin no zhes ston pa ni/_rim gyis 'byung yang zhes bya ba la sogs pa ste/_gal te rnam par shes pa mgyogs par 'byung ba'i phyir cig car [#]'khrul pa yin no zhes bya bar
[\[186b\]]
[\[186b.1\]]'gyur gyi/_dmigs pa'i mtshan nyid du gyur pa rnam pa thams cad du ma [#]dmigs pa nyid du 'gyur ba ni ma yin te/_'di ltar 'dir rnam pa thams cad du rim gyis sam/_cig car gyi [#]rna ba'i yul du phyin pa'i rlung ma dmigs pa nyid yin te/_de lta bas na mgyogs pas byas pa'i rnam par shes pa la
[\[186b.2\]]cig car 'khrul pa yin no zhes bya ba 'di ni cung zad kyang lan ma yin te/_gsog yin no zhes bya ba'i don to/_/'dir ci ste zhes bya ba la sogs pas phyogs gnyis pa la 'chad do[#]/_/gzegs zan pa ni bye brag pa rnams so/_/de dag gi ltar na rlung ni reg pa'i rtags can yin la/_bshad
[\[186b.3\]]pa byed pa ri khrod pas kyang /_mngon sum ma yin pa'i rlung gi rlung dang ldan pa dang rnam par dbye ba rnams rna bug gi phyogs nas 'byung ba na mi dmigs pa yin no zhes zer ro/_/'dir nyes pa bshad pa ni/_de yi reg thobs su yis byas/_/zhes bya ba ste/_reg pa ni reg bya'o/_/reg bya thob pa
[\[186b.4\]]ni reg bya thob par gyur pa ste/_myong bar thal bar gyur pa zhes bya ba'i tha tshig go/_/'di skad du bstan pa yin te/_rlung de reg par thal bar 'gyur ba gang yin pa 'di bshad pa byed pas [#]byas pa de ji ltar/_'di ltar rlung sgrar 'gyur ro zhes bya ba de ltar smra ba'i bslab pa byed pa dag la/_bshad
[\[186b.5\]]pa byed pa na re sgra rlung las byung ba yin na rlung gi bkod pa'i khyad par yin te/_dper na snam bu snal ma'i rang bzhin gyi cha shas bzhin du 'di'i rlung gi cha shas de dag rna [#]sgra la yod par rtogs [#]par 'gyur ba zhig na/_de lta yang ma yin te/_gal te de lta yin na mthong bas dmigs par 'gyur na
[\[186b.6\]]sgrar gtogs pa'i rlung gi [#]cha shas rnams ni mthong ba yang ma yin no zhes zer ro/_/dbang po las 'das pa nyid khas blangs na yang skyon gzhan 'chad pa ni/_yang na rlung ni dbang 'das bla/_/zhes bya ba la sogs pa ste/_rlung de dang ldan pa ni de 'brel pa ste/_sa dang chu dang me'i ming can gyi
[\[186b.7\]]'byung ba gsum po gang la de yod pa de la de skad ces bya'o/_/der gtogs pa ni der gyur pa ste/_de la brten pa zhes bya ba'i tha tshig go/_/gnyis pa [#]la brten zhes bya ba la sogs pa gnyis pa'i bsdu ba yin la/_de yang reg bya zhes bya ba [#]'di dang gzhi mthun pa yin no/_/grang ba dang dro ba
[\[187a\]]
[\[187a.1\]]dang cig shos kyi reg bya de'i rang bzhin rigs [#]pa ste tshor bar 'gyur ro/_/gzhan bzhin no zhes bya ba ni sgra las gsal bar byed par mngon par 'dod pa lte ba'i rlung la gnas pa las gzhan bzhin te/_drug pa'i mtha' can gyi rang bzhin yin [#]no/_/dper na dgun gyi dus su kha ba'i tshogs
[\[187a.2\]]dang 'brel pa'i bu yug gi rlung lta bu dang /_yang na [#]ji ltar snga dro'i nyi ma'i 'od zer gyi tshogs 'phros pas phyogs ma lus par khyab par 'jug pa'i so ga'i dus kyi [#]rlung lta bu dang /_de bzhin du grang ba dang cig shos ma yin pa'i kha ba'i dus 'jug pa'i rlung gi reg bya grang ba la sogs pa rigs [#]par
[\[187a.3\]]'gyur ba de bzhin du 'di yang 'gyur ro/_/ci ste yang zhes bya ba la sogs pa gzhan gyi lan 'debs [#]par byed de/_de dang zhes bya ba ni rlung dang ngo /_/mi ldan zhes bya ba ni ma 'brel pa ste/_rna 'brug la zhes 'brel to/_/lhag ma ni go bar zad do/_/yang na rig byed rjes 'brangs nas[#]/_/zhes bya ba
[\[187a.4\]]la sogs pa gang smras pa de la/_sun 'byin pa mtshungs pas de'i phyir 'di nyid la bsgre bar bya ba'i phyir/_gang dag nam mkha' zhes bya ba la sogs pa smos te/_rna ba cha med pa'i nam mkha'i bdag nyid yin pa'i phyogs la legs par byas pa don med pa dang legs par byed pa mi 'thad
[\[187a.5\]]pa zhes bya ba la sogs pa'i skyon sngar bshad pa gang dag yin pa de dag rna ba ma yin pa'i phyogs la yang mtshungs pa'i phyir sun 'byin pa logs shig tu brjod par mi bya'o/_/gal te yang khyab pa dang gcig nyid ces [#]bya ba la sogs pa gang smras pa de la/_nam mkha' khyab dang phyogs gcig
[\[187a.6\]]la/_/zhes bya ba la sogs pa smos te/_gzhan pa'i zhes bya ba ni legs par ma byas pa la brten pa'o/_/cha med pa la ni rnam par dbye ba 'di rigs pa ma yin te/_cha shas dang bcas pa nyid du thal bar 'gyur ba'i phyir ro/_/brtags pa pa'i rnam par dbye ba la ni don byed pa [#]'jug pa dang mi 'jug pa mi
[\[187a.7\]]'gal te/_gang gi phyir sgro btags pa'i don gyi rjes su byed pa ni don byed pa ma yin te/_de dag ni dngos po dang 'brel pa kho na yin pa'i phyir ro/_/de lta yin dang rten gcig la gal te dbang po legs par byas [#]la/_de la [#]yang rtogs par byed pa'i rang bzhin yin te/_de rten gzhan la de nyid don
[\[187b\]]
[\[187b.1\]]dam pa yin pa'i phyir thams cad du de la legs par byas pa dang rtogs par byed par 'gyur ro/_/des na skyes bu'i lus kyi phyogs gcig la zhes bya ba la sogs pa smras pa gang yin pa de dag [#]thams cad bsal ba yin te/_gcig la don dam pa rnam [#]par dbye ba mi rung ba'i phyir ro zhes bstan pa'i phyir/_skyes
[\[187b.2\]]bu'i lus kyi phyogs gcig la zhes bya ba la sogs pa smos te/_gtso ba'i yul gzhan zhes bya ba la/_gtso bo ni lus so/_/yul gzhan ni nam mkha'i yul tha dad du 'jug pa'o/_/de ltar smras pa mi 'thad do/_/zhes bya ba ni gcig la rnam par dbye ba mi rung ba'i phyir ro/_/gnas ma yin zhes bya ba ni
[\[187b.3\]]mi gnas pa'o/_/khyad par med pa nyid ston pa ni/_khyad par ma skyes zhes bya ba la sogs pa smos te/_ci ste yang chos dang chos ma yin pa dag gi [#]dbang du byas pa'i phyir khyad par yod pa nyid do snyam na/_rtag pa nyid kyi phyir zhes bya ba la sogs pa smos te/_rtag pa nyid ltos pa med pa'i gtan
[\[187b.4\]]tshigs yin la/_de yang dbang du ma byas pa yin no/_/yang na ltos pa med pa yin yang dbang du gyur pa ci'i phyir mi 'gyur zhe na/_nam mkha'i chos dang chos min gyis/_/zhes bya ba la sogs pa [#]smos te/_ltos pa med pa nyid kyis phan gdags par byas pa ma yin pa nyid du brjod la/_gang yang phan gdags
[\[187b.5\]]par bya ba ma yin pa de ni 'ga' zhig gi dbang du byas pa ma yin te/_ri bong gi rwa bzhin nam so sor brtags min gyi [#]'gog pa bzhin no/_/rna ba yang phan gdags par bya ba ma yin no zhes bya ba ni khyab par byed pa 'gal ba dmigs pa'o/_/rtag phyir zhes bya ba 'dis gtan tshigs ma grub pa
[\[187b.6\]]bsal ba yin te[#]/_phan gdags bya min na/_'di yi dbang du byas 'di ci/_/zhes bya ba 'dis [#]ni ma nges pa nyid bsal [#]ba yin no/_/'on te phan gdags par bya ba ma yin pa yang dbang du byas par mthong ba ma yin nam/_ji ltar sngar longs mi spyod pa'i rna ba phyis sngags dang [#]sman la sogs
[\[187b.7\]]pa'i nus pas longs spyad par bya bar 'gyur te/_de lta yin dang gtan tshigs ma nges pa yin no zhe na/_de la lan bshad pa ni/_sngags dang sman sogs nus pa yis/_/zhes bya ba la sogs pa smos te/_sogs pa'i sgras rna spabs brus pa la sogs pa gzung ngo /_/ji ltar spyad byar 'gyur zhes
[\[188a\]]
[\[188a.1\]]bya ba ni gal te/_de ltar phan gdags par bya ba ma yin par gyur na zhes bya ba zhig kha skang ngo /_/'on te phan gdags par bya ba ma yin na yang khyad par skye ba tsam gyi [#]dbang du byas par 'gyur ro zhe na/_rtag phyir zhes bya ba la sogs pa smos te/_'o na de ltar na rten mi rtag pa'i phyir de
[\[188a.2\]]legs par byed pa'i sgo nas rna ba rtag pa yang dbang du byed par 'gyur ro zhe na/_rten mi rtag pa nyid yin yang /_/zhes bya ba la sogs pa smos te/_mi rtag pa yin na [#]yang zhes bya ba ni dus gzhan na 'jig pa'i phyir ro/_/[#]de yang 'jig pa'i bar du ngo bo gcig yin pa'i phyir rtag pa la khyad par bskyed
[\[188a.3\]]pa mi srid pa'i phyir legs par byas pa ga las yin/_bogs dbyung bar khas blangs nas skyon 'chad pa ni/_de la bogs ni yod la reg_/'di ni zhes bya ba ni bogs so/_/gal te yod pa ma yin pa de lta na yang rten dang 'brel pa'i phyir de la yang 'gyur ro zhe na/_rten dang 'brel pa yod min te/_
[\[188a.4\]]zhes bya ba la sogs pa [#]smos so/_/nam mkha'i [#]cha shas med min te/_zhes bya ba la sogs pa gang smras pa de la nam mkha' cha dang bcas pa yin na yang gal te/_rtag pa nyid du khas len pa de'i tshe nam mkha' cha med pa rtag pa'i phyogs la sun 'byin pa gang yin pa de thams cad mtshungs so
[\[188a.5\]]zhes bsgre ba ni/_nam mkha' cha shas dang ldan yang /_/zhes bya ba la sogs pa'o/_/ji ltar dbang dang bral ba na/_/yul der gnas par gyur na yang /_/zhes bya ba la sogs pa gang smras pa de la/_gal te de yi skad cig nyid/_/ces bya ba la sogs pa smos te/_go bar zad do/_/gsal
[\[188a.6\]]bar byed pa'i rlung rnams kyi[#]/_/zhes bya ba la sogs pa gang smras pa de la/_gang tshe sgra dang rna ba la/_/zhes bya ba la sogs pa smos te/_gang tshe zhes bya ba ni rgyu gang las zhes bya ba'i don to/_/de ltar de ma thag tu brjod pa'i rnam pas rtag pa la khyad par byar med pa'i phyir legs par byed pa 'thad pa
[\[188a.7\]]ma yin te/_de'i phyir rlung la sogs pa las/_/nus pa nges pa 'thad ma yin/_/zhes 'chad par 'gyur ba dang 'brel to/_/ji [#]ltar 'di legs par byas pa mi 'thad pa de ltar re zhig rgyas par bstan par bya ba'i phyir/_tha dad tha mi dad ces bya ba la sogs pa smos te/_legs par byas par 'gyur
[\[188b\]]
[\[188b.1\]]pa tha dad pa'am/_tha mi dad pa yin zhes bya ba phyogs gnyis te/_dngos po la rnam pa gzhan med pa'i phyir ro/_/phyogs dang po rna ba dang sgra dag gis legs par byed pa mi 'grub par thal bar 'gyur te/_don gzhan byed pa'i phyir ro/_/bum pa byed pa na snam bu legs par byed pa ma yin la/_gang
[\[188b.2\]]gis de dang 'brel pa'i legs par byed pa'i sgo nas de dag legs par byas par 'gyur ba de'i legs par byas pa de dag dang lhan cig 'brel pa grub pa yang ma yin no/_/'di ltar tha dad du khas len pa'i phyir de'i bdag nyid kyi [#]'brel pa med la/_tha dad par 'brel par 'gyur na yang rgyu dang
[\[188b.3\]]'bras bu'i mtshan nyid kho na yin te/_gzhan la phan 'dogs par byed pa med pa'i phyir ro/_/de yin te rgyu dang 'bras bu nyid yin [#]na legs par byas pa thams cad du 'gyur[#]/_rgyu dang [#]rna ba dang sgra'i bdag nyid du thams cad du gnas pa'i phyir ro/_/phyogs gnyis pa la yang skyon 'chad pa ni/_tha mi
[\[188b.4\]]dad pa'i phyogs la yang /_/zhes bya ba la sogs pa ste/_de ltar zhes bya ba ni rna ba dang sgra'i rang gi ngo bo ltar ro/_/'di ni zhes bya ba ni legs par byas pa'o/_/de lta yin dang rtag pa'i phyir 'di sus kyang legs par byed pa ma yin te/_de la ste legs par byas pa las rnam par shes pa bskyed par
[\[188b.5\]]'dod na yang /_shes pa rtag par thal bar 'gyur ro zhes bya ba ni/_rtag pa nyid la skyon yin no/_/de phyir rlung las zhes bya ba la sogs pas mjug sdud pa yin no/_de'i phyir gsal [#]ba zhes bya ba la sogs pa sgra mi rtag pa nyid du sgrub [#]par byed pa la tshad ma 'god par byed do/_/sbyor ba ni gang
[\[188b.6\]]res 'ga' ba de ni skye ba dang ldan pa'i rgyus bskyed par bya ba yin te/_dper na bum pa'i gsal [#]ba'i yul can gyi shes pa bzhin no/_/sgra'i shes pa yang nges 'ga' ba yin no zhes bya ba ni rang bzhin gyi gtan tshigs so/_/rtag tu de'i shes pa mi rigs pa'i phyir ma grub pa ma yin la/_mngon par
[\[188b.7\]]gsal ba bsal zin pa'i phyir ma nges pa ma yin zhing /_mthun pa'i phyogs la yod pa'i phyir 'gal ba yang ma yin no/_/'bras bu 'di zhes bya ba ni/_gzung [#]bar bya ba skyed pa med na mi 'byung ba'i mtshan nyid kyi 'bras bu 'di la yod ces rnam par sbyar te lhag ma ni don go bar zad do/_/phyogs rna ba
[\[189a\]]
[\[189a.1\]]yin pa'i phyogs la dang po nyid du sun 'byin pa bshad zin pa'i phyir yang mi brjod de de [#]nyid kyi phyir sngar bshad pa'i sun 'byin pa [#]de nyid dran par bya ba'i phyir/_nam mkha'i [#]cha shas zhes bya ba la sogs pa smos so/_/yul yang legs par byed pa na/_/de phyir gcig nyid legs par byed/_/
[\[189a.2\]]ces bya ba la sogs pa gang smras pa de la/_yul yang legs par byed pa na/_/zhes bya ba smos te/_min zhes bya ba ni yul yang legs par byed pa na des gcig nyid legs par byas zhes bya ba de ma yin no gang las she na/_nus pa nges phyir [#]bsal ba'i phyir te legs par byed pa zhes bya ba [#]lhag ma'o/_/
[\[189a.3\]]'di ltar legs par byas pa tha dad pa dang tha mi dad pa ni sngar bsal zin to/_/'di las kyang yul legs par byas pa ma yin te/_gang [#]las she na/_nus pa nges phyir yang zhes bya ba'i yang gi sgra mi [#]mngon par bstan par [#]bya'o/_/yang na don 'di yin te/_de'i phyir 'chad par 'gyur ba'i
[\[189a.4\]]nus pa nges pa'i phyir yul legs par byed pa rigs pa ma yin no/_/nus pa nges pa de nyid ston pa ni/_/shes pa skyed par mi rung na/_/zhes bya ba la sogs pa ste/_res 'ga' sgra 'di rang bzhin gyis shes pa skyed par rung ba yin nam ma yin zhes bya ba'i phyogs gnyis so/_/phyogs dang po la nam yang
[\[189a.5\]]sus kyang rtogs par mi 'gyur ro/_/gnyis pa la yang thams cad kyis thams cad kyi tshe [#]rtogs par 'gyur te/_ngo bo nyid gcig yin pa'i phyor ro/_/des na legs par byed par mi nus so/_/'di snyam du nus pa yang 'gal ba'i rkyen gyi stobs kyis res 'ga' rnam par shes pa skyed par mi byed pa de
[\[189a.6\]]bzhin du/_nus pa med pa yang lhan cig byed pa'i rkyen gyis bsgos pa'i nus pa yod na skyed par byed pa yin no snyam du sems na/_de la 'o na zhes bya ba la sogs pa smos te/_rang bzhin nyams par mi byed dam/_skyed par mi byed pa ni 'gal ba'am/_lhan cig byed par rigs [#]pa ma yin te/_ha
[\[189a.7\]]cang thal bar 'gyur ba'i phyir ro/_/nyams pa dang skyed par khas len na yang rtag pa nyid nyams par thal bar 'gyur ro/_/ji ltar yul phyogs la sogs pa'i/_/zhes bya ba la sogs pa gang smras pa de la/_'di ni 'ga' zhig kho na la/_/zhes bya ba la sogs pa smos te/_skye ba'i phyogs la skyon 'di
[\[189b\]]
[\[189b.1\]]med de/_gang gi phyir rang gi rgyu las so sor nges pa'i rnam par shes pa skyed pa'i nus pa nyid nye bar skye ba yin te/_des na thams cad kyis thams cad kyi tshe rtogs pa ma yin no/_/gal te legs par byas pa srid pa yin na/_gang gi ltar na sgra legs par byas pa de'i [#]ltar na skyon 'di yin no zhes bstan pa'i
[\[189b.2\]]phyir/_ci ste yang zhes bya ba la sogs pa smos te/_rang bzhin gyis shes pa bskyed par nus par khas len pa ni thag ring po na gnas na yang 'dzin par 'gyur ro zhes bya ba'i skyon 'ba' zhig tu ma zad/_legs par byas pa'i phyogs la yang skyon nyid yin pas de'i phyir phyogs gzhan bstan pa yin no/_/
[\[189b.3\]]ring na gnas pas cis [#]ma yin/_/zhes bya bas [#]ni thos pas zhes 'brel te/_'on kyang thos pa kho na yin no zhes bya rog gi dri bar bstan to/_/'di nyid gsal bar byed pa ni/_/nye bar gnas la zhes bya ba la sogs pa smos te/_sgra yi skye ba bkag pa'i phyir/_/zhes bya ba la sogs pa la/_gal
[\[189b.4\]]te khyad par can skye ba/_/zhes bya ba la sogs pa smos te/_gal te legs par byas pas [#]skye ba yin na de'i tshe sgra yang skye bar thal bar 'gyur te/_de legs par byas pa las tha mi dad pa'i phyir ro/_/ci ste tha dad na legs par byas pa nyid las shes pa skyed [#]pa'i phyir/_sgra byed pa po ma yin pas
[\[189b.5\]]shes bya ma yin pa nyid du thal lo/_/de lta yin dang sgra yang skyed pa [#]yin no zhes khas blang dgos so/_/yang ci ste ji ltar khyed cag gis so sor nges pa'i shes pa skyed [#]par nus pa'i sgra skye ba de bzhin du/_kho bo cag gis [#]legs par byas pas rang [#]so sor nges par 'gyur ba'i phyir des na rang bzhin [#]gnas
[\[189b.6\]]pa rnams kyis mi rtogs pa yin no snyam du 'di la bshad pa ni/_dus gcig tshe na sgra legs byas/_/zhes bya ba la sogs pa ste/_gal te so sor nges pa'i skyes bu'i rgyu la shes pa skyed [#]pa'i nus pa byed pa de lta na/_yang skyon can nyid yin par ston te/_'di ltar gal te shes pa skyed [#]par rung ba'i shes
[\[189b.7\]]pa mi spong ba de'i tshe thams cad kyi tshe shes pa bskyed [#]par thal bar 'gyur la/_ci ste spong na de'i tshe mi rtag pa nyid du thal bar 'gyur ro/_/des na ste de'i phyir skye bar 'gyur ro zhes khas blang bar bya'o/_/gnyi [#]ga legs par byas phyogs la/_/zhes bya ba la sogs pa gang smras pa [#]de la gnyi ga legs par
[\[190a\]]
[\[190a.1\]]byas phyogs la zhes bya ba la sogs pa smos te/_gang dag gi ltar na skye ba yin pa'i phyogs de dag gi [#]gang yang rung ba ma tshang ba rigs pa yin gyi/_legs par byas pa smra ba'i phyogs la ni ma yin te/_de dag gi ltar na snga ma'i legs par byas pa'i rang bzhin rtag tu rjes su 'jug
[\[190a.2\]]pa'i phyir ro/_/'di ltar zhes bya ba la sogs pas rjes su 'jug pa de nyid ston pa yin no/_/'pho 'gyur phyir zhes bya ba ni mi rtag pa nyid du thal bar 'gyur ba'i [#]phyir zhes bya ba'i tha tshig go/_/thams cad thos zhes bya ba ni dus thams cad thos pa ni thams cad thos pa yin gyi/_thams cad thos
[\[190a.3\]]pa ni ma yin no zhes tshig rnam par sbyar te/_las la yang zhes bya ba [#]bsdu ba bkag pa'i phyir ro/_/ci ste yang so sor nges pa'i skyes bu rnams kyis thos par rung ba rna ba dang yi ge legs par byas pa yin te/_des na thams cad kyis thos pa ma yin no snyam na/_de lta na yi ge gzhan rtogs pa po gang dag
[\[190a.4\]]yin pa de dag gis sgra thos par mi 'gyur ro/_/'di nyid bstan pa'i phyir/_rna ba yi ge legs byas dag_/ces bya ba la sogs pa smos te/_skyes bu nges pa rnams kyis thos par rung ba zhes bsdu ste/_de dag ni gzhan yang yin la yi ge rtogs pa po yang pa ni yi ge gzhan rtogs pa po zhes
[\[190a.5\]]tshig rnam par sbyar ro/_/ci ste yang /_gang dag yi ge gzhan rtogs pa po de dag gi shes pa skyed [#]par rung ba sgra dang rna ba dag gis legs par byed pa gzhan yang 'gyur ba nyid do snyam na zhes bya ba 'di dogs pa bsu nas/_lan 'debs pa ni/_gal te yi ge de skyes bu[#]/_/zhes bya ba la sogs pa ste/_yi ge [#]
[\[190a.6\]]dang skyes bu zhes bsdu bar bya'o/_/yi ge de dag kyang gang zhe na/_rtogs pa po gzhan dag gis gzung [#]ba gang dag yin pa'o/_/skyes bu yang de dag nyid de rtogs pa po gang dag yin pa'o/_/de dag gi rnam par shes pa de la rung ba zhes bsdu'o/_/de dag nyid kyi zhes bya ba ni rna ba de dag dang sgra sngar
[\[190a.7\]]legs par byas pa de dag nyid kyi'o/_/de dag kyang zhes bya ba ni snga ma'i yi ge dang skyes bu de dag kyang ngo /_/'di skad du bstan pa yin te/_ga la sogs pa'i yi ge phyis gzhan dag gis thos pa de'i tshe yang gang dag gis sngar thos pa de bzhin du de dag gis kyang thos par 'gyur te/_snga ma'i rang bzhin rjes
[\[190b\]]
[\[190b.1\]]su 'jug pa'i phyir ro zhes bya ba'o/_/ci ste rjes su mi 'jug na de'i tshe mi rtag pa nyid du thal bar 'gyur bar bstan pa'i phyir/_ldog na rna ba zhes bya ba la sogs pa smos te/_go bar zad do/_/dper na nyi ma chu sogs su/_/zhes bya ba la sogs pa gang smras pa de la/_chu la sogs la nyi ma 'di/_/
[\[190b.2\]]zhes bya ba la sogs pa smos te/_'khrul pa'i shes pa thams cad yul med pa yin no zhes khyad par med pa sngar bstan zin pa de lta na yang slar yang rnam pa med pa dang rnam pa dang bcas pa'i phyogs gnyi ga yang gzugs brnyan gyi blo khyad par du ston te/_de la phyogs dang po'i dbang du byas nas/_gang
[\[190b.3\]]phyir gzugs brnyan zhes bya ba la sogs pa smos te/_khyed cag spyod [#]pa pa rnams kyi [#]ltar na rnam par shes pa rnam pa med pa yin la/_phyi rol gyi [#]don rnam pa dang ldan pa yin te/_de lta yin dang gang zhig chu'i nang na gnas pa'i ngo bor mthong ba 'di ni re zhig shes pa'i rnam pa ni ma yin te/_phyi
[\[190b.4\]]rol gyi don kho na rnam pa dang ldan par khas len pa'i phyir ro/_/gzugs brnyan de don gzhan du gyur pa [#]khas len pa yang ma yin te/_nyi ma mi 'dzin par thal bar 'gyur pa'i phyir ro/_/gang gis de ltar snang bar 'gyur pa nyi ma chu'i nang na gnas pa yang ma yin te/_de ni nam mkha'i yul du gnas
[\[190b.5\]]pa yin pa'i phyir ro/_/'khrul pas de ltar snang ba yin no zhe na/_'o na de lta na shes pa de nyi ma la dmigs pa ma yin te/_nyi ma la chu'i nang na gnas pa'i ngo bo med pa'i phyir ro/_/de lta yin dang don gyi rang bzhin gang zhig de'i shes pa la mi snang ba ni de'i don gyi ngo bo dang bral ba'i phyir de'i shes pa'i
[\[190b.6\]]dmigs pa ma yin no zhes bya bar grub bo/_/sbyor ba ni gang zhig shes pa gang la snang ba ma yin pa'i rang bzhin de ni shes pa de'i yul ma yin te/_rna ba'i shes pa'i gzugs bzhin no/_/nyi ma yang gzugs brnyan gyi shes pa la snang ba'i rang bzhin ma yin no zhes bya ba'i khyab par byed pa mi dmigs
[\[190b.7\]]pa'o/_/gtan tshigs ma grub pa ni ma yin te/_nyi ma la chu'i nang na yod pa'i ngo bo med pa'i phyir ro/_/ma nges pa yang ma yin te/_ha cang thal bar 'gyur ba'i phyir te/_de lta na yang ci yang rung bas gang ci yang rung ba'i [#]dmigs par 'gyur ro/_/mthun pa'i phyogs la yod pa'i phyir 'gal
[\[191a\]]
[\[191a.1\]]ba yang ma yin te[#]/_ci ste yang nyi ma de nyid yul la sogs pa'i bye brag gis gzhan nyid du rtogs pa 'ba' zhig tu zad pas de'i phyir gtan tshigs ma grub pa nyid yin no snyam na/_de nyid gzhan yin no zhes bya ba 'di ni spyi rtol can gyi rtog ge ba khyed cag las gzhan su zhig gis brjod
[\[191a.2\]]par 'os/_'di ltar de nyid ces bya ba 'dis ni rang gi de'i ngo bo bsgrub par [#]brjod la/_gzhan zhes bya ba 'dis ni de bkag pa yin no/_/de ji ltar gcig la [#]gcig gi tshe phan tshun 'gal ba bsgrub pa dang dgag pa gnyis rigs [#]pa yin/_gal te yang gzhan du rtogs na yang de nyid yin par gyur na
[\[191a.3\]]sna tshogs pa thams cad gcig nyid du 'gyur te/_de lta yin dang lhan cig skye ba dang 'jig par 'gyur ba dang /_shes pa thams cad kyang yul gcig par 'gyur ro/_/de'i phyir ji ltar yul dang dus la sogs pa tha dad pa dang ldan pa'i don 'di nyid gal te [#]kho na ltar 'gyur na/_de lta na de kho na
[\[191a.4\]]rtogs par 'gyur ba'i phyir ma grub pa ga las yin/_phyogs gnyis pa rnam pa dang bcas pa la yang rang gi rnam pa rig pa ni [#]phyi rol gyi don dang 'dra ba'i bdag nyid kyi rnam pa nyams su myong ba'i phyir/_phyi rol rig par brjod kyi/_mi 'dra ba nyams su myong ba las ni ma yin te/_de lta ma yin na ha
[\[191a.5\]]cang thal bar 'gyur ro/_/'di gzugs brnyan gyi blo nyi ma'i rnam pa dang 'dra ba'i bdag nyid kyi rnam pa nyams su myong ba yang yod pa ma yin te/_de lta ma yin na gzugs brnyan gyi blo nyi ma'i shes pa dang khyad par med par ma 'khrul par 'gyur ro/_chu la nyi ma'i 'od zer ni/_/zhes bya ba la sogs pa
[\[191a.6\]]smras pa de la/_brgyud pa yis ni zhes bya ba la sogs pa smos te/_rtogs pa yin zhes bya ba ni bdag go/_/steng du 'jug ces bya ba ni nyi ma steng du gnas pa zhes bya ba'i don to/_/sems zhes bya ba ni bdag go/_/'di skad du bstan pa yin te/_gal te bdag gis brgyud nas gtod pa'i
[\[191a.7\]]steng na gnas pa'i nyi ma log par rtog pa ma yin na ci'i phyir log pa nyid du mthong gi steng du ma yin/_gal te ji ltar gnas pa 'dzin pa de lta na de nyid rtogs par 'gyur gyi/_gzhan du na ha cang thal bar 'gyur ro/_/de ltar der gnas pas 'jug phyir/_/log par 'jug phyir [#]brtad pa yi/_/zhes
[\[191b\]]
[\[191b.1\]]bya ba la sogs pa gang smras pa de la/_de na gnas pa zhes bya ba la sogs pa smos te/_'di la rgyu bshad pa ni/_gzugs brnyan can gyi [#]rnam shes de/_/zhes bya ba la sogs pa'o/_/de dang mi 'dra bar snang phyir/_/zhes bya ba ni dngos po'i rkyen bstan pa ste/_de dang mi 'dra bar snang ba nyid kyi phyir ro zhes
[\[191b.2\]]bya ba'i don to/_/'di 'bru mang po yang yin no/_/sbyor ba ni/_gang dag dang [#]mi 'dra bar snang ba'i shes pa de ni de la dmigs pa ma yin te/_ro la sogs pa'i shes pa [#]sgra la mi [#]dmigs pa'am/_sgra'i shes pa ro la mi dmigs pa bzhin no/_/gzugs brnyan gyi blo dag ni byad la sogs pa dang mi 'dra ba
[\[191b.3\]]snang ba yin no zhes bya ba ni khyab [#]par byed pa 'gal ba dmigs pa'o/_/'di'i ma grub pa nyid yang spang ba'i phyir/_gang phyir me long chung ngu la/_/zhes bya ba la sogs pa smos te/_me long chung ngu la byad chen po'i gdong bzhin du [#]chung bar snang la/_shing la sogs pa yang chur bying ba dang yal gal
[\[191b.4\]]sogs pa thur du bltas par rtogs so/_/de bzhin du byad phyir log pa dang chu la sogs pa gting du zhugs par dmigs te/_de ltar byad la sogs pa [#]gzugs gnas pa yang ma yin te/_de bzhin du ral gri la sogs pa'i rten gyi bye brag gi [#]gzugs brnyan ring po la sogs pa'i bye brag gi rnam
[\[191b.5\]]par snang ste/_de bzhin du gzugs [#]ring po la sogs pa'i bye brag dang ldan pa ma yin no/_/de ltar na shes pa'i de dang mi 'dra bar snang ba nyid ma grub pa ma yin no/_/ma nges pa yang [#]spang ba'i phyir/_/mi mthun pa ni snang ba yis/_/zhes bya ba la sogs pa smos te/_shes pa thams cad kyi yul
[\[191b.6\]]thams cad yin par thal ba ni gnod pa can gyi tshad ma'o/_/ji ltar sor mos cung zad mnan/_/zhes bya ba la sogs pa gang smras pa de yang 'di nyid kyis bsal ba yin te/_de yang yul med pa yin pa'i phyir ro/_/du ma'i yul du 'jug pa yi/_/zhes bya ba la sogs pa gang smras pa de la/_'dir
[\[191b.7\]]ni gzugs brnyan 'byung ba nyid/_/ces bya ba la sogs pa smos te/_gzugs brnyan dngos po nyid yin pa ni/_lus can tha dad min yul phyir/_/zhes bya ba la sogs pas sngar bkag zin to/_/gzugs brnyan dngos por yod pa yin du chug mod de lta na yang de mtshungs pa'i blo'i rtogs [#]par bya ba
[\[192a\]]
[\[192a.1\]]nyid du ma grub bo zhes bstan pa'i phyir/_du ma'i yul du 'jug pa'o/_/zhes bya ba la sogs pa smos te/_sogs pa'i sgras ring ba la sogs pa'i bye brag yongs su gzung ngo /_/yang ci ste rigs pa la sogs pa'i bye brag yod na yang sngon po la sogs pa 'ga' [#]zhig gis chos
[\[192a.2\]]mtshungs pa'i phyir blo mtshungs pa'i rtogs par bya ba nyid yod pa yin no snyam na/_de lta na yang don dam pa'i gcig nyid grub pa ma yin la/_brtags pa nyid du 'gyur gyi/_de la yang grub pa la yang sgrub pa yin no/_/ci ste yang yul la sogs pa'i bye brag gis tha dad na yang don dam par gcig
[\[192a.3\]]nyid du 'gyur na/_de'i tshe bram ze dang gdol pa nyid [#]kyang mi nyid du mtshungs pa'i phyir gcig nyid du 'gyur ba dang /_de bzhin du bud med nyid du 'dra bas ma dang /[ #]rang gi chung ma dang /_rang gi kha dang /_bshang ba'i lam yang sa'i rang bzhin yin pa'i phyir gcig nyid du 'gyur ro/_/sna tshogs
[\[192a.4\]]thams cad dngos po nyid yin pa'i phyir lhan cig skye ba dang 'jig pa la sogs par thal bar 'gyur ba yang bzlog par dka' ba nyid do/_/gang yang 'di skad du bshad pa las/_ci ste yang gcig yin na yul du mar cig car mthong ba mi 'thad do snyam na/_lha rnams dga' ba nyi ma la ltos shig_/gang
[\[192a.5\]]gcig yin na yul du mar gnas pa lta bur mngon te/_thag ring ba'i phyir 'di'i yul la nges par mi zin te/_des na 'khrul pa yin no/_/de bzhin du sgra la yang 'khrul pa'i phyir yul nges par ma zin na zhes bshad do/_/'dir bshad pa ni nyi ma bdag gi zhes bya ba la sogs pa ste/_nyi ma'i dkyil
[\[192a.6\]]'khor gnyis pa dmigs pa'i mtshan nyid du gyur pa las ma dmigs pa'i phyir med pa [#]nges pas bdag nyid du grub pa'i sgo nas nyi ma bdag gi steng na gnas so snyam pa 'di 'khrul pa'i shes par nges par gzung [#]ste/_gang gis [#]yul tha dad pas tha dad pa nyid 'khrul par 'gyur ba de ltar sgra gcig
[\[192a.7\]]pa nyid du grub pa ni ma yin no/_/gcig nyid du grub pa na de bzhin du tha dad pa nyid 'khrul par 'gyur na de nyid ma grub pa'i phyir 'di ni ci yang ma yin no/_/nyi ma'i dkyil 'khor 'di yin pas nyi ma'i dkyil 'khor ro zhes bya ba de ni sngar bshad zin to/_/'on te ngo shes pas sgra yang gcig pa nyid du grub
[\[192b\]]
[\[192b.1\]]pa ma yin nam zhe na/_de ltar sgra ni zhes bya ba la sogs pa smros te/_ngo shes pa tshad ma nyid ma yin par sngar bstan zin pa'i phyir ro snyam du bsams [#]pa yin no/_/cig car bas du ma nyid du grub par ston pa ni/_gang tshe smras pa [#]po mang bo/_/zhes bya ba la sogs pa ste/_gsal bar zhes bya ba ni myur ba dang
[\[192b.2\]]bar ma dang dal ba la sogs pa'i bye brag gis so sor snang ba'i phyir ro/_/rim gyis kyang bstan pa'i phyir/_rim gyis kyang ni [#]zhes bya ba la sogs pa smos te/_mngon sum 'ba' zhig ces bya ba ni de'i tshe yang drug skyes la sogs pa'i bye brag gis gsal [#]bar snang ba tha dad pa'i phyir ro/_/'di ni
[\[192b.3\]]gsal bar byed pa tha dad pa ni ma yin te/_de sngar bsal zin pa'i phyir ro/_/rtags las kyang zhes bya ba ni rjes su dpag pa las kyang zhes bya ba'i don to/_/sbyor ba ni gang zhig gang gi tshe mi 'byung ba de'i tshe de [#]rgyu ma tshang ba med pa ma yin te/_dper na gzugs dang snang ba dang yid la byed pa la sogs
[\[192b.4\]]pa'i rkyen gyi tshogs yod na yang mig ma tshang ba la mig gi rnam par shes pa mi 'byung ba bzhin no/_/yi ge gcig la sogs pa'i rnam par shes pa skyes pa'i [#]dus na yang dus phyis 'byung ba de las byung ba nyid du mngon par 'bod pa'i [#]rnam par byed pa [#]mi 'byung ngo zhes bya ba ni khyab [#]par byed pa mi
[\[192b.5\]]dmigs pa'o/_/rgyu ma tshang ba med pa la 'byung bar 'gyur bas khyab pa'i phyir la/_de yang 'di la med pa[#]/_'on te spyir rgyu ma tshang ba med pa tsam dgag pa sgrub na grub pa la sgrub pa nyid yin te/_'di ltar sgra rtag pa rgyu nyid yin na yang lhan cig byed pa'i rgyu ma tshang ba'i phyir gzhan gyis dus
[\[192b.6\]]phyis 'byung ba'i shes pa rnams mi bskyed [#]par 'dod pa kho na'o/_/ci ste sgra zhes bya ba'i rgyu'i khyad par gyis rgyu ma tshang ba med pa gang yin pa de dag [#]dgag pa bsgrub pa [#]na de'i tshe gtan tshigs ma nges pa dang dpe yang bsgrub par bya ba ma tshang ba yin te/_mig gi rnam par shes pa sgra'i rgyu ma tshang ba'i
[\[192b.7\]]phyir mi 'byung ba ni ma yin no/_/'o na ci zhe na/_mig ma tshang ba las so zhe na/_'di ni yod pa ma yin te/_spyir bsgrub par bya ba yin la/_grub pa la sgrub pa yang ma yin/_'di ltar gal te rtag pa rgyu gzhan la ltos pa srid par gyur na de'i tshe grub pa la sgrub par 'gyur na/_gang gi tshe de
[\[193a\]]
[\[193a.1\]]nyid srid pa ma yin te/_de ni des phan gdags par byas pa ma yin pa'i phyir ro/_/phan 'dogs na ltos par 'gyur gyi/_de lta ma yin na ha cang thal bar 'gyur ro/_/de lta bas na ltos pa med pa'i sgra rgyu nyid du khas len pa na de las byung ba'i shes pa thams cad rgyu ma tshang ba [#]nyid
[\[193a.2\]]med pa yin pa'i phyir rtag tu 'byung bar 'gyur ro/_/de med pa na de mi 'byung ba'i shes pa sgra de nyid ma tshang ba med pa nyid du ston par byed pa'i phyir ji ltar grub pa la sgrub pa yin/_khyad par du rgyu ma tshang ba bsgrub na yang nges pa nyid ma yin la/_dpe bsgrub par bya ba ma tshang ba yang ma yin te/_
[\[193a.3\]]'di ltar [#]don 'di brjod par 'dod pa yin te/_gang zhig yod kyang gang mi 'byung ba de ni yang dag par de'i rgyu ma yin te/_dper na mig gi rnam par shes pa sgra yod kyang mi 'byung ba bzhin no/_/yi ge ga [#]la sogs pa sgra'i rang gi ngo bo khyad par yod na yang de las 'byung bar 'dod pa'i shes pa mi 'byung ngo
[\[193a.4\]]zhes bya ba ni khyad par byed pa mi dmigs pa'o/_/'di yang rtag pa la ltos pa mi 'thad pa ni ldog pa la gnod pa can gyi tshad ma'o/_/sbyang [#]na yod pa'i sa bon la sogs pas 'khrul pa yang ma yin te/_de ni myu gu la gtso bo'i rgyu nyid du mi 'thad pa'i phyir te/_spros pas chog go/_/sgra tsam gsal
[\[193a.5\]]byed rag las phyir/_/zhes bya ba la sogs pa gang sngar smras pa de ni zhar la sun phyung nas rtag pa rnams kyi gsal bar byed pa yod na yang phyogs 'di skyon can [#]nyid yin no zhes bstan par 'dod nas sun dbyung ba'i phyir/_sgra tsam gsal byed la rag las/_/zhes bya ba la sogs pa smos te/_sgra
[\[193a.6\]]gsal bar byed pa la rag las nas 'dzin pa na de ci'i phyir ji ltar 'di na [#]nam mkha' ji srid par gnas pa de bzhin du mi 'dzin/_de ltar na de 'dzin par 'gyur gyi/_gzhan du na [#]ha cang thal bar 'gyur ba'i phyir ro zhes sngar bshad zin to/_/sgra nam mkha' ji snyed par 'dzin pa yang ma yin la/_
[\[193a.7\]]de ni sgra tsam gyi ngor byas nas sgra thos par yang rigs pa ma yin no/_/'o na ci zhe na/_thos pa 'di gang yin pa'i sgra de nyid la rjes su byed par rigs pa yin pa de lta na de'i 'di grub par 'gyur [#]gyi/_gzhan du ni ma yin no/_/de lta yin dang /_bum pa la sogs pa bzhin du bdag nyid thams cad
[\[193b\]]
[\[193b.1\]]kyis snang bar 'gyur ro zhes bya ba ni bsdus pa'i don to/_/de phyir zhes bya ba de lta bas na'o/_/'di thams cad kyang rtag [#]pa nyid kyi gsal bar byed pa khas blangs nas brjod pa yin no zhes bstan pa'i phyir/_'di skad brjod pa thams cad ni/_/zhes bya ba la sogs pa smos te/_gsal ba mi rung phyir
[\[193b.2\]]zhes bya ba ni tha [#]dad pa dang tha mi dad kyis so/_/yul gyi [#]dbye bas tha dad nyid/_/ces bya ba la sogs pa la de nyid 'di yin zhes bya ba la sogs pa smos te/_des zhes bya ba ni de'i phyir ro/_/dper na lha sbyin gcig rim gyis/_/zhes bya ba la sogs pa la/_la la gang zhig ces bya ba la sogs pa smos te/_
[\[193b.3\]]mi rtag pa ni yul gzhan du skye ba nyid 'gro ba yin gyi/_rtag pa ni ma yin te/_yul gcig na gnas pa'i rang bzhin ma btang bar yul gzhan du 'gro bar mi rung ba'i phyir ro/_/btang na yang rtag pa nyid nyams par thal bar 'gyur ba'i phyir ro/_/'di nyid ston pa ni/_snga ma'i yul dang ma bral
[\[193b.4\]]ba'i/_/zhes bya ba la sogs pa ste/_dper na sa ni cher rkos na/_/zhes bya ba la sogs pa la/_nam mkha' zhes bya ba la sogs pa smos pa ste[#]/_nam mkha' dngos po nyid du ma grub pa'i phyir mngon par gsal bar rigs pa ma yin te/_reg bya med pa tsam nyid la de gdags pa'i phyir ro/_/
[\[193b.5\]]'di ltar smra ba po mun khung du thogs par byed pa ma myong ba na nam mkha' nyid yin gyi/_'di na [#]cung zhig yod pa ni ma yin no zhes 'gyur ba yin no/_/gang dag gi ltar na nam mkha' dngos por yod pa de dag gi ltar na dbang po las 'das pa nyid yin pa'i phyir ji ltar nam mkha' blor [#]'gyur/_de nyid kyi
[\[193b.6\]]phyir/_lkog gyur zhes bya ba smos so/_/gal te de lta na sa brkos pa na ci zhig dmigs she na/_snang ba de ni de ltar mtho/_/zhes bya ba smos te/_nam mkha'i [#]dngos po nyid yin na yang mngon par gsal bar rigs pa ma yin no zhes bstan pa'i phyir/_gzhan yang zhes bya ba la sogs pa smos so/_/
[\[193b.7\]]de 'gyur zhes bya ba ni ring po la sogs pa'i sgra tsam gyi chos su'o/_/de yang zhes bya ba ni sgra tsam gyi gsal bar byed pa nyid do/_/don dang 'brel pa ma mthong ba'i/_/zhes bya ba la sogs pa smras pa de la/_mtshungs pa nyid du rtog pa la/_/zhes bya ba la sogs pa smos te/_'dir bsdus pa'i don ni 'di
[\[194a\]]
[\[194a.1\]]yin te/_gal te khyed cag gi don dam pa pa'i sgra dang don dag gi brjod par bya ba dang rjod par byed pa'i dngos po med par thal bar 'gyur bar byed na de'i tshe grub pa la sgrub pa yin te/_'di ltar rigs dang rang gi mtshan nyid la sogs pa'i brjod par bya ba dang rjod par byed pa nyid rgyas
[\[194a.2\]]par sgra'i don brtags [#]par bsal zin to/_/ci ste kun rdzob tu yang yin na de'i tshe ma nges pa nyid yin te/_'di ltar shin tu tha dad pa yin na yang don 'ga' zhig rang bzhin gyis rnam pa gcig tu rtog pa'i shes pa'i rgyu nyid du bsgrub pas [#]na kun rdzob [#]kyi sgra dang don dag gi [#]brjod par bya ba dang rjod par
[\[194a.3\]]byed pa'i dngos po bsgrub par [#]'gyur ro zhes dang po nyid du gzhan sel ba bsam par bstan zin to/_/de lta bas na sel ba sgra'i don du smra ba'i sangs rgyas pa rnams la brjod pa 'di thams cad shin tu gsog yin pas gting ma tshugs pa 'ba' zhig tu zad pa'i phyir kun rdzob tu rjod par byed pa nyid 'thad
[\[194a.4\]]par 'chad pa ni/_sgra las byung ba'i shes pa 'di/_/zhes bya ba la sogs pa ste/_gang gi tshe blo rang gi snang ba'i sgo nas gzhan gyi ngo bo sgrib par byed pa ni [#]don ci lta ba bzhin du mi snang ba'i phyir rnam par rtog pa can gyi blo de kun rdzob yin la/_de [#]rnam par gzhag pa'i ngo bo gang yin pa de ni kun rdzob ces bya'o/_/
[\[194a.5\]]de nyid kyang kun rdzob tu yod pa yin te/_de'i phyir des rnam par gzhag pa'i phyir sgra dang don dag gis brjod par bya ba dang rjod par byed pa nyid du [#]kun rdzob nyid du gnas pa yin gyi/_don dam pa pa ni ma yin te/_de med pa'i phyir dang 'khrul pa'i shes pa thams cad yul med pa nyid yin pa'i phyir ro/_/
[\[194a.6\]]ci ste don dam pa'i gcig pa nyid yin na yang sgra rnams ji ltar sgrub pa dang dgag pa'i mtshan nyid kyi tha snyad sgro btags pa'i dbang gis sgrub par byed snyam na/_'di ltar zhes bya ba la sogs pa smos te/_lag brda la sogs pa zhes bya ba la sogs pas mig brda la sogs pa gzung ngo /_/myur ba
[\[194a.7\]]dang dal ba'i bye brag la sogs pa'i bye brag gis blo tha dad pa'i phyir ro zhes sbyar bar bya'o/_/myur ba la sogs pa'i bye brag 'di gsal bar byed pas byas pa yang ma yin te/_gsal ba bkag pa'i phyir ro/_/de'i gsal ba zhes bya ba ni rtag [#]pa'i gsal ba'o/_/spyi'i dbang gi tha snyad kyi
[\[194b\]]
[\[194b.1\]]yan lag nyid kyang ma yin te/_de ni bkag zin pa'i phyir dang ma rtogs pa'i phyir ro/_/spyi ni tha snyad kyi [#]yan lag nyid ma yin te/_thams cad kyi [#]tshe tha snyad du 'gyur ba'i phyir ro/_/brda ni bgag [#]pa la sogs pa'i/_/zhes bya ba'i sogs pa'i sgras sgrub par byed pa dang rjes su gnang ba dang don du
[\[194b.2\]]gnyer ba la sogs pa gzung [#]ngo /_/de dag gi shes pa ste/_rtogs pa de'i yan lag ste rgyur lag brda la sogs pa 'di 'gyur ro/_/de bzhin du sgra yang 'gyur ro zhes bya ba lhag ma'o/_/de'i phyir sgra don gyis 'brel pa/_/rtag pa nyid du khas blang gis/_/zhes gang smras pa de la sgra 'di dag ni
[\[194b.3\]]phyi rol don zhes bya ba la sogs pa smos te/_gang zhig rtag pa'am/_mi rtag par 'gyur ba sgra dang don dag gi 'brel pa dngos po pa ni 'ga' yang yod pa ma yin te/_'di ltar sgra rnams phyi rol gyi don rtogs par byed pa ma yin te/_de dang lhan cig 'brel pa med pa'i phyir ro zhes sngar sgra'i
[\[194b.4\]]don brtags [#]par bshad zin to/_/'brel pa med par yang ston [#]par byed pa na ha cang thal bar 'gyur ro/_/'o na de lta na ci zhig ston par byed ce na/_brjod par 'dod pa ston pa yin/_/zhes bya ba smos te/_brjod par 'dod pa yang brjod par bya ba nyid kyis ston pa ni ma yin no/_/'o na ci zhe na/_
[\[194b.5\]]rtags nyid [#]kyis ston par byed pa yin te/_de nyid kyi [#]phyir ston pa yin/_/zhes bshad do/_/'di ltar sgra brjod pa las don nges pa'i rnam par rtog pa skye'i/_brjod par 'dod pa nges pa ni ma yin la/_sgra'i shes pas ma nges pa gang yin pa de yang ji ltar sgra'i don yin/_gal te de lta na gang gi
[\[194b.6\]]rtags kyis de ston par byed pa brjod par 'dod pa dang lhan cig de dang 'brel pa gang yin zhe na/_de dag de'i zhes bya ba la sogs pa smos te/_sgra rnams brjod par 'dod pa de'i 'bras bu nyid du bdag nyid la mngon sum dang mi dmigs pa dag gis nges pa'i phyir rgyu dang 'bras bu'i mtshan nyid
[\[194b.7\]]'brel pa yin no/_/'o na de ltar na brda don med de/_mngon sum dang mi dmigs pa kho na las rgyu dang 'bras bu dngos po nges pa nyid kyi phyir ro zhe na/_gang gis rgyu dang 'bras bu yi/_/zhes bya ba la sogs pa smos te/_'di snyam du sems te/_gal te yang brjod par 'dod pa tsam du lhan cig rgyu
[\[195a\]]
[\[195a.1\]]dang 'bras bu'i dngos po nyid kyis nges te [#]brjod par 'dod pa'i khyad par dang ni gzhan gyi rgyud las brda las ma gtogs pa nges par mi nus pas de'i phyir de nges par bya ba'i phyir brda byed do/_/'on te brda las kyang ci ltar 'di nges par nus te/_'di ltar brda'i dus na gzhan gyi brjod par
[\[195a.2\]]'dod pa'i khyad par srid par gyur [#]na de'i tshe de la/_brda 'di byas pa na phyis tha snyad kyi dus na brjod par 'dod pa'i khyad par rtog [#]pa'i rgyur 'gyur na gang gi phyir thabs de nyid yod pa ma yin te/_de lta na yang sgra brjod nas brda byed la/_de lta yin dang sgra de nyid las brjod par 'dod pa'i khyad par rtogs
[\[195a.3\]]pa na phan tshun bsten [#]pa'i skyon du 'gyur te/_'di ltar brda'i dbang gis sgra brjod par 'dod pa'i khyad par gsal bar byed pa yin la/_sgra yang brjod par 'dod pa'i khyad par rtogs pa med par sgra las ma yin pa'i phyir phan tshun bsten pa [#]nyid du gsal ba'o zhe na/_skyon 'di ni med de/_sgra'i tha snyad
[\[195a.4\]]'di thams cad rang gi snang ba'i rjes su byed pa nyid du 'dod de/_'khrul pa'i rab rib can gnyis kyi zla ba gnyis kyi tha snyad lta bu yin pa de'i tshe brtsad du ci zhig yod/_thams cad du sgra nyid thams cad brjod par 'dod pa'i khyad par rtogs pa'i rgyu [#]nyid kyang ma yin te/_gzhan du yang la lar [#]nas bzung nas
[\[195a.5\]]sam/_skabs la sogs pas don gyi khyad par ston pas rang gi brjod par 'dod pa'i khyad par rigs nas brda [#]byed pa'i phan tshun bsten [#]pa nyid ma yin no/_/gzhan yang khyed cag bsgrub par smra ba la yang klan ka mtshungs te/_gzhan gyi rtogs pa mngon sum ma yin pa'i phyir ro/_/ji
[\[195a.6\]]ltar smra ba po dang nyan pa po dag don gcig rtogs par nges pa med par brda rigs pa yin/_de lta bas na 'di la khyed kyi lan gang yin pa de kho bo cag gir yang 'gyur ro/_/'di snyam du sgra brjod par 'dod pa la brda ma byas pa'i phyir de ji ltar brda las de dang lhan cig 'brel pa nges par byed/_gzhan
[\[195a.7\]]la brda byas pas ni don gzhan gsal bar byed par 'gyur ba ni ma yin te/_ha cang thal bar 'gyur ba'i phyir ro snyam na/_skyon 'di ni med de/_'dir sgras brjod par 'dod pa la yongs su gsal ba [#]don gyi rnam pa phyi rol gyi ngo bo nyid nges par byas pa gang yin pa de 'dir 'dod de/_de ni don dam par brjod
[\[195b\]]
[\[195b.1\]]par 'dod pa'i rang bzhin yin pa'i phyir ro/_/de nyid 'dir brjod par 'dod pa'i khyad par [#]du 'dod cing /_de nyid la brda byed pa yin gyi rang gi mtshan nyid la ni ma yin no/_/de nyid sgras brjod par bya ba yin te/_de las de'i rnam pa can gyi rnam par rtog pa skye ba'i phyir brjod par 'dod pa 'ba' zhig sgras
[\[195b.2\]]brjod pa yin no zhes bstan pa yin no/_/de lta na gal te brjod par 'dod pa la yongs su gsal ba la don gyi rnam pas sgra'i 'brel pa rgyu dang 'bras bu'i mtshan nyid kho na yin na [#]de ji ltar [#]slob dpon gyis de dang der sgra dang don gyi 'brel pa brda las byung ba'am/_brda yin par gsungs [#]she na/_
[\[195b.3\]]brjod par 'dod la gsal don dang /_/zhes bya ba la sogs pa smos te/_brda yod na nyan pa po'i shes pa skye bar 'gyur ba'i phyir brda las byung ba yin no/_/bdag nyid la sogs pa yin pa nyid kyi phyir thag ces bya ba ni skyon sbyar bar [#]bya'o/_/gal te yang der yang pa'i [#]sgra ni don brjod pa'i tshig tu gzung [#]bar
[\[195b.4\]]bya ba yin la/_de lta na'ang don dam par yod pa dang skye ba tha mi dad pa'i phyir de nyid brjod par 'dod pa yod pa yin no/_/smra ba po'i rgyud la yang brda'i sgo nas gsal bar byed pa'i phyir nye bar btags nas brda yin par brjod de/_de ni so sor nges pa'i dus su 'jug pa nyid kyis de'i dus su mi srid pa'i
[\[195b.5\]]phyir ro/_/'on te gal te don dam par dngos por gyur pa'i 'brel pa med ces bstan pa ma yin nam/_'o na ji ltar rgyu dang 'bras bu'i mtshan nyid du 'gyur zhe na/_rgyu dang 'bras bur gyur pa yi/_/zhes bya ba la sogs pa smos te/_de dag nyid ni zhes bya ba ni rgyu dang 'bras bur gyur pa'i dngos po'o/_/de skad
[\[195b.6\]]ces bya ba ni rgyu dang 'bras bu zhes bya ba la sogs pas tshogs chung bar bya ba'i don du'o/_/de lta na yang skyes bu dang sbyor ba re re la de dag tha dad pa'i phyir ji ltar smra ba po dang nyan pa po dag gi 'brel pa tha mi dad par rtogs/_'di ltar smra ba po 'di snyam du/_brda'i dus su bdag gis bzung ba gang yin pa'i sgra'am/_
[\[195b.7\]]don de nyid kyis don de nyid [#]rtogs par bya'o snyam du sems la/_de bzhin du nyan pa po yang 'di snyam du de nyid kyis don de nyid rtogs par byed do snyam ste/_de ma yin na blo tha dad pa la gnas pa dag ji ltar tha snyad du byed par 'gyur zhe na/_de dag kyang ni zhes bya ba la sogs pa smos te/_rmongs par [#]zhes bya ba ni
[\[196a\]]
[\[196a.1\]]'khrul pas so/_/rtogs zhes bya ba ni 'dzin pa'o/_/'di ni brda dang tha snyad dag gis phyin pa ste non pa yang yin la dus kyang yin pa'i phyir de skad ces bya'o/_/der khyad par ni rgyu dang 'bras bu'i ngo bo gcig gis zhes bya ba lhag ma'o/_/yang don dam par 'brel pa gcig nyid du ci'i
[\[196a.2\]]phyir mi 'dod gang gis brtags pa kho na 'dod ce na 'di la 'brel pa zhes bya ba la sogs pa smos te/_'brel pa yod na tha dad pa rnams la yod dam tha mi dad pa rnams la yod grang /_re zhig tha dad pa rnams la ni med de/_thams cad rang gi bdag nyid la gnas pa nyid kyis ma 'chol ba'i phyir ro/_/tha
[\[196a.3\]]mi dad na yang dngos po de gcig kho na yin pa'i phyir gang zhig gang dang lhan cig 'brel par 'gyur/_de'i phyir ma 'brel pa nyid du 'gyur ro/_/gang du brda'i mtshan nyid kyis 'brel pa'i brda ni skyes bu so so la'am zhes bya ba la sogs pas sun 'byin pa [#]de la grub pa la sgrub pa nyid du bstan pa'i phyir/_
[\[196a.4\]]brda ni skyes bu so so la/_/zhes bya ba la sogs pa smos te/_'di mi 'dod pa'i thog tu gtong ba ni sun 'byin pa zhes bya ba [#]la sangs rgyas pa dag gis brda [#]sgra don dag [#]gi 'brel pa dngos po bar ni mi 'dod de/_de ni skyes bu'i chos yin pa'i phyir ro/_/de sun 'byin pa na yang 'dod pa nyams pa 'ga'
[\[196a.5\]]yang yod pa ma yin no/_/gzhan gyi chos gzhan gyis [#]'brel par 'gyur ba yang ma yin te/_ha cang thal bar 'gyur ba'i phyir ro/_/brjod pa re re nyid la'am/_'gro ba'i dang por lan [#]cig zhig_/ces bya ba la sogs pa'i phyogs gnyis smras pa gang yin pa de yang khas ma blangs pa'i phyir sun 'byin
[\[196a.6\]]pa ma yin no/_/brjod pa re re zhes bya ba la sogs pa gang smras pa de la/_de lta'i zhes bya ba ni 'brel pa'o/_/gzhan gyis zhes bya ba ni sangs rgyas pas so/_/dbang phyug la sogs pa zhes bya ba ni dbang phyug dang tshangs pa la sogs pa'o/_/'brel pa re re tha dad dam/_/zhes bya ba la sogs pa gang
[\[196a.7\]]smras pa de la/_re re'i 'brel pa gang yin de/_/zhes bya ba la sogs pa smos te/_'dir ni phyogs gnyis pa nyid yin la/_blo tha dad par thal bar 'gyur ba yang ma yin te/_tha dad kyang 'dra bar rtogs [#]pa'i rgyu nyid mi 'gal ba'i phyir/_gal te tha dad blo tha dad/_/ces gang smras pa de ni ma nges pa
[\[196b\]]
[\[196b.1\]]yin no/_/'di snyam du kho bo cag la skad cig ma 'jig pa ma grub pa'i phyir/_tha dad skad cig gis 'jig phyir/_/zhes ji ltar brjod ce na/_rim gyis kyang ni zhes bya ba la sogs pa smos te/_de'i zhes bya ba ni 'brel pa'i rim pa brjod de ston par byed pa yin no zhes bya ba'i don to/_/gzhan du de dag
[\[196b.2\]]rim mi 'gyur/_/zhes bya ba ni blo rnams zhes bya ba dang sbyar ro/_/'di yang zlog pa la gnod pa can gyi tshad ma yin te/_sbyor ba ni snga ma bzhin du brjod par bya'o/_/smra bo nyan pa'i blo tha dad/_/phyir na tha snyad 'jig par 'gyur/_/zhes bya ba la sogs la mang po rnams zhes bya ba la sogs pa smos te/_dper
[\[196b.3\]]na sngon po la sogs pa'i skad cig ma mang po dag gis mthong na yang tha dad pa ma yin pa de bzhin du/_mang po rnams brda byed na yang 'brel pa tha dad pa ma yin na gnyis lta smos kyang ci dgos/_/thams cad 'dra bar rtogs pa la gnas pa nyid kyi [#]phyir ro snyam du bsams pa yin no/_/de'i phyir smra ba po dang nyan
[\[196b.4\]]pa po dag la 'brel pa gzhan yod pa ma yin no/_/bum pa sogs la mtshungs she na/_/ma yin spyi ni rab grub phyir/_/zhes bya ba la sogs pa gang smras pa de la/_bum sogs kyi zhes bya ba la sogs pa smos te/_dang po nyid du zhes bya ba ni spyi brtags [#]par ro/_/yang 'di nyid du bsdus nas bsal bar bya ba'i
[\[196b.5\]]phyir 'byung po'i zhes bya ba la sogs pa smos te/_'byung po rnams nyi ma la sogs pa'i gza' rnams kyi mgul chings [#]bzhin du khyed cag spyod pa ba rnams kyi [#]rigs tha dad par mi 'dod la bltar [#]rung ba nyid yin pa ni [#]snang ba yang ma yin zhing tha mi dad pa yang ma yin te/_rigs kyi rang gi ngo bo bzhin du bum pa la
[\[196b.6\]]sogs pa de dag kyang rtag pa nyid du thal bar 'gyur ba'i phyir ro/_/ci ste yang tha dad par khas len na de'i tshe 'brel pa med pa'i nyes pa dang tha dad pa rnams kyi 'brel pa ni de las byung ba'i mtshan nyid kho nar 'gyur te/_de lta yin dang de las byung ba yin na rigs mi rtag pa nyid du 'gyur te/_skye ba'i chos can
[\[196b.7\]]yin pa'i phyir bum pa bzhin no/_/la lar rtag pa nyid ces 'dod [#]pa der ni don 'di yin te/_gal te bum pa la sogs pa rigs de las skye bar khas len par byed na/_de'i tshe bum pa la sogs pa rtag pa nyid du 'gyur te/_rgyu nye ba'i phyir rtag tu skye bar 'gyur ba'i phyir ro zhes bya ba'i don to/_/gnyi ga'i
[\[197a\]]
[\[197a.1\]]rang bzhin yin pa'i phyogs la gnyi ga'i phyogs las byung [#]ba'i skyon dang gcig nyid nyams par [#]thal bar 'gyur ba yin te/_dngos po gcig la rang bzhin gnyis mi 'thad pa'i phyir ro/_/de lta na'ang dngos po gcig nyid du khas blangs par 'gyur gyi gcig gnyi ga'i bdag nyid ni
[\[197a.2\]]ma yin no/_/gnyi ga ma yin pa'i phyogs la dngos po nyid nyams par thal bar 'gyur ba dang gcig la bsgrub [#]pa dang dgag pa mi rung ba'i phyir ro zhes kyang brjod par bya'o/_/nyes pa 'di dag ces bya ba ni 'brel pa mi sgrub [#]pa dang mi rtag pa nyid la sogs pa thal bar 'gyur ba'i mtshan nyid do/_/chu 'dzin
[\[197a.3\]]la sogs pa 'bras bu rtag pa nyid du 'gyur ba yang skyon bla lhag [#]pa yin no/_/'brel pa nus pa nyid yin te/_/zhes bya ba la sogs pa gang smras pa de la/_'brel pa'ang nus pa nyid yin la/_/zhes bya ba la sogs pa ste/_mi 'dod ce na 'di bya ba ni gnyi ga dang gnyi ga ma yin pa'i rang bzhin gyi mtshan nyid la snga
[\[197a.4\]]ma bzhin du skyon du thal bar 'gyur ba'i phyir ro/_/'brel pa brjod pa'i dus su yang /_/zhes bya ba la sogs pa gang smras pa de la/_'brel pa brjod pa'i dus na zhes bya ba la sogs pa smos te/_ci 'dra ba zhes bya ba ni gang gi phyir rgyu dang 'bras bu'i mtshan nyid de 'dra ba'i 'brel pa yod pa de'i phyir
[\[197a.5\]]kha cig rtogs so zhes rigs pa yin te/_de ni so sor nges pa'i shes pa skyed par byed pa nyid du gnas pa'i phyir ro/_/khyed cag gi 'brel pa la thams cad rigs pa ma yin no zhes ston pa ni khyed cag gis ni zhes bya ba la sogs pa'o/_/'di ltar 'brel pa ni nus pa'i mtshan nyid du 'dod la skyed par
[\[197a.6\]]byed pa'i ngo bo yang nus pa zhes bya'o/_/de yang rtag pa dang gcig pu'i rang bzhin dang don rtogs pa skyed par byed pa la nges par [#]'dod do/_/de lta na don rtogs pa la nges pa yin na skyes bu nyung zad kyi mtshams dang 'bral [#]pa mtshams med par 'dod dam/_'on te ma yin zhes bya ba phyogs gnyis so/_/
[\[197a.7\]]phyogs dang po la thams cad la thams cad cig car don rtogs par thal bar 'gyur ro/_/phyogs gnyis pa la yang so sor nges pa'i shes pa skyed par byed pa'i rang bzhin nges pa'i rgyu brjod par bya ste/_dngos po byas pa rnams ni so sor nges pa'i 'bras bu skyed par byed pa'i rang bzhin nges pa ni rang gi rgyu dang
[\[197b\]]
[\[197b.1\]]rkyen rnams yin par rigs te/_rtag pa rnams ni ma yin no snyam du bsams pa yin no/_/'di snyam du rtag pa rnams kyang gang gis so sor nges pa'i 'bras bu skyed par byed kyi thams cad ma yin pa de 'dra ba de ni rang bzhin nyid yin te/_rang bzhin ni brgal zhing brtag par 'os pa ma yin no snyam du sems na/_
[\[197b.2\]]'o na de lta na gal te de'i rang bzhin 'di rang nyid kyis [#]yin gyi gzhan la ltos pa med pa yin na de'i tshe brda 'dzin pa las snga rol du dang brda brjod pa'i so sor nges pa'i rtogs pa po de'i shes pa thams cad kyi tshe 'jug par 'gyur te/_de'i shes pa skyed par byed pa la nges pa'i nus pa thams cad kyi [#]tshe gnas pa'i phyir ro/_/
[\[197b.3\]]yang ci ste shes par byed pa yin pa'i phyir 'brel pa'i mtshan nyid kyi nus pa shes na shes pa skyed [#]par byed pa yin gyi ma shes par ni ma yin no/_/des na ji skad du bshad pa'i skyon du thal bar 'gyur snyam na/_de ni yang dag pa ma yin te/_gal te shes pa dang mi shes pa'i gnas skabs gnyis phan tshun
[\[197b.4\]]tha dad par 'dod na de'i tshe rtag pa nyams la ci ste tha mi dad na de'i tshe shes pa dang mi shes pa'i rang bzhin gnyis kyi [#]rnam par dbye ba mi 'thad de/_dngos po gcig skyes bu gcig la ltos nas shes pa dang ma shes pa phan tshun 'gal ba'i rang bzhin gnyis rigs pa ni ma yin no/_/gzhan yang nus pa rtogs
[\[197b.5\]]par byed pa'i thabs yod na shes pa nyid du 'gyur na/_gang gi phyir de srid pa ma yin no snyam du sems na/_'dra [#]ba ni gzhan yang zhes bya ba la sogs pa'o/_/gal te don gyis [#]go bas zhes bya ba la sogs pas re zhig rgyas par gzhan gyi [#]dogs pa bsu ba yin te/_'di ltar gzhon nu ma len gyis 'brel pa
[\[197b.6\]]rtogs pa'i thabs 'di smras te/_gang gi phyir re zhig dang por mngon sum gyi sgra dang 'brel pa chad [#]par byed pa'i smra ba po dang brjod par bya ba ste brjod bya'i [#]dngos po mthong la/_de nas phyis g.yo ba'i mtshan nyid rtags kyis rjes su dpag [#]pas nyan pa po rtogs [#]pa nyid mthong ste/_nges par byed do
[\[197b.7\]]zhes bya ba'i don to/_/byed pa ni byed pa pos byas pa'i g.yo bas rjes su dpag pa nyid du brjod do/_/de'i 'og tu don gyis go bas gnyis la brten pa'i nus pa rtogs te don gyis go bas dngos su mi rtogs pa de'i phyir don gyis go bas rtogs so zhes bstan to/_/tshad ma gsum pa zhes bya ba ni mngon
[\[198a\]]
[\[198a.1\]]sum dang /_rjes su dpag pa dang /_don gyis [#]go ba'i mtshan nyid can gyi tshad ma gsum gang zhig rtogs par bya ba'i don du yod pa de la de skad ces bya'o/_/gzhan du mi 'thad kho na'i phyir/_/zhes bya ba la sogs pas sun 'byin pa 'chad de/_'dis ni don gyis [#]go ba ma nges pa nyid du
[\[198a.2\]]bstan pa yin te/_'brel pa rtag pa med na yang rtogs [#]pa srid par bstan zin pa'i phyir ro/_/sgrub par byed pa'i tshad ma med pa'i phyir rtag par mi rigs pa 'ga' [#]zhig tu ma zad tshad mas gnod pa'i phyir yang mi rigs so zhes bstan pa'i phyir/_nus pa rtag pa nyid phyogs la/_/zhes bya ba la sogs pa
[\[198a.3\]]smos te/_sbyor ba ni gang dag brda la ltos nas don gsal bar byed pa de dag ni 'brel pa rtag pa dang ldan pa ma yin te/_dper na ga ba [#]la sogs pa'i sgra rnams bzhin no/_/'jig rten pa dang rig byed kyi gau [#]la sogs pa'i sgra rnams kyang brda la ltos nas don gsal bar byed pa yin no zhes bya ba ni
[\[198a.4\]]'gal bas khyab pa dmigs pa ste/_ltos pa dang bcas pa nyid la ni 'brel pa [#]rtag pa dang ldan pa nyid dang 'gal ba mi rtag pa'i 'brel pa dang ldan pa nyid kyis khyab pa'i phyir ro/_/tshad ma 'di yang 'chad par 'gyur ro/_/'dir ni de'i khyab pa tsam zhig sgrub par byed pa yin te/_'di ltar sgra rnams ni don
[\[198a.5\]]rtogs pa'i mtshan nyid kyi 'brel pas 'brel pa rtag pa dang ldan par 'dod la nus pa de yang rtag pa'i phyir phan gdags par bya ba ma yin pas brda la sogs pas 'ga' [#]zhig la yang ltos pa ma yin no/_/de lta yin dang de las byung ba'i sgra'i don rtogs pa thams cad kyi tshe 'gyur ro/_/gzhan yang nus pa
[\[198a.6\]]de don gcig la nges pa yin nam don du ma la nges pa yin/_don du ma la nges pa'i phyogs de la [#]yang ci sgra 'di'i nges pa don du ma gsal bar byed pa gcig nyid yin nam/_'on te du ma yin zhes rnam par brtag [#]go/_/de la phyogs dang po la yul dang dus la sogs pa tha dad pas brda gzhan byed pa
[\[198a.7\]]na sgra don gzhan rtogs par byed pa gang yin pa 'di mthong ste/_dper na ka li dang ma ri la sogs pa'i sgra rnams 'gro lding ba dang 'phags pa'i yul pa dag la go rims bzhin du dus kyi cha dang char 'bab pa dang nye bar 'tshe ba la sogs pa rjod par byed pa can gyi sgra las don gzhan rtogs par byed pa
[\[198b\]]
[\[198b.1\]]nyid du mthong ba gang yin pa der 'byung ba ste nus pa nges pa'i phyir mig la sogs pa bzhin no/_/mig ni brda'i dbang gis ro la sogs pa'i don du sbyor bar 'ongs [#]pa ma yin no/_/phyogs gnyis pa la yang sgra gcig las cig car skyes bu thams cad la don thams cad rtogs par thal bar 'gyur ro/_/de nyid ston pa ni/_
[\[198b.2\]]gal te sna tshogs don gsal phyir/_/zhes bya ba la sogs pa'o/_/'di nyid la skyon gzhan 'chad pa ni/_don ni gsal bar byed nus pa/_/zhes bya ba la sogs pa ste/_de la zhes bya ba ni nus pa don rtogs pa yin no/_/mi g.yo zhes bya ba ni rtag pa ste 'di yang phan gdags par bya ba ma yin pa nyid
[\[198b.3\]]la gtan tshigs yin no/_/brda la ltos pa dang bcas pa nyid khas blangs nas kyang nyes pa gzhan 'chad pa ni/_don ni gsal bar byed pa'i rgyu/_/zhes bya ba la sogs pa smos te/_don ma 'chol bar shes pa yin no snyam pas khyed kyi [#]'chol ba'i rgyu skyes bu bkag pa yin te/_de la ji ltar la lar de dag
[\[198b.4\]]gi don thams cad thun mong ba'i sgra rnams bsre bar byed pa de bzhin du rigs [#]byed thams cad kyang la lar de dag gi 'dod pa'i dbang gis brda byas pa na/_ci'i phyir 'chol bar mi 'gyur te/_skyes bu de dag ni de kho na nyid yongs su mi shes pa'i phyir ro/_/'di ltar brda ni 'dod pa'i dbang gis yin la/_de yang
[\[198b.5\]]de kho na nyid mi shes pa de dag rang dbang du 'jug pa na gang zhig nges par 'gyur/_de'i phyir 'dod pa las 'byung ba'i rang dbang gis [#]brda yang rang dbang can gyi 'grus pa gzhan [#]du ci'i phyir 'gal ba'i don spong bar byed nus pa don du ma gsal bar byed pa'i phyogs khas blangs nas skyon gzhan 'chad pa ni/_sna tshogs
[\[198b.6\]]don ni gsal byed las/_/zhes bya ba la sogs pa ste/_gal te yang sgra rnams la don du ma ston [#]par byed pa'i nus pa yod kyi [#]don rnams la don gyi [#]bya ba thams cad byed pa nyid med de rgyu dang 'bras bu'i dngos po so sor nges pa'i phyir ro/_/de lta ma yin na 'ga' yang gnod pa'am/_mi gnod par mi
[\[198b.7\]]'gyur ro/_/de lta yin dang so sor nges pa'i don bya ba byed par sgrub par byed pa'i don [#]thams cad dang thun mong ba'i sgra'i 'dod pa'i don gyi yul can nyid kyi brda byed pas byed do zhes bya ba 'di ga las rnyed pa yin[#]/_de lta bas na log pa nyid srid pa'i phyir rtag par brtags pa don med pa nyid yin no/_/
[\[199a\]]
[\[199a.1\]]gzhan yang 'di'i don med pa nyid bstan pa'i phyir/_brda la ltos pa yin pas na/_/zhes bya ba la sogs pa smos te/_gal te 'brel pa yod pa tsam gyis don rtogs pa'i rgyur gyur na de'i tshe brda mi shes pa la yang 'gyur ba'i phyir gdon mi za bar de ni brda la ltos pa nyid du 'dod par
[\[199a.2\]]bya'o/_/de'i phyir brda yang don rtogs pa'i rgyu nyid du khas len par byed pa ni gzhan dag gis gus pa nye bar 'jog pa'i rtog [#]pa'i 'brel pa de ci'i phyir rgyu med par rgyas par byed/_'di ltar 'brel pa'i bya ba ni 'di tsam zhig yin te/_don rtogs pa bskyed [#]par byed pa gang yin pa'o/_/gal te brda
[\[199a.3\]]byed pa yin na de'i tshe gzhan 'brel pa rtag pa brtags pas ci zhig bya/_khyad par bogs dbyung du med pa de ni 'ga' zhig la yang ltos pa ma yin no zhes lan brgyar dpyad zin to/_/nus pa ma mthong ba rgyu nyid du rtogs na kye [#]ma a ru ra dang phrad nas lhas [#]'khru bar byas so zhes ci'i phyir rtogs [#]par mi byed/_'di
[\[199a.4\]]ltar zhes bya ba la sogs pas 'brel pa'i bya ba de nyid ma grub par ston pa yin no/_/de las zhes bya ba ni brda las so/_/brgyud pa 'di yi don med do/_/zhes bya ba ni nus pa ma [#]mthong ba rgyu nyid du rtogs [#]na thug pa med pa'i skyon yod pa'i phyir te/_'di ltar 'brel pa rtogs na yang gzhan yang nus pa ma mthong ba'i rgyu
[\[199a.5\]]gzhan ci'i phyir rtogs [#]par mi byed de nus pa ma mthong ba nyid du khyad par med pa'i phyir ro/_/de bzhin du gzhan yang yin pa'i phyir brgyud pa don med pa chen po 'byung bar 'gyur ro/_/de ltar gnod par byed pa'i tshad ma'i khyab pa bsgrubs nas/_skyes bu'i 'dod tsam las byung ba'i/_/zhes bya ba la sogs
[\[199a.6\]]pas don gyi [#]go ba sngar ma nges pa nyid du bstan pa mjug sdud par byed pa yin no/_/'brel pa mi 'grub po zhes bya ba ni rtag pa zhes bya ba lhag ma'o/_/de ltar byas na/_mi shes pa dag thams cad la/_/snga ma snga ma grub phyir zhes bya ba la sogs pas gang 'di la smras pa de la phan tshun 'gal ba smras pa
[\[199a.7\]]yin no zhes [#]ston pa ni/_rnam pa gzhan du 'thad pa ni/_/zhes bya ba la sogs pa smos te/_gal te thams cad mi shes pa nyid yin na 'o na ji ltar snga ma snga mas mi shes pa'i phyir 'brel pa grub par 'gyur/_long ba brgyud [#]pa ni gzhan dag la gzugs kyi [#]khyad par 'dom [#]par bya ba'i phyir nus pa ma
[\[199b\]]
[\[199b.1\]]yin no/_ji skad du ri khrod rjes gzugs kyi khyad par dag la long ba rnams kyi tshig bzhin du de lta bu'i rigs can gyi don dag la skyes bu'i tshig tshad ma nyid du nye bar 'gro ba ma yin no zhes bshad pa lta bu'o/_/'di snyam du mngon sum gyis ma mthong ba'i phyir thams cad mi mthong ba'i phyir brjod kyi [#]rnam pa
[\[199b.2\]]thams cad du yongs su shes pa med pa'i phyir ni ma yin te/_sgra'i tha snyad gzhan du mi 'thad pa'i chad mas snga ma snga ma'i rgan po dag las mi shes pas [#]nyid yod pa kho na'o snyam du sems na/_de ni de lta ma yin te/_gang gi phyir gzhan du yang brda las sgra'i sgo nas tha snyad 'jug pa yin no zhes bya ba 'di ni bstan
[\[199b.3\]]zin to/_/ma bstan pa ma yin mod kyi/_de lta na ci 'di rtag pa ma [#]yin nam/_'on te mi rtag pa yin snyam [#]du the tshom za ba yin no/_/de nyid kyi phyir dogs pa yin zhes bya ba la sogs pa smos te/_'di ltar don gyis go bas 'brel pa tsam yod pa nyid du rtogs kyis khyab [#]par ni ma yin te/_de dang
[\[199b.4\]]lhan cig 'brel pa ma grub pa'i phyir ro snyam du bsams [#]pa yin no/_/de nyid kyi phyir rjes su dpag pa las don gyis go bas tha dad pa ma yin no/_/'di snyam du sgra mi rtag pa ni don rtogs par byed pa'i rgyu nyid du ma mthong la rigs pa yang ma yin no zhes sngar bstan zin to/_/de'i phyir shugs kyis rtag [#]pa grub
[\[199b.5\]]par 'gyur ro snyam du sems na/_'di ni rtag pa la yang mtshungs pa dang ma grub pa yin no/_/'di ltar 'brel pa rtag pa la yang don rtogs pa'i rgyu nyid du ma mthong ba'i phyir mtshungs la lag brda la sogs pa mi rtag pa nyid la yang rtog [#]par byed pa nyid mthong ba'i phyir ma mthong ba nyid ma grub po/_/de nyid
[\[199b.6\]]kyi phyir mi rigs pa nyid kyang ma grub po/_/rtag pa ni rim [#]dang cig car dag gis [#]don byed pa 'gal ba'i phyir de nyid rigs pa ma yin pas [#]'di ni gyi na'o/_/de ltar don gyis go bas ma nges pa nyid du mjug bsdus [#]nas gnod par byed pa'i tshad ma mjug sdud par byed pa ni/_des na ba lang rta sogs kyi/_/zhes
[\[199b.7\]]bya ba la sogs pa smos te/_des na zhes bya ba ni don [#]de'i phyir ro/_/rtag pa'i 'brel ldan zhes bya ba la/_min zhes bya ba dang sbyar ro/_/sbyor ba dgod pa ni dang po nyid du bstan zin to/_'on te ga ba la sogs pa'i sgra rnams legs par byas pa ma yin pa'i phyir gzhan gyis rjod [#]par byed pa nyid mi
[\[200a\]]
[\[200a.1\]]'dod pa ma yin nam/_de'i phyir dpe ma grub pa nyid yin no/_/de skad du yang gzhon nu ma len gyis/_/nged la go yi sgra gnas na/_/de mi nus byung can byas pa'o/_/ga yi sogs la rtsa ba'i sgra/_/rjes 'brang go yi blo bzhin no/_/zhes bshad do/_/'di'i don ni 'di yin te/_rjod
[\[200a.2\]]par byed pa go'i sgra legs par sbyar ba yod na ga ba [#]la sogs pa legs par ma byas pa sbyar ba las ba lang gi blor 'gyur ba yin no zhes brjod kyi de nyid la byung ba ni ma yin no/_/'o na ci zhe na/_rtsa ba ste gtso bo la legs par byas pa'i ga'i [#]rjes su 'brangs nas de la nus pa med pa las byung ba can gyis byas
[\[200a.3\]]pa'i zhes bya ba dang /_ga ba [#]la sogs pa las zhes bya ba ni gzhi mthun pa nyid du sbrel to/_/legs par byas pa'i gau [#]sgra de skyes bus brjod pa nyid du mi nus pa ni de mi nus pa'o/_/de las byung ba rkan la sogs pa'i bye ba gang yin pa ni mi gsal ba de la de skad ces bya'o/_/des byed du bcug pa ni
[\[200a.4\]]ga ba [#]la sogs pa'i sgra yin te/_gzung [#]bar bya ba skyes bu ni ga ba [#]la sogs pa'i sgras brjod pa na bya ba de ni 'dzud par byed pa nyid du 'dod pa'i phyir ro/_/de bzhin du bar ti ha ri na re ji ltar gyis pa slob pa ni/_a mar mi gsal a mar brjod/_/de shes pa la de yis ni/_/gsal bar nges par thob [#]par
[\[200a.5\]]'gyur/_/de ltar legs sbyar sbyar byas la/_/gang zhig sgra nyams rab sbyar ba/_/de yis legs sbyar gyis chod pa'i/_/don 'ga' zhig ni rjes dpag byed/_/ces brjod do/_/de'i phyir/_gau [#]sgra ni rung gnas na/_/zhes bya ba la sogs pa 'di smos so/_/de lta ma yin zhes bya ba la sogs pas lan
[\[200a.6\]]'debs par byed de/_nya ba la sogs pa zhes bya ba ni nya shor ba la sogs pa'o/_/sogs pa'i sgras kla klo la sogs pa gzung ngo /_/'di ltar [#]de dag ni slar la legs par sbyar ba'i sgra nyid kyis don ston par byed pa na mgo rmongs par 'gyur te/_de lta bas na rtsa ba'i sgra'i rjes su 'brangs nas don
[\[200a.7\]]rtogs par byed pa ma yin no/_/yang na yul 'jig pa dang rigs chad pa'i ngo bo'i 'jig par 'gyur zhes bya ba la sogs pa gang smras pa de la/_yul 'jig pa dang zhes bya ba la sogs pa smos te/_'di snyam du sems te/_kho bo cag gis thams cad rgyun chad pa'i bdag nyid 'jig pa yin par ma
[\[200b\]]
[\[200b.1\]]brjod la 'byin pa dang sdud pa'i bdag nyid kyi thog ma med pa'i skyes bu yang ma yin no/_/'o na [#]ci zhe na/_'gro ba thams cad thog ma med pa'i tha snyad dang ldan te thog ma med pa'i bag chags las byung ba'i rnam par rtog pa'i mthar thug pa'i sgra las byung ba 'jug pa yin no snyam mo/_/'on kyang khyed cag ni yul
[\[200b.2\]]'jig pa la sogs pa'i ngo bo 'jig par brjod la/_gang yang sangs rgyas pa rnams kyis me dang chu dang rlung dag gis 'jig pa'i rang bzhin gyis stong gsum gyi 'jig rten gyi khams kyi mthar thug pa'i bar dang 'og gi mtshams ni rlung gi dkyil 'khor dang /_steng du go rims bzhin du bsam gtan dang po
[\[200b.3\]]dang gnyis pa dang gsum pa'i mthar thug pa 'di tshad mas mi gnod pa'i phyir gnod pa med pa yin la/_dgag par mi nus pa'i phyir tshangs pa la sogs pa la yang dogs pa yin no/_/'jig pa de gnyis ka la yang rig byed 'jig par srid de/_phyin ci log gi don rtogs pa na yang rig byed 'di
[\[200b.4\]]gzhan nyid yin no/_/'dra ba nyid de snang 'gyur ba/_/zhes bya ba ni khyed kyis ji srid du gnod pa can gyi tshad ma brjod pa de srid du dogs pa ldog par mi [#]'gyur ro/_/'di snyam du gnod pa can gyi tshad ma 'di yod pa kho na ste/_'di ltar re zhig da ltar yul thams cad du skyes bu rnams kyis rig byed 'don pa la sogs pa
[\[200b.5\]]gzhan du bya bar [#]nus pa ma yin te/_de'i phyir dus gzhan du yang de ltar 'byung ngo /_/'byung bar 'gyur ro zhes nges pas de'i phyir dogs pa 'di bsu nas rnam pa gzhan du byed 'dod kyang zhes bya ba la sogs pa smos te/_gal te gzhan du byed par 'dod pa na rig byed kyi sgra gzhan du 'jug par mi 'gyur ba
[\[200b.6\]]dang gzhan du byed par 'dod pa yang skyed par mi nus pa yin na/_de'i tshe skyes bu rnams kyi rig byed 'dod [#]pa la sogs pa gzhan du bya bar mi nus par grub par 'gyur na de la yang skyes bu thams cad kyi mi 'grub ste ma mthong ba tsam tshad ma ma yin pa'i phyir dang /_skyes bu dag kyang khyad par du
[\[200b.7\]]'phags par snang ba'i phyir ro/_/gang gi phyir [#]bdag cag la ltas legs par byed do zhes bya ba la sogs pa'i rig byed kyi ngag 'don pa gzhan du yang bya bar nus shing don yang bshad par nus pa ste/_'di ltar spyod pa pa dang nges tshig la sogs pas rig byed kyi don rnam pa mang po byed par mthong
[\[201a\]]
[\[201a.1\]]ste/_de lta bas na dogs pa ldog pa ma yin no/_/rig pa 'bras bu nyid min te/_/zhes bya ba la sogs pa'i lan brjod pa de [#]la/_de phyir skyes bu thams cad kyis/_/zhes bya ba la sogs pa smos te/_tshig rnams dang ngag rnams dang yi ge rnams yin pas de skad du brjod la de dag gi
[\[201a.2\]]rim pa zhes tshig rnam par sbyar bar bya'o/_/don med pa yi gzhung tsam la/_/zhes bya ba ni khyod kyi [#]byas pa nyams zhes bya ba dang sbyar ro/_/gzhung 'ga' zhig la don yod pa ma yin pa 'di ni [#]se'u bcu la sogs pa'i ngag bzhin du don med pa'o/_/yang na sangs rgyas pa la sogs pa'i grub pa'i
[\[201a.3\]]mtha' las rig byed dang 'gal ba'i don med pa'o/_/'di ni don med pa yang ma [#]yin la gzhung tsam yang yin pas de skad ces bya ste/_tsam gyi sgras ni khyab pa ston par byed pa yin no/_/de ltar zhes bya ba ni rig byed [#]ltar ro byas zhes bya ba ni byed pa la'o/_/'di ni nges pa ma yin zhes bya ba ni
[\[201a.4\]]nges pa med cing nges pa der [#]mi 'gyur zhes bya ba'i tha tshig go/_/des na zhes bya ba ni de'i phyir ro/_/ji ltar 'di gzhan gyis brjod pa/_/zhes bya ba la sogs pa gang smras pa de la/_gzhan gyi [#]brjod pa dag gis [#]brjod/_/ces bya ba la sogs pa smos te/_las kyi bye brag ji bzhin no/_/zhes bya ba ni
[\[201a.5\]]bdun pa'i don yin no/_/'dis ni gcig tu gtogs pa ni mi mthun pa'i phyogs la srid par bstan pas ma nges pa nyid du bstan pa yin no/_/gal te 'di snyam du 'khrul pa nyid du ji ltar grub ce na/_dbyangs la sogs dang mi 'dra'i phyir/_/zhes bya ba la sogs pa smos te/_dbyangs la sogs zhes
[\[201a.6\]]bya ba ni ring po la sogs pa'i sgras myur ba dang dal ba la sogs pa gzung ngo //'di ni gsal byed chos ma yin/_/zhes bya ba ni dbyangs la sogs pa'o/_/gang las she na dbyangs la sogs pa de ni yi ge'i bdag nyid du mthong ba'i phyir te/_grub pa'i phyir ro zhes bya ba'i don to/_/de'i mtshan ma zhes bya [#]
[\[201a.7\]]ba ni yi ge tha dad pa de'i mtshan ma ni de'i [#]mtshan ma ste/_mtshan ma gzhan ni khyed la med/_/ces bya ba 'dis de ci'i phyir 'gegs pa smros shig_/de ltar bum pa la sogs kyi/_/zhes bya ba la sogs pa la/_rigs kyis [#]bum pa la sogs pa'i/_/zhes bya ba la sogs pa smos te/_sngar zhes bya ba ni
[\[201b\]]
[\[201b.1\]]spyi brtag par ro/_/don med pas na zhes bya ba ni rigs te mi bden pa nyid kyis so/_/yod pa yin yang phan gdags par bya ba ma yin pa'i rigs de bum pa la sogs pa'i [#]mtshan nyid kyi gsal ba dang 'brel pa mi rung ba'i phyir des tha snyad nye bar mtshon pa rigs pa ma yin no/_/des na rigs kyi sgo nas nye
[\[201b.2\]]bar btags pa gang yin pa 'di thams cad 'brel pa med pa yin no zhes stan [#]pa ni/_de phyir rkan la sogs pa'i rigs/_/zhes bya ba la sogs pa smos so/_/de dag gi sgra mngon gsal rgyu/_/zhes bya ba la sogs pa gang smras pa de la/_rigs khas blangs nas sun 'byin pa 'chad pa ni/_gzhan yang sgra yi
[\[201b.3\]]mngon gsal rgyu/_/zhes bya ba la sogs pa ste/_tshig phrad kyi tshogs 'di yang dag nye bar bkod pa la blta bar bya'o/_/de ltar zhes bya ba ni rgyu'o/_/des na don 'di yin te/_gang gi phyir rigs tha dad pa rnams ni sgra mngon par gsal ba'i rgyur [#]gnas te/_des na gsal bar byed pa rtag tu gnas pa'i
[\[201b.4\]]phyir sgra yang rtag tu dmigs par 'gyur ro/_/de lta yin dang gsal ba'i rim pa med pa'i phyir de'i bdag nyid kyi sgra'i rim pa yang rigs pa ma yin no/_de dang ldan pa'i gsal ba zhes gang smras pa de la rigs dang gsal ba dang 'brel pa khas blangs nas skyon 'chad pa ni/_gsal ba dang 'brel
[\[201b.5\]]ngo bo yi[#]/_/zhes bya ba la sogs pa smos te/_'brel pa ni gnyis la gnas pa'i phyir dang /_rigs rnams kyang rtag pa nyid du khas len pa'i phyir/_de dang 'brel pa'i rang bzhin gsal ba rnams kyang rtag pa nyid du 'gyur ro/_/de lta ma yin na rigs rnams de dang 'brel pa'i rang bzhin nyid du mi 'gyur
[\[201b.6\]]ro/_/de bzhin du gsal ba rnams mi rtag par khas blangs pa'i phyir de dang 'brel pa'i rang bzhin gyi rigs kyang mi rtag pa nyid du 'gyur ro/_/gal te de dang 'brel pa'i rigs rnams kyang mi rtag pa nyid du 'gyur na de lta na de dang 'brel pa'i rang bzhin gyi gsal ba rnams mi rtag pa nyid du grub par
[\[201b.7\]]'gyur gyi gzhan du na 'brel pa gnyis pa ma tshang ba med pa yin pa na gzhan ma tshang bar rigs pa ma yin te/_de dang 'brel pa'i rang bzhin nyams par thal bar 'gyur ba'i phyir ro/_/skyon gzhan sngar bshad pa dran par bya ba'i phyir/_mngon par gsal ba mi 'thad par/_/zhes bya ba la sogs pa
[\[202a\]]
[\[202a.1\]]smos te/_dus kyi zhes bya ba ni drug pa'i mtha' can no/_/dus kyang gcig dang khyab dang rtag_/ces bya ba la sogs pa gang smras pa de la dus kyang zhes bya ba la sogs pa smos te dang po nyid du zhes bya ba ni/_tshig gi don grub [#]brtag par ro/_/'ga' zhig gis ni gsal byas yin/_
[\[202a.2\]]zhes bya ba ni med pa nyid kyi phyir ro/_/yod na yang rtag pa'i bsal ba [#]gsal zin pa'i phyir ro/_/gzhan dang khyad par med phyir zhes bya ba ni gzhan las khyad par med pa ni gzhan dang khyad par med pa ste/_de ltar sa bon dang myu gu dang lcug ma la sogs pa la dus kyi bdag nyid gang zhig gsal bar byed pa
[\[202a.3\]]de'i phyir de ni yi ge dag la/_gsal bar byed pa'i dus kyi khyad par 'ga' yang yod pa ma yin te/_gcig nyid yin pa'i phyir ro/_/de lta ma yin na du ma nyid du thal bar 'gyur ro/_/gzhan du med phyir 'dir rtag nyid/_/ces bya ba ni yod pa nyid mi rung ba'i phyir ro snyam du bsams pa yin no/_
[\[202a.4\]]des na zhes bya ba ni de lta bas na'o/_/mi rigs so zhes bya ba ni dus med pa'i phyir ro/_/gzhan gyi chos kyang yan lag tu/_/zhes bya ba la sogs pa smos [#]pa de la/_de [#]phyir gzhan gyi chos rtag pa/_/zhes bya ba la sogs pa smos te/_lhag ma ni go bar zad do/_/don gyi go ba sun phyung zin/_/zhes bya ba ni don
[\[202a.5\]]gyi go ba gsal zin pa yin no/_/'di ltar lag brda la sogs pa/_/zhes bya ba la sogs pas 'khrul pa dang gnod par byed pa'i tshad ma brjod pa'i phyir ro/_/mi rtag [#]rnams la don rtogs pa'i/_/rgyu nyid bsgrubs zin zhes bya ba ni/_mtshungs pa nyid du rtogs pa la/_/shin tu tha dad ces bya ba
[\[202a.6\]]la sogs pas so/_/'di ltar tshig so so la tha dad pa'i phyir khyad par gyi go rims can gyi yi ge mi rtag pa rnams nyid mtsho dang ro la sogs pa la rtogs pa tha dad pa'i rgyu mtshan du rigs kyi [#]rtag pa ni ma yin te/_de dag ni thams cad du ngo bo gcig yin pa'i phyir ro/_/de dag las go rims don
[\[202a.7\]]gzhan yang ma yin no zhes bya ba 'di bstan pa'i phyir/_gang zhig brjod par 'dod gang las/_zhes bya ba la sogs pa smos te/_re zhig 'dir bsdus pa'i don ni 'di yin te/_smra ba po'i rgyud la yi ge re re de kun nas slong ba'i shes pa snga ma'i mtshungs pa de ma thag pa'i rkyen gyis bskyed par bya
[\[202b\]]
[\[202b.1\]]ba yin zhing de dag las yi ge rnams rim pa dang ldan par 'byung ste/_des nyan pa po'i rgyu las yi ge snga ma snga ma 'dzin pa'i shes pa lhan cig byed pa can rang gi yul can gyi shes pa rim pa dang ldan par dngos su skyed [#]par byed do/_/de'i 'og tu bdag gi [#]yul can rim gyis 'byung ba'i dran pa brgyud [#]
[\[202b.2\]]nas skyed par byed do/_/de lta yin dang smra ba [#]po'i rgyud la yod pa'i rang kun nas slong ba'i shes pa la ltos pa dang /_gang de dag gis bskyed pa'i [#]nyan pa po'i rgyud la yod pa la yang ltos nas rgyu nyid gang yin pa de nyid de dag gi go rims yin gyi gzhan ni ma yin te/_tshig so so la tshig rnams rang bzhin tha dad
[\[202b.3\]]pa'i phyir rgyu dang 'bras bu tha dad pas mtsho dang ro zhes bya ba la sogs pa la rtogs pa tha dad par rigs kyi rtag pa rnams ni ma yin te/_de dag ni thams cad du ni thams cad kyi tshe ngo bo gcig kho na yin pa'i phyir ro/_/de dag las go rims don gzhan du gyur par 'dod pa yang ma yin te/_don gzhan du gyur pa nyid
[\[202b.4\]]yin na yang 'brel pa ma grub pa'i phyir zhes bya bar dgongs pa'o/_/yan lag gi don brjod par bya ste/_yi ge gang zhig skye bar 'gyur te zhes sbyar te ji ltar ro zhes bya ba la sogs pa la/_yi ge ra la sogs pa'i rjes la rna [#]ru la sogs pa bzhin no/_/gang las she na/_gang gi brjod par
[\[202b.5\]]'dod pa las byung ba'i brjod par 'dod pa la ste/_de'i phyir yi ge ra la sogs pa'i brjod par 'dod pa ni gang gi brjod [#]par 'dod pa'o/_/de las byung ba'i brjod par 'dod pa gang yin pa [#]de skad ces bya'o/_/'di skad du bstan pa yin te/_smra ba po'i rgyud la yi ge snga ma snga ma kun nas slong bar
[\[202b.6\]]brjod par 'dod pa las byung ba'i phyi ma phyi ma'i brjod par 'dod pa gzhan de las phyi ma phyi ma'i yi ge skye ba gang yin pa de dran par byed ces 'chad par 'gyur ba dang 'brel to/_/de ltar re zhig smra ba po'i rgyud las [#]yod pa'i yi ge kun nas slong ba'i shes pa'i rim pa las yi ge rnams kyi skye ba'i rim pa
[\[202b.7\]]'bras bu nyid du bstan to/_/da ni nyan pa po'i rgyud la yod pa'i shes pa las rgyud [#]nyid du ston pa ni/_de'i zhes bya ba ste/_gang zhig ces bstan pa dang sbyar te/_de'i thos pa skye'o zhes 'brel lo/_/de ma thag ces bya ba ni bar ma chod pas so/_/de ltar nyan pa po'i shes pa'i rgyu nyid du bstan nas/_da ni
[\[203a\]]
[\[203a.1\]]dran pa'i rgyu nyid du ston pa ni/_de ni zhes bya ba ste yi ge phyi ma phyi ma'o/_/de dran te snga ma snga ma dran pa la ltos nas nyams su myong ba'i shes pa la phyis te dus phyis bdag la ste rang gi yul la dran par byed do/_/ci 'dra zhe na/_yi ge snga ma snga ma [#]rtogs byung ba'i rig pa'o/_/yi ge snga ma snga ma
[\[203a.2\]]rtogs pa ste/_nyams su myong ba ni yi ge snga ma rtogs pa'o/_/de las byung ba'i rig pa ste nyams su myong ba gang la yod pa de la de skad ces bya'o/_/ha cang myur du thos min zhes bya ba ni myur du thos pa ni dran pa skyed par byed mi [#]nus pa'i phyir ro/_/kun slong dang 'dzin pa zhes zlas dbye la/_
[\[203a.3\]]yi ge de dag gam kun slong dang 'dzin pa de dag ste phyis shes pa'i sgra dang las 'dzin pa'o/_/'di byed pa'i tshig gnyis pa'i mtha' can yin no/_/rten gyi sgra ni las kyi tshig ste de dang ldan pa'i phyir ro/_/rgyu nyid du bskyed bya zhes ji ltar 'thad par sbyar te/_kun nas slong ba'i shes pa la bskyed
[\[203a.4\]]par bya bar 'dzin pa'i phyir nyams su myong ba dran pa'i shes pa la ltos nas rgyu nyid yin no zhes bya ba'i tha tshig go/_/de ltar go rims don gzhan du gyur pa bsal nas/_brda sprod pa bas brtags [#]pa'i skra tsam dag las don gzhan du gyur pa/_rjod par byed pa'i sgra'i bdag nyid kyi gsal ba yang
[\[203a.5\]]dgag par 'dod nas/_de nyid kyi phyir zhes bya ba la sogs pa smos te/_de la gsal ba'i bdag nyid 'di ci mngon sum gyis [#]grub bam/_'on te mi snang ba'i rjes su dpag pas grub/_de la yang ci rtag pa yin nam/_'on te ji ltar bye brag tu smra ba'i 'ga' zhig gis brtags pa bzhin du mi rtag
[\[203a.6\]]pa yin/_de bzhin du cha shas med pa 'ga' zhig gam/_'on te cha shas dang bcas pa yin zhes brtag go/_/de la re zhig phyogs dang po ni ma yin no zhes bstan pa'i phyir[#]/_snang ba 'di ni zhes bya ba la sogs pa smos te/_yi ge dag las tha dad pa'i cha med pa gzhan sgra'i bdag nyid nyan pa po'i
[\[203a.7\]]sems la snang bar mngon pa [#]ni ma yin te/_dmigs pa'i mtshan nyid du gyur pa ma dmigs pa de las slar la 'di med pa nyid du grub par 'gyur ro/_/ci ste phyogs gnyis pa yin na de la yang dngos po'i chos gtan tshigs su 'gyur ram/_dngos po med pa'i chos sam/_gnyi ga'i chos 'ba' zhig gtan
[\[203b\]]
[\[203b.1\]]tshigs su 'gyur zhes rnam par brtag go/_/phyogs dang po la gsal ba zhes bya ba'i chos can gyi chos zhig gtan tshigs [#]yin nam chos can gzhan gyi chos yin grang /_de la gsal ba [#]zhes bya ba'i chos can de nyid ma grub pa'i phyir de'i chos kyang ma grub pas re zhig de'i chos gtan tshigs ma yin
[\[203b.2\]]no/_/gzhan gyi chos kyang gtan tshigs ma yin te/_phyogs chos med pa'i phyir [#]dper na sgra mi rtag pa nyid du bsgrub par bya ba la mig gis gzung [#]bar bya ba nyid lta bu'o/_/dngos po med pa'i ches kyang gtan tshigs ma yin te/_de ni phyin ci log tu sgrub par byed pa nyid yin pa'i phyir ro/_/gnyi
[\[203b.3\]]ga'i chos kyang gtan tshigs su mi 'gyur te/_de ni 'khrul pa nyid yin pa'i phyir ro/_/gzhan yang de rang bzhin gyi gtan tshigs kyis grub pa'am/_'bras bu'i gtan tshigs kyis yin/_de la re zhig phyogs dang po ma yin te/_de ni dbang po las 'das pa nyid yin pas de'i rang bzhin mi grub pa'i
[\[203b.4\]]phyir ro/_/grub na ni gtan tshigs tshol [#]ba'i 'bad pa don med par 'gyur te/_de'i rang bzhin grub pa nyid kyi phyir dang /_'bad pa ni grub pa don yin pa'i phyir ro/_/phyogs gnyis pa yang ma yin te/_dbang po las 'das pa dang lhan cig gi rgyu dang 'bras bu'i dngos po ma grub pa'i phyir ro/_/yang
[\[203b.5\]]na ci ste ji ltar rna ba la sogs pa'i shes pa res 'ga' ba nyid kyis rgyu gzhan la ltos pa dang bcas pa nyid du grub pa na shugs kyis rna ba la sogs pa'i dbang po grub par 'gyur ba de bzhin du 'di la yang don rtogs pa chos can du byas nas yi ge khyad par med pa dang [#]yang mtsho dang ro zhes bya ba la sogs
[\[203b.6\]]pa la don tha dad pa rtogs pa'i phyir gsal ba zhes bya ba'i rgyu gzhan brtag [#]par bya'o snyam na/_de ni yang dag pa ma yin te/_yi ge rnams la khyad par med pa ma grub pa'i phyir ro/_/'di ni da lta nyid du bstan zin te rgyu dang 'bras bu tha dad pa'i phyir/_tshig so so la tha dad pa na yi ge rnams
[\[203b.7\]]nyid don rtogs pa la nus pa yin no/_/de'i phyir de brtags pa don med do zhes bya ba ni de ltar rjes su dpag par bya ba nyid la skyon brjod par bya'o zhes bya bar dgongs pa'o/_/ci ste yang 'di rjes su dpag par bya ba ni ma yin no/_/'o na ci zhe na/_gtan du mi snang ba nyid yin no snyam na/_'di
[\[204a\]]
[\[204a.1\]]ni mi snang ba nyid na/_/zhes bya ba smos te/_ji ltar rtags ma shes pa shes par byed par mi 'gyur ba de bzhin du 'di yang 'gyur te mi shes pa'i phyir ro/_/ci ste yod pa tsam gyi mig la sogs pa'i dbang po bzhin du mi shes kyi don rtogs pa'i rgyur 'gyur na 'on de lta na de las byung
[\[204a.2\]]ba'i shes pa thams cad kyi tshe 'gyur te/_de bzhin du brda 'dzin pa la sogs pa med par de las byung ba'i shes pa 'byung bar 'gyur ro/_/de nyid kyi phyir/_brda ni zhes bya ba la sogs pa [#]ston to/_/'di la 'thad pa smras pa ni/_'di ltar zhes bya ba'o/_/yang ci ste brda mngon par gsal ba
[\[204a.3\]]kho na 'di'i don rtogs pa'i rgyur 'dod kyi yod pa tsam gyis ni ma yin no/_/des na ji skad bshad pa'i skyon du thal bar mi 'gyur ro snyam na/_brda tsam sgra dang yi ges kyang /_/zhes bya ba la sogs pa smos so/_/ma mthong phyir zhes bya ba ni mi dmigs pa'i phyir dang /_snang du mi rung ba nyid du
[\[204a.4\]]'dod pa'i phyir ro/_/de nyid shes pa gsal ba zhes bya ba la sogs pas ston to/_/'di snyam du snang bzhin pa mi mngon no zhes bya ba 'di ma grub ste/_'di ltar yi ge snga ma snga mas bsgos [#]pa'i 'du byed legs par byas pa thob pa'i blo la sgra cha med par snang ba nyid yin no snyam du sems na sgra tsam
[\[204a.5\]]gyis bsgos zhes bya ba la sogs pa smos so/_/thob pa skyes pa'o/_/blo snga mas bsgos pa'i legs par byas pa yongs su smin pa'i blo gang yin pa de la de skad ces bya'o/_/rgyu mtshan med ces bya ba ni/_yi ge rnams nyid ji ltar nyams su myong ba bzhin du phyis sred par [#]byed pa'i dran pa'i
[\[204a.6\]]shes pa nges par byed pa yin no zhes bya bar dgongs so/_/'di ltar yi ge rtogs pa las phyis sgra'i bdag nyid cha med pa gzhan nye bar mtshon pa nyid ma yin la/_smra ba po 'di bdag nyid kyis rtogs pa yang ma yin te[#]/_gal te 'gyur na legs par 'dod pa'i rmongs pa'i blo can gyi legs pa
[\[204a.7\]]nyid du 'byung ba kho nar zad pa'i [#]phyir mtha'i blo la cha yongs su rdzogs pa'i sgra snang ba'i phyir rmi lam bzhin du spyod do/_/de ltar re zhig rtag pa'i phyogs la sun 'byin pa bstan to/_/de ni rtag pa dang mi rtag pa'i phyogs la yang sun 'byin pa cha med pa'i phyogs la 'chad pa na/_gang dag rim
[\[204b\]]
[\[204b.1\]]pa can zhes bya ba la sogs pa ste/_bye brag tu smra ba kha cig 'bras bu tshig brjod pas ngag gi gsal ba mi rtag pa yin pa'i phyir bskyed par bya ba nyid du khas len to/_/cha med [#]la zhes bya ba ni cha med pa'i dngos po la'o/_/ngo bo gcig las dbyer med phyir/_/zhes bya ba ni skye ba'am/_gsal ba'i
[\[204b.2\]]ngo bo gcig las ma skyes pa dang mi gsal bar mngon par 'dod pa'i ngo bo yang phyi rol du gyur pa ma yin pa'i phyir ro/_/de dag ste rigs dang gsal la [#]gnyis thams cad du 'byung bar 'gyur ro/_/de lta yin dang yi ge lhag ma la sogs pa sbyor ba don med par 'gyur ro/_/cha shas dang bcas
[\[204b.3\]]pa'i phyogs la yang sun 'byin pa ni ji ltar yi ge rnams zhes bya ba la sogs pa smos te/_gsal ba'i cha shas de dag so sor don med pa'am/_don dang bcas pa yin grang /_phyogs dang po la rim can du 'byung ba'i phyir yi ge cha shas bzhin du ston par byed pa ma yin par thal ba dang /_
[\[204b.4\]]de'i ngo bo ma yin na rjod par byed pa nyid rtag par 'gyur te/_'di ltar don dang ldan pa'i bdag nyid ni ngag tu brjod la/_rang nyid kyis don byed pa'i cha shas de dag kyang de dag la de'i bdag [#]ma yin par rtogs [#]na sgro btags par 'gyur te/_bram ze'i khye'u la sogs pa la seng ge la sogs pa
[\[204b.5\]]gzhan bzhin no/_/rjod par byed pa nyid du rtogs na yang yi ge'i yan lag nyid rjod par byed la rag mod/_ci'i phyir ma mthong ba'i gsal ba'i cha shas rtogs [#]par byed/_ci ste don dang bcas pa nyid yin na de'i tshe du ma brtags pa don med pa yin te/_don yongs su rdzogs pa sgra'i ngo bo
[\[204b.6\]]ngag ces bya ba la/_gal te yan lag re re don dang ldan par gyur na/_de'i tshe de dag nyid dag tu brjod pa'i phyir gcig yan lag du ma'i bdag nyid du grub par mi 'gyur ro/_/yan lag gcig rtogs [#]pa na yang dag gi don rtogs par thal bar 'gyur ro/_/ji skad du/_re re don gcig [#]nyid na
[\[204b.7\]]yang /_/du ma nyid rtogs [#]don med la/_/cha shas gcig nyid rtogs pas kyang /_/gang gi don dag rtogs par 'gyur/_/zhes bshad pa lta bu'o/_/cha med pa la rim pa yis/_/gsal dang skye ba 'thad ma yin/_/zhes gang smras pa 'di'i gzhan gyi lan gyi dogs pa bsu ba ni/_sgra tsam zhig
[\[205a\]]
[\[205a.1\]]gis lan gcig tu/_/zhes bya ba la sogs pa ste/_gal te yang sgra gcig gis rigs sam/_gsal ba bdag nyid thams cad kyis bskyed pa'am/_gsal bar byas pa de lta na yang phyi rol gyi sgra sbyor ba don med pa ma yin te/_de ni gsal ba gsal bar bya ba'i don du
[\[205a.2\]]yin pa'i phyir ro/_/'di ltar tshigs su bcad pa gcig yang nas yang du bzlas pa na gsal bar 'gyur gyi/_lan cig brjod pas ni ma yin no/_/yang bzlas pas de'i khyad par gzhan byed pa yang ma yin pa la yang bzlas pa don med pa yang ma yin te/_de bzhin du 'di la yang phyis kyi sgra don
[\[205a.3\]]med par mi 'gyur ro/_/'di nyid ston pa ni/_gang phyir zhes bya ba'o/_/rtogs par dka' zhes bya ba ni nges par gzung bar mi nus pa'o/_/kwa ye de ltar zhes bya ba la sogs pas lan 'debs par byed de/_kwa ye zhes bya ba ni bod pa nyid de dang po brjod pa yi ge 'am/_gzhan te de'i khongs su
[\[205a.4\]]gtogs pa'i gcig po 'ga' zhig yang nas yang du bzlas pas ci'i phyir gsal bar mi byed/_des byas pa na gsal bar ma byas par mi 'gyur te/_'di ltar thams cad kyi tshad ma gcig yin pa'i phyir de'i gsal ba bzlas pa tsam gyis [#]yi ge phyi ma phyi ma brjod pa yin no/_/bzlas [#]pa de bas gcig
[\[205a.5\]]nyid kyis yang nas yang du bzlas par bya bar nus pa'i phyir yi ge lhag ma brjod pa don med do/_/yi ge phyi ma phyi ma yang ma yin te/_nus pa tha dad pa nyid du khas blangs nas cha shas med pa'i khyad par gzhan brjod par mi nus pa'i phyir dang /_khyad par gzhan gyi rgyu med pas nus pa tha dad pa brtags pa
[\[205a.6\]]don med par thal bar 'gyur ba'i phyir ro/_/min nam zhes bya ba ni bod pa'o/_/mngon par gsal ba yin na 'di thams cad srid pa ma yin no zhes bstan pa'i phyir/_yul dang dbang po legs byas pa'i/_/zhes bya ba la sogs pa smos te/_yi ge bzhin zhes bya ba ni ji ltar yi ge dag la rnam
[\[205a.7\]]par shes pa skyed [#]par rung ba dang mi rung ba'i rang bzhin brtags pas yul dang dbang po legs par byas pa'i ngo bo'i mngon par gsal bas sun dbyung [#]ba de bzhin du 'dir yang sun dbyung bar bya ba yin no zhes bya ba'i don to/_/de snang ba'i zhes bya ba ni gsal bar snang ba la yang ste khas blangs
[\[205b\]]
[\[205b.1\]]nas rtsod pa 'di yin no/_/'di skad du bstan pa 'di yin te/_gal te yi ge las tha dad pa'i gsal ba zhes bya ba sgra'i bdag nyid gzhan snang bar gyur na/_de las 'di'i mngon par gsal ba srid par 'gyur te/_mngon par gsal ba ni dmigs pa'i mthar thug pa'i phyir ro/_/de las 'di mngon
[\[205b.2\]]par gsal ba srid par 'gyur te/_gang gi phyir snang ba ma yin no zhes bshad zin to/_/snang du chug mod/_de lta na [#]yang rang bzhin gyis [#]dmigs par 'gyur ba'am/_ma dmigs par 'gyur ba'i rang bzhin gsal ba yang mngon par mi rigs pa yin no/_/de'i phyir zhes bya ba la sogs pas
[\[205b.3\]]mjug bsdus [#]nas gsal ba med pa yang don rtogs pa skyed [#]pa'i rim pa ston pa yin no/_/'on te yi ge rnams ni rim pa dang ldan pa yin la yan lag rnams kyang rim gyis nyams su myong zhing /_nyams su myong ba ji lta ba bzhin du yang dran pa ma yin nam/_de ji ltar gsal ba med par
[\[205b.4\]]yi ge mtha' dag snang ba'i dran pa'i shes pa ci rigs pa yin/_shes pa rim pa can ma yin pa la yi ge rnams rim can du snang ba yang rigs pa ma yin no zhes dogs pa bsu nas/_tha ma'i yi ge rnams shes nas[#]/_/zhes bya ba la sogs pa smos te/_'dis ni 'di bstan te dang po ni nyams su
[\[205b.5\]]myong ba'o/_/de'i 'og tu de ma thag tu byung ba'i 'du byed nyams su myong ba ji lta ba bzhin du dran pa skye la/_de nas 'du byed dag las dus phyis cig car yi ge mtha' dag nges pa'i tshogs pa dran pa'i shes pa gzhan skye ste/_ji ltar mthong ba bzhin du zhen pa'i phyir ro/_/'di yang rgol ba thams
[\[205b.6\]]cad la grub pa yin gyi bdag kho nas brtags pa ni ma yin no zhes ston pa ni/_rim gyis shes pa yin na yang /_/zhes bya ba ste/_'di dag ces bya ba ni tshogs pa'i shes pa'o/_/'di yang rigs pa dang ldan pa'i phyir khas blangs pa yin no zhes ston pa ni/_gal te khas mi len na zhes bya ba
[\[205b.7\]]la sogs pa'o/_/gal te nyams su myong ba'i rim pa ji lta ba bzhin du dran pa thams cad du [#]skye na/_de'i tshe rim gyis nyams su myong ba'i brgya la sogs pa la cig car brgya la sogs pa'i rnam par rtog [#]par mi 'gyur ro/_/brgya dang bye ba la sogs pa'i rnam par rtog [#]pa rnams kyang skye ba'i dus tha dad
[\[206a\]]
[\[206a.1\]]par mi 'gyur ro/_/des na zhes bya bas [#]mjug sdud par byed de/_gal te de lta na tshogs pa'i shes pa kho na don rtogs pa'i rgyur 'gyur gyi yi ge rnams ni ma yin te/_de dag ni 'gags nas [#]yun ring du lon pa'i phyir ro/_/de yang rigs pa ma yin te/_gang gi phyir sgra las mjug
[\[206a.2\]]thogs su don rtogs par 'gyur ba zhes bya ba 'di ni byis pa'i bar gyis rtogs pa yin no zhes dogs na[#]/_de la gnas pa'i zhes bya ba la sogs pa smos te/_tshogs pa'i shes pa de la gnas pa'o/_/'jig rten pa rnams kyis zhes bya ba ni rang gi don [#]de la phan pa'i rkyen yin no/_/'o na de lta na yang de
[\[206a.3\]]dag ni 'gags nas ring du lon pa'i phyir gtan nas med pa nyid ma yin nam/_ji ltar de la gnas par 'gyur/_/zhes dogs pa la/_rnam pa dang ldan shes pa la/_/zhes bya ba la sogs pa smos so[#]/_/ci'i phyir rnam pa med pa la mi rigs she na/_gzhan du zhes bya ba la sogs pa smos
[\[206a.4\]]te/_de lta yin dang mtha'i yi ge la rnam par shes pa zhes bya ba la sogs pas gsal par smra ba la tshogs pa'i shes pa brjod pa na gzhon nu ma len [#]gyis smras pa/_de ni gtso bo gcig gi [#]lugs la 'thad kyi/_khyed cag dpyod pa pa shes pa rnam pa med par smras pa [#]la ni ma yin pa des na de
[\[206a.5\]]ltar bstan pa [#]yin no/_/'on te dpyod pa pa rnams la yang 'thad pa nyid ma yin nam/_gang gis snang bar mi 'gyur ba de dag gi lugs kyi [#]yi ge rnams 'jig pa [#]ma yin no/_/'o na ci zhe na/_gsal ba yong na bsgribs pa nyid yin no/_/ci ste zhes bya ba la sogs pas dogs pa bsu nas/_ma
[\[206a.6\]]yin zhes bya ba la sogs pas lan 'debs pa yin te/_gal te yi ge de dag nyid sngar nyams su myong ba na phyis gsal ba rnams bsgribs pa tshogs pa'i shes pas 'dzin par 'gyur na/_de'i tshe nyams su myong ba'i shes pa bzhin du gsal bar snang bar 'gyur te/_rnam pa ni phyi rol du rtogs pa'i
[\[206a.7\]]phyir dang /_de yang ngo bo gcig yin pa'i phyir ro/_/gzhan yang gal te gsal ba bsgribs na ji ltar snang bar 'gyur te/_gsal ba ni dmigs pa'i rang bzhin yin pa'i phyir ro/_/gzhan yang gal te 'das pa gnas pa srid pa yin na de'i tshe ci de kho na snang ngam/_'on te shes pa kho na de ltar
[\[206b\]]
[\[206b.1\]]skye ba zhes bya ba der 'gyur te/_gang gi phyir 'das pa gnas pa med pa nyid kyi phyir de snang bar mi rigs so zhes ston pa ni/_gnas pa sngar ni gsal [#]yin te/_/zhes bya ba la sogs pa ste/_sngar zhes bya ba ni dus gsum brtags [#]par ro/_/'di nyid la gnod pa can gyi tshad ma bshad pa ni/_de dag
[\[206b.2\]]gnas nas zhes bya ba la sogs pa ste/_yi ge nyams su myong ba'i shes pa'i dus na dran pa skye bar thal bar 'gyur ba ni gnod pa can gyi tshad ma'o/_/rgyu gcig phyir zhes bya ba [#]ni rgyu tha mi dad pa'i phyir ro/_/'dir sgra pa dag rtsod par byed de/_gal te gsal ba zhes bya ba sgra'i bdag nyid gcig
[\[206b.3\]]med na/_de ji ltar ba lang gi sgra ba lang zhes bya ba'i gcig gi rnam pa can gyi blor 'gyur zhe na/_ba lang [#]zhes bya ba la sogs pa smos te/_'di la blo gcig yod pas na blo gcig yin la de'i dngos po ni de nyid do/_/de gzung don gcig nyid dag gis/_/zhes bya ba ni blo gcig po des bzung ba [#]ni de bzung ba
[\[206b.4\]]yin la/_don de dgos pa gcig gang la yod pa [#]la de skad ces bya'o/_/de gzung [#]dang don gcig ces zlas dbye'o/_/de dag gi dngos po ni de 'dzin don gcig nyid de dag gis gcig tu brjod do/_/'di skad du bstan pa yin te/_blo gcig gis gzung bar bya ba nyid kyi phyir
[\[206b.5\]]dang /_lkog shal la sogs pa'i don gcig gsal bar byed pa'i phyir ba lang gi sgra gcig tu brjod pa yin no/_/thams cad la blo gcig pa nyid ma grub po zhes ston pa ni ba lang sgra las zhes bya ba la sogs pa smos te/_de zhes bya ba ni blo gcig pa'o/_/myur phyir ni mgyogs par brjod
[\[206b.6\]]pa'i phyir ro/_/bar mtshams byung ba ni bar chod shin tu thug [#]pa nyid do/_/lhas byin la sogs pa'i tshig ni yi ge so so la dbyangs dang bcas pa rnam par chad pas gsal bar tha dad du gtogs pa yin pa'i phyir blo gcig pa nyid phyogs kyi phyogs gcig la ma grub po/_/don gyi blo 'di yi ges bslangs[#]/_/
[\[206b.7\]]zhes bya ba la sogs pa sbyor bar byed de/_blo gang zhig rnam par shes pa gang gi mjug thogs su 'byung ba de ni rgyud nas de ni kun nas bslang ba yin te/_dper na du ba la sogs pa ni [#]rtags kyis shes pa'i mjug thogs su byung ba'i me la sogs pa'i rtags can gyi blo bzhin no/_/don gyi blo
[\[207a\]]
[\[207a.1\]]yang yi ge'i mjug thogs su 'byung ba yin no zhes bya ba ni rang bzhin gyi [#]gtan tshigs so/_/'dir 'bras bu nyid kyi tha snyad bsgrub par bya ba yin te/_des na bsgrub par bya ba dang sgrub par byed pa dag tha dad do/_/'di'i ma grub pa nyid spang ba'i phyir/_don gyi blo ni yi ge
[\[207a.2\]]las/_/zhes bya ba la sogs pa smos te/_gang zhig yi ge dag las tha dad pa'i sgra'i bdag nyid de snang ba'i shes pa gang yin pa de ni mjug thogs su 'byung ba'i rigs par bya ba ma yin no/_/'o na ci zhe na/_yi ge'i rnam par shes pa'i mjug thogs su 'byung bas yin no/_/des ni gtan
[\[207a.3\]]tshigs ma grub pa ma yin no/_/'dis kyang dmigs pa'i mtshan nyid du gyur pa mi dmigs pa las med pa'i tha snyad kyang bstan pa yin no/_/ma nges pa yang ma yin no zhes bstan pa'i phyir/_'bras bu [#]tha snyad kyi yan lag/_/ces bya ba la sogs pa smos te/_'bras bu nyid kyi tha snyad kyi [#]yan lag
[\[207a.4\]]ni rgyu'o/_/de yang gang zhe na/_rjes su 'gro dang ldog pa dang /_/ces bya ba dang gzhi mthun par sbyar ro/_/de'i rjes su 'gro ba dang ldog pa'i rjes su byed pa nyid 'dir 'bras bu nyid kyi tha snyad kyi yan lag yin gyi gzhan [#]ni ma yin no/_/des na 'bras bu nyid kyi tha snyad kyi rgyu mtshan gzhan med [#]
[\[207a.5\]]pa can gyi tshad ma yin pa'i phyir khyab par [#]grub po/_/'di snyam du gsal bar rjod [#]par byed pa nyid du ma gyur mod yi ge rnams kho na rtag pa nyid yin pa na [#]rjod par byed pa'i [#]'gyur la/_rtag pa de dag kyang mngon sum la sogs pa'i tshad mas grub pa yin no snyam [#]sems na/_yi ge mi rtag pa [#]
[\[207a.6\]]dag las zhes bya ba la sogs pa smos te/_ngo shes rjes dpag gnyis zhes bya ba ni ngo shes zhes bya ba [#]dang rjes dpag gnyis so/_/la lar ngo shes rjes dpag ces 'don pa der ni gcig tu bsdu ba'i zlas dbye ba bya'o/_/yang na ldan pa'i sgra mi mngon par byas la khyad par gyi bsdu ba bya'o/_/rang gi tshig
[\[207a.7\]]la sogs dang 'gal/_/zhes bya ba la sogs pa la/_rang gi tshig la sogs pa [#]'gal ba zhes bya ba la sogs pa smos te/_de dag thams cad ces bya ba ni rang gi tshig la sogs pa dang 'gal ba'o/_/go rims la sogs pa zhes bya ba la [#]sogs pa'i sgras rim gyis thos pa dang dran pa gzung
[\[207b\]]
[\[207b.1\]]ngo /_'di ltar rtag pa'i phyir go rims dus kyis byas pa ma yin la/_khyab pa'i phyir yul gyi [#]byas pa yang ma yin zhing /_mngon par gsal bas zin pa'i phyir mngon par gsal bas byas pa yang [#]yin no/_/de bzhin du rtag pa rnams shes pa skyed [#]pa la yang nye bar mkho ba yod pa ma yin no [#]zhes
[\[207b.2\]]rnam pa mang du bshad zin to/_/sgra 'di [#]gang yin brjod par bya/_/zhes bya ba la sogs pa gang smras pa de la/_chos can tha dad rnam brtags pas/_/zhes bya ba la sogs pa smos te/_rgol ba dang phyir rgol ba dag gi [#]so sor snang ba'i dbang gis chos can du grub pa gang yin pa de kho na khyad par
[\[207b.3\]]dpyad pa'i rten yin gyi/_rang gi 'dod pas brtags pa ni ma yin te/_de dag la [#]rtsod pa med pa'i phyir ro/_/rang gi 'dod pas bkod pa'i chos can la chos kyi khyad par rtogs [#]par byed pa 'ga' zhig bzlog pa ni ma yin no/_/snang bzhin zhes bya ba ni snang bzhin pa'o[#]/_/'di nyid bstan
[\[207b.4\]]pa ni nya la sogs kyi shes pa la'ang zhes bya ba la sogs pa smos te/_go bar zad do/_/chos can khyad par med par bstan pa la khyad par gyi rnam par rtog pa gang yin pa de ni ltag chod yin no zhes bstan pa'i phyir/_de'i phyir khyad par med par bstan/_/zhes bya ba la sogs pa smos te/_
[\[207b.5\]]'di ni rtag pa yin la rang spyi'i [#]rnam pa'i mtshan nyid kyi rtag pa'i don dang 'brel pas/_de skad ces bya'o/_/des bskyed pa'i blo gang yin pa de gal te phyogs yin na/_de'i tshe gzhan sangs rgyas pa la ma grub pa yin no/_/gal te gtan nas 'jig pa nyid mi rtag pa nyid du brjod pa na zhes
[\[207b.6\]]gang smras pa de la/_de yi gnas skabs rtag pa yin/_/zhes bya ba la sogs pa smos te/_gnas skabs gang zhig 'dod pa yin/_/zhes bya ba ni gnas skabs ni gnas skabs can las tha mi dad pa'i phyir ldog pa na shugs kyis de yang ldog pa yin te/_gzhan du na gang zhig gang dang grub pa
[\[207b.7\]]dang bde ba gcig pa yin pa de ji ltar de'i rang bzhin du rigs snyam du bsams [#]pa yin no/_/dbang pos gzung [#]ba nyid 'ba' zhig_/ces bya ba la sogs pa gang smras pa de la/_dbang po 'ba' zhig gis gzung nyid/_/ces bya ba la sogs pa smos te/_sngar zhes bya ba ni spyi brtag par ro/_/gal
[\[208a\]]
[\[208a.1\]]te rigs kyi 'khrul pa ma yin pa de lta na yang ldog pa la the tshom za ba yang ma nges pa [#]nyid yin no zhes dogs pa la/_dbang pos gzung [#]bar bya ba'i gtan tshigs kyi 'brel pa bstan par bya ba'i phyir/_rang snang ba'i zhes bya ba la sogs pa smos te/_rang snang ba'i dbang po'i shes pa'i rgyu'i
[\[208a.2\]]don ni dbang po'i gzung [#]bar bya ba [#]brjod do/_/rtag pa ni rim dang cig car bdag gis don byed pa mi rigs pa'i phyir 'brel pa grub po/_/dbang pos gzung [#]bya nyid sogs na/_/zhes bya ba la sogs pa la/_'di 'dra'i don zhes bya ba la sogs pa smos te/_'di ni 'di 'dra ba yang yin la don
[\[208a.3\]]yang yin pas de skad ces bya ste/_'di 'dra zhes bya ba ni ma brtags na nyams dga' ba'o/_/de lta ma yin na du ba la sogs pa la yang rnam par rtogs par bya bar nus te/_ci rdzas brgyad kyi du ba rtags nyid du [#]len tam/_'on te rnam par shes pa dang /_rang bzhin dang /_dus la sogs
[\[208a.4\]]pa'i rnam par 'gyur ba yin/_gzhan yang yan lag can nam/_rdul phra rab rnams kyi bsags pa nyid la sogs pa rtog pa na gang yang rung ba la ma grub pa'i skyon du 'gyur ro/_/brtsal [#]ma thag tu byung zhes bya ba dang /_byas dang mi rtag sgrub byed gang /_/zhes bya ba la sogs pa la/_kho bo cag
[\[208a.5\]]la zhes bya ba la sogs pa smos te/_brtsal [#]ma thag tu byung ba'i shes pa kho na 'bras bu yin te/_so sor brtags pas 'gog pa [#]la sogs pa de rtsom par byed pa zhes bya ba dgag pa [#]dang sbyar ro/_/gal te mdo sde pa'i lugs kyis so sor brtags pas 'gog pa la sogs pas [#]'khrul pa
[\[208a.6\]]gzhan brjod pa de'i tshe 'khrul par ma grub ste/_de dag gi lugs kyis so sor brtags pas 'gog pa la sogs pa kun rdzob tu yod pa yin pa'i phyir ro/_/kun rdzob tu 'bras bu 'ga' zhig rtsom par rigs pa ma yin te/_de'i mtshan nyid nyams par thal bar 'gyur ba'i phyir ro/_/gang
[\[208a.7\]]zhig don gyi bya ba byed pa gang yin pa de nyid don dam pa yin la gzhan ni kun rdzob tu yod pa yin no zhes bya ba ni don dam pa dang kun rdzob tu yod pa'i mtshan nyid yin no/_/ci ste bye brag tu smra ba [#]rnams kyi lugs [#]kyi 'khrul pa de yang so sor brtags pas 'gog pa la sogs pa khyed cag gis 'dzin
[\[208b\]]
[\[208b.1\]]pa la sogs pa'i bdag nyid ci 'dra ba brjod [#]pa gang yin pa de 'dra ba ni bye brag tu smra ba rnams kyis mi [#]'dod do zhes ston pa ni/_'gog pa dag ni zhes bya ba la sogs pa smos te/_'gog pa dag ces bya ba ni so sor brtags pas 'gog pa dang /_so sor brtags pa ma yin pas 'gog pa gnyis
[\[208b.2\]]so/_/de dag ci 'dra ba zhe na/_gang phyir zag pa [#]bcas kyis zhes bya ba la sogs pa smos te/_kun nas nyon mongs pa'i dngos po rnams dang bral ba gang yin pa de ni so sor brtags [#]pa ste/_shes rab kyis thod [#]pa'i phyir so sor brtags pa'i 'gog pa zhes bya la/_de yang ldan pa'i rdzas re re la
[\[208b.3\]]tha dad pa yin no/_/'di nyid 'chad pa ni so so so so yin zhes bya ba [#]ste/_ldan pa'i rdzas ji snyed pa bral ba'i rdzas rnams kyang de snyed do zhes bya ba ni grub pa'i mtha' yin pa'i phyir ro/_/chos ma 'ongs pa rnams skye ba la gtan du gegs su gyur pa bral ba las gzhan gang yin pa de ni so sor brtag
[\[208b.4\]]pa [#]ma yin pas 'gog pa zhes bya ba ste/_de yang so sor brtags pas thob pa ni ma yin no/_/'o na ci zhe na/_rkyen [#]ma tshang ba ste/_de'i phyir so sor brtag [#]pa ma yin pas 'gog pa zhes bya ba [#]ste/_ji skad du/_so sor brtags pas 'gog pa gang /_/bral ba'o so so so so yin/_/skye la gtan
[\[208b.5\]]du gegs byed pa/_/'gog gzhan so so brtag [#]min pas/_/zhes bshad pa bzhin no/_/'jig pa'i bdag nyid yin du zad mod/_de lta na yang 'khrul pa ma yin no zhes bstan pa'i phyir/_rang bzhin med [#]phyir zhes bya ba la sogs pa smos te/_brtsal [#]ma thag tu byung ba min/_/zhes
[\[208b.6\]]bya ba dang sbyar ro/_/gang las she na/_rang bzhin med pa'i phyir te/_ji ltar dngos po yod pa bkag pa tsam gyis [#]'jig pa yin la/_nam mkha' yang reg par bya ba med pa tsam yin te/_de lta yin dang 'jig pa 'di gnyis kyang rang bzhin med pa yin na/_de ji ltar 'di dag brtsal [#]ma thag tu
[\[208b.7\]]'byung bar 'gyur te/_rang bzhin med pa nyid kyi don med pa yin pa'i phyir ro/_/'o na da ni 'jig pa'i shes pa'i rgyu mtshan ci zhig yin zhe na/_gyo mo snang ba zhes bya ba la sogs pa smos te/_snang ba'i tshogs ni snang ba 'dus pa'o/_/sogs pa'i sgras ni 'od la sogs pa'i tshogs bzung ngo /_/khyed med
[\[209a\]]
[\[209a.1\]]rtag min mi rtag min/_/dngos de [#]nged la mi 'grub po/_/zhes gang smras pa de la don gyi rang gi ngo bo gcig ces bya ba la sogs pa smos so/_/de ltar mi rtag pa nyid dpyad bya zhes bya ba la sogs pa la/_de'i gnas skabs dor tsam zhes bya ba la sogs pa smos te/_de'i gnas
[\[209a.2\]]skabs bkag pa nyid mi rtag par sgrub [#]par 'dod de/_de la yang sgron ma la sogs pa [#]dper brjod pa ni bsgrub bya dang ldan pa nyid yin pa'i phyir gang las [#]bsgrub bya med pa yin na/_skad cig re re zhes bya ba la sogs pas gzhan gyi lugs kyis [#]sgron ma la sogs pa la yang dpe bsgrub bya ma tshang
[\[209a.3\]]ba nyid du dogs par byed do[#]/_/de la me lce la sogs pa'i cha shas rnams myur ba myur bar yul gzhan du 'gro ba yin gyi/_skad cig re re la 'jug pa'i ngang can ni ma yin no/_/ci ste thams cad cig car ci'i phyir mi 'gro zhe na/_yan lag phyi mas lam bkag na/_/zhes bya ba la sogs pa
[\[209a.4\]]smos te/_gal te de dag 'gro na de dag [#]nye ba na [#]gnas pa'i rtswa dang ras bal la sogs pa [#]ci'i phyir sred [#]par mi byed ce na/_des na 'di dag 'gro na yang /_/zhes bya ba la sogs pa smos te/_'dus pa'i gnas skabs nyid na nus pa rnyed pa yin gyi sil bu'i gnas skabs na ni ma yin no snyam du
[\[209a.5\]]bsams pa ma yin no/_/'di ni rtag [#]pa tsam zhes bya ba la sogs pas lan 'debs par byed de/_rtag pa 'di bden [#]yang dpe bsgrub par bya ba ma tshang ba yin te/_'di ltar de'i gnas skabs dgag pa tsam gyis mi rtag pa nyid du 'dod de zhes brjod la/_sgron ma la sogs pa la de'i gnas skabs
[\[209a.6\]]nyid med pa'i phyir gang las bsgrub par bya ba ma tshang ba nyid yin/_de lta na yang khas blangs pas nyes pa 'chad pa na[#]/_gzhan yang zhes bya ba la sogs pa ste/_nus pa ma nyams pa'i zhes bya ba ni me lce la sogs pa'i yan lag rnams so/_/snga ma bzhin du zhes bya ba ni nyams pa'i gnas skabs
[\[209a.7\]]bzhin te/_khyad par med pa'i phyir ro/_/ci ste khyad par khas len par byed na de'i tshe rtag pa nyid nyams par thal bar 'gyur ba zlog par dka'o zhes bya ba ni gzhan du zhes bya ba la sogs pa ste go bar zad do/_/'brel pa mi byed par rigs phyir/_/ngag ni rtag pa nyid brjod bya/_/zhes
[\[209b\]]
[\[209b.1\]]gang smras pa de la/_'brel pa mi byed rigs pa las/_/zhes bya ba la sogs pa smos te/_gang zhig khyod kyis rtag pa nyid du bsgrub par bya ba khyod kyi lugs kyis ngag ni srid pa ma yin no snyam du sems pa na/_ngag rnam par dpyad par bya ba'i phyir ji ltar ngag ni zhes bya ba la sogs pa smos te/_
[\[209b.2\]]res 'ga' khyad par med pa'i yi ge tsam nyid ngag tu 'gyur ram/_yang na yi ge nyid khyad par can gyi rim pas 'jug pas ngag yin nam/_rnam pa gcig tu na gsal ba/_/zhes bya ba'i yi ge dag las tha dad pa ngag nyid yin zhes bya ba phyogs rnam pa gsum mo/_/de la phyogs dang po la skyon
[\[209b.3\]]'chad pa ni/_rim pas stong pa'i yi ge [#]sogs/_/zhes bya ba la sogs pa'o/_/phyogs gnyis pa la yang /_'di dag la ni rim pa'ang med/_/ces bya ba smos te/_'di ltar dngos po rnams kyi rim pa ni rnam pa gnyis te[#]/_grog ma dang yig 'bru la sogs pa bzhin du yul gyis
[\[209b.4\]]byas pa'am/_dus kyis byas pa ste/_dper na yang [#]sa bon dang /_chu dang myu gu dang /_sdong bu dang /_me tog dang /_'bras bu la sogs pa lta bu yin/_re zhig yi ge rnams kyi rim pa dang po srid pa ma yin te/_khyab pa'i phyir te yi ge rnams ni thams cad du song ba nyid kyi phyir ro/_/nam
[\[209b.5\]]mkha' bzhin du yul thams cad du khyab par gnas pa la ni yul rnam par chad pas byas pa'i rim pa rigs pa ma yin te/_thams cad nam mkha'i yul gcig tu gnas pa'i phyir ro/_/rtag pa nyid kyis thams cad dus mtshungs pa'i phyir dus kyis byas pa yang ma yin no/_/gzhan yang rim
[\[209b.6\]]pa skyes bus byas pa yin nam/_rang bzhin gyis byung ba yin/_re zhig skyes bus byas pa ni mi 'dod de/_rig [#]byed skyes bus ma byas pa'i phyir ro/_/ci ste rang bzhin gyis byung ba yin na/_de'i tshe rtag tu mtsho [#]zhes bya ba kho nar 'gyur gyi nam yang ro zhes [#]ni ma yin no/_/ngo shes pas yi ge rnams
[\[209b.7\]]rtag pa dang [#]gcig pu nyid du grub pa'i phyir yi ge rnams tshig [#]so so la tha dad par khas len pas mtshon te/_de lta ma yin na ngo shes pas 'khrul pa nyid du 'gyur ro/_/yang ci ste 'o na ngag gi rim pa mngon par gsal bar 'gyur ro snyam na/_gsal ba'i rim pa'ang ngag min no/_/zhes bya ba la
[\[210a\]]
[\[210a.1\]]sogs pa smos te/_ngag gi sgra las yi ge las tha dad pa'i gsal ba zhes bya ba yang ngag ma yin no zhes ston pa yin te/_de ni dpyod pa [#]rnams kyis bsal zin pa'i phyir snyam du bsam [#]pa yin no/_/rtag pa'i gsal ba bkag phyir ro/_/[#]zhes bya ba ni rtag pa'i gsal ba ni
[\[210a.2\]]bkag zin pa'i phyir ro zhes bya ba'i don to/_/mthong don tha snyad du byed [#]phyir/_/zhes bya ba la sogs pa gang smras pa de la/_ji ltar spel la sogs pa smra/_/zhes bya ba la sogs pa smos te/_'dod pas bkod pa'i don gang dag la yod pa de dag la de skad ces bya'o/_/skyes bus 'phral
[\[210a.3\]]byas pa ste/_sngar [#]na med par rang shes kyis byas pa bu mo dkar mo chen mo la sogs pa'i gtam rgyud gang yin pa de nyid kyi ngo bo ste rang bzhin zlos gar dang sgrung rgyud la sogs pa gang dag la yod pa de dag la de skad ces bya'o/_/de dag la sgra dang don zhes bya ba'i nus pa'i mtshan nyid
[\[210a.4\]]can gyi brjod par 'dod pa'i 'brel pa brtag pa yod pa yang ma yin pa de bzhin du rig byed la yang srid pa yin no snyam du bsams pa yin no/_/de la yang zhes bya ba la sogs pas gzhan gyi lugs kyis [#]dpe ma grub pa nyid du [#]dogs pa yin te/_'phral la byas pa'i gtam rgyud la sogs
[\[210a.5\]]pa de la yang nus pa rtag pa nyid du 'dod pa kho na ste/_'on kyang med pa'i don la nges par sbyor ba skyes bus byas pa gang yin pa de ni mi rtag ste/_de'i dbang gis nus pa la mi rtag pa nyid rtogs pa'i 'khrul pa yin no/_/de lta bas na dpe ma grub pa yin no zhe na/_de la phyi rol
[\[210a.6\]]zhes bya ba la sogs pas lan 'debs par byed de/_phyi rol zhes bya ba ni bu mo dkar mo chen mo la sogs pa'i don no/_/gang phyir mtho ris mchod sbyin sogs/_/dbang 'das [#]'brel pa su yis mthong /_/zhes bya ba la sogs pa gang smras pa de la/_dbang po las 'das don 'brel
[\[210a.7\]]pa'i/_/zhes bya ba la sogs pa smos te/_'dis ni rig byed kyi don shes par 'gyur ba gang yin pa de ni skyes bu la brten pa'i bshad pa nyid las zhes [#]khyed cag rang nyid kyi [#]shugs kyis bstan pa yin no/_/'di ltar re zhig don la brten pa'i nus pa 'di thams cad rang bzhin gyis
[\[210b\]]
[\[210b.1\]]dbang po las 'das pa yin te/_de lta yin dang nus pa dbang po las 'das pa yin pa ni sgra'i nges par sbyor ba skyes bus byas pa ma yin la/_de dag [#]thams cad mngon par mi shes pa yin pa'i phyir long ba rnams kyis tshig [#]las gzugs kyi khyad par rtogs pa de bzhin du de'i rtog [#]pa rgan po dag
[\[210b.2\]]las 'byung ba yang ma yin no/_/de lta bas na shugs kyis don rtogs pa'i [#]'di skyes bu'i bshad pa nyid las rnam par gnas pa yin te/_go skabs gzhan med pa'i phyir ro zhes bya ba 'di bstan pa yin no/_/'on te ba rgal zhing brtags pa 'di/_zhes bya ba la sogs pas gzhan dag
[\[210b.3\]]rtsod par byed do/_/'on te 'di ni skyes bus byas pa'i lung dag la yang mtshungs te/_'di ltar da ltar ba rnams kyis ci [#]lkog tu gyur pa'i ston pa po sangs rgyas la sogs pa'i don tshig [#]rnams kyi don bsam pa ji lta ba bzhin du rtogs par byed dam/_'on kyang phyin ci log tu yin zhes
[\[210b.4\]]bya'o[#]/_/ma yin de la zhes bya ba la sogs pas lan 'debs te/_de la zhes bya ba ni skyes bu'i don la nye bar mkho ba'i dor bar bya ba la sogs pa'i de kho na nyid thabs dang bcas pa skyes bus nye bar bstan pa la ste/_'di ltar de la rigs pa nyid rjes su myong bar byed pa'i blo bzangs [#]bde
[\[210b.5\]]bar gshegs pa dag rab tu 'jug gi[# ]/_grags pa tsam gyis ni ma yin no/_/dad pas zhes bya ba ni mngon par yid ches pa ste/_rigs par [#]sems pa las skyes pa'i nges pas [#]zhes bya ba'i tha tshig go/_/tshad mas grub pa'i don kho na la yid mngon par ches par rigs [#]pa'i phyir gzhan du
[\[210b.6\]]ni ma yin te/_de la the tshom ma log pa'i phyir te/_don med pa'i the tshom ma log pa'i phyir ro/_/don la the tshom gyis zhes bya ba ni snga na med pa'i mthos [#]ris dang lha la sogs pa shin tu lkog tu gyur pa'i don la ste/_'di ltar de la skyes bus byas pa'i tshig la skyes bu rang nyid kyi bsam pa
[\[210b.7\]]brtan pa phyin ci ma [#]log pa'i gdams ngag srid pa'i phyir ro/_/nyan pa po'i rgyud pa yang rgyun ma chad pa na gdams ngag yang dag pa srid pa yin gyi/_de ltar skyes bus ma byas pa la ni ma yin te/_de la ston pa po med pa'i phyir ro/_/gzhan yang ston pa po brtse bas 'jig rten gyis
[\[211a\]]
[\[211a.1\]]shes par bya ba'i phyir smra ba na 'jig rten gyi brda nyid kyi rjes su 'brangs nas smra bas/_de'i phyir 'jig rten la grags pa las kyang don de 'grub par 'gyur gyi de la 'dod pa med pa'i phyir skyes bus ma byas pa [#]ni ma yin no/_/gal te de lta na ci'i phyir khyed cag lung gang
[\[211a.2\]]yang rung bas 'jug par mi 'gyur te/_thams cad du the tshom za bar mtshungs pa'i phyir ro zhes bya ba'i klan ka 'di bsal bar bya ba'i phyir/_mngon sum dang ni zhes bya ba la sogs pa 'di [#]smos te/_gang la the tshom za na yang [#]mngon sum dang rjes su dpag pa dag gis mngon par
[\[211a.3\]]'dod pa'i don de lta bu yin pa mi 'gal ba des 'jug pa na mdzes pa yin gyi/_gang de lta bu ma yin pa'i phyir [#]mi snang ba de la tshad ma'i stobs kyis ni ma yin te/_don du mi 'gyur ba'i the tshom tsam skye ba'i phyir ro/_/gal te de lta na rig byed la yang rigs pa 'dis 'jug par
[\[211a.4\]]'gyur ro zhe na/_rig byed sgra la de lta min/_/zhes bya ba la sogs pa [#]smos te/_rang las rtogs zhes bya ba ni rang nyid kyi tshad mar gyur pa zhes bya ba'i don to/_/des na tshad mas brtags nas de la 'jug par rigs pa ma yin te/_gzhan las tshad ma nyid du thal bar 'gyur
[\[211a.5\]]ba'i phyir ro/_/des ni yul gnyis rnam par dag pa srid pa yang ma yin te/_'di ltar rig byed du snga ma dang phyi ma'i ngo bo 'chi 'pho ba dang skyed pa'i [#]ngo bo can gyi gang zag ni rim gyis byed pa po yin gyi/_las dang 'bras bu la longs spyod pa yin no zhes rig byed las 'don pa yin la de yang
[\[211a.6\]]rigs pa ma yin no zhes bdag rtag [#]par bshad zin to/_/de bzhin du dngos po 'ga' zhig rtag pa nyid du 'don pa de yang brtan pa'i dngos po rtag par mi rigs pa nyid du bstan zin to/_/de bzhin du spyi la sogs pa mngon sum ma yin pa yang mngon sum nyid du 'dod pa dang /_de
[\[211a.7\]]bzhin du rim gyis skye ba dang gnas pa dang 'jig pa rnams dngos po la mi srid pa yang bstan pa dang /_de bzhin du khyad par du byar med pa sngar byed pa po ma yin pa gzhan la ltos nas skyed [#]par byed pa nyid dang /_de bzhin du grub zin pa bya ba ma yin pa yang gzhan la brten nas
[\[211b\]]
[\[211b.1\]]gnas pa bstan pa dang /_de bzhin du rgyus 'jig pa zhes bya ba la sogs pa tshad ma dang 'gal ba rnam pa mang po dmigs na/_de ji ltar de lta bur gyur pa'i lung gi rtog pa dang ldan pa 'jug par 'gyur/_gang yang gzhon nu ma len gyi [#]'brel pa rtag pa nyid du bsgrub par bya ba'i
[\[211b.2\]]phyir sgrub par byed pa gzhan smras pa de ni 'phral la byas pa'i gtam rgyud kyi ngo bo zlos gar la sogs pas ma nges pa yin no zhes bstan pa'i phyir/_'phral bcas don can gtam rgyud chos/_/zhes bya ba la sogs pa smos te/_brtags pa'i don gtam rgyud gang la yod pa de la de skad ces
[\[211b.3\]]bya ste/_'di ni 'phral byas pa'i don yang yin la/_gtam rgyud kyang yin no zhes tshig rnam par sbyar ro/_/de'i chos ni 'dod pas bkod pa'i don nyid do/_/de [#]ci zhig brjod pa yin zhe na/_sgra don thog ma med rtogs pa/_/zhes bya ba smos te/_sgra ni yi ge'i rang bzhin no/_/de'i don
[\[211b.4\]]ni ci ste de dag thog ma med pa yin pa'i phyir nus pa'i mtshan nyid kyi 'brel pa yang thog ma med pa nyid yin te/_nus pa las dngos po tha mi dad pa'i phyir ro snyam du bsams pa yin no/_/de bzhin du 'brel pa byed pa'i thabs med pa'i phyir 'brel pa mi byed par rjes su dpag par bya ba
[\[211b.5\]]yin no/_/sbyor ba ni gang zhig gang [#]byed pa'i thabs dang 'brel pa [#]de ni de byed pa ma yin te/_dper na 'ji ba dang dbyu gu dang 'khor lo dang chu dang skud pa la sogs pa'i rgyu'i tshogs pa med pa'i rdza mkhan gyi bum pa bzhin no/_/skyes bu [#]thams cad kyang 'brel pa byed pa'i thabs dang bral
[\[211b.6\]]ba yin no zhes bya ba ni khyab par byed pa 'gal ba dmigs pa'o/_/ma grub pa yang ma yin no/_/nyan pa po la 'brel [#]med na/_/smra ba po yis gang zhig rtogs/_/zhes bya ba la sogs pas skyes bu [#]thams cad thabs dang bral ba nyid du bstan pa'i phyir ro/_/gal te de lta na rgyu
[\[211b.7\]]bzhin du 'brel pa brjod pa med par rjes su dpag par [#]'gal bar 'gyur ro zhe na/_ma bstan pa yi rjes [#]dpag la/_/zhes bya ba la sogs pa smos te/_ma bstan pa'i rjes su dpog pa'i gtan tshigs [#]thabs dang bral ba'i phyir zhes bya ba 'di ma grub pa yin no/_/rgan po
[\[212a\]]
[\[212a.1\]]rnams kyi zhes bya ba la sogs pas ma grub pa de nyid ston pa yin te/_gang 'di rgan po rnams kyi 'brel pa rtogs pa yang nas yang du mthong ba de nyid 'brel pa ston pa'i thabs yin no/_/gang gi phyir ma rtogs par ni gzhan la ston par nus pa ma yin no/_/rtogs pa
[\[212a.2\]]las zhes bya ba ni 'brel pa rtogs pa la'o/_/de ni nyams zhes bya ba ni thabs nyams pa'o/_/de ltar gal te zhes bya ba la sogs pas sun 'byin pa 'chad de/_re zhig sgra don thog ma med/_/ces bya ba la sogs pas gang smras pa de la gal te sgra dang don dag gi thog ma med pa nyid rtag
[\[212a.3\]]pa nyid du mngon par 'don [#]na de ma grub ste/_khyab par byed pa'i skad cig ma 'jig par bsgrubs zin pa'i phyir ro/_/ci ste rgyu dang 'bras bu brgyud pa yin na de'i tshe ma nges pa nyid dang 'gal ba nyid yin te/_'brel pa can dag las 'brel pa tha mi dad pa'i phyir de dang mi 'dra ba mi rtag pa nyid
[\[212a.4\]]du thal bar 'gyur ba'i phyir ro/_/thabs dang bral ba nyid kyis ni/_/zhes gang smras pa de yang ma grub ste/_gang gi phyir tha dad na yang don kha cig rang bzhin gyi mig la sogs pa bzhin du rnam pa gcig tu rtogs [#]pa skyed par byed pa la nus pa yin no zhes bstan zin to/_/de lta
[\[212a.5\]]yin dang smra ba po dang nyan pa po dag gi don gcig tu nges pa'i shes pa 'brel pa 'dzin pa thabs yin no zhes dgongs pa'o/_/gang yang rgan po rnams kyis yang nas yang du rtogs bzhin pa ni thabs yin zhes smras pa de la yang /_rgan po dag las don rtogs min/_/de dag kyang ni rang
[\[212a.6\]]nyid las/_/mi shes gnas te zhes bstan zin to/_/de lta min na nyams zhes bya ba ni gal te rgan po rang nyid mi shes pa yin na yang 'brel pa rtogs par byed do zhes 'don na de'i tshe mthong ba dang 'gal te/_long bas [#]gzugs mthong bar dam 'cha' ba bzhin no [#]zhes bya ba'i don to/_/
[\[212a.7\]]'dus pa nyid la'ang 'di 'dra ba'i[#]/_/sgrub byed bzhin na brjod par bya/_/zhes gang smras pa 'di la/_/thams cad bsdus pa'i khyab pa ni/_/zhes bya ba la sogs pa smos te/_thams cad bsdus pa'i khyab pa grub pa gang la yod pa de la de skad ces bya ste/_de'i dngos po ni de nyid do/_/
[\[212b\]]
[\[212b.1\]]'dis ni 'di dngos po'i stobs kyis zhugs pa nyid yin par bstan te/_gzhan la ni thams cad nye bar bsdus pa'i khyab pa mi 'grub [#]pa'i phyir ro/_/dngos po rnams kyi rang bzhin gzhan du bya bar mi nus pa de nyid kyi phyir dngos po'i stobs kyis zhugs pa'i rjes su dpag pa zlog pa sgrub par byed pa
[\[212b.2\]]mi srid la/_phan tshun 'gal ba'i rang bzhin gnyis gcig la srid pa yang ma yin te/_gcig nyid nyams par thal bar 'gyur ba'i phyir ro/_/thams cad nye bar bsdus pa'i khyab pa de nyid bstan pa'i phyir/_don bcas zhes bya ba la sogs pa smos te/_de ltar zhes bya ba ni 'dus pa nyid
[\[212b.3\]]du bstan te/_yi ge rnams skyes bus ma byas pa nyid yin na 'di thams cad mi 'thad do zhes bstan zin to/_/des na khyab pa grub po[#]/_/'on te rig byed 'dod [#]par brjod par bya ba yin pa'i phyir zhes bya ba'i gtan tshigs 'di'i khyab pa thams cad nye bar bsdus nas grub pa ma yin nam/_'di ltar rig
[\[212b.4\]]byed rnams kyi byed pa po ni nam yang dmigs pa ma yin no zhe na/_rig byed 'don pa'i brjod bya la/_/zhes bya ba la sogs pa smos te/_de ltar khyab pa nges ma yin/_/zhes bya ba ni 'dus pa nyid bzhin du'o/_/gang gi phyir 'dus pa nyid kyi bsgrub bya las bzlog [#]pa la the tshom za ba ma yin gyi 'di ni the
[\[212b.5\]]tshom za ba yin no/_/'di nyid ston pa ni rnam pa de lta zhes bya ba la sogs pa ste rnam pa de lta zhes bya ba ni mtho ris 'dod pas me la sbyin sreg bya ba la sogs pa'o/_/rnam pa de lta bu'i yi ge'i rim pa gal te/_skyes bu thams cad kyis bya bar nus pa med par nges par bya ba yin na de [#]khyab pa nges
[\[212b.6\]]par 'gyur ro/_/gang gi phyir thams cad mkhyen pa ma yin pas de nyid nges par nus pa ma yin no zhe na/_skyes bu ma lus pa yi chos/_/zhes bya ba la sogs pa smos te/_'di ni zhes bya ba ni nges pa nges pa'o/_/'on te chos la sogs pa'i nye bar bstan pa la glags lta ba nyid la
[\[212b.7\]]sogs pa rig byed kyi chos rnams ni skyes bus byas pa'i chos ma mthong ba'i phyir rig byed skyes bus byas pa mi srid pa kho na ma yin nam/_de ji ltar the tshom za ba'i ma grub par 'gyur zhes dogs pa la/_rig byed skyes bus zhes bya ba la sogs pa smos te/_'di snyam du gal te ma [#]mthong ba de
[\[213a\]]
[\[213a.1\]]lta na yang ma mthong ba tsam ni tshad ma ma yin pa'i phyir the tshom za ba [#]grub pa kho na ste/_res 'ga' la lar skyes bu [#]rnams rnam pa de lta bu'i rig byed kyi chos rnams kyi byed pa por 'gyur ba yin no snyam na/_ma mthong ba tsam ni grub pa yang ma yin te/_rig byed kyi 'dod pas log
[\[213a.2\]]par g.yem pa ni 'dod pa log par spyod pa ste ma la sogs pa la [#]'gro ba zhes bya ba'i tha tshig go/_/de'i nye bar bstan pa ni/_ba lang can gyi mchod sbyin las ji skad du mchod sbyin byed pa na chu sog [#]par bya'o/_/rtswa [#]gcad do/_/ma'i gan du [#]nyal po la 'gro'o/_/sring mo'i gan du 'gro'o/_/
[\[213a.3\]]rus gcig pa'i gan du [#]'gro'o zhes bya ba la sogs pa smras pa lta bu ste/_mchod sbyin ni mchod sbyin byed pa'i tshe'o/_/rta'i mchod sbyin la sogs par yang srog chags gsod pa nye bar bstan te/_ji skad du/_rta gsod pa yis mchod pa'i phyir/_/dbus ma'i zhal la phyugs rnams
[\[213a.4\]]ni/_/lnga brgya bdun cu rtsa bdun gyi/_/phyugs rnams gsad [#]par bya ba yin/_/zhes smras pa de [#]lta bu'o/_/brdzun ni brdzun gyi tshig yin la/_/de yang /_rgyal po bzhad gad ldan dang bud med dang /_/bag ma len pa'i tshe dang gsod pa dang /_/nor bu 'phrog tshe brdzun byas gnod med
[\[213a.5\]]de/_/brdzun lngas ltung bar 'gyur ba min/_zhes smra zhes bstan pa yin no/_/de bzhin du 'dod pas log par g.yem pa la sogs pa smra ba ni brjod pa'o/_/de bzhin zhes bya ba ni sdud pa'o/_/rig byed kyi chos med pa la sogs pa la yang mthong ngo [#]zhes 'brel to/_/smra dka' ba ni
[\[213a.6\]]brjod par dka' ba'o/_/smad pa ni yid du mi 'ong ba nyid do/_/ring ba ni chod pa ste/_shog_/dbang po rta bzangs [#]dag dang cig_/ces bya ba bzhin te/_'dir shog ces bya ba 'di cig ces bya ba chod pa 'di dang 'brel te/_shog cig ces bya ba'i tha tshig go/_/mi snyan zhes bya ba rtsub pa'o/_/sogs pa'i
[\[213a.7\]]sgras tshig chad pa dang glu [#]rta dang /_bstod [#]pa la sogs pa bzung ngo /_/dug sel 'byor pa zhes bya ba ni dug sel ba la 'byor pa ste/_nus pa'i mthu yod pa zhes bya ba'i tha tshig go/_/yang na dug sel [#]dang 'byor pa zhes bya bar bsdu ba bya ba ste/_'byor pa ni rnam par 'byor pa ste/_dbang
[\[213b\]]
[\[213b.1\]]phyug ces bya ba'i don to/_/sogs pa'i sgras 'byung po dang /_gza' la sogs pas zin pa dang /_dbang du byed pa dang mngon spyod la sogs pa gzung ngo /_/bden zhes bya ba ni mi slu [#]ba'o/_/mkha' lding sogs kyi zhes bya ba'i sogs pa'i sgras sangs rgyas pa la sogs sngags zlo ba gsung [#]
[\[213b.2\]]ngo /_/b+ha ra ta yang de ltar 'gyur/_/zhes bya ba la sogs pa la/_gzhan yang rnam pa 'di yis ni/_/zhes bya ba la sogs pa smos te/_de ltar rjes su dpag ces bya ba ni bde bar gshegs pa'i gsung rab 'don pa ni sngar brjod pa'i rigs mthun pa sngon [#]du 'gro ba can yin te/_
[\[213b.3\]]bde bar gshegs pas [#]'don par brjod par bya ba'i phyir da ltar ba'i 'don par byed pa bzhin no/_/'o na de lta na ji ltar bde bar gshegs pa'i gsung rab yin par grub par 'gyur zhe na/_des gsal ngo bo nyid yin zhes bya ba la sogs pa smos te/_bde bar gshegs pa des mngon
[\[213b.4\]]par gsal ba'i ngo bo rang bzhin gang la yod pa de la de skad ces bya ste de'i dngos po ni de nyid do/_/de la yang bde bar gshegs pa byed pa po dran pa gang yin pa de ni don brjod pa'i rgyu mtshan du bshad par nus te/_'di ltar 'dir yang byed pa dran pa'i don du ci'i phyir 'chad par mi
[\[213b.5\]]byed/_'di snyam du gang gis de ltar bsgrub par bya ba sangs rgyas pa de ltar bsgrub par 'dod pa ni ma yin no snyam du sems na/_rigs pa mtshungs na cis mi 'dod/_/ces bya ba smos te/_gal te don 'di rigs pa dang ldan par gyur na/_de'i tshe 'di ci'i [#]phyir sangs rgyas pa khas len
[\[213b.6\]]par mi 'gyur/_gang gi phyir rigs pas 'thad pa'i don ni rtog pa dang ldan pas khas mi blang bar mi 'gyur te/_sangs rgyas pa rtog [#]pa dang mi ldan pa khas mi len du chug mod de lta na'ang kho bo cag khyed la rigs pa nyid kyis 'jug par mi 'gyur ro zhes smra'o/_/'di nyid de'i tshig gis
[\[213b.7\]]bstan par bya ba'i phyir/_thams cad du ni skyes bu rnams/_/zhes bya ba la sogs pa smos te/_rigs pa [#]'di yis zhes bya ba ni thams cad du skyes bu rnams zhes bya ba'i de ma thag tu bshad pas so/_/'di snyam du thams cad skyes bus ma byas pa nyid du rag mod snyam du sems na/_des
[\[214a\]]
[\[214a.1\]]na skyes bus ma byas zhes bya ba la sogs pa smos te/_de lta yin dang skyes bus ma byas pa nyid bden pa'i don can du 'grub par mi 'gyur te/_bde bar gshegs pa la sogs pa'i tshig gis ma nges pa nyid kyi phyir ro snyam du bsams pa yin no/_/'di ltar rig byed kyi
[\[214a.2\]]don las ldog pa'i bdag med pa [#]la sogs pa khyod la tshad ma ma yin par 'thad pa/_bde bar gshegs pa la sogs pa'i gsung rab de dag las bstan pa de bzhin du rig byed la [#]yang srid par 'gyur ro/_/de ltar re zhig ma nges pa nyid du bstan nas nga ni 'dod pa la gnod pa nyid kyi phyir 'di
[\[214a.3\]]'gal ba [#]nyid du bstan pa'i don du/_gzhan yang zhes bya ba la sogs pa smos te/_de lta na yang 'di skyes bus ma byas pa nyid du bsgrub par 'dod pa yin la de yang mi 'grub po/_/'o na ci zhe na/_'dir mi 'dod pa'i thog ma med pa nyid 'grub par 'gyur ro/_/'di snyam du thog ma med pa nyid
[\[214a.4\]]grub pa na shugs kyis ma byas pa nyid du 'grub pa kho na ste/_gang gi phyir byas pa ni thog ma med pa rigs pa ma yin no snyam du sems na/_de las zhes bya ba la sogs pa smos te/_thog ma med pa de las gal te ma byas pa nyid du gyur na de'i tshe par sig pa la sogs pa'i tha snyad kyang 'gyur
[\[214a.5\]]ro/_/'di nyid ston pa ni 'di ltar zhes bya ba'o/_/gzhan la brten zhes bya ba ni skyes bu gzhan gyi 'du byed pas 'jug pa zhes bya ba'i don to/_/gzhan gyi [#]'dus byas las byung can/_/zhes bya ba ni gzhan gyi 'dus byas pas byung ba de dag gang la yod pa de la de skad ces bya'o/_/yang na 'di la
[\[214a.6\]]gzhan gyi 'du byed pa las byung ba'i ngang tshul yod pas ni [#]gzhan gyi 'dus byas pa las byung ba'o/_/de las rang gi don brjod pa'i don du yi ge'i skyon sbyin par bya'o/_/'di ltar re zhig gang dag rang gi snang ba bkod pa'i brda'i grub pa'i mtha' can de dag kyang ji ltar thos pa'i don gyi rnam
[\[214a.7\]]par rtog [#]pa'i dbang gis 'jug pa'i phyir dang po nyid du ji ltar mthong bar 'jug pa'i 'jig rten gyi tha snyad rnams kyang gzhan gyi 'du byed pa'i stobs kho nas 'jug go/_/thams cad skyes bus ma byas pa nyid yin la rag mod ce na/_de 'dra'i zhes bya ba la sogs pa smos te/_de 'dra'i zhes
[\[214b\]]
[\[214b.1\]]bya ba ni log pa'i don srid pa'o/_/'das dang ma 'ongs dus dag ni/_/zhes bya ba la sogs pa la/_dus nyid ces bya ba la sogs pa smos te/_skyes bu thams cad la byed pa'i nus pa med par sgrub par byed pa ni gtan tshigs mi mthun pa'i phyogs la gnas [#]pa can gyi tshad ma yin la de yang ma
[\[214b.2\]]bstan pa'i phyir/_gtan tshigs thams cad bsgrub par bya ba las/_bzlog pa [#]ldog pa la the tshom za ba'i ma nges pa nyid yin no/_/sngar bzhin zhes bya ba ni rig byed 'don par brjod par bya ba nyid kyi sgrub par byed pa bzhin no/_/dper na bsgrub [#]byas stong zhes bya ba ni da ltar gyi dus su mthong ba
[\[214b.3\]]bzhin no/_/tha mal pa'i mi bzhin no zhes bya ba de dag bsgrub byas stong pa yin no/_/de lta yin dang rig byed tshig ces bya ba la sogs pa la/_skyes bu bstan la zhes bya ba la sogs pa smos te/_chos can dang ni dpe dag la/_/zhes bya ba ni bsgrub bya dang chos can dang dpe'i [#]chos can zhes
[\[214b.4\]]bya ba'i don to/_/ji skad du/_rtag pa'i ngag las byung nyid phyir/_/zhes bya ba la sogs pa gang smras pa de la/_rtag pa'i ngag las byung nyid ni/_/zhes bya ba la sogs pa smos te/_'di yang gtan tshigs ma grub pa dang dpe bsgrub byas stong pa ni snga ma bzhin no/_/chos can dang
[\[214b.5\]]ni dpe dag las/_/zhes bya ba 'di/_rtag pa'i ngag las byung nyid phyir/_/zhes bya ba la ltos nas bdun pa yin no/_/ngag las byung nyid kyi zhes bya ba ni ma grub pa la ltos nas grub pa yin no/_/gtan tshigs phyi ma rnams la zhes bya ba ni/_skyon dang bral ba'i rgyus bskyed phyir/_/
[\[214b.6\]]zhes bya ba la sogs pa'i gtan tshigs rnams la'o/_/yid mi ches pas byas pa'i tshig gis skyed [#]pa'i phyir dang /_gnod pa med pa'i phyir ro zhes bya ba'i gtan tshigs 'di dag nges par ma grub pa nyid yin no zhes bstan pa'i phyir/_skad cig 'jig la zhes bya ba la sogs pa smos
[\[214b.7\]]te/_re zhig rtag pa nyid rang gi ngo bos gnod do zhes 'brel to/_/'di skad du bstan pa yin te/_dngos po'i stobs kyis zhugs pa'i rjes su dpag pas dngos po thams cad la khyab pa'i skad cig ma 'jig pa bsgrub pa na/_gang 'di thos pa rtog [#]pa nyid du khas len pa de ni
[\[215a\]]
[\[215a.1\]]gsal bar gnod pa yin no/_/rang gi ngo bo smos pa ni brjod par bya ba bsal ba'i don du'o/_/de'i phyir des byas blo gang las/_/zhes bya ba ni gang las kyang ma yin pa nyid do zhes bya ba'i don to/_/'dis ni yid mi ches pas byas pa'i tshig gis skyed pa'i phyir zhes
[\[215a.2\]]bya ba 'di gzhi [#]ma grub pa nyid du bstan pa yin no/_/gnod pa med pa'i phyir ro zhes bya ba 'di ni nges par rang gi ngo bo ma grub pa yin na [#]zhes bstan pa'i phyir/_thos par skyes bus zhes bya ba la sogs pa smos te/_bdag ni 'jig par mi 'gyur te/_/mi 'jig go/_/skye ba dag 'di mi
[\[215a.3\]]'jig pa yin no zhes rig byed las 'don to/_/skyes bu 'di ni bdag ste sngar gong du bdag med pa grub pa la gnod pa bstan to/_/de'i phyir 'di nges par ma grub pa nyid yin no/_/'on te skul bar byed pa ni bya ba la 'jug pa'i tshig la brjod do zhes bshad pa'i phyir rig byed kyi phyogs
[\[215a.4\]]gcig gi khyad par nyid skul [#]bar byed pa zhes bya'o/_/rig byed thams cad ni ma yin te/_'dir skul bar byed par [#]bskyed pa'i blo phyogs su bya ste/_de lta yin dang don gzhan gyi rig byed la gnod na yang skul bar byed pa la gnod pa ma yin pa'i phyir gtan tshigs grub pa nyid yin no zhe na/_
[\[215a.5\]]skyon 'di med de skul bar byed pa smos pas 'ga' zhig tu rig byed kyi tshig thams cad brjod kyi[#]/_thams cad du 'jug par byed pa nyid ma yin te/_'di ltar 'byung po rnams la 'tshe bar mi bya'o/_/zhes bya ba'i tshig 'di skul bar byed par mi 'gyur te/_'jug par byed pa ma yin pa'i
[\[215a.6\]]phyir ro/_/gang yang [#]bshad pa las 'di la don dang don ma yin pa gnyi ga skul bar byed pa mtshon pa yin no zhes bya ba gang smras pa de yang 'gal ba yin te/_gang gi des don med pa mtshon pa zhes bya bar 'gyur ba skul bar byed pa don med pa la 'jug par byed pa [#]zhes bya ba ni ma yin
[\[215a.7\]]no/_/gzhan yang bshad pa las gzhan 'di yang bshad de/_skyes bus byas pa'i tshig las byung ba'i shes pa 'ga' zhig 'khrul pa yin gyi/_rig byed ni ma yin te/_log pa nyid la ni tshad ma cung zad kyang yod pa ma yin no zhes zer ba la skul ba kho na chos dang chos ma yin pa la
[\[215b\]]
[\[215b.1\]]sogs pa rnam par gzhag pa'i rgyu mtshan te/_snang bar gyur pa srog chags thams cad kyi thun mong gi mig lta bur gnas pas so/_/gzhan skyes bus bstan pa'i tshig la sogs pa ni ma yin no/_/grub pas kyang 'di ltar rgyu nyid grub par byed do zhes bshad do/_/gang gi tshe byed pa po med
[\[215b.2\]]pa dang rtag pa'i skyes bu'i yul gyi rig byed kyi tshig gi gnod pa gsal bar mthong ba de'i tshe me'i sbyin sreg gis mtho ris su 'gyur ba la sogs pa la yang gnod par dogs pa bzlog par dka' bar gsal ba re zhig the tshom za ba'i ma grub pa nyid sngar bstan pa kho na'o/_/de nyid kyi
[\[215b.3\]]phyir the tshom za ba'i ma grub pa nyid yang bstan par bya ba'i phyir/_lag mthil zhes bya ba la sogs pa smos te/_de la zhes bya ba ni yul dang dus dang skyes bu gzhan la'o/_/de la 'di ni yul gzhan dang dus gzhan dang skyes bu gzhan la ldog pa ma yin pas de'i phyir phyin ci ma log pa
[\[215b.4\]]yin no zhes gang smras pa de ni 'di nyid kyis sun phyung ba yin no/_/de'i phyir 'jig rten thams cad kyi/_/zhes bya ba la sogs pa de la/_skyes bus mi shes pa [#]zhes bya ba la sogs pa smos te/_ngo bo ni rang bzhin no/_/don ni brjod par bya ba ste/_'di la skyes bus mi shes pa'i ngo bo dang
[\[215b.5\]]don yod pa zhes tshig rnam par sbyar ro/_/de la ci yi ge 'di nyid yin nam/_'on te/_gzhan yin/_yi ge'i rim pa'i khyad par 'di yin nam/_'on te ma yin zhes ngo bo mi shes te/_rang dang gzhan las nges pa mi rung ba'i phyir ro/_/de bzhin du don la yang ma nges pa blta
[\[215b.6\]]bar bya'o/_/de lta yin dang mun pa yin te/_nges pa med par snang bar 'gyur ba ma yin pa'i phyir ro/_/de bzhin du zhes bya ba ni ba lang can gyi mchod sbyin la sogs pa la par sig pa la [#]sogs pa bzhin no/_/sngon gyi sdig pa goms pa'i bag chags ni de'i rgyu mthun pa'i nus pa la
[\[215b.7\]]sogs pa'i bstan bcos 'jug par 'gyur ro/_/dang po nyid du chos dang chos ma yin pa don du gnyer ba'i rtog pa dang ldan pa'i skyes bu rnams kyis gdon mi za bar skul bar byed pa nyid tshad ma nyid du bstan par bya ba ste/_re zhig rigs pas gnod pa'i phyir skul ba yang rigs pas
[\[216a\]]
[\[216a.1\]]gnod pa bzlog [#]par dka' ba nyid srid pa yin no/_/'di ltar gzhon nu ma len gyis/_/ma byas pa nyid ces gang smras pa de la/_de'i phyir chos la zhes bya ba la sogs pa smos te/_chos smos pa ni nye bar mtshon pa ste/_chos ma yin pa yang gzung [#]bar bya'o/_/de lta na 'o na
[\[216a.2\]]chos la sogs pa'i rnam par gzhag pa'i rten gang yin zhe na/_de'i phyir ye shes zhes bya ba la sogs pa smos te/_nang gi mun pa ni nyon mongs pa dang nyon mongs pa can ma yin pa'i mi shes pa ste/_ye shes kyi snang bas nang gi mun pa'i phung po 'jig pa ste gang gi sel ba de la de skad
[\[216a.3\]]ces bya'o/_/rnam g.yem pa'i zhes bya ba ni kha na ma tho ba med pa gtsang ba rnams te/_phyugs gsod pa dang 'dod pa la log par g.yem pa la sogs pa'i dri mas ma gos pa rnams zhes bya ba'i don to/_/ston mdzad skyes bu 'dod par gyis/_/zhes bya ba ni de lta na ni skyes bus ma
[\[216a.4\]]byas pa nyid de rtag [#]pa don dang bcas pa nyid du 'gyur ro snyam du bsams pa yin no/_/de lta ma yin na mi shes pa'i don la de don med pa kho nar 'gyur ro/_/'dis ni 'di skad du bstan pa yin te/_khyod kyis thos pa tshad ma nyid du khas blangs pa gang yin pa de ni thams cad mkhyen pa med
[\[216a.5\]]par mi rigs pas de lta bas na 'di gdon mi za bar khas blang bar bya ba yin te/_gzhan du na tshad ma nyid du mi 'grub bo zhes bstan pa'i phyir ro/_/'di yang 'di skad du bstan pa nyid yin te/_tshad mas 'thad pa'i tshig chos la sogs pa [#]la brten pa mchog yin la rag mod/_de
[\[216a.6\]]lta na yang skyes bus ma byas pa brtags pas ci zhig bya/_gang yang chos la sogs pa rnal 'byor gyi mngon sum gyis kyang rtogs par bya ba ma yin no zhes smras pa de yang lhag ma dang ldan pa yin te/_rnal 'byor pa rjes su dpag pa ni phyis bsgrub par 'gyur ba'i phyir ro snyam du bsams pa
[\[216a.7\]]yin no/_/de kho na nyid bsdus pa'i dka' 'grel las thos pa brtag pa ste nyi shu [#]dgu pa'o//_//de ltar zhes bya ba la sogs pas yang rang dbang thob la ma zhen pa nyid rnam pa gzhan gyis sgrub [#]par byed pa nyid yin te/_'di ltar rgyal dpog pa rnams ni ci nas kyang thos pa
[\[216b\]]
[\[216b.1\]]tshad ma nyid du bya'o snyam pa na spyir tshad ma thams cad rang las tshad ma nyid yin la tshad ma ma yin pa ni gzhan las so zhes zer ro/_/gzhan las tshad ma nyid yin [#]na thug pa med pa la sogs pa'i skyon du thal ba'i phyir tshad ma dang gcig shos kyi [#]rnam par gzhag pa rgyun chad par 'gyur ro/_/
[\[216b.2\]]'di ltar phyogs bzhir 'gyur ba yin te/_res 'ga' tshad ma dang tshad ma ma yin pa gnyi ga rang nyid las zhes bya ba ni dang po'o/_/gnyis pa ni res 'ga' gzhan nyid las so zhes bya ba'o/_/gsum pa ni tshad ma nyid ni gzhan las yin la tshad ma ma yin pa ni rang las zhes bya'o/_/bzhi pa ni
[\[216b.3\]]'di las bzlog pa'o/_/de la re zhig phyogs dang po ni ma yin te/_'di ltar de gnyi ga gsal ba gcig la brten pa yin nam/_gsal ba [#]tha dad pa la brten pa yin/_re zhig gsal ba gcig la phan tshun spangs te gnas pa'i mtshan nyid kyi tshad ma dang /_cig shos kyi chos srid
[\[216b.4\]]pa ma yin te/_'gal ba'i phyir ro/_/gsal ba tha dad pa la yang ma yin te/_nges pa'i rgyu med pa'i phyir dang /_nges pa'i rgyu med pa la yang tshad ma dang tshad ma ma yin pa'i rnam par gzhag pa ma 'dres pa med par thal bar 'gyur ba'i phyir ro/_/de bzhin gnyi ga yang rang dbang can
[\[216b.5\]]yin pa'i phyir 'di ni tshad ma'o/_/'di ni tshad ma ma yin pa'o zhes bya ba nges par mi 'gyur ro/_/rtog pa mtshungs pas gnyi ga yang tha dad pa bsgribs pa'i phyir dang /_gzhan nges par 'dzin pa'i rgyu khas ma blangs pa'i phyir ro/_/rnam par phye nas yongs su mi shes pa'i phyir 'di ni tshad
[\[216b.6\]]ma yin la 'di ni tshad ma ma yin no zhes rnam par gzhag par mi 'gyur ro/_/phyogs gnyis pa yang ma yin te/_dang po gnyi ga'i rang bzhin dang bral ba'i shes pa ni rang bzhin med pa nyid du thal bar 'gyur ba'i phyir ro/_/phan tshun spangs te gnas pa'i mtshan nyid kyi tshad ma dang /_cig
[\[216b.7\]]shos dag med pa la 'di'i ngo bo gzhan nges par nus pa ma yin pa'i phyir 'di the tshom med par nye bar brjod pa med pa nyid du 'gyur ro/_/yang bshad pa/_re zhig 'gal phyir rang las ni/_/gnyis med gzhan las kyang ma yin/_/de ltar shes pa'i ngo bo ni/_/rang bzhin med pa
[\[217a\]]
[\[217a.1\]]nyid du thal/_/shes pa'i gsal ba tha dad pas/_/rig byed dang ni 'gal bar 'gyur/_/'di ltar 'di ni ltos med ni[#]/_/ci zhig gang rung nges mi byed/_/ce'o/_/phyogs gsum pa yang ma yin te/_thug pa med pa'i skyon du 'gyur ba'i phyir te/_'di ltar re
[\[217a.2\]]zhig tshad mar gyur pa gzhan las tshad ma nyid du 'dod pa yang ma yin te/_de ni rang nyid tshad ma yin pa'i phyir ro/_/tshad mar gyur pa las kyang ma yin te/_de la yang brgal zhing brtag pa mtshungs pas gzhan las [#]tshad ma nyid du 'dod pa na thug pa med par thal bar 'gyur ba'i phyir ro/_/
[\[217a.3\]]de lta yin na [#]tshad ma'i gsal ba gcig rnam par gzhag par bya ba'i phyir tshad ma [#]brgyud pa'i rjes su 'brangs pas skyes bu'i tshe mtha' dag dogs par 'gyur ro/_/de lta bas na go skabs gzhan med pa'i phyir tshad ma thams cad kyi tshad ma ni rang las yin la/_tshad ma ma yin pa nyid ni gzhan
[\[217a.4\]]las zhes gzung bar bya'o/_/de la sbyor ba ni gang dag gang [#]gi rang bzhin du nges pa de dag ni de las gzhan la ltos pa ma yin te/_dper na nam mkha' lus can ma yin par bya ba bzhin no/_/rtsod pa'i gzhir gyur pa'i rnam par shes pa la sogs pa yang tshad ma nyid du nges pa yin
[\[217a.5\]]no zhes bya ba ni khyab par byed pa 'gal ba dmigs pa'o/_/'di ma nges pa yang ma yin te/_rang las med pa'i chos ni gzhan gyis [#]bya bar mi nus pa'i phyir/_nam mkha'i lus can nyid bzhin te/_/rang las nus pa med pa ni/_/gzhan gyis bya bar nus ma yin/_/zhes gang bshad
[\[217a.6\]]pa ma [#]yin no/_/'dir tshad ma kun gyis zhes bya ba la sogs pas dam bca' ba'i don gsog yin pa srid pa na rnam par dpyad pa'i sgo nas sun 'byin pa rtsom pa yin te/_don gang yin par 'dod ces 'dri ba la/_gzhan gyis gzhal bya rtogs la sogs/_/zhes bya ba la
[\[217a.7\]]sogs pa smos te/_gal te shes pa tsam yin na de'i tshe gzhal bar bya ba rtogs pa'i tshad [#]ma de yongs su rtogs pa'i tshad gcod par byed pa la nus pa'i rang bzhin can yin te/_shes pa ni don gcod [#]par byed pa yin pa'i phyir ro/_/'on te mig la sogs pa yin na de'i tshe de dag
[\[217b\]]
[\[217b.1\]]don ji lta ba bzhin du shes pa skyed par byed pa dang /_skul bar byed pa la yang dbang po las 'das pa'i don rtogs par rang nyid kyis [#]nus pa yin no zhes bya ba 'di ni sogs pa'i sgras gzung [#]bar bya'o/_/'di nyid la re zhig gzhan dag 'thad pa 'chad pa ni/_rang nyid kyis med ces bya ba
[\[217b.2\]]la sogs pa'o/_/'di nyid bstan par bya ba'i phyir/_/ltos med gcig pu kho na nyid/_/ces bya ba la sogs pa smos te/_tshad ma nyid kyis zhes bya ba ni tshad ma rnam par gzhag par mi 'gyur ro/_/de nyid ces bya ba ni tshad ma nyid de [#]khyab par byed pa log na khyab par bya ba mi gnas
[\[217b.3\]]pa'i phyir ro/_/'di snyam du 'jig par 'gyur mod skyon ni ci zhig yod ce na/_rigs pa smra ba ni zhes bya ba la sogs pa smos te/_rtsa ba ni tshad ma nyid de de yang ltos pa dang bcas pa nyid kyis 'phrog par byed de[#]/_de ni de'i khyab par byed pa dang 'gal ba'i phyir ro/_/'di ltar ltos pa med
[\[217b.4\]]pa nyid kyis [#]tshad ma nyid la khyab la/_de yang ji ltar rang gis khyab par byed pa dang 'gal ba ltos pa dang bcas pa nyid yod pa na gnas pa rnyed par 'gyur/_gang gis [#]zhes bya ba la sogs pas tshad ma nyid la ltos pa med pa nyid kyis khyab par ston par byed pa yin te/_gang gis [#]zhes
[\[217b.5\]]bya ba ni gang gi phyir gyi don te/_ji ltar 'jog par byed ce na/_ltos pa dang bcas zhes smos te/_rnam par gzhag bya min zhes bya ba ni thug pa med par thal bar 'gyur ba'i phyir ro/_/thug pa med pa yin pa la rag mod ci nyes she na/_thug pa med pa'i gtan tshigs can/_/
[\[217b.6\]]zhes bya ba la sogs pa smos te/_thug pa med pa ste ma nges pa'i gtan tshigs gang la yod pa de la de skad ces bya'o/_/'di skad du bstan pa yin te/_shes par byed pa shes pa ni shes par bya ba'i don shes par byed kyi yod pa tsam gyis ni ma yin no/_/de lta yin dang re zhig
[\[217b.7\]]rgol ba rang nyid ma rtogs par ji ltar gzhan rtogs par [#]bya ba'i don du sgrub par [#]byed pa len par byed/_de lta'i don ni zhes bya ba la sogs pas sun 'byin pa rtsom par byed de/_/de la rang bzhin zhes bya ba'i don ci yin par 'dod/_ci rtag pa nyid kyis rgyu med pa'i phyir rang bzhin
[\[218a\]]
[\[218a.1\]]can yin nam/_'on te mi rtag pa yin na yang rang gi rgyu dag las shes pa rnams kyis rang bzhin can grub pa'i dus kho nar 'byung ba yin gyi dus phyis rgyu gzhan gyis [#]byas pa ma yin pa'i phyir rang bzhin can yin zhes bya bar rnam par rtog [#]pa gnyis pas so/_/de la re zhig
[\[218a.2\]]rnam par rtog pa dang po ni ma yin te/_de tha dad pa yin nam/_tha mi dad pa yin/_yang na gnyi ga'am/_gnyi ga ma yin pa'i rang bzhin can yin zhes bya ba [#]phyogs rnam pa bzhi'o/_/de la re zhig dang po ni ma yin te/_'brel pa ma grub pa'i phyir dang /_dngos po med pa ma yin
[\[218a.3\]]par thal bar 'gyur ba'i phyir ro zhes bya ba la sogs pas dngos po thams cad kyi nus pa nyid ni tha mi dad pa yin no [#]zhes rnam pa mang du bstan zin pa'i phyir ro/_/'di nyid bstan par bya ba'i phyir/_'dod pa'i 'bras bu zhes bya ba la sogs pa smos te/_'bras bu byed pa'i rgyu ni
[\[218a.4\]]nus pa yin te/_rang bzhin de yang dngos po'i bdag nyid du med pa na dngos po de byed pa por mi 'gyur ro/_/de lta yin dang 'di dngos po med pa nyid du thal bar 'gyur ro snyam du bsams pa yin no/_/ci ste tha mi dad do zhes bya ba'i phyogs yin na de'i tshe
[\[218a.5\]]rang bzhin can du mi 'gyur te/_don rgyu'i stobs kyis 'byung ba nyid kyis [#]mi rtag pa nyid kyi phyir de dang tha mi dad pa'i nus pa rnams kyang rgyu'i stobs kyis [#]byung ba nyid kyis mi rtag pa nyid du thal bar 'gyur ba'i phyir ro/_/de lta ma yin na grub pa dang bde ba tha dad pa nyid kyi [#]phyir tha mi dad
[\[218a.6\]]par mi 'gyur ro/_/de nyid ni/_rang rgyu'i [#]stobs las byung ba can/_/zhes bya ba la sogs pa smos pa'o/_/gzhan yang tshad ma rnams las nus pa tha mi dad pa'i phyir ro/_/nus pa'i rang gi ngo bo bzhin du rtag pa nyid dang rgyu med pa nyid du 'gyur ro zhes bstan pa'i phyir/_nus pa'i rang
[\[218a.7\]]bzhin can yin no zhes bya ba la sogs pa smos so/_/de lta yin dang skyon ci yod ce na/_rgyu med gzhan la mi ltos phyir/_/zhes bya ba la sogs pa smos te/_rgyu med pa nyid yin na rtag tu med pa'am yod pa yin la/_rtag pa nyid yin na ni rtag tu yod pa ma brjod kyang grub pa nyid kyi
[\[218b\]]
[\[218b.1\]]phyir ma bstan to/_/thal bar 'gyur ba gzhan yang bshad pa ni de phyir zhes bya ba la sogs pa ste/_de la rag las [#]zhes bya ba ni tshad ma la rag las pa'o/_/'dis ni dam bca' ba mngon sum dang rjes su dpag pa'i don dang 'gal bar bstan pa yin te/_'di ltar tshad ma rnams
[\[218b.2\]]kyis rang bzhin res 'ga' bar mngon sum nyid kyis [#]grub pa yin la/_'bras bu rim can dpog pa'i rjes su dpag pas kyang yin te/_de lta yin dang de rtag pa nyid du khas len pa la tshad ma gnyis [#]kyis rab tu gnod pa yin no/_/tshad ma rnams kyi rang bzhin ni/_/zhes bya ba la
[\[218b.3\]]sogs pas gzhan dag ji skad du bshad pa'i thal bar 'gyur ba gnyis mi 'jug par sgrub par byed pa'i thabs dogs par byed de/_gang gi tshe gsal bar byed pa rnams kyis tshad ma'i rang gi ngo bo gsal bar byas pa de'i tshe de dmigs par 'gyur gyi/_gzhan du ni ma yin pas de'i
[\[218b.4\]]phyir rtag pa nyid yin na yang thams cad du dmigs par thal bar mi 'gyur la 'bras bu rtag tu yod par thal bar 'gyur ba'ang ma yin no/_/rgyu gzhan la ltos pa nyid 'bras bu rtsom pa nyid du khas len pa'i phyir 'ba' zhig pa ni ma yin te/_des na rgyu gzhan nye ba dang mi nye ba dag
[\[218b.5\]]las 'bras bu res 'ga' ba nyid du 'gyur ba yin no snyam du bsams pa yin no/_/rtag pa'i dngos po'i zhes bya ba la sogs pas len 'debs par byed de/_gsal ba dang rgyu gzhan la ltos pa ni gsal ba dang rgyu gzhan la ltos pa dag go/_/sngar thos pa brtag par rgyas par
[\[218b.6\]]rtag pa'i gsal ba bkag zin la/_rgyu gzhan la ltos pa yang phan gdags par bya ba ma yin pa la rig [#]pa ma yin no zhes bstan zin to/_/de'i phyir de yi ngo bo dang /_/zhes bya ba la tshad ma dag gi [#]ngo bo dang 'bras bu ste/_ngo bo ni rang bzhin no/_/gnyi ga'i phyogs ni 'gal
[\[218b.7\]]ba'i phyir dang ji skad du bshad pa'i phyogs gnyi ga la yod pa'i skyon du thal bar 'gyur ba'i [#]rigs pa ma yin no/_/gnyi ga ma yin pa'i phyogs kyang ma yin te/_phan tshun rnam par gcod pa'i ngo bo de dag ni gcig dgag pa gzhan sgrub [#]pa med na mi 'byung ba yin pa'i phyir ro/_/
[\[219a\]]
[\[219a.1\]]de nyid kyi tshe dgag pa ni rigs pa ma yin te/_gcig la sgrub pa dang dgag pa dag 'gal ba'i phyir ro snyam du bsams pa yin no/_/sun 'byin pa shin tu gsal ba'i phyir ma brjod do/_/da ni phyogs phyi ma gsum khas blangs nas sun 'byin pa 'chad pa ni/_
[\[219a.2\]]dngos po nus las zhes bya ba la sogs pa ste/_logs shig ni tha dad pa'i phyogs so/_/gnyi ga'i bdag nyid smos pa ni nye bar mtshon pa ste/_gnyi ga ma yin pa'i bdag nyid kyi phyogs kyang khas blang bar bya'o/_/yang na de la yang gnyi ga'i ngo bo dgag pa'i rang bzhin nyid kyis gnyi
[\[219a.3\]]ga'i bdag nyid spong pa nyid do/_/phyogs gsum pa 'di la yang shes pa nus pa rtag pa dang 'brel pa'i phyir rtag pa nyid du 'gyur ro/_/ji ltar zhe na/_gzhan du zhes bya ba la sogs pa smos te/_de lta ma yin te/_gal te nus pa dang 'brel pa'i shes pa mi rtag pa nyid du 'gyur na de'i
[\[219a.4\]]tshe nus pa rtag pa nyid du mi 'gyur ro/_/gang las she na/_ngo bo gcig rjes su 'gro ba med pa'i phyir te/_rang bzhin gcig rjes su 'jug pa med pa'i phyir ro zhes bya ba'i don to/_/ngo bo gcig rjes su 'gro ba med pa de nyid ston pa ni/_gang phyir nus pa zhes bya ba la sogs
[\[219a.5\]]pa smos te[#]/_shes pa mi rtag pa yin na nus pa de'i shes pa [#]'brel pa dang ma 'brel pa'i rang bzhin gnyis su 'gyur la/_gcig la phan tshun 'gal ba'i rang bzhin gnyis yod par rigs [#]pa yang ma yin te/_gcig nyid nyams par thal bar 'gyur ba'i phyir dang tha dad pa'i tha
[\[219a.6\]]snyad rgyun chad par 'gyur ba'i phyir ro/_/rnam par rtog pa gnyis pa'i dbang du byas nas ci ste zhes bya ba la sogs pa smos te/_des 'dir zhes bya ba la sogs pas [#]grub pa la sgrub pa nyid kyi skyon 'chad do/_/'di ltar brtan pa dang mi brtan pa'i rang bzhin tha dad pas dngos
[\[219a.7\]]po'i rnam pa gnyi ga yang cha med pa'i phyir bdag nyid kyis yongs su rdzogs pas dus phyis rkyen gzhan gyi bdag nyid du byed pa'i nus pa med par mi nus la/_byed na yang don gzhan byed pa nyid du 'gyur gyi/_rang gi ngo bor gyur pa'i nus pa byed pa [#]ni ma yin no/_/nus pa dngos
[\[219b\]]
[\[219b.1\]]po'i rang bzhin du khas mi len na yang dngos po byed pa po nyid ma yin par thal bar 'gyur ro zhes bshad zin to/_/'di snyam du cha med pa'i dngos po'i nus pa dus phyis mi byed mod/_cha dang bcas pa ci'i phyir ma yin snyam du sems pa la/_gang phyir 'gal ba'i chos ldan [#]zhes bya ba la
[\[219b.2\]]sogs pa smos te/_des ni zhes bya ba ni 'gal ba'i chos dang ldan pa'o/_/mi brtan pa'i dngos po la khyad par sun 'byin pa ni/_don kun skad cig ces bya ba la sogs pa smos te/_'bras bu 'gal la zhes bya ba'i don nges pa la sogs pa ste/_lhag ma ni go bar zad do/_/gal
[\[219b.3\]]te 'di snyam du khyed cag la rtsod pa med na/_'o na ji ltar gzhan las tshad ma nyid du khas len par byed snyam du sems na/_de'i phyir 'di la blo bzang zhes bya ba la sogs pa smos te/_rang las zhes bya ba ni dus phyis 'byung ba'i 'bras bu mi slu [#]ba la mi [#]ltos pa'i rnam par shes pa'i
[\[219b.4\]]rang gi ngo bo nyams su myong ba tsam las so/_/rtogs par zhes bya ba ni nges par ro/_/'di snyam du nus pa ni shes pa las tha mi dad pa'i phyir ro/_/shes pa gzung [#]ba na de yang 'dzin par byed pa nyid yin te/_de ji ltar rtogs par byed pa mi nus snyam du sems na/_ji ltar gnas
[\[219b.5\]]pa'i zhes bya ba la sogs pa smos te/_rtogs pa dang thob pa dag ni rtogs pa thob pa dag te[#]/_ji ltar gnas pa'i shes bya'i dngos po'i rtogs pa dang thob pa gang [#]yin pa de la de'i yul can gyi nus pa zhes tshig rnam par sbyar ro/_/'ba' zhig las zhes bya ba ni mi slu ba [#]dang rgyu'i
[\[219b.6\]]yid yongs su shes pa la ltos pa med pa'i phyir ro/_/ci'i phyir mi nus she na/_gang gi [#]gsal snang rnam pa can/_/zhes bya ba la sogs pa smos te/_skra shad la sogs [#]mthong ba la/_/zhes bya ba ni skra shad 'dzings pa la sogs pa mthong ba la'o/_/'dis ni 'di skad du
[\[219b.7\]]bstan te/_yang nus pa nyams su myong ba de lta na yang tshad ma ma yin pa dang 'dra ba'i phyir 'khrul pas dug la sogs pa'i nus pa bzhin du nges par mi nus pa la goms [#]pa la sogs pa'i [#]gzhan la yang ltos pa'i phyir nyams su myong ba 'ba' zhig nges pa'i rgyu ma yin te/_cha
[\[220a\]]
[\[220a.1\]]gang la [#]'khrul pa'i rgyu mtshan gyis yon tan gzhan sgro mi 'dogs par de kho nar nges pa yin no/_/'o na gang las de nges par bya ba yin zhe na/_de phyir don byed ces bya ba la sogs pa smos te/_gzhan yang zhes bya ba ni rgyu'i shes pa'o/_/'di ni zhes bya ba [#]nus pa'o/_/
[\[220a.2\]]byed pa'i phyir ma yin zhes bya ba ni gzhan la ltos pa zhes 'brel to/_/nges pa ni skyes bu la brten pa'i phyir ro/_/de bskyed par bya'i [#]don du rgyu gzhan la ltos par rigs kyis[#]/_de bya ba'i don du ni ma yin te/_de'i rten [#]ni nus pa snga ma yin pa'i phyir ro/_/nus pa yang dngos po
[\[220a.3\]]grub pa dang lhan cig grub pa nyid kyi phyir ro snyam du bsams pa yin no/_/ji ltar zhes bya ba la sogs pa dang dug la sogs pa bzhin no zhes bya ba ni dpe bstan pa yin no/_/de las gzhan mtshungs mthong phyir dang /_/zhes bya ba ni dug la sogs pa de las gzhan dod gra dang /_btung
[\[220a.4\]]ba la sogs pa ste/_de dang mtshungs pa nyid 'dra ba nyid de [#]mthong ngo zhes tshig rnam par sbyar ro/_/'bras bu mjug thogs su med phyir/_/zhes bya ba la 'bras bu ni brgyal ba [#]la sogs pa'o/_/de mjug thogs nyid du med pa'i phyir zhes tshig rnam par sbyar te mjug thogs
[\[220a.5\]]su 'bras bu med pa'i phyir zhes bya ba'i tha tshig go/_/de bdag [#]rnam par ma nges na/_/zhes bya ba ni dug la sogs pa'i bdag nyid rnam par ma nges na'o/_/de'i bdag nyid du zhes bya ba ni dug la sogs pa'i rang bzhin du'o/_/de nus nges zhes bya ba ni ji ltar gnas pa'i shes bya'i dngos
[\[220a.6\]]po rtogs pa dang thob pa nges pa'o/_/dam bca' ba rang gi tshig dang yang 'gal bar bstan pa'i phyir/_gzhan yang zhes bya ba la sogs pa smos te/_ji ltar gzhan las grub ma yin/_/zhes bya ba ni grub pa kho na ste don gyis go ba ni tshad ma gzhan yin no snyam du bsams pa
[\[220a.7\]]yin no/_/de nyid 'jig pa kho nar 'gyur/_/zhes bya ba ste ma nges pa nyid du bstan pa'i phyir/_rang gi rgyu las zhes bya ba la sogs pa smos te/_'di nyid gsal bar bya ba'i phyir/_de'i rang bzhin zhes bya ba la sogs pa smos so/_/'di snyam du gal te shes pa la ltos nas
[\[220b\]]
[\[220b.1\]]tshad ma nyid du grub par byed pa de'i tshe kho bo cag la yang grub pa la sgrub pa yin te/_'di ltar re zhig shes pa don gyis [#]go bas grub par 'dod de/_nus pa de'i ngo bo tshad ma nyid smos kyang ci dgos/_don nges pa'i mtshan nyid kyis 'bras bu bya ba la shes pa'i phyir ltos pa med pa yin
[\[220b.2\]]pas de rang las zhes brjod pa de ni yang dag pa ma yin te/_tshad mar nges pa med par rang gi don nges pa nyid mi srid pa'i phyir ro/_/the tshom la sogs pa [#]yul du byas pa yang ji ltar rang gi 'bras bu la ltos pa med pa yin/_tshad ma gzhan gyis [#]bzung ba la ltos na yang ji ltar rang gi phyogs la
[\[220b.3\]]yang thug [#]pa med par mi 'gyur te/_de ltar na 'di ni gyi na'o/_/gzhan yang zhes bya ba la sogs pas de'i ngo bor nges pa'i phyir zhes bya ba'i gtan tshigs 'di ma nges pa nyid du ston pa yin te/_de bzhin mi slu'i [#]nus pa yang /_/zhes bya ba ni gzhan las nges zhes bya ba dang sbyar ro/_/
[\[220b.4\]]gnyi ga mtshungs zhes bya ba ni tshad ma dang tshad ma ma yin pa'o/_/bzlog pa las zhes bya ba ni tshad ma nyid ma yin pa las so/_/gang yang nus pa rnams ni rtag pa'i phyir rang bzhin can [#]ma yin la/_dus phyis rgyu gzhan la mi ltos pa'i phyir rang gi rgyu dag kho na las skye ba ni ma yin no/_/
[\[220b.5\]]'o na ci zhe na/_dngos po rnams kyi nus pa yang ma nges pa'o/_/de yang nus pa rnams ni rang kho na las skye ba'i phyir 'di dag ni rang bzhin can yin no/_/'di ltar bdag nyid la rgyu rnams kyis [#]ngo bo yod pa gang yin pa de kho na de dag gi 'bras bu la byed pa yin te/_dper na 'ji ba'i
[\[220b.6\]]dum bus bskyed par bya ba'i bum pa la gzugs la sogs pa rang gi yon tan gyi kho na nas rtsom par byed pa bzhin no/_/chu la sogs pa 'dzin pa'i nus pa ni bdag la yod pa ma yin pa'i phyir de dag gis bum pa la byed pa ma yin gyi de'i de ni rang nyid kyi skye ba yin no/_/de
[\[220b.7\]]bzhin du shes pa la yang dbang po dang don la sogs pa de'i rgyu rnams kyis bdag nyid la byed pa'i phyir don yongs su gcod pa'i nus pa byed pa ma yin gyi/_de'i de ni rang kho na las yin pa'i phyir des na nus pa rang bzhin can yin no zhes rlom pa de'i de ni bab [#]col tsam yin te/_rigs pa
[\[221a\]]
[\[221a.1\]]'di tshad ma ma yin pa nyid kyang rang nyid las yin par thal bar 'gyur ba'i phyir te/_'di ltar de ni phyin ci log gi don yongs su gcod pa'i mtshan nyid can yin la mig la sogs pa rnams ni rnam pa de lta bu'i nus pa dang ldan pa yang ma yin no/_/gzhan yang
[\[221a.2\]]gal te bdag nyid la yod pa ma yin pa'i ngo bo'i rgyu dag gis 'bras bu la mi byed pa de'i tshe dbang po la sogs pa bdag nyid la yod pa ma yin pa zhes bya ba'i ngo bo nyid ji ltar shes pa la byed/_yang yod pa ma yin pa de yang de dag gis byed na yongs su gcod pa'i nus pa ci'i phyir byed
[\[221a.3\]]par mi 'gyur/_de dag de byed pa la gegs byed pa ni 'ga' yang yod pa ma yin no/_/gzhan yang re zhig gal te dngos po las nus pa tha mi dad par khas len par byed na/_de'i tshe dngos po'i rang gi ngo bo bzhin du de dag kyang bdag nyid gnas pa rgyu la rag pa nyid yin pa'i phyir gang las
[\[221a.4\]]'di dag rang bzhin can yin/_'on te tha dad pa yin na de'i tshe rang nyid kyis 'byung ba'i phyir de dag rang gi rten dang 'brel pa grub par mi 'gyur te/_de dag ni de la phan 'dogs par byed pa yang ma yin pa'i phyir ro[#]/_/phan 'dogs par mi byed pa yang rten du rigs pa ma yin te/_ha cang
[\[221a.5\]]thal bar 'gyur ba'i phyir ro/_/gzhan yang rgyu mtshan med par rang dbang nyid kyis gyur pa yin na yang yul dang dus nges pa la ltos par mi 'gyur te/_'di ltar gang zhig 'ga' zhig tu cung zad rag las pa'am/_rag ma las pa de ni de la ltos pa med pa'am/_yang na ma yin te/_gang yang rag ma
[\[221a.6\]]las pa rang 'ga' [#]'jug pa de ci'i phyir res 'ga' 'ga' [#]zhig tu ldog par 'gyur/_de lta yin dang dngos po rnams so sor nges pa'i nus pa dang ldan par mi 'gyur la gzhan du na thams cad thams cad la nye bar sbyor bar 'gyur ro/_/gzhan dag ni 'bras bu yod par lta ba la brten nas/_tshad ma
[\[221a.7\]]kun gyi [#]tshad ma nyid/_/ces bya ba la sogs pa 'di brjod de/_'di ltar 'bras bu skyed par nges pa'i phyir dngos po yod pa rnams kho na rgyu dag gis byed kyis[#]/_med pa nam mkha'i me tog la sogs pa'am/_bye ma rnams la til mar ni gang du yang bya bar nus pa ma yin te/_med pa skyed [#]na
[\[221b\]]
[\[221b.1\]]med par khyad par med pa'i phyir thams cad thams cad kyi tshe thams cad du skye bar 'gyur ro snyam du sems pa de ni mi rigs te/_rgyu don med par thal bar 'gyur ba'i phyir ro/_/re zhig khyod kyi lugs kyis cung zad kyang med pa byed pa ma yin la/_yod pa yang ltos pa thams cad
[\[221b.2\]]dang bral ba'i phyir cung zad kyang byar yod pa ma yin pas ci zhig byed pa na de'i byed pa por 'gyur/_de bas na rgyu dang 'bras bu nyid med par 'gyur ro/_/gal te yod pa mngon par gsal bar byed do zhe na/_de ni ma yin te/_de la yang yod pa dang med pa nyid byed pa 'gal ba'i phyir ro/_/
[\[221b.3\]]'di ltar de la yang ci ste yod pa byed dam/_'on te med pa byed ces rnam par rtog pa 'di gnyis 'jug pa yin te ci ste yod pa byed dam/_'on te med pa byed/_de la phyogs dang po la ni khyad par med pa'i phyir byed pa mi 'thad do zhes bstan zin to/_/de la yang mngon par
[\[221b.4\]]gsal ba la brten nas thug pa med par thal bar 'gyur ro/_/phyogs gnyis pa yang ma yin te med pa byed par khas mi len pa'i phyir ro/_/khas len na yang dngos po med pa byed par thal bar 'gyur ba'i phyir ro/_/gzhan yang dngos po las don gzhan du gyur pa'i mngon par
[\[221b.5\]]gsal bar byed dam/_don gzhan du gyur pa ma yin pa byed grang /_gal te don gzhan du gyur pa byed na de'i tshe dngos po la cung zad kyang byas par mi 'gyur ro/_/gzhan byed pa na gzhan byas pa ni ma yin te/_ha cang thal bar 'gyur ba'i phyir ro/_/de dang 'brel pa'i mngon
[\[221b.6\]]par gsal ba gzhan byed do zhe [#]na/_ma yin te/_phan gdags par bya ba ma yin pa nyid kyis de dang 'brel pa ma grub pa'i phyir ro/_/phan 'dogs par byed par khas len na de yang don gzhan yin na thug pa med par thal bar 'gyur ba'i phyir 'brel pa ma grub la/_don gzhan
[\[221b.7\]]ma yin na yang rgyu rnams don med par thal bar 'gyur te/_rten du gyur pa'i dngos po las phan 'dogs par byed pa'i rang bzhin gyi mngon par gsal ba skyed par byed pa'i phyir dang dngos po'i mngon par gsal ba'i rgyu thams cad kyi tshe yod pa'i phyir rtag tu mngon par gsal
[\[222a\]]
[\[222a.1\]]bar thal bar 'gyur ba'i phyir ro/_/phan 'dogs par bya ba ma yin pa gzhan la ltos par yang rigs [#]pa ma yin no zhes rnam pa mang du bstan zin to/_/ci ste don gzhan du mi 'gyur ba ma yin pa'i mngon par gsal ba byed pa'i phyogs de yang rigs pa ma yin te/_khyad
[\[222a.2\]]par du byar med pa'i phyir ro/_/'di ltar don gzhan du gyur pa ma yin pa byed do zhes bya bas dngos po'i rang bzhin byed do zhes bstan pa yin la/_de yang yod pa nyid kyis ltos pa thams cad dang bral ba'i phyir ro/_/[#]byed par mi rigs so zhes bya ba 'di nyid bsam par bya ba yin no/_/gzhan
[\[222a.3\]]yang mngon par gsal ba bzhin du tha mi dad pa'i phyir dngos po yang med par byed par 'gyur ba'am dngos po'i rang gi ngo bo bzhin du mngon par gsal ba yang yod pa nyid byed par thal bar 'gyur la/_de yang rigs [#]pa ma yin te/_bogs dbyung du med pa'i phyir dang /_thug pa med par
[\[222a.4\]]thal bar 'gyur ba'i phyir ro zhes bstan zin to/_/yod pa'i don gyi yul la yang rgyu'i bya ba 'dod pa ni rgyu rnams kyi [#]'bras bu byed pa ldog pa med par thal bar 'gyur te/_der ci zhig dmigs nas rgyu rnams ldog par 'gyur/_'bras bu yod pa'o zhe na ma yin te/_khyed kyi [#]
[\[222a.5\]]lugs kyis de ni sngar yang yod pa'i phyir ro/_/de lta bas na gang gis rgyu yod pa ni med pa nyid skye'i [#]de skyed par byed pa'i rgyu med pa'i [#]phyir nam mkha'i me tog la sogs pa ni ma yin no/_/des na rgyu'i nus pas so sor nges pa'i phyir rgyu dang 'bras bu'i dngos po nges par 'gyur ro/_/
[\[222a.6\]]dngos po thams cad skyed pa'i nus pa yod par khas [#]blang bar bya ba ma yin te/_dngos po rnams kyi nus pa ni thog ma med pa'i rang gi rgyu brgyud pas nges par bya ba'i phyir ro/_/gal te yang tshad ma med pa gzhan gyi bya bar mi nus pa'i phyir de rang las yin par brjod na/_'o na tshad
[\[222a.7\]]ma ma yin pa yang rigs pa 'di [#]nyid kyis rang nyid las yin par 'gyur ba'i phyir 'di ni gyi na'o/_/gang yang tshad ma nyid ces bya ba rnam par shes pa'i don yongs su gcod pa bskyed pa'i nus pa yin la/_nus pa yang rnam par shes pa skad cig ma la brten pa'i phyir yod par bya
[\[222b\]]
[\[222b.1\]]ba nus pa ma yin te/_dus gsum du yang de byed par [#]mi 'thad pa'i phyir ro/_/'di ltar re zhig rnam par shes pa skyes pa las sngar byed pa ma yin te/_brten pa yin pa'i phyir ro/_/brten pa rten pa [#]med par byed par rigs pa ma yin te/_rtsig pa med par ri mo bzhin te/_mi brten pa
[\[222b.2\]]nyid du thal bar 'gyur ba'i phyir ro/_/de nyid kyi phyir lhan cig tu byed par yang rigs [#]pa ma yin te/_rten med pa'i phyir ro/_/rten dang brten pa rtsig pa dang [#]ri mo dag ni cig car rtsom pa ma yin la/_dus de tsam du gnas pa med pa'i sgo nas de nyid skad cig ma yin pa'i phyir skyes pa
[\[222b.3\]]na rnam par shes pa phyis byed pa yang ma yin te/_des na tshad ma thams cad rang las [#]tshad mar brjod par bya'o snyam du sems pa de ni yang dag pa ma yin te/_'di ltar re zhig don yongs su gcod pa skyed par byed pa'i nus pa tshad ma nyid yin na zhes gang smras pa de ni 'brel pa med pa yin te/_
[\[222b.4\]]don yongs su gcod pa ni shes pa'i rnam grangs yin pa'i phyir ro/_nus pa shes pa de nyid la brten pa yin na de skyed par byed pa nyid du 'thad pa ma yin te/_mi brten pa nyid du thal bar gyur pa'i [#]phyir dang /_dus mnyam pa'i rgyu dang 'bras bu'i dngos po mi 'thad pa'i [#]phyir ro/_/
[\[222b.5\]]gang yang brten pa yin pa'i phyir lhan cig dang sngar byed pa ma yin no zhes smras pa de yang mi rigs te/_tha mi dad pas brten pa nyid ma grub pa'i phyir ro/_/khyad par can gyi don bya ba byed pa'i dngos po'i rang bzhin nyid de'i dngos po tsam shes par 'dod pa na nus pa zhes tha snyad du bya'i/_
[\[222b.6\]]don gzhan ni ma yin te/_don gzhan yin na dngos po byed pa po ma yin par thal ba dang 'brel pa yang ma grub bo zhes 'di ni rnam pa mang du dpyad zin to/_/de lta bas na rnam par shes pa'i nus pa rang bzhin du gyur pa ni grub pa dang bde ba tha mi dad pa'i phyir rnam par shes pa'i rang gi
[\[222b.7\]]ngo bo bzhin du rnam par shes pa las sngar med pas de kho na byed do zhes bya bar 'gal ba med do/_/rnam par shes pa dang lhan cig skye'o zhes bya ba yod pa rigs pa kho na ste/_dngos por gyur pa'i chos ni dngos po dang lhan cig grub pa dang /_bde ba gcig yin pa'i phyir ro/_/nus pa
[\[223a\]]
[\[223a.1\]]dngos po las tha dad pa yin du chug mod/_/de lta [#]na yang yod pa dang med pa'i rten mi 'thad pa'i phyir brten pa nyid ma grub ste/_'di ltar re zhig yod pa ni rten ma yin te/_de [#]bdag nyid thams cad kyis grub pas ltos [#]pa med pa'i phyir ro/_/de ni de'i rten du yang
[\[223a.2\]]rigs pa ma yin te/_de ni cung zad kyang mi byed pa'i phyir 'bigs byed dang gangs can bzhin no/_/des gnas pa byed do zhe na/_mtshan nyid de gnas pa ni gnas [#]pa po las tha mi dad pa'i phyir te/_gnas pa'i rang bzhin nyid de ltar khyad par gzhan spangs pa'i sgo nas brjod kyi rten zhes
[\[223a.3\]]gnas pa po'i mtshan nyid byed pa ni ma yin pa'i phyir cung zad kyang mi byed pa kho na'o/_/gnas pa po las gnas pa tha dad pa yin na yang don gzhan du gyur pa'i gnas pa byed pa'i phyir gnas par byed pa po cung zad kyang mi byed pa kho na'o/_/gzhan byed pa na gzhan la cung zad kyang byas
[\[223a.4\]]pa zhes bya ba ma yin pa'i phyir rnam pa gnyi ga ltar na yang gnas par byed pa po ni cung zad kyang mi byed pa nyid do/_/gal te de dang 'brel pa'i dngos po byed do zhe na/_ma yin te gnas par bya ba dang gnas par byed pa gnyis gzhan du gnas pa dang ldan par gnas pa po dag lhan cig
[\[223a.5\]]'brel pa ma grub pa'i phyir dang /_thug pa med par thal bar 'gyur ba'i yang phyir ro zhes bya ba 'di ni phal cher dpyad zin to/_/gzhan yang gal te dngos po'i gnas par byed pa gnas pa las don gzhan du gyur par [#]khas len par byed pa de'i tshe gnas par byed pa'i gnas
[\[223a.6\]]pa [#]yod pa'i phyir dngos po 'ga' zhig kyang 'jig par mi 'gyur la/_gnas pa yod na yang 'jig pa'i rgyu'i dbang gis 'jig par 'gyur ba yin no zhes kyang brjod par mi rigs te/_de yang cung zad kyang mi byed pa nyid kyi phyir 'jig par byed pa nyid du mi rigs so/_/'di ltar de la
[\[223a.7\]]yang ci dngos po las don gzhan du gyur pa'i 'jig pa 'jig pa'i rgyus byed dam/_'on te dngos po nyid yin zhes bya ba'i rnam par rtog pa 'di nyid kho na 'jug pa yin no[#]/_/re zhig dngos po nyid byed pa ni ma yin te/_de ni grub zin pa'i phyir ro/_/gzhan byed na yang dngos po la
[\[223b\]]
[\[223b.1\]]cung zad kyang ma byas pa'i phyir dngos po de'i gnas skabs kho na yin pa'i phyir 'jig pa med pas 'jig pa'i rgyu cung zad kyang mi byed do zhes rgyas par brtan [#]pa'i dngos po brtag par gtan la phab zin to/_/gzhan yang dngos po rang bzhin gyis [#]brtan pa'i rang bzhin yin nam/_mi brtan pa'i
[\[223b.2\]]rang bzhin yin grang /_de la gal te dngos po mi brtan pa'i bdag nyid du rang gi rgyu las skyes pa yin na de'i tshe des rang gi ngo bo grub pa las phyis rang nyid gnas par bya ba ma yin pa'i phyir de ni 'jig pa dang gnas pa'i rgyu gnyi gas [#]cung zad kyang byed pa ma yin no/_ci ste rang bzhin gyi
[\[223b.3\]]brtan pa'i ngo bo nyid yin pa de lta na yang de'i rang bzhin gzhan nyid mi srid pa'i phyir 'jig par byed pa 'ga' yang yod pa ma yin no/_rang nyid gnas pa yin pa'i phyir gnas par byed pa 'ga' [#]yang yod pa [#]yin pas gnas pa dang 'jig pa'i rgyu gnyi ga ltar yang cung zad byed pa ma
[\[223b.4\]]yin no/_/med pa rten yin no zhes bya ba'i phyogs kyang ma yin te/_de ni rang bzhin thams cad dang bral ba nyid kyis brten pa nyid dang bya ba dag mi srid pa'i phyir ri bong gi rwa la sogs pa lta bu yin pa'i phyir nus pa brten pa nyid du ma grub po/_/grub na yang ma nges pa nyid yin te/_
[\[223b.5\]]gzugs la sogs pa la [#]brten pa rnams kyang bum pa dang lhan cig skye bar mthong ba'i phyir dang tshad ma ma yin pa la yang thal bar 'gyur ba'i phyir te/_'di ltar tshad ma ma yin pa yang bzlog pa'i don yongs su gcod pa skyed par byed pa'i nus pa yin la/_rnam par shes pa la brten pa'i
[\[223b.6\]]nus pa yang dus gsum [#]char du yang mi byed pa'i phyir tshad ma nyid gzhan du tshad ma ma yin pa'i bdag nyid kyi nus pa yang gnyis kho na las yin par 'gyur ro/_/gzhan yang gal te dus gsum [#]char du yang shes pa'i nus pa skye bar mi 'gyur ba de'i tshe rnam par shes pa nus pa
[\[223b.7\]]thams cad kyis [#]stong par 'gyur te/_gang gi chos 'ga' zhig dus gsum du yang mi skye ba de ni ji ltar de'i yin par 'gyur te/_dper na nam mkha'i lus can nyid bzhin no/_/gang gis rnam par shes pa 'di dag dus gsum char [#]du yang ma bsgrubs [#]pa yin na yang de dang lhan cig
[\[224a\]]
[\[224a.1\]]'brel pa nyams su myong bar 'gyur ba zhes bya ba nus pa dag gi ngo mtshar ba'i mig 'phrul 'dis su zhig gis bslabs/_gal te 'di la ngo mtshar chen po ci zhig yod/_rtag pa'i phyir nyams su myong ba yin no zhe na/_ma yin te/_nges pa med pa'i phyir thams
[\[224a.2\]]cad nus pa thams cad dang ldan par thal bar 'gyur ba'i phyir ro/_/gang gis 'di dag shes pa kho na'i yin par 'gyur ba gzhan gyis ni ma yin no zhes bya bar rag ma las pa'i chos ni so sor nges pa'i dngos po dang ldan pa la rgyu nges pa 'ga' zhig kyang ma mthong ngo /_/de lta
[\[224a.3\]]yin na [#]rgyu mtshan med pa'i phyir 'di thams cad kyi yin par 'gyur ro zhes 'di ni bstan zin to/_/de dag gi cung zad kyang mi byed pa ni 'ga' zhig gi rten du rigs pa yang ma yin te/_rtag pa nyid kyi rang bzhin gyi khyad par 'ga' zhig byar med pa'i phyir te spros pas chog go/_/yang rnam
[\[224a.4\]]pa gzhan gyi dam bca' ba'i don brtag [#]par bya ba'i phyir/_tshad ma kun gyis tshad ma nyid/_/ces bya ba la sogs pa smos te/_'di skad du bstan pa yin te/_rang las tshad ma nyid yin te/_/zhes bya ba 'dis ni don 'di mngon par 'dod pa yin te/_rang nyid kyis te rgyu gzhan
[\[224a.5\]]la ma ltos pa'i dus phyis skyes pa rnams kyi [#]'jug pa ste rgyu'i dngos po zhes bya ba'i tha tshig go/_/des na ji skad du bshad pa'i skyon gyi go skabs med do zhes bya ba ni gzhan gyi bsam pa'o/_/de la tshad ma rnams kyi rang gi 'bras bu rang la [#]yod pa'i tshad ma nyid nges pa yin nam/_
[\[224a.6\]]don nges pa yin/_rang gi 'bras bu bya ba 'di rgyu la ltos pa ma yin no/_/'o na de dag gang la ltos she na/_bdag nyid thob par zhes bya ba la sogs pa smos te/_spyir dngos po rnams kyi bdag nyid thob pa rgyu la ltos pa nyid du bstan nas/_shes pa la yang sbyar bar bya [#]ba'i
[\[224a.7\]]phyir/_de lta bas na skye ba tsam/_/zhes bya ba la sogs pa smos te/_rang nyid kyi yon tan la zhes bya ba ni nges pa skyed pa la ltos nas gnas gzhi'i bdun pa yin no/_/'di skad du zhes bya ba [#]rnams kyi rang la yod pa'i yon tan phyin ci ma log pa rtogs pa'i bdag nyid dang
[\[224b\]]
[\[224b.1\]]rnam par dag pa'i rgyus bskyed pa nyid ces bya ba de lta bu la sogs pa gang dag yin pa de dag nges pa bskyed par bya ba la 'di dag rgyu rnams la ltos pa yod pa ma yin no zhes bstan pa yin no/_/de lta na 'o na ji ltar de dag de la rgyu'i dngos por 'gyur zhe na/_tshad ma yin don rnams nges
[\[224b.2\]]pa/_/zhes bya ba la sogs pa smos te/_tshad ma nyid dang don de gzhal bya yin pas tshad ma nyid don dag go/_/de dag gi nges pa ste de bskyed pa la zhes 'brel to/_/don nges pa ni lta ba'i shes pa la ltos nas brjod do[#]/_/gzhan dag ni rang nyid nges pa'i bdag nyid yin pa'i
[\[224b.3\]]phyir ro/_/'jug ste zhes bya ba ni rgyu'i dngos po zhes bya ba'i don to/_/bum pa skye la zhes bya ba la sogs pa [#]bum sogs bzhin zhes bya ba'i dpe ston pa yin no/_/de ltar dam bca' ba'i don mi 'gal bar bsgrubs nas de'i ngo bo nges pa'i phyir zhes bya ba'i gtan tshigs 'di'i
[\[224b.4\]]khyab pa bsgrub par bya ba'i phyir/_de ltar mtha' [#]yang zhes bya ba la sogs pa smos te/_mtha' zhes bya ba ni shes pa thams cad kyi phyi ma zhes bya ba'i don to/_/de zhes bya ba ni tshad ma'o/_/ci'i phyir gdon mi za bar khas blang bar bya ba yin zhe na/_tshad ma gzhan la rag las
[\[224b.5\]]na[#]/_/zhes bya ba la sogs pa smos so/_/'di nyid ston pa ni rtsa ba can gyi zhes bya ba la sogs pa smos te/_rtsa ba ni dang po'i shes pa'o/_/de gang la yod pa ni rtsa ba can te de dang 'du ba zhes bya ba'i tha tshig go/_/de ltar gzhan las tshad ma nyid ni res 'ga' don byed pa la
[\[224b.6\]]mi slu [#]ba'i shes pa las sam/_rgyu'i yon tan yongs su shes pa las yin grang /_de la re zhig phyogs dang po ni ma yin no zhes bstan pa'i phyir/_ji ltar dang po'i shes pa ni/_/zhes bya ba la sogs pa smos so/_/yang ci ste don bya ba la mi slu [#]ba'i shes pa rang las tshad mar 'dod
[\[224b.7\]]de des na thug pa med par mi 'gyur ro snyam na/_gal te 'ga' zhig ces bya ba la sogs pa smos te/_phyogs gnyis pa la yang thug pa med pa'i skyon bstan par bya ba'i phyir/_gal te de ltar zhes bya ba la sogs pa smos te/_yon tan la rag las zhes bya ba ni rgyu'i yon tan yongs
[\[225a\]]
[\[225a.1\]]su shes pa la rag las pa ni tshad ma nyid do/_/yod pa ma yin no zhes bya ba ni yod pa'i tha snyad du rung ba yod pa ma yin no zhes bya ba'i don to/_/de la yang zhes bya ba ni yon tan yongs su gcod pa'i tshad ma la'o/_/gzhan gyis yongs su bcad [#]pa yis/_/yon
[\[225a.2\]]tan rag las zhes bya ba ni tshad ma gzhan gyis yongs su bcad pa'i yon tan gang yin pa de nges pa la rag las pa'i tshad ma nyid ces bya ba'i don to/_/'dir dpe bshad pa ni/_dang po bzhin du zhes bya'o[#]/_/ji ltar dang po'i shes pa la tshad ma gzhan gyis yongs su bcad pa'i
[\[225a.3\]]yon tan la rag las pa tshad ma nyid yin pa de bzhin du gzhan la'ang yin no zhes bya ba'i don to/_/snga ma bzhin zhes bya ba ni mi slu [#]ba tshad ma nyid du nges pa bzhin no/_/de dang der zhes bya ba ni snga ma snga ma'i yon tan gyi [#]shes pa la'o/_/ci ste thug pa med pas 'jigs nas yon tan
[\[225a.4\]]gyi shes pa rang nyid las tshad ma nyid yin par khas len par byed pa de'i tshe don gyis rnam par shes pa la yang ci zhig sdang /_gang gis de gzhan las tshad ma nyid du 'dod kyi rang las ma yin pa zhes bya ba'i [#]rgyu cung zad kyang ma [#]mthong ngo /_/de lta bu ni mtha' ma mthong ba'i bya bzhin
[\[225a.5\]]du shin tu ring bar song na yang [#]de nyid du 'ong dgos pa'i [#]mi gnas pa'i phyogs len pas chog go/_/'di nyid ston pa ni/_ci ste yon tan zhes bya ba la sogs pa smos te/_yon tan la rag las pa ni yon tan nges pa la rag las pa'i tshad ma gang la yod pa de la de skad ces
[\[225a.6\]]bya'o/_/'di snyam du mi slu [#]ba dang yon tan shes pa dag ni rtsa ba'i shes pa las khyad par yod de/_de nas de dag rang nyid las tshad ma yin gyi gzhan ni ma yin no snyam du sems na/_de [#]phyir gang gi [#]mthu yis ni/_/zhes bya ba la sogs pa smos te/_gal te shes pa rang
[\[225a.7\]]las tshad ma nyid ma yin no/_/de lta na shes [#]pas thams cad tshad mar thal bar 'gyur ro zhe na/_de'i phyir kun la spyir btang bas/_/zhes bya ba la sogs pa smos te/_spyir btang ba ni spyir brjod pa ste/_de la yod pas spyir btang ba can no/_/gnod pa ste don rnam pa
[\[225b\]]
[\[225b.1\]]gzhan du 'dzin pa dang rgyu sun phyung ba'i shes pa yin pas gnod pa dang rgyu sun phyung ba'i shes pa dag go/_/'on te tshad ma ni spyir btang ba can du gnas pa ma yin nam ji ltar sel bar byed/_gal te gnod pa dang rgyu sun phyung ba'i shes pa dag gis tshad ma yin par rtogs par ston
[\[225b.2\]]par byed na/_de yang de dag gis don rtogs par byed pa na gzhan las yin par 'gyur ro/_/'di ltar 'dod pa kho na'o zhe na/_de lta na tshad ma nyid du 'di la yang thug pa med par 'gyur ro zhe na/_de'i phyir/_'di ni gzhan la rag las kyang /_/zhes bya ba la sogs pa smos te/_
[\[225b.3\]]gal te tshad ma ma [#]yin pa tshad ma yin pa las 'gyur na thug pa med par 'gyur zhe [#]na/_gang gi phyir rigs mi 'dra ba las tshad ma ma yin par 'dod la/_de yang rang nyid las gnas pa'i phyir thug pa med pa [#]gang las yin/_'di nyid ston pa ni/_ji ltar tshad ma gzhan dag
[\[225b.4\]]gis[#]/_/zhes bya ba la sogs pa smos te/_rigs mi mthun pa ni tshad ma ma yin no/_/'di yang /_rtsa ba brtan par gnas pa nyid/_/ces bya ba 'di dang sbyar ro/_/gzhan gyi rgyu can phyir zhes bya ba ni gtan tshigs bstan pa ste/_tshad ma'i mtshan nyid kyi gzhan gyi rgyu gang la
[\[225b.5\]]yod pa zhes tshig rnam par sbyar ro/_/rtsa ba brtan par gnas pa nyid/_/ces bya ba ni brtan [#]pa ste/_thug pa med pa la sogs pa'i skyon gyis ma [#]g.yos pa'i rtsa ba gnas pa gang la yod pa de ni de lta bu yin la de'i dngos po ni de nyid yin no/_/'di snyam du gal te yang gnod
[\[225b.6\]]par byed pa'i shes pa la ma ltos [#]pa'i tshad ma nyid yin pa de lta na yang gnod pa med pa nyid du rtogs pa kho nas gzhan tshad ma ma yin pa nyid du [#]bsgrub par nus pa yin gyi gzhan du ni ma yin no snyam du sems na/_de'i phyir re zhig don gzhan zhes bya ba la sogs pa smos te/_sel
[\[225b.7\]]bar byed ces pa ni spong ba ste/_tshad ma nyid yin pa 'gegs par byed ces bya ba'i tha tshig go/_/'di snyam du gnod par [#]byed pa'i shes pa la yang dang po'i shes pa bzhin du gnod par byed pa gzhan srid pa kho na ste/_gang gis 'di'i gnod byed med pa nyid nges par 'gyur
[\[226a\]]
[\[226a.1\]]ba ni ji ltar de la gnod par byed pa gzhan la [#]ltos pa ldog pa yin snyam du sems na/_de'i phyir de la yang zhes bya ba la sogs pa smos te/_de la yang la lar zhes bya ba'i don gzhan du nges par 'dzin pa'i mtshan nyid kyi gnod par byed pa'i shes pa la dogs pa
[\[226a.2\]]skye ba zhes bya ba ni skyes bu'o/_/snga ma dang zhes bya ba ni dang po'i shes pa dang ngo /_/de yang zhes bya ba ni gnod pa la ltos pa'o/_/nyung ngus zhes bya ba ni 'bad pa zhes bya ba lhag ma'o/_/ji ltar ldog ce na/_gal te 'di yis [#]gzhan tshol ba'i/_/zhes bya ba la sogs pa smos te/_
[\[226a.3\]]gal te nges par dpyad pas gnod par byed pa de la yang gnod par byed pa [#]gzhan skye bar 'gyur ba de'i tshe bar ma gsum pas gnod pa'i phyir dang po kho na tshad mar 'gyur ro/_/ci ste mi skye na rtsa ba'i rgyu med pa'i phyir de'i tshe [#]stobs dang ldan pa 'di gnyis pa de nyid kyis dang po la
[\[226a.4\]]gnod par 'gyur ba'i phyir des de'i tshad ma nyid sel bar 'gyur ba yin no/_/spong mi byed ces bya ba ni 'da' bar mi byed pa'o/_/'di su zhig ce na/_skyes bu zhes bya ba lhag ma'o/_/ci ste gang gi [#]yongs su rtogs [#]par byed pa'i shes pa gsum du nges par 'gyur ba shes pa gsum
[\[226a.5\]]pa la yang shes pa gnyis pa bzhin du gnod par byed pa la ltos par ci'i phyir mi 'gyur zhe na/_de'i phyir/_de ltar gnod pa ma skyes pas/_/zhes bya ba la sogs pa smos te/_gnod par byed pa ma skyes pa ma byung ba gang la yod pa ni rtogs pa'o[#]/_/ci'i phyir dogs
[\[226a.6\]]par mi bya zhe na/_gnod par byed pa las skyes kyang /_/zhes bya ba la sogs pa smos te/_nyams pa ni 'jig pa ste/_de kho na nyid las nyams pa'i phyir ro/_/de skad du yang zhes bya ba la sogs pas 'di nyid yid ches pa'i tshig gis sgrub [#]par byed pa ma [#]yin no/_/nor
[\[226a.7\]]lha'i bu zhes bya ba ni khyab 'jug gis so/_/kun ti las skyes pa ni kun ti'i bu ste srid sgrub po/_/de lta na gal te dang po'i shes pa la yang gnod pa'i dogs par mi 'gyur te/_de lta yin dang shes pa thams cad kyang tshad mar thal bar 'gyur ro zhes dogs pa la/_des na
[\[226b\]]
[\[226b.1\]]gang du zhes bya ba la sogs pa smos te/_gang la ji srid du gnod pa de srid du gnod pa dpyod pa ma skyes pa na yang de'i bdag nyid la ste/_blo de la de med do zhes rtogs so zhes khong nas dbyung ngo /_/gang du gnod pa ji tsam zhig srid ces bya ba 'di bstan pa'i phyir/_yul dus zhes bya
[\[226b.2\]]ba la sogs pa smos te/_yul dang dus dang skyes bu dang gnas skabs gang yin pa de la de skad ces bya ste [#]de dag gi tha dad pa zhes bsdu'o/_/yul la sogs pa'i tha dad pa [#]'di yang 'ga' zhig la 'ga' zhig gnod par byed pa yin gyi[#]/_thams cad thams cad la ni ma yin no/_/
[\[226b.3\]]thams cad thams cad kyi dogs pa med do zhes bstan pa'i phyir/_yul thag ring por zhes bya ba la sogs pa smos te/_la lar zhes bya ba ni smig [#]rgyu la sogs pa'o[#]/_/gzhan du dogs zhes bya ba ni gzhan du chu la sogs pa dogs pa'o/_/drung du phyin pa tsam zhes bya ba ni
[\[226b.4\]]gnod pa'i mtshams zhes bya ba dang sbyar ro/_/'di skad du bstan pa yin te/_gang la yul thag ring ba nyid 'khrul pa'i rgyu mtshan yin pa der ni gnod par byed pa yod pa dang med pa nges par bya ba'i phyir drung du 'gro ba tsam nyid la ltos par bya ba yin gyi/_de la dus la sogs
[\[226b.5\]]pa la [#]ltos par mi bya ste/_de la de 'khrul pa'i rgyu mtshan ma yin pa'i phyir ro/_/'dir dper [#]brjod pa 'chad pa ni/_smig rgyu la sogs blo bzhin no/_/zhes bya ba ste/_smig rgyu la sogs pa'i blo ni smig rgyu la chu la sogs par 'khrul pa'o/_/sogs pa'i sgras chung ngu la chen po
[\[226b.6\]]nyid kyi blo dang /_dper na thag ring po'i mya ngam [#]chen po la chung ngu'i blo ste/_de lta bu la sogs pa gzung [#]bar bya'o/_/de yang drung du phyin pa rnams la dus la sogs pa la ltos pa yod pa ma yin no/_/de bzhin du dus la sogs pa la yang gang la 'khrul pa'i rgyu mtshan srid pa gang
[\[226b.7\]]yin pa de nyid la ltos par bya ba yin gyi gzhan ni ma yin no/_/'di dpe'i sgo nas ston te/_de la dus kyi [#]khyad par gyi dbang du byas nas/_de ltar dmag gi [#]dus dag tu/_/zhes bya ba la sogs pa smos te/_dus gang la dmag dang 'brel pa yod pa de la de skad ces bya'o/_/
[\[227a\]]
[\[227a.1\]]skyes bu'i khyad par gyi dbang du byas nas de bzhin zla ba gnyis zhes bya ba la sogs pa smos te/_rab rib can la sogs pa [#]zla ba gnyis pa la sogs pa'i shes pa la skyes bu gzhan la dris pa nyid [#]las rnam pa gzhan kho nar nges kyi de la dus la sogs pa la ltos pa
[\[227a.2\]]ni yod pa ma yin no/_/gnas skabs tha dad pa'i dbang du byas nas/_chags sdang zhes bya ba la sogs pa smos te/_de [#]med phyir zhes bya ba ni 'dod chags la sogs pa'i gnas skabs med pa'i phyir ro/_/bu lon zhes bya ba la sogs pa [#]'jig rten gyi tha snyad kyis kyang
[\[227a.3\]]rtag [#]pa byed pa shes pa gsum kho na la ltos pa yin no zhes ston pa yin no/_/gzhan yang gal te mngon sum la sogs pa [#]gzhan las tshad mar grub kyi [#]sgra las byung ba ma yin pa de lta na yang kho bo cag gi phyogs grub pa kho na ste/_'di ltar rtsom pa [#]thams cad kyi 'bras bu
[\[227a.4\]]ni skul bar byed pa tshad ma nyid du bstan pa yin la/_sgra las byung ba'i tshad ma yang rang las tshad mar grub pa na skul bar byed pa tshad ma nyid du grub pa'i phyir kho bo cag gzhan la tshad ma nyid du sgrub par byed pa'i phyir kho bo cag gi 'bad pas ci zhig bya snyam du sems na/_sgra las
[\[227a.5\]]byung ba'i tshad ma rang las tshad ma nyid du bstan pa'i phyir/_nyan [#]pa brjod pa po dag gis/_/zhes bya ba la sogs pa smos te/_sgra las byung ba'i shes pa'i tshad ma ni rnam pa gnyis te/_rtag pa'i ngag gis bskyed pa dang /_yid la gnas pa'i ngag gi rgyu la yod pa'o/_/de la
[\[227a.6\]]rnam pa gnyis po 'di la rgyu sun ma [#]phyung ba nyid ston pa yin te/_re zhig rtag pa'i ngag gang yin pa de la nyan pa po dang smra ba pos byas pa'i nyes pa srid pa ma yin te/_rtag tu rig pa'i bla ma ngag gis de 'don du bcug pa po rnams dang 'don pa po rnams kyis bskyangs pa'i phyir ro/_/gang yang
[\[227a.7\]]yid ches pas smras pa de la yang brtse ba la sogs pa'i yon tan dag gi nyes pa rnams bkag pa'i phyir ro/_/rnam pa gzhan gyis kyang ngag rtag pa nyid sun ma phyung ba nyid du bstan pa'i phyir/_yang na byed pa med [#]na zhes bya ba la sogs pa smos te/_nyes pa ni 'dod chags la sogs
[\[227b\]]
[\[227b.1\]]pa ste/_skyes bu'i chos yin pa'i phyir byed pa po nyid la brten te/_de dag ji ltar brten pa po log pa na skyes bus ma byas pa'i ngag dag las gnas par 'gyur te/_de la mi rtag pa nyid du thal bar 'gyur ba'i phyir ro/_/brten pa'i chos ni 'di yin te/_rten gyi [#]rjes su byed pa gang
[\[227b.2\]]yin pa'o/_/'on te yon tan dag gi nyes pa rnams bsal [#]ba'i phyir yid ches pa'i tshig tshad ma nyid du khas len na yon tan dag las tshad ma nyid yin par khas blangs par 'gyur ro/_/de lta yin dang 'di la yang thug pa med par 'gyur ro zhes dogs pa la/_de la skyon med
[\[227b.3\]]ces bya ba la sogs pa smos te/_skyon med pa dang yon tan gyi bdag nyid kyi rang bzhin gang la yod pa de la de skad ces bya'o/_/de ltar bstan zhes bya ba ni/_gal te de ltar mngon sum sogs/_/tshad ma yon tan la rag [#]las/_/zhes bya ba la sogs pas so[#]/_/de
[\[227b.4\]]bsal zhes bya ba ni yon tan bsal ba'o/_/nyes pa med pa mtshon pa'i zhes bya ba nyes pa dang bral ba'o/_/yon tan rnams kyi bya ba ni nyes pa dgag pa tsam yin gyi tshad ma byed pa la ni ma yin no snyam du bsams pa yin no/_/'on te nyes pa med par nges pa la tshad ma nyid du khas
[\[227b.5\]]len na yang thug pa [#]med pa yin no zhes bya ba'i gzhan gyi dogs pa bsu ba'i phyir/_yon tan dag las nyes med na/_/zhes bya ba la sogs pa smos te/_'di ltar nyes pa med pa ni yon tan yongs su shes pas nges pa yin la/_yon tan yongs su shes pa yang slar
[\[227b.6\]]yang nyes pa med pas tshad ma nyid du nges la/_de la yang nyes pa med pa ni yon tan dag la [#]yongs su shes la de lta [#]na yang de lta bu yin no zhes bya ba de lta bu'i rnam par gzhag pa thams cad nyams pa thug pa med pa'i gnas skabs de nyid son 'dug pa yin no/_/skyon
[\[227b.7\]]'di med de [#]zhes bya bas lan 'debs par byed de/_de dag yod na zhes bya ba ni yon tan rnams yod na'o/_/gal te skye bar mi 'gyur mod/_/de las cir 'gyur zhe na/_de rnams kyis zhes bya ba smos te/_tshad ma nyid ni bsal [#]ba min/_/zhes bya ba dang sbyar ro/_/ci'i phyir
[\[228a\]]
[\[228a.1\]]zhe na/_mi shes nyid phyir ro/_/yon tan gyis [#]bkag pa'i phyir nyes pa rnams med pa kho na las ma skyes [#]pa nyid yin no/_/ma bsal ba yi dbang po ni/_/zhes bya ba ni ma bsal ba'i phyir grub pa yin te/_spyir btang ba dmigs kyis bsal ba dang bral ba ni [#]rang
[\[228a.2\]]bzhin du grub pa nyid kyi phyir ro/_/'dir yang zhes bya ba ni yid ches pa dag la ste/_yang gi sgra ni skyes bus ma byas pa 'ba' zhig tu ma zad ces bya ba'o[#]/_/gal te 'ga' zhig tu skyes bus byas pa'i ngag la nyes pa mi 'byung ba de ltar yang srid pa kho na yin te/_de dag ni de la [#]
[\[228a.3\]]brten pa nyid kyi phyir ro/_/de ltar [#]yin dang ji ltar yon tan rnams yod pa tsam gyis nyes pa bzlog par nus pa ma yin nam/_de ji ltar/_mi shes pa'i phyir da rnams kyis[#]/_/tshad ma nyid ni bsal ba min/_/zhes bya ba 'di ji ltar brjod ces dogs nas/_nyes pa yod dam zhes bya
[\[228a.4\]]ba la sogs pa smos te/_'di snyam du kho bo cag gis gdon mi za bar skyes bus byas pa'i tshig tshad ma nyid du bsgrub [#]pa ni ma yin mod kyi/_'on kyang 'dir rtsom pa 'di thams cad rig [#]byed tshad ma nyid du grub par bya ba'i phyir yin la/_de la gal te skyes bus byas pa'i tshig
[\[228a.5\]]tshad ma ma [#]yin pa nyid du gyur pa de lta na yang rig byed la tshad ma cung zad kyang med de/_nyes pa'i dogs pa med pa nyid kyi tshad ma nyid du grub pa'i phyir ro [#]snyam du sems so/_/des na ltos pa med pa'i phyir/_/zhes bya ba la ji skad du bshad pa las de lta bas na rig byed ni tshad
[\[228a.6\]]ma ma yin te/_ltos pa med pa'i phyir ro/_/de ltar rkyen gzhan rnams skyes bu gzhan la ltos par bya ba [#]ma yin te/_'di dag ni rang nyid kyis rtogs pa yin no zhes bshad pa yin no/_/gzhan yang ci tshad ma gzhan gyis yongs su bcad pa'i don la 'jug par 'dod dam/_'on
[\[228a.7\]]te ma yin zhes bya ba phyogs rnam pa gnyis so/_/de la re zhig gal te mi 'dod do zhes bya ba'i phyogs gnyis pa yin na/_de'i tshe rig byed rang las tshad ma grub pa yin no zhes ston pa ni/_rig byed don la zhes bya ba la sogs pa smos te/_rig byed don ni me la sbyin sreg byas
[\[228b\]]
[\[228b.1\]]pas mtho ris su 'gyur ro zhes bya ba la sogs pa'o/_/tshad ma gzhan gyis zhes bya ba [#]ni rig byed las [#]mngon sum la sogs pas so/_/'brel pa ni yul gcig pa nyid du 'brel pa ste/_de bkag pa ni ma 'brel pa'o/_/de nyid ces bya ba ni [#]'brel pas so/_/'di zhes bya
[\[228b.2\]]ba ni rig byed do/_/gal te 'jug par 'dod do zhes bya ba'i phyogs yin na de'i tshe bzung [#]zin pa 'dzin pa'i phyir dus phyis byung ba'i shes pa tshad ma nyid du mi 'gyur ro zhes bstan pa'i don du/_gzhan du zlos pa nyid yin no zhes bya ba smos te/_gzhan du ste gal te tshad [#]ma gzhan
[\[228b.3\]]gyi rtogs pa'i don la yang tshad ma 'jug par 'dod na/_de'i tshe de ni gzhan gyis gsal bar byed pa'i phyir zlos pa nyid yin pas dran pa la sogs pa bzhin du tshad ma ma yin pa nyid du thal bar 'gyur ro/_/de lta bas na gang tshad ma ma yin pa de ni tshad ma dang ma 'brel pa la
[\[228b.4\]]ltos pa ma yin pa'i phyir tshad ma thams cad ni rang las tshad ma nyid du grub pa yin no snyam du bsams pa yin no[#]/_/'di nyid ston pa yin no/_/gzhan la yang ni zhes bya ba la sogs pa ste/_rig byed las gzhan mngon sum la sogs pa la yang ngo /_/don mtshungs can
[\[228b.5\]]rnams zhes bya ba ni yul gcig pa rnams so/_/gcig nyid kho na zhes bya ba ni dang po ste gzhan dag ni zlos pa kho na yin pa'i phyir ro/_/dus phyis 'byung ba'i shes pa de dag las dang po ni tshad ma nyid du rigs pa yang ma yin te/_de dag bzung [#]zin pa'i yul can nyid kyi rang bzhin
[\[228b.6\]]tshad ma ma yin pa'i phyir ro/_/'on te mun pa la sogs pa'i phyogs su dang dang [#]po'i shes pas bzung [#]zin pa'i don yang snang ba gsal ba'i gnas skabs na tshad ma phyi ma phyi ma yongs su gcod par mthong ba nyid ma yin nam zhes dogs pa la gang la yang zhes pa la sogs pa smos
[\[228b.7\]]te/_don nges par ma bzung ba'i phyir shes pa snga ma tshad ma ma yin no snyam du bsams pa yin no/_/gzhan yang gal te tshad ma gzhan dang 'brel pa tshad ma nyid yin na de lta na lan cig skyes nas zhig pa'i don gyi yul can gyi shes pa dang nye na rna ba'i blo tshad ma nyid du mi 'gyur te/_
[\[229a\]]
[\[229a.1\]]de'i yul la tshad ma gzhan mi 'jug pa'i phyir ro zhes ston pa ni lhan cig skyes nas zhes bya ba la sogs pa ste/_mig la sogs pa 'brel med pa'i[#]/_/zhes bya ba ni yul gcig pa nyid du yang 'brel pa'i sbyor ba ni gang zhig tshad ma gzhan dang 'brel pa la ltos pa
[\[229a.2\]]med pa de ni rang nyid las tshad ma yin te/_dper na rna ba'i shes pa dang lhan cig skyes nas zhig pa'i yul can gyi shes pa bzhin no/_/rig [#]byed kyi don gyi yul can gyi shes pa yang tshad ma gzhan dang 'brel pa la ltos pa med pa nyid do zhes bya ba ni rang bzhin gyi gtan
[\[229a.3\]]tshigs so/_/'di ni rna ba'i zhes bya ba la sogs pas dpe sgrub par byed pa ma tshang ba med pa nyid du dogs par byed de/_'di [#]ltar sgra gcig la mang po nyan pa'i blo nyid ni nyan pa'i shes pa gzhan 'jug pa'i phyir tshad ma gzhan dang 'brel pa la ltos nas yang dag pa nyid du
[\[229a.4\]]nges pa yin no zhe na/_rig byed la yang zhes bya ba la sogs pas lan 'debs par byed de/_des bskyed pa'i rnam shes gzhan dang 'brel phyir zhes bya ba ni rig byed kyis skyed [#]pa'i shes pa gzhan dang 'brel pa'i phyir ro/_/gnyi ga la yang zhes bya ba ni rna ba'i blo dang rig byed kyi
[\[229a.5\]]don gyi blo dag la'o/_/'di skad du bstan pa yin te tshad ma gzhan dang 'brel pa la ltos pa med pa'i phyir ro [#]zhes bya ba 'di ma bsgrubs [#]par byed pa gzhan gyis skyed par byed pa'i tshad ma gzhan rjod par byed pa yin gyi/_sgrub par byed pa gcig gis bsgrub par bya ba ni ma yin
[\[229a.6\]]te/_des na khyad par dang bcas pa'i gtan tshigs yin pa'i phyir dpe sgrub par byed pa ma tshang ba nyid ma yin no snyam du bsams pa yin no/_/rgyu gzhan gyis byas shes pa yi[#]/_/zhes bya ba ni 'di rgyu gzhan yang yin la shes pa yin pas de skad ces bya'o/_/de'i mi slu ba zhes
[\[229a.7\]]tshig rnam par sbyar ro/_/ci ste sgrub par byed pa gcig gis bsgrub par bya ba'i tshad ma gzhan 'jug pa tsam gyis kyang gzhan las tshad ma nyid du 'dod pa de'i grub pa la sgrub pa yin no snyam du bsams nas/_ji ltar dbang po gcig ces bya ba la sogs pa smos te/_rgyu rtag
[\[229b\]]
[\[229b.1\]]pa zhes bya ba ni [#]'di ni rna ba'i shes pa bzhin [#]dang /_'brel phyir tshad ma nyid ce na/_/zhes smras pa'i phyir ro/_/ji ltar rig byed la brjod par bya ba yin zhe na/_de'i phyir/_'di ltar tshig ni gcig pu yis/_/zhes bya ba la sogs pa smos te/_brtan par zhes bya ba ni
[\[229b.2\]]the tshom dang phyin ci log dang bral ba'i phyir ro/_/rnam shes yul gzhan sogs shes kyis/_/zhes bya ba'i [#]sogs pa'i sgras skyes bu gzhan la sogs pa'i shes pa gzung ngo /_/gtan tshigs 'di ma grub pa yang ma [#]yin no zhes bstan par bya ba'i phyir/_sgra rnams kyi [#]zhes bya
[\[229b.3\]]ba la sogs pa smos te/_re zhig mngon sum gyis bsgrub [#]par bya ba ma yin te/_rig byed kyi don dbang po las 'das pa yin pa'i phyir ro snyam du bsams [#]pa yin no/_/rjes su dpag pas kyang ma yin te/_ha cang thal bar 'gyur ba'i phyir ro/_/sgra rnams kyi zhes bya
[\[229b.4\]]ba ni rig byed kyi zhes bya ba ni lhag ma'o/_/yang na skabs kyi khyad par rtogs pa yin no/_/'di snyam du mngon sum gyi tshad ma nyid rjes su dpag pa'i bsgrub par bya ba kho na'o snyam du sems na tshad ma rnams kyis [#]zhes bya ba la sogs pa smos te/_mngon sum bzhin du rjes
[\[229b.5\]]su dpag pa de [#]yang rjes su dpag pa gzhan gyis [#]bsgrub par bya ba yin na thug pa med par 'gyur ro/_/ci ste rjes su dpag pa zhes bya ba'i sgrub par byed pa'i tshad ma nyid gzhan gyis [#]bsgrub par bya ba ma yin na de'i tshe mngon sum la sogs pa de'i bsgrub par bya ba de yang
[\[229b.6\]]bsgrub par mi 'gyur te khyad par med pa'i phyir ro/_/mngon sum la sogs tshad ma zhes bya ba la sogs pas sangs rgyas pa'i gtan tshigs ma grub pa nyid du sgrub par byed pa yin te/_gal te tshad ma rnams tshad ma gzhan la ltos par ma gyur na mngon sum la sogs pa tshad
[\[229b.7\]]ma'o snyam pa'i nges pa 'dir mi 'gyur ro[#]/_/de lta yin dang tha snyad thams cad rgyun chad par 'gyur ro/_/tshad ma 'dzin pa las snga rol zhes bya ba la sogs pas lan 'debs par byed de/_'di skad du bstan pa yin te/_gal te yang tshad ma rang gi ngo bo [#]nges pa la tshad ma
[\[230a\]]
[\[230a.1\]]gzhan la ltos pa de lta na yang tha snyad rgyun chad par mi 'gyur te/_don yongs su gcod pa la tshad ma gzhan la mi ltos pa'i phyir ro/_/gal te don yongs su gcod pa yin na de'i tshe de tsam kho nas tha snyad thams cad yongs su rdzogs pa'i phyir rang gi ngo bo la
[\[230a.2\]]nges pa dang ma nges pa dpyad pas ci zhig bya/_'di ni don nges par bya ba'i don du yin pa'i phyir ro zhes bya ba ni bsdus pa'i don to/_/yan lag gi don brjod par bya ste 'dzin pa las snga rol zhes bya ba ni 'di tshad ma'o snyam pa'i nges pa de las snga rol zhes bya ba'i don to/_/rang gi
[\[230a.3\]]ngo bos zhes bya ba ni don yongs su gcod pa'i bdag nyid kyis so/_/ltos med ces bya ba ni rang gi don yongs su gcod pa la tshad ma gzhan la ltos pa med ces bya ba'i don to/_/de ni rang gi don rtogs pa la ste/_nges pa las dus phyis kyi rjes su dpag pa la sogs pa'i
[\[230a.4\]]tshad ma rnams kyis 'jal bar byed pa yin te/_ji skad du don ma shes par 'ga' zhig gis kyang blo dmigs pa ma yin te/_shes na rjes su dpag pas rtogs pa yin no zhes zer ba bzhin no/_/'di snyam du blo ma rtogs par rang gi don yongs su gcod pa nyid rigs pa ma [#]yin te/_
[\[230a.5\]]ji skad du/_dmigs pa mngon sum ma yin na/_/don mthong rab tu 'grub mi 'gyur/_/zhes bshad pa yin no zhes dogs pa la/_ji ltar rigs pa ma yin pa'i/_/zhes bya ba la sogs pa smos te go bar zad do/_/gal te de lta na tshad ma ma yin pa yang tshul 'dis rang nyid
[\[230a.6\]]las yin par thal bar 'gyur ro zhe na/_tshad ma ma yin pa yang [#]rang don la/_/zhes bya ba la sogs pa smos te/_tshad ma ma yin pa ni tshad ma ltar snang ba'i phyir de yod pa tsam gyis rang gi don log pa nyid du yongs su gcod pa yin te/_de lta bas na log pa nyid de[#]/_log
[\[230a.7\]]pa'i don yongs su gcod [#]pa nyid dang 'di'i tshad ma gzhan med par 'dzin par mi nus pa'i phyir de gzhan las yin par rnam par gzhag go/_/'on te tshad ma la yang mtshungs pa ma yin nam/_'di ltar de yang rang gi don la lar tshad ma ma yin pa ltar snang ba yin no zhe na/_
[\[230b\]]
[\[230b.1\]]de'i phyir don gyi de bzhin min/_/dngos po zhes bya ba la sogs pa smos te/_snga ma zhes bya ba ni tshad ma ma yin pas so/_/'dzin zhes bya ba ni bzung ba'o/_/de nyid bzhin zhes bya ba ni chos mi mthun pa'i dpe'o/_/'di skad du bstan pa yin te/_ji ltar tshad mas de bzhin nyid
[\[230b.2\]]'dzin pa de ltar log pa nyid tshad ma ma yin pas mi mtshungs te/_'di ltar skyes pa'i gnas skabs kho na tshad ma'o snyam du nges kyi tshad ma ma yin pa'o snyam du ni ma yin te/_de ni rtag tu tshad ma lta bur snang ba'i phyir ro snyam du bsams pa yin no/_/de yang zhes bya ba la
[\[230b.3\]]sogs pas gzhan las tshad ma ma yin pa mjug sdud par byed pa yin no/_/yang na rgyu ni skyon can las zhes bya ba ni blo zhes bya ba dang 'brel to/_/de tsam nyid kyi zhes bya ba ni rnam pa gzhan gyi ngo bo'i yul dang rgyu skyon can gyi yul lo/_/gal te 'di snyam du blo 'di dag gi yang
[\[230b.4\]]dag pa nyid gzung bar gyur pa de'i tshe 'di dag gis log pa nyid 'dzin par 'gyur la/_de dag kyang yang dag pa nyid du gzung [#]bar bya ba'i phyir tshad ma gzhan la ltos pa na thug pa med par thal bar 'gyur ro snyam du sems na/_de'i skye ba'i gnas skabs la sogs pa ste/_'di
[\[230b.5\]]zhes bya ba ni rnam pa gzhan nyid kyi shes pa dang rgyu skyon dang bcas pa'i shes pa ste des na thug pa med par mi 'gyur ro snyam du bsams pa yin no/_/des na sangs rgyas pa la sogs pas rig byed kyi tshig ni log pa'i don can yin te/_tshig yin pa'i phyir me ni grang ngo zhes bya
[\[230b.6\]]ba la sogs pa'i skyes bu'i tshig bzhin no zhes bya ba la sogs pa'i sgrub par byed pa gang brjod pa de ni ma nges pa yin no zhes bstan pa'i phyir ro[#]/_/des na gang du yang zhes bya ba la sogs pa smos te/_gang du yang zhes bya ba ni skul bar byed pa la sogs pa'o/_/'di
[\[230b.7\]]gnyis zhes bya ba ni rnam pa gzhan gyi shes pa dang rgyu rkyen gzhan gyi shes pa'o/_/chos mthun pa tsam zhes bya ba ni mi bden pa'i don dang skyes bu'i tshig gi tshig nyid la sogs pas mtshungs pa nyid do/_/ci'i phyir brjod par mi bya zhe na/_'di la 'thad pa bshad pa ni/_de la zhes bya ba
[\[231a\]]
[\[231a.1\]]la sogs pa ste/_gal te tshad ma ma yin pa dang chos mtshungs pa tsam gyis tshad ma ma yin par gyur na de'i tshe tshad ma thams cad tshad ma ma yin par thal bar 'gyur te/_'di ltar thams cad la dngos po nyid la sogs pas chos mtshungs pa nyid brjod par
[\[231a.2\]]nus pa yin no zhes bya ba ni bsdus pa'i don to/_/ji ltar bdag nyid la gnod pa yin zhe na/_gzhan la yang zhes bya ba la sogs pa smos te/_gzhan la yang zhes bya ba ni dpyod pa pa la'o/_/gzugs brnyan gyis [#]zhes bya ba ni dper na gzugs kyis [#]de ma thag tu gzugs brnyan
[\[231a.3\]]'byung ba de bzhin du sangs rgyas pas bkod pa'i sgrub par byed pa'i de ma thag tu dpyod pa pa'i mi mthun pa'i sgrub par byed pa 'byung ba yin no zhes bya ba'i don to/_/'di ltar rig byed kyi tshig ni brdzun ma yin te tshig yin pa nyid la sogs pa'i phyir me dro ba dang 'od gsal ba yin no
[\[231a.4\]]zhes bya ba la sogs pa skyes bu'i tshig bzhin no zhes bya ba 'di brjod par nus pa yin no/_/des ni rnam pa de lta bu'i mi mthun pa'i tshad mas bkag pa'i phyir ni gnod pa'i phyir/_sangs rgyas la sogs pas skul bar byed pa ni yang dag pa ji lta ba bzhin ma yin no zhes bya ba ni
[\[231a.5\]]skul bar byed pa bkod pa gang yin pa 'dis ni skul bar byed pa la gnod par mi nus so/_/gang las she na/_spyir btang [#]ba can gyi tshad ma nyid yin pa'i phyir ro/_/spyir btang ba'i tshad ma nyid tshad ma gang la yod pa de la de skad ces bya la de'i dngos po ni de nyid do/_/'di la brjod
[\[231a.6\]]par bya ba ste/_/zhes bya ba la sogs pas/_bdag nyid thob par bya ba'i phyir/_/zhes bya ba nas brtsams nas go rims bzhin du sun 'byin pa brjod pa brtsam [#]mo/_/rgyu mtshan dang bcas zhes bya ba ni dngos po la brten pa ste med pa la bya ba mi rung ba'i phyir ro snyam du bsams pa yin
[\[231a.7\]]no/_/rnam par gzhag pa 'di yang gang zhe na/_bdag nyid thob phyir zhes bya ba la sogs pa smos so/_/ci ste shes pa la yang ci'i phyir mi rigs she na/_skyes ma thag tu zhes bya ba la sogs pa smos te/_med pa'i bya ba ci 'dra zhig_/ces bya ba ni cung zad kyang ma yin no/_/
[\[231b\]]
[\[231b.1\]]med pa ni nus pa thams cad kyis stong pa'i phyir ro snyam du bsams pa yin no/_/yod na yang dngos po thams cad ni bya ba med pa yin pas de'i phyir bya ba grub par mi 'gyur ro/_/gang du bya ba byed par 'gyur na shes pa la bya ba cung zad yod pa ni ma yin no/_/rang gi don yongs su gcod
[\[231b.2\]]pa'i bdag nyid kho na byed pa yin no zhe na/_de ni ma yin te 'di ni shes pa'i ming gi rnam grangs yin pa'i phyir ro/_/bdag nyid las bdag nyid kho nas byed pa yin no zhes bya ba 'di ni legs par bshad pa yin no/_/'di ni tshad ma yin no snyam pa'i nges pa [#]skyed pa ni rang gi 'bras bu
[\[231b.3\]]yin no zhe na ma yin te/_la lar ma nges pa'i phyir dang /_phyin ci log mthong ba'i phyir ro/_/'dis ni 'di la yang dam bca' ba'i don la mngon sum la sogs pa dang 'gal bar bstan pa yin te/_'di ltar dmigs pa'i mtshan nyid du gyur pa las [#]dmigs pa gzhan
[\[231b.4\]]dmigs pa'i bdag nyid kyi mngon sum dang nye bar brjod par [#]bya ba med pa'i nges pa'i rjes su dpag pas kyang grub ste nam mkha'i pad+ma bzhin no/_/khyod kyang 'dod ces bya ba 'dis ni rang gi tshig dang 'gal bar ston pa yin no/_/de nyid ni/_gang phyir rgyu rnams kyi bya ba/_/zhes bya
[\[231b.5\]]ba la sogs pa'i tshigs su bcad pa gnyis kyis ston te/_'di ltar yod pa dang 'brel pa na skyes bu'i dbang po'i blo/_skyes pa [#]de ni mngon sum mo/_/zhes bya ba'i mdo 'di la skye ba smos pa 'bras bu dang bcas pa'i don du/_ku mA ra ri las byas pa/_/zhes bya ba la sogs pa
[\[231b.6\]]smos te/_skye bzhin pa'i blo ci nas kyang /_tshad ma nyid du 'gyur ro zhes bstan pa'i phyir skye ba smos [#]pa yin no/_/rgyu ci'i phyir zhe na gang gi [#]zhes bya ba la sogs pa smos te/_de ni zhes bya ba ni shes pa'o/_/ci ste yang zhes bya ba la sogs pas gzhan gyi lan 'dogs [#]
[\[231b.7\]]par byed pa yin te/_de skad du yang gzhan du ku mA ra ri las blo rnams rtag pa nyid du [#]gcig pa nyid du brjod de/_ji skad du/_nged kyis [#]rtag pa nyid dang ni/_/gcig pa nyid du 'dod pa yin/_/blo yang sems can rang bzhin phyir/_/tha dad yul la brten pa yin/_/zhes
[\[232a\]]
[\[232a.1\]]smras pa bzhin no/_/phyogs 'di la yang dam bca' ba khas blangs pa dang 'gal zhing rjes su dpag pa dang 'gal [#]ba yang yin te/_'di ltar blo rnams skad cig ma nyid du khas blangs pa yin te/_ji skad du bshad pa las de ni skad cig ma yin te/_blo gzhan
[\[232a.2\]]gyi dus su gnas par mi 'gyur ro zhes bshad pa dang /_de bzhin du 'di ni skad cig kyang gnas pa ma yin no zhes smras pa'i phyir rang gi tshig [#]dang 'gal ba yang yin no/_/rigs pas gnod pa bstan pa ni/_/gang phyir dngos kun zhes bya ba la sogs pa'o/_/rtag pa nyid
[\[232a.3\]]du khas blangs pa ni rgyu la ltos pa nyid mi rigs so zhes bya ba [#]ston pa ni rtag pa zhes bya ba la sogs pa ste/_de la bdag nyid kyi ngo bo thob par 'dod pas bskyed par bya ba ni rgyu gzhan la ltos pa nyid yin no/_/rtag pa nyid kyi phyir ma skyes pa gang yin pa de ni gang zhig la ltos pa
[\[232a.4\]]yin/_des na brjod par nus yin te/_/zhes bya ba la sogs pas sbyor ba dgod [#]pa'i phyir rjes su dpag pas gnod pa nyid ston pa yin no/_/shes pa skad cig ces bya ba la sogs pa skad cig ma ma yin pa nyid du khas blangs nas mngon sum la sogs pas gnod pa
[\[232a.5\]]ston pa yin te/_gal te tshad ma rang nyid las nges pa skyed [#]par byed pa de'i tshe tshad ma la the tshom la sogs pa 'byung bar mi 'gyur ro/_/sogs pa'i sgras phyin ci log de mngon sum du 'gro ba can gyi 'gal ba dang /_phyin ci log gi 'jug pa dang /_phan tshun 'gal ba'i
[\[232a.6\]]mtshan nyid byed pa dang /_slu [#]ba bzung ngo /_/de lta yin dang the tshom la sogs pa tshad ma'i mjug [#]thogs kyi nges pa las bzlog pa'i rnam par rig pa'i phyir des dben pa'i sa phyogs dmigs pa [#]bum pa med pa bzhin du mngon sum nyid kyis grub pa yin no/_/de lta yin dang de yod pa'i
[\[232a.7\]]dam bca' ba ni mngon sum dang 'gal ba yin no/_/gang phyir de la tshad ma nyid/_/ces bya ba la sogs pas mngon sum dang [#]'gal ba nyid sgrub par byed pa yin te/_de zhes bya ba ni tshad ma nyid du nges pa'o/_/ci'i [#]phyir de la gzhi med pa yin zhe na/_nges pa dang ni zhes bya ba la
[\[232b\]]
[\[232b.1\]]sogs pa smos te/_'di nyid gang las she na 'di ltar sgro 'dogs zhes bya ba la sogs pa smos te/_nges pa ni sgro 'dogs [#]pa las bzlog pa'i rnam pa can yin pa'i phyir ro/_/de'i yul ma bsal bar bdag nyid gnas par 'gyur ba ma yin te/_dro ba'i reg pa grang ba
[\[232b.2\]]bzhin no/_/des yul du byas pa'i yul la phyin ci log pas 'jug pa yin/_de lta yin dang skul byed blo/_/zhes bya ba la sogs pas rang gi tshig dang 'gal ba yang ston te/_rgyu byung ngo bo ni rgyu las byung ba nyid de/_sogs pa'i sgras yid ches pa ma yin pa'i tshig gis bskyed
[\[232b.3\]]par bya ba'i phyir gnod pa med pa'i phyir ro zhes bya ba la sogs pa gzung [#]ngo /_/'di ltar/_bskul bas bskyed pa'i shes pa ni/_/tshad ma yin te skyon bral ba'i/_/rgyu yis bskyed phyir rtags dang ni/_/yid ches tshig dang dbang blo bzhin/_/de bzhin yid mi ches ma byas/_/tshig
[\[232b.4\]]gis bskyed phyir yul dus sogs/_/tha dad sogs pa don med phyir/_/zhes bya bas skul bar byed pa'i blo tshad ma nyid du grub par byed pa'i [#]phyir sgrub par byed pa smra ba na sgrub par byed pa gzhan la tshad ma nyid du nges par bstan pa yin la/_tshad ma kun gyi tshad ma nyid/_/rang las
[\[232b.5\]]yid ches gzung bar gyis/_/zhes kyang brjod pas bkag pa'i phyir tshig phan tshun 'gal ba yin no/_/rang las tshad ma nyid grub kyang /_/zhes bya ba la sogs pas gzhan gyi lan 'dogs [#]par byed pa yin no/_/ci ste yang kho bo cag gis skul bar byed pas bskyed pa'i blo
[\[232b.6\]]rnams tshad ma nyid du grub par bya ba'i phyir sgrub par byed par brjod pa ni ma yin no/_/'o na ci zhe na/_de la gzhan gyi tshad ma ma yin par sgro 'dogs pa gang yin pa de dgag par bya ba'i phyir ro snyam na/_de yang rigs pa ma yin no/_/gang las she na/_dogs pa mi srid pa'i
[\[232b.7\]]phyir te/_nges pa dang ni sgro 'dogs yid/_/gnod bya gnod byed ngo bo'i phyir/_/zhes kyang bshad do/_/de'i phyir gang gi de bzlog [#]pa'i don du khyed cag gis sgrub par byed pa'i sbyor ba'i ngal ba 'bras bu dang bcas par 'gyur ba nges pa skyes pa la tshad ma ma yin pa nyid kyi dogs
[\[233a\]]
[\[233a.1\]]pa 'di gang las yin no/_/'di la dpe 'chad pa ni mtho yor zhes bya ba la sogs pa ste/_rtogs [#]pa po gang gis de'i bdag nyid de mtho yor nyid du nges pa de la de skad ces bya'o/_/rnam pa gzhan zhes bya ba ni ljon shing dang skyes bu nyid la sogs pa'o/_/gal
[\[233a.2\]]te de lta na dogs pa med pa tshad ma la sgrub par byed pa'i sbyor ba ji ltar bzlog [#]par bya bar nus she na/_gang phyir dngos po zhes bya ba la sogs pa smos te/_ngo bo gang las nges pa ni gang gi [#]ngo bor nges pa'o/_/bzlog pa'i dogs pa zhes bya ba ni de'i ngo bo las bzlog pa'i rang bzhin
[\[233a.3\]]gyi dogs pa zhes bya ba'i don te/_rang nyid kyi [#]ni zhes bya ba ni de'i ngo bo [#]nges pa las so/_/'di nyid la dpe bstan pa ni/_ji ltar du ba zhes bya ba la sogs pa smos te/_de med nyid rnam gcod [#]pa zhes bya ba ni me la sogs pa med pa nyid rnam par gcod pa'o/_/tshad ma ma
[\[233a.4\]]yin pa zhes bya ba la sogs pas [#]mjug sdud par byed do/_/'di nyid bla [#]lhag gi rgyu bshad pa'i phyir/_gal te tshad ma yin [#]pa gnyis/_/zhes bya ba smos te/_tshad ma ma yin pa gnyis ni the tshom dang phyin ci log gi bdag nyid do/_/gang zhig ces bya ba la sogs pas 'gal
[\[233a.5\]]bas khyab pa dmigs pa'i thal bar 'gyur ba ston pa na rang gi tshig [#]dang 'gal ba nyid sgrub [#]par byed pa yin te/_nges pa dang 'gal ba'i the tshom [#]dang phyin ci log dag gis des [#]yul du byas pa'i dngos po nyid la khyab pa'i phyir de la nges pa'i go skabs yod pa ma yin no/_/
[\[233a.6\]]ji ltar gtor zan zhes bya ba la sogs pas rjes su dpag pa dang 'gal ba dang rang gi phyogs grub pa yang ston pa yin no/_/sbyor ba ni gang dag the tshom dang phyin ci log gi yul du byas pa'i bdag nyid de dag ni gzhan las nges par bya ba'i bdag nyid kyi de kho na nyid yin te/_mtho yor
[\[233a.7\]]la sogs pa bzhin no/_/kha cig gi [#]ltar na tshad ma nyid kyang the tshom dang phyin ci log gi yul du byas pa'i bdag nyid yin no zhes bya ba ni rang bzhin gyi gtan tshigs so/_/gtor zan dang du ba dang rgyus bskyed pa'i skyon la sogs pa yin pa'i phyir de skad ces bya'o/_/de dag gi [#]
[\[233b\]]
[\[233b.1\]]shes pas zhes bsdu'o/_/'di dag dang yang go rims bzhin du mtho yor ba sbrel te 'dis ni gtan tshigs kyi [#]khyab pa bstan pa yin no/_/de [#]ni phyogs kyi chos bstan pa'i sgo nas ma grub pa spang ba'i phyir/_de bzhin gang gis zhes bya ba la sogs pa smos te/_gang gis [#]zhes bya ba
[\[233b.2\]]ni gang gi phyir ro/_/gyur pa zhes bya ba ni nges pa ste/_tshad ma de yis zhes bya ba lhag ma'o/_/'di ltar skul [#]bar byed pas bskyed pa'i blo ni the tshom dang phyin ci log gi yul can nyid du bstan zin to/_/de bzhin zhes bya ba ni mtho yor la sogs pa bzhin no/_/tshad ma nyid de gzhan las
[\[233b.3\]]ni nges pa yin zhes bya ba ni tshad ma'i 'bras bu nye bar ston pa'o/_/rang las tshad ma nyid grub na/_/de ni gnod pa sel byed par/_/zhes smras pa de ni mi rigs te dogs pa mi srid pa'i phyir ro zhes bstan zin to/_/da ni tshad ma ma yin pa nyid kyi dogs pa bzlog [#]pa'i don du sgrub
[\[233b.4\]]par byed pa'i sbyor ba [#]byed du chug mod/_de lta na yang khyed kyi [#]lugs kyis de yang rigs pa ma yin no zhes bstan pa'i phyir/_'di ni khyed kyi phyogs yin te/_/zhes bya ba la sogs pa smos te/_khyed cag sgrub pa sgra'i don yin par smra ba rnams [#]kyi ltar na ngag gang kho na la
[\[233b.5\]]dgag pa'i [#]sbyor ba de kho na la gzhan rnam par gcod pa rtogs kyis gzhan du ni sgrub pa kho na'o zhes bya ba'i phyogs 'di yin no/_/'dir skul bar byed pas skyed [#]pa/_/zhes bya ba la sogs pa'i sgrub pa'i ngag la dgag pa'i sbyor ba yod pa ma yin na de ji ltar 'dis tshad ma ma yin pa
[\[233b.6\]]nyid 'gegs par 'gyur/_de bzhin du tshad ma'i yul la rgol ba rnams kyi [#]blo tha dad par mi 'gyur ro/_/de nyid ji ltar grub ce na/_gang gi la las zhes bya ba smos te/_la las zhes bya ba ni dpyod pa pa rnams kyis so/_/gzhan gyis [#]zhes bya ba [#]ni sangs rgyas pa rnams
[\[233b.7\]]kyis te/_de dag gi cung zad rang las tshad ma nyid du 'dod de[#]/_dper na rang rig pas [#]mngon sum dang rnal 'byor pa'i shes pa dang don byed pa'i shes pa dang rjes su dpag pa dang goms [#]pa dang ldan pa'i mngon sum lta bu ste/_des na 'khrul pa'i rgyu spangs pa'i phyir goms
[\[234a\]]
[\[234a.1\]]pa'i stobs kyis rang nyid las nges pa yin no/_/cung zad cig ni gzhan la ste dper na rtsod pa'i gzhir gyur pa'i skul bar byed pa las byung ba'i shes pa dang 'khrul pa'i rgyu mtshan ma spangs pa'i mngon sum lta bu ste/_goms pa dang don byed pa'i shes pa dag
[\[234a.2\]]mthong ba'i phyir ro/_/gal te de lta na rjes su dpag pa la sogs pa la khyed kyi lugs kyis [#]rnam par gcod [#]par mi 'gyur te/_de ni rang kho na las tshad ma nyid yin pa'i phyir ro/_/'di ltar kha cig ni rjes su dpag pa tshul gsum pa'i rtags kyi [#]rgyu can du 'dod la[#]/_la
[\[234a.3\]]la ni tshul gnyis las byung ba'o/_/kha cig ni tshul gcig gi rtags las byung ba ste/_de'i mtshan nyid byed pa don med do/_/de bzhin du 'jig rten rgyang pan pa la de tshad ma nyid du bsgrub [#]par mi bya ste rang nyid kyis tshad ma nyid du nges pa'i phyir ro zhes bya bar mtshungs so zhe na/_skyon
[\[234a.4\]]'di med do/_/gang gi phyir rjes su dpag [#]pa ni de'i bdag nyid dang de las byung ba'i 'brel pa'i rtags nges pa las skyes pa'i phyir don byed pa la mi slu [#]ba byed pa na yang brgyud [#]nas de lta bu'i dngos po dang 'brel pas skyes pa nyid kyis don de la mi 'khrul pa nyid du nges pa'i phyir rang las
[\[234a.5\]]tshad ma zhes bya'o/_/de skyed pa'i rgyu'i rtags kyi ngo bo yongs su mi shes pa'i phyir rgol ba rnams rjes su dpag pa ma skyes pa kho na la phan tshun rtsod par byed kyi skyes pa la [#]ni ma yin te/_de'i rang gi ngo bo ma nges pa'i phyir ro/_/de nyid kyi phyir slob dpon dag [#]gis phyin ci ma log pa'i
[\[234a.6\]]rtags kyi [#]rang gi ngo bo nges par bzung ba'i phyir ci nas kyang rjes su dpag pa skyed par 'gyur ba'o snyam na bskyed pa'i [#]rgyu'i gtan tshigs kyi rang gi ngo bo ston pa'i mtshan nyid byed pa yin no/_/gang yang 'jig rten rgyang pan pa la rjes su dpag pa tshad ma nyid du bsgrub par mi bya'o zhes
[\[234a.7\]]brtsad pa de yang mi rigs te/_kho bo cag gis [#]rjes su dpag pa tshad ma nyid du bsgrub pa [#]ni ma yin no/_/'o na ci zhe na/_tha snyad de [#]'di ltar log pa'i don can gyi bstan bcos thos pa las rmongs pa'i 'jig rten rgyang pan pa rjes su dpag pa tshad ma nyid du grub pa na yang grangs can
[\[234b\]]
[\[234b.1\]]bzhin du [#]de'i tha snyad 'jug par mi byed pa de la yul nye bar bstan pas yul can gyi [#]tha snyad sgrub par byed pa yin te/_gang zhig gang las skyes pa de ni de thob par byed pa'i nus pa dang ldan pa yin te/_rang gi don la mngon sum bzhin no/_/de dang 'brel pa'i rtags mthong ba'i sgo nas
[\[234b.2\]]byung ba'i rtags [#]las byung ba'i shes pa 'di yang rjes su dpag par bya ba las byung ba yin no zhes de ltar brda'i yul bstan pas brda la 'jug par byed pa'i phyir ro/_/'di ltar mngon sum la don [#]ma 'khrul pa'i rgyu mtshan nyid [#]'dis tshad ma nyid kyis [#]tha snyad du byed la/_de las byung
[\[234b.3\]]ba las gzhan ma 'khrul pa ci zhig yod de/_ji skad du/_mngon sum yang ni don med na/_/mi 'byung ba las tshad ma nyid/_/'brel pa yi ni rang bzhin de'i/_/rgyu yin pas na gnyis ka mtshungs/_/zhes bshad pa bzhin no/_/de lta bas na ji ltar grangs can pa rtswa mchog rtse
[\[234b.4\]]la glang po med par nges kyang bstan bcos thos pa'i rmongs pa [#]yin no/_/'di snyam du blo tha dad pa yin mod/_rang las tshad ma yin pa ste/_ji ltar rigs pa ma yin snyam du sems na/_gang phyir rtsod pa 'khrul pa las/_/zhes bya ba la sogs pa smos te/_'dis ni nges pa
[\[234b.5\]]dang 'gal ba'i 'khrul pa'i 'bras bu rtsod pa dmigs pa'i phyir nges pa med par sgrub par ston pa ni rang las tshad ma nyid du dam bca' ba [#]rjes su dpag pa dang 'gal ba nyid du ston pa yin no/_/gzhan yang nges pa dang 'gal ba'i 'khrul pa'i 'bras bu dmigs pa ston pa ni/_
[\[234b.6\]]tshad ma kun gyi [#]zhes bya ba la sogs pa ste/_slu [#]ba nges pa dang 'gal ba'i 'khrul pa gzhan yang nges pa dang 'gal ba'i 'khrul pa'i 'bras bu nyid du rtogs pa rang las tshad ma nyid du khas len pa na mi 'gyur te/_nges par [#]'khrul pa'i rgyu bsal ba'i phyir ro/_/phyin ci log pa zhes
[\[234b.7\]]bya ba ni slu [#]ba la brten pa'o/_/'on te zhes bya ba la sogs pa ni pha rol po rtsod par byed pa yin te/_tshad ma ma yin pa la [#]'jug pa ni slu [#]bar 'gyur te/_tshad ma ma yin pa de yang gzhan las nges par khas blangs pa nyid yin no/_/gang yang tshad ma ma yin pa de la [#]'jug
[\[235a\]]
[\[235a.1\]]pa ni slu [#]ba yin te/_de ni rang nyid las tshad ma yin par [#]'dod pa'i phyir ji ltar rang las tshad ma nyid du dam bca' ba la rjes su dpag pas gnod pa yin zhe na/_bsam pa ma shes phyir zhes bya ba la sogs pas lan 'debs par byed de/_'dir brjod par 'dod pa ni
[\[235a.2\]]'di yin te/_gal te khyed cag tshad ma thams cad tshad ma nyid yin par khas len pa de'i tshe tshad ma nyid du nges pas bskyed pas tshad ma la khyab bo zhes khas blangs par 'gyur ro/_/de lta [#]na tshad ma ma yin yang [#]gang kho na tshad ma'i khyab par byed pa'i tshad ma nyid du nges pas ma bskyed pa
[\[235a.3\]]de las shugs kyis [#]tshad ma ma yin pa nyid gnas pa yin te/_tshad ma dang tshad ma ma yin pa ni phan tshun rnam par gcod pa'i ngo bo yin pa'i phyir ro/_/de lta na tshad ma ma yin pa yang shugs kyis de kho na las yin par 'gyur te/_slu ba dang rgyu'i skyon shes pa la ltos pa med pa yin
[\[235a.4\]]pa'i phyir dang tshad ma nyid du nges pa ma skyes pa kho na tshad ma ma yin par nges pa yin pa'i phyir ro/_/de lta yin dang /_'di yi nges pa gnod byed kyi[#]/_/shes pa gzhan las 'dod pa yin/_/zhes gang smras pa de ni [#]mi 'thad do/_/de lta yin dang skyes pa'i de ma thag nyid du tshad ma'i
[\[235a.5\]]nges pa skyed pa dang mi skyed pa dag gis tshad ma dang cig shos gnyis nges pa'i phyir tshad ma ma yin pa yongs su nges pa las rtogs pa dang ldan pa su yang 'jug par mi srid pa'i phyir slu [#]ba srid par ga la 'gyur/_de rtogs phyir zhes bya ba ni slu ba [#]rtogs pa'i phyir de [#]nges pa'i phyir ro
[\[235a.6\]]zhes bya ba'i don to/_/'dis kyang dam bca' ba'i skyon bstan pa'i sgo nas gtan tshigs khyab pa med pa gsal bar byed pa'i phyir gtan tshigs [#]kyi skyon nyid du blta [#]bar bya'o/_/dam bca' ba'i skyon ni ma yin te/_de lta yin dang dam bca' ba sgrub par byed pa'i yan lag ma yin
[\[235a.7\]]pa'i phyir de'i skyon brjod pa ni skyon min brjod pa yin te phyir rgol ba tshar bcad pa'i gnas su 'gyur ro/_/bum pa la sogs pa gzhan ni/_/zhes bya [#]ba'i dpe ma grub par bstan par bya ba'i phyir/_skye ba las ni ma gtogs pa'i/_/zhes bya ba la sogs pa smos te/_'on te
[\[235b\]]
[\[235b.1\]]skye ba'i dus phyis rdza mkhan la sogs pa la ltos pa med pa'i sbrang rtsi dang [#]chu 'dzin pa la sogs pa'i don bya ba byed pa [#]bum pa nyid mthong ba nyid ma yin nam/_de ji ltar de dag skye ba las ma gtogs pa'i dus su yod pa yin zhe na/_de dag dus phyis zhes bya ba la sogs pa smos te/_
[\[235b.2\]]rang gi nyer len pa [#]ni rigs mthun pa'i skad cig snga ma snga ma'o/_/sogs pa'i sgras de 'dzin pa'i skyes bu la sogs pa gzung ngo /_/'di skad du bstan pa yin te/_dus phyis rang nyid nye bar len pa la sogs pa la ltos na 'jug pa [#]bum pa la sogs pa'i mtshan nyid gzhan mthong gi/_
[\[235b.3\]]skye ba'i dus phyis gnas pa ni 'ga' yang grub pa ma yin te/_dngos po thams cad skad cig ma yin pa'i phyir ro/_/ji ltar dang po'i shes pa ni zhes bya ba la sogs pa la/_gzhan las tshad mar gnas pa na/_/zhes bya ba la sogs pa smos te/_'on te zhes bya ba la sogs
[\[235b.4\]]pas [#]pha rol po rtsod par byed pa la smras pa zhes bya ba la sogs pas lan 'debs par byed de/_'dir bsdus pa'i don ni 'di yin te mi slu bar byed pa'i shes pa ni tshad ma yin par brjod de/_tshad ma slu [#]ba med can gyi[#]/_shes pa zhes bshad pa'i phyir ro/_/mi slu [#]ba de yang don byed
[\[235b.5\]]pa'i mtshan nyid can kho na yin te/_tshad ma bsam pa ni de'i don du yin pa'i phyir ro/_/gang gi phyir rtog pa dang ldan pa don byed pa don du gnyer ba rnams tshad ma'am tshad ma ma yin pa'i tshul gyis [#]zhen pas ni ma yin no/_/don byed pa de yang btso ba dang sreg pa la sogs par
[\[235b.6\]]snang ba'i shes pa skyed pa'i mtshan nyid can te/_de skyes pa nyid na [#]don byed pa don du gnyer ba 'jug pa'i re ba ldog pa'i phyir[#]/_don byed pa'i shes pa de yang rang rig pa'i mngon sum gyi [#]rang nyid kyis 'byung ba yin te/_gsal ba nyams su myong ba'i phyir de ma thag tu nyams su myong
[\[235b.7\]]ba ji lta [#]bzhin du rnam par dpyod pa'i shes pa skye bas nges pa'i phyir rang nyid las yin par grub pa yin gyi/_gang gi [#]don byed par snang ba'i shes pa gzhan skyed pa'i rjes su 'brang ba na thug pa med par 'gyur ba skyes bus de'i bsgrub [#]par bya ba'i 'bras bu gzhan 'dod pa yang ma
[\[236a\]]
[\[236a.1\]]yin no/_/de bzhin du 'jig rten na ngoms pa la sogs pa'i 'bras bu mngon par 'dod de/_de yang tshim pa dang yongs su gdung ba med pa la sogs pa'i shes pa 'byung ba nyid las mngon par grub po zhes bya ba de tsam gyis skye [#]bo rnams yongs su mgu na
[\[236a.2\]]ldog par 'gyur ba'i phyir de rang las 'dod pa grub pa yin no zhes brjod do/_/de yang de'i rgyur gyur pa'i shes pa sngon du [#]'gro ba can de'i de thob pa'i nus pa tshad ma zhes bya la/_nus pa de yang ma goms pa'i phyir 'bras bu mi shes pas nges par gzung [#]bar mi nus pa'i phyir phyis
[\[236a.3\]]kyi 'bras bus shes pa 'jug par nges par byed pa'i phyir dang po gzhan las tshad ma nyid du brjod do/_/gzhan yang rnam pa gzhan gyis kyang thug pa med pa spang ba'i phyir/_dang po dngos med yul can ni/_/zhes bya ba la sogs pa smos te/_gal te dang po thog ma'i shes pa dngos
[\[236a.4\]]po med pa la 'jug par 'gyur na/_de'i tshe phyis 'byung ba'i 'bras bu'i shes pa skye bar mi 'gyur te/_rgyu med pa'i phyir la don [#]byed pa'i shes pa ni dngos po dang 'brel pa yin pa'i phyir ro/_/me ma yin pa 'dzin pa'i shes pa las mya ngan 'tshong gi me tog la sogs pa
[\[236a.5\]]las mer nges pa nyid kyis 'jug pa las btso ba dang sreg pa la sogs par snang ba'i shes pa skye ba ma yin la skye [#]na yang 'di me kho na yin no/_/gang las she na me'i mtshan nyid ni btso [#]ba dang /_sreg pa la sogs pa'i 'bras bu skyed [#]pa'i rgyu nyid tsam yin pa'i phyir ro[#]/_/de'i phyir ji
[\[236a.6\]]srid ces bya ba ni 'di la mjug [#]sdud par byed pa yin no/_/'on te don byed pa'i shes pa bzhin du dang po'i shes pa yang me'i dngos pos [#]skyed pa nyid ma yin nam/_des na [#]ci'i phyir de nyid la [#]tshad ma ma yin pa nyid du dogs kyi [#]phyi ma la ni ma yin zhes dogs pa la/_rjes thogs 'bras bu
[\[236a.7\]]zhes bya ba la sogs pa smos te/_dang po'i shes pa la ni 'khrul pa'i rgyu yod pa [#]de 'di ltar [#]mjug thogs su btso ba la sogs pa'i 'bras bu ma byung ba dang /_'khrul pa'i shes pa dang chos mthun pa dang blo mi gsal ba dang /_sogs pa'i sgras ma gus pa dang /_/ma goms pa
[\[236b\]]
[\[236b.1\]]zhes bya ba la sogs pa gzung [#]ngo /_/'bras bu'i shes pa la ni 'khrul pa'i rgyu cung zad kyang yod pa ma yin pa'i phyir rang las nges pa yin no/_/shes pa dang po la yang gang [#]goms pa la sogs pas 'khrul pa'i rgyu mtshan bsal ba de ni rang nyid las tshad ma nyid yin no zhes ston pa'i
[\[236b.2\]]phyir[#]/_goms pas 'jug na [#]zhes bya ba la sogs pa smos te/_goms pa'i stobs kyis dper na rnal 'byor pa rnams sam/_nor bu dang /_de dang 'dra ba la sogs pa la de rig [#]pa rnams 'khrul pa'i rgyu mtshan thag ring du [#]spangs pa'i rnam par shes pa gsal bar snang ba skye ba yin
[\[236b.3\]]la/_de bzhin du gzhan la yang goms pa'i stobs kyis gsal ba [#]rab tu snang ba nyid kyis 'khrul par dogs pa gsal ba can skye ba na bar ma chod par rigs mthun pa thun mong pa'i rnam par nges pa can gyis rnam par gcod pa'i shes pa skyes pa [#]na de'i yul rigs mi mthun pa las
[\[236b.4\]]ldog par nges pa'i phyir de rang nyid las tshad ma yin par brjod do/_/gang yang goms pa dang ldan pas 'jug pa na de 'dra ba'i mtshan nyid kyi rtog [#]pa mthong ba'i phyir rjes su dpag pa [#]kho na las don thob pa'i nus pa'i mtshan nyid kyis tshad ma nyid nges pa'i phyir thams cad du
[\[236b.5\]]gzhan las tshad ma nyid du nges par bya'i/_la lar rang las nges pa ni ma yin no snyam du sems pa ste/_de ni [#]kho bo cag gis [#]ma go ste/_'di ltar ma 'dres pa'i de dang 'dra ba'i mtshan nyid kyi rtog [#]pa nges pa nyid gang las byung zhes bya ba brjod par bya dgos so/_/gal te goms pa
[\[236b.6\]]las so zhe na/_'on te [#]de lta na 'khrul pa'i rgyu med pa'i [#]phyir gal te goms [#]pa'i stobs kyis rigs mi mthun pa'i rnam pa rnam par gcod pas rigs mthun pa thun mong ma 'dres [#]pa'i 'dra ba nyid nges par byed kyi/_gang gi de nyams su myong zhing 'khrul pa'i rgyu dang bral ba na yang ma nges
[\[236b.7\]]pa zhes bya bar 'gyur ba tshad ma nyid la ci zhig snang gzhan yang 'dra ba zhes bya ba 'di ci zhig_/gal te rtog [#]pa'i ngo bo yin na de log pa'i shes pa la yang yod pa'i gtan tshigs ma nges pa nyid [#]yin no/_/ci ste dmar po'i rnam par snang ba yin na/_de ni a sho [#]ka'i me tog la sogs
[\[237a\]]
[\[237a.1\]]par 'dzin pa'i shes pa la yang yod pa'i phyir 'khrul pa nyid yod pa yin no/_/ci ste me tog la sogs pa'i dngos po'i 'bras bu nyid yin no zhe na/[ #]de ji ltar nges pa brjod par bya dgos so/_/de grub [#]par bya ba'i don du rtags gzhan gyi [#]rjes su 'brang bar
[\[237a.2\]]byed na thug [#]pa med par 'gyur ro/_/yang ci ste rtags kyi rjes su 'brang [#]ba med par yang goms [#]pa'i stobs kho na las de [#]mngon sum gyi rang nyid las grub po snyam na ni [#]de lta na 'on [#]gal te goms pa'i nus pa 'di [#]'dra bar khas len par byed pa de'i rtags [#]kyi rjes su 'brang [#]ba med par nus
[\[237a.3\]]pa nges pa yang goms pa nyid las 'byung ngo zhes ci'i phyir khas len par mi byed/_gzhan yang gal te shes pa [#]de'i 'bras bu nyid grub na de'i tshe [#]khyab pa'i rjes su 'brang ba don med de[#]/_de'i 'bras bu nyid du nges pa nyid kyis rjes su dpag pa'i shes pa bzhin du don de thob par
[\[237a.4\]]nus pa grub pa'i phyir ro/_/ci ste rjes su dpag pa'i shes pa dngos po dang 'brel pa'i rtags las skye ba'i phyir rgyud nas dngos po'i 'bras bu nyid du nges pa nyid las [#]rang las tshad ma nyid yin gyi/_'dra ba'i stobs kyis ni ma yin te/_de lta ma yin na thug pa med par 'gyur ro/_/de bzhin
[\[237a.5\]]du 'dir yang rang kho na las tshad ma nyid du 'gyur te/_'di ltar gang las phyogs [#]nges na yang bsgrub par bya ba'i don rtogs pa mi skye ba der ni rtogs pa [#]po dpe'i chos can la khyab pa'i rjes su 'brang bar byed de dper na byas pa dang mi rtag pa bzhin no/_/'dir shes pa yod pa'i 'bras
[\[237a.6\]]bu nges pa nyid kyi [#]don de la mi 'khrul pa nyid kyis de thob pa'i nus pa grub pa yin gyi de dang 'dra ba'i rtags kyis [#]ni ma yin no/_/gal te de lta na [#]slob dpon gyis 'jig rten rgyang phan pa'i dbang du mdzad nas de shes pa'i gsal ba [#]'ga' zhig gi 'jug pa la slu [#]thub dang mi slu [#]ba
[\[237a.7\]]dag dmigs nas ji ltar nye bar bstan pa la 'jug pa mi [#]'khrul par [#]bya ba'i phyir mngon sum kho na tshad ma yin gyi rjes su dpag pa ni ma yin no zhes de'i mtshan nyid la khyab par smra bar byed pa na/_ji ltar chos mthun pa mthong ba las ji lta ba [#]de ltar rab tu bsgrub pa de ni rjes su
[\[237b\]]
[\[237b.1\]]dpag par bya ba las ma 'das so zhes ji ltar gsungs she na/_skyon 'di ni med de rang dang [#]gzhan gyi rgyud la 'jug pa'i nyams su myong ba'i yul can gyi blo'i dbang du byas nas 'di gsungs pa yin te/_yul nyams su myong ba las ma gtogs pa zhes bshad pa'i phyir ro/_/gzhan du
[\[237b.2\]]gal te 'dra ba las thams cad du [#]tshad ma nyid du khas len par byed na de'i tshe yul nyams su myong ba las ma gtogs pa zhes bya ba'i dgag pa don med par 'gyur ro/_/de lta bas na goms pa'i stobs las 'khrul pa'i rgyu mtshan nyid [#]spangs par skye ba gang yin pa der rang nyid las [#]tshad
[\[237b.3\]]ma yin no zhes bya bar gnas so/_/ji ltar dngos [#]po'i shes pa de ni mi slu ba la ltos [#]pa zhes bya ba la sogs pa gang smras pa de la/_rigs mi mthun zhes bya ba la sogs pa smos te/_gang la tshad ma nyid du [#]nyams su myong ba [#]yang 'khrul pa'i rgyu srid pa'i phyir nges par mi nus pa
[\[237b.4\]]der ni don byed par [#]snang ba'i shes pa gzhan las nges pa yin te/_de tsam nyid kyis skyes bu'i mngon par 'dod pa'i don grub pas re ba chad pa'i phyir mi slu [#]bas kyang mi slu [#]ba gzhan de kho na bzhin du ste dang po'i shes pa bzhin du/_ltos par bya ba ma yin no/_/gal te 'ga' zhig
[\[237b.5\]]rang nyid las/_/zhes bya ba la sogs pa la/_'khrul pa'i rgyu ni med pa'i phyir/_/zhes bya ba la sogs pa smos te/_'on te the tshom med pa'i don med na [#]mi 'byung ba nyid du ma nges pa'i don tshad ma'i nus pa can gyis [#]shes pa gang yin pa de rjes su dpag pa bzhin du tshad mar mi
[\[237b.6\]]'gyur te/_ji ltar rjes su dpag pa don med na mi 'byung bar the tshom za na tshad mar mi 'dod pa de bzhin du mngon sum yang mi 'gyur ro [#]zhe na/_skyon 'di med de/_gang gi phyir rjes su dpag pa bzhin du mngon sum don med na mi 'byung ba'i bdag nyid ston pa na tshad ma nyid du
[\[237b.7\]]'dod pa ni ma yin no/_/'o na ci zhe na/_snang bzhin pa'i don nges par byed pa na ste/_'di ltar don byed pa don du gnyer ba mngon par 'dod pa'i don thob par byed pa'i phyir tshad mar brjod kyi don gyi yul du [#]skyes bu gtong bar byed pa'am/_skyes bu'i yul du don [#]'gugs par byed
[\[238a\]]
[\[238a.1\]]pa ni de thob par byed pa ma yin te/_'on kyang skyes bu 'jug par byed pa yin no/_/skyes bu de yang lag [#]pa nas bzung nas 'jug par byed pa ni ma yin no/_/'o na ci zhe na/_'jug pa'i yul nye bar ston pa las yin la/_nye bar ston pa de yang snang bzhin
[\[238a.2\]]pa'i don nges par byed pa las yin gyi/_gzhan ni ma yin no/_/gang yang the tshom za ba der gdon mi za bar snang bzhin pa'i rnam pa nges pa yod pa yin te/_de ma nges na de rnam par dpyod pa mi rung ba'i phyir ro/_/de lta yin dang de tsam gyis [#]mngon sum gyi [#]bya ba yongs su rdzogs pa
[\[238a.3\]]yin la/_phyis 'byung ba'i don med na mi 'byung la the tshom za bas ni mngon sum gyi bya ba la mi gnod pa'i phyir the tshom yod na yang mngon sum tshad ma nyid du 'gyur ba kho na'o/_/gang yang snang ba'i dngos po dang 'gal ba'i rnam par [#]nges pa dang ldan pa skye ba der ni tshad ma ma
[\[238a.4\]]yin te/_de lta ni [#]smig rgyu 'dzin pa'i shes pa rgyu nges pa dang ldan pa lta bu ste/_de [#]ji skad du bshad pa'i tshad ma'i bya ba med pa'i phyir ro/_/gang yang /_dung la ser por shes pa dang /_nor bu'i 'od la nor bur shes pa de yang tshad ma ma yin pa nyid do/_/de la don la ji lta ba
[\[238a.5\]]bzhin snang ba dang nges pa dag med pa'i phyir ro/_/mngon sum gyis 'dzin pa dang mi 'dzin pa ni snang ba'i dbang gis yin gyi/_don la mi slu [#]ba tsam las ni ma yin no/_/'di la yul dang dus dang rang bzhin dang gnas skabs ji lta ba bzhin du snang ba yod pa ma yin la/_yul
[\[238a.6\]]dang dus dag kyang dngos po'i rang bzhin tha dad du byed pa nyid yin pa'i phyir/_yul dang dus de nyid du 'gyur ba de ni ma yin te/_de lta ma yin na tha dad pa'i tha snyad rgyun chad [#]par 'gyur ro/_/rjes su dpag pa ni rnam par rtog pa'i bdag nyid yin pa nyid kyi spyi'i yul can yin pas
[\[238a.7\]]dngos po mi snang ba'i dbang gis dngos po'i yul can du rnam par gzhag pa ni ma yin no/_/'o na ci zhe na/_nges pa'i dbang gis te/_ji skad du/_nges pa rnams kyi ma nges gang /_/de ni de dag ji ltar yul/_/zhes bshad pa lta bu'o/_/de lta yin dang rjes su dpag pa ni der snang bas
[\[238b\]]
[\[238b.1\]]stong yang med na mi 'byung ba'i don mthong ba'i stobs kyis skyed [#]pa'i phyir brgyud nas dngos po dang 'brel pas tshad ma nyid yin pa'i phyir gdon mi za bar de la med na mi 'byung ba nges pa la [#]ltos par bya ba yin te/_de lta ma yin na rjes su dpag pa skye ba mi srid pa'i phyir rjes su dpag
[\[238b.2\]]pa mngon sum dang mtshungs pa ma [#]yin no/_/'on te rnam par shes pa de/_/zhes bya ba la sogs pas gzhan gyis gzhan la [#]tshad ma nyid yin na phan tshun bsten pa[#] nyid du [#]ston pa yin te/_'di ltar rtog pa sngon [#]du gtang ba rnams tshad ma nyid du [#]nges pa la [#]'jug la/_'jug pa na
[\[238b.3\]]yang tshad ma nyid du nges pa'i phyir phan tshun bsten [#]pas ji ltar rtog pa dang ldan pa 'dod pa'i don ma nges pa [#]na 'jug par 'gyur zhe na/_brjod pa zhes bya ba la sogs pas lan 'debs par byed de[#]/_'jug pa ni rnam pa gnyis te/_don byed pa'i don can dang /_tshad mar nges pa'i
[\[238b.4\]]don can no/_/de 'jug pa dang po'i [#]the tshom yod na yang ji ltar 'gyur ba de ltar bstan zin te/_mngon sum mi [#]snang bar nges par [#]byed pa tsam nyid kyis 'jug par byed pa yin pa'i phyir ro/_/des na de lta na rtog pa dang ldan pa nyams par thal bar mi 'gyur te/_don de la the tshom za bas
[\[238b.5\]]kyang zhing pa la sogs pa bzhin du 'jug pa mthong ba'i phyir ro snyam du bsams pa yin no/_/rtog pa sngon du btang [#]bas zhing pa la sogs pa thabs nges pas 'jug [#]go zhes kyang brjod par nus pa ma yin te/_thabs ni thabs las byung ba la ltos pa'i phyir thabs byung ba ma nges par
[\[238b.6\]]de nges pa mi rung ba'i phyir ro/_/'jug pa gnyis pa la yang de tshad ma nyid du the tshom za ba yod na yang ches rigs pa yin no zhes bstan pa'i phyir/_gang la de yi tshad ma nyid/_/ces bya ba la sogs pa smos te/_gang las gang gi [#]phyir de tshad ma nyid du nges pa la the tshom gyis 'jug
[\[238b.7\]]pa nyid kyi phyir skyes bu des [#]thabs nges pa nyid yin no/_/de lta na thabs kyi yul la [#]the tshom med pa'i phyir 'jug par rigs pa nyid yin no/_/ji ltar der [#]thabs de nges pa yin zhe na/_de ltar the tshom gyis 'jug kyang /_/zhes bya ba la sogs pa smos te/_tshad ma nyid
[\[239a\]]
[\[239a.1\]]yang the tshom gyis 'jug na yang zhes bya ba'i don to/_/lhag ma ni go bar sla ba'i phyir rnam par ma phye'o/_/don byed snang ba'i shes pa ni/_/zhes bya ba la sogs pas gzhan dag don byed pa'i shes pa las [#]tshad ma nyid du nges pa ma nges [#]nyid du bstan pa'i phyir
[\[239a.2\]]thug pa med pa nyid sgrub par byed pa yin te/_de yi rgyu ni dngos po yang /_/zhes bya ba ni don byed par [#]shes pa'i rgyu ste ci'i [#]phyir tshad ma nyid ma yin zhes 'brel to/_/de min zhes bya ba la sogs pas lan 'debs par byed de/_re zhig gal te phyi rol gyi don du smra ba'i sangs rgyas
[\[239a.3\]]pa la rtsod pa byed na de ma grub po zhes tshigs su bcad pa dang pos bstan te/_'di ltar phyi rol gyi don du smra ba des don la mi slu [#]ba'i phyir tshad ma nyid du 'dod kyi/_don byed pa'i shes pa la mi slu [#]ba'i phyir ni ma yin no/_/rmi lam la don la mi slu [#]ba yod pa yang ma yin te/_
[\[239a.4\]]rmi lam gyi gnas skabs thams cad 'khrul pa nyid du thams cad la rtsod [#]pa med pa'i phyir ro/_/der [#]shes pa thams cad don med pa kho nar skye ba'i phyir yul med pa nyid yin te/_des na [#]sad pa'i gnas skabs na 'byung ba'i shes pa la tshad ma'i mtshan nyid 'jug pa'i phyir/_
[\[239a.5\]]gzhan gyis [#]'khrul pa mi [#]rigs so snyam du bsams [#]pa yin no/_/gzhan yang 'jug pa sngon du 'gro ba can ma yin pa dang /_mi brtan [#]pa dang /_'khrul pa'i [#]rmi lam du don [#]byed pa'i shes pa de las zlog [#]pa sad pa'i gnas skabs yin pa'i phyir rnam pa de lta bu'i tshad ma nyid rmi lam gyi ma
[\[239a.6\]]nges pa gang las yin/_ci ste rnal 'byor spyod pa [#]la rtsod pa byed na/_de la [#]yang 'di ni mngon sum la [#]nye bar mi mkho ste/_'di ltar/_tshad ma slu [#]ba med can gyi/_/shes pa zhes bya ba 'di ni [#]tha snyad pa'i tshad ma'i mtshan nyid yin pas de las don byed par snang ba'i shes pa rigs [#]pa nyid
[\[239a.7\]]mi slu [#]ba yin te/_de ltar skye ba na 'jig rten de tha snyad du byed pa'i phyir te/_don du gnyer ba 'jug pa ni de'i don du yin pa'i phyir ro/_/de nyid la 'jig rten na tha snyad thams cad don dam pa pa nyid du mngon par zhen pa'i phyir/_tha snyad pa'i shes pa de yang sad pa'i gnas
[\[239b\]]
[\[239b.1\]]skabs na yod pa nyid yin gyi rmi lam gyi gnas skabs kyis [#]ni ma yin no/_/de lta yin dang /_sad pa de [#]shes pa yin pa na zhes bya ba'i khyad par la brten pa'i phyir cig shos kyis [#]'khrul pa ma [#]yin no/_/'di snyam [#]du rnam pa thams cad kyis [#]snang ba mtshungs na yang 'di ni sad pa'i
[\[239b.2\]]gnas skabs so/_/'di ni rmi lam gyi gnas skabs so zhes bya ba'i tha dad pa'i nges pa 'di ji ltar yin snyam du sems na/_de'i phyir/_rang rig pa'i ngo bo'i zhes bya ba la sogs pa smos te/_go bar zad do/_/brgya la zhes bya ba la sogs pa gzhan gyi klan ka dogs par
[\[239b.3\]]byed de/_gal te gzhan las tshad ma nyid du nges na de'i tshe tshad ma gzhan gyi gzhal bar bya ba yin pa'i phyir de gzhal bya nyid du 'gyur na/_tshad ma nyid gzhal byar rigs pa yang ma yin te/_'gal ba'i phyir ro [#]zhes rgol na de ni [#]'gal ba med pa ma [#]yin zhes bya bas lan
[\[239b.4\]]'debs te/_de ni zhes bya ba ni 'di na'o/_/ltos pa tha dad pa'i [#]phyir rgyu dang 'bras bu dang ma dang bu mo'i tha snyad bzhin du mi 'gal lo/_/'di nyid ston pa ni de'i gzung [#]bya'i zhes bya ba la [#]sogs pa ste/_shes pa des gzung [#]bar bya'i dngos po gang yin pa de la ltos nas tshad ma
[\[239b.5\]]kho na yin gyi gzhal bya ni ma yin la/_rnam par 'jog pa'i tshad ma gzhan la ltos nas ni gzhal bya kho na yin gyi tshad ma ni ma yin pa'i phyir 'chol [#]ba'i nyes pa med de/_rgyu dang 'bras bu nyid sogs bzhin/_/zhes bya ba ni ltos pa [#]tha dad pas ma 'chol [#]ba bzhin no/_/de lta bu
[\[239b.6\]]zhes bya ba la sogs pas mjug sdud par byed do/_/gzhan la ni 'dod pa ldog phyir/_zhes bya ba ni gzhan yang yin la 'dod pa yang yin no zhes tshig rnam par sbyar ba'am/_gzhan yang de mi slu [#]ba gzhan la 'dod pa ni gzhan la 'dod pa ste/_de zlog pa zhes bsdu'o/_/gzhan
[\[239b.7\]]yang /_tshad ma slu [#]ba med can gyi/_/shes pa zhes bya ba 'dis don byed pa nyams su myong ba'i mtshan nyid kyi 'bras bu'i rgyu'i shes pa'i mtshan nyid 'di [#]brjod pa yin te/_de lta [#]yin dang 'bras bu'i shes pa'i mtshan nyid mi 'jug pa'i phyir [#]de ji ltar tshad ma nyid du nges zhes bya ba'i rtsod pa 'di go
[\[240a\]]
[\[240a.1\]]skabs ji ltar yod/_'di ltar myu gu'i rgyu sa bon no zhes bya ba [#]de'i mtshan nyid yin pa na/_ji ltar myu gu'i sa bon nyid yin zhes ji ltar mkhas pa rnams la 'thad pa 'byung bar 'gyur/_ji ltar sa bon de yod pa na myu gu mthong ba'i phyir rtogs par 'gyur
[\[240a.2\]]ba de bzhin du tshad ma yang de yod na don bya ba'i mtshan nyid kyis mthong ba'i phyir/_shes pa'i bdag nyid kyi [#]'bras bu rang nyid las rig [#]pas grub pa'i phyir gang la [#]thug pa med par thal bar 'gyur ba 'bras bu de tshad ma gzhan gyis [#]rtogs pa ma yin la/_shes pa'i rang gi ngo bo las
[\[240a.3\]]'khrul pa srid pa yang ma yin pas [#]de ma nges na rang rig pa nyid med par thal bar 'gyur ba'i phyir 'di ni gyi na'o/_/da ni rgyu rnam par dag pa'i sgo nas tshad ma nyid du nges na thug pa med pa'i skyon/_rnam par shes pa skyes pa na/_/zhes bya ba la sogs pa tshigs su bcad pa
[\[240a.4\]]gcig gis phyogs snga ma nye bar bkod nas/_'dir blo bzangs [#]zhes bya bas lan 'debs par byed pa yin no/_/shes pa ni rnam pa gnyis te/_nye ba'i yul can dang bskal pa'i yul can no/_/de la re zhig nye ba'i yul can gang yin pa de ni rgyu'i yul can nges par bzung
[\[240a.5\]]ba las tshad ma ni ma [#]yin no/_/'o na ci zhe na/_don byed pa la mi slu [#]ba'i shes pa las te/_'di ltar de la ji srid du don byed pa la mi slu ba'i [#]las yang dag pa nyid du ma nges pa de srid du rgyu'i yon tan nges par 'dzin pa srid pa ma yin no/_/de lta yin dang yang dag pa nyid du nges pa ni dus
[\[240a.6\]]phyis 'byung ba'i rgyu'i yon tan nges par 'dzin pa cung zad kyang mi byed pa nyid do/_/gang yang bskal pa'i don gyi [#]shes pa ni de'i rgyu'i [#]yon tan nges pa las tshad ma nyid du nges pa'i yon tan no zhes bstan pa'i phyir/_bskal pa'i ni zhes bya ba la sogs pa smos te/_bskal pa'i
[\[240a.7\]]yul can gser gyi dung 'dzin pa'i shes pa rnam par dag pa'i rgyus bskyed pa gang yin pa de ni de yis skyed pa nyid kyi phyir te/_rnam par dag pa'i rgyus skyed pa'i phyir nye ba'i yul can gyi dung [#]dkar por 'dzin pa'i shes pa bzhin du tshad ma nyid du nges pa yin no/_/sbyor ba ni gang
[\[240b\]]
[\[240b.1\]]zhig rgyu rnam par dag pas bskyed pa de ni tshad ma yin te/_dper na nye ba'i don gyi yul can gyi [#]dung dkar por 'dzin pa'i shes pa bzhin no/_/lkog tu gyur pa'i don gyi yul can gyi ser po'i rnam pa can gyi dung la sogs pa'i shes pa 'di yang rnam par dag pa'i rgyus bskyed pa yin no
[\[240b.2\]]zhes bya ba ni rang bzhin gyi [#]gtan tshigs so/_/'on te gtan tshigs 'di ma grub pa ma yin nam/_don la mi slu [#]ba med par rgyu dag par nges par gzung bar mi nus te/_dbang po rnams ni dbang po las 'das pa yin pa'i phyir ro/_/don la mi slu ba la ltos na yang de nyid las
[\[240b.3\]]tshad ma nyid du nges pa'i phyir rgyu'i yon tan nges par bzung ba don med pa kho nar 'gyur te/_de ni tshad ma nyid du nges pa la dus phyis nges par 'byung ba nyid yin pa'i phyir ro/_/ci ste yang gcig gi tshe nye ba'i yul can gyi [#]rnam par shes pa don byed pa la mi slu bas [#]yon tan dang
[\[240b.4\]]ldan pa nyid du nges nas rnam pa gzhan du bskal pa dang ldan pa'i yul can gyi [#]shes pa la yang mi slu ba med par dus gzhan du yon tan dang ldan pa nyid du nges pa'i phyir ro snyam na/_de ni yang dag pa ma yin te/_skad cig gis 'jig pa'i dngos po rnams ni ngo bo gcig
[\[240b.5\]]nyid kyis 'jug pa srid pa ma yin te/_rkyen gzhan dang gzhan nye bar sbyar bas skad cig re re nus pa tha dad pa yin no zhes bya ba 'di thams cad dogs [#]par byas nas/_ji ltar mdun na zhes bya ba smos te/_'dis ni 'di skad du bstan pa yin te/_gang gis gtan
[\[240b.6\]]tshigs ma grub par 'gyur ba skad cig re re la rkyen gzhan dang gzhan nye bar sbyor bas nus pa tha dad pa srid pa'i phyir kho bo cag gis dus gzhan du 'byung ba'i bskal pa'i yul can gyi shes pa'i rgyu yongs su dag pas tshad ma nyid du nges pa ni ma yin no/_/'o na ci zhe na/_gang kho
[\[240b.7\]]na'i tshe nye ba'i yul can gyi shes pa dung dkor por [#]'dzin pa dkar pos bsgrub par bya ba'i don thob pas rgyu dag nges pa de kho na'i tshe bskal pa'i yul na gnas pa'i gser gyi rang bzhin gyi [#]dung la ser po'i rnam pa can gyi blo gang yin pa skye ba de ni rgyu [#]yongs su dag pa las tshad ma nyid du nges
[\[241a\]]
[\[241a.1\]]par byed pa yin gyi/_nye ba'i don [#]gyi yul can gyi shes pa don byed pa la slu bar 'gyur du 'dod [#]pas de'i gnas skabs nyid na rgyu rnam pa gzhan nyid du srid pa ni ma yin no/_/'di yang khyed cag dpyod pa pa rnams kyi [#]'dod pa kho na ma [#]yin no zhes bstan
[\[241a.2\]]pa'i phyir bshad pa byed pas so[#]/_/bkres sogs kyis zhes bya ba smos te/_'dis ni dam bca' ba la rang gi tshig dang 'gal ba yang bstan pa yin te/_'di ltar bshad pa byed pas gang gi tshe [#]bkres pa la sogs pas yid [#]dam dbang po'am phrad pa la sogs pas phyi rol
[\[241a.3\]]gyi don rnams yin te/_de las log pa'i shes pa yin la ma nyams pa dag ni yang dag pa'i shes pa yin no/_/dbang po dang yid dang don nye ba ni shes pa'i rgyu yin te/_de med na shes pa med pa'i phyir ro/_/de la yod pa'i skyon ni [#]log pa'i shes pa'i [#]rgyu yin la skyon dang
[\[241a.4\]]bcas pa la shes pa log par 'gyur ba yin te/_skyon dang bral ba na yang dag pa'i rtog [#]pa skye ba'i phyir ro/_/'di ltar skyon dang bcas pa dang skyon med par rtogs she na/_'bad pas brtsams pas [#]na yang tshad ma med pa'i phyir gal te skyon ma rtogs na kho bo cag skyon med do
[\[241a.5\]]snyam du sems so zhes bya ba rgyas par smra ba ste/_gzhung 'dis bshad pa byed pas rgyu yongs su dag pa'i shes pa las tshad ma nyid du nges pa gsal rab tu brjod pa yin te/_de lta ma yin na 'bad pas btsal ba zhes bya ba 'dis ci zhig bstan par 'gyur/_de lta yin dang rang las
[\[241a.6\]]tshad ma nyid du dam bcas pa dang 'gal ba yin no/_/mi slu ba'i yon tan shes pa dag gang gis khyad par can du brjod ces gang smras pa de la mi slu ba la sngar bshad zin to/_/yon tan gyi shes pa la/_skyon can [#]rgyu yis bskyed pa yi/_/zhes bya ba la sogs pa smos te/_
[\[241a.7\]]dang po zhes bya ba ni don gyi [#]shes pa ste/_de'i rgyu dag pa'i shes pa las thog mar byung ba'i phyir ro/_/dang po'i don tshad ma nyid du zhes bya ba ni tshad ma nyid du nges pa'o/_/des zhes bya ba ni de'i phyir gyi [#]don te/_de ltar don byed shes pa la[#]/_/zhes bya ba la sogs pas 'jug pa
[\[241b\]]
[\[241b.1\]]sun phyung ba nyid ma yin par ston te/_don byed ma byas yul can zhes bya ba ni [#]gang gis don byed pa ma byas pa de la de skad ces bya'o/_/brjod bya min zhes bya ba ni brjod par mi bya ba nyid de smad par mi bya ba zhes bya ba'i don to/_/'di [#]ni tshad ma nyid du nges pa sngon du 'gro ba can yin no
[\[241b.2\]]snyam du sems pa'o[#]/_/de phyir kun la spyir btang bas/_/rang las tshad ma nyid du gnas/_/zhes bya ba la sogs pa la/_gal te kun la zhes bya ba la sogs pa smos te/_'di la tshigs su bcad pa dang pos gzhan gyi phyogs rjes su brjod de gnyis pa la sogs pas sun 'byin
[\[241b.3\]]pa yin te/_gal te khyod kyis gnod par byed pa la sogs pa'i shes pa tshad ma ma yin pa nyid du brjod na de lta na ni gnod par byed pa la sogs pa'i shes pa med pa'i phyir tshad ma nyid du ma [#]nges par khas blangs par 'gyur ro/_/de lta yin dang tshad ma nyid gzhan kho na las yin par
[\[241b.4\]]bstan par 'gyur te/_dngos po med pa yang tshad ma gzhan nyid du 'dod pa'i phyir ro/_/kho bo cag gi phyogs la ni mi dmigs [#]pa'i ming can rjes su dpag pa'i khongs su gtogs pa'i phyir tshad ma gzhan ma yin no/_/gzhan yang spyir btang ba dang dmigs kyis bsal ba
[\[241b.5\]]dag gi yul ni brtags pa'i sgra'i don yin pa nyid kyis [#]rnam par mi gnas pa'i phyir dngos po bsam pa la dbang du byas pa ma yin pa nyid la/_dngos po thams cad ni rang [#]rang gi ngo bo la gnas pa nyid kyis rang bzhin gzhan la rjes su 'gro ba med pa'i phyir de nye bar bkod pa ni
[\[241b.6\]]khyed cag spyir btang ba dang dmigs kyis bsal ba'i yul mngon par mi shes pa kho na gsal bar byed pa 'ba' zhig tu zad do/_/'di ltar khyed kyis [#]brjod pa'i 'thad pas phyin ci log tu [#]yang spyir btang ba dang dmigs kyis bsal [#]ba brtag par nus so zhes ston pa ni/_rigs pa
[\[241b.7\]]'di nyid kho na yi/_/zhes bya ba la sogs pa smos te[#]/_gang yang ku mA ra ri las/_/de ltar rtogs pa'i bdag nyid kyis[#]/_/blo ni tshad ma min nyid thob/_/don gzhan nyid dang rgyu byung ba'i/_/skyon gyis shes pas gsal ba yin/_/zhes smos te/_phyogs 'dis tshad ma ma yin pa rang
[\[242a\]]
[\[242a.1\]]las yin par brjod par nus so zhes bstan pa'i phyir ro/_/de ltar rtogs pa'i bdag nyid [#]kyis/_/zhes bya ba la sogs pa smos te/_blo ni tshad ma nyid [#]thob 'gyur/_/zhes bya ba la yin zhes dgag pa'i tshig gdon par bya'o/_/ji bzhin don shes te don la mi slu
[\[242a.2\]]ba'i shes pa dang rgyu las byung ba'i yon tan gyi [#]shes pa ste/_rgyus [#]kun nas bslang ba'i [#]yon tan gyi [#]shes pa zhes gcig tu bsdus pa'i zlas dbye ba'o/_/'di ni gzhan la rag las kyang /_/zhes bya ba la sogs pa la/_tshad min gzhan la rag las na/_/zhes bya ba la sogs pa smos
[\[242a.3\]]te/_'di ni zhes bya ba ni tshad ma ma yin no/_/de yang zhes bya ba ni tshad ma'o/_/ji ltar [#]mi gnas she na/_'di ltar zhes bya ba la sogs pa smos so/_/re zhig don gzhan nges 'dzin pa/_/zhes bya ba la sogs pa gang smras pa de la/_de ltar [#]gnod phyir shes pa la/_/zhes bya ba la
[\[242a.4\]]sogs pa smos te/_dngos po med pa zhes bya ba'i tshad ma [#]la ltos par bya ba yin pa'i phyir 'di'i ltos pa med pa nyid kyi tshad ma ma grub pa'o/_/ci ste yang zhes bya ba la sogs pas thug pa med pa [#]nyid sgrub par byed pa yin te/_gal te thug pa med pas 'jigs nas la lar
[\[242a.5\]]gnod pa med pa nyid du [#]yang tshad ma nyid du 'dod pa na [#]de bzhin du shes pa dang po yang gnod par byed pa la mi ltos par 'gyur la/_de lta yin dang shes pa thams cad tshad ma nyid du 'gyur ro/_/de la yang snga ma dang lhan cig dogs pa skye ba'i gnod pa ni zhes bya ba la sogs pa
[\[242a.6\]]gang smras pa de la/_gal te gnod byed shes pa 'di/_/zhes bya ba la sogs pa smos te/_gal te gnod par byed pa'i shes pa la ltos pa med par tshad ma'i ngo bo yin na/_gang gis de la yang snga ma snga ma dang lhan cig dogs pa skye ba'i gnod pa ni la lar ltos par yang
[\[242a.7\]]'gyur te zhes brjod pa de de la gnod pa'i bdag nyid yin/_de lta yin dang /_'di la gnod byed ltos med pa'i/_/tshad ma nyid ni dogs [#]pa yin/_/zhes bya ba 'di phan tshun 'gal ba brjod pa yin no/_/'di la ltos pa med ces bya ba 'dis ni nges pas yul du byas pa
[\[242b\]]
[\[242b.1\]]brjod pa yin la/_gang la nges pa yod pa der ni dogs pa mi srid do/_/nges pa dang [#]sgro 'dogs pa'i yid ni gnod bya [#]gnod byed kyi ngo bo yin pa'i phyir dang /_dogs pa yang cha gnyi ga la dmigs pa nyid kyis sgro btags pa'i rnam par 'jug pa nyid yin pa'i phyir ro/_/'on
[\[242b.2\]]te rjes mthun 'bad pa yis[#]/_/zhes bya ba la sogs pa la/_rang las tshad ma'i phyogs la yang /_/zhes bya ba la sogs pa smos te/_gal te rang nyid las tshad ma nyid du nges pa de'i tshe [#]nges pas tshad ma nyid la khyab pa'i phyir shugs kyis gang du [#]yang ma nges pa der tshad ma ma yin
[\[242b.3\]]pa nyid du gnas pa'i phyir gnod pa yod pa 'bad pa med par yang nges pa'i phyir yod par grub par bya ba'i 'bad pa don med do/_/de lta yin dang rtogs [#]pa dang ldan pa shes pa gcig la yang ltos pa'i go skabs med [#]na gsum lta smos kyang ci dgos/_de'i [#]phyir/_de ltar rtogs pa
[\[242b.4\]]dang ldan pa/_/shes pa gsum po spong mi byed/_/ces bya ba 'di yang ma 'brel pa brjod pa yin no zhes ston pa ni/_de'i phyir 'di la ci'i phyir/_/zhes bya ba la sogs pa'o/_/'di snyam du mi dmigs pa tsam gyis gnod par byed par nges par mi nus te/_ring ba dang
[\[242b.5\]]phra ba dang chod pa 'ga' zhig yod na yang mi dmigs pa'i phyir gnod par byed pa med pas mi dmigs pa la ma khyab pa'i phyir ro/_/des na gnod pa med par grub par [#]bya ba'i phyir 'bad pa byed pa yin no snyam du sems na/_gal te de lta na rtogs pa dang ldan pa'i shes pa
[\[242b.6\]]gsum gyis nges pa dor bar [#]bya ba yin te[#]/_shes pa dang po bzhin du gzhan la yang gnod par [#]dogs par mi 'gyur ba'i [#]phyir ro/_/gang gi [#]gsum du nges par 'gyur ba ji srid du 'bras bu'i shes pa ma skyes pa de srid du gnod pa'i dogs pa gang gis zlog par byed/_mngon
[\[242b.7\]]par zhen pa tsam gyis tshad ma med par rtogs pa dang ldan pa dogs par [#]rigs pa ma yin no/_/de bzhin du gang gis shes pa cung zad cig smra bar bya ba dngos po [#]gnas pas tshad ma sems pa tshig dor gyi tha snyad kyi skabs ni ma yin no/_/yang gal te shes pa gsum tshun
[\[243a\]]
[\[243a.1\]]chad tsam gyis tshad ma nyid du gnas par 'gyur na/_kye ma 'o na gang dag gi mig ji srid 'tsho'i bar du mig ser gyis nyams pa'i shes pa dang ser po'i rnam pa kho nar skye ba de dag gi shes pa de tshad mar 'gyur ro/_/'di snyam du gal te tshad ma ma yin
[\[243a.2\]]na rtogs [#]pa dang ldan pa'i shes pa gsum gyis phyis ci'i phyir gnod par byed pa skye bar 'gyur ma skyes pa'i phyir med do zhes bya bar nges pa yin no snyam du sems so zhes dogs pa la/_dag pa'i rgyu ni med phyir zhes bya ba la sogs pa smos te/_dag pa'i rgyu ni shing drung na'i me tog
[\[243a.3\]]gi khu bas bskus pas te [#]de med pa'i phyir gnod pa skye ba ma yin no/_/yang na rgyu mtshan gzhan gyis ni/_/zhes bya ba ni ji ltar mya ngan gyi smig rgyu'i tshogs la chur 'khrul pa skye ba'i [#]skyes bu drung du ma phyin pa'i chu'i rang bzhin gyis dben pa'i phyir [#]mya ngam gyi thang snang ba'i shes pa mi
[\[243a.4\]]skye ba [#]lta bu'o/_/gang zhig rmongs pas rtogs byed pa/_/zhes bya ba la sogs pa la des na dogs 'di zhes bya ba la sogs pa smos te/_ji ltar rgyu yongs su dag pa dang mi slu ba'i shes pa nyid kyis [#]dogs pa de ni bstan zin to/_/de skad du yang nor lha'i bus/_/zhes bya ba
[\[243a.5\]]la sogs pa gang smras pa ni/_bdag nyid gus pas smra ba bdag gir byed pa gsal bar byed pa 'ba' zhig tu zad kyi dngos po gnas pa ni ma yin no/_/rigs pa dang [#]mi ldan pa'i tshig tsam las bsam pa las [#]'das pa'i rtog pa dang ldan pa [#]gzhan de'i rang bzhin nges pa
[\[243a.6\]]skye ba ma yin te/_'di ltar nor lha'i bu'i tshig bsam pa gzhan gyis [#]gnas pa'i phyir 'gal ba med do zhes bstan pa'i phyir 'dir yang zhes bya ba la sogs pa smos te/_'dir yang ste rtag pa dang mi slu ba mthong ba dag la'o/_/khyod lta bu de bzhin mi slu bas kyang [#]/_slar yang
[\[243a.7\]]mi slu ba la ltos/_/zhes bya ba de lta bur dogs par byed pa gang yin pa de la/_ma skyes pa yis te khyab 'jug gis the tshom gyi bdag nyid smras [#]pa yin no zhes bya bar srid pa yin no/_/des na gang du la lar ni/_/gnod pa ji snyed ji srid pa/_/zhes bya ba la sogs pa la/_
[\[243b\]]
[\[243b.1\]]yul dus skyes bu zhes bya ba la sogs pa smos te/_'dis ni rang gi tshig dang 'gal bar ston pa yin te/_'di ltar yul dang dus dang skyes bu dang gnas skabs la ltos nas tshad ma nyid du rtogs [#]par byed na/_gzhan kho na las zhes [#]gsal rab tu bstan pa yin no/_/gang gi
[\[243b.2\]]phyir yul dang dus la sogs pa la tshad ma gzhan las gnod pa med par nges te 'di ltar rang las tshad ma nyid du khas len pa na shes pa thams cad tshad ma nyid du thal bar 'gyur du 'ong bas gdon mi za bar khyod kyis gang du gnod pa med pa [#]de nyid rang las tshad ma yin gyi/_gzhan
[\[243b.3\]]ni ma yin no zhes brjod par bya dgos la/_gnod pa med pa de yang 'khrul pa'i phyir mi dmigs pa tsam gyis nges par mi nus pas shugs kyi [#]mtshan nyid du gyur pa mi dmigs pas nges te de nyid la gnod pa med pas khyab pa'i phyir ro/_/mi dmigs pa'i mtshan nyid du
[\[243b.4\]]gyur pa mi dmigs pa de yang slu ba'i shes pa las gzhan du mi dmigs pa'i phyir [#]tshad ma gzhan kho na las tshad ma nyid du nges par khas blangs par 'gyur ro[#]/_/bu lon sogs pa [#]tha snyad la'ang /_/zhes bya ba la sogs pa la/_bu lon sogs zhes bya ba la sogs pa smos
[\[243b.5\]]te/_tshad ma rnam par gzhag pa dngos po'i rang bzhin dang 'brel pa'i gnas skabs yin pa na 'dod pa tsam gyis sbyar ba'i bar [#]dang 'brel pa'i tshig dor [#]gyi bdag nyid kyi bu lon la sogs pa'i tha snyad dper brjod pa gang yin pa de ni khyed cag gnas [#]skabs mngon par mi
[\[243b.6\]]shes pa nyid gsal bar bya ba 'ba' zhig tu zad do/_/de nyid phyir na lha rnams la'ang /_/bden pa gsum du brjod pa yin/_/zhes bya ba la sogs pa la/_lha rnams kyi ni bden gsum yang /_/zhes bya ba la sogs pa smos te/_dang pos zhes bya ba ni thog ma'i tshig
[\[243b.7\]]las te/_nges pa med na gzhan la ste[#]/_dus phyis 'byung ba'i tshig gnyis las 'di nges par mi 'gyur te khyad par med pa'i phyir ro/_/'di nyid ston pa ni/_gang gis phyi ma'i zhes bya ba la sogs pa ste/_phyi ma'i [#]zhes bya ba ni dus phyis 'byung ba'o/_/yid mi ches zhes bya ba ni
[\[244a\]]
[\[244a.1\]]ma nges na'o/_/gzhan nyid [#]de las zhes bya ba ni de las gzhan dus phyis 'byung ba gnyis zhes bya ba'i don to/_/'di ltar gang zhig tshig gcig dang /_gnyis las log pa nyid smra ba ni gsum pa yang ci'i phyir mi smra ste/_gang gis gsum pa las yid ches pa
[\[244a.2\]]skye bar 'gyur ba de'i tshe de las [#]su zhig gegs byed/_des na rang las tshad ma min/_/zhes bya ba la sogs pa la/_de phyir sngar bshad rigs pa yis/_/zhes bya ba la sogs pa smos te/_sngar bshad pa yi rigs pa ni/_/'di ltar gnod pa med pa'i phyir/_/khyed kyis
[\[244a.3\]]tshad ma nyid du brjod/_/gnod byed la yang dngos med pa/_/zhes bya'i [#]tshad ma gzhan 'dod kyis/_/zhes bya ba la sogs pas bstan pa'o/_/rtag pa'am yid ches pa [#]byas pas zhes bya ba la sogs pa la/_kho bo cag gis zhes bya ba la sogs pa smos te/_sngar te thos pa brtag
[\[244a.4\]]pa'am/_tshig brtag par rgyas par bkag zin pa'i phyir/_de ma grub pas gang las tshad ma nyid du sems pa 'jug par 'gyur/_yid ches pa ni rang nyid khas mi len pas des byas pa'i ngag kyang ma grub pa nyid yin te/_'di ltar log pa'i rgyu 'dod chags la sogs pa'i skyon ma
[\[244a.5\]]lus pa spangs pa gang yin pa de nyid yid ches par rigs kyi gzhan du ni [#]log pa'i rgyu 'dod chags la sogs pa'i skyon dag dang ldan pa'i sems can ji ltar yid ches pa nyid grub par 'gyur/_gang gis khyed cag gi [#]ltar na yid ches pa'i tshig tshad mar 'gyur ba khyed cag gis [#]
[\[244a.6\]]nyon mongs pa'i dra ba ma lus pa spangs pa'i skyes bu 'ga' zhig khas len pa ni ma yin no/_/gzhan yang yid ches pa yod du chug mod/_de lta na yang de'i tshig ma grub pa kho na'o zhes ston pa ni/_yid ches gyur nas zhes bya ba la sogs pa smos te/_yid ches pa
[\[244a.7\]]nges par ma bzung bar tshig 'di'i yin no zhes bya ba lta bur nges par bzung bar mi nus la/_yid ches pas nges par bzung ba yang srid pa ma yin te/_'di ltar re zhig skyon ma lus pa zad pa dang /_dbang po las 'das pa'i don mthong ba gang yin pa de gal te yid ches
[\[244b\]]
[\[244b.1\]]par nges par 'dzin par byed pa de lta na yang de'i tshig ni cung zad kyang mi byed pa kho na ste/_rang nyid don thams cad mngon sum du mthong ba nyid kyis de'i tshig las mi 'jug pa'i phyir ro/_/des na de'i nges par bzung ba'i don med pa yin no/_/gang yang gzhan tshu rol mthong ba de ni
[\[244b.2\]]yid ches pa nges par 'dzin par mi nus pa'i phyir 'di de'i tshig de las don rtogs pa ma yin te/_ma nges pa'i phyir ro/_/gang dag rigs pa'i bla ma rnams/_/zhes bya ba la sogs pa la/_rang las tshad ma zhes bya ba la sogs pa smos te/_nges pa skye ba'i [#]phyir zhes bya
[\[244b.3\]]ba ni nges par 'byung ba'i phyir ro/_/de lta ma yin te gal te rang las nges pa skye bar mi 'gyur na/_de'i tshe rang las tshad ma nyid du smra ba nyams par 'gyur te[#]/_de'i phyir yon tan bkag pa la/_/zhes bya ba la sogs pa la/_ngag ni sun phyung ba min te/_/zhes bya ba la
[\[244b.4\]]sogs pa smos te/_gal te yon tan gyis nyes pa rnams bsal ba'i phyir yon tan dang ldan pa'i tshig nyes pa rnams kyis sun ma [#]phyung ba de lta na yang gzhan gyi rgyud la 'jug pa'i yon tan rnams ni dbang po las 'das pa nyid kyi phyir de ma nges pas yon tan dang ldan
[\[244b.5\]]pa'i tshig kyang nges par mi nus la ma nges pa ni rang la tshad [#]nyid du nges pa [#]yang ma yin no/_/yang na byed pa po med pa na skyon med pa [#]de dag mi 'gyur zhes bya ba 'di la/_tshig gis ma byas pa nyid ni/_/zhes bya ba la sogs pa smos te/_dang po nyid du zhes bya ba ni thos pa dang
[\[244b.6\]]rtag [#]par ro/_/de las skyon med yon tan dag_/ces bya ba la sogs pa la/_yon tan dag las zhes bya ba la sogs pa smos te/_de ltar bstan zhes bya ba 'dis ni/_'dir yang blo bzangs [#]rnams kyis ni/_/zhes bya ba la sogs pa rnams kyis so/_/nyes pa med pas
[\[244b.7\]]mtshon pa'i tshig ni rang las tshad ma yin zhes gang smras pa de yang mi rigs te yon tan rnams ni dbang po las 'das pa yin pa'i phyir te yongs su ma [#]shes na yon tan gyi ngo bo'i bdag nyid kyi skyon med pa mtshon par mi nus pa nyid kyi phyir ro/_/'di nyid ston pa ni/_skyon med
[\[245a\]]
[\[245a.1\]]nye bar mtshon pa yin/_/zhes bya ba te/_'dis mtshon par byed pas na mtshon pa yin la/_mi mtshon pa ni mtshon pa ma yin pa ste/_mtshon par byed pa ma yin zhes bya ba'i don to/_/mi shes pa'i phyir ro snyam du bsams pa yin la/_mi shes
[\[245a.2\]]pa yang mtshan nyid ma yin no zhes ston pa ni/_gang phyir zhes bya ba la sogs pa'o/_/gzhan yang skyon med pa mtshan nyid yin du chug mod/_de lta na yang rang gi tshig dang 'gal bar thal bar 'gyur ba'i phyir skyon can 'di yin te/_'di ltar gal te skyon med pas tshad
[\[245a.3\]]ma nyid du mtshon na de'i tshe gzhan las tshad ma nyid gsal rab tu brjod par 'gyur la/_de lta na yang rang las tshad ma nyid yin no [#]zhes bya ba'i tshig 'di 'gal bar 'gyur ro/_/'di nyid gsal bar byed pa ni/_/dngos med tshad mas zhes bya ba la sogs pa'o/_/gal te skyon
[\[245a.4\]]med dngos med pa/_/zhes bya ba'i tshad ma [#]gal te nges par 'gyur na/_de'i 'di mtshan nyid du mi 'gyur te/_ma nges pa mtshan nyid du mi rung ba'i phyir ro/_/dngos po med par nges par byed pa 'di yang tshad ma med pa'i phyir ro/_/'di lta yin dang gzhan la ste/_/dngos
[\[245a.5\]]po med pa zhes bya ba la [#]tshad ma nyid du gsal rab tu brjod par 'gyur ro/_/de dag yod na skyes bu'i skyon/_/yul can shes pa skye mi 'gyur/_/zhes gang smras pa de la/_de dag yod na zhes bya ba la sogs pa smos te/_gal te yon tan dag yod pa na skyon gyi yul can
[\[245a.6\]]gyi shes pa mi skye na gzhan gyi rgyud [#]la 'jug pa'i yon tan rnams ni dbang po las 'das pa nyid yin pa'i phyir yongs su ma shes na skyon med pa nges par mi 'gyur te/_skyon med pa ni [#]yon tan gyi dngos po'i bdag nyid yin pa'i phyir ro/_/bum pas dben pa'i sa phyogs la
[\[245a.7\]]sogs pa [#]yongs su ma shes par ni bum pa med par [#]shes par mi nus so/_/'di nyid ston pa ni zhe sdang gti mug ces bya ba la sogs pa smos te/_de dag ces bya ba [#]ni skyon rnams so[#]/_/gang yang gzhon nu ma len gyis/_/yon tan shes pa nyid kyis 'dir/_/de tshe
[\[245b\]]
[\[245b.1\]]bya ba byed ma yin/_/skyon med na ni yod pa tsam/_/phan 'dogs byed par shes par bya/_/zhes zer te/_'di ni yon tan shes pa zhes bya ba la sogs pas dogs par byed de/_de la phan 'dogs byed [#]ces bya ba ni skyon med par nges pa la phan 'dogs pa'o/_/de lta na ni
[\[245b.2\]]zhes bya ba la sogs pas lan 'debs par byed pa ste/_gal te yon tan rnams yod pa tsam gyis skyon med par nges par byed pa'i phyir 'jug par 'gyur na/_de'i tshe nges pas de dag la gnod pa'i phyir yid ches par 'dod pa'i phyir skyes bu 'ga' [#]zhig la skyon med pa la
[\[245b.3\]]the tshom dang phyin ci log dag tu mi 'gyur na de lta yang ma yin no/_/des na ni de'i phyir ro/_/ji srid du yon tan dang ldan pa nges pa ma skyes pa de srid du skyon med pa'i yul can gyi [#]the tshom dang phyin ci log tu 'gyur ba'i phyir yon tan rnams ni yod pa tsam gyis bya ba la 'jug
[\[245b.4\]]par byed pa ma yin no/_/ci ste yang yon tan rnams kyi bya ba skyon med par nges par bya ba'i phyir yin par ma gyur mod/_de lta na yang skyon med par ma nges pa nyid las tshad ma nyid du 'gyur ro snyam na de yang rigs pa ma yin te/_snga ma bzhin du yid ches par 'dod pa'i smra ba
[\[245b.5\]]po de la mi mthun pa med par thal bar 'gyur ba'i phyir ro/_/de'i tshig rang las tshad ma nyid du nges pa na smra ba po de la ci 'di bden par smra ba yin nam yang na ma yin pa kho na zhes mi mthun par rigs pa ma yin no/_/'dir log pa'i sgras ni the tshom bsdu ste/_the tshom yang
[\[245b.6\]]gnyi ga'i cha la brten pa nyid kyis phyin ci log srid pa'i phyir ro/_/gang yang ku mA ra ri las/_/de lta bas na yon tan las/_/skyon rnams med pa de med pas/_/tshad ma min par gnyis med de/_/des na spyir btang mi sel to/_/zhes bya ba la sogs pa [#]gzhan 'dir smras pa de
[\[245b.7\]]yang skyon med par ma nges pa ni rigs pa ma yin no zhes ston pa ni/_de skyon med par ma shes phyir/_/zhes bya ba la sogs pa la/_gal te the tshom dang phyin ci log dmigs kyis bsal bar 'gyur ba dag dang bral ba'i shes pa 'grub par 'gyur na de'i tshe tshad ma nyid du 'gyur
[\[246a\]]
[\[246a.1\]]gyi/_dmigs kyis bsal ba'i yul la ji ltar spyir btang bar 'jug par 'gyur/_the tshom dang phyin ci log de dag kyang nyes pa'i rgyu nyid yin pa'i phyir skyon med par ma nges na de dag med [#]pa yang mi 'thad do/_/ci ste/_tshad ma min par gnyis med par/_/
[\[246a.2\]]zhes bya ba ni the tshom dang phyin ci log med pa nyid du'o/_/mi mthun pa de nyid ston pa ni/_ci 'di'i tshig 'di zhes bya ba la sogs pa'o/_/de ltar skyon med pa la sogs pa yod pa tsam gyis tshad mar ma nges par thal bar 'gyur ba mi rigs so zhes bstan zin to/_/da ni de
[\[246a.3\]]dag yod na nges pa la ltos nas gzhan las tshad ma nyid du thug pa med par thal bar 'gyur ro zhes bstan pa 'di gnyis rgyas par bstan pa'i phyir/_des na skyon med ces bya ba la sogs pa smos te/_skyon med pa dang tshad ma min pa med pa [#]de/_tshad ma ma yin pa gnyis med pa dang
[\[246a.4\]]yon tan dag las gdon mi za bar rtogs pa de nges pa zhes bya ba khas blang bar bya ste/_de lta ma yin na gang tshad ma nyid du nges pa mi rung ba'i phyir ro zhes bstan zin pa'i phyir ro/_/gal te khas blang bar bya ba yin mod/_/de las cir 'gyur zhe na/_de yang zhes bya ba la
[\[246a.5\]]sogs pa smos te/_ji skad du bshad pa gsum po dag las rtogs pa 'di tshad ma'i yan lag nyid du 'dod pa ni [#]ci tshad ma [#]ma yin nam/_'on te tshad ma zhes bya ba rnam par rtog [#]pa gnyis so/_/gal te rnam par rtog pa dang po yin pa de'i tshe tshad [#]ma nges pa'i yan lag tu 'gyur
[\[246a.6\]]ba ma yin te/_rang nyid tshad ma ma yin pa'i phyir ro/_/tshad ma ma yin pa nyid du [#]bzung ba ni dngos su tha snyad nges pa'i yan lag ma yin no/_/ci ste phyogs gnyis pa yin pa na de'i tshe brjod par 'dod pa'i shes pa de dag gzhan las tshad ma nyid dang thug pa med pa'i skyon du
[\[246a.7\]]yang thal bar 'gyur ro/_/thug pa med pa nyid bstan par 'dod nas/_rtogs pa de yi [#]tshad ma'i bdag/_/ces bya ba la sogs pa dri bar byed do/_/de yang zhes bya ba ni gnod par byed pa'i shes pa med pa'o/_/ci ste nyes pa 'di 'dir yang rjes su 'jug pa yin zhe na/_tshad ma yin zhe na zhes
[\[246b\]]
[\[246b.1\]]bya ba la sogs pa smos te go bar zad do/_/'di'i yang zhes bya ba ni gnod par byed pa'i shes pa med pa'o/_/gzhan yang /_de lta bas na yon tan las/_/skyon rnams med pa zhes bya ba la sogs pa bstan pa'i rigs pas gal te thams cad du tshad ma nyid du nges na de'i tshe tshad
[\[246b.2\]]ma thams cad gzhan las yin par khas blangs pa dang thug pa med par 'gyur ro/_/de ston pa ni/_de lta bas na yon tan las/_/zhes bya ba la sogs pa ste/_sngar bstan zhes bya ba ni gzhan gyi rgyud la yon tan rnams ni tshu rol mthong ba rnams kyi dbang po las 'das
[\[246b.3\]]pa nyid kyi phyir de ma nges na skyon med par yang mi nges pa'i phyir tshad ma ma yin pa gnyis med pa yang mi nges pas yon tan dag las tshad ma nyid 'grub pa ma yin no/_/ci ste de dag ni yod pa tsam gyis phan 'dogs par byed pa yin na/_de'i blo mi mthun par 'gyur ro
[\[246b.4\]]zhes bya ba de lta bu la sogs pa'i skyon gyi tshogs thams cad du thal bar 'gyur ro/_/gzhan yang /_de lta bas na yon tan las/_/skyon rnams med pa zhes bya ba la sogs pa tshad ma'i nges pa'i yan lag nyid du brjod pa tshad ma ma yin pa gnyis med pa dang /_skyon med pa zhes bya ba
[\[246b.5\]]'di gnyis po gang yin pa de ci med par dgag pa tsam du 'dod dam/_'on te ma yin par dgag pa'i bdag nyid yin zhes bya ba brtags [#]pa gnyis so/_/phyogs dang po la nyes pa 'chad pa ni/_skyon med ces bya ba la sogs pa ste/_gal te med par dgag pa tsam du
[\[246b.6\]]'dod na de'i tshe de grub pa nyid du mi 'gyur ro/_/'di ltar de rang las grub bam 'on te gzhan las grub/_rang las grub pa yin na yang rang nyid gsal ba'i bdag nyid kyis [#]sam/_nges pa skyed par byed pa las yin/_gzhan las yin na yang res 'ga' dmigs
[\[246b.7\]]pa las sam/_'on te ma dmigs pa las yin zhes bya ba'i phyogs rnams so/_/re zhig rang las gsal ba'i bdag nyid kyis grub pa ni rigs pa ma yin te/_de ni dngos po med pa'i bdag nyid yin pa'i phyir dang /_gsal ba'i bdag nyid kyang dngos po'i
[\[247a\]]
[\[247a.1\]]chos yin pa'i phyir ro[#]/_/shes pa kho na gsal ba'i bdag nyid du rang rig pas grub kyis [#]dngos po'i rang bzhin bkag pa tsam gyis [#]mtshan nyid kyi med pa ni ma yin no/_/de ni nges pa skyed par byed pa las rang las grub pa yang ma yin te/_dngos po med pa ni
[\[247a.2\]]nus pa thams cad dang bral ba'i mtshan nyid yin pa'i phyir skyed par byed pa nyid du mi 'thad pa'i phyir ro/_/skyed par byed pa nyid yin na yang dngos po'i ngo bo nyid du thal bar 'gyur ba'i phyir dang /_de ni bogs dbyung du med pa nyid kyis lhan cig byed pa las mi ltos pa'i phyir de
[\[247a.3\]]yod pa tsam na 'byung ba'i 'bras bu ldog pa med par thal bar yang [#]'gyur ba'i [#]phyir ro/_/gzhan las de dmigs pa las de grub par 'thad pa ma yin no/_/gang las she na/_dngos po med pa'i phyir te/_dngos po med pa'i bdag nyid yin pa'i phyir la dmigs pa
[\[247a.4\]]ni dngos po'i yul can yin pa'i phyir ro/_/mi dmigs pa las kyang de ma grub pa yin te/_thug pa med par thal bar 'gyur ba'i phyir te/_'di ltar mi [#]dmigs pa yang dngos po med pa'i bdag nyid yin par ji ltar grub ces de la yang rang ngam gzhan las zhes bya ba'i
[\[247a.5\]]bsam pa 'di 'jug pa nyid do/_/re zhig rang las ni ma yin te/_ji skad du bshad pa'i skyon du thal bar 'gyur ro/_/gzhan las kyang ma yin te/_thug pa med pa'i skyon du 'gyur ba'i phyir ro/_/thug pa med pa de nyid ston pa ni/_skyon dang tshad min gnyis med pa/_/
[\[247a.6\]]zhes bya ba la sogs pa ste/_skyon dang tshad ma ma yin pa gnyis te de dag med pa zhes bsdu'o/_/gnyis pa ma yin pa [#]dgag pa la yang skyon 'chad pa ni/_de yang ma yin dgag bdag nyid/_/ces bya ba la sogs pa ste/_ma yin par 'jug pas skyon med pa ni
[\[247a.7\]]yon tan bdag nyid kho nar 'gyur la/_de lta bas na yongs su shes pa yang yon tan shes pa'i bdag nyid du 'gyur na de yang mi 'dod do/_/yon tan shes pa nyid kyis 'dir/_/de tshe bya ba byed ma yin/_/zhes smras pa'i phyir ro/_/tshad ma ma yin pa gnyis med pa yang
[\[247b\]]
[\[247b.1\]]ma yin par dgag pa'i phyogs la tshad ma'i bdag nyid kho na gnas la de lta yin dang tshad ma ma yin pa gnyis med pa shes na yang brjod par 'dod pa'i tshad ma'i rang gi ngo bor thal bar 'gyur ro/_/de lta na tshad ma min pa gnyis med pa/_/des na spyir btang ni [#]sel te/_/zhes
[\[247b.2\]]bya ba mi 'thad de/_'brel med pa'i phyir ro/_/'di ltar de nyid tshad ma nyid du nges pa'i phyir de tshad ma nyid nges par byed do zhes rtags dang rtags can gyi ngo bo'i tshig gi don 'brel pa med par 'gyur te/_tha mi dad pa'i phyir ro/_/gzhan yang rtags dang rtags can tha mi dad
[\[247b.3\]]pa'i phyir de las tha dad pa yin la tshad ma ma yin pa gnyis med pa'i shes pa dang tshad ma ma yin pa gnyis mi shes pa las tha dad par 'gyur te/_ma yin par dgag pa'i bdag nyid yin la de las tha dad pa las rigs pa yod pa ma yin te/_go skabs gzhan med pa'i
[\[247b.4\]]phyir ro/_/yang na tshad min gnyis med pa/_/zhes bya ba la sogs pas tshad ma ma yin pa gnyis med par grub par khas blangs nas gzhan gyi [#]lugs nyid kyis gzhan las tshad ma nyid ston pa yin no/_/gzhan du mi 'thad pas shes [#]na/_/zhes bya ba ni the tshom dang phyin
[\[247b.5\]]ci log dag las gzhan pa'i shes pa ni rang las tshad ma nyid ma gtogs par go skabs gzhan mi srid pa'i phyir ro/_/de lta bas na yon tan las/_/zhes bya ba la sogs pas brjod pa'i rigs pa ma nges pa nyid du bstan pa'i phyir/_khyed la rigs pa zhes [#]bya ba la
[\[247b.6\]]sogs pa smos te/_'di zhes bya ba ni de'o/_/de ci zhig brjod par nus she na/_des na skyon las zhes bya ba la sogs pa smos te/_tshad ma bzhin zhes bya ba ni bdun pa'i mtha' can gyi rang bzhin yin no/_/de yang zhes bya ba ni tshad ma ma yin pa'o/_/lhag ma ni go bar
[\[247b.7\]]zad do/_/nyes pa yod dam med ces pa/_/zhes bya ba la sogs pa la/_nyes pa yod dam zhes bya ba la sogs pa smos te[#]/_thos pa brtag par rig byed kyi [#]byed pa po bsgrub [#]pa'i phyir byed pa med [#]phyir zhes bya ba ma grub po/_/des na rtog [#]pa dang ldan pa kho bo cag la rig
[\[248a\]]
[\[248a.1\]]byed la nyes pa'i rtogs [#]pa med pa ma yin te/_'on kyang yod pa kho na'o/_/des na ltos pa med pa'i phyir/_/rig byed tshad ma 'ga' brjod pa/_/zhes bya ba la sogs pa 'di la/_des na ltos pa med phyir ro/_/zhes bya ba la sogs pa smos te/_de yang zhes bya ba
[\[248a.2\]]ni rig byed do/_/rig byed don la tshad gzhan gyis/_/zhes bya ba la sogs pa la/_gal te shes pa mi slu ba'am/_/zhes bya ba la sogs pa smos te/_gal te don byed pa la mi slu ba'i shes pa dang /_rgyud [#]dag pa'i shes pa 'di gnyis rig byed las tshad ma nyid du nges pa'i
[\[248a.3\]]rgyur khas mi len na de'i tshe nges pa'i rgyur ma tshang ba'i phyir rig byed tshad ma nyid du nges par mi 'gyur te/_rgyu med pa'i 'bras bu mi srid pa'i phyir ro/_/gzhan la yang ni 'brel pa nyid/_/ces bya ba 'di la/_gzhan la yang de ltar gyur pa zhes bya ba la sogs pa smos te/_de
[\[248a.4\]]ltar gyur pa'i zhes bya ba ni mi slu ba dang /_yon tan yongs su shes pa nyid do/_/'di yang thug pa med pa'i skyon ni dang po nyid du bsal zin to[#]/_/des na ni de'i phyir ro/_/gang zhig tshad ma yin pa de ni tshad ma gzhan dang 'brel pa la ltos pa ma yin no zhes bya ba 'di ma nges
[\[248a.5\]]pa [#]yin te/_nges par bya ba'i don du tshad ma gzhan la ltos pa'i phyir ro/_/'di nyid ston pa ni/_de yi tshad ma nyid gnas na/_/zhes bya ba la sogs pa ste/_'dis ni/_gang la tshad ma phyi mas kyang /_/yongs su gcod 'gyur de la yang /_/zhes bya ba la sogs pa de
[\[248a.6\]]yang bsal ba yin te/_gzhan las tshad ma nyid du nges pa na shes pa snga ma'i don thob par nus pa'i mtshan nyid kyis tshad ma nyid du nye bar 'gro ba ma yin no/_/lan cig [#]skyes nas 'jig pa yi/_/don la tshad ma nyid mi 'gyur/_/zhes bya ba 'di la/_lan cig skyes zhes
[\[248a.7\]]bya ba la sogs pa smos te/_de ni zhes bya ba ni [#]tshad ma nyid do/_/bshad pa'i rim pa nyid bstan pa'i phyir/_gal te rnam shes rgyu yi zhes bya ba la sogs pa smos te/_don byed dngos su thob pa zhes bya ba ni de'i tshe de las nges zhes [#]skabs dang 'brel par bya'o/_/'on
[\[248b\]]
[\[248b.1\]]te don byed pa'i shes pa gzhan gyi yul can yin pa'i phyir de las shes pa snga ma tshad ma nyid mi rigs pa ma yin nam 'di ltar yan lag can gyi rdzas med pa'i phyir chu'i yul can gyi rtog pa med pa'i shes pa ni gzugs tsam 'dzin pa yin la/_khrus la sogs pa'i don byed pa'i
[\[248b.2\]]shes pa ni rig bya tsam gyi spyod yul yin pa'i phyir ji ltar gzhan la dmigs pa'i shes pa gzhan gyi yul can gyi shes pa tshad ma nyid du sgrub [#]par byed de/_ha cang thal bar 'gyur ba'i phyir ro zhe na/_skyon 'di ni med de/_'dus pa la [#]yod pa'i yul gnyis med na mi 'byung ba'i
[\[248b.3\]]phyir gzhan la dmigs pa'i shes pa yang gzhan gyi yul can gyi shes pa tshad ma nyid du sgrub par 'gyur gyi gzugs dang reg pa de gnyis tha dad du 'jug pa ni ma yin te/_tshogs pa gcig la rag [#]las pa'i phyir ro/_/de la sngar gyi gzugs kyi shes pa de ni don med pa la
[\[248b.4\]]yang don gyi ngo bos 'jug par mthong ba'i phyir dus phyis 'byung ba de'i yul med na mi 'byung ba'i reg pa 'dzin pa'i shes pa las de'i nges pa skye ba ltos pa yin no/_/'on te de lta na yang dngos po thams cad skad cig ma yin pa'i phyir shes pa snga mas gzung [#]ba'i
[\[248b.5\]]gzugs med na mi 'byung ba'i reg pa phyis kyi shes pa 'jug pas yul du ma byas pa'i phyir ji ltar de las nges pa yin zhe na/_skyon 'di ni med de/_gzugs la sogs pa'i skad cig phyi ma rnams shes pa snga mas [#]gzung ba'i gzugs la sogs pa'i skad cig
[\[248b.6\]]dang don byed par khyad par med par 'dod pa na grub pa dang bde ba tha mi dad pa'i phyir gcig nyid du tha snyad du byed kyi/_tshu rol mthong ba rnams skad cig mas tha snyad du byed pa ni ma yin no/_/rnam pa gcig tu na shes pa snga mas yongs su gcad [#]pa'i gzugs la
[\[248b.7\]]sogs pa'i don med na/_mi 'byung ba'i phyir shes pa phyi ma'i yul can yin pa nyid tha dad pa'i tha snyad yod na yang de las nges pa mi 'gal lo/_/mig la sogs dang 'brel med pa'i/_/rna blo'ang tshad mar mi 'gyur ro/_/zhes bya ba la sogs pa gang smras pa de la
[\[249a\]]
[\[249a.1\]]rna ba'i blo yang zhes bya ba la sogs pa smos te/_mig la sogs pa'i blo gzhan dag kyang [#]'brel pa mi 'grub pa nyid de/_'di ltar pi wang la sogs pa'i sgra dang de dang 'brel pa'i gzugs la sogs pa tshogs [#]pa gcig la rag las pa'i phyir du bas
[\[249a.2\]]bud shing [#]'gyur ba dag bzhin du phan tshun med na mi 'byung ba'i mtshan nyid kyi 'brel pa [#]nyid yin no/_/rgyun gyi [#]'jug pa la ltos kyang snga ma snga ma'i tshogs pa phyi ma phyi ma gzhan gyi rgyu yin pa'i phyir dngos su rgyu dang 'bras bu'i mtshan nyid kyi 'brel pa yang [#]yod pa nyid yin no/_/de lta
[\[249a.3\]]yin dang de 'dzin pa'i shes pa yang de'i sgo nas brgyud nas 'brel pa yang yod pa yin no/_/de'i phyir de lta bas na rna ba'i blo tshad mar gyur pa nyid yin te/_de las gzhan pa'i mig la sogs pa'i blo rnams dang ji skad du bshad pa'i 'brel pa yod pa'i phyir ro/_/'di ltar
[\[249a.4\]]thag ring por pi wang la sogs pa'i sgra thos pa las gling bu la sogs pa'i sgra dang chos mthun pa'i phyir de don du gnyer ba'i skyes bu the tshom skyes te 'jug pa na pi wang gi gzugs mthong ba las ci 'di pi wang gi sgra yin nam/_'on te gling bu dang glu la sogs pa'i sgra
[\[249a.5\]]yin zhes sngar the tshom skyes pa gang yin pa de ldog pa yin no/_/yul gang du rdza rnga la sogs pa'i sgra snyan pa thos pa las 'jug pa don de rtogs par mi 'gyur ba der ni slu ba'i phyir tshad ma ma yin pa nyid du rtogs pa yin no/_/sgrub [#]byed gzhan gyis bskyed pa'i blo/_/
[\[249a.6\]]gnyi ga la yang yod ma yin/_/zhes bya ba la sogs pa la/_'dir ni sgrub par byed gzhan gyis/_/zhes bya ba la sogs pa smos te/_'di zhes bya ba [#]ni pi wang la sogs pa'i gzugs 'dzin pa'o/_/ji ltar dbang po gcig rag las/_/shes pa gzhan dang
[\[249a.7\]]'brel pa yi/_/zhes bya ba la sogs pa la/_de ltar dbang po du ma las/_/zhes bya ba la sogs pa ste/_mi snang ngo zhes bya ba ni dbang po gzhan la [#]rag las pa'i shes pa gzhan dang 'brel pa'o/_/'di ji ltar mngon sum la rgyur btags pa yin zhe na/_'di ltar
[\[249b\]]
[\[249b.1\]]zhes bya ba la sogs pa smos te/_dbang po las byung zhes bya ba ni gzugs kyi yul can gyi mig gi rnam par shes pa zhes bya ba'i don to/_/gzhan zhes bya ba ni dus [#]phyis 'byung ba'o/_/'di ltar [#]zhes bya ba la sogs pa la/_tshig ni gcig pu kho na yis[#]/_/zhes bya ba smos te/_
[\[249b.2\]]'di ni don la mi slu ba ma grub pa nyid du bstan te/_'di ltar mtho ris 'dod pas me la sbyin sreg bya'o zhes [#]bya ba'i ngag 'di las rtog pa dang ldan pa'i nges pa'i rgyu med pa'i phyir nges pa mi skye bas yul dang dus la sogs pa la mi slu ba grub pa ma yin no/_/thams cad du skyes bu [#]
[\[249b.3\]]gzhan la mi slu ba rnyed pa yang ma yin no zhes bstan pa'i phyir/_mtho ris sogs la bram ze yang /_/zhes bya ba la sogs pa smos te/_'di ltar nges tshig byed pa rnams kyis mi las phul du byung ba'i skyes bu'i khyad par gnas pa'i ri rab ri'i rtse mo la sogs pa'i yul gyi khyad
[\[249b.4\]]par mi las phul du byung ba'i bde ba'i rten phun sum tshogs pa du mas phyug pa ni mtho ris yin no zhes rjod par byed la/_dpyod [#]pa rnams na re mi rnams kyi dga' ba'i khyad par nyid mtho ris yin no zhes bya'o/_/mchod sbyin la yang blo mi mthun pa snang ste/_sngon gyi skal ba [#]la
[\[249b.5\]]mchod sbyin pa gang gis mchod sbyin byed pa na bag zan las byas pa'i phyugs kyis so zhes thos la/_brtse ba med pa ngan pa'i bdag nyid can gzhan dag gis ni srog chags kyi khyad par nyid phyugs yin no zhes rjod [#]par byed do/_/de phyir brten [#]par skyes pa'o/_/zhes bya ba la
[\[249b.6\]]sogs pa la/_bskul bas bskyed pa'i shes pa la/_/zhes bya ba la sogs pa smos te/_sngar zhes bya ba ni thos pa brtags [#]par ro/_/gzhan dang mtshungs pa'i phyir zhes bya ba ni me'i sbyin sreg las mtho ris su 'gyur ro zhes bya ba ni/_skyes bus byas pa'i tshig las byung
[\[249b.7\]]ba'i rtogs pa dang mtshungs pa nyid yin pa'i phyir ro/_/gzhan yang khyed cag gis ji ltar skul bar byed pa las byung ba'i blo yul la sogs pa la smras pa [#]ma yin no zhes bya ba 'di ni tshig tsam yin no zhes ston pa ni/_skul bar byed pa las byung blo/_/zhes bya ba la sogs pa
[\[250a\]]
[\[250a.1\]]smos so/_/sgra rnams kyi ni tshad ma nyid/_/ces bya ba la sogs pa la/_mngon sum gyi yang tshad ma [#]nyid/_/ces bya ba la sogs pa smos te/_mi 'dod pa'i thog tu gtong ba ni thal [#]bar 'gyur bar brjod [#]la/_gang gis thal bar [#]'gyur ba bya bar 'gyur
[\[250a.2\]]ba mngon sum dang rjes su dpag pa las tshad ma nyid du grub par mi 'dod pa yang ma yin no/_/ji ltar 'dir rjes su dpag pas mngon sum tshad ma nyid du bsgrub par bya ba de ltar sngar bshad zin la/_de nyid dran par byed pa ni/_dag pa'i rgyu yis [#]bskyed phyir zhes pa ste/_
[\[250a.3\]]de las gzhan bzhin zhes bya ba ni yul nye bar 'dzin pa'i mngon sum bzhin no/_/tshad ma rnams kyis [#]tshad ma bzhin/_gzhan dag gang zhig bsgrub bya zhing /_/zhes bya ba la sogs pa la/_thams cad la ni zhes bya ba la sogs pa smos te/_ji ltar don byed pa'i
[\[250a.4\]]shes pa la 'khrul pa med pa de ltar ni sngar smras pa [#]dngos po la mi slu ba tshad ma nyid du brjod pa yin zhes bya ba la sogs pa bstan zin to/_/des na don byed pa la mi slu ba'i shes pa tshad ma nyid du grub pa yin na thug pa med par mi 'gyur ro/_/rjes su dpag pas kyang sgrub
[\[250a.5\]]pa na thug pa med par mi 'gyur ro zhes bya bar bdag dang zhes bya ba la sogs pa ste/_bdag ste rang bzhin dang 'bras bu yin pas de skad ces bya'o/_/ming de rtags gang la yod pa zhes tshig rnam par sbyor ro/_/'khrul pa med par nges pa gang la yod pa de la de skad ces
[\[250a.6\]]bya'o 'di skad du bstan pa yin te/_de'i bdag nyid dang de las byung ba dag gis 'brel pa'i rang bzhin dang 'bras bu zhes bya ba'i rtags nges pa'i stobs kyis skye ba'i rjes su dpag pa ni 'khrul pa'i rgyu med pa'i phyir rang nyid las tshad ma ma yin pas thug pa med pa ma yin no/_/
[\[250a.7\]]ci ste sgrub byed tshad ma nyid/_/ces bya ba la sogs pa la/_la lar zhes bya ba la sogs pa la [#]smos so/_/goms pa la sogs pa'i nges pa'i rgyu med pa'i phyir la lar de phyogs dang po la 'khrul pa skye ba'i phyir de'i rang las tshad ma nyid du [#]grub pa ma yin no/_/tshad ma [#]'dzin
[\[250b\]]
[\[250b.1\]]pa las snga rol/_rang gi ngo bos rab tu gnas/_/zhes bya ba la sogs pa la/_mi gsal gsal ba nyid yin pas/_/zhes bya ba la sogs pa smos te/_don gang la mi gsal ba gsal ba yod pa de la de skad ces bya'o/_/gdon mi za bar shes pa shes par bya dgos
[\[250b.2\]]te/_de ma shes na thams cad mi shes par thal bar 'gyur ba'i phyir te/_'di ltar don gsal ba kho na shes pa zhes bya'i gzhan ni ma yin te/_gsal ba de yang lkog tu gyur pa yin no/_/don yang lkog tu gyur pa nyid du thal bar 'gyur te/_mi gsal ba gsal ba nyid
[\[250b.3\]]kyi phyir/_dper na gzhan gyi rgyud la yod pa'i mngon sum gyi yul gyi don bzhin no/_/sbyor ba ni dngos po gang zhig gang mi gsal ba gsal ba de ni de'i mngon sum ma yin te/_dper na rgyud gzhan la yod pa'i mngon sum gyi [#]yul du byas pa'i gzhan bzhin no/_/rtsod
[\[250b.4\]]pa'i gzhir gyur pa'i 'ga' zhig gi shes pa yang mi gsal ba gsal ba yin no zhes bya ba na khyab byed 'gal ba dmigs pa'o/_/gtan tshigs ma nges pa yang ma yin te/_de dngos po de gsal bar skye ba tsam gyis mngon sum nyid yin na thams cad mngon sum nyid
[\[250b.5\]]du thal bar 'gyur ba'i phyir ro/_/de ltar yang ma yin te/_de lta bas na bzlog pa yin no/_/ji ltar rigs pa ma yin zhes bya ba la sogs pa la/_rang nyid bems po'i ngo bo'i phyir/_/zhes bya ba la sogs pa smos te/_mig la sogs pa rnams ni yul bzhin
[\[250b.6\]]du bems po'i ngo bo yin pa'i phyir dngos su yul 'dzin pa ma yin gyi/_rnam par shes pa la rgyu'i ngo bor 'gyur ba tsam gyis de dag yul 'dzin par brtags pa 'ba' zhig tu zad pas mi shes pa de dag nyid kyis yul can gyi shes pa skyed par byed pas yul 'dzin pa zhes
[\[250b.7\]]bya bar 'gyur ro/_/de ltar gang gis mi shes kyang mig la sogs pa bzhin du yul [#]'dzin pa zhes bya bar 'gyur ba rnam par shes pa yul la cung zhig byed pa ni ma yin no/_/mngon par gsal bar byed do zhe na ma yin te/_shes pa'i rnam grangs yin pa'i phyir ro/_/
[\[251a\]]
[\[251a.1\]]mngon par gsal ba dang /_dmigs pa dang /_yongs su gcod pa dang /_yang dag par rig pa zhes bya ba la sogs pa rnams ni rnam grangs kyis brjod kyi [#]don gzhan ni ma yin no/_/rang gi bdag nyid la byed par rigs pa yang ma yin te/_rang gi
[\[251a.2\]]bdag nyid la byed pa 'gal ba'i phyir dang /_skyes pa dang ma skyes pa'i gnas skabs dag ni yod pa dang med pa yin pa'i phyir ro[#]/_/'di ltar shes pa skyes pa'i [#]bdag nyid byed dam/_ma skyes pa byed grang /_re zhig skyes pa ni ma yin te/_de'i bdag nyid yin na yang grub pa
[\[251a.3\]]dang bde ba gcig pa'i phyir te/_gang zhig gang dang lhan cig grub pa dang bde ba gcig ma yin pa de ni de'i rang bzhin nyid du rigs pa ma yin te/_ha cang thal bar 'gyur ba'i phyir ro/_/skyes pa'i rang bzhin yang byed par mi rigs te/_khyad par du byar med pa'i
[\[251a.4\]]phyir dang rgyun mi 'chad par byed par thal bar 'gyur ba'i phyir ro/_/ma skyes pa zhes bya ba'i phyogs kyang ma yin te/_med pa'i phyir ro/_/med pa la bya ba rigs pa ma yin te/_de ni nus pa thams cad kyi rnam par rtog pa dang bral ba'i mtshan nyid yin pa'i phyir ro/_/bya ba
[\[251a.5\]]mi byed pa [#]ni byed pa nyid nyams par thal bar 'gyur ba'i phyir ro/_/'di nyid yod pa'i mtshan nyid yin te/_don bya ba byed pa nyid gang yin pa'o/_/de lta bas na [#]dpe don dang mtshungs pa ma yin no[#]/_/de phyir 'di ni tshad ma la/_/zhes bya ba la sogs pa la/_des na 'dir ni
[\[251a.6\]]tshad ma la/_/zhes bya ba la sogs pa smos te/_gal te shes pa rang rig pas rang nyid las grub pa na[#]/_'o na shes pa rang nyid las tshad mar grub pa ma yin nam zhes pa dogs pa bsu nas/_'dir ni 'di tsam du 'gyur te/_/zhes bya ba la sogs pa smos te/_nyams
[\[251a.7\]]su myong ba zhes bya ba tsam gyis bdag nyid thams cad kyis nges pa skye ba ma yin te/_nges pa skye ba ni rgyu gzhan la ltos pa'i phyir ro zhes mang du bstan zin to/_/des na zhes pa'i don thob par 'dod pa rang rig pas bzung na yang 'khrul pa'i rgyu tshad ma ma yin pa dang 'dra ba'i
[\[251b\]]
[\[251b.1\]]goms pa med pa la sogs pa srid pa'i phyir nges pa ma skyes pas ma nges pa yin no[#]/_/brjod de/_nges pa dang ma nges pa dag tha dad pa'i phyir ro/_/sgro 'dogs pa rnam par gcod pa'i sgo nas gzhan las tshad ma nyid du 'dod do zhes bya ba la sogs pa 'gal ba med do/_/ji skad
[\[251b.2\]]du/_rang las rang gi ngo bo rtogs/_/tha snyad las ni tshad ma nyid/_/ces bshad pa bzhin no/_/de bzhin don du zhes bya ba ni tshad ma nyid du'o/_/tshad ma min pa'ang rang don la/_/zhes bya ba la sogs pa la/_ji ltar shes pa goms [#]pa las/_/zhes bya ba la sogs
[\[251b.3\]]pa smos te/_goms pa la yod pa ni goms pa ste/_ji ltar goms pa'i stobs kyis tshad ma nyid thams cad du rang nyid nges pas so zhes brjod pa de bzhin du log pa nyid kyang 'ga' zhig tu rang nyid las [#]nges par byed pa yin no/_/de ltar yang rab rib can la sogs pas
[\[251b.4\]]'ga' zhig goms pa'i stobs kyis skra shad 'dzings pa la sogs pa'i shes pa skyed [#]pa'i de ma thag kho nar log pa nyid nges par byed pa mthong ba kho na'o/_/der yang don gzhan dngos la blo/_/yang na rgyu ni skyon can la/_/zhes bya ba la sogs pa la/_gnod dang zhes bya
[\[251b.5\]]ba la sogs pa ste/_bshad pa yin zhes bya ba 'di [#]'di ltar gnod pa med pa'i phyir ro/_/khyed kyis tshad ma nyid du brjod/_/gnod med la yang dngos med pa/_/zhes bya'i tshad ma gzhan 'dod kyis/_/zhes bya ba la sogs pa bshad pa lta bu'o/_/des na zhes bya ba ni de'i
[\[251b.6\]]phyir ro/_/skye ba'i gnas skabs nyid na 'di/_/tshad ma nyid ces bya bar nges/_/zhes bya ba la sogs pa la/_skye ba'i gnas skabs nyid na 'di/_/zhes bya ba la sogs pa smos te/_skye ba'i gnas skabs 'di na ci bdag nyid kyis tshad ma zhes nges sam/_'on te
[\[251b.7\]]lhan cig tu 'byung ba'i shes pa gzhan gyis sam/_yang na dus phyis 'byung ba yin/_/zhes bya ba'i phyogs gsum mo/_/de la re zhig bdag nyid kyis ni ma yin te/_shes pa thams cad ni bdag nyid la rtog [#]pa med pa yin pa'i phyir tshad ma'o snyam du 'dzin pa [#]mi 'thad do/_/
[\[252a\]]
[\[252a.1\]]gzhan gyi shes pas [#]rig par 'dod pa yang ma yin te/_blo rtag tu lkog tu gyur par khas len pa'i phyir ro[#]/_/dus mtshungs par 'byung ba'i shes pa gzhan gyis kyang ma yin te/_rnam par shes pa gnyis cig car mi 'byung ba'i phyir ro/_/dus
[\[252a.2\]]phyis 'byung bas kyang ma yin te/_shes pa gzhan yang ma grub pa ni des gzung [#]bar bya ba'i shes pa yang mi gsal ba gsal ba nyid du ma grub pa'i phyir ro/_/de yang shes pa gzhan gyis bsgrub par 'dod na thug pa med par thal bar 'gyur ba'i phyir ro/_/des na gang
[\[252a.3\]]du'ang log pa nyid/_/ces bya ba la sogs pa la/_rig byed la'ang zhes bya ba la sogs pa smos te/_sangs rgyas pa rnams kyi ni chos mthun pa tsam rig [#]byed la gnod par byed pa'i tshad mar brjod pa ni ma yin no/_/'o na ci zhe na/_der bshad pa'i bdag dang
[\[252a.4\]]spyi'i tshig gi don la tshad mas gnod pa'i phyir te/_de yang bdag brtag pa la sogs par bstan zin to/_/gzhan yang thos pa brtag par rig byed skyes bus byas pa nyid du bsgrubs zin pa'i phyir dang /_skyes bus ma byas pa nyid yin na yang nags kyi [#]me la sogs pa
[\[252a.5\]]bzhin du log pa nyid kyi rgyu srid pa'i phyir/_'dir tshad ma ma yin pa nyid du srid pa yin no zhes de ltar brjod kyi chos mthun pa tsam gyis ni ma yin no/_/gal te 'di snyam du srid pa de lta na yang srid pa tsam gyis 'di ji ltar tshad ma ma yin pa nyid du grub [#]par 'gyur snyam du
[\[252a.6\]]sems na/_skyon mthong ba las skyon 'dogs pa/_/bye brag yod pa ma yin no/_/zhes bya ba smos te/_ngag gang la skyon 'dogs pa de ni de lta bu yin pa la/_bye brag yod pa ma yin no/_/zhes bya ba ni gnyi ga yang tshad ma nyid yod pa'i tha snyad dgag par rung ba nyid du mtshungs pa'i phyir ro[#]/_/de'i phyir de yi rig byed la yang
[\[252a.7\]]zhes bya ba la sogs pas mjug sdud par byed do/_/byas dang bshad pa nyid 'dod kyi[#]/_/zhes bya ba la/_'di ni byas pa yang yin la bshad pa yang [#]yin pas de skad ces bya ste/_bshad pa ni 'chad pa'o[#]/_/skyon med pa'i skyes bu dag gis byas pa dang 'chad pa zhes gsum
[\[252b\]]
[\[252b.1\]]pa'i bsdu ba yin te/_de'i dngos po ni de nyid do/_/de ni nges pa yang yin la skyon med par [#]byas pa dang 'chad pa yang yin no zhes tshig rnam par sbyar ro/_/de 'dod par gyis shig ste/_rig byed tshad ma nyid du grub pa'i phyir zhes sbyar ro/_/de lta yin dang de ltar 'dod pa na gzhan
[\[252b.2\]]las tshad ma nyid du 'gyur la mi 'dod na ni tshad ma ma yin pa nyid do [#]snyam du bsams pa yin no/_/des na skyon med par [#]byas dang /_/bshad pa nyid du nges 'dod kyis/_/zhes bya ba 'di la gzhon nu ma len gyi [#]lan dogs par byed pa ni ji lta ji ltar zhes bya ba la
[\[252b.3\]]sogs pa ste 'chad pa po ni su zhig yin/_su zhig dran pa dang /_yid gzhungs pa nyam chung ba yin/_/[#]gang zhig gang gi thang nas lags/_/su zhig dbyangs kyi steng du gnod pa la sogs pa chung [#]ba'am gzhan du byed pa yin/_su zhig tshig ma yin pa tshig nyid du
[\[252b.4\]]bcad nas 'dod [#]par byed ces bya ba de ltar brtson 'grus brtsams pa'i rig byed 'don par byed pa'i glags tshol [#]bar byed pa yod pa na/_rig byed 'don par byed pa nyon mongs de ji ltar rig byed gus par mi 'don/_de lta yin dang rig byed 'di la tshad ma yin pa nyid
[\[252b.5\]]kyis dogs med pa'i phyir/_de [#]na skyon med pas byas dang /_/bshad pa nyid du nges 'dod kyis/_/ci'i phyir brjod snyam du bsams pa yin no/_/de bzhin du gal te rig byed 'don pa dag pa'i blo can rnams kyang gzhan gyi rig byed bshig [#]pa na snyom las te le lo las
[\[252b.6\]]mi smra ba de'i tshe cha byad tsam du 'gyur ba'i phyir rig byed 'di gzhan nyid du srid pa yin no/_/gang gi phyir/_'dod chags la sogs pa'i sems dang ldan pa'i rig byed 'jig [#]pa'i skyes bu rnams nyams par byed pa ste ldog par byed pa'i blo rnam par dag pa rnams kyis
[\[252b.7\]]rig byed 'di rtag tu srung bar byed pa'i phyir de ji ltar bdag nyid kyi rang bzhin spong bar byed/_'di snyam du gal te yang de dag gis rig byed rtag tu bsrungs [#]pa de lta na yang 'jigs pa chen por 'di 'chad pa na [#]phyis rnam pa gzhan du yang srid pa yin no snyam du dogs pa bsu
[\[253a\]]
[\[253a.1\]]nas/_'gro ba thams cad nam du yang /_/zhes bya ba [#]la sogs pa smos so/_/de ni de lta ma yin te/_/zhes bya ba [#]la sogs pas lan 'debs par byed de/_de lta na 'don pa tsam 'ba' zhig mtshungs pa nyid du bstan pa yin gyi don rtogs pa'i
[\[253a.2\]]thabs ni [#]ma yin no/_/de lta yin dang de'i don du gdon mi za bar 'di skyon med pas byas pa dang bshad pa nyid du 'dod par bya ba nyid do/_/'dod pa tsam gyis nyam [#]chung ba ma mthong ba tsam gyis thams cad mkhyen pa ma yin pas/_yul la sogs pa thams cad du nges par nus
[\[253a.3\]]pa ma yin no zhes bstan pa ni/_/gang gis mngon sum mkhyen pa la/_/zhes bya ba la sogs pa'o/_/'di nyid la 'thad par 'chad pa ni/_gzhan du na zhes bya ba la sogs pa smos te/_gal te 'don pa mtshungs pa de nyid du 'gyur na de'i tshe yul la sogs pa 'ga' zhig tu
[\[253a.4\]]'don pa la skyes bu rnams kyi blo mi mthun pa ste/_the tshom za bar mi 'gyur ro/_/'gro ba thams cad nam du yang /_/zhes bya ba la sogs pa la/_rtag tu 'gro ba 'di 'dra ba/_/zhes bya ba la sogs pa smos te/_'gro ba ni thams cad kyi tshe 'gro ba 'di 'dra ba kho na'o zhes bya
[\[253a.5\]]ba 'di la sgrub par byed pa'i tshad ma cung zad kyang yod pa ma yin no/_/gang yang sangs rgyas pa rnams kyis/_/'jig pa'i bskal pa dmyal ba yi/_/srid pa med na gnod [#]zad pa/_/zhes 'jig pa'i bskal pa brjod pa dang /_gang dran par byed pa rnams kyis/_/'di ni kun nas
[\[253a.6\]]mun par gyur/_/nges pa ma yin mtshon pa min/_/brtag bya ma yin shes bya min/_/gnyid stug lta bur gyur pa yin/_/zhes brjod pa'i 'jig pa 'di gnyi ga la yang /_gnod par byed pa'i tshad ma cung zad kyang [#]yod pa ma yin na gang gis thams cad kyi tshe/_'gro ba
[\[253a.7\]]'di 'dra ba nyid du grub par gyur pa yin/_ma mthong [#]tsam gyis dngos po rnams med pa nyid du grub pa yang ma yin te/_dngos po yod pa nyid na yang la lar mi mthong ba'i phyir dngos po med pas ma mthong ba tsam la khyab pa ma grub pa'i phyir ro/_/gzhan yang rtag tu rang gi don
[\[253b\]]
[\[253b.1\]]dang rang bzhin gyi [#]yul can gyi nges pa skye ba yin te/_rig byed rang las tshad ma nyid yin pa'i sgo nas rmongs pa med pa'i phyir dang /_rtag pa'i phyir dang rang bzhin du bya bar mi nus pa'i phyir ro/_/khyed cag gi lugs kyis rnam pa gnyi ga ltar yang 'jig pa mi srid pas de'i phyir
[\[253b.2\]]rig byed 'don par byed pa rnams kyis 'di srung bar byed pa 'bras bu med pa yin no zhes bya ba 'di ston pa ni/_rang las tshad ma [#]nyid ces bya ba la sogs pa smos te/_gnyis skyes phru [#]gu ni bram ze'i byis pa'o/_/de ltar re zhig rang las tshad ma ma yin pa'i phyir 'di'i 'jig [#]
[\[253b.3\]]pa mi srid do zhes bstan zin to/_/da [#]ni rtag pa'i phyir mi srid do zhes bya ba 'di bstan par 'dod nas 'dri ba ni/_rdo rje bas lhag ces bya ba la sogs pa'o/_/mngon gsal gzhan nyid yin zhe na/_/zhes bya ba ni 'jig [#]pa ni zhes bya ba dang sbyar ro/_/de ni zhes bya ba ni
[\[253b.4\]]mngon par gsal ba'o/_/'di ni zhes bya ba ni rig byed kyi'o/_/de'i phyir dbang 'das zhes bya ba la sogs pas mjug sdud par byed do/_/nang gi mun pa ni nyon mongs pa can dang nyon mongs pa can ma yin pa'i mi shes pa'o/_/de'i tshogs ni 'dus pa ste/_de gang gis rnam
[\[253b.5\]]par gsal ba de la de skad ces bya'o/_/dam bca' ba'i don thams cad rnam dbye shes pa ni 'chad pa[#]/_byed pa po zhes bya ba ni rig byed kyis zhes bya ba lhag ma'o/_/de lta bas na de ltar dam bca' ba'i don thams cad du tshad mas gnod pa nyid dang de yod na yod pa nyid
[\[253b.6\]]kyi phyir zhes bya ba'i gtan tshigs 'di yang ma nges pa nyid du bsgrubs [#]zin to/_/rang gi phyogs grub par bya ba'i phyir tshad ma nyid ni gang zhig the tshom dang phyin ci log gi [#]yul du byas pa zhes bya ba la sogs pas bstan pa yin no zhes bya ba ni bsdus [#]pa'i don to/_/gang yang
[\[253b.7\]]phyogs bzhi bkod nas phyogs gsum pa la skyon brjod par byas pa de la yang sangs rgyas pa la nyams pa cung zad kyang med de/_gang gi phyir sangs rgyas pa rnams kyis bzhi po 'di dag las gang rung ba gcig 'dod pa ma yin te/_nges pa med pa'i phyogs 'dod pa nyid kyi [#]
[\[254a\]]
[\[254a.1\]]phyir ro/_/'di ltar cung zad cig ni rang las yin la cung zad cig ni gzhan las yin no zhes bya ba 'di gnyi ga yang sngar brjod pa yin no/_/de nyid kyi phyir phyogs bzhi nye bar bkod pa yang rigs pa ma yin te/_phyogs lnga pa nges pa med pa
[\[254a.2\]]yang yod pa'i phyir ro/_/gzhan dag gis dam bca' ba'i don rnams gzhan du yang rjod par byed de/_/rtog pa'i byed pa'i bdag nyid ces bya ba ni tshad ma yin la/_de yang shes pa rnams kyi rang bzhin kho na yin gyi yon tan gyis khyab pa ni ma yin no/_/yon tan med na yang
[\[254a.3\]]phyin ci log gi shes pa la rtogs pa'i bdag nyid yod pa'i phyir ro/_/de'i phyir rang las tshad ma nyid/_/ces bya ba la/_yon tan rnams kyis ni skyon sel ba kho na byas pas des de spang bar bya ba'i phyir tshad ma nyid ni yon tan la ltos kyi bdag nyid thob par bya ba'i phyir
[\[254a.4\]]ni ma yin no zhes de ni yang dag pa ma yin te/_gang gi phyir rtogs pa'i bdag nyid kho na tshad ma nyid du rigs pa ma yin te/_phyin ci log gi shes pa la yang yod pa'i phyir ro/_/rtogs pa'i khyad par tshad ma nyid yin no [#]zhe na/_'o na de yang shes pa rnams kyi rang bzhin
[\[254a.5\]]kho na yin gyi yon tan gyis byas pa ni ma yin te yon tan med pa [#]yang phyin ci log gi shes pa la yod pa'i phyir ro zhes brjod par mi bya'o/_/'di ltar gal te rtogs pa'i khyad par tshad ma nyid du 'dod par gyur na de'i tshe de nyid yon tan gyis byas pa nyid yin na 'khrul par [#]bstan
[\[254a.6\]]par rigs kyi gzhan ni ma yin no/_/bzlog pa'i shes pa la yang bzlog pa'i phyir zhes bya ba 'dis rtogs pa'i khyad par yon tan gyis byas pa nyid yin na 'khrul par bstan pa ni ma yin no/_/'o na ci zhe na/_rtogs pa'i spyi'o[#]/_/gzhan gyis rtogs pa'i spyi ni yon
[\[254a.7\]]tan gyis byas par 'dod pa yang ma yin no/_/'o na ci zhe na/_rtogs pa'i khyad par ro/_/yon tan gyis byas pa nyid yin na 'khrul par bstan par nus pa yang ma yin la gang gis de bkag pas khyed cag gi rang las yin pa rnam par gzhag pa kho bo cag gi yon
[\[254b\]]
[\[254b.1\]]tan gyis byas pa nyid kyis gzhan las tshad ma nyid du 'dod pa yang ma yin no/_/'o na ci zhe na/_la lar rtogs pa'i khyad par 'di nyams su myong yang 'khrul pa'i rgyu mtshan yod pa'i phyir nyams su myong ba ji lta ba bzhin du nges pa skyed par mi byed pas gzhan las [#]de nges
[\[254b.2\]]par byed pa'i phyir gzhan las shes pa rnam par bzhag go/_/gzhan yang rtog [#]pa'i bdag nyid ces bya ba tshad ma nyid yin pa la yang brtag par nus pa kho na yin la/_de yang shes pa rnams kyi [#]rang bzhin gyi skyon gyis byas pa ni ma yin te/_skyon med na'ang yang dag pa'i shes
[\[254b.3\]]pa yod pa'i phyir ro zhes bya ba/_rang las tshad ma ma yin nyid/_/ces bya la/_skyon rnams kyis ni yon tan sel ba nyid byed de/_des na gsal ba'i phyir tshad ma ma [#]yin pa nyid ni skyon la ltos kyi/_bdag nyid thob par bya ba'i phyir ni ma yin pa de lta bas [#]'di ni gyi na'o/_/
[\[254b.4\]]u ma pe ka na re rtogs [#]pa'i bdag nyid ces bya ba shes pa rnams kyi tshad ma nyid ni ma yin no/_/'o na ci zhe na/_don la mi slu ba nyid de 'di ltar rtogs pa'i bdag nyid yod na yang gang la don la mi slu ba nyid med pa de [#]ni tshad ma nyid ma yin te/_dper na nya phyis la dngul gyi
[\[254b.5\]]shes pa bzhin no/_/gang la rtogs pa'i bdag nyid med na yang don la mi slu ba nyid yod pa de ni tshad ma nyid yin te/_dper na me la du ba bzhin no/_/de lta bas na rjes su 'gro ba dang ldog pa dag gis mi slu ba nyid tshad ma [#]nyid du grub po/_/de yang shes pa rnams kyi
[\[254b.6\]]bdag nyid kyi rgyu las nye bar skye ba'i [#]tshogs pa gzhan las ni ma yin pa des na de'i phyir tshad ma rnams rang las tshad ma nyid du brjod do/_/rang gi sgra ni bdag gis [#]brjod pa'i phyir de bdag [#]nyid kyi rgyu las zhes bya ba'i don to/_/rang nyid byed par nus pa ni/_/gzhan
[\[254b.7\]]gyis [#]bya bar nus ma yin/_/zhes bya ba phyed phyi mas tshogs pa gzhan las byung ba bkag pa bstan pa yin no/_/rang las bya bar mi nus na rnam par shes pa'i tshogs pa gzhan mi [#]rtogs pa gzhan gyis nus pa ma yin no zhes bya ba'i don to/_/'di snyam du rnam par
[\[255a\]]
[\[255a.1\]]shes pa'i rgyu gzhan rnams ni tshad ma dang tshad ma ma yin pa'i thun mong ba yin te/_de ji ltar rgyu tsam du gnas pa na tshad ma nyid du 'gyur/_de lta bas na tshad ma nyid ni tshogs pa gzhan gyis bskyed [#]par bya ba yin gyi shes pa tsam gyis bskyed par bya ba ni ma
[\[255a.2\]]yin no/_/tshogs par [#]gzhan de yang yon tan dang ldan pa gcig pa nyid kyis dbang po la sogs pa yin te/_ji skad du/_dbang po la sogs yon tan dag_/'di'i rgyu yin zhes bshad pa bzhin no/_/sgra las [#]yang yid ches par byas pa nyid [#]rgyu'i yon tan gyi [#]tha snyad nges
[\[255a.3\]]pa yin la/_rig byed la yang de med pa'i phyir tshad ma ma yin pa nyid du [#]thal bar 'gyur ro snyam du sems na/_skyon 'di ni med de tshogs pa gzhan gyis bskyed par bya ba yang grub pa'i phyir ro/_/gang gi phyir yon tan rnams sgrub [#]pa'i sgo nas tshad ma zhes bya ba'i 'bras bu
[\[255a.4\]]bskyed pa la bya ba rtogs pa srid pa ma yin te/_dbang po la sogs pa'i ngo bo kho na gzhan la ltos pa med par don la mi slu ba'i shes pa skyed par byed pa yin la/_mig sman la sogs pa rnams ni skyon dang bral bar byed pa la bya ba dang ldan pa yin gyi yon tan byed pa ni ma
[\[255a.5\]]yin no/_/ci ste yang dbang po la sogs pa'i rang gi ngo bo las tshad ma ma yin pa'ang yod pas thams cad la tshad ma skyed par thal bar 'gyur te/_rgyu ma tshang ba'i phyir ro snyam na/_de ni yod pa ma yin no/_/skyon yod na yang tshogs pa gzhan las mi mthun pa'i
[\[255a.6\]]'bras bu skye bar 'gyur ro/_/'di snyam du ci'i phyir bzlog pa shes par mi byed/_dbang po la sogs pa'i rang gi ngo bo nyid gzhan la ltos pa med par 'khrul pa'i shes pa skyed par byed la/_yon tan yin na yang tshogs pa gzhan gyi don la mi slu ba'i shes pa skyed
[\[255a.7\]]par byed pa yin no snyam du sems na/_'di ni bden te/_rjes su 'gro ba dang ldog pa dag gis shes pa skyed par byed pa nyid tshul gsum pa'i rjes su dpag pa la sogs la tshad ma [#]nyid du skyed par byed par mthong bas mngon sum la yang 'dra ba'i phyir de nyid skyed par byed
[\[255b\]]
[\[255b.1\]]par brtag [#]pa yin no/_/phyin ci log gi shes pa'i ngo bo 'bras bu ni dbang po la sogs pa'i rang gi ngo bo las mi skye ba ni tshogs pa gzhan rtogs par byed pa yin pa'i phyir kha na ma tho ba med pa yin no zhes zer ro/_/'di thams cad kha na ma tho ba med pa ma yin te/_'di ltar [#]re
[\[255b.2\]]zhig shes pa'i [#]tshad ma nyid ni don la mi slu ba nyid yin [#]la de'i de yang bdag nyid kyi rgyu la nye bar skye'o zhes gang smras pa 'di grub pa la sgrub pa yin te/_gang gi phyir/_tshad ma slu ba med can gyi/_/shes pa zhes bshad pa'i phyir kho bo cag gi [#]don la mi slu ba nyid ces bya
[\[255b.3\]]ba shes pa'i tshad ma nyid du 'dod pa kho na yin la/_'on kyang shes pa zhes khyad par nye bar gzung [#]ba'i phyir shes pa'i rang bzhin ma yin pa'i du ba la sogs pa dngos su tshad ma nyid du mi 'dod pa'i phyir de la mi slu ba nyid tsam tshad ma nyid du grub ste/_blang bar bya ba dang dor
[\[255b.4\]]bar bya ba'i phyir dngos po 'jug pa la shes pa nyid gtso bo yin pa'i phyir ro/_/'di ltar du ba la sogs pa med na mi 'byung ba yin na'ang ji srid du rnam par shes pa mi skyed pa [#]de srid du skyes bu don la 'jug par byed pa ma yin no/_/de lta bas na shes pa ni 'jug pa [#]la
[\[255b.5\]]bar ma chod pa'i byed pa po yin pa'i phyir de nyid tshad ma yin te/_blo ni tshad ma nyid/_blang dang dor bya'i dngos po [#]la/_/'jug pa de gtso nyid phyir ro/_/zhes gang bshad pa yin [#]no/_/mi slu ba nyid kyi shes pa de yang don thob par nus pa'i mtshan nyid yin gyi/_don thob pa
[\[255b.6\]]nyid ni ma yin te/_gegs la sogs pa srid pa'i phyir ro/_/dngos po rnams kyi nus pa ni bdag nyid du gyur pa nyid yin pa'i phyir gang gis de 'gegs par 'gyur ba de don gzhan las skye bar 'dod pa'i [#]su zhig yin te grub pa na ma grub pa'i chos ni de'i rang bzhin du rigs
[\[255b.7\]]pa yang ma yin te/_ha cang thal bar 'gyur ba'i phyir ro/_/de yang tshad ma'i bdag nyid du gyur pa yin na yang 'khrul pa'i rgyu yod pa'i phyir de'i 'bras bus [#]ma rtogs pas nges par mi nus pa'i phyir don byed pa'i shes par brjod pa'i 'bras bu gzhan las nges par byed do/_/
[\[256a\]]
[\[256a.1\]]des na nges pa la [#]ltos nas gzhan las tshad ma zhes bya'o/_/skyed par byed pa la ltos nas ni ma yin te/_des na rgyu gzhan las skye ba 'gegs pa don med de/_rtsod pa med pa'i phyir ro/_/khyed cag gis kyang nus pa nges pa ni gzhan las yin par
[\[256a.2\]]'dod pa kho na ste/_ji skad du/_dngos po kun gyi [#]nus pa rnams/_/'bras bu'i don gyis grub par byed/_/ces bshad pa bzhin no/_/gang yang /_rang la [#]med pa'i nus pa ni/_/gzhan gyis bya bar nus ma yin/_/zhes bya ba 'di tshogs pa gzhan las byung ba dgag
[\[256a.3\]]par bya ba'i phyir/_gtan tshigs brjod pa de ni tshad ma ma yin pa la yang mtshungs pa'i phyir ro/_/de yang rang nyid las tshad mar thal bar 'gyur la/_yang na de gtan tshigs ma yin te/_'khrul pa'i phyir ro/_/gang yang [#]yon tan rnams dang grub pa'i sgo nas tshad
[\[256a.4\]]ma'i 'bras bu bskyed [#]pa la bya ba rtogs pa srid pa ma yin te zhes bya ba 'di yang mi gsal ba'i don can long ba'i tshig yin te/_bsgrub pa'i sgo nas bya ba rtogs pa zhes bya ba 'di ci zhig yin pa mi shes te gal te re zhig rig byed kyi ngag 'di bya'o zhes bya ba'i 'bras bu
[\[256a.5\]]bskyed par bya ba'i phyir blo sngon du gtong ba'i 'jug pa de ni dbang po la sogs pa la yang yod pa ma yin te/_dngos po thams cad ni skad cig ma nyid kyis g.yo ba dang bya ba dag mi srid pa'i phyir dngos po rnams la rtog [#]pa sngon du gtong ba nyid yod pa ma yin no/_/de lta
[\[256a.6\]]yin dang dbang po la sogs pa la yang sgrub pa'i sgo nas bya ba mi srid pa'i phyir rgyu nyid du [#]'gyur ro/_/ci ste skyed par byed pa'i bya ba dang ldan pa med na yang dbang po la sogs pa yod pa tsam gyis 'bras bu skyed pa la 'jug pa yin pas rgyu nyid du 'dod la/_'di ni yon tan
[\[256a.7\]]dag la yang mtshungs te/_rgyu rnams kyis [#]'bras bu skyed [#]pa la nges par yod pa nye ba las ma gtogs par [#]bya ba gzhan rtogs pa srid pa ni ma yin no/_/ci ste yon tan yod na skyon ldog pa na tshad ma nyid skye'o zhes bya ba 'di la skyon rnams bsgrub [#]pa'i sgo nas tshad ma ma yin par
[\[256b\]]
[\[256b.1\]]'jug pa la bya ba byed par mi 'gyur ro/_/de lta yin dang tshad ma ma yin pa yang rang las yin par thal bar 'gyur te/_khyad par med pa'i phyir ro/_/skyon rnams yon tan ma bsal [#]bar dngos su tshad ma ma yin pa la 'jug pa ni [#]mtshon pa ni ma yin te/_de lta bas na de
[\[256b.2\]]yod na yod pa'i rjes su byed pa las ma gtogs pa [#]gzhan rgyu dang 'bras bu'i dngos po srid pa ma yin pa'i phyir skyon bzhin du yon tan rnams la yang rgyu nyid mtshungs pa yin no/_/gang yang dbang po la sogs pa'i ngo bo kho na gzhan la ltos pa med par don la mi slu
[\[256b.3\]]ba'i shes pa skyed par byed pa yin no zhes smras pa de yang rigs pa ma yin te/_rgyu ma tshang ba med pa nyid kyi rtogs pa'i ngo bo bzhin du shes pa thams cad tshad ma nyid du thal bar 'gyur ba'i phyir ro/_/ji ltar shes pa rnams kyi rtogs pa'i ngo bo ni mtshungs pa de ma thag
[\[256b.4\]]pa'i rkyen dang 'brel pa na skyon la sogs pa yod na yang rgyu ma tshang ba med pa nyid kyis shes pa thams cad las 'gyur ba bzhin du don la mi slu ba nyid kyang 'gyur ro/_/'di snyam du skyon rnams kyis tshad ma ma yin pa nyid skyed [#]pa na rgyu ma tshang ba med pa'i tshad ma yang nye bar
[\[256b.5\]]skye ba ma yin te/_shes pa gcig la tshad ma dang cig shos 'gal ba dag mi rung ba'i phyir ro/_/'gal ba med pa'i rtogs pa'i ngo bo ni thams cad la yod pa nyid yin no/_/gal te de lta na dbang po'i ngo bo nyid gzhan la ma ltos pa'i rgyur grub pa ma yin te/_
[\[256b.6\]]de ma tshang ba med pa yin [#]yang tshad mar brjod pa'i 'bras bu mi skye ba'i phyir ro/_/gzhan la ltos pa med pa ni rigs [#]'ga' skyed par byed pa nyid rigs pa ma yin la/_gang zhig gang yod na yang mi 'byung ba de [#]tsam gyi rgyu can du rigs pa ma yin te/_ha cang
[\[256b.7\]]thal bar 'gyur ba'i phyir ro/_/gzhan yang re zhig khyed cag gis gal te tshad ma nyid du rgyu ma tshang ba med pa yin na ci'i phyir skyon yod na yang skyed par mi byed pas bya ba 'di brjod par rigs so/_/rang dang 'gal ba'i skyon nye ba nyid kyi phyir ro zhe na/_tshad ma ma yin
[\[257a\]]
[\[257a.1\]]pa yin [#]pa la yang mtshungs te/_de yang de'i tshe rang dang 'gal ba'i rgyu dbang po la sogs pa la [#]nye ba'i phyir skye bar mi 'gyur ro/_/gzhan yang gal te 'gal ba'i rgyu'i skyon gzhan las tshad ma nyid mi skye bar 'dod par 'gyur na rang gi rgyu nyid nus pa ma [#]nyams pa
[\[257a.2\]]yin na de'i tshe ci'i phyir btang snyoms su byed/_gal te rang gi 'bras bu skyed par mi 'dod kyang btsan thabs su skyed par byed pa de lta na ni des na bdag nyid kyi nus pa nyams pa med pa gsal bar 'gyur ro/_/skyon gyi [#]nus pa nyams par byas pa'i phyir btang snyoms su
[\[257a.3\]]byed pa yin zhe na/_ma yin te/_tshad ma ma yin pa'i rgyu yang dbang po dag gis nus pa nyams par byas par thal bar 'gyur ba'i phyir te/_khyad par med pa'i phyir dang /_shes pa yang mi skye bar thal bar 'gyur ba'i phyir ro/_/'di ltar ji ltar skyon gyi nus pa nyams
[\[257a.4\]]pa nyid kyi phyir dbang pos tshad ma nyid skyed par mi byed pa [#]de bzhin du rnam par shes pa yang skyed par mi byed de/_nus pa med pa'i phyir ro/_/de lta ma yin na tshad ma nyid rnam par shes pa'i rgyu tsam gyis bskyed par bya bar 'grub par mi 'gyur te/_de skye [#]na yang mi
[\[257a.5\]]skye ba'i phyir ro/_/gang zhig gang skye ba na yang nges par mi skye ba de ni de dang lhan cig rgyu gcig pa ma yin te/_dper na ko tra ba'i myu gu skye ba na sA lu'i myu gu mi skye ba bzhin no/_/rnam par shes pa skyes [#]na yang tshad ma nyid nges par skye ba ma yin no zhes bya ba ni khyad [#]par
[\[257a.6\]]byed pa mi dmigs pa'o/_/'ga' zhig gi de'i rang bzhin ma nyams na bdag nyid du gyur pa nyams par bya bar nus pa yang ma yin no/_/de lta yin dang /_rang las dmigs pa thams cad kyi/_/tshad ma nyid ces bzung [#]bar gyis/_/rang las yod pa'i nus pa ni/_/
[\[257a.7\]]gzhan gyis gzhom par nus ma yin/_/zhes bya ba de lta bu'ang 'don par nus pa [#]ma yin no/_/'di snyam du dbang po la sogs pa tsam tshad ma nyid kyi rgyur mi 'dod de/_'o na ci zhe na/_khyad par nyid de skyon dang bral ba gang yin pa'o/_/des na [#]ji skad du bshad
[\[257b\]]
[\[257b.1\]]pa'i skyon du thal bar mi 'gyur ro snyam du sems na/_gal te da [#]lta na yon tan dang ldan pa'i dbang po la sogs pa'i tshogs pa gzhan kho na tshad ma nyid kyi rgyu yin no zhes bya bar 'gyur te/_yon tan dang lhan cig pa nyid la skyon dang bral ba nyid yod pa'i phyir ro/_/de lta
[\[257b.2\]]yin dang tshogs pa gzhan gyis bskyed par bya ba nyid du ma grub po zhes brjod par mi [#]bya'o/_/yon tan gyi bya ba ni skyon dang bral ba nyid la yin gyi tshad ma skyed [#]pa la ni ma yin no zhe na/_bral ba ni med pa nyid kyi phyir de la 'ga' zhig rigs pa ma yin te/_ma skyes pa'i
[\[257b.3\]]rang bzhin ri bong gi rwa la sogs pa dngos po med pa la bya ba 'ga' zhig srid pa ni ma yin no/_/gang yang rjes su 'gro ba dang ldog pa dag las rnam par shes pa skyed [#]pa kho na tshul gsum pa'i rjes su dpag pa la sogs pa [#]la tshad ma nyid skyed par byed pa mthong ngo zhes bya
[\[257b.4\]]ba 'di [#]yang ma grub te[#]/_tshul gsum pa [#]nyid 'ba' zhig rjes su dpag pa'i skyed par byed pa ni ma yin no/_/'o na ci zhe na rtogs pa po la yod pa'i mi rmongs par dran pa'i 'du byed la sogs pa'i yon tan yang yin te/_ji ltar tshul gsum yod na yang 'brel pa dran
[\[257b.5\]]pa'i 'du byed nyams pa dang 'brel pa ma rtogs pa'i sgrub [#]pa po la rjes su dpag pa mi skye bas de'i phyir rjes su 'gro ba dang ldog pa dag gis rnam par shes pa skyed pa kho na tshad ma nyid skyed par byed pa yin no zhes bya ba 'di ma grub te[#]/_des na bzlog pa bzlog par
[\[257b.6\]]dka' ba nyid du de rnam par gnas so/_/gang yang phyin ci log gi shes pa'i 'bras bu ni dbang po la sogs pa'i rang bzhin las skye ba ma yin no zhes smra ba de yang ches gzu lums yin te/_phyin ci log gi shes pa ni dbang po la [#]ma ltos par yang skyed par [#]thal bar
[\[257b.7\]]'gyur ba'i phyir te/_rang bzhin gang zhig gang las mi skye ba de ni de la ltos par rigs pa ma yin te/_ha cang thal bar 'gyur ba'i phyir ro/_/rab rib can la sogs pa'i zla ba gnyis pa la sogs pa'i shes pa ni dbang po la ma ltos [#]par skye ba yang ma yin no/_/gzhan
[\[258a\]]
[\[258a.1\]]yang gal te don la mi slu ba [#]nyid du brjod pa de'i tshe gang gis de la khyed cag tshu rol mthong ba rnams kyis [#]tha snyad du 'gyur ba bsgrubs pa [#]las byung ba'i blo ji ltar don la mi slu ba nyid du rtogs par 'gyur[#]/_de'i 'bras bu ma rtogs pa dag gis ni de'i nus pa
[\[258a.2\]]nges par gzung [#]bar nus pa ma yin te/_ha cang thal bar 'gyur ba'i phyir ro/_/de lta bu yin dang rig byed gang kho na'i tshad ma nyid bstan [#]par byed par 'dod pas tshig gi dri [#]ba 'di thams cad nye bar 'god par byed pas de nyid kyi de ma grub pa'i phyir 'di ni 'bras thug po che don
[\[258a.3\]]du gnyer ba phub ma rdung bar byed pa 'ba' zhig tu zad pa yin pas ha cang thal bar 'gyur bas chog go/_/de kho na nyid bsdus pa'i dka' 'grel las tshad ma nye bar [#]brtag pa ste/_sum cu pa'o//_//'gro phan mdzad par [#]bzhed pa yis/_/bskal pa grangs med mi nyung
[\[258a.4\]]bar/_/thugs rje chen po'i bdag 'gyur ba[#]/_/rten cing 'brel 'byung gsang ba yi[#]/_/thams cad mkhyen pa smra rnams kyi[#]/_/dam pa de la phyag 'tshal nas/_/de kho na nyid bsdus pa bya/_/zhes bya ba 'dis thams cad mkhyen pa ston pa nyid kyis rten cing 'brel par
[\[258a.5\]]'byung ba'i khyad par bstan pa gang yin pa de bsgrub par bya ba'i don du skabs dgod par bya ba'i phyir/_de ltar zhes bya ba la sogs pa smos te/_de ltar de ma thag tu bshad pa'i rigs pa [#]gang gi tshe/_tshad ma thams cad rang nyid las tshad ma ma yin no zhes gnas te/_
[\[258a.6\]]des na 'bad pa med pa nyid du dbang po las 'das pa'i don mthong ba'i skyes bu grub par byed pa'i phyir de grub [#]par bya ba'i don du logs shig tu 'bad pa gzhan mi bya'o/_/'di snyam du ji ltar 'bad pa med par grub par 'gyur snyam du sems na/_rig byed kyi yang
[\[258a.7\]]zhes bya ba la sogs pa smos te/_de yang zhes bya ba ni skyes bu'o/_/las zhes bya ba ni byed pa po skyes bu las so/_/de las zhes bya ba ni rig byed las te[#]/_tshad ma nyid ces bya ba 'di la ltos nas/_gnas bzhi'i [#]bdun pa yin no/_/tshad ma nyid ces bya ba
[\[258b\]]
[\[258b.1\]]ni phyin ci ma log pa'i dbang po las 'das pa'i don ston par byed pa nyid do/_/'di yang gzhan gyi lugs la ltos nas brjod pa yin no/_/'di skad bstan pa yin te/_gal te gang khyed cag gis gdon mi za bar rig byed tshad ma nyid du khas len par byed na/_de'i
[\[258b.2\]]tshe 'di byed pa po'i skyes bu nyid las tshad ma nyid du rigs kyi rang las ni ma yin no zhes bya ba 'di yang sngar bstan zin te[#]/_rig byed kyi byed pa po de yang gal te dbang po las 'das pa'i don mthong ba de'i tshe byed pa po de las kyang 'di tshad ma nyid du rigs kyi gzhan du ni ma
[\[258b.3\]]yin no/_/de lta ma yin na [#]byed pa po phyin ci log pa dang the tshom la sogs pa dang ldan na smyon pa la sogs pa'i tshig bzhin du rig byed tshad ma ma yin pa nyid du 'gyur ro/_/des na ni de'i phyir ro/_/rig [#]byed kyi byed pa po 'di sngar thos pa rtag [#]par bsgrubs zin pa'i
[\[258b.4\]]dbang po las 'das pa'i don mthong ba gang yin pa de ni shugs kyis gzhan dpyod [#]pa pa rnams kyis kyang khas blang bar bya ba yin pa'i phyir de spang bar mi bya'o/_/'di ltar skyes bu thams cad 'dod chags la sogs pa [#]skyon gyi rab rib kyis [#]blo'i mig nyams pa yin gyi
[\[258b.5\]]dbang po las 'das pa'i don mthong ba nyid yod pa ma yin no zhes rtogs nas des byas pa'i lung rnams la tshad ma nyid kyi re ba mi gnas pas chos dang chos ma yin pa don [#]du gnyer ba'i skyes bu ni mtha' ma mthong ba'i bya bzhin du rig byed nyid tshad mar 'dod par byed do snyam du
[\[258b.6\]]bsams nas sam/_yang na rang gi yon tan gyis phongs [#]pas mos pa bcom pa nyid kyis rgyal dpog pa rnams kyi dbang po las 'das pa'i don mthong ba spong bar byed pa yin no/_/'di ltar skyes bu thams cad 'dod chags la sogs pa dang ma rig [#]pas de khas
[\[258b.7\]]len pa'i thabs dang bral ba'i phyir bslad pa yin te/_de lta bas na dbang po las 'das pa'i don mthong ba 'ga' yang yod pa ma yin pas de'i phyir bskul bas mtshon pa nyid kyi don chos yin gyi dbang po la sogs pas mtshon pa ni ma yin no/_/skul bar byed pa ni
[\[259a\]]
[\[259a.1\]]byung ba dang 'byung dang [#]'gyur ba dang /_phra ba dang /_chod pa dang /_bskal pa zhes bya ba de lta bu'i rigs can gyi don rtogs par nus kyi gzhan dbang po la sogs pas ni nam yang ma yin no/_/'dir tshad ma byed pa ni gang zhig tshad ma lnga dang bral
[\[259a.2\]]ba'i rang bzhin dngos po med pa'i tshad mas yul du byas pa'i rang bzhin de ni mkhas pa rnams kyis [#]med pa'i spyod yul du 'jug pa yin te/_dper na nam mkha'i pad+ma lta bu'o/_/thams cad mthong ba'i skyes bu yang dngos po med pa'i tshad mas yul du byed pa'i rang
[\[259a.3\]]bzhin yin no zhes bya ba ni rang bzhin gyi gtan tshigs te/_tha snyad du byar rung ba nyid bsgrub par bya ba yin pa'i phyir ro/_/med pa ni dngos po med pa nyid kyi tshad mas grub pa yin no/_/'on te gzhal bya'i dngos po thams cad ni 'di tsam nyid yin te/_'di lta ste
[\[259a.4\]]gzugs la sogs pa yul lnga po rnams so/_/de dag kyang skyes bu rnams kyis shes par 'jig rten na shin tu grags pa nyid kyi phyir nges na dam bca' ba la grags pas gnod pa ma yin nam zhes dogs pa la/_'di la chos nyid dgag pa zhes bya ba la sogs pa ste/_'di
[\[259a.5\]]lta ste rig byed tshad ma nyid du grub pa las chos dang chos ma yin pa'i bdag nyid sna tshogs yongs su shes pa po dgag pa tsam brjod par 'dod kyi sgra [#]brjod par 'dod pa tsam yongs su shes pa po nyid dgag pa ni ma yin no/_/des na chos dang chos ma yin pa las ma
[\[259a.6\]]gtogs pa'i dngos po ma lus pa yongs su shes pa la ltos nas skyes bu 'ga' zhig la 'jig rten gyi thams cad mkhyen pa'i tha snyad gang yin pa srid pa nyid kyi phyir [#]kho bo cag gis 'gegs par byed pa ni ma yin te/_des na grags pas gnod pa [#]srid pa ma yin no
[\[259a.7\]]snyam du bsams pa yin no/_/gzhan yang gal te khyed cag sangs rgyas pa rnams kyi chos dang chos ma yin pa shes pa las ma gtogs pa'i skyes bu gzhan la thams cad mkhyen pa nyid sgrub par byed na de'i tshe grub pa la sgrub pa yin no zhes bstan pa'i phyir/_thams cad du
[\[259b\]]
[\[259b.1\]]ni zhes bya ba la sogs pa smos so/_/skabs kyi thams cad ces brjod pa de yang ci zhig yin zhe na/_/zhes ston pa ni don la'ang /_/zhes bya ba la sogs pa ste/_des na byA ka ra Na las me ni rtag go zhes bya ba la sogs pa'i mtshan nyid kyi [#]skyon dang rab tu byung ba la sogs pa
[\[259b.2\]]bsgrub bya sgrub [#]par byed pa ni don la mi srid pa'i phyir shugs kyis don de sgrub par byed pa'i sgra las rtogs pa yin no zhes brda sprod pa pa rnams kyis brjod pa de bzhin du khyed cag gis kyang don thams cad sus kyang mi shes par mi nus pa'i phyir rang gi grub pa'i mtha'
[\[259b.3\]]la 'don pa'i thams cad mkhyen pa'i sgra'i thams cad kyi tshig [#]gang yin pa de rang gi ngo bo gtso bo nyid la brten nas [#]gang sgra thams cad mkhyen pa na [#]zhes de ltar brjod pa de'i tshe ming la ste tha snyad las yin la rag ste yin du chug mod/_de [#]gang gi phyir de ltar 'dod
[\[259b.4\]]par mi byed pa na [#]'ga' zhig na 'ga' zhig 'gegs pa ni ma yin te/_ming ni yang rang dbang gi 'dod pa tsam gyis 'byung ba yin pa'i phyir ro snyam du bsams pa yin no/_/ci ste yang chos dang chos ma yin pa dag las gzhan pa til dang chu dang /_mar la sogs
[\[259b.5\]]pa [#]thams cad nyid du brjod par 'dod pa gang yin pa de thams cad kyi [#]yul du byas pa'i yod pa des thams cad mkhyen pa nyid du 'dod pa de lta na yang grub pa la sgrub pa [#]yin no/_/gzhan yang spyi'i rnam pas [#]'gro ba mtha' dag mdor bsdus nas yongs su shes pa las
[\[259b.6\]]thams cad mkhyen par 'dod dam/_'on te khyad par gyi rnam pas sangs [#]rgyas par yongs su shes pa la [#]yin grang /_de la phyogs dang po la grub pa [#]yin no zhes ston pa ni yang na gang tshe zhes bya ba la sogs pa ste/_'di ltar 'gro ba thams cad gcig la gcig med pa la
[\[259b.7\]]sogs pa'i rang bzhin yin pa'i phyir dngos po med pa'i rang bzhin la/_sgrub pa'i ngo bo nyid du gnas pa'i phyir dngos po'i rang bzhin yin pa'i phyir kho bo cag gis 'gro ba thams cad las khyab pa'i dngos po dang dngos po med pa'i ngo bo'i rang bzhin gyi spyi'i chos
[\[260a\]]
[\[260a.1\]]gang yin pa 'di [#]brjod de ngo bo de 'gro ba thams cad yongs su shes pa'i phyir/_gal te thams cad mkhyen pa sgrub par byed pa de lta na yang 'dod pa kho na ste/_'di tsam gyis ni 'ga' zhig chos shes pa nyid du 'grub pa ma yin no/_/de ltar mdor
[\[260a.2\]]bsdus nas zhes bya ba ni 'gro ba'i dngos po dang [#]dngos po med pa'i ngo bo nyid mdor bsdus pa ste/_'dis mdor sdud [#]par byed pa'i phyir ro/_/de bzhin du gzhal bya nyid la sogs pa'i spyi'i chos kyis [#]shes na yang grub pa la sgrub pa yin no/_/ci ste yang gang dag gis
[\[260a.3\]]rang rang gi bstan bcos su dngos po ci ste skad cig thams cad du nges par bzung nas bstan pa/_dper na sangs rgyas pa rnams kyis phung po lnga dang /_bye brag pa rnams kyis tshig gi don drug dang /_rig [#]pa can rnams kyis tshad ma dang gzhal bya la sogs pa bcu drug
[\[260a.4\]]dang /_grangs can gyis rang bzhin dang chen po la sogs pa nyi shu rtsa lnga dang zhes bya ba de lta bu la sogs pa de yongs su shes pa'i phyir thams cad rig par byed do snyam na/_de lta na ha cang thal bar 'gyur ro/_/gzhung de'i don shes pa dang /_'don par byed pa
[\[260a.5\]]gang dang gang yin pa de dag kyang thams cad mkhyen par 'gyur ro/_/yang ci ste gang zhig mngon sum dang /_rjes su dpag pa [#]dang /_sgra dang /_nye bar 'jal ba dang /_don gyis go ba dang /_dngos po med pa zhes bya ba'i tshad ma rnams kyi [#]bdag nyid ji lta ba
[\[260a.6\]]bzhin du 'di dag gis [#]yul drug rnam par phye nas yongs su shes pa de thams cad mkhyen pa yin no zhe na/_'di la yang grub pa la sgrub pa yin te/_'di ltar mngon sum ni gzugs la sogs pa lnga'i yul can du nges pa'i phyir chos dang chos ma yin pa'i yul
[\[260a.7\]]can ma yin la/_rjes su dpag pa yang [#]mngon sum gyis bzung ba'i rtags [#]dang 'brel pa'i rtags can gyi yul can yin pa'i phyir/_de'i yul can yang ma yin te chos can [#]la sogs pa ni dbang po las 'das pa nyid kyis sus [#]kyang 'brel pa gzung [#]bar mi nus pa'i
[\[260b\]]
[\[260b.1\]]phyir ro/_/gal te yang sgra las byung ba thams cad lkog tu gyur pa'i yul can yin pa de lta na yang shes pa des dbang po las 'das pa'i don mthong bar 'os pa ma yin te/_des shes pa de lkog tu gyur pa'i yul can yin pa nyid kyis [#]mngon sum ma yin pa'i phyir ro/_/
[\[260b.2\]]mngon sum ma yin pa'i shes pa dang ldan pa'i skyes bu dngos su mthong bar rigs pa ma yin no/_/nye bar 'jal ba yang 'dra ba dang de'i khyad par gyi yul can yin pa'i phyir chos dang chos ma yin pa la sogs pa'i yul can ma yin te/_ji skad du/_de'i phyir 'dra bas
[\[260b.3\]]khyad par du/_/byas pa'i [#]dran pa gang yin pa'am/_/de la brten pa'i 'dra bas te/_/nye bar 'jal ba'i gzhal bya yin/_/zhes bshad pa bzhin no/_/don gyis go ba yang mthong ba dang thos pa'i don gzhan du mi 'thad pa'i brtags [#]pa'i don gzhan gyi yul can
[\[260b.4\]]yin la/_'di ni chos la sogs pa'i yul can ma yin te/_gang zhig chos la sogs pa med par mi 'thad pa'i mthong ba dang thos pa'i don de ni 'ga' yang [#]yod pa ma yin no/_/yang na don gyis go ba'i chos la sogs pa'i yul [#]yin du chug mod/_de lta na yang
[\[260b.5\]]de'i [#]mngon sum ma yin pa'i rang bzhin yin pa'i phyir/_de dang ldan pa ni chos la sogs pa dngos su mthong bar 'grub pa ma yin no/_/dngos po med pa ni gzhal bya med pa'i yul can yin pa'i phyir/_chos la sogs pa'i yul can du rigs pa ma yin no/_/de
[\[260b.6\]]ltar re zhig mdor bsdus pa'i thams cad mkhyen pa sgrub par byed na grub pa la sgrub pa yin no zhes bstan zin to/_/da ni sangs rgyas pa 'gro ba ma lus pa yongs su shes pa'i phyir/_thams cad mkhyen pa nyid du sgrub par byed na nyes pa 'chad pa ni/_gang zhig don
[\[260b.7\]]thun zhes bya ba la sogs pa ste/_don med ces bya ba ni 'bras bu med pa yin te/_skyes bu'i don 'grub pa la nye bar mi mkho ba'i [#]phyir ro/_/log pa yin zhes bya ba ni mi srid pa'i don gyi yul can yin pa'i phyir de bzhin ma yin pa'o/_/'di [#]mi srid pa'i yul can de
[\[261a\]]
[\[261a.1\]]nyid ston pa ni/_lus po gcig po kho na yi[#]/_/zhes bya ba la sogs pa ste/_lus gcig gi khongs su gtogs pa'i rdul phra rab ma lus pa'i rab tu dbye ba yongs su shes pa nyid kyi [#]skyes bu yang re zhig mi srid na/_'gro ba ma lus par gtogs pa'i phra ba la
[\[261a.2\]]sogs pa'i khyad par yongs su shes par 'gyur ba lta smos kyang ci dgos/_rtogs par byed pa'i don med pa nyid bstan par bya ba'i phyir/_yan lag gsal ba ma lus pa/_/zhes bya ba la sogs pa smos te/_yan lag ni lag pa la sogs pa yin la gsal ba de
[\[261a.3\]]yang da ba dang /_sing ldeng dang pa la sha la sogs pa zhes bya ba ni yan lag dang gsal ba dag ste/_de dag ni yan lag dang gsal ba yang yin la ma lus pa yang yin no zhes tshig [#]rnam par sbyar ro/_/de dag gi rdul phra rab dang sgra dang da ba [#]la sogs pa'i mtshan
[\[261a.4\]]nyid rgyas par shes pa'i phyir de skad ces bya ba [#]la/_de'i sgrub par byed pa ston pa ni mi srid pa nyid kyis de ni don med pa yin te/_chos dang chos ma yin pa'i yul can ma yin pa nyid kyis skyes bu'i don la nye bar mi mkho ba'i phyir ro snyam du bsams pa yin no/_/'di
[\[261a.5\]]nyid dpe'i sgo nas bstan pa'i phyir/_ji ltar mig gi dngos rnams kun/_/zhes bya ba la sogs pa smos te/_'di ni ci rigs su dam bca' ba grub pa la sgrub pa dang grags pas gnod pa bstan pa yin no/_/gang du rtsod pa dang sgrub par byed pa gang la skyes bu'i
[\[261a.6\]]don la nye bar mkho ba ste ston pa ni/_rang chos zhes bya ba la sogs pa ste/_'di ni rang gi yang yin la chos dang chos ma yin pa shes pa yang yin pas de skad ces bya la/_de'i sgrub pa dang dgag pa la/_/zhes tshig rnam par sbyar te 'di yang bdun pa yin no/_/des
[\[261a.7\]]byas pa'i lung gzung [#]bar bya ba dang dor bar bya ba nyid du sgrub par byed do zhes go rims bzhin du sbyar ro/_/'di skad du bstan pa yin te/_gal te sgrub par byed pa smra bas rang gi ston pa chos dang chos ma yin pa shes pa nyid du sgrub par byed pa de'i [#]tshe de bsgrubs pa na/_
[\[261b\]]
[\[261b.1\]]des byas pa'i lung gzung [#]bar bya ba nyid du grub la sun 'byin pa smra bas kyang gzhan gyis khas blangs pa'i rang gi chos dang chos ma yin pa tsam shes pa 'gegs par byed pa'i tshe de bkag pa na chos dang chos ma yin pa sun 'byin pas byas pa'i lung dor bya nyid du grub
[\[261b.2\]]par 'gyur ro/_/gang yang chos dang chos ma yin pa'i yul can gyi bsam [#]pa btang bas na rang dang gzhan las grub pa'i thams cad mkhyen pa 'gro ba mtha' dag la yod pa'i phra ba la sogs pa'i khyad par shes pa dang mi shes pa dang sgrub par byed pa'i phyir grangs
[\[261b.3\]]can dang sangs rgyas pa la sogs pa rnams kyi gzhung dgod pa dang rtsod pa dang [#]gang la brtson par byed pa de ni kun nas nyon mongs pa'i 'bras bu can yin pa 'ba' zhig tu zad te/_'gro ba mtha' dag la yod pa'i phra ba la sogs pa'i khyad par shes pa dang mi shes
[\[261b.4\]]pa grub par byed pa la zhes bya ba ni rgyu mtshan gyi bdun pa yin la/_gzhung rtsod dag la zhes bya ba 'dir ni brtson pa la ltos nas gnas bzhi'i bdun pa yin no/_/gal te 'di snyam du chos la sogs pa yongs su shes pa'i skyes bu 'ga' yang med na de'i tshe 'jig
[\[261b.5\]]rten na ji ltar bsod nams dang bsod nams ma yin pa rtogs par 'gyur snyam du dogs pa la/_tshad ma byed pa kun zhes bya ba la sogs pa smos te/_lang [#]nyid 'ba' zhig gis rtogs 'gyur/_/zhes bya ba ni lung tsam gyis rtogs par bya ba nyid yin no zhes bya ba'i
[\[261b.6\]]don to/_/gal te yang lung gi sgra spyir brjod pa ni de lta na yang [#]shugs kyis skyes bus byas pa'i lung gi mthar thug pa nyid du blta bar bya'o/_/'di tsam gyis ni zhes bya ba ni chos [#]shes pa nyid bkag pa tsam gyis so/_/skul bar byed pas mtshon pa'i don chos yin no/_/
[\[261b.7\]]zhes bya ba'i dpyod [#]pa pa'i phyogs 'di grub na yang kho bo cag gis slar yang chad [#]par 'gyur ba'i thams cad mkhyen pa sel ba la 'bad pa byed pa gang yin pa dag [#]mngon par 'dod pa'i 'bras bu thob zin par 'gyur ba'i [#]phyir 'bras bu thob pa ni ro la gsod [#]pa bzhin du
[\[262a\]]
[\[262a.1\]]'bras bu med pa nyid do/_/gang yang sangs rgyas pa [#]rnams kyis [#]chos shes pa dngos po med pa'i tshad mas bcom pa na thams cad mkhyen par bsgrub par bya ba'i phyir/_'bad pa de yang 'dod pa'i 'bras bu med pa'i phyir 'bras thug [#]po me don du gnyer ba
[\[262a.2\]]phub ma rdung ba bzhin du ngal ba tsam 'bras bu nyid yin pa kho nar zad do/_/dper na shun phrags kyi nang gi 'bras yongs su spangs nas 'bras thug po che don du gnyer ba phub ma rdung ba 'ba' zhig byed pa de bzhin du sangs rgyas la sogs pa rang las gtso bor gyur pa'i chos
[\[262a.3\]]dang chos ma yin pa yongs su spangs nas nye bar mi mkho ba'i 'gro ba ma lus pa'i [#]phra ba la sogs pa'i khyad par shes pa sgrub par byed pa zhes bya ba 'di ni phub ma rdung ba dang chos mtshungs so/_/rtsa ba bcad pa nyid kyi phyir/_/zhes bya ba la rtsa ba ni gtso bo ste/_chos dang
[\[262a.4\]]chos ma yin pa'i bdag nyid kyi dngos po yongs su shes pa rnam par bcad pa gang dag la yod pa [#]de dag la de skad ces bya la/_de'i dngos po ni de nyid do/_/thams cad mkhyen pa sgrub par byed pa'i sangs rgyas pa 'di dag gis [#]mngon par 'dod pa'i 'bras bu ma grub pa 'ba'
[\[262a.5\]]zhig tu ma zad/_'on kyang mi 'dod pa thob par 'gyur ba yang yin no zhes ston pa ni/_dngos su mngon sum gyis zhes bya ba la sogs pa smos so/_/'di snyam du bde bar gshegs pa la sogs pa ni dngos po'i tshogs mtha' dag gi de kho na nyid ston pa'i phyir thams
[\[262a.6\]]cad mkhyen pa'i dngos po rjes su dpag pa yin pas dam bca' ba rjes su dpag pa [#]gnod pa nyid dang /_gtan tshigs kyang ma grub pa yin no snyam du dogs pa bsu nas/_rig byed ces bya ba la sogs pa smos te/_rig byed ni nges brjod dang mchod sbyin dang /_
[\[262a.7\]]snyan ngag gi ming can rnams so/_/nye ba'i rig byed ni tshe'i rig byed dang 'phong [#]dpyad kyi rig byed la sogs pa'o/_/yan lag ni rig byed kyi yan lag drug ste/_bslab pa dang rtogs pa dang /_byA ka ra Na dang /_sdeb sbyor dang nges tshig dang /_skar ma shes pa'o/_/
[\[262b\]]
[\[262b.1\]]nying lag ni de'i yan lag dang /_skad kyi dbyings la sogs pa'o/_/sogs pa'i sgras de'i 'khor bshad pa la sogs pa gzung [#]ngo /_/'di dag gi don ni brjod bya yin la/_de ston pa ni rjod par byed pa'i tshig go/_/rig byed la sogs pas bstan pa'i don
[\[262b.2\]]ston par byed pa gang yin pa de lta bur gyur pa'i ngag de sangs rgyas pa la sogs pa ma mthong ngo zhes bya ba'i don to/_/dngos po'i tshogs rnams ma lus pa ston par byed pa'i bstan bcos byed pa 'ba' [#]zhig ni ma mthong ste/_bstan bcos thams cad brjod par
[\[262b.3\]]bya ba tha dad pa nyid kyi phyir ro/_/yang ci ste dngos po cung zad gcig ston pa mthong ba'i phyir sangs rgyas pa la sogs pa'i gzhung du ma bstan kyang don gzhan shes pa nyid du rjes su dpog par byed de[#]/_shes pa'i nus pa mthong ba'i phyir ro/_/de lta yin dang skyon
[\[262b.4\]]gyi gnas skabs so na 'dug pa yin no snyam na[#]/_rang gzhung du zhes bya ba la sogs pa smos te/_gal te rang gi gzhung dag tu ma bstan kyang ste ma brjod kyang don gang yin pa de dag gis shes pa zhes de ltar rjes su dpag pa'i stobs kyis [#]'dod pa de'i tshe rang gis
[\[262b.5\]]brtags pa'i gtam rgyud byed pa'i snyan ngag mkhan rnams kyang yongs su shes pa'i nus pa mthong ba'i phyir thams cad mkhyen par brtag par bya bar 'gyur te/_khyad par med pas de'i phyir gtan tshigs ma nges pa ma yin no/_/'di snyam du sangs rgyas pa la sogs
[\[262b.6\]]pa dbang po las 'das pa'i don ston par mthong gi snyan ngag mkhan rnams ni ma [#]yin no/_/des ni [#]de dag nyid dbang po las 'das pa'i don mthong bar rjes su dpag par byed kyi gzhan dag la ni ma yin no/_/de lta ma [#]yin na gang las dbang po las 'das pa'i don
[\[262b.7\]]la [#]lus pa yongs su shes pa'i nus pa med pa de la dbang po las 'das pa'i don cung zad shes par mi 'gyur te/_khyad par med pa'i phyir ro/_/des na dbang po las 'das pa'i don shes pa ni [#]zhes gtan tshigs khyad par dang bcas pa yin pa'i phyir snyan ngag
[\[263a\]]
[\[263a.1\]]mkhan rnams kyis 'khrul pa ma yin no snyam du sems pa'i dogs pa bsu nas/_'gal ba nye bar ston pa ni/_/zhes bya ba la sogs pa smos te/_mang po ni de la gus pa rnams kyis thams cad mkhyen pa nyid du brtags pa ste/_bsgrub par bya
[\[263a.2\]]ba'i bde bar gshegs pa dang /_ser skya [#]dang /_gzegs zan dang /_rkang mig la sogs pa de dag la 'dir su zhig gcig nyid thams cad thams cad mkhyen pa nyid du nges par 'dzin te gtan la 'bebs par byed de/_thams cad la thams cad mkhyen par [#]byed
[\[263a.3\]]pa'i rgyu'i dbang po las 'das pa'i don [#]ston pa po nyid mtshungs pa'i phyir ro/_/thams cad thams cad mkhyen pa yin no zhes nges par 'dzin par rigs pa yang ma yin te/_thams cad phan tshun 'gal ba'i don ston pa po yin pa'i phyir ro/_/phan tshun 'gal ba'i
[\[263a.4\]]don ston pa rnams ni thams cad de kho na nyid mthong bar rigs pa ma yin te/_dngos po rnams gcig gi ngo bo nyid yin pas phan tshul 'gal ba du ma'i rang bzhin dang 'dri ba med pa'i phyir ro/_/bde bar gshegs pa gcig tu nges par gzung bar [#]bya ba yin no zhe na/_
[\[263a.5\]]gal te bde bar gshegs pa zhes bya ba la sogs pa smos te[#]/_'o na gnyi ga yang thams cad [#]mkhyen pa nyid yin mod ce na/_'on te gnyi ga yang zhes bya ba la sogs pa smos te/_yang ci ste gang gi tshe tshig res 'ga' bden pa'i don can dmigs pa de nyid dngos
[\[263a.6\]]po mtha' dag gi de kho na nyid phyin ci ma log par yongs su shes par rjes su dpag par bya'o snyam nas/_rgyal ba sangs rgyas zhes bya ba la sogs pa smos te/_rgyal ba dang sangs rgyas la sogs pa'i yul can thams cad ni rtsis la sogs pa'i phyogs gcig la la [#]
[\[263a.7\]]lar mi slu ba'i tshig mthong ba kho na ste/_mang du smra ba la bden pa'i don can 'ga' zhig tu mi 'gyur ba ni ma yin te/_ji skad du/_skyes bu mang du smra ba la/_/bden don can gcig med pa min/_/zhes bshad pa bzhin no/_/de lta yin dang rgyu mtshungs pa nyid
[\[263b\]]
[\[263b.1\]]kyis [#]khyad par nges par ma [#]bzung ba'i phyir thams cad thams cad mkhyen pa nyid du 'gyur na de yang rigs pa ma yin te/_phan tshun 'gal ba'i don ston pa'i phyir zhes sngar bshad zin pa'i phyir ro/_/ci ste yang gang gi tshig tshad ma thams cad kyis rnam par dpyad pa na
[\[263b.2\]]mnos par mi nus pa de nyid thams cad mkhyen par 'gyur ro snyam na/_rang gi phyogs la dga' ba zhes bya ba la sogs pa smos te/_dper na bde bar gshegs pa ni don thams cad kyi de kho na nyid dngos su mkhyen pa can yin te/_ma thos pa dang rjes su mi dpogs [#]pa'i
[\[263b.3\]]phyin ci ma log [#]pa'i don ston pa po yin pa'i phyir dper na chu la sogs pa mngon sum gyis rtogs [#]pa ste/_de ston pa bzhin no zhes bya ba'i gtan tshigs gang zhig bde bar gshegs pa'i sras rnams kyis bde bar gshegs pa thams cad mkhyen pa nyid du bsgrub
[\[263b.4\]]pa'i phyir nye bar blang ba 'di nyid nam mkha'i gos can rnams kyis [#]rgyal ba thams cad mkhyen pa nyid du bsgrub par bya ba'i phyir nye bar gnas te/_de lta bas na the tshom za ba so na 'dug pa yin no/_/de bzhin du rgyal ba [#]thams cad mkhyen pa nyid du bsgrub par bya
[\[263b.5\]]ba'i phyir nam mkha'i gos can rnams kyis sgrub par byed pa bkod pa la/_shAkya'i bu rnams kyis [#]kyang 'di ni thams cad mkhyen pa ma yin te/_de nye bar bstan pa'i skad cig ma 'jig pa la sogs pa rnams mi rung ba'i phyir ro zhes nye bar len par byed pa yin no/_/
[\[263b.6\]]de lta yin dang ji ltar gzugs nye ma [#]thag tu gzugs brnyan 'char ba de ltar 'di dag gi sgrub pa dang sun 'byin pa'i de ma thag tu phan tshun dgrar gyur pa'i sgrub pa dang sun 'byin pa rnams nye bar gnas pa'i phyir ro/_/de ji ltar gzugs brnyan 'char ba nyid kyis zin pa'i
[\[263b.7\]]mi [#]gnas pa'i sgrub pa dang sun 'byin pa 'di rnams kyis 'ga' zhig thams cad mkhyen pa nyid du nges par bya ba yi/_'di snyam du gang zhig don dam par sus kyang sun dbyung ba [#]bya bar mi nus pa kho na thams cad mkhyen pa nyid du shes par bya'o snyam du sems na/_de ltar
[\[264a\]]
[\[264a.1\]]kun mkhyen zhes bya ba la sogs pa smos te[#]/_bdag nyid khyad par du 'phags par bya ba'i phyir/_ji ltar ne'u le zhes bya ba la sogs pa smos so/_/de yang rigs pa 'ga' zhig po 'di gang yin zhe na/_gang zhig ces bya ba la sogs pa smos te/_
[\[264a.2\]]shes bya nyid la sogs pa'i gtan tshigs ni mthun pa'i phyogs dang mi mthun pa'i phyogs thun mong ba nyid du shin tu grags pa yin zhing gnod byed du 'gyur pa de ni [#]gtan du mi srid pa'i phyir rtog [#]pa dang ldan pas khas blang bar mi bya ste/_'di ltar bde bar gshegs
[\[264a.3\]]pa ni thams cad mkhyen pa ma yin te/_shes bya nyid dang /_gzhal bya nyid dang /_dngos po nyid dang /_yod pa nyid [#]dang /_smra ba nyid dang /_skyes bu nyid la sogs pa'i phyir lam po che'i mi bzhin no zhes bya ba 'di yang brjod par nus pa yin no/_/'di dag ma nges
[\[264a.4\]]pa nyid du 'gyur ba yang ma yin te/_de ltar dngos po thams cad yongs su shes pa'i phyir thams cad mkhyen par 'dod do/_/dngos po [#]thams cad yongs su shes pa de yang nam zhig dbang po'i shes pas sam/_yid kyi shes pas yin grang re zhig dbang po'i shes
[\[264a.5\]]pas ni ma yin te/_de ni so [#]sor nges pa'i don gyi yul can yin pa'i phyir don ma lus pa'i yul can du rigs pa ma yin pa'i phyir te/_'di ltar mig la sogs pa'i rnam par shes pa so sor nges pa'i yul 'dzin pa'i rang bzhin rnams ni nges par byed pa'i rang bzhin [#]gyi
[\[264a.6\]]rgyu dbang po rnams kyis bskyed pa yin te/_de lta yin dang 'jig rten rang gi yul gyi mtshams las ma 'das pa nyid du shin tu grags pa'i phyir/_'di dag gis don ma lus pa 'dzin par [#]rigs pa ma yin no/_/de lta ma yin na dbang po du ma don med par thal bar
[\[264a.7\]]'gyur ro/_/de lta yin dang shes pa gcig gis tha dad pa'i dbang po gzung [#]bar bya ba yin na yang gzugs dang ro la sogs pa chos thams cad shes so zhes de ltar sangs rgyas pa dag gis brtags pa yin te/_gcig gis thams cad shes pa ste/_gcig gis
[\[264b\]]
[\[264b.1\]]thams cad mthong ba yin zhes bshad pa'i phyir ro/_/sangs rgyas pa smra ba po de ni mig gis te byed par 'gyur ba de'i sgo nas 'jug pa'i shes pas ro la sogs pa'i chos thams cad rtogs so zhes bya bar 'gyur la 'di la brjod par nus pa ma yin no/_/gal te shes
[\[264b.2\]]pa gcig gis cig car don ma lus pa 'dzin par ma gyur mod/_/du mas ni [#]'dzin par 'gyur ro zhe na/_'di ltar cig car [#]rnam par shes pa du ma mi srid pa'i phyir ro/_/srid du chug na yang dngos po thams cad 'dzin pa yod pa ma yin [#]te/_thams cad kyi [#]gzhan gyi
[\[264b.3\]]sems dbang po'i yul ma yin pa'i phyir dang /_ring ba dang /_phra ba dang /_chod pa la sogs pa'i yul du ma gyur pa'i don ni des gzung [#]bar mi nus pa'i phyir ro/_/gal te 'di snyam du da ltar mig la sogs pa'i rnam par shes pa rnams rigs mi mthun pa'i
[\[264b.4\]]don 'dzin par ma mthong ba de lta na yang dus gzhan du res 'ga' 'ga' zhig rigs mi mthun pa'i don bzung bar gyur to zhes bya bar srid pa yin no snyam du sems na/_gang gi rigs can tshad ma yis/_/zhes bya ba la sogs pa smos te/_dngos po rnams kyi [#]rang
[\[264b.5\]]bzhin so sor nges pa ni rgyu dang 'brel pa'i don gyis glo bur ba ni ma yin te/_de lta ma yin na thams cad tham cad kyi rang bzhin nyid du thal bar 'gyur ro/_/de lta yin dang rgyu dang 'brel pa'i bdag nyid thob pa'i rnam pa de lta bu ni ji ltar rnam pa gzhan nyid du srid/_
[\[264b.6\]]du ba'i rgyu dang 'brel pa'i bdag nyid du gnas pa'i du ba ni gzhan las 'byung ba srid pa ma yin no snyam du bsams pa yin no/_/yid kyi shes pas shes bya'i [#]phyogs kyang ma yin te/_'di ltar gal te yang de thams cad kyi yul can yin pa de lta na yang de la rang
[\[264b.7\]]dbang du don 'dzin pa'i bya ba yod pa ma yin te/_'on pa dang long ba la sogs pa med par thal bar 'gyur ba'i phyir ro/_/gzhan yang yin na dbang po'i shes pas yongs su bzung ba'i don gyi yul can yin pa'i phyir/_ring ba dang /_phra ba dang /_chod pa dang /_
[\[265a\]]
[\[265a.1\]]gzhan gyi sems la sogs pa'o/_/don [#]dbang po'i shes pa'i yul du ma byas pa yang des yongs su gcod par 'gyur ro/_/'di snyam du goms pa las shes rab la sogs pa skyes bu re re la gong nas gong du tha dad par mthong ba'i phyir ro/_/shin
[\[265a.2\]]tu rab kyi mthar thug par yang srid pa yin no snyam du sems na/_'dir gang yang zhes bya ba la sogs pa smos te/_'ga' zhig goms pa [#]na yang dbang po las 'das pa'i don mthong ba nyid du dmigs pa ma yin no/_/'di ltar skyes bu shin tu shes rab can yang
[\[265a.3\]]zhib [#]mo'i blos rtogs par bya ba yin pas phra ba'i don dmigs par nus kyang rang gi rigs te mi'i rigs su 'byung ba lha'i mig ma yin pa la sogs pa'i mtshan nyid can gyi rang bzhin las ma 'das par 'jug pa na goms pa las skyes bu phul du byung bar mthong gi/_
[\[265a.4\]]lha'i mig la sogs pa dang ldan pa 'ga' zhig mthong ba ni ma yin no zhes bya ba'i don to/_/de ltar [#]yin dang des [#]mi las rnam par 'das pa'i lha'i mig shin tu rnam par dag pas sems can bde 'gror 'gro ba yang mthong zhing ngan 'gror 'gro ba yang mthong ngo [#]zhes
[\[265a.5\]]sangs rgyas pa rnams kyis smras par grags pa gang yin pa de mi mthong ngo snyam du bsam [#]pa yin no/_/blo thams cad goms pa la sogs pa rnams kyis khyad par du 'gyur du chug mod/_de lta na yang 'di dag rang gi yul gyi mtshams las ma 'das pa yin
[\[265a.6\]]pa na khyad par du 'phags pa yin no zhes rgyas par bstan pa'i phyir/_rna bas rtogs byas [#]zhes bya ba la sogs pa smos te/_ring ba dang phra ba dag la dmigs pa ste/_shes pa de dag gis zhes bya ba ni de lta bur gyur pa'i mtshan nyid kyis [#]gsum pa'o/_/[#]la lam ring
[\[265a.7\]]dang phra tshogs dmigs pa'i phyir/_/zhes 'don pa der ni gtan tshigs kyang lnga par bya'o/_/mig gis kyang sgra la sogs pa mthong bar byed pa ma yin no zhes [#]sbyar ro/_/de tsam gyis dbang po'i blo rnams rang gi yul gyi mtshams las mi 'da' bar bstan to/_/
[\[265b\]]
[\[265b.1\]]da ni yid kyi [#]shes pa yang shes par bya ba'i yul las 'das pa nyid kyis [#]khyad par du 'phags pa mthong ngo zhes ston pa ni/_de ltar bstan bcos zhes bya ba la sogs pa smos te/_'di gsal bar bya ba'i phyir/_byA ka ra Na'i [#]sgra shes na/_/zhes bya ba la sogs pa smos so/_/
[\[265b.2\]]skar ma'i bstan bcos shes pa'i phyir rgyu skar shes pa'o[#]/_/rig byed dang sngon 'byung [#]la sogs pa shes pa la ste/_de dag gi khyad par [#]du 'phags pa de gang la yod pa zhes tshig rnam par sbyar ro/_/sngon med pa'i sgras chos dang chos ma yin pa brjod pa'o/_/
[\[265b.3\]]gzhan yang rang gi yul gyi mtshams las ma 'das par yang khyad par du 'phags par [#]'gyur ba ni shin tu rab kyi mthar thug par 'gro ba [#]ma yin gyi 'on kyang cung zad tsam gyi [#]yul gyi mtshams su snang ba yin no zhes bya ba 'di bstan par bya ba'i phyir/_mkha'
[\[265b.4\]]la khru bcu zhes bya ba la sogs pa [#]'chad de 'di ltar gal te bad kan shas che ba'i lus can kha cig khru gang tsam gyi nam mkha' la mchong bar nus pa phyis goms pas rim gyis [#]lus yang ba thob pa can nam mkha' [#]khru bcu'i bar du mchong bar 'gyur ba de lta na
[\[265b.5\]]yang de dag dpag tshad gcig tu ni 'bad pa [#]byas kyang nam mkha' la mchong bar nus pa ma yin no/_/de'i phyir zhes bya ba la sogs pas mjug sdud par byed do/_/yul du byung ste khyad par 'phags pa'i shes pa ste ring tu song bas zhes bya ba ni byed pa'i gsum
[\[265b.6\]]pa'o/_/'di nyid gsal bar bya ba'i phyir/_/khang mig gcig ces bya ba la sogs pa smos te/_'jig rten ni 'jig rten gyi dbyibs kyi khyad par de ji ltar b+ha ra ta'i 'jig rten la b+ha ra ta'i 'jig rten gyi dbyibs zhes brjod pa bzhin no/_/'di la gzhan dag
[\[265b.7\]]gis kyang kho bo cag lag nas 'dren pa yin no zhes bstan pa'i phyir/_rta dang cho lo'i dor shes pa'i/_/zhes bya ba la sogs pa smos te/_bzhon pa zhes bya ba ni shing rta'o/_/'di ltar thos te/_rkang zhes bya ba ni rgyal po byung bar gyur to/_/des cho lo'i [#]dor
[\[266a\]]
[\[266a.1\]]thabs mi shes pas rgyal srid mtha' dag cho lo'i skugs la shor bar gyur la/_de'i btsun mo 'dul byed ma zhes bya ba byung bar gyur te/_de rgyal srid ma lus pa shor bas 'dul byed ma 'ba' zhig dang lhan cig nags su song ngo /_/der song nas
[\[266a.2\]]kyang de'i gnam bskos [#]kyi dbang gis btsun mo de dang bral bar gyur te/_des sdug pa dang bral ba'i mya ngan shin tu che ba skyes nas mchi ma'i sprin 'thibs pa'i gdong gis bsams [#]pa'i rgya mtshor zhugs pa na lus shin tu rid par gyur te/_de der 'khyams pa las re zhig na [#]rgyal
[\[266a.3\]]po dus 'dab [#]kyi g.yog tu gnas te ngo mi shes par gnas par gyur to/_/btsun mo de yang re zhig na stes te [#]pha'i khyim du phyin te/_de'i pha yang de'i khyo der 'ong bar bya ba'i phyir 'dul byed mas khyim thab 'dam par byed do zhes grags so/_/ji ltar 'dul byed ma khyim [#]
[\[266a.4\]]'dam mo zhes bya ba rgyal po dus 'dab kyis [#]thos la/_de thos nas kha lo sgyur ba rkang dang der 'gro ba brtsams so/_/dus 'dab kyis [#]ni cho lo'i don [#]shes kyi brda brtag [#]pa ni mi shes so/_/rkang gis ni brda brtag [#]pa shes kyi cho lo'i don [#]ni mi shes so/_/dus 'dab
[\[266a.5\]]kyis [#]'di ji ltar brda [#]brtags pa yin no snyam du shes te de shes na des rkang la brda brtag [#]pa slobs shig ces smras so/_/rkang gis kyang gal te kho bo la cho lo'i dor thabs slob pa de lta na bslab par bgyi'o zhes smras so/_/de [#]nas dus 'dab kyis/_kun gyis thams
[\[266a.6\]]cad mi shes la/_/zhes bya ba la sogs pa 'di smras so/_/de nas rgyal po rkang gis cho lo'i dor thabs [#]dus 'dab la bslabs nas slar yang rgyal srid de las rgyal te slar khugs so zhes gtam du grags so/_/gzhan yang thams cad mkhyen pa yin na [#]gdon mi za bar
[\[266a.7\]]'das pa dang /_ma 'ongs pa'i dngos po shes par bya dgos so/_/de ltar ma yin te da ltar byung ba tsam zhig shes na phyogs gcig shes par 'gyur gyi thams cad shes pa ni ma yin no/_/ma 'ongs pa la sogs pa yongs su shes pa srid pa yang ma yin no zhes
[\[266b\]]
[\[266b.1\]]bstan pa'i phyir/_ma 'ongs pa la zhes bya ba la sogs pa ste/_mngon sum ni dbang po'i nus pa'i stobs kyis 'byung ba'i phyir dang /_ma 'ongs pa yang dngos po med pa yin pa'i phyir de la mngon sum gyi bya ba yod pa ma yin no/_/rjes su dpag pa yang ma yin te rtags
[\[266b.2\]]med pa'i phyir ro/_/'ga' zhig tu ma 'ongs pa'i dngos po dang 'brel pa'i rtags yod pa ni ma yin te/_ma 'ongs pa ni med pa'i phyir ro/_/sogs pa'i sgras ni dpe gzung [#]ngo /_/ma 'ongs pa smos pa ni nye bar mtshon pa ste [#]'das pa yang smos par blta bar bya'o/_/gang
[\[266b.3\]]gi phyir de la yang dngos po med pa nyid kyis mngon sum gyi byed pa yod pa ma yin no/_/de lta bas na gzhal bya nyid la sogs pa'i gtan tshigs kyi tshogs kyis [#]khyab par bsgrub bo/_/de nyid kyi phyir dngos po med pa'i tshad mas yul du byas pa'i ngo bo yin pa'i phyir
[\[266b.4\]]zhes bya bas sngar bshad pa'i gtan tshigs 'di'i khyab pa [#]bstan pa yin no/_/de'i phyir de ltar gtan tshigs rnams kyi khyab pa bstan nas mjug bsdu ba'i [#]phyir/_de phyir dbang 'das zhes bya ba la sogs pa smos so/_/'di snyam du tshig brtags [#]pas thams
[\[266b.5\]]cad mthong ba yin te/_'di ltar gser thub dang 'od srungs la sogs pas byas pa'i tshig las shAkya thub pas mthong ba de las kyang gzhan gyis yin no snyam du sems na/_'di la gang zhig 'di mi bzod/_/ces bya ba la sogs pa smos te/_tshig ni brtags [#]
[\[266b.6\]]pa nyid kyis ni/_/gang gis mthong ba des mthong ngo /_/zhes de ma thag tu smras pa 'di mi bzod pa ni 'di snyam du sems te sangs rgyas pa [#]la sogs pa brtags [#]pa'i tshig gis thams cad mthong ba ni ma yin gyi 'on kyang skyes bu gzhan gyis byas pa ste/_'di lta ste
[\[266b.7\]]dper na gser thub dang 'od srungs la sogs pas byas pa'i lung gis shAkya thub pas so snyam mo/_/de skad du smra ba 'di ni [#]de'i tshig tshad ma ma yin par brjod par bya ste/_de'i ste skyes bu gzhan de'i tshig ni de'i tshig [#]ste mthong bar mngon par 'dod pa'i skyes bu'i [#]tshig de
[\[267a\]]
[\[267a.1\]]dang mtshungs pa'i rgyu'i phyir ro/_/lung byed pa'i skyes bu yang tshad ma ma yin pa nyid du [#]brjod par bya'o zhes skabs dang sbyar bar bya'o/_/ji ltar zhe na/_sngar bshad pa ste shes bya nyid dang gzhal bya [#]nyid la sogs pa'i gtan tshigs rnams kyis so/_/
[\[267a.2\]]'on te sangs rgyas kyi rgyud pa thog ma med la/_des byas pa'i grub mtha' yang thog ma med pa ma yin nam/_de lta yin dang rig byed dang ldan pa'i skyes bu'i rgyud [#]pa dang rig byed bzhin du 'di dag thog ma med pa'i phyir skyon med pa kho na'o zhe na/_byed pa po dang byas pa'i
[\[267a.3\]]tshig/_/ces bya ba la sogs pa smos so/_/'di nyid bstan par bya ba'i phyir/_gzhan la ltos phyir zhes bya ba la sogs pa smos te/_ji ltar zas gtsang gi sras dang des byas pa'i tshig [#]tshad ma ma yin pa de bzhin du gser thub dang 'od srungs la sogs pa gzhan dag
[\[267a.4\]]dang des byas pa'i tshig kyang ngo zhes bya'o/_/de lta yin dang 'dra ba'i gang zag rnams dang de'i tshig rnams thog ma med pa nyid du brtags na yang tshad ma ma yin pa de las khyad par du 'phags pa ste ring bar gyur pa ma yin te/_tshad ma ma yin pa'i go 'phang nyid la
[\[267a.5\]]gnas pa'i phyir ro/_/de la gal te thog ma med pa tsam gyis sangs rgyas [#]la sogs pa [#]rig byed 'don pa dang 'dra bar brjod pa de lta na yang thog ma med pa nyid las tshad ma med pa nyid du grub par mi 'gyur te/_tshad ma dang tshad ma ma yin pa gnyi ga thog ma med pa [#]nyid du
[\[267a.6\]]mi 'gal ba'i phyir ro/_/rig byed 'don pa dang sangs rgyas pa la sogs pa rnams go rims bzhin du tshad ma dang tshad ma ma yin pa nyid du thog ma med pa nyid du 'gyur ba 'ba' zhig tu zad kyi/_gnyi ga thog ma med pa'i phyir tshad ma nyid du 'grub [#]par 'gyur ba ma yin no
[\[267a.7\]]zhes bya ba ni bsdus pa'i don to/_/'di nyid dpe'i sgo nas gsal bar bya ba'i phyir/_gang dag tshad ma [#]dang zhes bya ba la sogs pa smos te/_tshad ma dang der snang ba dag gi yon tan dang skyon zhes tshig rnam par sbyar ro/_/da ni dngos po'i tshad mas yul du byas pa'i
[\[267b\]]
[\[267b.1\]]ngo bo ma grub pa nyid spang ba'i sgo nas thams cad mkhyen pa med par sgrub [#]pa na rig byed de las khyad par du ston pa ni/_gang dag sangs rgyas zhes bya ba la sogs pa smos te/_mtshungs par brjod pa zhes bya ba ni yang dag par rtog pa'i [#]rgyu nyid du gnyi ga yang mtshungs pa'i
[\[267b.2\]]phyir rig byed rtag pa'i sgo nas sam [#]thams cad mkhyen pa'i tshig gi sgo nas kyang rung ste dbang po las 'das pa'i don rtogs pa'i phyir 'gal ba med do zhes gang dag de ltar brjod pa la/_de skad grub [#]pa de dag la rig byed kyi khyad par smra ba yin te/_'di ltar mthong ba ni
[\[267b.3\]]mngon sum dang /_rjes su dpag pa dang /_sgra dang /_nye bar 'jal ba dang /_don gyis go ba dag gi nang nas tshad ma gcig gis kyang 'grub pa ma yin te/_de ji ltar dngos po med pa'i tshad mas zin pa'i yul can gyi [#]med pa de yang [#]tshad mar gyur pa'i rig byed gnag
[\[267b.4\]]rdzi'i chung ma'i bar la sogs pa la grags pa mtshungs par 'gyur snyam du bsams na[#]/_da ni re zhig mig la [#]sogs kyis zhes bya ba la sogs pa [#]'di mngon sum la sogs pa'i tshad ma lngas grub pa sel bar byed do/_/re zhig kho bo cag la sogs pa tshu rol mthong ba rnams
[\[267b.5\]]kyis mngon sum gyi [#]thams cad mkhyen pa mthong ba ma yin te/_'di ltar tshu rol mthong ba'i mngon sum ni rnam pa gsum ste dbang po dang /_yid dang /_sems dang sems las byung ba thams cad kyi rang rig pa'o/_/gsum po 'di thams cad kyis kyang thams cad
[\[267b.6\]]mkhyen pa rtogs par nus pa ma yin te/_de'i yul can ma yin pa'i phyir ro/_/dbang po'i shes pa'i yul ni so sor nges pa'i gzugs la sogs pa lnga pa [#]yin te/_de ltar na des gzhan gyi rgyud la 'du ba'i blo'i chos [#]yul du byed pa ma yin no/_/yid kyis kyang ma [#]
[\[267b.7\]]ma yin te/_de'i ni dbang po'i shes pa'i sa [#]yongs su gzung [#]ba'i yul gyi de ma thag pa'i yul 'dzin pa nyid kyis dbang po'i shes pa bzhin du so sor nges pa'i gzugs la sogs pa'i yul can yin pa'i phyir ro/_/rang rigs [#]pas kyang ma yin te/_de'i yul ni rang gi
[\[268a\]]
[\[268a.1\]]rgyud la yod pa'i/_da lta ba'i sems dang sems las byung bas yin pas de [#]gzhan gyi rgyud la yod pa dang /_rang gi rgyud la yod pa [#]yang ma 'ongs pa la sogs pa'i sems kyi chos rig par byed mi nus so/_/rnal 'byor pa'i shes pa nyid ni bsgrub
[\[268a.2\]]par bya ba yin pa'i phyir des 'dzin pa dang mi 'dzin pa'i bsam [#]pa mi 'jug go/_/rjes su dpag pas kyang ma yin te/_de ni bde bar gshegs pa rnams kyis rtags rnam pa gsum la brten par 'dod de/_de la 'dir bsgrub bya sgrub par byed pa'i dbang du byas pa'i
[\[268a.3\]]phyir re [#]zhig mi dmigs pa nyid kyi [#]dbang du byas pa ma yin no/_/'bras bu yang ma yin te/_rgyu dang 'bras bu'i dngos po ni mngon sum dang mi dmigs pas [#]bsgrub par bya ba yin pa'i phyir rang bzhin gyis ni [#]bskal ba'i thams cad mkhyen pa dang lhan cig tu rgyu dang 'bras bu [#]
[\[268a.4\]]dngos po mi 'grub pa'i phyir ro/_/rang bzhin gyi [#]gtan tshigs kyang thams cad mthong ba yod par sgrub par byed pa ma yin te/_de mngon sum ma yin pa nyid ni de dang tha mi dad pa'i rang bzhin gzung [#]bar mi nus pa'i phyir ro/_/de lta bas na mthong ba dang gags pa'i
[\[268a.5\]]rtags su gyur pa gang zhig thams cad mkhyen pa'i rjes su dpog par byed pa'i phyogs gcig gi phyogs kyi chos de ni nges par dpyad na yod pa ma yin no/_/gzhan yang thams cad mkhyen pa yod par bsgrub par bya ba la gtan tshigs thams cad skyon gyi rigs gsum
[\[268a.6\]]las mi 'da' ste/_ma grub pa dang /_'gal ba dang /_ma nges pa nyid do/_/'di ltar gtan tshigs su ston pa ni [#]dngos po'i chos zhes [#]brjod dam dngos po med pa'i chos sam/_'on te gnyi ga'i chos zhes bya ba rnam pa gsum mo/_/de la chos can thams cad mkhyen pa
[\[268a.7\]]la dngos po'i chos phyir rgol ba la grub pa srid pa ma yin te/_chos can de nyid bsgrub par bya ba yin pa nyid kyis ma grub pa'i phyir ram grub na yang rtsod pa med par thal bar 'gyur ba'i phyir ro/_/gang zhig de la dngos po'i chos 'dod pa'i rgol ba de ji ltar dngos po nyid du mi
[\[268b\]]
[\[268b.1\]]'dod do[#]/_rten med pa'i chos tsam bzung bar mi nus pa nyid kyi phyir ro/_/dngos po med pa'i chos kyang thams cad mkhyen pa bsgrub par bya ba la gtan tshigs su rigs pa ma yin te/_de ni dngos po las bzlog pa sgrub par byed pa nyid kyis 'gal ba'i phyir ro/_/gnyi
[\[268b.2\]]ga'i chos kyang ma yin te/_de ni ma nges pa nyid kyi phyir te/_'di ltar dngos po dang dngos po med pa'i chos ni dngos po'i chos [#]bsgrub par bya ba'i phyir dngos po med pa zhes bya ba'i mi mthun pa'i phyogs rnam par bcad pas thob par bya ba dngos po la ma 'khrul pa'i mtshan nyid
[\[268b.3\]]kyi gtan tshigs nyid du ji ltar nyams su myong bar 'gyur/_de lta bas na rjes su dpog par byed pa rtags su gyur pa phyogs rnam pa gsum char med pa [#]yang med pa'i phyir rjes su dpag pa las thams cad mkhyen pa grub pa ma yin no/_/sgra las byung bas kyang thams
[\[268b.4\]]cad mkhyen pa nges pa yod pa ma yin na zhes ston pa ni/_kun mkhyen sgrub byed ces bya ba la sogs pa ste/_sgra las bskal pa'i don la shes pa skyes pa gang yin pa ni sgra las byung ba'o/_/de yang rnam pa gnyis te/_rtag pa'i sgra las byung ba dang /_skyes bus byas pa'i
[\[268b.5\]]sgra'i rgyu can no/_/de la thams cad mkhyen pa ston par byed pa'i rnam pa de lta bu'i lung rtag pa med pa'i phyir re zhig dang po ni srid pa ma yin no/_/gang yang gsang ba la sogs par bden pa'i ngag can bden pa'i kun du rtog pa can bden pa'i 'dod pa can gang yin pa de
[\[268b.6\]]btsal bar bya zhing [#]de shes par 'dod par bya'o zhes bya ba de lta bu la sogs pa 'don pa de yang drang pa'i don du blta bar bya'o/_/gang yang skyes bus byas pa'i tshig bcom ldan 'das de bzhin gshegs pa dgra bcom pa yang dag par rdzogs pa'i sangs rgyas de ni zhes
[\[268b.7\]]mthong ba de yang tshad ma ma yin pa'i phyir ji ltar mi bden pa des [#]de yid ches par 'gyur/_'di snyam du gang ci yang rung ba'i tshig las kho bo cag gis thams cad mkhyen pa rtogs pa ni ma yin no/_/'o na ci zhe na/_nga ni thams cad mkhyen cing thams cad gzigs pa ste/_
[\[269a\]]
[\[269a.1\]]de bzhin gshegs pas mi mkhyen pa cung zad kyang med do zhes bya ba la sogs pa [#]bcom ldan 'das de nyid kyis gsungs pa'i tshig gis te/_de bas na de'i tshig nyid kyis rtogs pa yin no snyam du sems na/_ci ste de yi tshig nyid kyis/_/zhes bya ba la
[\[269a.2\]]sogs pa ste/_de lta yin na phan tshun bsten [#]pa'i skyon du 'gyur ro/_/ji ltar zhe na/_thams cad mkhyen pas [#]bstan pas zhes bya ba la sogs pa smos te/_'di ltar ji srid du 'di thams cad mkhyen pas gsungs pa [#]yin no zhes de ltar ma rtogs pa de srid du de'i tshig
[\[269a.3\]]tshad ma nyid du nges par mi 'gyur la/_de thams cad mkhyen pa nyid du nges pa yang tshig de nyid las yin pa'i phyir phan tshun bsten [#]pa nyid du gsal lo/_/rtsa ba gzhan grub [#]ma rtogs par/_/zhes bya ba ni nges par byed pa'i rgyu gzhan med par zhes bya ba'i don to/_/ci ste yang
[\[269a.4\]]de nyid nyan thos shA ri'i bu la sogs pa'i tshig las thams cad mkhyen pa nges par byed de[#]/_gang gi phyir des shAkya'i rigs kyi rgyal po 'di ni thams cad mkhyen pa yin no zhes smos pa yin no snyam na/_'dir smras pa/_kun mkhyen ma yin pas zhes bya ba la sogs pa
[\[269a.5\]]ste/_gang gis [#]sangs rgyas pa rnams rang gi tshig kho nas thams cad mkhyen pa ston par byed kyi/_gzhan gyi tshig las ston par byed pa tshad ma'i dngos por ma grub [#]pa'i gzhan gyi tshig ni rang gi tshig las khyad par 'ga' yang yod pa ma yin pa'i phyir rmongs pa las ma
[\[269a.6\]]rtogs pa'i rgyu cung zad kyang ma mthong ngo /_/ci ste de bzhin gshegs pa dpag tu med pa byung zhing 'byung bar yang 'gyur te/_de lta yin dang gcig de las gzhan pa'i tshig las thams cad mkhyen pa nyid du nges par byed la gzhan las gzhan gyi tshig las so [#]zhes bya bar 'dod na/_
[\[269a.7\]]'dir smras pa ni/_thams cad mkhyen pa gcig bsgrub phyir/_/zhes bya ba la sogs pa ste/_thams cad mkhyen pa gcig bsgrub pa'i phyir thams cad mkhyen pa rgyud [#]pa'i rjes su 'brang ba na skyes bu'i tshe mtha' dag zad na yang tshu rol mthong ba la thams cad mkhyen pa'i nges pa
[\[269b\]]
[\[269b.1\]]skye ba mi srid pa'i phyir thams cad [#]mkhyen pa nyid du brtag par bya bar thal bar 'gyur ro/_/gzhan yang gang dag la thams cad mkhyen pa mi nye ba ni rtogs par mi nus so zhes bya ba [#]re zhig lta zhog_/'on kyang thams cad mkhyen pa rigs [#]pa ma yin pas de'i dus na nye ba
[\[269b.2\]]de [#]yang shes par mi nus pa kho na'o zhes bya ba 'di bstan pa'i phyir/_'di ni kun mkhyen zhes [#]bya ba la sogs pa smos te/_de'i ste thams cad mkhyen pa'i shes pa ni de'i shes pa'o/_/de nyid kyi shes bya ste yul [#]yongs su gcad [#]par bya ba shes pa gang la yod pa de ni
[\[269b.3\]]de lta bu yin la/_de ni de yang yin la shes pa yang yin pas de skad ces bya'o/_/des stong pa ni bral ba'o/_/yang na shes pa de'i shes bya gang yin pa de [#]de'i shes pa ste des stong pa ni thams cad mkhyen pa [#]yin pa zhes bya ba'i don to/_/'di ltar lus tsam mthong ba las
[\[269b.4\]]thams cad mkhyen pa'i [#]zhes bya ba de ltar ni nges par mi nus te/_nges pa 'di ni khyad par can gyi shes pa dang 'brel pa 'dzin pa med na mi 'byung ba'i phyir ro[#]/_/khyad par can gyi shes pa de yang dngos po mtha' dag gi yul can yin la/_dngos po mtha' dag gi yul can
[\[269b.5\]]de yang de'i nges pa gzung [#]bar bya ba'i yul 'dzin pa med pa nges par mi nus te/_gang gi phyir dbyig [#]pa ma bzung bar dbyig [#]pa can gyi blor 'gyur ba ni ma yin no/_/sbyor ba ni gang zhig gang gi [#]'dzin pa'i khyad par ma 'dzin na [#]'dzin par mi 'gyur te/_dper na dbyig [#]pa
[\[269b.6\]]'dzin pa'i khyad par can dbyig [#]pa can 'dzin pa ni dbyig pa'i dngos po ma bzung na mi 'gyur ba bzhin no/_/tshu rol mthong ba rnams la yang thams cad mkhyen pa'i shes pa'i zhes bya khyad par can [#]shes bya'i dngos pos [#]khyad par 'dzin pa yod pa ma yin no zhes bya ba ni khyab par
[\[269b.7\]]byed pa mi dmigs pa ste/_khyad par 'dzin pas khyad par can yin pa la khyab pa'i phyir [#]de yang 'di la med do/_/de lta yin dang da lta nye ba'i thams cad rig pa ma yin pa gang gis thams cad mkhyen pa ma [#]nges pa de la thams cad mkhyen pa'i tshig thams cad yod na
[\[270a\]]
[\[270a.1\]]yang ma nges pa'i phyir tshad ma ma yin pa nyid yin te/_thams cad mkhyen pa nges par byed pa'i rtsa ba'i [#]rgyu tshad ma med pa'i phyir ro/_/de las gzhan gyi tshig bzhin zhes bya ba ni lam po che'i skyes bu'i tshig bzhin no/_/ci ste slob ma'i [#]skye bo'i tshogs [#]
[\[270a.2\]]mtha' dag gi sems kyi [#]spyod pa la sogs pa rnam pa du ma yongs su shes pa'i phyir kun brjod pa la sogs pa'i cho 'phrul gyis gdul bya'i skye bo'i yi [#]rangs par byed pa na 'di bdag nyid thams cad mkhyen pa nyid du 'bad pa med par de dag gis rtogs par byed pa yin no [#]zhes bya
[\[270a.3\]]bar 'dod na/_'dir smras pa ni slob ma kun gyis zhes bya ba la sogs pa ste/_gal te 'di'i dus [#]na nye ba'i skye bo cung zad tsam gyis yongs su shes pa'i don rnams mkhyen pa de lta na yang thams cad mkhyen par mi 'gyur te/_de'i dus su nye bar mi gnas pa'i 'jig rten
[\[270a.4\]]pa gzhan gyis yongs su shes pa'i don mi mkhyen pa'i phyir ro/_/gang gi phyir phyogs gcig yongs su shes pa'i thams cad mkhyen par mi 'gyur te/_ha cang thal bar 'gyur ba'i phyir ro/_/de'i dus na gnas pa'i skye bo ma lus pa'i don yongs su shes pa dang ldan
[\[270a.5\]]pa'i don la mi slu ba yang srid pa ma yin te/_thag ring bar gnas pa dang don du mi gnyer ba rnams la mi slu ba med pa'i phyir ro/_/'di snyam du gang gi tshe skye bo thams cad de bzhin gshegs pa'i drung du cig car phyin te/_gang dang gang dris pa de'i tshe bcom ldan 'das de dang
[\[270a.6\]]de kho na lung ston pas des na [#]skye bo thams cad kyis shes pa'i shes bya la mi slu ba yod pa nyid do snyam du sems na/_'dir smras pa ni/_dus gsum 'jig rten gsum gnas pa'i/_/zhes bya ba la sogs pa ste/_'das pa dang ma 'ongs pa dang da ltar byung ba'i dus na
[\[270a.7\]]yod pa'i mi rnams dang 'ga' zhig tu phrad pa [#]srid pa ma yin la/_mtho ris dang sa 'og dang sa stengs [#]kyi bdag nyid kyi 'jig rten gsum na gnas pa rnams dang yang ma yin no/_/yang na 'jig rten gsum ni 'dod pa dang gzugs dang gzugs med pa'i khams gsum
[\[270b\]]
[\[270b.1\]]gyi bdag nyid du rtogs par bya'o/_/gal te 'di snyam du de'i 'jig rten mtha' dag gis yongs su shes pa'i don shes pa'i nus pa med par gyur na/_de'i tshe skye bo cung zad tsam gyis yongs su shes pa'i don la mi slu ba yang ji ltar 'gyur/_'gyur ba yang ma yin te/_des na de'i
[\[270b.2\]]dngos po mtha' dag yongs su shes pa'i nus pa yod pa nyid do snyam du kho bo cag sems pa yin no snyam du sems na/_'di la smras pa/_'di ltar cung zad shes pas kyang /_/zhes bya ba la sogs pa smos te/_dbang po las 'das pa'i don cung zad yongs su shes pa
[\[270b.3\]]tsam gyis de chos dang chos ma yin pa la sogs pa yongs su shes par 'grub pa ma yin te/_gzhan slu ba shes pa la sogs pa dang sgyu ma dang mig 'phrul la sogs pa la [#]mkhas pa rnams kyis ma nges pa yin te/_'di ltar sngags dang sman la sogs pa'i sbyor bas ji
[\[270b.4\]]ltar zos pa ste/_bza' ba dang tshod ma la sogs pa dang /_ji ltar bsam [#]pa ste yid kyi dngos po dang /_chad pa na gnas pa'i rdzas la mi slu bar byed pa bzhin te/_de tsam gyis ni chos la sogs pa shes pa ma yin no/_/de bzhin du mig 'phrul la mkhas pa la la
[\[270b.5\]]dag ngo mtshar ba'i skyed mos tshal dang /_gzhal yas khang dang /_lha'i tshogs dang /_lha'i bu la sogs pa nam mkha' la ston par byed de de'i phyir ma nges pa yin no/_/'on te de lta bu byed na'ang [#]gna' rabs la sogs pa las tshangs pa la sogs pa thams
[\[270b.6\]]cad mkhyen pa nyid du bstan pa ma yin nam/_'di ltar der tshangs pa'i shes pa ni thogs pa [#]med pa 'dod chags dang bral ba yin no zhes 'dod do/_/des ni [#]ji ltar lung las thams cad mkhyen pa mi 'grub ce na/_'di la smras pa ni/_'di ltar byung ba brjod ces bya ba
[\[270b.7\]]la sogs pa ste/_ji ltar sngags dag la drang don du bstan pa de bzhin du de lta bu byung ba la sogs pa [#]la yang tshangs pa la sogs pa'i thams cad mkhyen pa nyid drang don du rtogs par bya'o/_/don gzhan [#]gyi sgra don gzhan brjod pas na drang don zhes bya'o/_/rnam pa
[\[271a\]]
[\[271a.1\]]gcig tu ni chos dang don/_'dod pa dang thar pa ste/_skabs su bab pa dag la shes pa thogs pa med pa'i phyir/_tshangs pa la sogs pa de shes pa thogs pa med pa nyid du bstan gyi/_don thams cad la thogs [#]pa med pas ni ma yin no/_/gal
[\[271a.2\]]te chos la sogs pa la dngos po gzhan la shes pa thogs pa med par 'gyur ba ma yin nam/_de ji ltar thogs pa med pa zhes bya zhe na/_de'i phyir/_gang phyir thogs [#]pa med tsam gyis/_/zhes bya ba la sogs pa smos so/_/de ltar na [#]gal te rang gi don la thogs [#]
[\[271a.3\]]pa med pa'i phyir thogs pa med pa zhes brjod pa de'i tshe skyes bu thams cad kyi shes pa rang gi don la thogs pa med pa'i phyir gang gi [#]de nyid la shes pa thogs pa med pa zhes brjod kyi/_gzhan dag la ni ma yin pa tshangs pa la sogs pa las te [#]khyad par ci zhig yod
[\[271a.4\]]ce na/_'di la gnas pa ni shes pa 'di ni zhes bya ba la sogs pa ste/_skyes bu'i don la nye bar mkho ba'i chos la sogs pa la tshangs pa'i shes pa de nyid thogs pa med par 'jug gi gzhan dag ni ma yin no zhes bya ba'i khyad par 'di bshad pa'i don du 'di bstan te/_
[\[271a.5\]]tshangs pa [#]la sogs pa la [#]rang gi don la thogs pa med pa'i phyir thogs pa med pa'i shes pa zhes brjod kyi gzhan dag ni ma yin no/_/ji snyed thabs las byung ba'i shes/_/zhes bya ba ni skyes bu'i don la nye bar mkho ba'i chos la sogs pa'i thabs las byung ba'i shes
[\[271a.6\]]pa thabs las byung ba'o/_/ji snyed ces bya ba ni ma lus pa ste/_'di yang thabs las byung ba'i shes pa'i khyad par yin no/_/yang na zhes bya ba ni phyogs gzhan 'chad pa yin no/_/bdag nyid ces bya ba ni skyes bu la'o/_/de nyid ces bya ba ni bdag gi yul can gyi
[\[271a.7\]]shes pa'o/_/'on te dbang phyug gi yon tan ye shes la sogs pa mi zad pa bcu 'don pa ma yin nam/_de ji ltar 'di mi zad pa'i shes [#]pa dang ldan pa'i phyir thams cad mkhyen par mi 'gyur zhe na/_gang [#]yang ye shes zhes bya ba la sogs pa smos te/_ye shes
[\[271b\]]
[\[271b.1\]]ni de kho na nyid rtogs pa'o/_/chags bral ni yul la rgyab kyis [#]phyogs pa'o/_/dbang phyug ni rnam pa brgyad de/_phra ba dang /_yang ba dang /_mchod par bya ba dang /_gar yang phyin pa dang /_'dod dgur ldan pa dang /_bdag por gyur pa dang /_dbang du gyur pa dang /_
[\[271b.2\]]dga' mgur gnas pa'o/_/ye shes la sogs pa bcu po 'di dag mi zad pa ste/_mi 'jig [#]pa gang la yod pa de ni mi zad pa bcu can no/_/de la phra ba ni rdul phra rab tu gyur nas 'byung po thams cad kyis mi mthong ba na 'jig rten thams cad du spyod pa gang yin pa'o/_/
[\[271b.3\]]yang ba ni yang ba'i phyir rlung bzhin du spyod pa gang yin pa'o/_/mchod par [#]bya ba ni 'jig rten thams cad du mchod cing phyag 'tshal zhes [#]brjod do/_/chen po pas kyang ches chen por gyur pa gang yin pa'o/_/gar yang phyin pa ste gang du yid kyis bsams pa de dang der
[\[271b.4\]]phyin pa'o/_/'dod dgur ldan pa ni 'dod pa mang por gyur pa gang yin pa ste/_yul longs spyod par nus pa zhes bya ba'i don to/_/bdag por gyur pa ni 'jig rten gsum gyi mnga' bdag gang yin pa'o/_/dbang du gyur pa ni rgyu ba dang mi rgyu ba'i 'byung po dbang
[\[271b.5\]]du byed pa dang /_dbang po dbang du byed pa gang yin pa'o/_/dga' mgur gnas pa ni tshangs pa dang /_skye dgu'i bdag po dang /_lha dang /_dri za dang /_gnod sbyin dang /_srin po dang [#]/_sha za rnams dang /_mi rnams dang dud 'gro'i skye gnas pa [#]rnams dang /_gnas
[\[271b.6\]]gzhan rnams su gang dang gang du dga' ba de dang der gnas pa gang yin pa'o/_/bdag bsam [#]pa zhes bya ba ni bdag gi [#]rig pa ste/_shes pa dang ldan pa yin gyi/_dngos po ma lus pa yongs su shes pa dang ldan pas ni ma yin no zhes bya ba'i don to/_/yang ci'i
[\[271b.7\]]phyir phyogs gcig tu shes na yang bde byed de nyid shes pa dang ldan par brjod kyi[#]/_gzhan ni ma yin zhe na/_bdag nyid rnam par dag mthong ba/_/zhes bya ba la sogs pa smos te/_'di ni bdag nyid [#]yin la dag pa yang yin pas de skad ces bya la/_de'i mthong ba
[\[272a\]]
[\[272a.1\]]zhes bsdu'o/_/de'i rgyu mtshan zhes bya ba ni de'i [#]ste bdag rnam par dag pa mthong ba'o/_/rgyu mtshan ni de'i rgyu mtshan no/_/de yang ci zhe na/_de'i bdag nyid do/_/de'i rgyu mtshan gyi bdag de ma dag na de'i mtshan nyid mthong ba de ma dag par 'jug pa
[\[272a.2\]]de ni mi shes pa zhes brjod de smad par bya ba'i phyir ro/_/gal te bsam gtan goms pa las tshangs pa la sogs pa'i rnam par dag pa'i shes pa srid pa khas len pa de'i tshe gang gis de dag kyang thogs pa med pa dang dag pa'i shes pa 'dod pas sangs rgyas la sogs
[\[272a.3\]]pa la ci zhig ste zhes dogs pa bsu nas/_phyogs gzhan pa 'dod pa'i sgo nas tshangs pa la sogs pa khyad par du bstan pa'i phyir ci ste yang zhes bya ba la sogs pa ste/_rig byed kyi bdag nyid du gyur pa'i phyir rig byed kyi lus can zhes bya'o/_/dngos po thams cad
[\[272a.4\]]shes pa'i rgyu nyid yin pa'i phyir rig byed ni kun shes pa [#]kun gyi rang bzhin yin no[#]/_'di skad du bstan pa yin te/_tshangs pa la sogs pa rang dbang gi chos la sogs pa la shes pa thogs pa med par 'jug pa ma yin no/_/'o na ci zhe na/_rig byed kyi sgo nas so/_/
[\[272a.5\]]de ltar khyed cag gis sangs rgyas pa la sogs pa 'dod pa ni ma yin te/_de dag gi shes pa ni rang byung yin pa'i phyir ro/_/gzhan yang tshangs pa la sogs pa ni bsam gtan goms pa las shes pa rnam par dag par rig pa nyid [#]yin te/_de dag ni lha nyid yin
[\[272a.6\]]pas skye bo thams cad las phul du byung ba'i phyir dang rig byed kyis [#]mi gnod pa'i phyir ro/_/mi rnams la ni nam yang 'di 'dra ba'i nus pa srid pa ma yin te/_de ni de las bzlog pa yin pa'i phyir ro/_/de lta bas na mi rnams kyang thams cad mkhyen pa yin no zhes bya ba
[\[272a.7\]]ni rmongs pa ste/_'di ni rmongs pa'i lta ba can khyed cag gi yin no/_/'di snyam du gal te tshangs pa la sogs pa'i rig byed du 'dod na de'i tshe ji ltar mi rtag pa'i brjod par bya ba dang 'brel pa'i phyir rig byed kyang mi rtag pa nyid du thal bar mi 'gyur ram/_yang rig byed
[\[272b\]]
[\[272b.1\]]rnams rtag pa nyid du 'dod na tshangs pa la sogs pa rig byed rtag pa [#]brjod par bya ba 'gal te de dag ni mi rtag pa yin pa'i phyir ro/_/ci ste 'di mi 'gal na de'i tshe sangs rgyas pa la sogs pa [#]de'i brjod bya nyid du mi 'gal lo snyam du sems pa'i dogs pa bsu nas/_rig byed lung
[\[272b.2\]]ni rtag par yang /_/zhes bya ba la sogs pa smos so/_/de rtag nyid phyir zhes bya ba ni tshangs pa la sogs pa de dag ni rtag pa'i phyir ro/_/de dag rtag pa'i zhes bya ba la sogs pas 'di nyid gsal bar byed pa yin no/_/rtag pa ni lung gis rtogs [#]par bya ba ma yin te/_
[\[272b.3\]]sgra dang don gyi 'brel pa mi rtag pa nyid du thal bar 'gyur ba'i phyir dang /_rtag pa'i lung yang gzhan gyis khas ma blangs pa'i phyir ro/_/khas len na yang thams cad mkhyen pa rtogs par [#]don med par thal bar 'gyur ba'i phyir ro/_/'di nyid ston pa ni/_thams cad
[\[272b.4\]]mkhyen pa shes byed pas/_/zhes bya ba ni thams cad mkhyen pa shes par byed pa las rtag pa'i lung gi don rtogs pa mchog nyid du 'dod do/_/ji ltar de mchog yin zhe na/_rig byed kyis rtogs zhes bya ba la sogs pa smos te/_rig byed la brten pas chos shes pa 'byung
[\[272b.5\]]ba na ma bsgribs par 'gyur te/_'jig rten gnas kyi bar du khyad par med pa [#]thams cad la srid pa'i phyir ro/_/rig byed kyis rtogs pa'i chos [#]thams cad mkhyen pas rtogs par bya ba'i chos ni bsgribs pa yin te/_de'i mya ngan las 'das pa ni de mi gsal ba'i phyir
[\[272b.6\]]ro/_/mya ngan las ma 'das pa'i gnas skabs na yang ma nges pas nye bar bstan pa med pa'i phyir la/_nye bar ston pa na yang thams cad la thams cad kyi tshe thams cad kyis thos pa med pa'i phyir ro/_/nye bar 'jal ba'i tshad mas kyang thams cad mkhyen pa rtogs par
[\[272b.7\]]byed pa ma yin no zhes ston pa ni/_gal te kun mkhyen dang 'dra [#]'ga'/_/zhes bya ba la sogs pa ste/_nye bar 'jal ba ni 'dra ba dang de'i khyad par can gyi yul can yin pa'i phyir 'dra ba'i dngos po 'byung ba med na mi 'byung zhing mi nya ba'i don gyi spyod yul can
[\[273a\]]
[\[273a.1\]]yin te/_dper na ba men 'dzin pa'i sgo nas ba lang dran pa bzhin no/_/thams cad mkhyen pa dang 'dra ba 'ga' zhig rtogs pa srid pa yang ma yin pas des na 'dra ba'i dngos po 'dzin pa med pa'i [#]phyir mi 'jug go/_/sbyor ba ni gang la [#]'dra ba 'dzin pa med pa de ni nye
[\[273a.2\]]bar 'jal bas go bar bya ba ma yin te/_dper na mo gsham gyi bu bzhin no/_/thams cad mkhyen pa'i 'dra ba 'dzin pa med do zhes bya ba ni khyab par byed pa mi dmigs pa'o/_/gzhan yang nye bar 'jal ba las [#]thams cad mkhyen pa go bar mi byed pa 'ba' zhig tu ma zad/_
[\[273a.3\]]'on kyang slar la skyes bu thams cad nye bar 'jal ba las thams cad mkhyen pa ma yin pa kho nar rigs so zhes ston pa ni/_de ltar yod pa'i mi rnams zhes bya ba la sogs pa'o/_/don gyis [#]go bas kyang thams cad mkhyen pa 'grub pa ma yin no zhes bya ba 'di bstan par
[\[273a.4\]]'dod nas re zhig gzhan gyi 'dod [#]par byed pa ni/_chos dang chos ma yin pa zhes bya ba la sogs pa ste/_gal te chos la sogs pa des dngos su rig par ma gyur na sangs rgyas pa [#]la sogs pa nye bar ston [#]pa gang yin pa de bzhin du mi 'gyur ro/_/de lta bas na gal te yang
[\[273a.5\]]thams cad mkhyen pa rtogs par byed pa'i mngon sum la sogs pa med pa [#]de lta na yang don gyis go ba [#]ni thams cad rig pa'i skyes bu grub po zhes de ltar ston par byed pa gang yin pa de mi rigs par bstan par bya ste/_'chad par 'gyur ba'i rigs pa las so snyam du
[\[273a.6\]]bsams pa yin no/_/yang na 'di ni rjes su dpag pa kho na yin gyi don [#]gyis go ba ni ma yin te/_tshul gsum srid pa'i phyir ro zhes ston pa ni/_yang na 'di la zhes bya ba la sogs pa ste/_spyir ma mthong ba zhes bya ba 'dis ni bye brag tu mthong ba mi srid par bstan
[\[273a.7\]]to/_/rtags dang rtags can gang kho na mngon sum gyis 'brel pa mthong ba'i rtags can de kho na rtags de nyid kyis dus gzhan du the tshom gcad [#]par bya ba'i phyir rjes su dpag pa [#]gang yin pa de'i tshe khyad par du mthong ba'i rjes su dpag pa zhes bya'o/_/thams cad
[\[273b\]]
[\[273b.1\]]mkhyen pa la sogs pa dang lhan cig skyes pa la sogs pa nye bar ston pa 'gas kyang 'brel pa ma bzung ba des na 'dir ni spyir mthong ba kho na'o/_/'di ltar spyir nye bar bstan pa ni gzhan du [#]ste/_rang gi rgyud la shes pa sngon du 'gro ba can du mthong ste/_de'i phyir ji ltar lha
[\[273b.2\]]sbyin [#]sngon du 'gro ba can yul gzhan du phyin par dmigs pa las nyi ma yul gzhan du phyin pas [#]'gro ba rjes su dpag par byed pa de bzhin du/_sangs rgyas bcom ldan 'das kyang chos la sogs pa nye bar ston pa las de'i shes pa rjes su dpog par byed pa yin no/_/sbyor
[\[273b.3\]]ba ni gang la la nye bar ston pa gang yin pa de ni smra ba po'i shes pa sngon du 'gro ba can yin te/_dper na a ru ra la sogs pa'i nus pa nye bar bstan pa bzhin no[#]/_/sangs rgyas la sogs pa'i chos la sogs pa nye bar bstan pa 'di yang nye bar ston pa yin no zhes bya ba ni
[\[273b.4\]]rang bzhin gyi gtan tshigs so/_/'dir lan smra ba ni/_gzhan du yang ni srid pa'i phyir/_/zhes bya ba la sogs pa ste/_gzhan du yang ste rmongs pas nye bar bstan pa yang srid pa'i phyir rjes su dpag pa dang don gyis go ba gnyi ga yang ma nges pa nyid yin no/_/ji ltar
[\[273b.5\]]gzhan du yang srid ce na/_rmi lam la sogs mthong zhes bya ba la sogs pa smos te/_ji skad du [#]ri khrod pa'i bshad pa las/_nye bar bstan pa ni rmongs pa las kyang 'gyur la/_rmongs pa med pa ni rig [#]byed las kyang 'gyur ro/_/de la rmongs pa las 'gyur ba mthong ste/_
[\[273b.6\]]dper na rmi lam du dmigs pa'i don bzhin no/_/rig byed las mthong ba ni dper na shed la sogs pa bzhin no/_/gang dag bde bar gshegs par [#]rig byed mngon par mi shes pa de dag ni rmongs pa las sam/_gzhan bsrung [#]bar bya ba'i phyir nye bar ston pa yin no zhes
[\[273b.7\]]bshad do/_/de nyid ston pa ni gang dag rig byed mi shes pa zhes bya ba la sogs pa ste/_de la mi brten zhes bya ba ni rig byed la mi brten pa'o/_/nye bar bstan pa 'di rig byed la mi rton [#]no zhes bya ba 'di ji ltar rtogs par bya zhe na/_gal te rig byed ces bya ba la
[\[274a\]]
[\[274a.1\]]sogs pa smos te/_gal te sangs rgyas la sogs pa'i chos [#]la sogs pa bstan pa rig byed kyi rtsa ba can du gyur na de'i tshe shed la sogs pa bzhin du rig byed shes pa'i bram ze rnams kho na las ston par 'gyur ba zhig na/_'di dag ni bram ze rnams
[\[274a.2\]]kho na la nye bar bstan pa yang ma yin gyi 'on kyang dmangs rigs rmongs pa rnams la yin no/_/de'i phyir nye bar bstan pa kun rdzob pa lhar brdzun yin par go ste/_dper na slu ba'i tshig la sogs pa dang /_dong tse se na la sogs pa'i las bzhin no/_/gang yang shed [#]
[\[274a.3\]]la sogs pa de dag ni rig byed shes pa'i phyir chos la sogs pa nye bar bstan pa rig byed kyi rtsa ba can kho na yin gyi rang dbang can ni ma yin no zhes ston pa ni gang dag gtso bos zhes bya ba la sogs pa ste/_nges brjod dang /_mchod sbyin dang snyan ngag ces [#]bya ba gsum ni rig
[\[274a.4\]]byed gsum du brjod do/_/de dag rig pas na gsum rig pa ste bram ze rnams la brjod do/_/gsum rig pa rnams kyis bstan pa'i chos bstan bcos la sogs pa gzhung gang dag la yod pa de la de skad ces bya'o/_/de'i gzhung la brten pa la rgyu bstan pa ni/_rig byed stobs kyis smras pa
[\[274a.5\]]yin/_/zhes bya ba ste/_rig byed kyi stobs kyis smras pa [#]gang dag la yod pa de la de skad ces bya'o/_/'di yang ji ltar nges she na/_rig byed tshig [#]rnams zhes bya ba la sogs pa smos te/_ston pa ni rtogs pa'o/_/de ltar tshad ma rnam pa lngas kyang thams cad mkhyen pa
[\[274a.6\]]grub pa ma yin pa'i phyir/_lhag mar gyur pas dngos po med pa nyid kyis go bar bya ba yin pas dngos po med pa'i tshad mas yul du byas pa'i ngo bo nyid med [#]pa'i phyir ro zhes bya ba'i gtan tshigs 'di grub pa yin no/_/ma nges pa yang ma yin no zhes sngar bstan zin te med
[\[274a.7\]]pa'i tha snyad kyi rgyu mtshan gzhan med pa'i phyir ro snyam du bsams pa yin no/_/gang yang kho bo cag gis rwa nas bzung nas thams cad mkhyen pa bsgrubs pa ni ma yin no/_/'o na ci zhe na/_spyir srid pa tsam bsgrub par bya ba ste/_thams cad mkhyen pa 'ga' zhig yod
[\[274b\]]
[\[274b.1\]]pa'am 'ga' zhig tu thams cad mkhyen pa yod pa yin te/_shes rab la sogs pa rab kyi mthar phyin par mthong ba'i phyir ro snyam du sems pa la/_skyes bu kun mkhyen 'ga' zhig yod/_/ces bya ba la sogs pa 'di smos te/_re zhig gtan tshigs ni sngar ma nges pa nyid
[\[274b.2\]]du bstan zin pas des na phyogs kyi skyon nyid ston par byed do/_/gal te gzhan bsgrub par 'dod pa na gzhan dam 'cha' bar byed pa ni dam bca' ba ma tshang ba'i phyogs kyi skyon yin la/_'dir yang rang gi ston pa thams cad mkhyen pa nyid du bsgrub par bya bar 'dod kyi spyir ni
[\[274b.3\]]ma yin no/_/'di ltar rtogs pa dang ldan pa thams cad mkhyen pa tshol [#]ba zhen pa'i dbang gis ni ma yin no/_/'o na ci zhe na/_de'i tshe [#]gang las chos dang chos ma yin pa dag shes nas 'jug par bya ba'am ldog par bya ba'i phyir 'jug pa dang ldog pa'i 'dod pa [#]yin no/_/spyir
[\[274b.4\]]grub na yang des skyes bu'i 'jug pa la nye bar mkho ba 'ga' yang yod pa ma yin te/_khyad par [#]yongs su shes pa med par de'i tshig tu ma nges pa'i phyir ro/_/de lta bas na 'jug par 'dod pas khyad par de nyid bsgrub par bya ba yin pa'i phyir/_spyir dam bca' ba ni dam bca'
[\[274b.5\]]ba ma tshang ba nyid yin no/_/bsgrub par bya ba'i 'dod pa'i don zhes bya ba ni bsgrub par 'dod pa'i don to/_/de ni zhes bya ba ni khyad par rang gi ston pa'o/_/'di yis zhes bya ba ni dam bca' ba'o/_/gang brjod pa zhes bya ba ni khyad par la ma reg par skyes bu thams cad
[\[274b.6\]]mkhyen pa 'ga' zhig yod pa'am la lar thams cad mkhyen pa yod do zhes grub pa das [#]kyang dogs pa cung zad kyang med do/_/ji ltar zhe na/_gang gis lung ni zhes bya ba la sogs pa smos te/_de ni zhes bya ba ni gang gis lung bden pa nyid du grub pa'o/_/ci'i phyir mi
[\[274b.7\]]rnyed ce na ji srid ces bya ba la sogs pa smos te/_'di ltar ji srid du sangs rgyas thams cad mkhyen par ma grub pa de srid du de'i tshig kyang bden par nges pa yod pa ma yin la/_spyir thams cad mkhyen pa nyid du [#]grub pa na sangs rgyas kyi tshig bden par grub par 'gyur ba yang
[\[275a\]]
[\[275a.1\]]ma yin te/_'brel pa med pa'i phyir ro/_/'di ston pa ni/_gzhan du kun mkhyen yod pa ni[#]/_/zhes bya ba la sogs pa'o/_/gang gi tshe de dag 'brel par 'gyur zhe na/_de dag gzhi mthun yod pa na/_/zhes bya ba la sogs pa smos te/_gzhi mthun
[\[275a.2\]]pa ni skyes bu gcig [#]la brten pa nyid do/_/de dag ces bya ba ni thams cad mkhyen pa dang tshig dag go/_/yan lag dang yan lag can nyid [#]rgyu dang 'bras bu dag go/_/'di skad du bstan pa yin te/_gcig la brten pa nyid yin na thams cad mkhyen pa'i tshig bden pa'i
[\[275a.3\]]rgyur 'gyur gyi gzhan du ni ma yin to[#]/_/ha cang thal bar 'gyur ba'i phyir ro/_/gzhan yang gzhan dag gis thams cad mkhyen pa bsgrub [#]par bya ba'i phyir sgrub par byed pa bkod pa de yang 'di nyid kyis gsal [#]ba yin no zhes bstan pa'i don du/_gang zhig 'jig rten la zhes bya
[\[275a.4\]]ba la sogs pa smos te/_gang gzhal bya nyid dang dngos po nyid dang ldan pa de ni 'ga' zhig gi mngon sum ma yin te/_dper na zho'i gzugs dang ro la sogs pa bzhin no/_/dngos po'i ngo bo thams cad kyang gzhal bya la sogs pa'i rang bzhin yin no zhes bya ba ni rang
[\[275a.5\]]bzhin gyi gtan tshigs so/_/'di la snga ma bzhin du dam bca' ba ma tshang ba nyid dang gtan tshigs kyang ma nges pa nyid du brjod par bya'o/_/de lta bas na thams cad mkhyen pa grub pa ni khyad par gyi sgo nas srid pa ma yin la/_spyi'i sgo nas kyang ma yin pas des na de med
[\[275a.6\]]do zhes bya bar grub po/_/de med pa'i phyir de'i tshig kyang med pas de'i tshig las su yang [#]'jug pa srid pa ma yin no/_/rnam pa gcig tu na skyes bu thams cad mkhyen pa yin du chug mod de lta na yang gang las khyed cag 'jug par 'gyur ba thams cad mkhyen pas byas pa'i
[\[275a.7\]]tshig mi srid pa nyid do zhes bstan pa'i phyir/_sa bcu dag la zhes bya ba la sogs pa smos te/_'di ltar sa bcu la rab tu gnas pa 'dod chags la sogs pa'i dri ma'i rtogs [#]pa ma lus pa dang bral ba'i phyir shel dag pa dang mtshungs pa'i ye shes kyis [#]shes bya mtha' dag rtogs
[\[275b\]]
[\[275b.1\]]so zhes bya ba de ltar khyed cag gis brjod par grags te/_de lta yin dang gnas skabs 'di 'dzin pa ste/_sems rtse gcig pa dang ldan pa 'di don rtogs pa kho na la ston pa'i phyir [#]chos nye bar ston par nus pa ma yin te/_gang gi phyir 'ga' zhig gis bya ba 'di tsam
[\[275b.2\]]zhig byed par nus pa ni ma yin no/_/gal te bsam gtan las langs nas ston pa yin no zhe na/_gang gi [#]tshe spyi zhes bya ba la sogs pa smos te/_rtog pa rig pa med par tshig 'jug pa yod pa ma yin pa'i phyir rnam par rtog pa dang bcas pa'i sems kyi gnas skabs na
[\[275b.3\]]'di'i [#]chos ston pa ni ma yin no/_/de lta yin dang gnas skabs 'dir byis pa dang mkhas pa dag khyad par med pa'i phyir thams cad mkhyen pa ma yin pa des bshad pa ni thams cad mkhyen pa ma yin pas bshad pa nyid du 'gyur ro/_/'di snyam du rtog pa med pa'i ting nge
[\[275b.4\]]'dzin la gnas pa'i phyir 'di cung zad nye bar ston pa ni ma yin no/_/'o na ci zhe na/_de'i dbang gis chos ston pa sna tshogs par snang ba'i rnam par rig pa skal ba dang ldan pa rnams las byung ba yin te[#]/_ji skad du/_gang gi nub mo de bzhin gshegs pa mngon par
[\[275b.5\]]rdzogs par sangs rgyas nas/_gang gi nub mo yongs su mya ngan las 'da' ba'i bar 'dir de bzhin gshegs pas yi ge gcig kyang ma gsungs shing ma bstan to/_/de ci'i phyir zhe na/_'di ltar de bzhin gshegs pa ni rtag tu mnyam par gzhag pa yin no/_/'on kyang
[\[275b.6\]]yi ge dang brjod pa dang bstan pa rnams kyis 'dul bar 'gyur ba gang yin pa de dag gis gang de bzhin gshegs pa'i zhal dang /_dbu'i gtsug tor dang mdzod spu las chos kyi sgra 'byung ba thos pa yin no zhes bya ba la sogs pa gsungs pa yin no snyam du sems na/_de la/_
[\[275b.7\]]de yi bsam gtan la bzhugs te/_/zhes bya ba la sogs pa smos te/_yid bzhin rin chen ni yid bzhin nor bu'o/_/'dir bsdus pa'i don ni 'di yin te/_gang dag dad pa dang ldan pa de dag la tshad ma med pa 'di brjod pa ni mdzes par 'gyur gyi/_gang yang kho bo cag
[\[276a\]]
[\[276a.1\]]lta bus tshad mas 'thad pa'i don 'dzin pa nyid kyis rigs pa kho na don du gnyer ba de [#]dag ni de dag ji ltar tshad ma med pa can 'di brjod pa ni [#]'dzin par 'gyur gzhan yang rtog [#]pa de lta bu yin du chug mod/_de lta na yang rtsig pa la sogs pa nas 'byung ba [#]
[\[276a.2\]]bstan pa dag la thams cad mkhyen pa'i dbang gis 'byung [#]ba nyid du the tshom za ba'i phyir de la rtog [#]pa dang ldan pa rnams tshad ma nyid du yid ches pa ma yin no zhes ston pa ni/_rtsig pa sogs nas 'byung ba'i tshogs[#]/_/zhes bya ba la sogs pa smos te/_thams cad go bar
[\[276a.3\]]zad do/_/'di tsam gyi bar du ku mA ra ri las smras pa phyogs snga mar byas pa yin la/_da ni la ba can dang mchod sbyin can dag gi lugs kyis slar thams cad mkhyen pa sun 'byin pa smras pa ni/_slar yang 'di ltar dpyad [#]bya ste/_/zhes bya ba la sogs pa smos te/_ci cig car [#]
[\[276a.4\]]ma lus pa rnam par shes pa'i phyir thams cad mkhyen pa yin nam/_'on te rim gyis te go rims su yin/_yang na 'gro ba thams cad mi rtag pa la sogs pa gcig gi ngo bor shes pa las yin nam rnam pa gcig tu ni gtso bo ji lta ba bzhin du ste/_skyes bu'i don la nye bar
[\[276a.5\]]mkho ba'i las dang 'bras bu la sogs pa gang yin pa de kho na shes pa las sam yang na dngos po thams cad yongs su shes pa'i nus pa dang ldan pa'i phyir dper na mes thams cad rim gyis dang cig car dag gis mi zan yang thams cad za zhes bya ba lta bur thams cad
[\[276a.6\]]mkhyen par brjod grang /_de la phyogs dang po la rnam par rtog pa gnyis te/_blo gcig gis cig car ma lus pa shes sam du mas yin/_re zhig gcig gis ni ma yin te/_dag pa dang ma dag pa la sogs pa phan tshun 'gal ba'i don rnams cig car shes pa
[\[276a.7\]]gcig gis ma mthong ba'i phyir ro/_/'di snyam du de'i 'gal ba'i dngos po du ma'i yul can gyi blo mang po cig car 'jug pa yin no snyam du sems na/_'gar yang blo rnams tha dad kyang /_/zhes bya ba la sogs pa smos te/_de dag ni ma mthong ngo zhes rnam par
[\[276b\]]
[\[276b.1\](]dbya [,]dbye [)#]ba bsgyur la sbrel bar bya'o/_/blo tha dad pa rnams cig car mthong ba ma [#]yin te/_sems can rnams ni rnam par shes pa'i rgyud gcig pa can yin no zhes bya ba ni grub pa'i mtha' yin pa'i phyir ro/_/de'i phyir [#]blo du mas kyang cig car 'dzin pa rigs pa ma yin no/_/
[\[276b.2\]]rim gyis zhes bya ba'i phyogs kyang ma yin te/_byung ba dang 'byung ba dang da ltar byung ba'i dngos po ni mtha' yas pa'i phyir lo brgyas kyang shes par mi nus pa'i phyir ro/_/lo brgya smos pa ni nye bar mtshon pa ste/_bskal pas kyang mi nus pa kho na ste/_de lta ma yin na tha ma
[\[276b.3\]]med pa nyid nyams par 'gyur ro/_/gcig gi ngo bos kyang dngos po thams cad yongs su shes pa srid pa ma yin te/_rang gi mtshan nyid kyang mi 'dzin par thal bar 'gyur ba'i phyir ro/_/gang zhig bzung [#]bas de dag 'dzin par 'gyur ba phan tshun tha dad pa'i dngos po'i
[\[276b.4\]]rang bzhin rnams kyi ngo bo gcig yod pa ni ma yin no/_/rang gi mtshan nyid la rag las pa'i don bya ba bsgrub pa ni don gyi bya ba mi byed pa spyi'i rnam pa can de'i rtogs pa po ste shes pa po [#]thams cad mkhyen pas rtogs pa cung zad kyang dgos pa med de rang gi mtshan nyid yongs
[\[276b.5\]]su mi shes pa'i phyir ro/_/des spyi'i sgo nas kyang rang gi mtshan nyid rnams shes par byed do zhe na/_gzhan gyi rnam pa zhes bya ba la sogs pa smos te/_gzugs kyi shes pas kyang ro 'dzin par thal bar 'gyur ba'i phyir ro/_/gzhan yang gcig gi ngo bo 'dzin pa'i shes pa
[\[276b.6\]]de bden pa'i don can yin nam/_log pa'i don can yin grang /_de la bden pa'i don can yin na dam bca' ba mngon sum dang 'gal ba thob po/_/ji ltar zhe na/_thams cad mkhyen pa med par 'gyur/_/zhes bya ba smos te/_'di ltar gal te dngos po thams cad kyi yul
[\[276b.7\]]can gcig gi ngo bo'i rnam pa can gyi shes pa yang dag pa nyid du khas len par byed pa de'i tshe shugs kyis [#]dngos po thams cad gcig nyid du khas blangs par 'gyur [#]te/_de lta ma yin na/_ji ltar gcig gi rnam pa can gyi shes pa bden pa'i don can du 'gyur/_gal te des
[\[277a\]]
[\[277a.1\]]gzung bar bya ba'i dngos po rnams ngo bo gcig tu bden par ma gyur na ji ltar rnam pa gcig pa can gyi shes pa bden pa'i don can du 'gyur/_'di yang mthong ba dang 'gal ba yin te/_yul dang dus dang rang bzhin tha dad pas dngos po rnams kyi rang bzhin tha
[\[277a.2\]]dad par rig [#]par bya ba yin pa'i phyir ro/_/de lta ma yin na 'gro ba thams cad gnyis su med par 'gyur ro/_/gnyis ni bstan par bya ba dang ston par byed pa'am/_bstan pa dang ston pa po zhes bya ba la sogs pa [#]de gang la med [#]pa de la de skad ces bya'o/_/de lta yin dang
[\[277a.3\]]slob ma la sogs pa'i rnam par dbye bar mi 'gyur te/_ma 'dres pa'i rang bzhin nges par ma bzung ba'i phyir ro/_/ci ste log pa'i don can zhes bya ba'i phyogs yin na de'i tshe rtog pa gcig log pa nyid du [#]khas len par byed na thams cad mkhyen pa 'khrul par 'gyur te/_
[\[277a.4\]]log pa'i shes pa dang ldan pa'i phyir ro/_/de la skyon ci yod ce na/_smyon pa la sogs [#]zhes bya ba la sogs pa smos te/_gal te 'khrul par gyur na de'i tshe de'i tshig don ji lta ba bzhin du rtogs pa don du gnyer ba'i rtog pa dang ldan pas gus par bya ba ma yin par 'gyur
[\[277a.5\]]te/_smyon pa la sogs pa'i tshig bzhin no/_/gtso bo ji lta ba bzhin nam/_/zhes bya ba 'di la/_gal te ting nge 'dzin zhes bya ba la sogs pa smos te/_'jig rten 'das pa'i zhes bya ba ni mnyam par gzhag pas sam/_zag pa med pas so/_/de ltar gyur pa 'di'i [#]
[\[277a.6\]]sgrub par byed pa'i mngon sum la sogs pa'i tshad ma lnga med do zhes sngar rgyas par bstan zin pa'i phyir/_des na de 'dra ste skyes bu'i don gyi [#]gtso bo shes pa zhes bya ba med do/_/dngos po'i bye brag mtha' dag ma bzung bar gtso bo'i don rtogs pa srid pa ma yin te/_gtso bo dang
[\[277a.7\]]gtso bo ma yin pa dag ni phan tshun spangs te/_gnas pa'i phyir gdon mi za ba'i dngos po'i [#]gtso bo ma yin pa las rnam par phye nas gtso bo'i rang bzhin rtogs par bya dgos te/_de lta ma yin na ji ltar gtso bo'i [#]rang gi ngo bo ma 'chol [#]bar rtogs par 'gyur/_de lta
[\[277b\]]
[\[277b.1\]]yin dang 'di ni skyes bu'i don la nye bar mkho ba yin la 'di ni ma yin no zhes de ltar rnam par phye nas gtso bo nges par 'dzin pa'i phyir ji ltar gtso bo ma yin pa yang nges par 'dzin par mi 'gyur/_nus pa'i phyogs kyang ma yin no zhes bstan pa'i phyir/_ji ltar rim dang
[\[277b.2\]]cig car gyis/_/zhes bya ba la sogs pa smos te/_dngos po rnams kyi nus pa ni 'bras bu rjes su dpag par bya ba yin la/_gang las 'di rjes su dpog par byed pa thams cad mkhyen pa'i dngos po thams cad yongs su shes pa'i nus pa'i 'bras bur gyur na dngos
[\[277b.3\]]po [#]ma lus pa'i yul can gyi shes pa nyid du 'gyur ro/_/de yang rim dang cig car dag gis kyang srid pa ma yin no zhes bstan zin to/_/de'i phyir rim mam cig car gyis nus pa'i 'bras bu zhes bya ba gang yin pa de med do/_/de lta bas na/_med na gang zhig rjes [#]
[\[277b.4\]]dpog nus/_/zhes bya ba lhag ma de mi srid pa kho na'o zhes bya ba'i don to/_/rim dang cig car ni nye bar [#]mtshon pa ste/_rang bzhin gcig dang gtso bo ji lta ba bzhin zhes bya ba la yang blta bar bya'o/_/de'i phyir dngos po ma lus pa yongs su shes pa'i nus pa ni 'ga' zhig la [#]
[\[277b.5\]]yang yod pa ma yin te/_rnam pa de lta bu'i 'bras bu med pa'i phyir ro/_/ci ste 'bras bu mi byed kyang nus par gyur na thams cad 'bras bu thams cad la nus par 'gyur zhes ston pa ni[#]/_/yang na thams cad nus pa nyid/_/ces bya'o/_/rnam pa 'di lta bu'i thams cad mkhyen
[\[277b.6\]]pa bsgrub [#]na grub pa la sgrub pa yin no zhes ston pa ni/_thams cad thams cad rtogs pa la/_/zhes bya ba la sogs pa smos te/_'di ltar zhing thams cad shes pa ni bdag go/_/dngos po thams cad rtogs pa la nus pa'i ngang tshul ni nus pa zhes bya bar 'dod do/_/
[\[277b.7\]]dngos po thams cad rtogs pa'i thabs med pa'i phyir skyes bu 'ga' yang thams cad rtogs pa ma yin no zhes 'dod pa 'ba' zhig tu zad kyi stong pas ni ma yin no/_/de bas na dngos su dngos po thams cad rig pa'i skyes bu yod do zhes bya ba [#]'di ni tshad ma med pa can yin pa'i
[\[278a\]]
[\[278a.1\]]phyir/_gang zhig tshad ma lnga dang bral ba'i rang bzhin dngos po med pa'i tshad mas yul du byas pa'i ngo bo de ni mo gsham gyi bu bzhin dang nam mkha'i pad+ma'i yul can [#]bzhin no zhes bya ba 'di grub po/_/gzhan yang ci rnam pa med pa'i shes pas thams cad shes
[\[278a.2\]]sam/_'on te rnam pa dang bcas pas zhes bya ba 'di yang brjod par bya'o/_/phyogs dang po la blang bar bya ba dang dor bar bya ba'i dngos po rnam par phye nas yongs su gcod par mi 'gyur te shes pa de shes bya thams cad la mtshungs pa nyid kyis [#]las so so la rnam par dbye ba mi
[\[278a.3\]]srid pa'i phyir ro/_/de rnam par ma phye ba yang ji ltar yul tha dad pa yang rnam par 'jog par 'gyur te/_de'i rgyu mtshan ni rtogs pa thams cad [#]yin pa'i phyir ro/_/rnam pa dang bcas pa zhes bya ba'i phyogs kyang ma yin te/_rang gi rnam par shes [#]las 'di nyid kyis [#]rnam par rig
[\[278a.4\]]pa'i phyir rnam par shes pa'i rang bzhin du gyur pa las tha dad pa'i don gyi rnam pa [#]mi rig pa'i phyir shes pa tsam [#]shes par [#]'gyur gyi thams cad shes pa ni ma yin no/_/rnam pa 'dzin pas don rnams la mthong ba la sogs pa'i tha snyad du byed na 'khrul par 'gyur te/_gang zhig
[\[278a.5\]]gzhan mthong ba la brten nas bdag mthong ba zhes rtog [#]par byed pa de ji ltar 'khrul par mi 'gyur/_ji skad du bshad pa'i rnam pa gnyis las ma gtogs par [#]shes pa'i don 'dzin pa cung zad kyang yod pa ma yin te/_de lta bas na dbang po las 'das pa'i don mthong ba ni 'ga'
[\[278a.6\]]yang yod pa ma yin no zhes bya bar [#]grub po/_/de ltar zhes bya ba la sogs pa las [#]thams cad mkhyen pa bsgrub pa'i [#]phyir phyogs snga ma nye bar sdud pa yin no/_/thams cad mkhyen pa bsgrub [#]pa'i phyogs snga ma'o/_/de ltar thob [#]pa la sogs pa'i zhes bya ba la sogs pa nas
[\[278a.7\]]brtsams [#]sun 'byin par rtsom mo/_/re zhig_/de phyir dbang po las 'das don/_/dngos su blta [#]ba yod ma yin[#]/_/tshig ni rtag pa nyid kyis ni/_/'ga' zhig mthong bo des mthong ngo /_/zhes chos shes pa bkag pa byas nas rang gi phyogs bzhag pa byas pa gang yin pa de mi
[\[278b\]]
[\[278b.1\]]rigs so zhes bstan pa'i phyir rig byed rnams ni zhes bya ba la sogs pa smos so/_/[#]sngar thos pa brtag par rig byed rnams rgyas par skyes bus byas pa nyid du bsgrubs zin pa des na tshig rtag pa mi srid pa'i phyir dbang po las 'das pa rtog [#]pa'i khyad par tshig rtag pa la brten pa nyid
[\[278b.2\]]ma grub po/_/des na dngos su dbang po las 'das pa'i don mthong ba po yod pa yin gyi tshig rtag pa'i sgo nas ni ma yin te/_tshig rtag pa de mi srid pa'i phyir ro/_/gzigs pa yod pa nyid ces pa'i nges par gzung [#]ba'i rim pa bzhin du dngos su zhes bya ba 'di'i mjug tu
[\[278b.3\]]blta [#]bar bya'o/_/tshig rtag [#]pa nyid yin du chug pa de lta na yang de ni dbang po las 'das pa'i don rtog pa la rgyu yi dngos por rig [#]pa ma yin no zhes bya ba 'di bstan par bya ba'i phyir rtag pa'i tshig gi zhes bya ba la sogs pa smos te/_de la rang don ni rang gi brjod par bya ba'am/
[\[278b.4\]]yang na rang gi don ni [#]bdag nyid de sgra yi rang bzhin no/_/don ni brjod par bya ba'o[#]/_/rang dang don ni rang don ni dag go/_/de dag gi shes pa de bskyed pa la ste/_de bskyed par bya ba'i phyir tshig rtag pa'i nus pa'i [#]ngo bo nyid kyis grub pa de rang las yin nam/_lhan cig byed
[\[278b.5\]]pa'i rgyu gzhan las yin grang /_de la re zhig rang las ni ma yin no gang las she na/_rtag pa ni rim dang cig car dag gis 'bras bu bskyed par 'gal ba'i phyir te gang gi [#]don byed par 'gyur ba rim par [#]cig car dag las rnam pa gzhan ni yod pa ma yin te/_'di dag ni phan
[\[278b.6\]]tshun rnam par bcad nas gnas pa'i mtshan nyid yin pa'i phyir ro/_/des na rim dang [#]cig car dag gis don byed pa la khyab la tshig rtag pa la [#]rim gyis rang gi don la nus pa skyed [#]par byed pa nyid du rigs pa ma yin te/_dang po'i 'bras bu bskyed pa'i gnas skabs la [#]dus phyis 'byung ba'i shes
[\[278b.7\]]pa'i 'bras bu bskyed pa'i rang bzhin ma nyams pa'i phyir de tsam las byung ba'i 'bras bu rnams cig car kho nar 'gyur ro/_/rim ma yin pas kyang rim [#]pa ma yin te dus phyis kyang dang po'i 'bras bu byed pa'i nus pa tshang ba'i rang bzhin rjes su 'jug pas mi bskyed [#]pa nyid du 'gal
[\[279a\]]
[\[279a.1\]]ba'i phyir ro/_/sbyor ba ni gang zhig gang gi khyab [#]par byed pa'i chos dang bral ba la [#]ni de'i khyab [#]par bya ba'i chos dang bral ba yin te/_dper na shing nyid kyi [#]chos kyis stong pa'i bum [#]pa la sogs pa ni de'i khyab [#]par bya ba shing sha pa nyid kyi chos [#]kyis stong pa
[\[279a.2\]]bzhan [#]no/_/rig byed du brjod pa'i [#]tshig dag kyang don byed par nus pa'i chos kyi khyab [#]par byed pa rim dang rim ma yin pa'i chos dang bral ba yin no zhes bya ba ni don [#]byed pa mi dmigs pa yin no/_/de bas na rtag pa'i tshig gi nus pa rang la [#]yod pa ma yin la [#]lhan cig byed
[\[279a.3\]]pa'i rgyu gzhan las kyang yod pa ma yin te/_des na de'i rang bzhin dang tha mi dad pa'i nus pa ni de'i rang bzhin gzhan du bya bar mi nus pa'i phyir ro/_/gzhan nyid yin na yang 'brel pa ma grub pa'i phyir [#]zhes 'di ni mang du dpyad zin to/_/de lta bas na dbang po las 'das
[\[279a.4\]]pa'i don yongs su shes pa'i gtan tshigs [#]rtag pa rjes su dpag pas gnod pa'i phyir rigs pa ma yin no/_/gang yang dngos po med pa'i tshad mas yul du byas pa'i yul can yin pa'i phyir chos shes pa med do zhes smras pa de la gzhan gyis khas blangs pa nyid kyi [#]chos
[\[279a.5\]]shes pa med par dam bca' ba'i don gyi go rims tshad ma'i [#]gnod pa nyid dang gtan tshigs kyang ma grub pa nyid du bstan pa'i phyir/_de phyir mtho ris mchod sbyin sogs/_/zhes bya ba la sogs pa smos te/_rang gis zhes bya ba ni rang dbang gis te rig byed la ltos pa med
[\[279a.6\]]pa'i shes pas zhes bya ba'i don to/_/de 'dra ba'i zhes bya ba ni khyed cag gis [#]bkag pa ci 'dra ba'o/_/don gyis rnyed pa'o zhes bya ba ni rig byed tshad ma nyid du khas blangs pa'i phyir [#]shugs kyis thob pas so/_/de nyid kyi phyir dngos po med pa'i tshad mas yul du byas pa'i ngo bo
[\[279a.7\]]nyid kyang ma grub ste/_don gyis [#]go bas yul du byas pa'i phyir ro/_/gang yang thams cad kyi sgra skabs kyi [#]don la ltos te mang du brtags nas sun 'byin pa smras pa de [#]mi 'jug pa nyid do/_/phyogs 'di khas ma blangs pa'i phyir te/_gang gi [#]de la sun 'byin par 'gyur ba kho bo
[\[279b\]]
[\[279b.1\]]cag gis chos la sogs pa las ma gtogs par brjod pa [#]'dod pa'i don mtha' dag shes pas thams cad mkhyen pa nyid du khas len pa ni ma yin no/_/'o na ci zhe na/_gang zhig nyon mongs pa dang shes bya'i sgrib pa dri ma mtha' dag dang bral ba'i sems kyi chos la sogs pa'i
[\[279b.2\]]shes bya mtha' dag gsal bya [#]de thams cad mkhyen pa nyid du mngon par 'dod na [#]de la khyed cag gis gnod par byed pa cung zad kyang ma brjod do/_/gang yang /_lus po gcig po kho na yi/_/rdul phran ji snyed yod pa rnams/_/zhes bya ba la sogs pa smras pa
[\[279b.3\]]de ni tshad ma med pa can gyi dam bca' ba tsam brjod pa 'ba' zhig tu zad do/_/'thad pas stong pa'i dam bca' ba tsam las don grub pa srid pa yang ma yin te/_thams cad kyis don thams cad grub pa la [#]thal ba'i phyir ro zhes bya ba 'di thams cad zhe la bzhag nas/_
[\[279b.4\]]gzhan yang zhes bya ba la sogs pa smos te/_rgyu med ces bya ba la rgyu ni 'thad pa ste/_tshul gsum pa'i [#]rtags zhes bya ba la sogs pa gang la yod pa ma yin pa de la de skad ces bya'o/_/nyon mongs pa dang shes bya'i sgrib pa'i dri mas dben pa'i phyir [#]dri ma med pa'o/_/
[\[279b.5\]]phyi rol mu stegs byed kyis [#]rgol ba'i phyir [#]rlung gis mi [#]g.yo ba'o/_/ye shes gang yin pa de nyid kyi sgron ma yin te gsal bar byed pa [#]mtshungs pa'i phyir ro/_/des na gang gis [#]chos la sogs pa'i dngos po ma lus pa gsal ba ste yul du byed pa de la de skad ces bya'o/_/ltos
[\[279b.6\]]pa dang bcas pa nyid yin na yang go bar byed pa yin pa'i phyir bsdu bar bya'o/_/'di [#]la gnod byed ma brjod do/_/zhes bya ba ni tshad ma zhes bya ba lhag ma'o/_/ma brjod pa 'ba' zhig tu ma zad kyi 'di la gnod pa byed pa cung zad kyang [#]yod pa ma yin no snyam du bsams [#]pa
[\[279b.7\]]yin no/_/de [#]ltar re zhig mngon sum ni gnod par byed pa ma yin te/_de ni de'i yul can ma yin pa'i phyir ro/_/ji ltar dngos po gang kho na mngon sum gyis [#]yul du byed pa de la mngon sum gyis grub pa las bzlog pa'i chos khas len pa la mngon sum gyis gnod pa
[\[280a\]]
[\[280a.1\]]yin te/_/dper na chos can sgra la mnyan par bya ba ma yin pa nyid mnyan par bya ba nyid kyis [#]gnod pa lta bu yin gyi/_gang du mngon sum mi 'jug pa [#]ni ma yin no/_/gang gi [#]de la thams cad mkhyen pa nyid du dam bca' ba mngon sum gyis gnod par 'gyur
[\[280a.2\]]ba gzhan gyi rgyud la yod pa'i sems thams cad thams cad mkhyen pa ma yin pa 'ga' zhig gis mngon sum gyi [#]yul du byas pa yang ma yin te/_thams cad tshu rol mthong ba yin pa'i phyir ro/_/yul du byed na [#]de nyid thams cad mkhyen pa yin pa'i phyir mi spang ngo /_/
[\[280a.3\]]'di snyam du kho bo cag ni mngon sum 'jug pa na dngos po med pa sgrub par byed do zhes ni mi smra'o/_/'o na ci zhe na/_log pa na ste 'di ltar dngos po gang la mngon sum log pa'i don [#]dngos po med par [#]byed de dper na ri bong gi rwa bzhin no/_/gang la 'jug pa der ni yod pa
[\[280a.4\]]ste dper na gzugs la sogs pa bzhin no/_/thams cad mkhyen pa'i yul can gyi mngon sum 'jug pa ni 'ga' yang med pa de bas na de log pas de med par nges par byed do snyam du sems na de ni 'brel pa med de 'di ltar log pa las dngos po med par nges pa gang yin
[\[280a.5\]]pa de mngon sum las 'gyur ba ni ma yin te/_dngos po dang dngos po med pa dag gcig tu 'gal ba'i phyir ro/_/gang gi [#]dngos po med pa 'di de las nges par byed pa mngon sum log pa la dngos po med pas khyab pa yang ma yin no/_/dngos po yod na yang chod [#]pa la sogs
[\[280a.6\]]pa la mngon sum log par mthong ba'i phyir ro/_/'di snyam du mngon sum log pa las dngos po med pa nges so zhes ni mi smra'o/_/'o na ci zhe na/_'on kyang mngon sum ldog pa na dngos po med pa sgrub par byed do snyam du sems na/_'di nyid khyed cag gis sgra gzhan gyi [#]brjod pa
[\[280a.7\]]'ba' zhig tu zad kyi don tha dad pa ni ma yin no/_/sgra gzhan pa tsam las don gzhan nyid du rigs [#]pa ma yin te/_ha cang thal bar 'gyur ba'i phyir ro/_/'di ltar log pa'i sgras dngos po yod pa bkag pa brjod pa bzlog [#]pa'i sgras kyang don dam par de nyid brjod do/_/'on kyang
[\[280b\]]
[\[280b.1\]]gcig nyid khyad par gzhan spangs nas de tsam shes par 'dod pa las [#]de brjod la gzhan ni mi spangs pas so [#]zhes bya ba ni khyad par ro/_/don dam par ni gnyi gas kyang dngos po med pa [#]nyid bstan pa yin la med pa ni [#]rgyu'i dngos por yang srid pa ma yin te/_de'i mtshan nyid ni nus
[\[280b.2\]]pa thams cad kyi [#]stong pa yin pa'i phyir ro/_/de lta bas na gang zhig gang gi skyed par byed pa'am/_gsal bar byed pa yin pa de ni de'i skyed par byed pa dang gsal bar byed pa yin pas nye bar yod pa can du 'gyur gyi ldog pa'i rang bzhin du ni ma yin te/_myu gu'i sa bon dang
[\[280b.3\]]gzugs kyi sgron ma bzhin no/_/de dag bzlog [#]pa na myu gu dang bum pa'i gzugs la sogs pa skyed par byed pa dang [#]gsal bar byed par 'gyur ba ni ma yin no/_/gzhan yang mngon sum ldog pa na dngos po med pa sgrub par byed pa yin no zhes bya ba 'dir don ci la 'dod/_gal
[\[280b.4\]]te re zhig de ltar gnas pa las ldog go zhes bya ba'i don yin na de'i tshe shugs kyis 'das pa dang ma 'ongs pa'i gnas skabs yin no zhes bya ba de ltar brjod par 'gyur la/_'das pa dang ma 'ongs pa'i dngos po yod pa ma yin no zhes bstan zin te de ji ltar med pa la bya ba grub
[\[280b.5\]]par 'gyur/_ci ste de ltar [#]yin yang gang zhig yul gang la mi skye ba de ni de las ldog par brjod na de lta na de las dngos po med pa grub pa ma yin te 'khrul pa'i phyir ro/_/mig gi rnam par shes pa dri dang ro la sogs pa'i yul la mi skye ba zhes bya ba de tsam gyis de las de med par
[\[280b.6\]]yul du byed pa'i phyir dngos po med [#]par mi 'gyur ro/_/de lta bas na mngon sum gyis [#]'ga' zhig gi dngos po med pa mi 'grub po/_/de lta na ji ltar khyed cag gis mi dmigs pa zhes bya ba'i mngon sum las phyogs kyi bye brag gzhan du dngos po med pa grub par brjod ce na de
[\[280b.7\]]ni yod pa ma yin te/_de las [#]mngon sum dngos po med pa yul du byed pa'i phyir dngos po med pa sgrub par byed do zhes ni mi brjod do/_/'o na ci zhe na/_shes pa gcig la 'drer rung ba'i don dag la [#]gang yang rung ba grub pa gang yin pa de nyid cig shos med par grub pa yin no
[\[281a\]]
[\[281a.1\]]zhes bya ba de ltar byas pas so/_/gang gi [#]phyir de dag yod pa na ngo bo gcig nges par rtogs par 'gyur ba ni ma yin te rung ba nyid du khyad par med pa'i phyir ro/_/gang zhig 'ba' zhig dmigs pa'i phyir de med par nges pa de ltar thams cad mkhyen pa ni 'ga' zhig
[\[281a.2\]]dang lhan cig shes pa gcig dang 'dre bar [#]nges pa'ang ma yin te/_de ni rtag tu shin tu lkog tu gyur pa'i phyir ro/_/de ltar re zhig thams cad mkhyen pa'i gnod par byed pa mngon sum srid pa ma yin no/_/rjes su dpag pa yang thams cad mkhyen pa med par sgrub par byed pa ma
[\[281a.3\]]yin te/_don sgrub pa'i yul can nyid du khas len pa'i phyir ro/_/gang gi phyir khyed cag gis dngos po med pa kho na tshad ma dngos po med pa'i yul du brjod kyi gzhan ni ma yin no/_/de nyid kyi phyir yang don gyis go ba la sogs pa gsum yang gnod par byed pa ma yin no/_/
[\[281a.4\]]ci ste yang kho bo cag gis med par dgag pa'i ngo bo thams cad mkhyen pa med par sgrub [#]par byed pa ni ma yin no/_/'o na ci zhe na/_skyes bu thams cad phyogs su byas nas ma yin par 'jug pa [#]de dag la thams cad mkhyen pa ma yin pa nyid sgrub par byed do/_/des na rjes su
[\[281a.5\]]dpag pa la sogs pa'i bya ba yod pa yin no snyam na/_de lta bu yod mod de lta na yang re zhig rjes su dpag pas [#]srid pa ma yin te/_skyes bu thams cad la thams cad mkhyen pa med pa la mi 'khrul pa'i rtags ma grub pa'i phyir ro/_/gang yang gzhal bya nyid dang smra ba po [#]nyid la
[\[281a.6\]]sogs pa smras pa de yang 'khrul pa yin no zhes phyis bshad par bya'o/_/don gyis go ba yang thams cad mkhyen pa med pa nyid du sgrub par byed pa yin no[#]/_/mngon sum dang rjes su dpag pa las ma gtogs par [#]gzhan dag tshad ma nyid du ma grub pa'i phyir ro/_/tshad ma gzhan nyid
[\[281a.7\]]yod na yang re zhig don gyis go bas [#]ni/_thams cad mkhyen pa med pa [#]nyid du bsgrub par nus pa ma yin te/_gang gi phyir mthong ba'am/_thos pa'i don gzhan du mi mthang [#]pa'i phyir ma mthong ba rtog par byed pa na don gyis go ba [#]yin la gang las de don gyis go bar rtog par byed pa
[\[281b\]]
[\[281b.1\]]thams cad mkhyen pa med par skyes bu thams cad la mthong ba'i don 'ga' zhig [#]'thad pa yang ma yin no/_/nye bar 'jal ba yang [#]nus pa ma yin te/_'di ltar dran [#]par bya ba'i dngos po mdun na yod pa'i dngos po dang [#]'dra ba'i khyad par ram/_mdun na gnas pa'i dran par [#]bya ba'i dngos
[\[281b.2\]]por rtogs pa'i 'dra ba tsam nye bar 'jal bas rtog [#]par byed de dper na ba lang mthong ba'i nyams su myong ba'i nags na gnas pa'i skyes bu ba men mthong ba las sngar nyams su myong ba'i ba lang la de dang chos mtshungs pa'i shes pa bzhin te ji skad du/_de phyir [#]'dra bas khyad par du/_/
[\[281b.3\]]byas pa'i dran pa gang yin pa'am/_de la brten pa'i 'dra ba ste/_/nye bar 'jal ba'i gzhal bya zhes bshad pa bzhin no/_/de lta bas na dran par bya ba nyid kyi chos can nye bar 'jal ba'i yul yin la nyams su myong ba nyid kyang dran pas yul du byed pa yin gyi gzhan ni ma yin no/_/
[\[281b.4\]]gang la dran pas yul du byed par 'gyur ba thams cad mkhyen pa ma yin pa [#]'ga' zhig gis skyes bu thams cad la [#]yod pa'i sems rnams nyams su myong ba yang ma yin la gang gi dbang gis skyes bu thams cad la thams cad mkhyen pa ma yin pa nyid rjes su dpog par byed pa skyes bu
[\[281b.5\]]thams cad dang nyams su myong ba'i dngos po'i [#]thams cad mkhyen pa ma yin par thun mong ba'i chos nges pa yang yod pa ma yin no/_/gang [#]yang yod pa nyid la sogs pa thams cad mkhyen pa ma yin pa 'ga' zhig la [#]mthong ba de yang thams cad mkhyen pa ma yin pa nyid kyis thun mong bar [#]
[\[281b.6\]]grub pa ma yin te thams cad mkhyen pa la yang yod pa la sogs pa mi 'gal ba'i phyir ro/_/ba men la yod pa la sogs pa'i chos mthong ba'i phyir bum pa la sogs pa yang ba men dang 'dra bar rjes su dpog pa ni ma yin no/_/skyes bu thams cad yod pa la sogs pas
[\[281b.7\]]chos mthun pa yin la rag mod/_thams cad mkhyen pa ma yin pa nyid du ni [#]mi 'grub po/_/'dis ni/_de ltar yod pa'i mi rnams kun/_/kun mkhyen min par mthong nas ni/_/zhes bya ba la sogs pa 'di yang gsal ba yin no/_/thams cad mkhyen pa la gnod par byed
[\[282a\]]
[\[282a.1\]]pa'i tshad ma sgra zhes bya ba la [#]yang yod pa ma yin te/_re zhig skyes bus byas pa gang yin pa de ni dbang po las 'das pa'i don gyis [#]yul las tshad ma [#]ma yin pa nyid du dpyod [#]pa pa rnams rang nyid kyis khas blangs la/_gang yang skyes bus ma byas pa/_/de yang tshad [#]
[\[282a.2\]]ma yin no zhes bstan zin to[#]/_/skyes bu thams cad thams cad mkhyen pa ma yin pa nyid du ston par byed pa'i rig byed kyi tshig 'ga' zhig dmigs pa yang ma yin no/_/der ma bstan pas kyang don gzhan med par grub pa ma yin te/_dngos po thams cad bstan bcos su bstan pa'i
[\[282a.3\]]dbang du byas pa ma yin pa'i phyir ro/_/de lta ma yin na [#]khyod kyi ma bag mar blangs pa la sogs pa yang med par thal bar 'gyur te der mi 'dod pa'i phyir ro/_/'ga' zhig phyogs gcig tu 'don par ma mthong ba'i phyir thams cad du mi 'don par rigs [#]pa ma yin te/_dngos
[\[282a.4\]]po thams cad bstan bcos su bstan pa'i dbang du byas pa ma yin pa'i phyir ro/_/'phros pa brgya phrag gcig tu [#]ma nub par thos pa'i phyir gtan du yang 'don pa srid pa'i phyir ro/_/ltas can zhes bya ba'i 'phros pa gzhan du gsal rab tu thams cad mkhyen pa 'don pa yin
[\[282a.5\]]no zhes phyis bstan par bya'o/_/dngos po med pa'i tshad ma yul du byas pa'i phyir thams cad mkhyen pa med par bsgrub pa yang ma yin te/_'di ltar gal te tshad ma med pa log pa tsam med par dgag pa'i mtshan nyid dngos po med pa'i tshad mar brjod na de'i tshe 'di [#]'ga' zhig gis
[\[282a.6\]]rtogs pa [#]ma yin zhing rtog pa'i rgyu yang ma yin pa nges yul du byed pa [#]rigs pa ma yin te/_dngos po med pa nyid yin pa'i phyir ro/_/de lta bas na 'di tshad ma ma yin no/_/ci ste ma yin par 'jug pas tshad ma zhes bya ba'i dngos po las gzhan pa'i dngos po nyid du 'dod pa
[\[282a.7\]]de lta na yang tshad ma las bzlog pa'i bdag nyid yin pas tshad ma nyid du 'grub par mi 'gyur te/_bram ze las gzhan ni bram ze nyid du mi rigs pa bzhin no/_/'dir 'di snyam du 'di tshad ma thams cad las ldog pa nyid mi brjod do/_/'o na ci zhe na/_brjod par
[\[282b\]]
[\[282b.1\]]'dod pa'i tshad ma lnga las gzhan pa'i shes pa'i khyad par nyid do snyam du sems na/_gal te de lta na 'di lta bu'i rnam pa yin pa brjod par bya'o/_/gang gi phyir tshad ma lnga'i spyod yul ma yin pa'i phyir thams cad mkhyen pa 'di med do snyam pa de lta bu'i rnam pa can
[\[282b.2\]]yin no zhe na/_rnam pa de lta bu yin na [#]'o na tshad ma ma yin te/_'khrul pa'i phyir ro/_/gang gi phyir gang gis shes pa 'di bden par 'gyur ba rang bzhin ma yin pa dang rgyu ma yin par gyur pa'i tshad ma lnga po ldog pa na 'brel pa med pa'i thams cad mkhyen pa la
[\[282b.3\]]sogs pa'i nges pa ldog pa ma yin te/_de lta bas na thams cad mkhyen pa'i gnod par byed pa'i tshad ma cung zad kyang yod pa ma yin no snyam du bsams pa yin no/_/'di snyam du khyed cag gis rjes su dpag pa nyid du brjod pa'i mi [#]dmigs pa gang yin pa de
[\[282b.4\]]nyid thams cad mkhyen pa'i gnod par byed par 'gyur te/_'di kho bo cag la tshad ma gzhan gyis ci zhes [#]bya snyam du sems na/_mi dmigs pa tshad ma ma yin pa ni bden te 'on kyang 'dir [#]ci khyod kyis rang gi dmigs pa ldog pa thams cad mkhyen pa med par [#]
[\[282b.5\]]bsgrub pa la [#]mi dmigs par 'dod dam 'on te/_skyes bu thams cad kyis dmigs pa ldog par 'gyur/_rang gi mi dmigs pa la [#]yang ci dmigs pa'i mtshan nyid du gyur pa'i [#]khyad par la mi rten [#]pa'i phyir khyad par med pa mngon par 'dod dam/_'on te khyad par dang
[\[282b.6\]]bcas pa [#]yin zhes bya ba 'di dpyad par bya ste/_de la re zhig rang gi mi dmigs pa khyad par med pa rnams thams cad mkhyen pa med par bsgrub pa la tshad mar rigs pa ma yin no zhes bstan pa'i phyir ro[#]/_/de ni ma mthong ba tsam gyis/_/zhes bya ba la sogs pa
[\[282b.7\]]smos te tsam smos pa ni/_dmigs pa'i mtshan nyid du gyur pa [#]zhes bya ba'i khyad par 'di bsal [#]ba'i don du'o/_/med par nges pa yang ma yin te zhes bya ba ni thams cad mkhyen pa med par mi nges pa'o/_/ci'i phyir zhe na/_dngos po rnams la ste/_dngos
[\[283a\]]
[\[283a.1\]]po'i yul la dmigs pa rgyu dang khyad par byed pa nyid du mi rung ba'i phyir ro/_/shing sha pa nyid kyi [#]shing bzhin du tshu rol mthong ba'i dmigs pa ni dngos po rnams kyi khyad par byed pa ma yin te/_dngos po yod na yang yul la sogs pas bskal
[\[283a.2\]]pa la mi dmigs pa srid pa'i phyir ro/_/du ba'i me bzhin du rgyu yang ma yin te/_dngos po rnams nyid dmigs pa la rgyu nyid yin pa'i phyir ro/_/rgyu ma yin pa dang khyad par byed par gyur pa ma yin pa gzhan log pa na gzhan ldog pa ni rigs pa ma yin te/_
[\[283a.3\]]ha cang thal bar 'gyur ba'i phyir ro/_/gang yang 'bras bu mi dmigs [#]pa bshad pa de ni rgyu tsam gyi med pa go bar byed pa ma yin no/_/'o na ci zhe na/_nus pa thogs pa med pa kho na'o/_/gang gis de log pa na dngos po rnams kyi med pa sgrub par byed pa tshu rol
[\[283a.4\]]mthong ba'i dmigs pa la dngos po rnams nus pa thogs pa med pa nyid ni ma yin no/_/rgyu dang khyab par byed pa'i dngos po med pa dang log pa na yang ji ltar gzhan ldog pa yin zhe na/_'dir [#]rgyu dang khyab byed ces bya ba la sogs pa smos te/_gang la rgyu yod
[\[283a.5\]]pa de ni rgyu dang ldan pa ste 'bras bu zhes bya ba'i don to/_/rgyu dang ldan pa dang khyad [#]par byed pa zhes tshig rnam par sbyar la/_rgyu dang ldan pa dang khyab [#]par byed pa de dag ldog pa rigs pa yin no zhes snga ma dang sbyar ro/_/'di la rgyu ni de las byung phyir gcig yin
[\[283a.6\]]zhes bya ba ste/_rgyu ldog pa na rgyu dang ldan pa log ste rgyu de las byung ba'i phyir te/_rgyu dang ldan pa'i bdag nyid kyis dngos po thob pa'i phyir dper na me ldog pa [#]na du ba ldog pa bzhin no/_/de bzhin du khyab par byed pa ldog pa na khyab par bya ba ldog ste/_khyab par byed
[\[283a.7\]]pa de dang lhan cig yin pa'i phyir ro[#]/_/gcig gi rang bzhin yin pa'i phyir/_dper na shing log pa na a mra la sogs pa ldog pa bzhin no/_/shing gi khyad par [#]nyid a mra la sogs par grags pa'i phyir ro/_/de lta ma yin te/_gal te rgyu log pa na yang mi
[\[283b\]]
[\[283b.1\]]ldog na de [#]rgyu nyid du mi 'gyur te/_gang zhig gang med kyang 'byung ba de ni de'i rgyur rigs pa ma yin te/_ha cang thal bar 'gyur ba'i phyir ro/_/gang log kyang gang mi ldog pa de ni de'i rang bzhin du yang rigs pa ma yin te/_ba men gyis ba lang bzhin no/_/de lta
[\[283b.2\]]bas na rgyu dang khyab par byed pa ldog pa na 'bras bu dang khyab par bya ba ldog pa yin gyi gzhan ni ma yin te/_ha cang thal bar 'gyur ba'i phyir ro[#]/_/ji skad du/_de phyir de tsam dang 'brel pa'i/_/ngo bo nyid kyi ngo bo nyid/_/ldog par 'gyur ba'am rgyu yis kyang /_/
[\[283b.3\]]'bras bu 'khrul pa med phyir ro[#]/_/de lta min na gcig log pas/_/ji ltar gzhan ni ldog par 'gyur/_/mi la rta mi bdog ces te/_/phyugs kyang bdog pa min nam ci/_/zhes bshad pa bzhin no/_/ci ste yang rang gi dmigs pa don thams cad
[\[283b.4\]]la rgyu nyid dang khyab par byed pa nyid du khas len par byed na de'i tshe dam bca' bar rang gi tshig dang 'gal bar 'gyur ro zhes bstan pa'i phyir/_ma lus pa'i don dag la zhes bya ba smos te/_rgyu dang khyab par byed pa de dag ni zhes bya ba ni nges pa la ltos nas drug
[\[283b.5\]]pa'i dmigs pa dang don dag la zhes bya ba ni drug pa dang bdun pa gnyis te/_rgyu dang khyab [#]par byed pa dag_/ces bya ba 'di la ltos nas go rims bzhin du 'brel pa dang yul gyi dngos por sbyar bar bya'o/_/'di skad du bstan pa yin te/_gal te re zhig tshad
[\[283b.6\]]ma 'ga' zhig las rang gi dmigs pa'i don thams cad la rgyu nyid dang khyab par byed pa nyid du nges pa de'i tshe/_khyod kyis bdag nyid thams cad mkhyen pa nyid du gsal rab tu dam bca' bar 'gyur ro/_/thams cad mkhyen pa ma yin pa'i shes pa ni shes bya ma
[\[283b.7\]]lus pa las khyab par byed pa ma yin la/_thams cad mkhyen pa med par bsgrub pa la yang sgrub par byed pa nye bar len pa'i phyir de nyid 'gegs pas rang gi tshig dang 'gal lo/_/de ltar re zhig khyab par byed pa med pa'i rang gi mi dmigs pa ni thams cad
[\[284a\]]
[\[284a.1\]]mkhyen pa med par bsgrub par bya ba'i phyir bstan par 'os pa ma yin no/_/dmigs pa [#]mtshan nyid du gyur pa [#]ma dmigs pa'i phyir ro zhes bya ba ni khyad par gyis khyad par dang bcas pa yang ma yin te/_'di ltar de ston pa na yang dper na phyogs kyi
[\[284a.2\]]bye brag 'ga' zhig na bum pa med de [#]dmigs pa'i mtshan nyid du gyur pa las mi dmigs pa'i phyir ro zhes rang gi sgras [#]ston na thams cad mkhyen pa med pa sgrub pa la yang 'gyur ro/_/yang na dper na 'di na du ba med de me [#]med pa'i phyir ro/_/shing sha pa med de shing med pa'i phyir ro
[\[284a.3\]]zhes bya ba de lta bu don gzhan de'i rgyu dang khyab par byed pa'i bdag nyid dmigs pa'i mtshan nyid kyir gyur pa med par mthong ba'i phyir te/_'brel [#]med pa rgyu ma yin pa dang khyab par byed pa ma yin par gyur pa gzhan log pa na gzhan nges par ldog par rigs pa ma yin te/_
[\[284a.4\]]ha cang thal bar 'gyur ro zhes sngar bshad zin to/_/rang gi rgyu dang khyab par byed pa ldog pa ma nges pa'i don rgyu dang khyab par byed pa log pa las ldog par grub pa yang ma yin pa'i phyir des na de la yang dmigs pa'i mtshan nyid du gyur pa zhes bya ba'i khyab pa la bsten [#]
[\[284a.5\]]par bya'o/_/de ltar thams cad mkhyen pa la yang 'gyur ro/_/yang na don gzhan du gyur pa dngos dang brgyud pas 'gal ba nyid grub [#]pa las de dag 'gal ba ni ma yin te/_de dang lhan cig 'byung ba nyid srid pa'i phyir ro/_/dper na 'di na grang ba'i reg pa
[\[284a.6\]]med de me yod pa'i phyir ro zhes bya ba'i dngos su 'gal ba'i me bsgrub [#]pa las grang ba'i reg pa 'gegs pa de bzhin du thams cad mkhyen pa 'gegs pa la [#]yang 'gyur ro/_/yang na brgyud pas kyang res 'ga' 'gal ba ni de'i khyab par byed pa dang 'gal ba
[\[284a.7\]]bsgrubs pas thams cad mkhyen pa 'gegs te/_dper na ba mo'i reg pa'i khyab par byed pa grang ba dang 'gal ba'i me bsgrub [#]pa las ba mo'i reg pa 'gegs pa bzhin no/_/rnam pa gcig tu na dper na [#]ba spu ldang ba la sogs pa'i rgyu grang ba'i reg pa dang
[\[284b\]]
[\[284b.1\]]'gal ba gdung bar byed pa'i bye brag bsgrub [#]pa las grang ba'i [#]'bras bu spu long byed pa la sogs pa 'gegs pa bzhin du de'i rgyu 'gal ba bsgrubs pas sam/_yang na dper na phyogs kyi bye brag 'ga' zhig tu grang ba'i reg pa la sogs pa dang 'gal ba'i me
[\[284b.2\]]la sogs pa'i 'bras bu du ba la sogs pa bsgrub pa las [#]grang ba'i reg pa 'gegs pa bzhin du de dang 'gal ba'i 'bras bu bsgrubs pa las sam/_yang na dper na spu long la sogs pa'i rgyu grang ba dang 'gal ba'i me'i 'bras bu du ba mthong ba'i phyir
[\[284b.3\]]spu long la sogs pa 'gegs pa yin te/_phyogs 'di na du ba yod pa'i phyir spu long zhes byed pa la sogs pa'i bye brag dang ldan pa'i mi dang ldan pa ma yin no zhes bya ba lta bu [#]de'i rgyu 'gal ba'i 'bras bu dmigs pa las yin nam/_yang na dper
[\[284b.4\]]na nges par 'gyur ba dang 'gal ba nges par 'gyur ba med pa'i khyab par bya ba'i ltos pa dang bcas pa nyid bsgrubs pas nges par 'gyur ba nyid 'gegs pa bzhin du de dang 'gal bas khyab pa bsgrub pa las yin zhes bya ba'i mi dmigs pa'i sbyor ba
[\[284b.5\]]'di thams cad thams cad mkhyen pa bsgrub pa la srid pa ma yin te/_thams cad mkhyen pa de rtag tu dmigs pa'i mtshan nyid du ma gyur pa'i phyir ro/_/'di thams cad mi dmigs pa'i dbye ba nyid yin pa'i phyir zhes bstan par bya ba'i
[\[284b.6\]]phyir/_de nyid kyi phyir zhes bya ba la sogs pa smos te/_de nyid kyi phyir ni rang gi tshig dang 'gal bar thal bar [#]'gyur ba'i phyir ro/_/khyed cag gi thams cad mkhyen par rang nyid kyis dmigs pa'i mtshan nyid du gyur par khas blang bar mi bya
[\[284b.7\]]ste/_de lta yin dang rang nyid thams cad mkhyen pa nyid du khas blangs par [#]'gyur ro/_/ji lta [#]zhe na/_gal te khyed la yang zhes bya ba la sogs pa smos te/_gal te khyed cag la yang don thams cad kyi yul can gyi shes pa can [#]yin na/_de
[\[285a\]]
[\[285a.1\]]lta na khyed la thams cad mkhyen pa'i [#]dmigs pa'i mtshan nyid du 'gyur gyi gzhan du ni ma yin te/_thams cad mkhyen pa ma yin pa'i spyod yul du thams cad mkhyen par 'gyur ba ni ma yin no/_/'di snyam du kho bo cag la thams cad
[\[285a.2\]]mkhyen pa dmigs pa'i mtshan nyid du gyur pa ma yin mod/_de lta na yang ci'i phyir de med par bsgrub par bya ba la mi dmigs pa'i sbyor ba 'di dag mi srid snyam du sems na/_de'i phyir zhes bya ba la sogs pa smos te/_gang gi phyir khyed la thams
[\[285a.3\]]cad mkhyen pa dmigs pa'i mtshan nyid du gyur pa ma yin pa'i rgyu'i phyir thams cad mkhyen pa'i rgyu dang khyab par byed pa dang /_rang bzhin ma mthong ba'i khyad par la [#]dmigs pa'i mtshan nyid kyir gyur pa ma dmigs pa mi 'grub te[#]/_rang bzhin dang rgyu dang khyab
[\[285a.4\]]par byed pa mi dmigs pa'i sbyor ba dang po gsum ma [#]grub pa ma yin no zhes bya ba'i don to/_/de lta na 'o na khyad par gzhan dag grub pa de lta na yang thams cad mkhyen pa med par grub pa yin no zhe na/_mi dmigs pa ni rnam [#]gsum 'di/_/zhes bya
[\[285a.5\]]ba la sogs pa smos te/_bshad ma thag pa'i rang bzhin dang rgyu dang khyab par byed pa mi dmigs pa rnam pa gsum po 'di nyid spros na rnam pa mang du byed par [#]'gyur ro/_/ji ltar zhe na/_de dang de 'gal zhes bya ba la sogs pa smos te/_de'i sgras
[\[285a.6\]]ni skabs su bab pa'i rang bzhin dang khyab par byed pa dang /_rgyu zhes bya ba gsum dang 'brel par bya'o/_/rang bzhin la sogs pa de dang 'gal ba ni de dang 'gal ba ste/_de yang rang bzhin dang /_khyab par byed pa dang /_rgyu 'gal ba'i bye brag
[\[285a.7\]]gis rnam pa gsum du 'gyur ro/_/de dang 'gal ba dang po gang la yod pa de ni de dang 'gal ba la sogs pa'o/_/sogs pa'i sgras 'gal ba'i 'bras bu dang rgyu 'gal ba'i 'bras bu dang 'gal bas khyab pa gsum gzung ngo /_/yang de'i sgra gnyis
[\[285b\]]
[\[285b.1\]]pas rang bzhin la sogs pa gsum po de nyid dang sbyar bar bya'o/_/de ni de yang yin la de dang 'gal ba yin pas de dang de 'gal ba la sogs pa zhes bya ba [#]ste/_go rims bzhin du de dag ma rtogs pa dang rtogs pa ni de 'gal ba
[\[285b.2\]]la sogs pa [#]rtogs pa dang ma [#]rtogs pa'o/_/de ma rtogs pa dang de dang 'gal ba la sogs pa rtogs pa [#]zhes bya ba'i don to/_/de dag gi dbye ba ni de'i sgo nas dbye ba zhes bya bar bsdu'o/_/de la ma rtogs pas dngos su rang bzhin
[\[285b.3\]]dang rgyu dang khyab par byed pa la mi dmigs pa rnam pa [#]gsum bstan la/_mi dmigs pa rnam pa gsum po 'di nyid kyis mi dmigs pa lhag ma rnams brgyud nas ston par byed pa yin pas 'di dag gi rtsa ba'i dbye ba'i ngo bo mi dmigs
[\[285b.4\]]pas rnam pa gsum yin no/_/de [#]'di ltar de dang 'gal ba rtogs pa [#]rang bzhin dang 'gal ba dmigs pa dang /_khyab par byed pa 'gal ba dmigs pa dang /_rgyu 'gal ba dmigs pa bstan te/_sogs pa'i sgras 'gal ba'i 'bras bu dmigs pa dang /_rgyu 'gal ba'i 'bras
[\[285b.5\]]bu dmigs pa dang /_'gal bas khyab pa dmigs pa rnams gzung ngo /_/'di dag gis kyang brgyud nas ci rigs par rang bzhin dang /_khyab par byed pa dang /_rgyu mi dmigs pa rnams mtshon
[\[285b.6\]]pa yin pa de'i phyir rtsa ba'i dbye ba gsum gyi ngo bo rnam pa gsum thams cad mkhyen pa med par bsgrub pa la nus pa med par bstan pa'i phyir de'i yan lag tu gyur pa rnams 'bad pa med par de ston par byed pa yin pas 'di dag logs shig tu
[\[285b.7\]]nus pa med par bstan pa'i phyir 'bad pa mi bya ste/_rtsa ba chad pa na yal ga rnams gnas par mi 'gyur ro/_/don dam par ni rang bzhin mi [#]dmigs pa kho na thams cad kyi rtsa bar gyur pa yin te/_nang gses kyi dbye ba la brten pa'i phyir
[\[286a\]]
[\[286a.1\]]rnam pa gsum rtsa ba nyid du brjod do/_/gal te 'di snyam du thams cad mkhyen pa dmigs pa'i mtshan nyid du ma gyur pa de'i tshe mi dmigs pa'i khyad par grub par mi 'gyur ro/_/de'i rgyu dang khyab par byed pa dag ni dmigs
[\[286a.2\]]pa'i mtshan nyid du gyur pa'i phyir ci'i phyir mi dmigs pa'i khyad par de ma grub par 'gyur te/_de dang 'gal ba la sogs pa ni dmigs pa'i rang bzhin yin pa'i phyir/_ci'i phyir/_dmigs pa 'grub par mi 'gyur snyam du sems[#]/_rgyu dang
[\[286a.3\]]'bras bu zhes bya ba la sogs pa smos te/_rgyu dang 'bras bu nyid dang khyab par bya ba dang khyab par byed pa nyid dang 'gal ba nyid dang zhes zlas dbye'o/_/rgyu dang 'bras bu'i dngos po ni mngon sum dang mi dmigs pas bsgrub par bya ba yin na thams cad mkhyen
[\[286a.4\]]pa la sogs pa ni mi snang ba nyid yin pa'i phyir de dang lhan cig rgyu dang 'bras bu'i dngos po 'grub par 'gyur ba ma yin no/_/khyab par bya ba dang khyab par byed pa'i dngos po yang ma yin te/_de la yang dmigs pa'i mtshan nyid du gyur pa mi
[\[286a.5\]]dmigs pa sngon du 'gro ba can yin pa'i phyir ro/_/'di ltar gang zhig log pa na gang nges par ldog pa ni des khyab par bstan la/_ldog pa yang dmigs pa'i mtshan nyid du gyur pa mi dmigs pa med par 'grub [#]par mi 'gyur ro/_/
[\[286a.6\]]'gal ba yang snang du rung ba dag kho na la grub [#]par 'gyur gyi mi snang ba dag ni ma yin te/_'di ltar re zhig lhan cig mi gnas pa'i mtshan nyid kyi 'gal ba ni rgyu ma tshang ba med par 'byung ba la gzhan yod na med pa'i phyir rtogs te/_mi
[\[286a.7\]]dmigs pa'i rang bzhin gyis [#]dngos po yod pa dang med pa dag nges par nus so/_/phan tshun spangs te gnas pa'i mtshan nyid kyi 'gal ba yang gang yongs su gcod pa gang zhig rnam par bcad pa pa med na mi 'byung ba de dag la rnam par gzhag
[\[286b\]]
[\[286b.1\]]ste/_rim dang rim ma yin pa dag lta bu yin la/_yongs su gcod [#]pa yang mi snang ba dag la srid pa ma yin no/_/gal te de lta na yod pa dang med pa la sogs pa dag ji ltar 'gal bar 'gyur ste/_de la gnyi ga snang du rung ba nyid du
[\[286b.2\]]grub pa ni ma yin no zhe na/_nyes pa [#]'di med de/_yod pa dang med pa dag logs shig tu yongs su bcad nas phyis de dag rnam par gcad par bya ba dang /[ #]rnam par gcod par byed pa'i dngos po yin pa'i phyir gsal bar rnam par gzhag par
[\[286b.3\]]bya ba ni ma yin no/_/'o na ci zhe na/_logs shig tu yongs su gcod pa dag la'o/_/'di ltar chos can gcig la dus gcig tu [#]de dag 'gal bar rnam par gzhag gi_/_chos can gzhan la ni ma yin te/_ba lang med pa la rta yod pa la ni 'gal
[\[286b.4\]]ba cung zad kyang med do/_/chos can gcig la dus tha dad du de dag 'gal ba yang ma yin te sngar yod pa'am med pa ni phyis med pa'am yod par mi srid pa ma yin te/_dngos po gcig la de dag cig car yongs su mi [#]gcod pa'i phyir 'gal gyi de nyid du
[\[286b.5\]]yongs su mi gcod pa dang rnam par mi gcod pas ni ma yin no/_/yongs su mi gcod pa ji ltar rnam par mi gcod [#]ce na/_de nyid kyi phyir te/_gang kho na la chos can de la yongs su mi gcod pa de kho na las de rnam par gcod par 'gyur gyi/_de lta bu ma yin
[\[286b.6\]]na de las yongs su gcod pa'i chos ji ltar rnam par gcad par bya bar nus/_de med par rnam par gcod pa gang yin pa 'di nyid de yongs su gcod pa yin la/_gang kho na gzhan gyis dben pa de yongs su gcod pa de nyid de la [#]gzhan med pa yongs su gcod pa
[\[286b.7\]]yin no/_/de lta bas na [#]chos can gang gi [#]dngos po med pa rnam par gcod pa dang dngos po yongs su gcod pa 'di gdon mi za bar snang bar khas blang bar bya ste/_mi snang ba ni yongs su gcad [#]par bya ba ma yin la yongs su ma bcad pa [#]ni de dang 'gal ba'i chos rnam par
[\[287a\]]
[\[287a.1\]]gcod pa srid pa yang ma yin no/_/gang gi [#]de dag la thams cad mkhyen pa ma yin pa yongs su gcod pa'i phyir [#]thams cad mkhyen pa nyid rnam par gcod par grub par 'gyur ba chos can skyes bu thams cad 'ga' zhig la snang ba ni ma
[\[287a.2\]]yin te/_de nyid thams cad mkhyen pa nyid du thal bar 'gyur ba'i phyir ro/_/de'i phyir chos can mi dmigs pas thams cad mkhyen pa nyid dang thams cad mkhyen pa ma yin pa nyid dag [#]'gal bar mi 'grub po/_/rang gi rgyu [#]la ni grub ste/_de la [#]
[\[287a.3\]]yang ma 'ongs pa'i gnas skabs la ni ma yin te/_de ni da lta [#]mi dmigs pa'i phyir ro/_/de lta bas na snang ba nyid rgyu dang 'bras bu'i dngos por grub pa yin no zhes bya ba 'di gnas pa yin no/_/gang gi bdag nyid khyad par bcas/_/zhes
[\[287a.4\]]bya ba ni grub par 'gyur zhes bya ba dang 'brel to/_/de la bdag nyid ni rang bzhin no/_/khyad par dang lhan cig 'jug pas na khyad par bcas so/_/de la khyad par ni skal pa [#]rnam pa gsum dang bral ba nyid do/_/des na mi dmigs pa 'di dag
[\[287a.5\]]ces bya ba ni rgyu la sogs pa mi dmigs pa rnams so/_/thams cad mkhyen pa nyid ni 'ga' zhig dang lhan cig rgyu dang 'bras bu'i [#]dngos po dang 'gal ba dang khyab par bya ba dang khyab par byed pa'i dngos por ma grub pa'i phyir dang /_dmigs pa'i rgyu gzhan
[\[287a.6\]]yod na yang la lar [#]res 'ga' mngon sum nyid du ma grub pa'i yang phyir ro/_/dgag pa'i yan lag gzhan yang med/_/ces bya ba ni mi dmigs pa'i khyad par ma gtogs pa'o/_/gzhan yang khyad par med pa'i rang gi mi dmigs pa sbyor ba na ha cang
[\[287a.7\]]thal bar 'gyur ba thog tu bab pa'i sgo nas ma nges pa nyid du bstan pa'i phyir/_gal te ma mthong ba zhes bya ba la sogs pa smos te/_ma bag mar len pa la sogs pa [#]zhes bya ba'i sogs pa'i sgras pha ma'i dga' ba nyams su myong ba gzung ngo /_/de lta yin dang khyod
[\[287b\]]
[\[287b.1\]]nal phrug nyid du 'gyur ro snyam du bsams pa yin no/_/ji skad du gal te 'dir khyed cag gi [#]mig rdul gyis ma [#]dmigs pas don spong bar byed na/_pha'i tha snyad kyi rgyu mtshan yang mi 'jug par thal bar 'gyur ba'i phyir rgyu [#]khyod nyid nyams par 'gyur ro zhes bshad
[\[287b.2\]]pa bzhin no/_/'dir gzhan gyi lan dogs par byed pa ni/_rgyur brjod pa de'i 'bras bu zhes bya ba la sogs pa ste/_ma bag mar len pa la sogs pa [#]de'i 'bras bu zhes bya ba'i rgyu'i phyir rjes su dpag pa'i tshad mas [#]grub pa'i phyir rgyu [#]de med par thal bar 'gyur ba de
[\[287b.3\]]mi dmigs pas grub pa ma yin no/_/de med kyang zhes bya ba la sogs pas 'bras bu'i gtan tshigs 'di 'khrul pa nyid du ston pa yin te/_de med ces bya ba ni/_ma bag mar len pa la sogs pa de med par ro/_/de bzhin du/_gang la ma bag mar
[\[287b.4\]]phyin pa de dang dga' ba nyams su myong ba med par bud med g.yem ma 'ga' zhig skyes bu gzhan dang phrad par [#]bu zhes bya ba'i 'bras bu dmigs pas de bzhin du khyod kyi ma la yang 'gyur bas rjes su dpag pa ma grub po/_/de lta yin dang khyod nal phrug tu
[\[287b.5\]]thal bar bzlog par dka'o/_/slob dpon chos kyi grags pas kyang khyad par can gyi pha'i tha snyad kyi rgyu mtshan med par thal bar 'gyur ba brjod par 'dod pa'i phyir nal phrug nyid thal bar 'gyur ba kho na mdzad do/_/gal te de ni gzhan dmigs
[\[287b.6\]]pas/_/zhes bya ba la sogs pas gzhan gyi lan dogs par byed pa yin te/_skyes bu gzhan dag gis dmigs pa ni gzhan dmigs pas so/_/de ni zhes bya ba ni ma bag mar len pa la sogs pa'o/_/de ni med par rtogs ma yin/_/zhes bya ba la 'o na
[\[287b.7\]]ci zhe na/_yod pa nyid du'o/_/'dir gzhan gyis dmigs pa ma grub par bstan pa'i phyir/_'on te zhes bya ba la sogs pa smos te[#]/_ji ltar zhes dris pa las/_gzhan gyis smras pa nye bar [#]bsten phyir na/_/zhes bya ba la grub ces skabs dang sbyar ro/_/ha cang thal bar 'gyur ba'i phyir nye bar bstan pa ma nges
[\[288a\]]
[\[288a.1\]]par bstan par bya ba'i phyir/_/kun mkhyen la yang 'di cis med/_/ces bya ba smos te/_'di zhes bya ba ni nye bar bstan pa'o/_/kun mkhyen la yang ci'i phyir med de 'on kyang yod pa kho na'o/_/de la gal te ma bag mar len pa la sogs pa'i nye bar bstan pa tshad mar
[\[288a.2\]]byed na thams cad mkhyen pa yod do zhes bya ba'i kho bo cag gis [#]nye bar bstan pa 'di yang ci'i phyir tshad mar mi byed de khyad par med pa'i phyir ro/_/gzhan yang rang gi tshig nyid kyis nye bar bstan pa tshad ma ma yin par bstan pa yin no zhes ston pa ni/_skyes bu rnams kyang zhes bya ba la sogs
[\[288a.3\]]pa ste/_de ltar re zhig khyad par med pa ni ma nges pa'i phyir dang /_khyad par dang bcas pa yang ma grub pa'i phyir rang gi dmigs pa log pa ni thams cad mkhyen pa med par sgrub pa la tshad mar rigs pa ma yin no zhes bstan zin to/_/da ni skyes bu thams cad kyi dmigs pa log pa ma grub
[\[288a.4\]]pa'i phyir thams cad mkhyen pa med par sgrub pa la tshad ma nyid du rigs pa ma yin no zhes bya ba 'di bstan pa'i phyir/_yang na nye bar [#]bstan 'di zhes bya ba la sogs pa smos te/_nyer bstan zhes bya ba ni thams cad mkhyen pa ston par byed pa zhes bya ba lhag ma'o/_/yang na nye bar bstan pa
[\[288a.5\]]'di'i tshad ma zhes bya'o/_/sems can kun gyis [#]bdag mthong na/_/zhes bya ba ni sems can kun gyi rang bzhin mthong ba na'o/_/kho bo cag gi [#]sems can thams cad kyis [#]bdag mthong ba yod pa nyid do zhe na/_de mthong ba thams cad ces bya ba la sogs pa smos te/_de mthong ba ni sems can thams
[\[288a.6\]]cad kyis bdag mthong ba'o/_/de lta min na zhes bya ba ni sems can thams cad kyis bdag mthong ba [#]med na'o/_/yod pa bzhin zhes bya ba ni yul la sogs pas bskal [#]pa'i dngos po'i yod pa bzhin te/_yod pa lta bu'o/_/'di skad du bstan pa yin te/_ji ltar yul la sogs pas bskal [#]pa'i
[\[288a.7\]]dngos po mi dmigs pa yin na yang de yod par the tshom za ba bzhin du dngos po yod na yang mi dmigs pa'i phyir de ltar skyes bu gzhan la yod pa'i thams cad mkhyen pa'i yul can la yang the tshom nyid du rigs pa yin no/_/yang na don ni 'di yin te/_ji ltar mi dmigs na yang thams cad mkhyen pa yod
[\[288b\]]
[\[288b.1\]]pa la the tshom za ba de bzhin du dmigs na yang thams cad mkhyen pa'i yul la the tshom bya [#]ba yin te/_gnyis ka yang rang bzhin gyis bskal pas [#]mi dmigs par srid pa'i phyir ro/_/'on te dngos po yod pa la yang the tshom rigs pa ma yin nam/_gang gi phyir dngos po yod pa la de mi dmigs pa mthong ba'i
[\[288b.2\]]phyir res 'ga' 'gyur ro snyam du srid pa'i phyir ro/_/tshu rol mthong ba 'ga' zhig la thams cad [#]mkhyen pa srid pa yang ma yin no/_/mi srid pa'i dngos po la rtog pa dang ldan pa the tshom za bar rigs pa yang ma yin no zhe na/_'ga' zhig kun mkhyen yin pa na/_/zhes bya ba la sogs pa smos te/_
[\[288b.3\]]rang nyid kyis zhes bya ba ni/_gzhan gyi grub mtha' khas blangs nas brjod pa yin no/_/rang nyid ces bya ba [#]bstan pa ni bdag gis zhes bya ba'o/_/bdag nyid ces bya ba ni skyes bu'o/_/gsal ba zhes bya ba ni bdag ni sems kyi ngo bo nyid kyis gsal ba'i bdag nyid yin pa'i phyir ro/_/'di ltar zhes bya ba
[\[288b.4\]]la sogs pa 'di nyid sgrub [#]pa yin no/_/de yang zhes bya ba ni thams cad mkhyen pa'o/_/gal te 'di snyam du tshu rol mthong ba rnams kho na thams cad kyis [#]sgra brjod par 'dod pa yin gyi thams cad mkhyen pa rnams ni ma yin no/_/des na dogs par mi 'gyur ro snyam du sems na/_de gcig
[\[288b.5\]]yongs su dor ba la/_/zhes bya ba la sogs pa smos te/_gal te thams cad mkhyen pa de yongs su spangs nas tshu rol mthong ba gzhan dag gis mi dmigs pas gtan tshigs nyid du khas len na de'i tshe ma nges pa nyid yin te/_de ni rang gi mi dmigs pa bzhin du thams cad mkhyen pa med pa dang
[\[288b.6\]]lhan cig med na mi 'byung ba'i mtshan nyid kyis 'brel pa med [#]pa'i phyir ro/_/gzhan gyis [#]yongs su mi shes phyir/_/zhes bya ba la sogs pas 'brel pa med pa de nyid sgrub par byed do/_/de ltar mi dmigs pa zhes bya ba'i tshad ma ma nges pa nyid dang /_ma grub pa nyid du bstan to/_/da ni dngos po med
[\[288b.7\]]pa'i tshad mas yul du byas pa'i ngo bo yin pa'i phyir zhes bya ba'i gtan tshigs 'di the tshom za ba'i ma grub pa nyid du bstan pa'i phyir/_tshu rol mthong ba zhes bya ba la sogs pa smos te/_tshu rol mthong ba mkhas pa'i blo can 'ga' zhig kyang res 'ga' rjes su dpag pa las thams cad mkhyen pa rtogs
[\[289a\]]
[\[289a.1\]]so zhes bya ba srid pa'i phyir dngos po med pa'i tshad mas yul du byas pa'i ngo bo yin pa'i phyir zhes bya ba'i gtan tshigs 'di the tshom za ba'i ma grub pa nyid yin te/_'di ltar rig byed kyi sgra dang /_dri dang /_lus dang /_rdo rje la sogs pa skad cig ma nyid dang /_bdag med pa nyid la
[\[289a.2\]]sogs par gsal rab kyang khyed cag spyod pa pa phyugs rnams kyis ma mtshon pa na/_kho bo cag gis sgrub par byed pa rten [#]pa bstan pa'i sgo nas bsgrubs pa de bzhin du thams cad mkhyen pa la gal te de ltar sgrub par byed pa mi [#]dmigs pa de lta na yang srid pa'i phyir the tshom za bas de'i phyir tshad ma lnga dang
[\[289a.3\]]bral ba'i rang bzhin gyi dngos po med pa'i tshad mas yul du byas pa'i ngo bo nyid ma grub ste/_the tshom za ba'i phyir ro/_/gang la [#]zhes bya ba ni tshad ma med pa la'o/_/gzhan yang tshu rol mthong ba thams cad la thams cad mkhyen pa bsgrub pa la rjes su dpag pa med du chug mod/_de lta na yang gtan
[\[289a.4\]]tshigs ma nges pa yin no zhes bstan pa'i phyir/_rjes su dpag pa med na yang /_/zhes bya ba la sogs pa smos te/_dngos po'i rgyu ma yin pa dang khyab par byed pa yang ma yin pa'i tshad ma de ji ltar 'di ldog pa na yang dngos po [#]ldog par 'gyur zhes sngar bstan zin to/_/'di ltar lcags kyi gong
[\[289a.5\]]bu'i me la sogs pa du ba la sogs pa'i 'bras bu mi rtsom pa khang pa'i nang gi phugs na gnas pa la rtags med pa'i phyir rjes su dpag pa mi skye la de'i yod pa yang mi ldog pa'i phyir med pa yang mi nges pa de bzhin du thams cad mkhyen pa med par sgrub pa la rjes su dpog pa med na the
[\[289a.6\]]tshom za ba yin no/_/de'i [#]zhes bya ba ni rjes su dpog pa med pas so/_/me la sogs pa gang gis du ba la sogs pa'i 'bras bu mi rtsom pa de la de skad ces bya la/_'di ni du ba la sogs pa'i 'bras bu mi rtsom pa yang yin la me yang yin no zhes tshig rnam par sbyar ro/_/de'i yod pa nyid bzhin te yod pa nyid [#]
[\[289a.7\]]lta bu'o/_/res 'ga' dmigs pa'i don la ni/_/zhes bya ba la sogs pas gzhan gyis [#]lcags kyi gong bu la sogs pa'i dpe the tshom za ba'i rgyur dmigs par ston cing thams cad mkhyen pa la yang de med pa'i phyir the tshom mi rigs so zhes bstan par bya ba'i phyir gtan tshigs ma nges pa nyid sgrub [#]par
[\[289b\]]
[\[289b.1\]]byed pa yin no/_/don gang zhig sngar res 'ga' dmigs pas de nyid la the tshom bya bar rigs te/_dper na mtho yor la mi bzhin du de gnyi ga'i cha la dmigs pa'i phyir te/_gzhan du na gang cung zad ma mthong ba de thams cad the tshom gyis dmigs par 'gyur ro/_/de lta yin dang cha gnyi ga la dmigs pa
[\[289b.2\]]nyid kyis nges par 'gyur ro/_/des na lcags kyi gong bu'i me la sogs pa the tshom za bar rigs kyi thams cad mkhyen pa la ni ma yin te de ni [#]res 'ga' yang ma [#]dmigs pa'i phyir ro/_/rnam pa 'di dag ces bya ba la sogs pas lan 'debs par byed do[#]/_/gal te res 'ga' dmigs pa'i
[\[289b.3\]]don la the tshom za ba la gzhan du med par nges pa na de'i tshe rigs pa 'di nyid kyis khyed cag gis ma bag mar len pa la sogs pa the tshom med par 'gyur te/_gang gis 'di la yang khyed kyis med [#]nges par mi 'gyur ba khyed kyis res 'ga' sngar ma bag mar len pa dmigs pa ni ma yin no/_/de la rgol
[\[289b.4\]]ba dang lan lhag ma ni snga ma [#]bzhin du brjod par bya'o/_/blo ldan zhes bya ba ni bzhad gang du byed pa'i tshig go/_/de lta [#]na'o na the tshom rgyu mtshan med par 'gyur ro zhe na/_nged kyis zhes [#]bya ba la sogs pa smos te/_tshad ma med pa ni dngos po yod pa dang med pa gnyis ka la yang mthong ba'i phyir rnam par mi gnas
[\[289b.5\]]pa yin te/des na yod pa dang med par nges pa mi skye ba'i phyir the tshom du brjod do/_/ji skad du/_dmigs pa dang mi dmigs par rnam par mi gnas pa'i phyir khyad par la ltos pa'i rnam par spyod [#]pa ni the tshom mo zhes smras pa lta bu'o/_/'di snyam du dngos po yod pa dang med pa [#]gnyi ga la yang
[\[289b.6\]]tshad ma ldog par mthong ba ma yin no snyam du sems na/_dngos po yod kyang zhes bya ba la sogs pa smos te/_'di ltar bum pa la sogs pa'i dngos po yod kyang mig ma tshang ba la tshad ma mi 'jug la/_mig la sogs pa de dag ma tshang ba med na yang yul zhes bya ba'i dngos po mi nye ba nyid kyis med na yang
[\[289b.7\]]mi 'jug go zhes rnal ma dang sbyar ro/_/dper na rung ba'i yul na mi nye ba'i bum pa la sogs pa bzhin no/_/'ba' zhig ces bya ba ni bltar rung ba'i khyad par [#]dang bral ba'o/_/gnyis su mthong ba'i phyir zhes bya ba ni yod pa dang med pa la yang ngo /_/des na zhes bya ba ni de'i phyir ro/_/mchog
[\[290a\]]
[\[290a.1\]]ces bya ba ni dge ba'i rtsa ba mtshams sbyor ba'i rgyu yin pa'i phyir ro/_/'di ltar log pa'i lta bas dge ba'i rtsa ba rgyun bcad pa rnams la the tshom dang yod par lta ba dag gis dge ba'i mtshams sbyor ba brjod pa yin te/_mtshams ni the tshom yod lta bas/_/zhes bshad pa'i phyir ro/_/
[\[290a.2\]]de nyid kyi phyir de dang der slob dpon rnams kyis the tshom skyed [#]pa yin no/_/gal te yod pa la tshad ma ci yod ce na/_de nyid kyi phyir the tshom yin la rag mod/_'di snyam du gal te thams cad mkhyen pa yod na/_ci'i phyir res 'ga' 'ga' zhig gis dmigs par mi 'gyur/_gal te 'di tshu rol mthong
[\[290a.3\]]bas rtag tu mi dmigs pa zhes pa de lta na yang de'i 'bras bu 'ga' zhig gis ci'i phyir mi 'dzin/_mig la sogs pa rnams mngon sum ma yin pa na de'i 'bras bu'i shes pa yang mngon sum ma yin pa [#]nyid du 'gyur ro snyam du sems na/_de'i phyir de ni yod kyang zhes bya ba la sogs pa smos te/_mi
[\[290a.4\]]mthong zhes bya ba ni dngos [#]su zhes bya ba dang 'brel par bya'o/_/gang gis dmigs pa med pa'i phyir thams cad mkhyen pa med par 'gyur gang cung zad yod pa de thams cad dmigs pa ni ma yin no/_/skyes bu gzhan la yod pa'i rnam par rtog [#]pa yod na yang gzhan dag gis mi [#]dmigs pa'i
[\[290a.5\]]phyir ro/_/gang gis thams cad mkhyen pa'i 'bras bu mi dmigs pas med par 'gyur ba gdon [#]mi za bar rgyu rnams ni rtag tu 'bras bu rtsom par 'gyur ba yang ma yin te/_du ba'i 'bras bu mi rtsom pa'i lcags kyi gong bu'i me la sogs pa mthong ba'i phyir ro/_/rgyu rnams ni rnag [#]tu 'bras bu dang ldan pa
[\[290a.6\]]ma yin nam/_de lta na yang de'i 'bras bu med par nges pa ma yin te/_gang gis 'bras bu ma dmigs pas de'i [#]med par grub par 'gyur ba 'bras bu thams cad skyes na yang snang ba nyid kyis khyab pa ma yin te/_'bras bu skyes na yang ma mthong ba'i phyir gzhan gyi rtog pa las byung ba'i chags pa
[\[290a.7\]]bzhin no/_/dper na skyes [#]bu gzhan gyi rtog [#]pa las byung ba ste tshul bzhin ma yin pa yid la byed pa las byung ba'i chags pa yang mi dmigs pa yin te 'di ni med pa yang ma yin te/_yang na 'bras bu ma 'ongs pa yod na yang de'i rgyu dbang po las 'das pa yin pa'i phyir de'i rjes su 'gro ba dang ldog pa
[\[290b\]]
[\[290b.1\]]ma bzung ba'i skyes bu de la rjes su dpog [#]pa skye ba mi srid pa'i phyir ro/_/de bzhin du thams cad mkhyen pa yod na yang rjes su dpag pa las grub par 'gyur ba ma yin no zhes bya bar srid pa yin no/_/blun blos [#]mthong ba zhes bya ba la blo nyid mthong ba ni blos mthong ba ste/_rmongs pa'i blos mthong
[\[290b.2\]]ba gang dag la yod pa de dag la de skad ces bya'o/_/gzhan yang ji ltar tshad ma dngos po'i rgyu ma yin zhing khyab [#]par byed pa yang ma yin par sngar bstan pa yin te/_de ji ltar/_rgyu ma yin zhing khyab par byed par gyur pa ma yin pa'i rjes su dpag pa 'di log na dngos po ldog pa yin snyam du sems [# ]
[\[290b.3\]]pa yin no/_/'di ni rgyu ma yin pa yang yin la/_khyab par byed pa ma yin pa yang yin pas de skad ces bya'o/_/rgyu ma yin pa dang khyab par byed pa ma yin pa'i rjes su dpag pa zhes bya ba'i tshad ma ldog pa na dngos po ldog par [#]mthong ba nyid do zhes bya ba 'di yang brjod par mi nus te/_mthong ba la ni mi 'thad
[\[290b.4\]]pa zhes bya ba yod pa ma yin no zhes dgos [#]pa la/_de log na yang don yod par mthong ste zhes bya ba smos te/_rjes su dpag pa 'di [#]log pa yin na yang dngos po 'di yod par yang mthong ste/_dper na lcags kyi gong bu'i me bzhin no zhes sngar bstan zin to/_/de ltar rgyas par thams cad mkhyen pa med par
[\[290b.5\]]sgrub par byed pa'i gnod par byed pa'i tshad ma med par bstan nas mjug sdud par byed pa ni/_de'i phyir kun mkhyen yod pa la/_/zhes bya ba la sogs pa smos [#]te 'di snyam du ji ltar kho bo cag la gnod par byed pa'i tshad ma cung zad kyang med [#]pa de ltar khyed cag la yang de sgrub par byed pa med do snyam du sems
[\[290b.6\]]na/_'di'i sgrub byed ni zhes bya ba smos so/_/yan lag gsal ba ma lus pa/_/rgyas par shes pa sgrub par byed/_/ces bya ba la sogs pa [#]gang smras pa de la/_ma lus don ni yongs shes pa'i/_/zhes bya ba la sogs pa smos te/_bsam [#]pa 'di yis zhes bya ba ni dgongs pa 'dis so/_/'di
[\[290b.7\]]yang gang yin zhe na/_mtho ris thar pa zhes bya ba la sogs pa smos te/_re zhig kho bo cag gis bcom ldan 'das gtso bor mtho ris dang thar pa thob par byed pa'i rgyu sgrub par byed la/_gang yang 'di'i ma lus pa'i yongs su shes pa po nyid yin par shes par sgrub par byed pa de ni zhar las byung ba yin
[\[291a\]]
[\[291a.1\]]te/_gzhan du yang bcom ldan 'das kyis mkhyen pa 'jug pa la gnod par byed pa'i tshad ma med pa'i phyir ro/_/dngos su don ma lus pa yongs su shes pa'i phyir thams cad mkhyen par 'gyur ba la 'gas kyang mi gnod pa'i phyir de [#]na rtog pa dang ldan pa de spong bar nus pa ma yin
[\[291a.2\]]no/_/'on kyang de [#]dag thams cad mkhyen pa thob pa don du gnyer ba de dag de'i don du [#]'jug par rigs [#]pa yin no zhes bstan pa yin no/_/de'i phyir de ltar gnod par byed pa'i tshad ma med cing 'chad par 'gyur ba thams cad mkhyen pa'i sgrub par byed pa yang gsal ba yod pa na/_skyes bu thams cad
[\[291a.3\]]'dod chags la sogs pa dang ma rig pas bslad pa yin no zhes khyed cag nges pa gcig gi yul can gyi thams cad mkhyen pa spong ba gang yin pa de ni rmongs pa 'ba' zhig las yin no zhes ston pa ni/_de nas [#]gnod byed med pa dang /_/zhes bya ba la sogs pa'o/_/de 'di snyam du de lta bu'i
[\[291a.4\]]skyes bu sgrub par byed pa'i rnam pa de lta bu'i tshad ma med do zhes de ltar sems pa kho bo cag gis spong bar byed kyi rmongs pa ni ma yin no snyam du sems na/_de la sgrub byed med na yang /_/zhes bya ba la sogs pa smos te 'di yang khas blangs nas brjod kyi [#]'di'i sgrub par byed pa 'chad par 'gyur ba yod pa
[\[291a.5\]]kho na'o/_/des 'di zhes bya ba 'di [#]thams cad mkhyen pa med do zhes bya ba 'di'o/_/gang yang khyed cag gis skul bar byed pa kho na 'byung ba dang 'byung bar 'gyur ba dang /_phra ba dang chad pa zhes bya ba de lta bu la sogs pa [#]zhes bya ba de lta bu'i rigs can gyi don rtogs par nus pa yin gyi gzhan dbang pos
[\[291a.6\]]ni cung zad kyang ma yin no zhes brjod pa 'di yang gus par smra bas tshad ma med pa can dam bca' ba 'ba' zhig smra ba yin no zhes ston pa ni/_skul byed kho na zhes bya ba la sogs pa ste/_gzhan gyis zhes [#]bya ba ni thams cad mkhyen pa dang mngon sum la sogs pa'o/_/gzhan med ces bya ba
[\[291a.7\]]ni gzhan chos shes pa med par nges na 'di skad du brjod par nus kyi gzhan du ni ma yin te/_nges par bzung ba 'bras bu med pa'i phyir ro/_/de la 'gro kun phra ba yi/_/zhes bya ba la sogs pa la/_skyes bu'i don gyi [#]gtso bo mkhyen/_/zhes bya ba la sogs pa smos te/_kho bo cag gis chos shes pa'i
[\[291b\]]
[\[291b.1\]]yul can gyi bsam [#]pa spangs nas thams cad mkhyen pa sgrub [#]par byed pa la 'bad pa byed pa ni ma yin no/_/'o na ci zhe na/_gtso bor gyur pa'i chos shes pa bsgrub pa [#]nyid la'o/_/de bzhin du sngar gzhan du/_don gyis [#]go bas rnyed pa yi[#]/_/khyod kyis chos zhes [#]khas blangs des/_/zhes bya ba la
[\[291b.2\]]sogs pas chos zhes bya ba sgrub [#]pa la don gyis go ba zhes bya ba khyed kyi lugs nyid kyis tshad mar brjod pa la phyis rjes su dpag pa zhes bya ba'i tshad ma 'chad [#]par 'gyur te/_des na 'jig rten gnas ma yin pa la ngal ba ma yin pa'o/_/'o na ci zhe na/_/gnas gnyis la'o/_/tshad ma byed pa kun
[\[291b.3\]]'brel pa'i/_/zhes bya ba la sogs pa la/_tshad ma byed pa zhes bya ba la sogs pa smos te/_chos la sogs pa'i yul can tshad ma byed pa po dang 'brel pa'i mngon sum la sogs pas ma mthong ba tsam gyis 'gag par mi nus pa'i phyir chos dang chos ma yin pa dag lung tsam gyis rtogs
[\[291b.4\]]par bya bar mi 'gyur ro/_/ji skad du/_'di tsam gyis ni spyod [#]pa yis/_/phyogs grub na yang zhes bya ba la sogs pa smras pa 'di la/_'di tsam gyis ni zhes bya ba la sogs pa smos te/_ma grub na yang zhes bya ba la sogs pa ni chos shes pa ma grub pa'i phyir ro/_/gzhan dag
[\[291b.5\]]gis zhes bya ba ni dpyod pa pa rnams kyis so/_/gang yang rtsa ba bcad [#]nyid phyir/_/zhes bya ba la sogs pa la/_gang yang rtsa ba ma bcad [#]phyir/_/zhes bya ba la sogs pa smos te/_ma bcom zhes dgag pa'i tshig gdon par bya'o/_/de yis zhes bya ba ni sangs rgyas pa rnams kyis so/_/dngos su mngon
[\[291b.6\]]sum gyis mthong phyir/_/zhes bya ba la sogs pa la/_gal te/_lce yi dbang po dang 'brel phyir/_/zhes bya ba la sogs pa smos te/_gal te dngos su/_chang gi ro la sogs pa rig par 'gyur ba de lta [#]na yang chos zhes bya ba [#]nyid nyams par mi 'gyur ro/_/smad par bya ba nyid du 'gyur zhe na ma yin
[\[291b.7\]]te/_gang yang lce'i dbang pos reg nas ro la sogs pa de dag myong bar mdzad na/_/de 'jig rten smad par bya ba nyid du 'gyur na/_bcom ldan 'das ni de ltar rigs [#]par mdzad pa yang ma yin no/_/'o na ci zhe na/_yid kyis so/_/de yang ma phrad pa'i yul can yin pa'i phyir 'jig rten na des byas pa smad
[\[292a\]]
[\[292a.1\]]pa nyid du grags pa ma yin no/_/don dam par smad par bya ba nyid 'ga' yang yod pa ma yin te/_de mi gnas pa'i phyir ro/_/'di ltar gtsang sbra can gyis smad par bya ba gang yin pa de ro sreg mkhan gyis ma yin no/_/'on kyang 'jig rten na chang la sogs pa smad pa yin te/_de dag
[\[292a.2\]]nyams su myong bar mdzad pa de lta [#]na yang /_bcom ldan 'das smad par bya ba ma yin te/_chang ni yid kyis myong ba'i phyir ro/_/'di snyam du ji ltar lce'i dbang po dang 'brel pa'i phyir gzhan dag chang la sogs pa myong ba na sdug bsngal la sogs pa nyams su myong ba de ltar yid kyis kyang nyams su myong bar
[\[292a.3\]]'gyur ro snyam du sems na/_'di yod pa ma yin te/_ro la sogs pa lce'i dbang po dang 'brel pa nyams su myong ba dbang po la phan 'dogs pa dang gnod par byed pa na sdug bsngal la sogs pa'i rgyur 'gyur la/_de dag kyang las dge ba dang mi dge ba'i rjes su byed pas phyin ci log gi blo can 'ga'
[\[292a.4\]]zhig kho na la de bzhin du sdug bsngal la sogs pa'i rgyu nyid du brjod kyi thams cad la ni ma yin no/_/ji ltar yi dgas rnams la chu la sogs pa rnag la sogs pa'i ngo bor snang ba de bzhin no/_/bcom ldan 'das la de lta bu thams cad mnga' ba ma yin te/_yid kho nas nyams su myong bar mdzad
[\[292a.5\]]pa'i phyir dbang po la gnod pa la sogs par 'gyur ba ma yin no/_/bcom ldan 'das ni zag pa med pa'i dbang po lnga'i bdag nyid yin pa'i phyir zag pa dang bcas pa'i las kyi dbang du 'gyur ba mi srid la/_phyin ci ma log [#]pa'i mi rtag pa [#]la sogs pa'i ngo bos myong bar mdzad pa'i phyir phyin ci log
[\[292a.6\]]kyang ma yin no/_/de nyid kyi phyir bcom ldan 'das la yid las byung ba'i [#]yid mi bde ba la sogs pa'i mtshan nyid kyi sdug bsngal la sogs pa mi srid de de [#]ni rmongs pa las byung ba'i phyir ro/_/klan ka 'di thams cad phyi rol gyi don yod pa na 'jug pa yin gyi rnam par shes par smra ba'i tshul la ni go
[\[292a.7\]]skabs 'di thag ring du bsrings [#]pa yin te/_'di ltar don dam par gzugs kyi phung por med pa'i phyir mi gtsang ba la sogs pa yod pa ma yin te/_de dag ni yang dag pa ma yin pa brtags pa'i bag chags sad pa tsam las byung ba'i phyir ro/_/des na don dam pa mthong ba'i bdag nyid du gyur pa mi gtsang ba la sogs
[\[292b\]]
[\[292b.1\]]pa ma lus pa thag bsrings [#]pa'i mthong ba la de dag snang ba ma yin te/_dper na rab rib la sogs pa'i skyon dang bral ba na mig [#]nyams pas mthong ba la [#]skra shad la sogs pa bzhin no zhes bshad pa lta bu'o/_/ji skad du/_de nyid de yi ye shes la/_/mi gtsang ro sogs snang mi 'gyur/_/rig par
[\[292b.2\]]mi 'gyur bdag nyid phyir/_/mi 'grub zla ba gnyis gzugs bzhin/_/zhes gsungs pa'i phyir ro/_/bram ze gang gis khyab par byed pa nyid kyi [#]rtag tu mi gtsang ba'i yul thams cad du 'brel pa'i rig byed kyi sgra kha dang khong pa la sogs par gnas pa de ji ltar 'jig rten 'dir smad par bya bar mi 'gyur/_
[\[292b.3\]]rig byed nye ba'i rig byed dang /_/zhes bya ba la sogs pa la/_gang gi phyir rig byed ces bya ba la sogs pa smos te/_/gang zhig yod pa la sogs pa'i ngo bos ji ltar gnas pa'i dngos po de de ltar mkhyen pa'i phyir thams cad mkhyen par 'gyur la/_ji ltar rig byed du bstan pa'i bdag la sogs
[\[292b.4\]]pa'i don rnams de ltar yod pa ma yin te/_tshad mas gnod pa'i phyir ro/_/de ji ltar de kho na ltar de ston pa na de kho na nyid mthong bar 'gyur ba de bzhin du[#]/_des de log pa nyid du shes so zhes bya ba 'di yang brjod par mi nus te/_gang gi phyir mkhyen pa nyid de kho na nyid do/_/'di ltar rig byed du bshad pa'i
[\[292b.5\]]srog gcod pa la sogs pa mi dge ba'i las kyi lam thams cad dang [#]ngan 'gro'i rgyu nyid du bstan la/_de bzhin du 'di la bdag gi [#]sems can med/_chos 'di rgyu dang bcas las byung /_/zhes bya ba la sogs pas bdag la sogs pa yang med pa nyid du gsungs so/_de'i phyir/_bcom ldan 'das kyis
[\[292b.6\]]rig byed du brjod pa'i dngos po mi mkhyen par ma grub po/_/rang gzhung du don ma bstan kyang /_/zhes bya ba la sogs pa la/_des na gnyis med ces bya ba la sogs pa smos te/_gzhan mu stegs byed kyang ma gtogs [#]pa'i phyir gnyis su med pa ste de dag thams cad ni phyin ci log gi bdag tu lta ba
[\[292b.7\]]la mngon par zhen pa'i phyir ro/_/'di thams cad kyang bdag med pa'i khyad par yin no/_/zhi ba'i sgo zhes bya ba ni mya ngan las 'das par 'jug pa'i thabs su 'gyur ba'i phyir ro/_/zhi ba zhes bya ba ni mya ngan las 'das pa la brjod do/_/lta ba ngan rnams zhes bya ba ni bdag la sogs pa'i
[\[293a\]]
[\[293a.1\]]lta ba ngan pa [#]gang la yod pa de la de skad ces bya'o/_/phyin ci log la mngon par zhen pa byis pa'i skye bo skrag par byed pa zhes bya ba'i don du'o/_/ji skad du/_/bdag yod ma yin yod mi 'gyur/_/bdag gi yod min mi 'gyur zhes/_/byis pa rnams ni de ltar skrag_/mkhas
[\[293a.2\]]pa rnams la skrag pa zad/_/ces bshad pa bzhin no/_/'dis ni phyin ci log la mngon par zhen pa la gnas pas de la mos par yang mi nus pas [#]rtogs pa lta smos kyang ci dgos zhes bstan pa yin no/_/so so'i skye bo'i sa la gnas pa 'ga' zhig gis nam yang de sngar shes pa ma yin no zhes ston
[\[293a.3\]]pa ni/_'khor ba [#]pa yis zhes bya ba la sogs pa smos te/_'khor ba [#]pa'i so so'i skye bo rnams kyis ma 'dris pa ste goms par ma byas pa zhes bya ba'i don to/_/gang gis de'i don du ston pa ji ltar phan par 'gyur ba yin zhe na/_shes na zhes bya ba la sogs pa smos te/_shes na de mngon sum byas na
[\[293a.4\]]nyon mongs pa dang skye ba'i mtshan nyid kyi gnod pa'i phung po ma lus pa ldog par 'gyur ro/_/dus phyis kyang de goms par byas pa na/_rdzu 'phrul la sogs pa'i yon tan khyad par can sgrub par byed pa yin no zhes bya ba de ltar [#]na mchog tu gyur pa'i skyes bu la nye bar mkho ba'i de kho na nyid gal te snyan dngags
[\[293a.5\]]mkhan gyis shes pa na de dag kyang thams cad mkhyen pa yin la rag mod/_gang gi phyir kho bo cag gis skyes bu gcig ris su bcad de thams cad mkhyen pa nyid du khas len pa ni ma yin no/_/'o na ci zhe na/_ji skad du [#]bshad pa'i de kho na nyid mkhyen pa [#]gang yin pa de kho na thams cad mkhyen pa 'dod kyi gzhan
[\[293a.6\]]ni ma yin no/_/de lta bu snyan dngags mkhan rnams la ni yod pa ma yin te des na ha cang thal bar mi 'gyur ro/_/des na 'gal ba nye bar ston pa ni zhes bya ba la sogs pa gang yin pa de yang bsal ba yin no zhes bstan pa'i phyir/_bdag med ye shes zhes bya ba la sogs pa smos te/_gal te ji
[\[293a.7\]]skad du bshad pa'i de kho na nyid kyi ye shes sdong ris dang ser skya la sogs pa la srid par 'gyur na [#]de'i tshe thams cad mkhyen pa nyid du 'gyur na/_gang gi phyir 'di dag thams cad nyes pa thams cad 'byung ba'i rgyu log pa'i bdag nyid du 'dzin pa'i gdon gyis bzung ba yin te/_gang gis/_ser skya min
[\[293b\]]
[\[293b.1\]]zhes tshad ma ci[#]/_/zhes brjod pas mngon sum la sogs pa'i tshad mas gnod pa'i dngos po rnams kyi skad cig ma ma yin pa la sogs pa ston pa'o/_/de ji ltar byas [#]pa'i bar la shin tu grags pa'i lam du gyur pa'i dngos po dag la yang 'khrul pa 'di dag dbang po las 'das pa'i don mthong ba
[\[293b.2\]]srid pa'i lam la 'jug par 'gyur/_'di ltar 'dir tshad ma 'di gsal rab tu brjod par nus te/_gang dag log pa'i shes pa dang 'brel pa de dag ni thams cad mkhyen pa ni [#]ma yin te/_dper na mtho yor la mi'o snyam du 'khrul pa skyes pa'i skyes bu bzhin no/_/sdong ris la sogs pa la
[\[293b.3\]]yang log pa'i shes pa dang 'brel pa yin no zhes bya ba ni 'gal bas khyab pa dmigs pa ste/_thams cad mkhyen pa dang 'gal ba thams cad mkhyen pa ma yin pas log pa'i shes pa dang 'brel pa la khyab pa'i phyir ro[#]/_/gtan tshigs ma grub pa yang ma yin te/_gang gi phyir phyin ci log gi don
[\[293b.4\]]gsal bar byed pa'i phyir 'di dag ni log pa'i shes pa dang 'brel pa nyid grub po/_/'di dag gi log pa'i don gsal bar byed pa de yang brtag [#]pa thams cad kyis ma [#]bstan to/_/mi mthun pa'i phyogs la ldog pa la the tshom za ba nyid kyis ma nges pa yang ma yin no/_cig car dngos po ma lus pa yang dag par
[\[293b.5\]]shes pa po yin pa nyid kyis thams cad mkhyen pa nyid du 'dod la/_gang la yang dag pa'i shes pa yod pa de la de dang 'gal ba log pa'i shes pa srid pa ma yin no/_/gal te 'di snyam du 'di dag phyin ci log gi don gsal bar byed pa de lta na yang de las log pa'i shes pa dang ldan pa nyid du nges par nus
[\[293b.6\]]pa yang ma yin te/_gang gi phyir rnam pa gzhan du yang tha snyad bya bar nus pa yin te/_skyes bu rnams kyi bsam pa ni sna tshogs pa'i phyir ro/_/des na gtan tshigs the tshom za ba'i ma grub pa yin no snyam du sems pa'i dogs pa bsu nas/_de dag gi tshig ces bya ba la sogs pa smos te/_gal te
[\[293b.7\]]de dag gi dgongs pa gzhan gyis 'gyur ba smra ba la sogs pa'i tshad ma dang 'gal ba 'di smras pa yin no zhes brjod par bya'o zhe [#]na/_brjod par bya ba yin mod/_kho bo cag gis [#]rang dgar khyu mchog la sogs pa thams cad mkhyen pa ma yin pa nyid du sgrub par 'dod pa ni ma yin no/_/'on kyang
[\[294a\]]
[\[294a.1\]]khyed cag gis 'dod pa ni 'gal ba la gnas pas ser skya la sogs pa la gal te bde gshegs kun mkhyen yin pa de'i tshe ser skya ma yin no zhes bya ba la tshad ma ci zhig yod ces smras pa 'di la/_kho bo cag gis khyed cag gi 'dod pa de dag lugs tha dad par khas blangs nas
[\[294a.2\]]tshad mar brjod pa yin te/_des na gtan tshigs ma grub pa ma [#]yin no/_/'di ltar gal te 'di dag dgongs pa can gyi tshig tu [#]brjod pa de'i tshe 'di dag gi don dam pa'i dngos po'i ngo bo ji lta bu zhig 'dod ces bya ba brjod par bya dgos so/_/de skad ces dris pa la gzhan gyis smras pa/_bdag med
[\[294a.3\]]skad cig nyid la sogs/_/zhes bya ba ste/_gal te bdag yin no zhes smras na de'i tshe lugs tha dad pa kho na brjod par 'gyur ba'i phyir ma grub par mi 'gyur ro/_/de lta na ni zhes bya ba la sogs pas lan 'chad par byed do/_/kho bo cag gis ni 'di thams cad mkhyen pa yin no zhes rwa nas
[\[294a.4\]]bzung ba de lta bur 'grub [#]par 'dod pa ni ma yin no/_/'on kyang sbyor ro/_/gal te ser skya la sogs pa rnams rnam pa de lta bu'i de kho na nyid shes par khas len par byed na/_'o na khyed cag gis [#]de dag ji ltar blo mi mthun zhes brjod par bya ste thams cad lugs gcig tu gnas pa'i phyir ro/_/gang
[\[294a.5\]]yang phan tshun 'gal ba'i don ston pa de dag gis [#]de ni 'dod pa'i don nyid du gnas pa ma yin no/_/lugs gcig tu gnas pa rnams ni phan tshun 'gal ba brjod pa'i don dang de kho na nyid kyi ngo bor smra'o zhes bya bar rigs pa yang ma yin no/_de bas na lugs tha dad par 'dod na 'di dag ni tshig dgongs pa
[\[294a.6\]]can yin no zhes brjod par mi bya la/_lugs tha dad par mi 'dod na yang su zhig gcig nyid nges par byed ces brjod par mi bya'o/_/gang gi phyir bde bar gshegs pa kho na ji skad du bshad pa'i ye shes dang ldan pa nyid kyis thams cad mkhyen pa nyid du nges par bzung gi gzhan ni ma yin no zhes gtan la phab
[\[294a.7\]]zin to/_/gzhan yang ser skya la sogs pa rnams la ji skad du bshad pa'i ye shes khas len par byed na bde bar gshegs pa kho nar 'gyur ro zhes bya ba 'di bstan pa'i phyir dngos po kun la zhes bya ba la sogs pa smos te/_rab tu bstan pas de tshad mas bsgrubs pa'i ngo bo ste rang bzhin
[\[294b\]]
[\[294b.1\]]bdag med pa la sogs pa'i mtshan nyid kyi de kho na nyid gang la yod pa de la de skad ces bya'o/_/de dag la zhes bya ba ni sdong ris la sogs pa la'o/_/de tsam zhes bya ba ni bsngags [#]pa'i ye shes dang ldan pa nyid do/_/de'i zhes bya ba ni bde bar gshegs pa nyid kyi'o/_/gang gi phyir bdag med
[\[294b.2\]]pa'i ye shes kyis bsngags par zhes bya ba la sogs pa'i sgrib pa spangs par gshegs pas na bde bar gshegs pa zhes bya'o/_/gzhan yang spyir thams cad mkhyen pa yod par bsgrubs nas [#]yang shugs kyis bcom ldan 'das kho na gnas pa yin no zhes ston pa ni/_des na thams cad
[\[294b.3\]]mkhyen pa zhes bya ba la sogs pa smos te/_des na zhes bya ba ni de'i phyir ro/_/de mtshan nyid med pa mi 'byung ba'i phyir zhes bya ba ni/_thams cad mkhyen pa'i mtshan nyid med na mi 'byung ba'i phyir ro/_/'on te khyad par 'di ma bstan pa [#]ji ltar rnyed ce na/_khyad par ma bstan pa na yang /_/zhes bya ba
[\[294b.4\]]la sogs pa smos te/_gang zhig la [#]'gro ba thams cad bdag med pa la sogs pa'i ngo bos ji lta ba bzhin du rtogs pa de ni thams cad mkhyen pa yin no zhes de ltar thams cad mkhyen pa'i mtshan nyid spyir byas nas [#]yang gang la de dmigs pa'i khyad par de [#]shugs kyis rtogs pa nyid kyi phyir khyad
[\[294b.5\]]par khas len par byed pa don med do/_/thams cad mkhyen pa'i mtshan nyid 'di yang bcom ldan 'das kho na la dmigs kyis [#]gzhan la ni ma yin no/_/thabs rnam pa sna tshogs pas ma tshang ba med pa'i bden pa bzhi'i mtshan nyid blang bar bya ba dang dor bar bya ba thabs dang bcas pa can
[\[294b.6\]]gyi de kho na nyid gsal bar mdzad pa'i phyir ro snyam du bsams pa yin no/_/gang gi phyir de lta bu'i dngos po [#]ngo bo ma rtogs pa rnams kyis phyin ci ma log pa de bzhin du ma tshang ba med par ston par nus pa ma yin te[#]/_/ji skad du/_thabs byung de rgyu lkog gyur pas/_/de 'chad pa ni dka' ba yin/_/
[\[294b.7\]]zhes bshad pa lta bu'o/_/gal te 'di snyam du 'di bdag med pa la sogs pa'i ngo bos 'gro ba rig pa de lta bu yang 'di ji ltar thams cad mkhyen par grub par 'gyur snyam du sems na/_bdag med mngon sum byas pa la/_/zhes bya ba la sogs pa smos te/_thams cad mkhyen pa ni nyon mongs
[\[295a\]]
[\[295a.1\]]pa dang shes bya'i sgrib pa spangs pa yin no/_/de la 'dod chags la sogs pa'i nyon mongs pa rnams nyid yang dag pa'i don mthong ba'i gegs su gyur pa'i phyir nyon mongs pa'i sgrib pa zhes bya'o/_/blang bar bya ba dang dor bar bya ba'i de kho na nyid mthong na yang rnam pa thams cad
[\[295a.2\]]yongs su mi shes pa dang /_ston par mi nus pa gang yin pa de ni shes bya'i sgrib pa'o/_/de la nyon mongs pa'i sgrib pa ni [#]bdag med pa mngon sum du byas pa'i phyir spangs pa yin la/_shes bya'i sgrib pa ni bdag med pa mthong ba 'jug pa nye [#]bar med par dus yun ring por goms pa las spangs pa [# ]
[\[295a.3\]]yin no/_/'di ltar 'dod chags la sogs pa'i nyon mongs pa 'di dag ni bdag tu lta ba'i rtsa ba can du rjes su 'gro ba dang ldog pa dag gis nges kyi/_phyi rol gyi don gyi mthu [#]las byung ba ni ma yin te/_gang gi phyir phyi rol yod na yang tshul bzhin ma yin pa nyid la byed pa med par mi 'byung la/_
[\[295a.4\]]don med na yang tshul bzhin ma yin pa'i rnam par rtog pa mngon sum du gyur ba las skye ba yin no/_/gang zhig gang yod pa dang med pa'i rjes su mi byed pa de ni de'i 'bras bu [#]rigs pa ma yin te/_ha cang thal bar 'gyur ba'i phyir ro/_/'di dag ni gzhan gyis kun du brtags pa'i bdag dang 'du
[\[295a.5\]]ba yang ma yin te/_bdag de ni bkag zin pa'i phyir ro/_/de yod na yang rtag tu 'dod chags la sogs pa 'byung ba dang mi 'bral bar thal bar 'gyur ba'i phyir ro/_/skye ba dang gnas pa'i rgyu bdag ma tshang ba med pa rtag tu nye ba'i phyir dang /_gzhan gyis [#]bogs dbyung du med pa ni de la ltos par mi
[\[295a.6\]]'thad pa'i phyir ro zhes bya ba 'di ni rnam pa mang du bshad zin to/_/yod pa dang med pa dag la rten dang brten pa bkag pa'i phyir la lar 'di dag 'du ba rigs pa ma yin pa de'i phyir rtag pa'i rgyu dang 'brel pa'i bdag nyid du gnas pa ma yin la phyi rol gyi don gyi mthu las byung ba yang ma yin no/_/'on
[\[295a.7\]]kyang yang dag pa ma yin pa'i don mthong ba'i stobs kyis byung ba yin te/_'di ltar bdag ces ma mthong bar ni bdag la chags pa 'byung ba ma yin la/_bdag gis zhes [#]ma bzung bar yang bdag la bde ba bskyed pa dang rjes su mthun pa nyid du ma bzung ba'i dngos po la bdag gi ba nyid du mngon
[\[295b\]]
[\[295b.1\]]bar zhen pa 'byung ba ma yin no/_/zhe sdang yang bdag gi ba dang rjes su mi mthun pa nyid du ma bzung ba'i dngos po 'ga' zhig la skye ba ma yin te/_bdag dang bdag gi [#]la mi gnod pa dang de la gnod pa'i gnyen po can la de mi srid pa'i phyir ro/_/de bzhin du nga rgyal la sogs pa la yang brjod
[\[295b.2\]]par bya'o/_/de lta bas na thog ma med pa'i rigs 'dra ba snga ma snga ma goms pas bskyed pa'i bdag tu lta bas ni bdag gir 'dzin pa skyed [#]par byed la des kyang bdag la chags pa'o/_/de yang zhe sdang la sogs pa'i [#]rjes su 'gro ba dang ldog pa dag gis 'di dag bdag tu 'dzin pa'i rtsa ba can nyid
[\[295b.3\]]du gsal rab tu gnag rdzi'i chung ma'i bar la grags pa nyid yin no/_/bdag tu lta ba dang 'gal ba yang bdag [#]med par lta ba yin te/_de las bzlog pa'i rnam par dmigs pa'i phyir ro/_/'di dag cig car rgyud gcig la thag pa dang sbrul gyi [#]shes pa bzhin du lhan cig gnas pa dang
[\[295b.4\]]gcig yin pa 'gal lo/_/des na bdag med par lta ba dang bdag tu lta ba 'gal ba'i phyir de'i rtsa ba can gyi 'dod chags la sogs pa dang lhan cig 'gal ba yin te/_dper na gdung bar byed pa'i bye brag dang grang [#]bas byas pa'i spu long byed pa la sogs pa'i [#]bye brag lta bu'o/_/des na nyes
[\[295b.5\]]pa thams cad dang 'gal ba'i bdag med pa mthong ba mngon sum du byas pa na de dang 'gal ba'i 'dod chags la sogs pa nyes pa'i tshogs gnas rnyed [#]pa ma yin te/_snang ba dang ldan pa'i yul phyogs su mun pa bzhin te/_des na bdag med pa'i phyir nyon mongs pa'i sgrib pa spangs pa bzhin
[\[295b.6\]]no/_/sbyor ba ni gang na gang dang 'gal ba'i dngos po yod pa de na de las gzhan gnas pa ma yin no/_/dper na sgron ma'i 'od dang ldan pa'i sa phyogs su mun pa bzhin no/_/bdag med pa mthong ba mngon sum du byas pa'i skyes bu la yang nyes pa'i tshogs dang 'gal ba bdag med pa mthong ba
[\[295b.7\]]yod pa yin no zhes bya ba ni rang bzhin 'gal ba dmigs pa'o/_/'di snyam du ji ltar bdag med pa mthong ba dang ldan pa'i sems la 'gal ba nyid kyis bdag tu lta ba skye ba'i go skabs med pa de bzhin du bdag tu [#]lta ba dang ldan pa'i sems la yang bdag med par lta ba skye ba'i go skabs med de/_
[\[296a\]]
[\[296a.1\]]'gal ba nyid du mtshungs pa'i phyir ro/_/de lta yin dang bdag med pa mthong ba 'ga' yang mi srid pa'i phyir gtan tshigs ma grub pa yin no/_/bdag med pa mthong ba srid pa de lta na yang 'di dag 'gal na yang shin tu gnod par bya ba dang gnod par byed pa'i dngos por grub pa
[\[296a.2\]]ma yin te/_'dod chags dang zhe sdang [#]bzhin nam/_bde ba dang sdug bsngal dag bzhin no/_/gang gi phyir 'di la gtan du tha dad pa bsgrub par 'dod pa yin gyi dus de tsam zhig mngon sum [#]du smra ba tsam ni ma yin pa des na gtan tshigs ma nges pa ma yin no/_/nyi ma re re dngos po mtha' dag la
[\[296a.3\]]yod pa'i bdag med pa'i de kho na nyid rjes su dpag pas bsgrub [#]pa yang ma nyams pa'i 'dod chags la sogs pa'i dbang du gyur pa'i sgrub par byed pa mthong ste/_de'i phyir yang gtan tshigs ma nges pa yin no snyam du sems na/_de ni yod pa ma yin te/_gal te nyon mongs pa ma spangs pa'i rgyud
[\[296a.4\]]la bdag med pa'i rnam par rtog pa skye ba mi srid pa yin na de'i tshe bdag med pa mthong ba skye ba'i go skabs med par 'gyur na/_gang gi phyir thams cad la bdag med pa'i rnam par rtog pa mngon du phyogs pa yod pa re zhig nyams su myong bas grub pa nyid yin no/_/de nyid kyang goms pas 'dod
[\[296a.5\]]pa can gyi rnam par rtog pa bzhin du rab kyi mthar thug par 'gro ba srid pa'i phyir tha mar gsal bar snang ba nyid dang /_tshad mas dag pa'i don 'dzin pa nyid kyis mngon sum du 'gyur ba'i phyir ji ltar bdag med pa mthong ba skye ba mi srid pa yin/_gzhan yang mun pa dang ldan pa'i yul du dus phyis snang bar 'gyur
[\[296a.6\]]ba'i go skabs srid pa bzhin du 'dir yang ci'i phyir srid par mi 'gyur/_gang zhig de lta bur gyur pa'i mngon sum gyis shes pa'i 'bras bur 'gyur te/_'dra bar de nyid sgom pa 'ba' zhig la srid pa ma yin no zhes de ltar yang brjod par nus pa ma yin no/_/gang gi phyir mi srid pa'i rgyu 'di ltar rtog pa dang ldan
[\[296a.7\]]pa'i 'jug pa la don du gnyer ba nyid kyis khyab pa'i phyir sgom pa la sbyor ba med pa'i rgyu thams cad don du mi gnyer ba nyid yin nam/_don du gnyer ba yod na yang ngo bo nyid mi shes pa spong [#]bar mi nus pa'i phyir spang bar bya ba'i rang gi ngo bo mi shes pas rtag pa [#]dang ldan pa mi 'jug pa'am/_de'i rang gi ngo bo shes
[\[296b\]]
[\[296b.1\]]pa yod na yang rtag pa spang bar mi nus pa'i phyir nyes pa rnams rtag par mthong ba na de spang ba'i phyir 'bad pa mi rtsol ba [#]dang mi rtag pa nyid yin na yang rang dbang can ni rgyun chad [#]par mi srid pa'i phyir 'di dag rgyu nyid du rtogs na [#]mi 'jug pa'am/_rgyu dang ldan pa nyid yin na yang gzhi mi shes pa'i nad bzhin du spang
[\[296b.2\]]bar mi nus pa'i phyir de'i rgyu rang gi ngo bo ma nges pa'i phyir bsgom [#]pa'i don du ma grub [#]pa'am/_de'i rgyu yongs su shes pa yin du chug mod/_/'on kyang rgyu ma tshang ba med pa ni gegs byar mi nus pa'i phyir de'i rgyu rtag pa'o snyam du rtogs nas de spang bar bya ba'i don du rtog [#]pa sngon du gtang [#]ba dag mi spro [#]ba'am/_de'i
[\[296b.3\]]rgyu mi rtag pa yin na yang /_rang bzhin ni spang bar mi nus pa'i phyir nyes pa rnams srog chags kyi chos nyid du rig nas 'bad pa mi byed pa'am/_skyon rnams rang bzhin ma yin pa nyid yin [#]na yang zad pa'i thabs mi srid pa'i phyir mi 'dug pa'am ste/_gang gi phyir thabs ma tshang ba'i thabs las byung
[\[296b.4\]]ba nyid yod pa ni ma yin no/_/thabs yod na yang rang gi ngo bo yongs su mi shes pa ni nyams su len pa mi srid pa'i phyir de yongs su shes pa mi srid pa'i phyir nan tan du sgrub [#]par mi 'gyur ba'am/_yongs su shes na yang mchongs pa la sogs pa bzhin du khyad par mi gnas pa nyid kyis sam/_yang na
[\[296b.5\]]skye ba gzhan mi srid pas bsgom pa shin tu rab kyi mthar phyin pa mi srid pa'i phyir mngon par brtson pa dang mi ldan pa'am/_shin tu goms pa mthar phyin pa srid pa'i phyir gnyen po skyes [#]pas nyes pa rnams zad pa de lta na yang zangs ma la sogs pa'i sra ba bzhin du [#]nyes pa 'byung ba srid pa na yang 'bad
[\[296b.6\]]pa rtsom par byed pa ma yin no zhes brjod par bya dgos te/_de la re zhig don du mi gnyer ba nyid ni ma grub ste/_'di ltar re zhig gang zhig skye ba la sogs pa [#]sdug bsngal gyis gzir ba'i yid can 'khor ba las skrag pa na [#]bdag nyid las de zhi bar bya ba'i phyir don du gnyer ba nyan thos [#]la sogs pa'i byang
[\[296b.7\]]chub du nges par 'gyur ba de dag ni 'khor ba las 'jig [#]pa nyid bdag med pa sgom pa don du gnyer ba'i rgyu mtshan yin la/_gang dag rigs kyi khyad par las rang bzhin gyis gzhan la phan par byed pa la mngon par dga' ba/_'gro ba 'du byed la sogs pa'i sdug bsngal gyis gzir ba mthong nas
[\[297a\]]
[\[297a.1\]]snying rjes gzhan gyi dbang du gyur pas de'i sdug bsngal gyi [#]sdug bsngal ba rnams bdag la chags pa bsal nas/_'khor ba thams cad bdag nyid du khas blangs pas bskyab par bya ba'i don du smon lam btab pa de dag sgom pa la 'jug pa'i rgyu mtshan ni snying rje nyid yin te/_lkog
[\[297a.2\]]tu gyur pa'i thabs las byung ba de 'chad pa ni dka' ba'i phyir ro/_/rtog pa dang ldan pas gzhan la phan pa byed pa la dgos pa ci yod ce na ma yin te/_de nyid dgos pa yin te/_de'i mtshan nyid ni 'dod pa yin pa'i phyir ro/_/rtog pa dang mi ldan pa nyid du thal bar 'gyur ba yang ma yin te/_bdag la
[\[297a.3\]]phan pa byed pa la mngon par zhen pa'i rgyu mtshan ni kun du brtags pa'i bdag tu 'dzin pa yin pa'i phyir ro/_/gzhan la phan par byed pa ni dam pa'i skye bo mtha' dag gi 'dod pa yin pa'i phyir dang /_rang gi 'bras bu dang rjes su mthun pa nyid kyi phyir ro/_/gzhan yang khyed cag gi [#]'di sgom pa la 'jug pa don
[\[297a.4\]]du gnyer ba mi srid pa bstan par brtsams te/_de'i phyir gal te rtog [#]pa dang mi ldan par 'gyur na ci'i phyir de tsam gyis de de la 'jug pa don du mi gnyer bar 'gyur/_de lta bas na gzhan la phan par bya ba'i don du 'ga' yang 'jug pa ma yin te/_dgos pa med pa'i phyir zhes bya ba 'di nyid brjod par bya la de
[\[297a.5\]]la yang bshad zin to/_/gzhan yang brtse ba med pa [#]ches shin tu goms pa las goms [#]pa rgyu med pa kho nar gzhan gyi sdug phongs [#]la mngon par dga' zhing gzhan sdug bsngal bas bde ba 'ba' zhig dmigs pa de bzhin du dgos pa gzhan med na yang snying rje goms pa 'ga' zhig gzhan bde ba la mngon
[\[297a.6\]]par dga' zhing /_gzhan gyi sdug bsngal gyis [#]sdug bsngal bar 'gyur ro zhes bya bar ci'i phyir mi srid/_rang gi nyes pa'i ngo bo yongs su mi shes pa yang ma yin te/_gang gi phyir mngon par chags pa dang khong khro ba dang /_bdag dang /_bdag gi dang /_rtag pa la sogs pa'i rnam pas 'dod chags
[\[297a.7\]]dang /_zhe sdang dang /_gti mug dang /_nga rgyal dang /_rgyas [#]pa dang /_phrag dog [#]dang /_ser sna la sogs pa'i nyon mongs pa dang nye ba'i nyon mongs pa'i tshogs rang gi rang bzhin rig pa nyid du skye ba dang 'jig pa yin no/_/de dag rtag pa yang ma yin te/_res 'ga' ba nyid du rig par bya ba yin pa'i phyir ro/_/
[\[297b\]]
[\[297b.1\]]de nyid kyi phyir 'di dag rgyu med pa yang ma yin te/_rgyu med pa ni ltos pa med pa nyid kyis yul dang dus dang rang bzhin nges pa mi [#]rung ba'i phyir ro/_/'di las kyang de dag gi rtag pa'i rgyu nyid spangs pa yin te/_de'i rgyu dag [#]la sogs pa rtag tu nye ba nyid kyi phyir dang /_khyad par bogs dbyung du med pa ni lhan cig
[\[297b.2\]]byed pa gzhan la ni mi ltos pa'i phyir de las byung ba rnams rtag tu cig car skye bar thal bar 'gyur ba'i phyir ro/_/de'i phyir shugs kyis 'di dag gi rgyu ni mi rtag pa nyid yin no/_/'di dag gi rgyu mi rtag pa yang rigs [#]pa'i rang bzhin yin te/_'dod chags la sogs pa'i nyes pa'i tshogs kyi rgyu ni bdag dang
[\[297b.3\]]bdag [#]gi ba'i phyin ci log yin pa'i phyir te/_de'i rjes su 'gro ba dang ldog pa'i rjes su byed pa'i phyir ro zhes sngar bstan zin pa'i phyir ro/_/srog chags kyi chos nyid kyang ma yin te/_chos can de nyid ma grub pa'i phyir ro/_/'dod chags la sogs pa 'di gang ga [#]chos su 'gyur ba'i srog chags zhes bya ba'i chos
[\[297b.4\]]can 'ga' zhig yod pa ni ma yin no/_/'di ni [#]rkyen nyid 'di ba tsam 'ba' zhig tu zad de/_chos dang chos can gyi tha snyad ni rnam par rtog pas sgro btags pa nyid yin pa'i phyir ro/_ci ste 'di dag sems kyi rang bzhin yin pa nyid kyis sam/_der skyes pas srog chags kyi chos nyid yin pa de lta na yang
[\[297b.5\]]ma grub pa dang ma nges pa yin te/_'di ltar yul dang yul can gyi dngos por 'dod na sems ni yul 'dzin pa'i rang bzhin du gdon mi za bar khas blang bar bya ste/_de lta ma yin na yul dang shes pa dag yul can gyi dngos por mi 'gyur ro/_/don mi [#]'dzin pa'i rang bzhin du khas len na yang des de'i rang bzhin
[\[297b.6\]]gang yin pa'i bdag nyid des don de gzung [#]bar bya ba yin na [#]zhes brjod par bya dgos te/_de lta ma yin na ji ltar 'di ltar 'dzin par 'gyur gal te med pa'i rnam pas de 'dzin par 'gyur na/_de [#]de lta na yul dang yul can gyi dngos por mi 'gyur ro/_/'di ltar ji ltar shes pa [#]don yul [#]byed pa de ltar don ni ma yin la/_
[\[297b.7\]]don ji ltar yin pa de ltar yul du byed pa yang ma yin no/_/des na shes pa rnams yul med pa kho nar 'gyur ro/_/de'i phyir dngos po thams cad ma grub par thal bar 'gyur ro/_/de lta bas na 'di'i bdag nyid kyi rang bzhin ni yang dag pa'i yul gyi rnam par [#]'dzin pa yin no zhes bya bar gnas so/_/yul gyi
[\[298a\]]
[\[298a.1\]]rang bzhin gyi [#]yang dag par yang skad cig ma dang bdag med pa la sogs pa'i ngo bo nyid yin no zhes bya ba 'di ni bstan zin to/_/des na sems kyi rang bzhin [#]bdag med par 'dzin pa kho na yin gyi [#]bdag 'dzin pa'i rang bzhin ni [#]ma yin no/_/gang yang rmongs pa rnams la 'di'i rang bzhin du
[\[298a.2\]]snang ba ni shugs kyis glo bur ba'i rkyen gyi stobs nyid kyis yin no zhes gnas kyi/_rang bzhin gyis ni ma yin te dper na thag pa la sprul du shes pa lta bu'o/_/de nyid kyi phyir nyon mongs pa'i nad [#]tshogs shin tu che ba yin na [#]'dis ni bdag med pa mthong ba'i nus pa rtsa ba nas 'don par nus pa ma yin te/
[\[298a.3\]]glo bur pa'i rkyen gyis byas pa nyid kyis de ma [#]bstan pa'i phyir ro/_/bdag med pa'i shes pa ni rang bzhin yin pa'i phyir dang tshad ma'i grogs dang bcas pas stobs dang ldan pa'i phyir 'gal bar 'dra na yang bdag tu lta ba'i gnyen por rnam par gzhag gi_/bdag tu lta ba ni de'i ma yin te/_de ni de las
[\[298a.4\]]bzlog pa'i phyir ro/_/gang dag gi ltar na phyi rol gyi don med do zhes bya ba'i phyogs yin pa'i de'i lugs kyis [#]shes pa'i rang bzhin ni bdag med pa 'dzin pa'i rang bzhin kho na yin gyi bdag tu lta ba'i bdag nyid ni ma yin te/_bdag de ni med pa nyid kyi phyir ro/_/'di ltar gal te des yul med pa'i phyir
[\[298a.5\]]shes pa de 'dzin pa'i bdag nyid du mi 'dod na de gdon mi za bar rang rig pa'i bdag nyid du khas blang bar bya [#]dgos te/_gzhan du shes pa [#]rnam par gzhag par yang mi 'gyur ro/_/bdag de yang yod pa ma yin pa'i bdag nyid kyis gnyis la sogs pa'i ngo bor rig par bya ba yin gyi gzhan du ni ma yin te/_
[\[298a.6\]]skyon snga ma bzhin du thal bar 'gyur ba'i phyir ro/_/de lta bas na 'di dag srog chags kyi chos nyid du ma grub po/_/des skyes pa zhes bya ba de tsam gyis rang bzhin nyid du brtags pa na spong ba mi srid pa yang ma yin te/_ma nges pa'i phyir ro/_/'di ltar thag pa la sprul du shes pa skye la yang de ni yang dag
[\[298a.7\]]pa'i shes pa skye ba la [#]ldog pa yin no/_/zad pa'i thabs mi srid pa yang ma yin te/_rang gi rgyu dang 'gal ba'i rang bzhin gyi dngos por goms pa zad pa'i thabs nyid du srid pa'i phyir ro/_/'di ltar gang dag rang rgyu dang 'gal ba'i rang bzhin can goms pa srid pa de dag ni shin tu rgyun chad pa srid pa
[\[298b\]]
[\[298b.1\]]yin te/_dper na 'byung ba la sogs pa bzhin no/_/'dod chags la sogs pa rnams kyang de lta bu yin pa'i phyir 'di dag gi zad pa'i thabs srid pa yin no/_/de yongs su mi shes pa yang ma yin te/_gang gi phyir rgyu'i rang bzhin yongs su shes pa nyid las de las bzlog pa'i dmigs
[\[298b.2\]]pa'i [#]rnam pa can gyi dngos po gang yin pa de ni de'i gnyen po yin no zhes gsal bar nges pa'i phyir 'di dag gi bdag med pa mthong ba srid pa kho na yin te[#]/_de las bzlog pa la dmigs pa'i rnam pa can nyid yin pa'i phyir gnyen po yin no zhes bstan zin to/_/mchongs pa la sogs pa bzhin
[\[298b.3\]]du khyad [#]du 'phags par rnam par mi gnas pas kyang ma yin te/_shes rab la sogs pa rnams ni snga ma snga ma goms pa [#]bsgom pa'i rang bzhin yin pa nyid kyis ma zhig pa nyid kyi phyir phyi ma phyi ma'i 'bad pa ni snga na med pa'i khyad par byed pa'i lus len pa'i phyir dang /_rten brten pa'i phyir dang /_
[\[298b.4\]]rigs mthun pa snga ma'i mthu las byung ba'i phyir ro/_/mchongs pa la sogs pa ni [#]de lta bu ma yin no zhes phyis ston par 'gyur ro/_/skye ba gzhan [#]mi srid pa yang ma yin te/_sngar skye ba'i rgyun bsgrubs zin pa'i phyir ro/_/zangs ma la sogs pa'i sra ba bzhin nyes pa rnams kyang skye ba srid pa yang ma yin
[\[298b.5\]]te/_de dang 'gal ba'i bdag med par lta ba gtan du de'i bdag nyid du gyur ba rtag tu mi 'bral ba'i phyir ro/_/zangs la sogs pa'i sra ba dang [#]'gal ba'i me gang yin pa de res 'ga' nye ba'i phyir sra ba la sogs pa de yod pa nyid na yod pa ma yin pas yang de dang bral ba'i phyir de skye bar rigs kyi dri ma
[\[298b.6\]]rnams ni de lta bu ma yin no/_/yang na sra ba dang bral ba na yang thal ba la sogs pas ma nges pa'i phyir gdon mi za bar nyes pa rnams kyang skye bar srid pa ma yin no/_/de ltar shing la sogs pa me dang 'brel pa las thal bar 'gyur la de dang bral ba ni slar snga ma'i rang bzhin rjes su 'jug pa ma yin pa de
[\[298b.7\]]bzhin du nyes pa rnams kyang yin pa'i phyir ma nges pa [#]yin no/_/gzhan yang glo bur ba nyid kyis sngar nus pa med pa'i dri ma rnams kyis [#]de'i bdag nyid du gyur pa'i bdag med pa de la gnod par ga la nus/_rang bzhin ni 'bad rtsol med par bzlog par nus pa ma yin la/_thob par bya ba dang spang par bya
[\[299a\]]
[\[299a.1\]]ba'i dngos po gang gi yon tan dang skyon mthong ba med par yang rtogs [#]pa dang ldan pa'i len pa yang spang [#]ba'i 'bad par [#]rigs pa ma yin no/_/rtog pa dang ldan pa'i bdag nyid kyi skyes bu nyes pa dag la yon tan du mthong ba'am gnyen po la skyon du mthong ba srid pa yang ma yin te/_phyin
[\[299a.2\]]ci ma log pa nyid kyi phyir ro/_/ldan pa len pa yang spang ba [#]phyin ci log pa'i blo can rnams nyes pa med pa'i dngos po skyon can du 'dzin pa ma yin la/_skyon can yon tan dang ldan pa nyid du 'dzin pa yang ma yin no/_/la lar bdag med par lta ba skyon can du yang [#]ma yin te/_nye bar mtshon pa [#]thams cad
[\[299a.3\]]dang bral ba nyid kyis yon tan dang ldan pa nyid kyi phyir ro/_/'di ltar 'dod chags la sogs pa'i dri ma ma lus pa dang bral ba'i phyir yang dag pa'i don mthong ba'i gegs byed pa'i nye bar 'tshe ba yod pa ma yin no/_/'dod chags la sogs [#]pas kun nas dkris pas byas pa'i lus dang sems yongs su gdung ba'i
[\[299a.4\]]nye bar 'tshe ba yang med cing skye ba dang 'brel pa ni na ba dang rga ba la sogs pa yang yod pa ma yin te/_skye ba'i rgyu nyon mongs pa med pa'i phyir ro/_/zag pa dang bcas pa'i bde ba longs spyod pa bzhin du sun phyung ba'i nye bar 'tshe ba yang med de/_rab tu zhi ba'i bde ba'i rol gcig tu ches skye bar mi byed pa'i phyir ro/_/
[\[299a.5\]]de'i phyir 'di spang ba'i don du 'bad pa med par rigs pa ma yin la/_'on kyang gal te byed na mi spang ba'i don kho nar byed par 'gyur ro[#]/_/blo ni rang bzhin gyis [#]yon tan gyi phyogs 'dzin pa'i phyir ro/_/nyes pa rnams blang ba'i don du 'bad pa byed pa yang ma yin te/_de dag ni nye bar 'tshe ba thams cad kyi gzhi yin pa nyid
[\[299a.6\]]kyi [#]skyon can yin pa'i phyir ro/_/de lta bas na bdag med pa sgom pa srid pa nyid yin la/_rab kyi mthar phyin par 'gro ba'i phyir de yang gsal bar snang ba'i 'bras bu can du mthong ste/_dper na [#]'dod pas gdungs pa 'dod pa goms par byed pa bzhin no/_/'di ltar 'khrul pa dang bcas pa'i gzhon nu ma mthong
[\[299a.7\]]bas ya mtshan skyes so zhes bya ba de lta bu'i tshig dang bsams pa'i rjes su byed pa'i lus kyi bya ba 'jug pa yin no/_/de lta [#]bas na gtan tshigs ma grub pa ma yin la ma nges pa yang ma yin te/_gang gi phyir bdag med pa mthong ba ni yang dag pa'i don gyi yul can yin pa nyid kyis stobs dang ldan pa yin
[\[299b\]]
[\[299b.1\]]la/_bdag tu lta ba ni bzlog pa'i phyir bzlog pa yin pas mi mthun pa'i phyogs dang gnyen po'i phyogs kyi dngos po yin no/_/'dod chags dang zhe sdang dag ni ma yin te/_gnyi ga yang dag pa ma yin pa'i don 'dzin pa la rag las pas 'jug pa'i phyir de dag la 'gal ba'i dngos po 'dzin pa'i rgyu
[\[299b.2\]]mtshan can gyi mi mthun pa'i phyogs dang gnyen po'i phyogs kyi [#]dngos po yang yod pa ma yin no/_/phyin ci log dang phyin ci ma log pas byas pa yang yod pa ma yin te/_gnyi ga yang phyin ci log yin pa'i phyir ro/_/'di dag [#]'gal ba yang grub pa ma yin te/_gnyi ga yang bdag tu 'dzin pa'i skye gnas
[\[299b.3\]]can yin pa'i phyir dang rgyu dang 'bras bu'i dngos po yin pa'i phyir ro/_/'di ltar bdag la chags pa yod na de la gnod pa la zhe sdang 'byung gi gzhan du ni ma yin no/_/rgyu tha mi dad pa bdag [#]gam rgyu dang 'bras bur gyur pa dag la/_gnod par bya ba dang gnod par byed pa'i dngos po rigs pa ma yin te/_dper na bud
[\[299b.4\]]shing gcig las byung ba'i me dang du ba bzhin nam/_yang na bdag gir 'dzin pa dang bag chags bzhin te/_ha cang thal bar 'gyur ba'i phyir ro/_/cig car mi skye ba ni de'i nye bar len pa'i sems can [#]cig car rigs mthun pa'i sems gnyis 'phen [#]par mi nus pa'i phyir ro/_/bde ba dang sdug bsngal dag kyang phan
[\[299b.5\]]tshun 'gal ba ma yin te/_'di ltar bde ba dang sdug bsngal dag ni rnam pa gnyis te [#]yid las byung ba dang /_yul las skyes pa'o/_/de la re zhig gang dag yid las byung ba dag ni sdang ba dang chags pa de dag dang mtshungs par ldan pa'i 'dod chags dang zhe sdang dag dang grub pa dang bde ba gcig pa nyid kyis so/_/de
[\[299b.6\]]bzhin du phyin ci log nyid dang /_tha mi dad pa'i bdag gi [#]ngo bo 'dzin pa nyid dang bdag tu 'dzin pa'i skye gnas gcig pa can nyid dang /_rgyu dang 'bras bu'i dngos po yin pa'i phyir phan tshun 'gal ba'i [#]srid pa ma yin no/_/gang yang yul las skyes pa de dag kyang phan tshun rgyu tha dad par ma nges pa'i phyir 'gal ba yang ma
[\[299b.7\]]yin te/_'di ltar gang kho na las bde ba 'byung ba de nyid las shin tu bstan pa'i phyir sdug bsngal yang yin pa'i phyir 'di dag gi rgyu dang [#]tha dad par nges pa yod pa ma yin la/_de ltar bdag med par mthong ba dang cig shos ni ma yin no/_/gzhan yang 'di gnyis gang yang yul gyi stobs kyis 'byung ba nyid kyi
[\[300a\]]
[\[300a.1\]]stobs mtshungs pa nyid yin gyi lam dang nyes pa bdag [#]ni de lta bu ma yin te/_lam kho na yang dag pa'i don gyi yul can yin pa nyid kyi [#]stobs dang ldan pa'i phyir nyes pa rnams ni ma yin no/_/gzhan yang bde ba dang sdug bsngal ni yun ring por mi gnas pa can yin gyi bdag med par lta ba ni de lta
[\[300a.2\]]bu ma yin no/_/de ni de'i bdag nyid yin pa de nyid [#]kyis rang gi dang mi 'bral ba'i phyir ro zhes sngar bstan zin to/_/de bas na 'khrul pa med do/_/cig car ni [#]skye ba'i rgyu ni bshad zin to/_/gang yang rjes su dpag pas dngos po ma lus pa gnas pa'i bdag med pa nges par gzung [#]ba rnams la yang 'dod chags
[\[300a.3\]]la sogs pa skye ba yin no zhes zer ba de yang mi rigs te/_gang gi phyir bsgoms [#]pa las byung ba gsal bar snang ba nyid kyis bdag med pa'i dngos po mngon sum du byed pa'i shes pa rtog pa med pa dang tshad mas grub pa'i don gyi yul can yin pa nyid kyis kyang ma 'khrul pa'i bdag med par [#]mthong ba de ni bdag tu
[\[300a.4\]]lta ba rtsad nas gtan 'byin pas gnyen por brjod kyi thos pa dang bsams pa las byung ba ni ma yin no/_/'di ltar thog ma med pa'i dus nas goms pa'i phyir dri ma rnams ni rtsa ba shin tu brtan pa'i phyir rim gyis [#]mi mthun pa'i phyogs 'phel bas sgrib [#]pa na zad pa yin gyi/_lan cig thos pa [#]ni ma yin te/_
[\[300a.5\]]dper na grang ba'i reg pa med [#]la reg pa tsam gyis ldog pa ni ma yin pa bzhin no/_/gang gis 'khrul par 'gyur ba thos pa dang bsams pa las byung ba'i bdag med pa'i shes pa mngon du gyur pa [#]na 'dod chags la sogs pas 'byung ba [#]grub pa yang ma yin te/_'di ltar 'dod chags la sogs pa'i
[\[300a.6\]]kun nas dkris pa skyes nas mi sdug pa la sogs pa yid la byed pa'i stobs des bde bar gshegs pa pa [#]rnams spong bar byed pa kho na'o/_/de nyid kyi phyir 'di dag dbang du gyur pa nus pa nyams pa med par ma grub bo/_/'di dag bdag med pa mthong ba dang 'gal na yang de nyid kyi phyir rnam par gzhag ste/_
[\[300a.7\]]de mngon du phyogs na 'grib pa'i phyir ro/_/gang dag gang nye bar blangs pa las 'grib pa'i chos can de dag ni de shin tu 'phel ba [#]med par rgyun 'chad pa'i chos can du 'gyur ba yin te/_ji ltar chu la sogs pa 'phel ba na me 'bar ba bzhin no/_/nyes pa rnams kyang bdag med pa'i shes pa nye bar blangs
[\[300b\]]
[\[300b.1\]]pa las 'grib pa'i chos can yin pa'i phyir de shin tu 'phel ba na ji ltar gnas pa rnyed par 'gyur/_de bas na gtan tshigs ma nges pa ma yin no/_/mthun pa'i phyogs la yod pa'i phyir 'gal ba nyid kyang ma yin no/_/de ltar nyon mongs pa'i sgrib pa spangs par bsgrubs nas shes bya'i sgrib pa spang bar [#]bsgrub
[\[300b.2\]]par bya ba'i phyir/_khyad par mngon sum byas pa'i phyir/_/zhes bya ba smos te/_mngon sum du byas pa ni mngon sum du byed pa'o/_/gang zhe na/_bdag med par [#]zhes bya bar go ste/_skabs su bab pa'i phyir ro/_/de'i khyad par ni rnam pa mang du thabs mong [#]pos dus mang po rnam pa [#]thams cad kyis te/_de
[\[300b.3\]]dang de'i mi mthun pa'i phyogs la yon tan dang skyon dang [#]shin tu gsal bar 'gyur ba'o/_/de nyid kyi phyir nyan thos la sogs pa bdag med pa mthong na yang thams cad mkhyen pa nyid ma yin te/_rnam pa de lta bu phyis goms pa'i khyad par med pas shes bya'i sgrib pa ma spangs pa'i phyir ro/_/sbyor ba ni gang
[\[300b.4\]]zhig gus pas rgyun ma chad pa'i dus ring po'i khyad par gyis goms [#]pa de ni gzung [#]bar bya ba thag ring du 'jug pa bzhin du snang ba'i shes pa 'bras bu can yin te/_'di lta ste dper na 'dod pas gdungs pa 'dod pa goms par byed pa bzhin no/_/rnam pa thams cad kyi [#]chos thams cad la yod pa'i bdag med
[\[300b.5\]]pa bsgom [#]pa'i snying rje can yang ji skad du bshad pa'i khyad par gsum dang ldan pa yin no zhes bya ba ni rang bzhin gyi gtan tshigs so/_/gtan tshigs ma grub pa yang ma yin te/_snying rje can ni don du gnyer ba nyid kyis de ltar 'jug pa srid do zhes bsgrubs zin pa'i phyir ro/_/ma nges pa nyid kyang ma yin te/_
[\[300b.6\]]gang gi phyir chos thams cad la yod pa'i bdag med pa la dmigs pa'i yid kyi rnam par shes pa ni chos can yin la/_ji skad du bshad pa'i khyad par gsum dang ldan pa'i goms [#]pa dang 'brel pa'i rgyus gsal bar snang ba nyid ni bsgrub par bya ba yin te/_bsgrub par bya ba'i chos 'dis ji skad du bshad
[\[300b.7\]]pa'i sgrub par byed pa'i chos la khyab ba grub te[#]/_gsal bar snang ba nyid ni rgyun gzhan la mi ltos pa'i phyir ro/_/de lta yin dang shugs las thams cad mkhyen pa nyid kyis khyab pa grub pa yin te[#]/_gang gi phyir dngos po thams cad la yod pa'i bdag med pa la sogs pa'i yid kyi chos can la gsal
[\[301a\]]
[\[301a.1\]]bar snang [#]gang yin pa de nyid 'di'i thams cad mkhyen pa yin gyi gzhan ni ma yin te/_'di ltar bsgom pa la bsgom par bya ba'i dngos po'i gsal bar snang ba nyid kyis spyir khyab pa grub pa na shugs kyis thams cad mkhyen pa nyid kyis kyang [#]khyab par grub pa yin te/_ji skad du bshad
[\[301a.2\]]pa'i chos can las gzhan la gsal bar snang ba nyid mi srid pa'i phyir ro/_/'dis ni 'dir yod par sgrub pa la skyon smras pa gang yin pa de dag gsal [#]ba yin te/_thams cad mkhyen pa yod par [#]bsgrub pa'i phyir dang rab tu grags pa'i chos can yid [#]la gsal bar snang ba nyid bsgrub par bya ba yin
[\[301a.3\]]pa'i phyir dang /_de ltar rnam pa 'dis bsgrub [#]pa'i phyir dang /_khyad par mngon sum du byas pa'i phyir dang /_lus ngag yid gsum dang mi mthun pa'i mtshan nyid kyis khyab pa'i bag chags rnams spangs pa sgrib pa gnyis spang bar [#]grub po/_/de'i phyir sgrib pa thams cad las rnam par grol bas thams cad
[\[301a.4\]]mkhyen pa nyid [#]grub bo/_/gal te 'di snyam du spyir grub kyang bde bar gshegs pa ni ma grub po snyam du sems na/_'di yang /_bde bar [#]gshegs pa [#]nyid du 'dod/_/ces bya ba la sogs pa smos te/_ji skad du bshad pa'i thams cad mkhyen pa nyid 'di bde bar gshegs pa kho na yin par grub par 'dod de/_ser
[\[301a.5\]]skya la sogs pa ni ma yin no/_/ci'i phyir zhe na/_thog mar bdag med gsung phyir ro/_/de skad du bstan pa yin te/_gang gi [#]phung po la sogs pa bstan pa'i don du dngos por [#]thams cad kyi rnam pa thams cad [#]thog mar dngos po bdag med pa 'di yang sgrogs par grub pa'i skyes bu'i khyad par de nyid dang por chos
[\[301a.6\]]thams cad kyi sna tshogs pa'i rab tu byed pa'i [#]bdag med pa sgrogs pa'i 'bras bu'i gtan tshigs las kho bo cag gis bde bar gshegs pa zhes brjod do/_/de'i nye bar bstan pa 'dis blang ba dang dor ba'i de kho na nyid thabs dang bcas pa bstan pa ma lus pa'i ye shes bsgrub par bya ba yin te/_ye shes de dang
[\[301a.7\]]ldan pa'i phyir dang /_'di thams cad mkhyen pa dang tshad mar grub pa yin pas des gsungs pa bsgrub par 'dod pa rnams kyis bsgrub par bya ba'i phyir rab tu sbyar ba yin gyi srin bu'i grangs la sogs pa mkhyen pas ni ma yin no/_/'on kyang srin bu'i grangs la sogs pa la yang de'i ye shes srid par sgrub par
[\[301b\]]
[\[301b.1\]]bya ba yin gyi/_de kho na nyid bstan pa ma lus pa mkhyen pa ni gtso bor yin te/_'di ltar gsung rab la theg pa gsum gyi yul can bstan na yang sdug bsngal la sogs pa'i mtshan nyid kyi bden pa bstan pa ni tshig gcig yin pa'i phyir dang /_thabs sna tshogs kyis bden pa bzhi gsal bar mdzad
[\[301b.2\]]pa'i phyir dang /_tshad mas mi slu ba'i bdag med ston pa pos bdag med pa'i de kho na nyid kyi [#]ye shes gang la grub pa'i ston pa po de nyid snga ma dang phyi ma'i 'gal ba ston pas cha shas la yang ye shes kyis 'di'i ma lus pa'i ye shes rjes su dpag par bya ba yin te/_rnam pa thams cad mi shes pa ston
[\[301b.3\]]pa'i nus pa med pa'i mtshan nyid ma lus pa spangs pa'i phyir ro/_/skyon dang yon tan gyi rnam pa thams cad mi shes pa dang de ston pa la mi mkhas pa ni de ltar ston par byed pa ma yin no/_/rig byed las mkhyen nas ston par mdzad do zhes kyang rigs pa ma yin te/_de ni skyes bus byas pa nyid du
[\[301b.4\]]bsgrubs [#]zin pa'i phyir ro snyam du bsams pa yin no/_/des na bcom ldan 'das ni ye shes khyad par du 'phags pa dang ldan pa'i phyir mu stegs byed mtha' dag gi spyi bor bzhugs so zhes bya bar grub bo/_/de nyid kyi phyir ji skad du bshad pa'i ye shes khyad par du 'phags pa dang ldan pa'i
[\[301b.5\]]bcom ldan 'das dang lhan cig gzhan dang mtshungs pa ma yin no zhes bstan pa'i phyir/_tshad mas mi slu ba'i zhes bya ba la sogs pa smos te/_gang gi phyir 'di dag shes pa khyad par du 'phags pa dang ldan pa nyid du sgrub par byed pa'i gtan tshigs [#]'ga' yang yod pa ma yin te/_gtan tshigs
[\[301b.6\]]su 'gyur ba ni tshig_/ces bya ba'i 'bras bu nyid [#]gtan tshigs su 'gyur la/_de yang 'di dag ni tshad ma dang 'gal ba'i don ston par byed pa'i phyir ji ltar 'di las de dag shes pa khyad du 'phags pa nyid du rtogs par 'gyur ro[#]/_/bde bar gshegs pa'i gsung yang tshad ma dang 'gal ba yin no zhe na/_
[\[301b.7\]]'brel pa dang ni rjes mthun thabs/_zhes bya ba la sogs pa smos te/_'brel pa ni tshig [#]rnams don gcig [#]la sdud pas phan tshun 'brel pa yin gyi se'u bcu la sogs pa'i ngag bzhin du ma 'brel pa [#]ma yin no/_/rjes mthun ni sgrub par nus pa nyid kyi [#]bdag med pa bsgom pa la sogs pa'i mtshan
[\[302a\]]
[\[302a.1\]]nyid kyi thabs nye bar bstan pa gang la yod pa de la de skad ces pa'o[#]/_/dug zhi bar bya ba'i phyir 'jog po'i gtsug gi rgyan gyi [#]man ngag bzhin du thabs des sgrub par mi [#]nus pa ni ma yin no/_/skyes bu'i don ni mngon par mtho ba dang nges par legs pa'i mtshan nyid de/_de rjod [#]par byed pa yin
[\[302a.2\]]gyi bya rog gi so brtags [#]pa bzhin du skyes bu'i don gyi 'bras bu med pa can ni ma yin no/_/'on te 'di thams cad ser skya la sogs pa'i tshig dag la yang yod pa ma yin nam zhe na/_mthong don zhes bya ba la sogs pa smos te/_mthong ba ni mngon sum dang rjes su dpag pa'i yul dang yul ma yin pa nyid du
[\[302a.3\]]mngon par 'dod pa'i tshad ma gnyis kyis ni mngon sum dang rjes su dpag pa gnyis so/_/gnod pa med pa ni ji ltar bstan pa'i don de ltar yod pa'i phyir te[#]/_'di ltar mngon pa [#]la sogs pa dang /_bde ba dang /_sdug bsngal ba dang /_mtshan mar 'dzin pa dang /_'dod chags la sogs pa dang /_blo'i mtshan nyid
[\[302a.4\]]kyi phung po lnga po mngon sum nyid du mngon par 'dod pa ni rnam pa gzhan du mi srid pa [#]mngon sum ma yin pa nyid du mngon par 'dod pa rnams kyang mngon sum ma yin pa kho na yin te/_ji ltar gzhan gyi mngon sum du mngon par 'dod pa gzugs dang sgra la sogs pa la 'du ba'i bde ba la sogs pa rnams dang /_rdzas dang /_
[\[302a.5\]]las dang /_spyi dang ldan pa la sogs pa lta bu'o/_/de bzhin du dngos po'i stobs kyis zhugs pa'i rjes su dpag pa'i yul nyid [#]mngon par 'dod pa rnams de lta bu kho na yin te/_dper na 'phags pa'i bden pa bzhi lta bu'o/_/yul ma yin pa nyid du mngon par 'dod pa rnams kyang yul ma yin pa nyid kho
[\[302a.6\]]na'o/_/ji ltar gzhan gyi dngos po'i stobs kyis zhugs pa'i rjes su dpag pa'i yul nyid du mngon par 'dod pa bdag la sogs pa rnams lta bu'o/_/'ang gi sgras ni ma mthong ba la yang rnam par 'gyur ba ma yin no zhes bstan pa yin no/_/de ltar 'dod chags la sogs pa'i ngo bo dang chos ma yin
[\[302a.7\]]pa de [#]las byung bar bstan nas de spang bar bya ba'i phyir de'i rgyu bdag tu lta ba dang 'gal ba bdag med par lta ba nyid ga nyen por ston gyi ser skya la sogs pa'i bstan bcos bzhin du de'i rgyu dang mi 'gal ba khrus dang me'i sbyin sreg la sogs pa nye bar ston pa ni ma yin no/_/de nyid kyi phyir bcom ldan 'das kyis
[\[302b\]]
[\[302b.1\]]rnam par dag pa'i gser bzhin du 'di ni mkhas pa rnams kyis yongs su brtags nas gzung [#]bar bya'o zhes gsungs pa yin no zhes bya ba 'di bstan par bya ba'i phyir/_sreg dang zhes bya ba la sogs pa smos te/_ji ltar gser sbyangs pas dri ma med pa ste skyon dang bral ba yongs su rtogs na bsregs
[\[302b.2\]]pa la sogs pa rnams kyis mi 'gyur ba ltar/_bcom ldan 'das kyi [#]gsung rin po che yang bsregs pa dang 'dra bar mngon sum gyis dang /_bdar ba lta bur dngos po'i stobs kyis zhugs pa'i rjes su dpag pa dang /_bcad pa'i dpas [#]mtshon pa'i lung la ltos pa'i rjes su dpag pas kyang rnam
[\[302b.3\]]par 'gyur ba ma yin te/_des na rtogs pa sngon du btang [#]ba rnams rnam pa de lta bu'i lung nyid las 'jug par rigs kyi gzhan las ni ma yin no snyam du bsams pa yin no/_/'dir rin po che dang chos mtshungs par bstan pa'i phyir/_blo gros ngan pa'i zhes bya ba la sogs pa smos te/_blo ngan pa nyid ni mun pa yin
[\[302b.4\]]te/_long bar byed pas so/_/de 'joms pa ni 'jig pa ste/_de la rjes su mthun pa 'byung ba gang la yod pa de la de skad ces bya'o/_sdig can rnams kyis zhes bya ba ni bsod nams dang mi ldan pa rnams kyis so/_/'das ma thag tu gsal bar bshad/_/ces bya ba ni ji skad du bshad pa'i tshig ces bya ba'i 'bras
[\[302b.5\]]bu'i rtags las skyes pa'o/_/rgyal ba sangs rgyas sogs skyes bu/_/zhes bya ba la sogs pa la/_mu stegs can zhes bya ba la sogs pa smos te/_ji skad du bshad pa'i ye shes khyad par du 'phags pa dang ldan pa'i phyir bcom ldan 'das bdud [(]ba tul [,]btul [)]ba ni khyu mchog dang sdong ris la sogs pa las khyad par
[\[302b.6\]]du grub pa na yang bden par smra ba khyed cag gi [#]khyad par bzung ba ma yin no zhes brjod par mi rigs so zhes bya ba ni spyi'i don te[#]/_'di snyam du rtsis la sogs pa phyogs gcig gis don la mi slu ba'i phyir kho bo cag gis gnyi ga yang khyad par med par brjod pa yin no snyam du sems na/_yi ge'i phyi mo rig tsam gyis/_/
[\[302b.7\]]zhes bya ba la sogs pa smos te/_yi ge'i phyi mo ni grub pa'i dngos po'i 'bras bu can no/_/gtan tshigs gang gis gcig nyid la/_/zhes bya ba la sogs pa la/_des na gtan tshigs gang zhig gis/_/zhes bya ba la sogs pa smos te/_des na zhes bya ba ni de'i phyir ro/_/de'i gtan tshigs dngos med phyir/_/
[\[303a\]]
[\[303a.1\]]zhes bya ba ni gal te/_phyin ci ma log pa'i don can don thams cad [#]khyab pa'i 'gyur ba smra ba la sogs pa rnams ston pa po yin pa'i phyir sgra tsam yod pa de lta na yang dngos po dang 'brel pa de'i gtan tshigs kyi dngos po gtan tshigs kyi don med pa'i phyir gtan tshigs kyis [#]'di ser skya la sogs pa
[\[303a.2\]]gzhan la yod pa ma yin no/_/dngos po kho na dngos po dang 'brel pa'i phyir dngos po go bar byed pa yin gyi sgra tsam ni ma yin no/_/rgyal ba kun mkhyen du sgrub [#]la/_/zhes bya ba la sogs pa la/_rgyal ba kun mkhyen zhes bya ba la sogs pa smos te/_ma khros pa zhes bya ba ni khro ba dang bral te de dag ni rtse [#]ba kho nas
[\[303a.3\]]gzhan rjes su gzung bar bya ba'i phyir 'jug pa'i phyir te/_khyed cag ltar sdang ba dang nga rgyal ba [#]la sogs pa ni ma yin no/_/de ltar zhes bya ba ni des nye bar bstan pa'i 'gyur ba smra ba la sogs pa sun phyung ba nyid du bstan pa'i phyir ro/_/de dag rnams kyi mi gnas pa'i/_/zhes bya ba la sogs pa la/_'brel pa
[\[303a.4\]]grub pa'i zhes bya ba la sogs pa smos te/_'brel pa grub pa'i zhes bya ba ni dngos po'i stobs kyis zhugs pas grub pa [#]de'i bdag nyid [#]de las byung ba'i mtshan nyid kyi [#]'brel pa zhes bya ba'i don to/_/gang zhig ces bya ba ni gang gi phyir ro/_/des na zhes bya ba ni de'i phyir ro/_/gang zhig shes bya gzhal
[\[303a.5\]]bya nyid/_/ces bya ba la sogs pa la/_rnam pa thams cad mkhyen pa nyid dang zhes bya ba la sogs pa smos te/_don gzhan sgrub [#]pas don gzhan dgag pa bsgrub par 'dod pas dngos sam brgyud pas 'gal ba nyid bsgrubs pa las 'gal ba rtogs par bya'i mi 'gal ba ni ma yin te/_de lta ma yin
[\[303a.6\]]pa gang yang rung ba zhig bsgrubs pas thams cad bkag par 'gyur ro/_/thams cad mkhyen pa ni zhes bya ba la sogs pa dag dang lhan cig dngos sam brgyud pas 'gal ba [#]'ga' yang yod pa ma yin te/_/'di ltar nges par dpyad pa na dngos po rnams kyi 'gal ba ni rnam pa gnyis kho nar gnas te/_dper na
[\[303a.7\]]dngos po dang dngos po med pa'am rim dang rim ma yin pa dag lta bur phan tshun spangs te gnas pa'i mtshan nyid dam/_rnam pa gcig tu na dper na me dang grang ba'i reg pa de [#]dag bzhin du lhan cig mi gnas pa'i mtshan nyid do/_/de la re zhig thams cad mkhyen pa nyid ni shes bya nyid la sogs pa dang lhan cig
[\[303b\]]
[\[303b.1\]]'gal ba dang po srid pa ma yin no zhes bstan pa'i phyir/_shes bya min sogs zhes bya ba la sogs pa smos te/_gang yongs su gcod pa gang rnam par bcad pa med na mi 'byung ba de dag kho na phan tshun 'gal [#]te gnas pa'i mtshan nyid [#]'gal ba zhes sngar bshad zin to/_/shes bya la sogs pa ni thams cad
[\[303b.2\]]mkhyen pa nyid rnam par bcad nas gnas pa yang ma yin no/_/'o na ci zhe na/_shes bya ma yin pa la sogs pa rnam par bcad nas so/_/'gal ba gnyis pa yang srid pa yang ma yin no zhes bstan pa'i phyir ro[#]/_/la lar thams cad mkhyen pa nyid/_ces bya ba la sogs pa smos te/_gang zhig rgyu ma
[\[303b.3\]]tshang ba med par 'byung ba na gang nye ba las mi 'byung ba med [#]de de dag kho na lhan cig mi gnas pa'i mtshan nyid kyi 'gal ba yin la/_gang gi phyir yod pa nyid la sogs pa yod pa na ldog pa zhes bya bar 'gyur ba thams cad mkhyen pa 'di sngar ma tshang ba med par 'jug par mthong ba yang ma yin no/_/ci'i phyir
[\[303b.4\]]mi 'jug ce na/_rang bzhin rang rig med pa na/_/zhes bya ba la sogs pa smos te/_gal te yod pa nyid dang shes bya nyid yod pa na thams cad mkhyen pa nyid ldog pa yin no zhes khyed kyi [#]khas len pa de lta na ni yod pa la sogs pa nye ba las sngar 'di'i med pa nyid dang rang rig pas kyang shes par bya ba ma yin pa nyid
[\[303b.5\]]ces khas blangs par 'gyur la/_de lta yin dang med pa nyid kyis rang bzhin med pa dang shes bya ma yin pa'i phyir rang rig pa ma yin pa na thams cad mkhyen pa 'di skye ba ste 'byung ba ma yin pa'i phyir de ji ltar sngar 'jug cing phyir ldog pa zhes bya bar 'gyur/_rang bzhin med pa'i skye ba srid pa ma yin la mi dmigs pa
[\[303b.6\]]la yod par rnam par gzhag pa'i rgyu mtshan yang med de/_dngos po yod pa rnam par gzhag pa'i rgyu mtshan ni shes pa ma [#]yin pa'i phyir ro/_/de lta bas na rang gi tshig dang 'gal ba yin no snyam du bsams pa yin no/_/gzhan yang gal te 'dis sngar 'jug par khas len na de'i tshe 'bad pa med par
[\[303b.7\]]thams cad mkhyen pa nyid du grub pa yin no/_/des na de spang bar rigs pa ma yin no/_/de lta ma yin na rang gi tshig dang 'gal bar 'gyur ro zhes bstan pa'i phyir/_de ltar sngar 'jug yod pa na/_/zhes bya ba la sogs pa smos te/_sngar 'jug pa'i thams cad mkhyen pa khas len na zhes lhag
[\[304a\]]
[\[304a.1\]]ma'o/_/yang ci ste/_shes bya [#]la sogs mi 'gal mod/_/de lta na yang thams cad mkhyen pa med par goms par byed pa [#]yin no snyam na/_'gal ba med pa bsgrubs pa yis/_/zhes bya ba la sogs [#]smos so/_/gal te yang thams cad mkhyen pa nyid shes bya nyid la sogs
[\[304a.2\]]pa mi 'gal na yang smra ba nyid dang ni 'gal [#]ba kho na ste/_brgyud nas de'i rgyu rnam par rtog pa dang thams cad mkhyen pa nyid lhan cig mi gnas pa'i phyir ro/_/'di ltar ma brtags ma dpyad par tshig tu mi smra'o zhes bya ba'i rigs pas tshig gi rgyu ni rnam par rtog [#]pa yin la/_rnam par rtog pa thams
[\[304a.3\]]cad brjod pa dang 'dra [#]ba nyid kyi [#]dngos po'i rang gi ngo bo 'dzin pa ma yin te/_de ni rtog pa med pa'i shes pa'i spyod yul yin pa'i phyir ro/_/de lta bas na rnam par rtog pa'i gnas skabs na dngos po'i rang gi ngo bo mi shes pa'i phyir thams cad mkhyen pa yod pa ma yin pas smra ba po 'di brjod par 'dod
[\[304a.4\]]pa'i thams cad mkhyen pa'i mtshan nyid las rgyu mi dmigs pas ldog pa nges so zhes grub pa'i phyir gtan tshigs ma nges pa yin no/_/smra bar brjod pa'i gtan tshigs 'di yang /_gang zhig shes bya gzhal bya nyid/_/dngos po yod nyid sogs zhes bya ba 'dir sogs kyi sgras 'phar ba kho na'o snyam
[\[304a.5\]]du gang sems pa 'di de 'dir sogs pa'i zhes bya ba la sogs pas dogs pa bsu nas 'dir yang thams cad mkhyen pa zhes bya ba la sogs pas lan 'debs par byed de/_/kha cig ni bcom ldan 'das rnam par rtog pa mngon sum [#]du gyur pa nyid kyis smra ba yin no zhes khas len pa[#]/_gzhan dag ni
[\[304a.6\]]bcom ldan 'das kyi [#]gsung 'jug pa ni rnam par rtog pa med na yang thams cad mkhyen pa zhes [#]sngon gyi smon lam gyi dbang gis so zhes rjod [#]par byed do/_/de la gzhung lugs dang po la gal te rnam par [#]rtog pa'i gnas skabs su thams cad mkhyen pa nyid ma yin par sgrub par byed na de'i tshe grub pa la [#]sgrub
[\[304a.7\]]pa nyid de/_de dag gis de'i gnas skabs na bcom ldan 'das thams cad mkhyen pa ma yin par 'dod pa kho na'o/_/ci ste rtog pa med pa'i gnas skabs na thams cad mkhyen pa ma yin par sgrub par 'dod na de'i tshe gtan tshigs ma grub pa nyid yin te/_de'i tshe kun nas slong par byed pa'i rnam par rtog pa med
[\[304b\]]
[\[304b.1\]]pa'i phyir gnas skabs de ni tshig 'jug pa ma yin no/_/gal te rnam par rtog [#]pa'i gnas skabs na thams cad mkhyen pa ma yin par smra ba'i phyir tshad ma ma yin pa nyid du 'gyur ba ma yin nam zhes dogs pa bsu nas/_de lta yin na'ang de la ni/_/zhes bya ba la sogs pa smos te/_gal te de'i gnas skabs
[\[304b.2\]]na thams cad mkhyen pa ma yin pa de lta na yang 'di thams cad mkhyen pa ma yin pas byas par mi 'gyur ro/_/gang las she na/_'di thams cad mkhyen pa nyid kyis 'phangs pa'i phyir ro/_/de nyid kyi phyir de ni thams cad mkhyen pa'i ye shes kyi stobs kyis 'byung ba'i rnam par rtog pas kun nas bslang ba'i phyir
[\[304b.3\]]rgyud [#]nas dngos po dang 'brel pas rjes su dpag pa'i rnam par rtog pa bzhin du tshad ma nyid du 'gyur ba yang yin no/_/'di nyid la dper brjod pa 'chad pa ni/_'ga' zhig dro ba nyams [#]myong na/_/zhes bya ba la sogs pa smos te[#]/_de don myong ba las byung phyir/_/zhes bya ba ni dro ba de'i don nyams su myong ba'i
[\[304b.4\]]phyir brgyud nas rnam par rtog pa byung ba zhes bya ba'i don to/_/de las zhes bya ba ni dro ba nyams su myong ba'i tshig las so/_/'di snyam du gal te thams cad mkhyen pa la rnam par rtog pa'i shes pa yod na de'i tshe 'khrul par 'gyur ro[#]/_/rnam par rtog pa ni rang bzhin gyis rang gi snang ba don med pa la don du zhen
[\[304b.5\]]nas 'jug pas 'khrul pa'i phyir ro snyam du sems na/_de ni yod pa ma yin te/_/gal te sgro btags pa de dang de kho na nyid kyi bdag nyid [#]ngo bo rnam par phye nas mi shes pa yin na de'i tshe 'khrul par 'gyur na/_'di ltar rnam par rtog pa'i yul sgro btags pa ni sgro btags pa'i bdag nyid kho nar nges la/_phyi rol
[\[304b.6\]]gyi dngos po rnam par rtog pa med pa'i shes pa'i spyod yul gyi de kho na nyid kyi [#]logs shig tu de kho na nyid kyi bdag nyid du gzigs pa na ji ltar phyin ci log ces bya/_gal te phyin ci log ma yin na [#]ji ltar rnam par rtog pa'i gnas skabs na sgro 'dogs par byed ce na ma yin te/_sgra 'jug pa'i thabs mkhyen pa'i
[\[304b.7\]]phyir ro/_/gang gi sgro btags pa'i rnam par rtog [#]pa las ma gtogs pa gzhan sgra kun nas slod par byed pa ma [#]mthong ba la sgro btags pa las gzhan sgra'i don yang mi [#]dmigs so/_/de bas na sgra 'jug pa'i thabs [#]mkhyen pa 'gro ba la thugs brtse bas de kho na nyid ji lta ba bzhin du thugs su chud
[\[305a\]]
[\[305a.1\]]pa gzhan la ma bstan par bzhugs pa mi spyod pa na de bstan par bzhed nas sgra 'jug pa'i thabs sgro btags pa'i rnam par rtog pa dang sgro gdags par bya ba'i brjod bya dgod par mdzad pa yin no/_/'di yang phyir rgol ba bgags [#]par byas nas len [#]'debs par 'gyur te/_kho bo
[\[305a.2\]]cag gis ni 'dir skabs su bab pa'i phyir brjod pa yin no/_/de nyid kyi phyir smra ba'i phyir 'dod chags dang ldan pa nyid rjes su dpog pa yang rigs pa ma yin te/_rnam pa gzhan du yang tshig 'jug pa srid pa'i phyir ro/_/gang gi phyir g.yo ba dang brjod pa la sogs pa ni 'dod chags la sogs pa kho na'i
[\[305a.3\]]'bras bu ma yin te/_brjod par 'dod pa spyi'i rgyu can yin pa'i phyir ro/_/brjod par 'dod pa nyid de yang snying rjes 'dod chags dang bral ba la yang srid pa'i phyir 'khrul pa yin no/_/snying rje de nyid 'dod chags yin no zhe na/_mi byed pa ni cung zad mi 'dod par 'gyur ba ni ma yin gyi/_'on kyang rtag pa dang
[\[305a.4\]]bde ba dang bdag dang bdag gir lta bas 'phangs pa zad [#]pa dang bcas pa'i dngos po'i yul can gyi sems kyi mngon par zhen pa'i [#]'dod chags yin par brjod la/_de la sngon du 'gro ba can gyi bdag dang bdag gi la gnod pa la sdang ba ni zhe sdang ngo /_/bdag dang bdag gir 'dzin pa ni gti mug go/_/snying rje ni de lta
[\[305a.5\]]bu ma yin te/_de ni bdag tu 'dzin pa med pa yang sdug bsngal gyi khyad par mthong ba tsam gyis goms pa'i stobs kho na las skye ba'i [#]phyir ro/_/'di ltar bstan bcos las 'dod chags dang bral ba rnams la chos la sogs pa la dmigs pa'i byams pa la sogs pa 'byung [#]bar bshad do/_/'di snyam du
[\[305a.6\]]thams cad kyi yul can gyi shes pa mngon du [#]phyogs pa tsam gyis [#]sgrub par byed na de'i tshe grub pa la sgrub par 'gyur te/_'di ltar dngos po mtha' dag gi de kho na nyid shes pa'i nus pa nyid sgrub par 'dod de/_des na grub [#]pa la sgrub pa ma yin la/_gtan tshigs ma grub pa nyid kyang ma yin te/_tshig tsam gyi nus
[\[305a.7\]]pa gtan tshigs nyid du brjod par 'dod pa'i phyir ro snyam du sems na/_/dngos po mtha' dag shes pa yi[#]/_/zhes bya ba la sogs pa smos te/_phyogs gnyi ga la yang gtan tshigs bsgrub par bya ba las bzlog pa la gnod pa can gyi tshad ma med pa'i phyir/_bzlog pa [#]the tshom za ba nyid kyis gtan tshigs ma
[\[305b\]]
[\[305b.1\]]nges pa yin no/_/gang gi ltar na rnam par rtog par mi byed na yang bcom ldan 'das kyi [#]gsung 'jug pa yin no zhes bya ba'i phyogs de la/_'khor lo bskor ba zhes bya ba la sogs pa smos te/_'di ltar 'khor lo dbyig [#]pas bskor ba'i bya ba dang bral nas [#]yang snga ma'i shugs kyi dbang gis [#]'khor ba de ltar bcom
[\[305b.2\]]ldan 'das la rtog pa mtha' dag spangs pa'i shes pa can du gnas na'ang sngon gyi bsod nams dang ye shes kyi tshogs kyi shugs kyi dbang gis bstan pa 'jug pa nyid yin no/_/blo bzang ni bde bar gshegs [#]pa'o/_/rnam par shes pa tsam du smra ba kha cig gis khas len pa de la ma grub pa nyid kyi [#]gtan tshigs kyi skyon
[\[305b.3\]]gsal la [#]rab tu nges pa nyid yin no/_/'di snyam du gzhung 'di la thams cad rang gi ngo bo snang ba nyams su myong ba tsam yin pa'i phyir don dam par smra ba 'ga' zhig kyang yod pa ma yin gyi/_'on kyang mngon par zhen pa'i dbang gis gzhan la mi smra ba na yang de lta bur snang ba'i shes pa skyes pa la bdag po'i rkyen
[\[305b.4\]]gyi [#]ngo bos gnas pa na 'jig rten smra ba nyid mngon par zhen la/_'jig rten pas rtogs pa'i mngon par zhen pa'i smra ba po de nyid gtan tshigs su 'dod do/_/'di ltar grub pa'i mtha' la grags pa'i gtan tshigs sam chos can byed pa ni ma yin no/_/'o na ci zhe na/_'jig rten grags pa kho na yin pa [#]des na
[\[305b.5\]]gtan tshigs ma grub pa ma yin no snyam du sems pa'i dogs pa bsu nas/_gang yang 'jig rten gyi zhes bya ba la sogs pa smos te/_'dir yang snga ma bzhin du mi mthun pa'i phyogs las ldog pa la the tshom za ba'i phyir/_gtan tshigs ma nges pa yin no/_/'on te zhes bya ba la sogs pas gzhan
[\[305b.6\]]gyi 'dir rnam par shes par smra ba'i tshul ma grub pa smras pa gang yin pa de sun 'byin pa yin te/_'di snyam du sems te/_gnyi ga la nges par brjod pa gang yin pa de kho na sgrub [#]pa'am sun 'byin pa yin gyi/_gang yang rung ba la ma grub pa'am the tshom za ba srid pa ni ma yin te/_de yang sgrub par byed pa ltos pa'i
[\[305b.7\]]phyir ro zhes bya ba'i rigs pas so/_/tshad mas mi mthad pa'i [#]rnam par shes pa smra ba'i gzhung de la ji ltar ma grub par ston/_rang gi 'dod pa tsam gyis grub pa dang ma grub pa yongs su brtags pa la sun 'byin pa ni ma yin no/_/'on ci zhe na/_tshad ma'i stobs kyis bsgrub pa'i grub pa dang ma grub pa
[\[306a\]]
[\[306a.1\]]dag las ma yin no/_/rnam par shes pa'i tshul ni tshad ma'i stobs las grub pa ma yin te/_'di rgyas par bstan [#]zin pa'i phyir ro snyam du sems na/_brjod pa zhes bya ba la sogs pas len [#]'debs par byed do/_/'di la rnam par rtog pa gnyis te/_res 'ga' smra ba nyid rang dbang
[\[306a.2\]]du bsgrub par 'dod pa yin nam/_thal bsgrub par byed pa yin grang /_de la phyogs dang po la rten khyad par gyis ma grub pa'i phyir gtan tshigs gzhi ma grub pa yin no/_/ci ste rten spyir brjod par 'dod pa de lta na yang ji srid du phyir rgol ba la smra ba nyid tshad mas ma bsgrubs pa de srid du the tshom za ba'i ma grub pa yin te/_
[\[306a.3\]]gnyi ga la nges par brjod pa gang yin pa de kho na bsgrub pa yin no zhes bya ba'i rigs pas so/_/'di zhes bya ba ni smra ba nyid do/_/de bas na nyes pa 'dir 'gyur du 'ong bas khyod kyis thal bar [#]bsgrub pa khas blang bar [#]bya dgos la/_thal ba sgrub pa de la yang ma brtags na nyams dga' ba nyid kyi [#]lung tsam las gzhan
[\[306a.4\]]la rab tu grags pa'i chos de nyid phan tshun 'gal bar bstan pa'i phyir/_sgrub par byed pa nyid du gsal bar bya ba yin gyi/_/'di tshad mas bsgrub par bya ba ni ma [#]yin te/_dgos pa med pa'i phyir ro/_/gzhan yang smra ba nyid lung tsam gyis grub pa yang ma yin pa'i phyir/_gnyi ga la yang gtan tshigs ma grub pa
[\[306a.5\]]nyid yin no/_/de ltar zhes bya ba la sogs pas mjug sdud pa ni gzhan gyis smras pa las bzlog pa'i don du gsungs pa yin no/_/de ni su zhig rtogs [#]mi byed/_/ces bya ba ni srid pa [#]nyid du zhes bya ba lhag ma'o/_/gang gi phyir gnod par byed pa mi dmigs pa nyid kyi phyir de'i srid pa nyid grub pa yin no snyam du
[\[306a.6\]]bsams pa yin no/_/re zhig 'di zhog rig byed smra ba'i mthar gnas pa'i rigs pa ngan pa gang yin pa de mdzes pa [#]ma yin no zhes bya ba 'di ngo mtshar med kyi/_'on kyang khyed kyis brjod pa'i rigs pa bzang po yang rten gyi rkyen [#]gyis mdzes pa ma yin no/_/ji ltar zhe na/_du ba me la mi 'khrul pa/_/zhes bya ba la
[\[306a.7\]]sogs pa smos te/_du ba ni me dang 'brel par skye ba nyid kyis de la mi 'khrul pa nyid du gnag rdzi'i bar du shin tu grags pa nyid la/_de yang khyed kyis 'gro ba thams cad dngos po nyid la sogs pas don dam par gcig nyid du brjod pa na me la mi 'khrul pa nyid du bstan par mi nus te/_khyed kyi lugs kyis
[\[306b\]]
[\[306b.1\]]dngos po'i ngo bo nyid kyis don dam par du ba chu la yang 'jug pa'i phyir ro/_/'di snyam du chu de la yang du ba bzhin du dngos po'i ngo bo nyid kyis me yang yod pa'i phyir 'khrul pa med pa nyid do snyam du sems na/_de la yang ni me yod na/_/zhes bya ba la sogs pa smos te/_de la yang ni chu'o/_/gal te de'i bdag nyid kyi [#]me
[\[306b.2\]]yod par khas len par byed na de'i tshe me bsgrub par bya ba [#]chu la sogs pa mi mthun pa'i phyogs su mi 'gyur ro/_/de lta yin dang mi mthun pa'i phyogs med pa'i phyir du ba la sogs pa'i rtags mi mthun pa'i phyogs las bzlog pa ci la brten pa yin/_gal te don dam par chu la mi gnas so zhes bya bar grub na
[\[306b.3\]]ci'i phyir de'i ngo bor dmigs pa dang btso ba dang bsreg pa la sogs pa'i mtshan nyid kyi [#]'bras bur snang ba'i rnam par rig pa 'byung bar mi 'gyur/_gal te mi 'dra ba yang yod do zhe na/_bdag gi dngos po mi 'dra na'ang /_/zhes bya ba la sogs pa smos te/_'di sangs [#]rgyas par smra ba brtag [#]par dpyad zin pa'i
[\[306b.4\]]phyir/_re zhig 'di ni gzhag go/_/gang gis tshad ma gcig gis ni/_/zhes bya ba la sogs pa gang smras pa de la/_dngos po mtha' dag ces bya ba la sogs pa smos te/_gal te mig la sogs pa'i blo la don thams cad yongs su shes par khas len par 'gyur na de'i tshe ji skad du bshad pa'i skyon du
[\[306b.5\]]thal bar 'gyur te/_'di ltar dngos po mtha' dag la yod pa'i mi rtag pa la sogs pas mtshan nyid kyi de kho na nyid ma lus pa goms par rab kyi mtha' las byung ba'i yid kyi rnam par shes pa don thams cad kyi spyod yul can gyi [#]gsal bar snang ba dang /_mi slu ba nyid dag gi phyir mngon sum nyid du khas
[\[306b.6\]]blangs pas cig car dngos po thams cad 'dzin pa'i phyir thams cad mkhyen par 'dod kyi/_mig la sogs pa'i blo [#]ni ma yin no/_/yid kyi rnam par shes pa don thams cad kyi yul can nyid [#]du grub pa ma yin no zhes brjod par rigs pa ma yin te/_/gang gi phyir khyod kyang dran pa'i shes pa gzugs dang sgra la
[\[306b.7\]]sogs pa [#]yul can du brjod pa yin la de yang yid kyi rnam par shes pa kho na'o/_/rmi lam na yang gzugs la sogs pa snang ba shin tu grags pa nyid kyi phyir 'di bsnyon [#]par bya bar mi nus so/_/des na khyad par du 'phags pa ni rang gi don mi spong ba nyid du 'dod pa'i phyir kho bo cung zad mi 'dod par 'gyur ba ni
[\[307a\]]
[\[307a.1\]]med do/_/rnam par shes par [#]smra ba dag gi ltar na dbang po'i blos thams cad mkhyen par 'dod pa de'i ltar na yang nyes pa med do/_/gnas ngan len gyi bag chags spangs pa na blo thams cad la 'jug pa nyid kyis khyab bdag nyid du 'dod pa'i phyir ro/_/blo rnams kyi nges pa'i
[\[307a.2\]]rgyu ni gnas ngan len gyi bag chags kho na yin te/_de spangs pa na de [#]dag gi nges pa'i don gyi yul can nyid du gal 'gyur snyam du sems na/_yang na rnam dag ces bya ba la sogs pa smos te/_rgyu tha dad pas dngos po rnams kyi rang bzhin tha dad par nges pa'i phyir dngos po la lar 'ga'
[\[307a.3\]]zhig gi tshe mthong ba thams cad du thams cad kyi tshe de lta bu'i ngo bor nges pa ni ma yin te/_la la dag skyu ru ra'i 'bras bu chung bar dmigs zhes [#]te/_de tsam gyis yul thams cad du rgyu'i bye brag srid na [#]de lta bu nyid du rtogs [#]pa dang ldan pas ma mthong ba [#]tsam gyis de lta bu'i rnam pas gzung [#]bar rigs pa ma yin te/_
[\[307a.4\]]des na rnal 'byor goms pa'i khyad par gyi mig thur gyis phye ba'i mig can 'ga' zhig gis don thams cad mthong ba yin no zhes bya ba la 'gal ba med do/_/gang gi rigs can tshad ma yis/_/zhes bya ba la/_gang la [#]dus gsum zhes bya ba la sogs pa smos te/_de bzhin du nus pa nges pa zhes bya ba ni 'dod
[\[307a.5\]]pa'i ngo bos de [#]dngos po thams cad [#]snang ba'i nus pa nges pa yin no zhes 'brel to/_/'di 'dra ba de brjod na mdzes she na/_gang gi rigs can zhes bya ba la sogs pa smos te/_'di snyam du kho bo cag mngon sum gyis shes nas de ltar dus gzhan du yang 'gyur [#]zhes de smra ba ni ma yin no/_/'o na ci zhe na/_rjes su
[\[307a.6\]]dpag pa la ste/_tshad ma gang zhig gang gi rigs can gyi don 'dzin par mthong ba de ni dus gzhan du yang de ltar gyur pa de kho nar gyur pa yin te/_tshad ma nyid yin no snyam du sems na/_'dir smras pa[#]/_gzhan du 'gyur ba'i dogs pa yis/_/zhes bya ba la sogs pa smos te/_skyu ru ra la sogs pa bzhin
[\[307a.7\]]du rgyu'i khyad par gyis 'bras bu'i khyad par mthong ba'i phyir rigs mi mthun pa'i don 'dzin pa'i sgo nas rnam pa gzhan du yang 'jug pa srid pa'i phyir gtan tshigs ma nges pa yin no/_/gang la mi rnams shes rab dang /_/zhes bya ba la sogs pa la/_dbang po las 'das don shes pa/_/zhes bya ba la
[\[307b\]]
[\[307b.1\]]sogs pa smos te/_dbang po las 'das mthong bas min/_/zhes bya ba 'di [#]ma grub ste/_'di ltar lta bar byed pa la sogs pa'i rig [#]sngags kyi stobs kyis mkha' 'gro ma la sogs pa rnams kyis gzhan gyi sems shes pa dang /_byung [#]ba dang 'byung ba [#]'byung bar 'gyur ba'i dngos po shes par
[\[307b.2\]]dmigs pa kho na'o/_/sogs pa'i sgras ni gan d+ha ri la sogs pa bzung ste/_sna tshogs pa'i 'byung po dang gza' la sogs pas zin pa'i stobs las dbang po las 'das pa'i yongs su mthong ba'i phyir gzhan la [#]yang spang du med do/_/yang na 'khrul pa'i yul mthong ba ma yin mod de lta na yang
[\[307b.3\]]ma mthong ba tsam gyis thams cad mkhyen pa med par rigs pa ma yin te/_de med par te dbang po las 'das pa'i don mthong ba med par mi 'grub bo/_/skyes bu shes rab can ni zhes bya ba la sogs pa la/_/bshad pa'i rnams [#]pas zhes bya ba la sogs pa smos te/_bshad pa zhes bya ba ni
[\[307b.4\]]thos pa brtag par ro/_/'di nyid la 'thad pa 'chad pa ni/_ji ltar 'gro dang sbyor sogs kyi/_/zhes bya ba la sogs pa smos te/_ji ltar 'gro ba'i khyad par dang /_/mig sman la sogs pa'i mtshan nyid kyi sbyor ba'i khyad par gyis rna ba la sogs pa rang gi don la nus pa khyad par can du [#]gyur ba de bzhin du yid
[\[307b.5\]]kyi rgyu'i khyad par gyi [#]nus pa khyad par du 'gyur ro zhes bya ba srid pa yin no/_/de la 'gro ba'i khyad par gyis byas pa'i rna ba'i khyad par ni/_ji ltar bya skad de zhes bya ba la sogs pa'o/_/sbyor ba'i khyad par gyis byas pa yang 'chad pa ni/_de bzhin spas pa'i zhes bya ba la sogs pa ste/_grub pa'i
[\[307b.6\]]mig sman sogs can gyis/_/zhes bya ba ni mthong ba zhes bya ba dang sbyar te/_'di rgyu'am byed pa'i gsum pa yin no/_/de ltar 'gro ba'i khyad par gyis/_shes pa'i nus pa'i khyad par la rgyu'i dngos po bsgrubs nas dpe las byung ba'i don la sbyar ba'i phyir/_de ltar 'gro ba'i zhes bya ba la sogs
[\[307b.7\]]pa smos te/_rang gi skye ba'i rjes mthun phyir/_/zhes bya ba ni 'di dag gi shes pa ni 'og tu mthong ba 'jug gi steng du ni ma yin no zhes bya ba lta bu'o/_/bdag nyid ji lta ba bzhin du skye ba dang rjes su mthun pa'i ngo bos rgyal chen ris bzhi la sogs pa'i lha rnams kyang shes pa'i dngos po su [#]zhig
[\[308a\]]
[\[308a.1\]]gis zlog par byed/_sbyor bas byas pa'i khyad par yang sbyor ba ni/_rnal 'byor goms pa'i khyad par las/_/zhes bya ba la sogs pa smos te/_yang gal te ji skad du bshad pa'i 'gro ba dang sbyor ba la sogs pa'i rgyu mi srid par bstan nas khyad par du 'phags pa
[\[308a.2\]]'gegs par byed na [#]de'i tshe grub pa la sgrub pa yin no zhes bstan pa'i phyir na/_gal te sbyor 'gro dang sbyor sogs/_/zhes bya ba la sogs pa smos te/_rna bas rtogs bya'i sgra rnams la/_/zhes bya ba la sogs pa gang smras pa [#]de yang 'di nyid kyis bsal ba yin te/_ma mthong ba tsam gyis [#]rnam
[\[308a.3\]]pa de lta bu'i khyad par du 'phags pa dgag par mi nus pa yin no snyam du bsams pa yin no/_/de ltar bstan bcos dpyad pa la/_/zhes bya ba la sogs pa gang smras pa de la/_phyogs gcig rnam par shes pa'i phyir/_/zhes bya ba la sogs pa smos te/_gang gis khyed cag gis/_ji ltar bstan
[\[308a.4\]]bcos gzhan shes pa/_/de tsam gyis ni thob ma [#]yin/_/zhes brjod pa kho bo cag gis phyogs gcig shes pa tsam gyis dngos po ma lus pa yongs su shes par khas len par byed pa ni ma yin gyi/_'on kyang shes rab phul du gyur par dmigs pa'i phyir gzhan yang dbang po las 'das pa'i don
[\[308a.5\]]yongs su shes pas byas pa'i khyad par de las te goms pa las 'phel ba'i phyir te/_rab kyi mthar phyin pa'i khyad par thob pa'i phyir gyur pa [#]yin no zhes bya bar srid do/_/'di ni sngar grub zin kyang yang tshad ma byed pa na sbyor ba gang dang gang yid kyi [#]yon tan yin pa de dag ni goms pa phul du byung ba na rab kyi mthar
[\[308a.6\]]thug par 'jug par srid pa yin te/_dper na gtsang sbra can dang ro bsreg mkhan brtse ba med pa bzhin no/_/shes rab kyang yid kyi yon tan yin no zhes bya ba ni rang bzhin gyi gtan tshigs kyis [#]so/_/gtan tshigs ma nges pa yang ma yin te/_dngos po'i rang bzhin rtogs pa'i mtshan nyid can shes rab ni
[\[308a.7\]]don ma lus pa yongs su shes pa med par rab kyi mthar thug par 'jug pa srid pa ma yin no/_/khyad par ma grub pa nyid kyis gtan tshigs ma grub pa yang ma yin te/_goms pa'i khyad par srid pa ni rgyas par sngar bsgrubs [#]zin pa'i phyir ro/_/rab kyi mtha'i sgra ni phul du byung ba'i rnam grangs so/_/rnam
[\[308b\]]
[\[308b.1\]]pa gcig tu na gang dag rigs mtshungs pa snga ma'i sa bon las byung ba de dag ni legs par bya ba'i khyad par yod na shin tu 'phel ba'i chos dang ldan pa srid pa yin te/_dper na 'bru la sogs pa bzhin no/_/brtse ba dang shes rab la sogs pa yang ji skad du bshad pa'i chos dag dang ldan pa yin no zhes bya ba ni
[\[308b.2\]]rang bzhin gyi [#]gtan tshigs so/_/'di yang snga ma bzhin du ma grub pa dang ma nges pa ma yin no/_/blo ni shes rab bo/_/ji skad du bshad pa'i chos dang ldan pa ni/_rigs dang [#]mtshungs pa snga ma'i sa bon las 'jug pa zhes bya ba'i don to/_/rnam pa gcig tu na gang dag gnyen po'i phyogs nye ba na 'grib
[\[308b.3\]]pa'i [#]chos su 'jug pa de dag ni gnyen po'i phyogs shin tu 'phel ba na shin tu 'grib pa'i chos dang ldan pa srid pa yin te/_dper na gser gyi dri ma la sogs pa bzhin no/_/'dod chags la sogs pa yang bdag med pa'i mtshan nyid kyi gnyen po'i phyogs mngon sum du gyur ba na 'grib pa'i chos dang ldan
[\[308b.4\]]pa yin no zhes bya ba ni rang bzhin gyi gtan tshigs so/_/gtan tshigs ma grub pa ni ma yin te/_nyon mongs pa la sogs pa'i [#]bdag med pa'i shes pa dang lhan cig 'gal bar bsgrubs zin to/_/ma nges pa yang ma yin te/_/gnyen po'i phyogs shin tu 'phel ba ni mi mthun pa'i phyogs
[\[308b.5\]]gnas pa mi srid pa'i phyir te/_de lta ma yin na gang zhig rtsa ba nas 'don par mi nus pa de ji ltar cung zad 'grib par byed par [#]me stag gi phreng ba ches [#]gsal bar 'bar ba'i tshogs kyi nang du bcug pa'i rdo rje [#]ni yang 'grib pa nyams su myong ba ni ma yin no/_/mi mthun pa'i phyogs shin tu 'phel ba mi srid pa'i
[\[308b.6\]]phyir ma nges pa nyid kyang ma yin te/_sngar rgyas par shin tu 'phel bar bsgrubs [#]zin pa'i phyir ro/_/rnam pa gcig tu [#]na gang dag gnyen po'i phyogs nye ba na 'grib pa'i chos can yin pa de dag ni gtan nas rtsa ba nas 'byin nus pa'i gnyen po can yin [#]te/_dper na gser gyi dri ma la sogs pa bzhin no/_/
[\[308b.7\]]nyon mongs pa dang shes bya'i sgrib pa yang ji skad bshad pa'i chos dang ldan pa yin no zhes bya ba ni rang bzhin gyi gtan tshigs so/_/'dir yang snga ma bzhin du ma grub pa dang ma nges pa la sogs pa spang bar bya'o/_/sogs pa'i sgras ni las kyi sgrib pa la sogs pa gzung [#]ngo /_/rnam pa gcig tu na
[\[309a\]]
[\[309a.1\]]gang dag de kho na mthong ba la gegs byed pa de dag ni shin tu 'grib pa srid pa yin te/_dper na phyi rol gyi mtshan mo'i mun pa bzhin no/_/nyon mongs pa dang shes bya'i sgrib pa la sogs pa yang de kho na nyid mthong ba'i gegs byed pa yin no zhes bya ba ni rang bzhin gyi [#]gtan
[\[309a.2\]]tshigs so/_/'di ma nges pa yang ma yin no zhes bstan pa'i phyir/_de yang gzhan 'grib par zhes bya ba la sogs pa smos te/_de yang ni nang gi mun pa'o/_/yang na gang dag cig car ci zhig ltar byung ba rten brtan par 'jug pa'i khyad par 'gal ba'i rkyen med par 'jug par bya ba'i phyir/_yang
[\[309a.3\]]'chad pa la ltos pa de dag ni legs par bya ba'i khyad par du 'phags pa'i bye brag gis [#]rab kyi mthar thug par 'jug pa srid pa yin no[#]/_/dper na gser gyi rnam par dag pa la sogs pa bzhin no/_/shes rab dang brtse ba la sogs pa yang ji skad du bshad pa'i chos dang ldan no zhes bya ba ni rang bzhin gyi [#]gtan
[\[309a.4\]]tshigs so/_/mchongs dang chu yi dro ba yis/_/'di la 'khrul pa yod ma yin/_/zhes bya ba ni khyad par dang bcas pa yin pa'i phyir ro [#]snyam du bsams pa yin no/_/mchongs dang chu'i dro ba ni lan cig byas pa'i khyad par gang yang bya ba'i phyir 'bad pa la sogs pa la ltos pa med par 'jug pa ma [#]
[\[309a.5\]]yin la/_rten brtan pa rnams kyang ma yin no/_/yang na 'di la yang rigs mtshungs pa'i sa bon 'phel ba na [#]zhes bya ba'i khyad par la ltos pa'i phyir mchongs pas 'khrul pa yin no snyam du sems na/_/de ni mchongs pa nyid las min/_/zhes bya ba smos te/_mchongs pa de ni mchongs pa nyid las 'byung ba
[\[309a.6\]]ma yin no/_/'o na gang zhig yod na 'byung zhe na/_/stobs dang 'bad pa yod pa [#]na/_/zhes bya ba smos te/_stobs dang 'bad pa yod na mchongs pa yin gyi mchongs pa yod na [#]ni ma yin no/_/stobs dang 'bad pa de dag gi nus pa gnas pa nyid kyis mchongs pa yang gnas pa'i bdag nyid yin no snyam du [#]
[\[309a.7\]]bsams pa yin no/_/'di snyam du gal te/_stobs dang 'bad pa gnyis kho na las mchongs pa yin gyi mchongs pa las ni ma yin pa de lta na goms pa na skyes bu'i mchongs pa na ci 'dra bar goms pa las sngar yang 'gyur ro snyam du sems na/_nyes pa 'di ni med de/_sngar de'i lus bad kan la sogs
[\[309b\]]
[\[309b.1\]]pa mi mthun par byas pa'i phyir phyis bzhin du mchongs pa 'byung ba ma yin /phyis ni khyad kyi [#]'bad pas lus kyi mi mthun pa zad pa na mchongs pa'i [#]stobs ji lta ba bzhin du gnas pa yin no/_/'di gdon mi za bar de lta bu yin par shes par bya ste/_de lta ma yin te gal te mchongs pa nyid las mchongs
[\[309b.2\]]pa yin par 'gyur na de'i mchongs pa'i khyad par du gnas par mi 'gyur ro/_/rnam pa gcig tu na rgyu'i khyad par la gnas pa'i mchongs pa yang khyad par du 'phags par gnas pa nyid du grub pa'i phyir des 'khrul pa ma yin no zhes ston pa ni/_/yang na rab kyi mthar phyin pa/_/zhes bya ba la sogs pa ste/_
[\[309b.3\]]'di ltar mchongs pa ni ting nge 'dzin gyi mthu'i khyad par dang ldan pa'i phyir/_kho bo cag gis shin tu phul du byung bar 'dod pa nyid yin te/_dper na bcom ldan 'das la yid mgyogs zhes bya ba'i rdzu 'phrul mnga' bar bstan pa bzhin te/_gnas la yid bzhin du mgyogs par 'gyur te/_de nyid kyi
[\[309b.4\]]phyir de ni yid mgyogs zhes bya bar grags so/_/'di la gnod par byed pa'i tshad ma yod pa yang ma yin la/_ma mthong ba tsam gyis spang [#]bar rigs pa yang ma yin te/_ha cang thal bar 'gyur ba'i phyir ro/_/gzhan yang rten gyi bye brag gi [#]khyad par goms pa'i khyad par las 'gro ba [#]shin tu [#]
[\[309b.5\]]'phags pa mthong ba kho na yin la/_de las kyang bcom ldan 'das la [#]de lta bu'i 'gro ba srid pa yin no zhes bstan pa'i phyir/_ngang pa'i rgyal po'i zhes bya ba la sogs pa smos te/_dper na ngang pa'i rgyal po'i phru gu sngar rang gi tshad las kyang 'byung bar mi nus pa'i phyis goms pa cung zad yod
[\[309b.6\]]pa na gshog pa skyes pa rgya mtsho'i pha rol du mchong bar byed pa de bzhin du/_gzhan yang rten gyi bye brag gi khyad par goms pa'i khyad par las khyad par can gyi 'gro ba yang sgrub par byed do zhes bya bar srid pa yin no/_/gal te 'di gshog pa'i khyad par rnyed pa nyid kyi phyir yul thag ring por 'gro ba yin
[\[309b.7\]]gyi goms pa'i stobs kyis ni ma yin no zhe na/_bya'i phru gu gshog pa skyes na yang bab chol du 'phur [#]zhing 'gro bar mthong ba ni ma yin no/_/'o na ci zhe na/_/yal ga nas yal ga gzhan du 'gro ba rim gyis goms nas 'gro ba cung zad phyis dgos [#]pa spangs nas yul shin tu [#]thag ring por yang 'gro
[\[310a\]]
[\[310a.1\]]ba yin no/_/ji ltar sngar [#]nus pa med pa'i ngang ba la stsogs [#]pa la yang rten gyi khyad par rnyed pa na phyis 'gro ba'i khyad par grub pa de bzhin du/_bcom ldan 'das kyang byang chub sems dpa'i gnas skabs na [#]mi nus pa [#]na yang phyis ting nge 'dzin gyi khyad par brnyes pa'i phyir rten gyi khyad par
[\[310a.2\]]bsgrubs pas [#]de lta bu'i 'gro ba srid do zhes goms pas smos pa de ltar lhur mdzad pa dang ldan pa yin no/_/sbyor ba ni gang zhig rten gyi bye brag gi khyad par goms pa srid pa de ni shin tu ring du 'gro ba'i 'bras bu can du srid pa yin te/_dper na ngang po'i rgyal po'i phru gu bzhin no/_/mi rnams kyi goms
[\[310a.3\]]pa yang rten gyi bye brag gi khyad par can du srid pa yin no zhes bya ba ni rang bzhin gyi gtan tshigs so/_/des na/_mkha' la khru bcu'i bar du ni/_/zhes bya ba la sogs pa gang smras pa de yang bsal ba yin no zhes ston pa ni/_mkha' la khru bcu zhes bya ba la sogs pa'o/_/rten brtan pa ni zhes khyad
[\[310a.4\]]par [#]nye bar len pa'i phyir chu'i dro bas ma nges pa yin no zhes ston pa ni/_rten mi brtan pa zhes bya ba la sogs pa'o/_/'di snyam du shes rab la sogs pa yang rten brtan pa nyid du ji ltar grub snyam du sems na/_yid las byung ba'i zhes bya ba la sogs pa smos te/_de ni zhes bya ba ni sems kyi rgyud do/_/rten [#]
[\[310a.5\]]dang brtan [#]pas 'jug ces bya ba ni byang chub sems dpa'i mtshan nyid kyi rten te gzhi dang ldan pas 'jug go zhes bya ba'i don to/_/khyad par can gyi rten brjod par 'dod pa'i phyir ro/_/'di ltar 'jig rten pha rol bsgrubs zin pa'i phyir dang /_snying rje chen po'i bdag nyid du gyur ba'i byang chub sems dpa' rnams
[\[310a.6\]]'khor ba ji srid du sems can ma lus pa gdon par bya ba'i phyir gnas pas de la brtan [#]nas 'jug pa'i sems kyi rgyud ni rten shin tu brtan pa yin no/_/gang yang nyan thos la sogs pa'i rgyud la gnas pa de ni rten mi brtan pa yin te de dag ni ches myur bar mya ngan las 'da' ba'i phyir ro/_/brtse ba dman pa de
[\[310a.7\]]dag gnas par bya ba la 'bad pa med pa'i phyir ro snyam du bsams [#]pa yin no/_/gal te khyad par gnyis pa yang ji ltar grub ce na/_ji srid ces bya ba la sogs pa smos te/_'di nyid ji ltar 'grub ce na/_/de srid ches [#]rab ces bya ba la sogs pa smos te/_'di yang kho bo cag gis sngar bshad zin
[\[310b\]]
[\[310b.1\]]to/_/'di ni rang bzhin gyis [#]de kho na nyid mthong ba'i bdag nyid kyis shes rab la sogs pa ni sems kyi rang bzhin du gyur ba yin no zhes sngar bstan zin to/_/des na rang bzhin yin la de nyid kyis lan cig bskyed pa'i shes rab la sogs pa rang gi ngang gis 'jug par 'gyur ba'i phyir/_khyad par
[\[310b.2\]]gnyis pa yang grub pa yin no/_/rnam par shes pa de kho na nyid mthong ba'i bdag nyid du yang ji ltar grub ce na/_gal te sems ni gzhan rtogs pa'i[#]/_/zhes bya ba la sogs pa smos te/_re zhig na rang rig pa nyid kyi ngo bo ni sems kyi gtso bo yin no zhes gdon mi za bar rgol ba thams cad kyis khas
[\[310b.3\]]blang bar bya'o/_/de lta ma yin te gal te shes pa gzhan dang gzhan gyis rtogs par bya ba yin no zhes bya bar gyur na de'i tshe dmigs pa ma grub pa nyid kyis don rig par grub par mi 'gyur ro/_/de lta bas na sems kyi bdag nyid gsal ba'i ngo bo ni gtso bo yin la/_bdag nyid de yang de'i mi rtag pa la sogs
[\[310b.4\]]pa'i ngo bo yin pa'i phyir shugs kyis [#]sems de kho na mthong ba'i bdag nyid du grub bo snyam du bsams pa yin no/_/'di snyam du sems de kho na nyid mthong ba'i bdag nyid yin du chug mod/_de lta na yang dri ma spangs pa rnams kyang yang skye ba srid pa'i phyir ji skad du bshad pa'i gtan tshigs thams cad
[\[310b.5\]]ma nges pa nyid yin pa bzlog par dka'o snyam du sems pa'i dogs pa bsu nas/_de'i phyir sems ni zhes bya ba la sogs pa smos te/_lam gyi bdag nyid du gyur ba'i phyir sngar yang gang gi tshe 'dod chags la sogs pa'i dri ma glo bur ba nyid kyis stobs chung ba'i phyir lam zil gyis gnon par mi nus
[\[310b.6\]]pa de'i tshe lam bdag nyid du gyur pa yin pa ni ji ltar zil gyis gnon par 'gyur/_gzhan yang sems kyi yon tan de'i bdag nyid dang ldan pa ni gtsang sbra mkhan [#]dang ro sreg mkhan gyi brtse ba med pa bzhin du 'bad pa med par spang bar nus pa ma yin la/_yon tan dang ldan pa'i dngos po la mthong ba
[\[310b.7\]]spang bar bya ba'i phyir 'bad pa srid pa yang ma yin no/_/ci'i phyir zhe na/_yon tan mthong ba'i phyir ro/_/'di yang sngar bstan pa yin no/_/skyon zhes bya ba ni nyes pa'o/_/rnam pa gcig tu na dngos po nyid la sogs pa khyod kyis thams cad mkhyen pa dgag par bya ba'i phyir smras pa gang yin pa de
[\[311a\]]
[\[311a.1\]]nyid kyis bsgrub par nus pa yin no zhes bstan par 'dod na/_re zhig dngos po nyid la sogs pa'i gtan tshigs kyi khyad par bstan par bya ba'i phyir gzhan yang zhes bya ba la sogs pa smos te/_de la 'chad par 'gyur ba 'di ni rtsa ba'i sbyor ba yin te/_gang dag dngos po nyid dang
[\[311a.2\]]shes bya nyid la sogs pa'i chos dang ldan pa de dag ni goms pa rab kyi mthar phyin par 'jug pa'i shes pa gcig la gsal bar snang ba srid pa yin te/_dper na 'dod pa la sogs pas bslad [#]pa rnams kyis bud med dang bu dang chom rkun la sogs pa bsgom pa bzhin no/_/chos thams cad kyang
[\[311a.3\]]dngos po nyid la sogs pa'i chos dang ldan pa yin no zhes bya ba ni rang bzhin gyi gtan tshigs so/_/'di ma nges pa yang ma yin te 'di ltar gang dang gang yang dag pa'am yang dag pa [#]ma yin par sgom par byed pa ni bsgom [#]pa thams cad yongs su rdzogs pas [#]na shes pa gsal bar snang ba'i 'bras bu can yin par
[\[311a.4\]]grub ste dper na 'dod pa can la sogs pa'i bud med la sogs pa'i khyad par bzhin no/_/chos thams cad kyang rtsa ba la sogs pa'i bdag nyid du gyur pa rnams kyis de kho na nyid kyi ngo bo sgom par byed pa yin no zhes bya ba ni rang bzhin gyi gtan tshigs so/_/'dis ni gsal bar snang ba'i shes pa'i
[\[311a.5\]]'bras bu can nyid kyis sgom par byed pa'i [#]khyab pa yin no [#]zhes bstan pa yin te don gzhan la mi ltos pa'i phyir ro/_/stong pa la sogs pa'i ngo bo 'di'i de kho na nyid gsal bar snang ba nyid du ji ltar grub ce na/_stong dang bdag med sogs ngo bo/_/zhes bya ba la sogs pa smos te/_stong pa la sogs
[\[311a.6\]]pa'i shes pa 'di yang mngon sum gyi tshad mar bsgrubs [#]pa'i phyir mngon sum zhes bya ba la sogs pa smos te/_/gsal bar snang ba nyid kyis rtog pa med pa dang /_tshad mas grub pa'i don gyi yul can nyid kyi mi slu [#]ba'i sgo nas mig la sogs pa'i shes pa bzhin du 'di mngon sum gyi tshad ma yin no/_/
[\[311a.7\]]de lta yin dang gsal bar snang ba nyid du grub pa na chos thams cad ye shes gcig la cig car gsal bar snang ba grub pa'i phyir sgom pa can [#]gyis 'byung ba'i khyab pa grub po/_/de ltar rtogs par gyis shig[# ]/shes pa gcig la chos thams cad cig car mthong bar snang ba yin no zhes bya bar srid pa
[\[311b\]]
[\[311b.1\]]yin no/_/sbyor ba ni gang dang gang shin tu bsgom [#]pa de dag ni shes pa gcig la cig car gsal bar snang ba srid pa yin te/_dper na bud med la sogs pa bzhin no/_/chos thams cad kyang bsgom par bya ba yin no zhes bya ba ni rang bzhin gyi gtan tshigs so/_/'di ma grub pa nyid du bsam [#]par yang
[\[311b.2\]]mi bya'o zhes bstan par bya ba'i phyir dang /_gtan tshigs ma grub pa ma yin zhes bya ba'o[#]/_/sngar rgyas par bsgom pa yod par bstan par bya ba nyid kyi [#]phyir/_gtan tshigs ma grub pa ma yin no/_/de ltar gsal bar snang ba la bsgom [#]pa tsam dang rjes su 'brel pa nyid du bstan [#]pas khyab pa
[\[311b.3\]]bsgrubs nas/_da ni rtsa ba'i tshad ma'i don bstan pa'i phyir/_bsgom [#]pa'i rab mtha'i zhes bya ba la sogs pa smos te/_bsgom [#]pa'i rab kyi mthar thug pa blo gang la yod pa de la de skad ces bya ste go bar byed pa yin pa'i phyir gzhi tha dad na yang 'bru mang po pa yin no/_/bsgom pa mthar thug pa'i
[\[311b.4\]]blo gcig la gsal bar snang ba gang dag la yod pa de dag la de skad ces bya'o/_/shes pa gang zhig la de ltar snang ba de ni shes bya'i dkyil 'khor la cig car ye shes gcig gis khyab pa'i lha dang mi rnams thams cad kyi gtsug gi nor bur gyur pa'i thams cad mkhyen pa grub pa yin no/_/rnam pa
[\[311b.5\]]gcig tu na [#]gang dag bden pa'i bdag nyid ston pa de dag ni 'ba' zhig gis rigs [#]pa yin te/dper na gser sbyong [#]la sogs pa bzhin no/_/chos la sogs pa bden pa'i bdag nyid nye bar ston pa yin no zhes bya ba ni rang bzhin gyi gtan tshigs so/_/'di snyam du rig byed las shes nas nye bar
[\[311b.6\]]bstan pa srid pa'i phyir grub pa la sgrub pa yin no zhe na/_rig byed skyes bus byas zhes bya ba la sogs pa smos te/_sngar thos pa rtag par rig byed skyes bus byas pa bsgrubs [#]zin pa'i phyir grub pa la sgrub pa ma yin no/_/'on te 'di snyam du ma shes pas 'dod rgyal bas nye bar bstan pa yang srid pa'i
[\[311b.7\]]phyir ma nges pa yin no snyam na/_mi shes pa ni 'dod rgyal pas/_/zhes bya ba la sogs pa smos te/_mi shes pas 'dod rgyal du tshad ma dang mi 'gal ba'i nges pa mang du smra bar nus pa ma yin no/_/gzhan yang gang gi phyir sngags la sogs pa dug sel ba la sogs pa'i nus pa shin tu lkog
[\[312a\]]
[\[312a.1\]]tu gyur pa de/_gal te sangs rgyas pa la sogs pas dngos su mkhyen pa ma yin na de ji ltar de dag gis gsungs pa yin zhes brjod par bya dgos so/_/gal te rjes su dpag pas mkhyen nas gsungs pa yin no zhe na/_rjes su dpag pas mkhyen pa yang /_/zhes bya
[\[312a.2\]]ba la sogs pa smos te/_rtag [#]dang 'brel pa'i dngos po mi shes par rjes su dpag pas yul du byed pa ma yin la/_shin tu lkog tu gyur pa'i dngos po de dang rtags 'ga' zhig 'brel pa nges par nus pa yang ma yin no/_/gzhan las thos nas 'chad pa yin mo [#]zhe na/_ma yin te/_de la yang brgal
[\[312a.3\]]zhing brtags pa ma [#]mtshungs pa'i phyir ro/_/'di ltar 'di la [#]yang gzhan des kyang ji ltar shes pa yin zhes bya ba'i dpyad pa 'di 'jug pa yin te/_gang gi phyir mi shes pa ni de ltar nye bar ston pa sred [#]pa ma yin no/_/gal te des kyang gzhan las shes pa yin no zhe na/_'o na de ltar na thug pa med par 'gyur
[\[312a.4\]]te/_de bas na [#]long ba brgyud pa yin pas na thams cad ni ma shes pa yin pa'i phyir yang dag par ston pa nyid du mi 'gyur te/_ji skad du/_de lta bu'i rigs can gyi don gang la skyes bu'i tshig tshad ma nyid du mi 'gyur te/_gzugs kyi khyad par dag la long ba rnams kyi [#]tshig lta bu'o zhes bya ba lta bu'o/_/'di
[\[312a.5\]]snyam du mi slu ba nyid du ni srin bu'i yi ge bzhin du 'dod rgyal gyi [#]byung ba yang srid do snyam du dogs na/_'di 'dra ba'i [#]ngo bo zhes bya ba la sogs pa smos te/_'dod rgyal ba'i mi slu ba'i ngo bo de lta bu gang la yod pa zhes tshig rnam par sbyar ro/_/don gzhan la sems pa 'jug pa'i don gzhan la mi slu ba ni 'don rgyal
[\[312a.6\]]bar srid pa yin te/_dper na chu'i phyogs su 'gro ba'i bsam pas 'jug pa'i shing gi drung du phyin pa lta bu'o/_/'dis ni gzhan don du gnyer ba'i bsam pas 'jug pa srid pa ma yin te 'di ltar dge slong dag ngas khyed cag la chos bstan par bya'o zhes de ltar dam bca' nas zhugs pa'i phyir nye bar
[\[312a.7\]]ston pa lhur len pa ma yin no zhes bya bar nges so/_/chu bo ni klung ngo /_/byi [#]ru ni shing ma [#]byi ru'o/_/gal te rmongs pas kyang nye bar ston pa srid pa'i phyir ma nges pa nyid yin no zhe na/_g.yengs pa'i sems zhes bya ba la sogs pa smos te/_gang gi phyir go rims nges pa snga ma dang phyi ma mi 'gal ba
[\[312b\]]
[\[312b.1\]]skyes bu'i don sgrub par byed pa'i tshig ni sems rnam par g.yengs pa rnams kyis mang du smra bar nus pa ma yin no/_/de lta bas na 'ga' zhig gis dngos su chos la sogs pa mkhyen to zhes bya bar grub bo/_/gal te 'di snyam du spyir grub pa de lta na yang bde bar gshegs pa chos mkhyen pa nyid du
[\[312b.2\]]bsgrub par bya bar 'dod de/_des na ji ltar khyed la de 'grub par 'gyur snyam du dogs pa la/_bcom ldan 'das chos mkhyen pa nyid du bsgrub par bya ba'i phyir/_gang zhig ma mthong ma dpags pa'i/_/zhes bya ba la sogs pa smos te/_sbyor ba ni gang zhig mthos shing ma dpags pa'i
[\[312b.3\]]bden pa'i don te bar ston pa na lhur len pa de ni de'i don gyi de kho na nyid dngos su mkhyen pa yin te/_dper na mngon sum las chu la sogs pa de ston pa po bzhin no/_/bcom ldan 'das kyang de bzhin no/_/zhes bya ba ni rang bzhin gyi gtan tshigs so/_/bden pa la sogs pa bsgrubs zin
[\[312b.4\]]pa'i phyir/_gtan tshigs ma grub pa ma yin la/_'di ma nges pa yang ma yin no zhes bstan zin to/_/gtan tshigs thams cad mthun pa'i phyogs la yod pa'i phyir 'gal ba nyid ma yin no zhes shes par bya'o/_/gzhan gyis rab tu mi shes pa/_/zhes bya ba ni/_gzhan gyis mi shes pa'i
[\[312b.5\]]nus pa phyag rgya la sogs pa gang la yod pa de la de skad ces bya'o/_/de'i phyir ring du song ba yi[#]/_/zhes bya ba la sogs pa gang smras pa de la/_de'i phyir thabs kyis zhes bya ba la sogs pa smos so/_/khang mig gcig na [#]gnas pa yi/_/zhes bya ba la sogs pa [#]smos te/_'di
[\[312b.6\]]ni khyed kyis tshad ma med pa'i dam bca' ba tsam nyid brjod pa yin te/_tshu rol mthong ba rnams kyis ma dmigs pa tsam gyis skyes bu thams cad kyi [#]dbang po las 'das pa'i don shes pa'i nus pa med pa nges par nus pa ma yin no/_/'di snyam du kho bo cag gis ma dmigs
[\[312b.7\]]pa tsam gyis nus pa med par nges par byed pa ni ma yin no/_/'o na ci zhe na/_skyes bu nyid la sogs pa'i gtan tshigs dag las so/_/'di ltar skyes bu thams cad ni ring ba dang chod pa la sogs pa'i dngos po yongs su shes par nus pa ma yin te/_skyes bu nyid dang dngos
[\[313a\]]
[\[313a.1\]]po nyid dang shes bya nyid la sogs pa'i phyir dper na bdag bzhin no snyam du sems na/_'dir smras pa skyes bu nyid la sogs zhes bya ba la sogs pa ste/_nges [#]zhes bya ba 'di ni byed ces bya ba 'di dang gzhi mthun yin no/_/yang 'di la gtan tshigs rnams ma nges pa yin te/_
[\[313a.2\]]ha cang thal bar 'gyur ba'i phyir ro/_/'di ltar skyes bu thams cad ni rmongs pa'i blo can yin te/_skyes bu nyid la sogs pa'i phyir dper na khyod bzhin no zhes bya ba 'di yang brjod par nus pa yin no/_/skyes bu gcig la ma mthong ba'i chos thams cad la med par nges par bya ba mi nus te/_skyes
[\[313a.3\]]bu rnams la khyad par mthong ba'i phyir ro/_/gang yang /_rgyal po dus 'dab kyis smras pa'i/_/kun gyis thams cad mi shes pa/_/zhes bya ba la sogs pa de yang tshad ma ma [#]nges pa'i dam bca' ba tsam des smras pa yin no zhes bstan pa'i phyir/_la lar skyes bu gcig la ni/_/zhes bya
[\[313a.4\]]ba la sogs pa smos te/_yang na rgyal po dus 'dab kyis bdag dang mtshungs pa'i skyes bu la bsams nas smras pa yin te/_/des ni mi 'gal ba'i phyir 'di khungs ma yin no zhes bstan pa'i phyir yang na rang mtshungs sems can zhes bya ba la sogs pa smos te/_rang dang mtshungs te 'dra ba ni
[\[313a.5\]]rang mtshungs so/_/ma 'ongs pa la mngon sum gyis[#]/_/zhes bya ba la/_/rnal 'byor pa yis [#]mngon sum dpyod/_/ces bya ba la sogs pa smos te/_dus gsum brtag par zhes bya ba ni der 'di skad du dngos po thams cad dngos sam brgyud pas rgyu dang 'bras bur gyur pa yin te/_
[\[313a.6\]]de la da ltar ba nyid ni dngos sam brgyud pas 'das pa'i 'bras bur [#]gyur pa yin la/_ma 'ongs pa'i ni rgyur gyur pa yin pas mngon sum [#]zhes bya ba la sogs pa smos te/_'di ltar ji ltar bcom ldan 'das dngos su chos gzigs pa dang gsung pa yin no zhes bya ba 'di la [#]bstan zin te/_rang
[\[313a.7\]]gi chos ni ma mthong ba'i/_/zhes bya ba 'di yang ma grub po snyam du bsams pa yin no/_/'di snyam du 'di chos gsungs pa yin no zhes bya ba 'di nyid ji ltar grub snyam du sems na/_gang la mngon mtho zhes bya ba la sogs pa smos te/_nges par legs zhes bya ba ni gang la grub par
[\[313b\]]
[\[313b.1\]]zhes bya bar 'brel to/_/de la mngon par mtho ba ni bde ba'o/_/nges par legs pa ni thar pa'o/_/de 'dra de ni chos su bshad/_/ces bya ba la/_gang la mngon par mtho ba dang nges par legs par grub pa de ni chos yin no zhes gsungs pa'i phyir ro/_/mngon par mtho ba dang nges
[\[313b.2\]]par legs pa [#]grub pa'i rgyu chos yin du chug mod gang gis 'di chos nyid du 'gyur ba bde bar gshegs pa'i gsung ji ltar de'i rgyu nyid du grub ce na/_de gsungs pa zhes bya ba la sogs pa'i gsungs te/_'di ni de ste bcom ldan 'das kyis gsungs pa yang yin la sngags dang rnal 'byor la
[\[313b.3\]]sogs pa yang yin no zhes tshig rnam par sbyar ro/_/sogs pa'i sgras ni phyag rgya dang dkyil 'khor la sogs pa gzung [#]ngo /_/mthong ba'i chos la'ang zhes bya ba ni skye ba 'di nyid la'o/_/'ang gi sgras ni 'jig rten pha rol 'ba' zhig tu ma zad ces ston pa'o/_/de ltar mngon par mtho [#]ba'i
[\[313b.4\]]rgyu nyid du bstan nas nges par legs pa'i rgyu nyid du bstan pa'i phyir/_chos kun bdag med nyid mthong phyir/_/zhes bya ba la sogs pa smos te/_gang gi phyir thams cad kyi ltar [#]na skye ba'i rgyu bstan nas zhi ba ni thar pa zhes 'dod la/_de thob pa'i rgyu yang bcom ldan 'das kyi [#]gsung nyid yin te/_
[\[313b.5\]]skye ba'i rgyu nyon mongs pa'i gnyen por gyur pa bdag med par lta ba ni 'di nyid du bstan pa'i phyir gzhan du ma yin te/_gzhan mu stegs byed thams cad ni bdag tu lta ba phyin ci log la mngon par zhen pa'i phyir ro/_/des na bcom ldan 'das kyi [#]gsung nyid mngon par mtho ba dang nges par legs pa
[\[313b.6\]]thob pa'i thabs su gyur pa'i phyir chos kyi mtshan nyid du bshad kyi gzhan ni ma yin no/_/des na 'di nyid legs par don du gnyer ba rnams kyi [#]gnyer por bya'i gzhan ni ma yin no zhes bya ba ni spyi'i don to/_/yan lag gi don ni brjod par bya ste/_gal te nyon mongs pa'i tshogs 'jig tshogs la
[\[313b.7\]]lta ba [#]las 'byung ba nyid du grub [#]ce na/_bdag dang bdag 'dzin zhes bya ba la sogs pa smos te/_'di yang kho bo cag gis sngar bshad zin to/_/gal te nyon mongs pa'i tshogs 'jig tshogs la lta ba las byung ba de lta na yang 'di la ji ltar bdag med par lta bas bzlog par 'gyur zhe na de'i phyir
[\[314a\]]
[\[314a.1\]]bdag med ces bya ba la sogs pa smos te/_yod par lta ba ni sems can la lta ba ste/_'jig tshogs la lta ba zhes bya ba'i tha tshig go/_/de'i gnyen po na gi nyen po'i phyogs so/_/'di sngar bstan pa kho na'o/_/de yod pa zhes bya ba ni bdag med par lta ba yin no/_/de [#]
[\[314a.2\]]zhes bya ba ni sems can du lta ba'o/_/de'i rtsa ba can zhes bya ba ni sems can du lta [#]ba'i rtsa ba can no/_/rgyu med pa las zhes bya ba ni sems can du lta ba'i rgyu med pa'i phyir ro/_/de med pa na zhes bya ba ni nyon mongs pa'i phung po'o/_/de'i rgyu can zhes bya ba ni nyon mongs pa'i phung po'i rgyun no/_/
[\[314a.3\]]skye mi 'gyur zhes bya ba ni gang gi phyir rgyu med par 'bras bu 'byung bar rigs pa ma yin te/_rgyu med pa nyid du thal bar 'gyur ba'i phyir ro/_/de las shin tu rnam grol ba/_/zhes bya ba ni nyon mongs pa de dag dang yang srid pa de las gtan du mi skye ba ni grol ba ste/_de la [#]shin tu rnam [#]grol ba'o/_/
[\[314a.4\]]ji skad du/_de las shin tu grol ba ni byang grol yin no zhes smras pa bzhin no/_/'on te gzhan dag gi lugs la yang de kho na nyid mthong ba ni nges par legs pa'i rgyu nyid yin la dge ba bcu'i las kyi lam ni mngon par mtho ba'i rgyur bkod pa ma yin nam/_de ji ltar bdag med par lta ba
[\[314a.5\]]kho na gnyis su med pa'i thar pa'i sgo nas zhes brjod ce na/_mu stegs kun gyi ltar [#]na yang /_/zhes bya ba la sogs pa smos te/_'di ltar phung po rnams ni nga rgyal las byung ba'i log pa na grol ba yin no zhes bya ba 'di thams cad la rtsod pa med pa yin no/_/nga rgyal ldog pa de yang gzhan mu
[\[314a.6\]]stegs pa rnams la srid pa ma yin te/_de dag ni bdag tu lta ba phyin ci ma log pa [#]mngon par zhen pa'i phyir dang /_nga rgyal yang bdag tu lta ba'i rtsa ba can yin pa'i phyir ro/_/de ltar na ji ltar bdag yod pa dang bdag yod pa la mngon par zhen pas gnas shing rgyu ma tshang ba med pa ni rang gi yul
[\[314a.7\]]bdag sun dbyung bar ma byas par 'di ji ltar ldog par 'gyur/_ji skad du/_nga rgyal dang bcas yid la skye ba'i rgyun ni zhi bar mi 'gyur te/_/bdag tu lta ba yod na nga rgyal sems dang bral bar mi 'gyur la/_/gang [#]phyir 'gro ba'i ston pa gzhan ni bdag med smra ba can ma mchis/_/de
[\[314b\]]
[\[314b.1\]]phyir nyer zhi sgrub la khyed kyi gzhung las lam gzhan mchis ma lags/_/zhes bstan pa bzhin no/_/'di ltar yid kyi chos rnams ni tsher ma la sogs pa bzhin du bton [#]nas spang bar bya ba ma yin no/_/'o na ci zhe na/_de dag ji lta bur gyur ba'i yul la mngon par zhen pa [#]nas 'jug pa de
[\[314b.2\]]sun phyung ba las so/_/rnal 'byor ba bdag nyid sun 'byin par byed pa yin no zhe na/_de ni sun dbyung med pa yis/_/zhes bya ba la sogs pa smos te/_'di ltar de sun 'byin pa ni med do zhes bya ba/_de lta bu'i med pa'i rnam pas sun dbyung bar bya'i gzhan du na sun 'byin pa don med par 'gyur
[\[314b.3\]]ro/_/'di ltar bdag yod pa nyid du mngon par zhen nas sdug bsngal gyi rgyu nyid kyis [#]sun 'byin par byed pa na sun 'byin pa don med pa nyid du 'gyur te/_de'i sun 'byin pa ni dor bar bya ba'i phyir yin la rang bzhin du gyur pa rtag tu yod pa ni dor [#]ba mi srid pa des na de sun phyung ba na [#]don med pa yin no/_/de dag
[\[314b.4\]]gis med pa'i rnam pas sun dbyung bar bya ba yang ma yin te/_bdag med [#]pa nyid du mngon par zhen pas [#]de dag phyin ci log tu thal bar 'gyur ba'i phyir ro/_/gzhan yang sdug bsngal gyi rgyu nyid la sogs pa rnam pa gzhan gyis de sun dbyung bar bya [#]ba yin du chug mod/_de lta na yang bdag du lta ba tsam
[\[314b.5\]]las byung ba'i nga rgyal ldog par [#]rigs pa ma yin no zhes bya ba ston [#]pa'i phyir/_gal te bdag yod de lta na/_/zhes bya ba smos te/_gal te bdag yod na zhes bya ba'i don to/_/bdag med ces bya rigs ma yin/_/zhes bya ba ni/_bdag med do snyam du lta ba de lta bu rigs pa ma yin no zhes bya
[\[314b.6\]]ba'i don to/_/de lta bas na khyed cag gi de kho na nyid rigs [#]pa mya ngan las 'das par 'gyur ro zhes bya ba 'di ni brdzun yin no/_/gang gi phyir nga rgyal dang bral ba las [#]grol bar 'dod la bdag yul du gyur par gnas na nga rgyal ldog par rigs pa ma yin pas grol ba gang las yin/_de phyir mu
[\[314b.7\]]stegs zhes bya ba la sogs pas mjug sdud par byed do/_/mi dge [#]bcu ni spangs pa yis/_/zhes bya ba ni srog gcod pa dang /_ma byin par len pa dang /_'dod pa las [#]log par g.yem pa dang /_rdzun [#]du smra ba dang /_phra ma dang /_tshig rtsub mo dang /_ngag kyal pa dang /_brnab sems
[\[315a\]]
[\[315a.1\]]dang |_/gnod sems dang /_log par lta ba rnams ni mi dge ba bcu'o/_/rnam pa gcig tu na gzhan dag mi skyob ba dang mi sbyin pa dang /_bsnyen bkur mi byed pa dang /_mi bden pa dang /_yid du mi 'ong ba brjod pa dang /_mi phan pa dang /_'don par mi byed pa dang /_
[\[315a.2\]]ma dad pa dang /_brtse [#]ba med pa dang /_mi dga' ba zhes bya ba mi dge ba [#]bcu yin par 'don to/_/de las bzog [#]pa las dge ba rnams kyang bcu yin/_mi dge ba bcu po [#]de dag spangs pa ni de las bral ba ste dge ba bcu nyams su len pa zhes bya ba'i tha tshig go/_/cung zad cig ces bya ba ni
[\[315a.3\]]phyin ci log sngon du 'gro ba can yin pa'i phyir ches myur bar 'jig pa'i phyir ro/_/nyon mongs rtsa ba ni sems can du lta ba'o/_/bcom ldan 'das kyi gsung gi khyad par mtho ba'i rgyu nyid du yang ston pa ni skyob pas slar yang zhes bya ba la sogs pa ste/_stobs ldan zhes bya ba ni 'bras bu rgya che zhing
[\[315a.4\]]bstan pa [#]nyid kyi phyir ro/_/ci'i phyir cig shos kyang stobs dang ldan par mi 'gyur zhe na sems can lta bas zhes bya ba la sogs pa smos te/_gang gi phyir rgyu yongs su dag pa kho na las 'bras bu yongs su dag pa 'byung gi yongs su ma dag pa las ni ma yin no/_/thub mchog ces bya ba ni phyi
[\[315a.5\]]rol pa slob pa dang mi slob pa'i thub pa rnams kyi nang nas mchog ste ches bzang ba ni thug [#]mchog go/_/gang yang /_gang dag sangs rgyas la sogs pa/_/kun mkhyen rigs [#]byed bdag nyid du/_/zhes bya ba la sogs pa smras pa la/_skyob pa thams cad mkhyen pa zhes bya ba la sogs
[\[315a.6\]]pa [#]smos te/_skyob pa zhes bya ba ni sangs rgyas bcom ldan 'das so/_/gal te rig byed rtag pa nyid du skyob par gyur na de'i tshe de skad du brjod par 'gyur na gang gi phyir de nyid ma grub ste/_sngar gnod par byed pa'i tshad ma bstan pa'i phyir ro zhes bstan zin to/_/gnod par byed pa'i tshad ma
[\[315a.7\]]de nyid dran par byed pa na [#]rim dang cig car zhes bya ba ste/'di yang sngar bshad zin pa nyid do/_/gang yang /_da ni re zhig mi sogs kyis/_/thams cad mkhyen pa mi mthong la/_/zhes bya ba la sogs pa smras pa de la/_da ltar thams cad mkhyen pa ni/_/zhes bya ba la sogs pa smos so/_/
[\[315b\]]
[\[315b.1\]]dgag pa bzhin du 'byung [#]'gyur zhes/_/brtag [#]par nus pa ma yin no[#]/_/zhes ku mA ra ri las gzhan 'di yang smras pa 'di la/_dgag pa bzhin du zhes bya ba la sogs pa smos te/_'di ltar 'das pa'i dus su thams cad mkhyen pa dgag par nus pa de bzhin du thams cad mkhyen pa byung bar
[\[315b.2\]]gyur to zhes brtag par nus pa ma yin no zhes grags pa de yang mi rigs te/_'das pa'i dus su yang de dgag par mi nus pa'i phyir ro/_/'ang gi sgra las 'byung ba dang 'byung bar 'gyur ba'i dus dag [#]kyang dgag par nus pa ma yin no zhes ston pa yin te/_ma mthong ba tsam gyis med par
[\[315b.3\]]rtogs pa ma yin no zhes sngar bshad zin to/_/'di snyam du [#]zhes bya ba la sogs pa gzhan gyis bkod pa'i sgrub par byed [#]dogs pa yin te/_sbyor ba ni gang 'das pa'i dus yin pa de ni thams cad mkhyen pas stong pa yin te dus yin pa'i phyir de ltar pa'i dus bzhin no/_/de la bsgrub par
[\[315b.4\]]bya ba bzlog pa la [#]gnod pa can gyi tshad ma ma bstan pa'i phyir/_ldog pa la the tshom za ba des na gtan tshigs ma nges pa yin no/_/dpe la yang bsgrub par bya ba'i chos the tshom za ba'i phyir ma grub la/_dpe grub tu chug [#]de lta na yang dpe tsam gyis 'dod pa grub par rigs [#]pa ma yin no zhes bsgrub
[\[315b.5\]]pa'i phyir rgyu'i tshogs pa zhes bya ba la sogs pa smos te/_gang zhig da ltar med pa de ni 'das pa'i dus su yang ma byung ngo zhes bya ba 'di la 'brel pa ci zhig yod/_dga' byed dang b+ha ra ta la sogs pa da ltar med pa'i phyir med par rjes su dpag par nus pa ma yin te/_de bas na 'ga' [#]byed la sogs pa
[\[315b.6\]]yang ma nges pa'i phyir gtan tshigs ma nges pa yin no/_/gang yang /_rtags kyi phyogs gcig mthong ma [#]yin/_/zhes bya ba la sogs pa smras pa/_de la shes rab la sogs pa'i[#]/_/zhes bya ba la sogs pa smos te/_gang dag rigs mthun snga ma yi/_/zhes bya ba la sogs pas shes rab la
[\[315b.7\]]sogs pa chos can nyid du brjod nas rtags brjod de des na rtags med do zhes bya ba de ma grub po/_/yod par [#]bsgrub pa yang ma yin no/_/'o na ci zhe na/_shes rab la sogs pa [#]shin tu phul du byung ba'i phyir chos yin la/_de nyid kyang thams cad mkhyen pa nyid yin no/_/de bas na yod par bsgrub [#]pa'i
[\[316a\]]
[\[316a.1\]]skyon gang dag yin pa de dag kyang 'dir mi 'jug pa nyid do/_/kun mkhyen sgrub byed brtag [#]pa yi/_/zhes bya [#]ba la sogs pa la/_sngar bshad rtags ni yod pa na/_/zhes bya ba la sogs pa smos te/_dngos po ston nas shugs kyis [#]rjes su dpag pa srid pa na 'ga' zhig 'dod pa
[\[316a.2\]]tsam gyis rjes su byed pa'i tshig las dngos po grub pa tshol [#]ba ni ma yin no/_/de lta [#]bas na kho bo cag lung gis thams cad mkhyen pa sgrub pa ma yin no/_/'o na ci zhe na/_rjes su dpag pa las so/_/de yang sngar bshad zin pa nyid do/_/kun mkhyen sgrub byed brtag pa yi[#]/_/lung gi rnam pa 'ga' yod
[\[316a.3\]]min/_/zhes bya ba de yang grub pa ma yin no zhes bstan pa'i phyir/_'on kyang rig byed tshad ma ru[#]/_/zhes bya ba la sogs pa smos te/_'di ltar lus can zhes bya ba 'phros pa gzhan yod de/_der bcom ldan 'das shAkya thub pa 'di nyid thams cad mkhyen pa yin par gsal rab tu 'don te/_
[\[316a.4\]]de'i phyir rig byed tshad mar byed pa'i rmongs pa khyed cag gis 'di spong bar byed pa yin/_der 'don pa 'di yang ji lta bu zhe na/_bstan pa'i phyir gang gis zhes bya ba la sogs pa smos te/_grags pas khyab ces bya ba ni 'gro ba thams cad du snyan par grags pa'o/_/bdud rtsi'i go 'phang brnyes zhes
[\[316a.5\]]bya ba ni bag [#]chags dang bcas pa'i nyon mongs pa ma lus pa zhi ba'i mtshan nyid kyi mya ngan las 'das pa'i go 'phang thob pa zhes bya ba'i don to/_/dag pa zhes bya ba ni zag pa med pa'i dbyings kyi rang bzhin no/_/'di tsam gyis ni bcom ldan 'das kyi ye shes dang spangs pa'i mtshan nyid kyi [#]rang gi don
[\[316a.6\]]phun sum tshogs pa bstan nas/_gzhan gyi don phun sum tshogs pa bstan pa'i phyir/_'jig rten kun gyi yab tu gyur/_/zhes bya ba smos te/_yab ni ston pa'o/_/'gro ba mtha' dag theg pa gsum gyi bde ba la 'god pa'i phyir ro/_/'on te zhes bya ba la sogs pas gzhan gyi lan
[\[316a.7\]]dogs pa yin te/_'di zhes bya ba ni lus can zhes bya ba'i 'phros pa bzhin no/_/des 'dir zhes bya ba la sogs pas lan 'debs par byed do/_/de ltar lhur len zhes bya ba la sogs pas gzhan gyi lan 'debs [#]par byed de/_de ltar lhur len zhes bya ba ni thams cad mkhyen pa ston pa
[\[316b\]]
[\[316b.1\]]lhur len pa'o/_/ji ltar rnyed mi nus she na/_/gal te rtag na drang don nyid/_/ces bya ba smos te/_gal te thams cad mkhyen pa rtag na lhur len pa'i lung 'di rtag par gyur [#]na de'i tshe nges par drang ba'i don du 'di'i don gzhan [#]nyid du blta bar bya'o/_/yang 'di drang ba'i don nyid du mi 'dod pa
[\[316b.2\]]de'i tshe nges par 'di mi rtag pa nyid du 'gyur ro/_/yang ci'i phyir mi [#]rtag pa nyid yin na drang ba'i don du 'gyur zhe na/_lung ni rtag pa nyid [#]pa grub na/_/zhes bya ba la sogs pa smos te/_de rtag pa zhes bya ba ni thams cad mkhyen pa rtag pa'o/_/ci'i phyir log [#]pa yin zhe na/_gang phyir mi rnams zhes
[\[316b.3\]]bya ba la sogs pa smos te/_de las zhes bya ba ni lung rtag pa las so/_/'di ni rab tu grub na [#]yang /_/zhes bya ba la sogs pas lan 'debs par byed do/_/gal te yang nges brjod la sogs pa'i rig byed 'di rang gi ngo bo nyid du rab tu grags pa de lta na yang 'di rtag pa nyid du ma grub po/_/ji
[\[316b.4\]]ltar zhe na/_gang gis brtsal [#]ma thag tu byung /_/zhes bya ba la sogs pa smos te/_gang gis zhes bya ba ni gang gi phyir gyi don to/_/gang zhig brtsal [#]ma thag tu byung ba'i shes pa can nam/_'bras bu shes pa'i rim pa can yin pa de ni mi rtag pa yin te/_dper na bum pa la sogs pa bzhin no/_/
[\[316b.5\]]rig byed kyang de bzhin no zhes bya ba ni rang bzhin gyi gtan tshigs so/_/'di'i ma grub pa nyid la sogs pa thos pa brtag par rgyas par bsal zin pa'i phyir mi brjod do/_/'di ni zhes bya ba ni rig byed do/_/gal te 'phros pa gzhan rig byed nyid du ma grub po zhe na/_yang na rig byed yin pa'i
[\[316b.6\]]zhes bya ba la sogs pa smos te/_gzhan du zhes bya ba ni gal te 'dir rig byed ma yin pa nyid du mi ston na de'i tshe khyod kyis thos par te rig byed las thams cad mkhyen pa de ma smos so zhes smras pa gang yin pa de the tshom za ba'i ma grub pa nyid du 'gyur ro/_/gang yang /_de lhur len na mi rtag
[\[316b.7\]]'gyur/_/zhes bya ba 'di la rig byed rtag dang zhes bya ba la sogs pa smos te/_ci'i [#]phyir zhes 'dri na [#]gzhan gyis smras pa ni 'jig pa'i [#]don dang 'brel phyir zhes bya ba smos te/_'jig pa'i don dang 'brel te 'dres pa'i rgyu'i phyir mi rtag pa nyid du 'gyur ro/_/gal te de lta zhes bya ba la sogs
[\[317a\]]
[\[317a.1\]]pas ma nges pa nyid du ston pa yin te dgang lugs ni mar ro/_/so ba ni 'bras bu'i khyad par ro/_/gser gyi ral pa [#]can ni ma'o[#]/_/de yis zhes bya ba ni rig byed kyis so/_/de la rigs rtags yod ce na/_/zhes bya bas gzhan gyi lan dogs par byed de/_dgang
[\[317a.2\]]lugs la sogs pa de las sgra'i brjod par bya ba rigs yod pa yin te/_des na ha cang thal bar mi 'gyur ro zhe na[#]/_de ni yang dag pa ma yin te spyi brtag [#]par rigs/[ #]rgyas par bsal zin pa'i phyir ro/_/rigs yod du zin pa de lta na yang rigs tsam rjod [#]par byed pa'i dgang lugs kyi sgra
[\[317a.3\]]las gsal ba las shes pa skyed [#]par mi 'gyur la/_de bas na gsal bar bsgrub par [#]bya ba'i don du gnyer ba la rigs brjod pa don med pa nyid du mi 'gyur ro/_/gal te med na mi 'byung ba nyid kyis gsal ba [#]rtogs par byed do zhe na/_ma yin te/_rtogs pa bar chod pa med pa'i phyir ro/_/sgra
[\[317a.4\]]las de ma thag tu rigs la je dang por blo skye la phyis [#]med na mi 'byung ba nyid kyis gsal bar rtogs pa ni ma yin no/_/'o na ci zhe na/_'jig rten sgra las don bya ba byed pa'i byed pa po nges par bar chod med pa nyid du skye ste/_de bstan par 'dod pa nyid kyis sgra sbyor ba yin no/_/des na sgra las
[\[317a.5\]]gsal ba rtogs pa ma yin no zhes brjod par rigs pa ma yin no/_/gal te rigs kho na sgras brjod pa yin gyi gsal ba ni ma yin pa de'i tshe glang 'jo bar brjod pa de bzhin du 'brel pa med par brjod par go nas rtogs [#]pa dang ldan pa sgra las gsal ba la 'jug par mi 'gyur ro/_/ci ste
[\[317a.6\]]thal bar 'gyur ba'i nyes pa 'dir 'gyur du 'ong bas gsal ba'i ngo bo de yang gsal bar brjod par khas len par byed na de'i tshe [#]ji ltar rig byed kyi rtag pa nyams par thal bar mi 'gyur ro[#]/_/gzhan yang sgra rnams dngos su rigs brjod pa dang med na mi 'byung ba de'i gsal ba brjod pa yin
[\[317a.7\]]du zad mod de lta na yang thams cad [#]mkhyen pa ston pa lhur len pa'i lung rtag pa nyid du mi 'gal lo zhes ston pa ni/_yang na kun mkhyen gyis bstan [#]bla/_/zhes bya ba la sogs pa smos te/_thams cad mkhyen pa gcig la yang gnas skabs tha dad pa yongs su brtags [#]pa'i sna
[\[317b\]]
[\[317b.1\]]tshogs pa nyid kyis [#]rigs sgra'i brjod bya nyid du 'thad na/_thog ma med pa'i thams cad mkhyen pa'i brgyud [#]pa dpag tu med pa lta smos te ci dgos/_gzhan yang gal te khyed cag gis ltas can zhes bya ba'i 'phros pa gzhan rig byed nyid du khas len pa de lta na yang khyed kyi lugs kho nas thos par
[\[317b.2\]]ma [#]brjod pa nyid the tshom za ba ma yin no [#]zhes bstan pa'i phyir/_gang che zhes bya ba [#]la sogs pa smos te/_rig byed kyi tshig rnams rtag pa nyid kyis rang dga' ba yin pas na rig byed de [#]las don nges par 'byung ba ma yin te/_gang gi phyir/_rig byed 'di bdag gi don ni 'di yin gyi gzhan ni ma yin
[\[317b.3\]]no zhes de skad du smra ba ma yin la/_rtog pa rang las te bdag nyid las dang ste gzhan las te 'chad pa po las don nges par 'gyur ba yang ma yin te/_khyod kyi lugs kyis thams cad rmongs pa la sogs pa bslad pa nyid yin pa'i phyir ro/_/des na me la sbyin sreg sbyin pa la sogs pa'i tshig las
[\[317b.4\]]bcom ldan 'das thams cad mkhyen pa yin no zhes bya ba'i don 'di yang srid pa kho na'o/_/tshad ma gang zhes bya ba ni cung zad kyang med pa kho na'o/_/gang yang mi kun gyis shes zhes bya ba/_mi slu mi srid ma yin no/_/zhes gang smras pa 'di la mtho ris dang ni zhes bya ba la sogs pa smos
[\[317b.5\]]so/_/gang yang /_de yang sngags kyi drang don bzhin[#]/_/phal pa nyid du brjod par bya/_/zhes bya ba la sogs pa smras pa de la/_de yang sngags kyi zhes bya ba la sogs pa smos te/_gal te tshad mas thams cad mkhyen pa nyid sel bar 'gyur na de'i tshe gzhan du mi 'thad pas 'di phal pa'i don nyid shes
[\[317b.6\]]par 'gyur gyi gzhan du ni ma yin te gtso bo'i don yang srid pa'i phyir ro/_/tshig brtag [#]pa ni drang ba'i don nyid du rigs pa ma yin te gang gi phyir don gzhan bsams nas gzhan ston pa ni drang ba'i don yin la/_bsam [#]pa dang bral ba'i tshig la brjod par 'dod pa med pa [#]de rigs pa ma yin no/_/yang na/
[\[317b.7\]]skabs kyi chos la sogs pa la/_/zhes bya ba la sogs pa la/_gal te chos [#]sogs zhes bya ba la sogs pa smos so/_/ji ltar rgyal ba yin zhe na gang gi phyir rgyu dang bcas pa'i zhes bya ba la sogs pa smos te/_sngar bcom ldan 'das kyis mngon par ma tho ba dang nges par legs pa'i ye
[\[318a\]]
[\[318a.1\]]shes thogs pa med pa bsgrubs [#]pas de'i phyir bcom ldan 'das kho na ma 'dres pa ste gzhan ma yin pa'i chos la sogs pa'i ye shes can yin no zhes rang nyid kyi tshig gis thams cad mkhyen par khas blangs par 'gyur ro/_/gang yang /_yang na bdag nyid kho na
[\[318a.2\]]las/_/zhes smras pa/_de la [#]yang bcom ldan 'das kho na las rnam pa de lta bu'i ye shes srid pa'i phyir mi 'dod pa cung zad kyang med do zhes bstan par bya ba'i ye shes su 'gyur la ston pa'i gsung rab cha gcig la yang mi brtan pa'i ye shes med pa yin te theg pa gsum gyi yul can gyi bstan
[\[318a.3\]]pa sdug bsngal la sogs pa'i mtshan nyid can gyi bstan pa ni ngag gcig nyid yin pa'i phyir ro/_/gang yang bdag nyid rnam par shes/_/zhes bya ba la sogs pa smos te/_de yang zhes bya ba ni bdag shes pa'o/_/de dag gi zhes bya ba ni sangs rgyas bcom ldan 'das rnams kyi'o/_/dang po
[\[318a.4\]]nyid du zhes bya ba ni ji srid [#]yon tan tshogs zhes bya ba la sogs pas so/_/'on te der bdag gis shes pa rang rig pa'i bdag nyid du brjod kyi nang gi byed pa'i skyes bu'i shes pa ni ma yin nam/_de ji ltar grub pa la sgrub par 'grub ce na/_de yi shes pa 'di nyid de/_/zhes bya ba la sogs
[\[318a.5\]]pa smos so/_/gal te sems tsam rig pa nyid du ji ltar 'grub ce na/_rig bya rig byed rnam pa med/_/ces mngon sum [#]gyis rnam pa thams cad ji lta ba bzhin du nyams su myong ba yin la/_de'i rjes la thob pa'i dag pa 'jig rten pa'i ye shes don dam par yul med par dngos po dang
[\[318a.6\]]'brel pa mi slu ba'i rnam par rtog pa rnams kyis rgyu dang 'bras bur gyur pa'i 'das pa dang ma 'ongs pa'i dngos po'i rgyun la brten nas rnal 'byor pa rnams kyis 'das pa dang ma 'ongs pa'i dngos po rnam par 'jog par byed pa yin no zhes bya ba bshad zin to/_/ji skad du/_gang zhig da ltar byung
[\[318a.7\]]ba yi/_/ngo bo dngos sam brgyud pa yis/_/rgyu dang 'bras bu nyid gyur pa/_/de ni rnal 'byor ba yis shes/_/rnam rtog rjes su 'brel pa'i bdag_/dag pa 'jig rten ye shes kyis/_/de nyid du ni yul med kyang /_/phyis kyang rjes su shes pa yin/_/des na rgyu dang 'bras dag gi/_
[\[318b\]]
[\[318b.1\]]byung dang 'byung bar 'gyur ba yi/_/rgyun la brten nas 'das pa dang /_/ma 'ongs rtag pa 'byung ba yin/_/zhes gang bshad pa yin no/_/'di yang mdo sde pa rnams kyis mi 'dod de/_thams cad du bcom ldan 'das dngos su gzigs pa nyid du khas len pa'i phyir ro/_/de bas na mdo sde pas 'dod
[\[318b.2\]]pa'i lugs bstan pa'i phyir/_yang na rnal 'byor nus pa la/_/zhes bya ba la sogs pa smos te/_dper na rmi lam bden pa mthong ba don dam par yul med na yang rtags dang lung la ma ltos pa'i skye ba yin te de yang mngon sum rten gyi bye brag gi dbang gis 'byung ba ni mi slu bar 'gyur ba de bzhin
[\[318b.3\]]du/_rnal 'byor pa rnams la rnal 'byor gyi stobs kyis ji ltar byung ba dang 'byung bar 'gyur ba'i 'das pa dang ma 'ongs pa'i dngos po de kho na ltar gsal bar snang ba rtags dang lung la ma ltos par skye ba yin te de yang mngon sum gyis tshad mar 'dod pa yin no/_/'di snyam du/_mngon sum rang gi mtshan nyid kyi
[\[318b.4\]]yul can du 'dod la/_'das pa dang ma 'ongs pa ni rang gi mtshan nyid du yod pa ma yin na de ji ltar de'i yul rang gi mtshan nyid du rigs snyam du sems na/_rang bdag snang ba rig pa'i phyir/_/zhes bya ba la sogs pa smos te/_gal te yang 'das pa la sogs pa'i dngos po rang gi mtshan nyid du yod pa ma yin
[\[318b.5\]]pa de lta na yang rang rig pa'i bdag nyid yin pa'i phyir/_rang gi mtshan nyid kyi yul can du bstan bcos su bstan pa yin no zhes bya bar mi 'gal lo/_/de yang gsal bar snang ba nyid kyis rtog pa dang bral ba yin la/_rnam pa de lta bu'i dngos po la mi 'khrul pa'i phyir ma 'khrul pa yin pas de'i phyir mngon
[\[318b.6\]]sum gyi mtshan nyid dang ldan pa'i phyir mngon sum yin no zhes bya bar grub po/_/gang zhig 'di mi bzod pa la/_/zhes bya ba la sogs pa la/_sngar bshad rjes su dpag pa las/_/zhes bya ba la sogs pa smos te/_sngar bshad pa'i rjes su dpag pa las lung la ma ltos par bsgom pa'i stobs kyis grub
[\[318b.7\]]pa don mngon du byed pa'i dbang po las 'das pa'i don shes pa grub ste/_de'i phyir thub pa bcom ldan 'das ni blo bzang bde bar gshegs pa rnams kyis smras kyi byis pa'i lung gzhan las ni ma yin pas de'i phyir de ni khas ma blangs pas sun 'byin pa ma yin pa kho na'o/_/gang yang /_byed pa po dang byas
[\[319a\]]
[\[319a.1\]]pa'i tshig_/ces bya ba la sogs pa gang smras pa de la/_'on te tshad ma grub bya'i phyir/_/zhes bya ba la sogs pa smos te/_kho bo cag gis tshad ma grub par bya ba'i phyir thog ma med pa nyid sgrub par byed pa nyid du ni mi brjod do/_/de ni mi mthun pa'i phyogs la 'jug pa ma nges pa nyid yin
[\[319a.2\]]pa'i phyir ro/_/de'i phyir khyed cag gis sgro btags nas sun 'byin pa smras pa yin no/_/gzhan yang rig byed tshad ma nyid du grub par bya ba'i phyir rig byed smra ba po rnams dang /_rig byed rnams thog ma med pa nyid du sgrub par byed pa smra ba na/_khyed cag nyid la skyon 'di dag thams cad gsal bar 'jig pa
[\[319a.3\]]yin no zhes bstan par bya ba'i phyir/_gang yang tshad ma zhes bya ba la sogs pa smos te/_smra ba po dang byas pa'i tshig rnams zhes zlas dbye'o/_/de la smra ba po ni rig byed 'chad pa po'i tshad ma ji ltar bkag ce na/_smra po byed po dang mtshungs te/_/zhes bya ba la sogs pa smos te/_de la ltos nas zhes bya ba
[\[319a.4\]]ni smra ba po la ltos nas so/_/ji ltar zhe na/_des byas pa'i bshad pas zhes bya ba ni smra ba po de dag gis byas pa'i bshad pa las don rtog pa skye ba'i rgyu'i phyir rig byed rnams de la ltos nas tshad ma ma yin no/_/de las skyon cir 'gyur zhe na/_des na rig byed dag rnams ni/_/zhes bya ba la sogs pa
[\[319a.5\]]smos te/_de yod min zhes bya ba ni tshad ma nyid ces 'brel to/_/gang gi tshe de ltar rig byed kyi tshig rnams gzhan gyi dbang can yin pa'i phyir tshad ma nyid med pa dang /_de'i smra ba po thams cad kyang dmus long brgyud pa bzhin du chos ma yin pa mthong bas tshad ma nyid ma yin no/_/gang gzhan gyis/_de ltar
[\[319a.6\]]chad ma tshad min gnyis/_/thog ma med pa nyid du 'gyur/_/zhes gang smras pa de rigs pa ma yin no zhes bstan pa'i phyir/_de lta yin na tshad ma dang /_/zhes bya ba smos te/_smra ba po dang byas pa'i tshig rnams tshad ma nyid du 'gyur na/_tshad ma nyid gcig la med pa nyid du 'gyur te/_'di ltar de nyid ma grub po zhes bya
[\[319a.7\]]bar mi rigs te/_gnyi ga thog ma med pa nyid do snyam du bsams pa yin no/_/gzhan yang kho bo cag gis rig byed dang de 'don pa ni sangs rgyas dang de'i gsung dang lhan cig mtshungs pa nyid du sman pa ni de dang 'gran pa nyid yin gyi/_bcom ldan 'das dang de'i gzhung rnams ni 'di dag dang lhan cig mtshungs pa nyid yod
[\[319b\]]
[\[319b.1\]]pa ma yin gyi 'on kyang khyad par che'o zhes bstan pa'i phyir/_yang na thub dang de'i gsung la/_/[#]zhes bya ba la sogs pa smos te/_dang po nyid du zhes bya ba ni phyi rol gyi don rtog [#]par ro/_/'khor bar mi 'ching ba ste rjes su mi mthun pa'i shes pa gang dag la yod pa de dag la de skad ces bya'o/_/de'i dbang gis byung
[\[319b.2\]]ba'i bstan pa gang yin pa de dag ji ltar thos she na/_gnyis kyi [#]rnam pas ma gos pa'i/_/zhes bya ba la sogs pa [#]tshigs su bcad pa gnyis smos te/_gnyis kyi rnam pa [#]rmongs med bdag[# ]/ces bya ba ni gzung ba dang 'dzin par mngon par zhen pa spangs pa'o/_/gnyis la bdag med rtogs pa na/_/zhes
[\[319b.3\]]bya ba ni gang zag dang chos la bdag med pa rtogs pa na'o/_/yang na gnyis ni gzung ba dang 'dzin pa ste/_de'i bdag med pa ste rang bzhin med pa zhes tshig rnam par sbyar ro/_/sred med bu sogs spyod yul min/_/zhes bya ba ni [#]sred med bu ni khyab 'jug go/_/sogs pa'i sgras ni dbang phyug la sogs pa bzung [#]ngo /_/
[\[319b.4\]]ci ste sred med kyi bu la sogs pa la yang rnam par dag pa'i bdag tu lta ba ci'i phyir mi 'dod ce [#]na/_gzhan gyis dag pa'i shel lta bu/_/zhes bya ba la sogs pa smos te/_gzhan dag gis zhes bya ba ni sred med kyi bu la sogs pas so/_/bdag rtag [#]par bsal zin pa'i phyir/_de'i yul can gyi [#]shes pa
[\[319b.5\]]phyin ci log yin pas rnam par dag pa ma yin no/_/gzhan yang de dag la rtag pa'i bdag gi yul can gyi shes pa brjod pa gang yin pa de ci bdag de las skye'am 'on te ma yin zhes bya ba phyogs rnam pa gnyis so/_/de la phyogs dang po la rgyu ma tshang ba med pa nyid kyis de'i yul can gyi shes pa mtha' dag cig car
[\[319b.6\]]skye bar 'gyur ro/_/'on te phyogs gnyis pa yin na de la yang de rtag pa yin nam mi rtag pa yin [#]grang /_gnyi ga ltar na yang bdag des phan mi 'dogs pa'i phyir skyes bu gzhan gyi sems pa bzhin du de'i yul can du mi 'gyur ro/_/gang yang /_bdag nyid rnam par bdag mthong ba/_/de nyid de yi [#]shes pa yin/_/
[\[319b.7\]]zhes smras pa de la/_gzung ba'i mtshan nyid mi 'thad pa/_/[#]zhes bya ba la sogs pa smos te/_gal te re zhig bdag sems pa'i ngo bor khas len par [#]byed na de'i tshe de'i yul can gyi [#]shes pa rnam par ma dag pa nyid yin te/_rang bzhin gyi [#]shes pa thams cad kyis gzung ba dang 'dzin pa mi 'thad pa ni phyi
[\[320a\]]
[\[320a.1\]]rol gyi don brtag par bsgrubs zin pa'i phyir ro/_/ci ste bdag sems kyi ngo bo yin no zhes bya ba'i phyogs yin la/_de'i tshe blta bar bya ba dang /_lta ba tha dad pa'i phyir gzung ba dang 'dzin pa'i dngos po mi 'thad pas shes pa de'i yul can zhes bya bar mi 'gyur ro/_/yul dang yul
[\[320a.2\]]can tha dad na yul dang yul can gyi dngos por 'gyur ro/_/gal te sgron ma bzhin du gsal ba'i bdag nyid yin pas 'di dag gi yul can nyid du khas len par byed na de'i tshe mngon par mi 'dod pa'i rang rig par thal bar 'gyur ba dang /_shes pa mngon sum ma yin pa nyid du 'dod pa dang yang 'gal bar 'gyur
[\[320a.3\]]te/_de ston pa ni/_blo yang mngon sum du 'gyur ro/_/zhes bya ba'o/_/ci ste yang rig byed yul can phyir zhes bya ba la sogs pa gang smras pa de la/_rig byed dang ni tshangs pa sogs/_/zhes bya ba la sogs pa smos te/_'brel pa yod pa yin na/_tshangs pa la sogs pa rig byed kyi yul can du 'gyur
[\[320a.4\]]ba yin na rig byed dang lhan cig tshangs pa la sogs pa 'brel pa yod pa yang ma yin te/_'di ltar dngos po rnams kyi 'brel pa ni rnam pa gnyis po kho na ste/_de'i bdag nyid dang de las byung ba zhes [#]bstan zin to/_/de la tha dad par khas len pa'i phyir de'i bdag nyid kyis 'brel pa med la/_de las byung
[\[320a.5\]]ba yang ma yin te/_gnyi ga yang rtag pa nyid kyis phan 'dogs par byed pa dang phan gdags par bya ba ma yin pas phan tshun ltos pa'i phyir ro/_/shes pa kun gyi rang bzhin yang /_/zhes bya ba ni 'thad pa ma yin zhes skabs su bab pa dang sbyar ro/_/ci'i phyir zhe na/_don nges pa med pa'i phyir ro/_/nges
[\[320a.6\]]pa'i don la rig byed shes pa thams cad kyi rang bzhin du rtag par rigs la/_de la [#]yang /_khyed kyi lugs kyis mi srid do/_/zhes 'di ni bstan [#]zin to/_/gang gi phyir khyed cag ltar kho bo cag gis rig byed kyi sgo nas thams cad mkhyen pa khas len par byed pa ni ma yin no/_/'o na ci zhe na/_rang byung [#]gi
[\[320a.7\]]ye shes so/_/bcom ldan 'das ni rang nyid kyis thams cad mkhyen pa yin no zhes bya ba ni bstan zin to/_/gang yang sangs rgyas sogs min gang /_/lha [#]mchog gsum po gang [#]na gnas/_/zhes bya ba smras pa de la bcom ldan 'das mi yin pa nyid du ma grub po zhes bstan pa'i phyir 'gro ba [#]lnga'i zhes
[\[320b\]]
[\[320b.1\]]bya ba la sogs pa smos te/_sems can dmyal ba dang /_yi dgas dang /_dud 'gro dang /_lha dang /_mi'i bye brag gis 'gro ba lnga'i bdag nyid ni 'khor ba'o/_/sangs rgyas bcom ldan 'das kyang de las phyi rol du gyur pa yin pas 'di dag mi yin pa nyid du ma grub po/_/'o na ji ltar 'di dag
[\[320b.2\]]zas gtsang la sogs pa'i rigs su skyes par thos she na/_de ni de ltar sprul par 'dod/_/ces bya ba smos so/_/'di nyid lung gis bstan pa'i phyir 'og min zhes bya ba la sogs pa smos so/_/'og min zhes bya ba ni lha dag ste de dag gi phyogs gcig na gnas gtsang ma'i rigs kyi lha rnams
[\[320b.3\]]yod do/_/der 'phags pa nyid 'ba' zhig gnas so/_/de dag gi steng na dbang phyug chen po'i gnas zhes bya ba'i gnas yod de der sa bcu la zhugs [#]pa'i byang chub sems dpa' srid pa tham pa kho na skye ba bzhes pa yin la/_'dir ni de'i dbang gis de lta bu'i sprul pa dmigs pa yin no
[\[320b.4\]]zhes bya ba ni lung yin no/_/gal te 'di [#]kho bo cag la ma grub po ze na[#]/_khyed kyis rang 'ga' [#]nyid du ni/_/zhes bya ba la sogs pa smos te/_gal te khyed cag rang dbang du rjod par byed na de'i tshe the tshom za ba'i ma grub pa yin no/_/gang gi [#]rang dbang du mi nyid du grub par 'gyur ba khyed la bcom ldan
[\[320b.5\]]'das mi nyid du sgrub par byed pa'i tshad ma cung zad kyang [#]yod pa ma yin no/_/de bas na khyed kyis gzhan dag gi [#]lung gi sgo nas mi nyid du brjod par bya dgos la/_gzhan gyi lung de yang de ltar de ji skad du bshad pa'i ngo bor gnas pa'i phyir 'di dag mi nyid du ma grub po/_/ji ltar 'di dag nam mkha'i me tog
[\[320b.6\]]dang 'dra ba nyid du grub ce na/_nus pa thams cad dang bral ba/_/zhes bya ba la sogs pa smos te/_gzhan gyi bde byed la sogs pa rtag pa nyid du 'dod la rtag pa nyid kyang rim dang cig car dag gis don byed par 'gal ba'i phyir nus pa thams cad dang [#]bral ba nyid du bsgrubs zin pa nyid do/_/nus pa
[\[320b.7\]]thams cad dang [#]bral ba'i mtshan nyid kyang med pa'i phyir gzhan gyis 'dod pa'i mig gsum pa la sogs rtag pa [#]med pa nyid kyi phyir 'di dag nam mkha'i [#]me tog lta bur grub pa kho na'o/_/mig gsum pa ni bde byed do/_/gzhan yang mig gsum pa la sogs pa yod du [#]zin mod/_de lta na yang de dag dman
[\[321a\]]
[\[321a.1\]]pa nyid kyi [#]kho bo cag gis de dag dang bcom ldan 'das 'gran par byed pa ni ma yin no zhes bstan pa'i phyir/_gzhan yang de dag ces bya ba la sogs pa smos te rtogs [#]par zad do/_/gang yang /_rig byed lung ni dag [#]par yang /_/zhes smras pa de la/_yon tan dbang phyugs [#]ces bya ba la sogs
[\[321a.2\]]pa smos te/_dngos po thams cad la khyab pa'i skad cig ma 'jig pa bsgrub par [#]'ga' zhig kyang rtag pa nyid yod pa ma yin pa'i phyir 'di dag thams cad 'brel pa med par brjod pa yin no/_/gang yang /_gal te kun mkhyen dang 'dra 'ga'/_/zhes bya ba la sogs pa smras pa de la/_nye bar 'jal bas thams
[\[321a.3\]]cad mkhyen/_/zhes bya ba la sogs pa smos te/_gang gis sangs rgyas pa de las thams cad mkhyen pa grub par 'dod par 'gyur ba de nye bar 'jal ba tshad ma nyid ni ma yin no/_/tshad ma nyid yin na yang de yod par bsgrub pa la nye bar mkho ba nyid ma yin te/_'di ltar des ni ba lang la sogs pa rab tu grags
[\[321a.4\]]pa'i chos can la ba men la sogs pa dang 'dra ba tsam bsgrub par bya ba yin la chos can thams cad mkhyen pa ni grub pa yod pa ma yin te/_khyed kyi lugs kyis de nyid bsgrub par bya ba yin pa'i phyir ro/_/des na khyed kyis 'dod pas thams cad mkhyen pa yod pa nyid du grub [#]par bya ba'i skabs yin pa de nyid kyis
[\[321a.5\]]nye bar 'jal ba'i skabs med pa'i phyir de dgag pa don med pa thob [#]pa med pa'i phyir ro/_/dgag pa ni thob pa sngon du 'gro ba can yin pa'i phyir ro snyam du bsams pa yin no/_/da ltar yod pa'i mi rnams kun/_/zhes bya ba la sogs pa la/_gal te khyed kyis mi rnams kun/_/zhes bya ba la sogs pa smos
[\[321a.6\]]te/_gal te khyed kyis mi [#]thams cad mthong na de'i tshe [#]thams cad mkhyen pa 'gegs pa na rang gi tshig dang 'gal ba yin te/_'di ltar thag ring ba dang bar du chod pa'i skyes bu mtha' dag mthong bas khas blangs pa'i phyir dang gzhan gyi rgyud [#]dang 'brel pa'i shes pa'i nus pa nges par khas blangs pa'i phyir/_
[\[321a.7\]]bdag nyid thams cad [#]mkhyen pa nyid du gsal rab tu khas blangs par 'gyur te/_yul dang dus dang [#]rang bzhin gyis bskal ba'i don mthong bar khas len pa'i phyir ro/_/thams cad mkhyen pa ma yin pa ni de lta bu shes pa srid pa ma yin no/_/de dgag pa'i phyir/_sgrub par byed pa yang len pas de nyid bkag pa
[\[321b\]]
[\[321b.1\]]yin pa'i phyir [#]rang gi tshig dang 'gal te dper na nga'i ma mo gsham yin no zhes bya ba lta bu'o/_/gtan tshigs ma grub pa yin no zhes bya bar bstan pa'i phyir/_mdun na gnas pa zhes bya ba la sogs pa smos te/_'di ltar mdun na gnas pa'i skyes bu'i lus tsam mthong ba'i phyir 'di thams cad mkhyen pa
[\[321b.2\]]ma yin no zhes bya ba de lta bu yang thams cad mkhyen pa [#]ma yin pas thams cad mkhyen pa nges par mi nus na yul dang dus kyis chod pa'i skyes bu la lta smos kyang ci dgos/_/des na zhes bya ba ni thams cad mkhyen pa ma yin no zhes de ltar nges na'o/_/ci ste gtan tshigs ma grub par 'gyur du 'ong
[\[321b.3\]]bas bdag nyid thams cad mkhyen pa ma yin pa nyid kyis mi ma lus pa thams cad mkhyen pa ma yin par nges par [#]khas len par byed na de'i tshe ha cang thal bar 'gyur ba'i phyir ma nges pa nyid ma yin no zhes bstan pa'i phyir/_bdag nyid kun shes zhes bya ba la sogs pa smos te/_bdag nyid la thams cad
[\[321b.4\]]mkhyen pa nyid ma mthong bas zhes tshig rnam par sbyar ro/_/'di snyam du chos thams cad kyi shes pa grub par byed pa na shes rab la sogs pa'i bye brag mthong bas gnod pa'i phyir des na de sgrub par mi byed kyi/_thams cad mkhyen pa ma yin pa nyid du sgrub na gang gis gnod pa med pa des na ha cang thal bar mi
[\[321b.5\]]'gyur ro snyam du sems pa de yang yang dag pa ma yin te/_/ji ltar gtan tshigs gnod pa mthong ba sgrub par byed pa ma yin pa bzhin du gnod par dogs pa yang ma yin pas des na [#]gnod pa dgod pa ni gnod par 'dod pa las tha dad pa ma yin no/_/des na thams cad mkhyen pa ma yin pa nyid du sgrub par
[\[321b.6\]]byed par yang 'gyur te gnod par dogs pa'i phyir ro/_/gang yang /_shed la sogs par bstan [#]pa ni/_/gzhan du yang ni 'thad pa yin/_/zhes smras pa de la/_rgyal ba'i mtho ris zhes bya ba la sogs pa smos te/_nye bar bstan pa gzhan du mi 'thad pa nyid ma grub ste mtho ris dang byang grol gyi lam kha
[\[321b.7\]]na mtho ba med pa ni rmongs pa las srid pa ston pa ma yin te/_bcom ldan 'das kyi gsung kha na ma tho ba med pa nyid ni rtag [#]pa thams cad kyis bsgrubs zin to/_/rmongs pa thams cad kyis zhes bya ba ni ku mA ra ri las so/_/'on kyang de kho na de ltar sems so zhes bya ba'i don to/_/yang na slob ma rmongs don
[\[322a\]]
[\[322a.1\]]nam[#]/_/zhes bya ba la sogs pa la/_mthong chos zhes bya ba la sogs pa smos te/_mthong chos zhes bya ba ni skye ba 'di nyid la'o/_/mngon mtho'i zhes bya ba ni nad med pa dang phyug pa [#]la sogs pa'i mtshan nyid do/_/'di yang thob par 'gyur zhes bya ba dang 'brel to/_/skyon rnams
[\[322a.2\]]zhi zhes bya ba ni 'dod chags la sogs pa'i skyon nye bar zhi ba'o/_/de las te sngags dang bsam gtan dang dam tshig la sogs pa nye bar bstan [#]pa las so/_/de [#]mdzad pa ji skad du gsungs pa nyams su blang ba [#]las gzhan slob ma rnams thos pas rmongs pas byas pa yin no zhes bya ba ni bzlog pa'i tshig
[\[322a.3\]]yin no/_/gal te khyed cag 'di 'dra ba la sogs pa yin no snyam du bsams pa ni/_de'i tshe rmongs pa ma yin pa rmongs pa nyid du 'dzin pa na khyod nyid rmongs par 'gyur ro/_/gal te rig byed rtsa can du/_/zhes bya ba la sogs pa la/_sangs rgyas rnams kyi nyer bstan 'di/_/zhes bya ba la sogs
[\[322a.4\]]pa smos te/_gang gi phyir dri ma med par nye bar bstan pa'i rtsa ba ni dri ma can du rigs pa ma yin no/_/gang phyir de yis rmongs pa yi[#]/_/dmangs rigs rnams la nyer bstan byas/_/zhes bya ba 'di la/_de dag gis ni nyer bstan pa/_/zhes bya ba la sogs pa smos te/_go 'phang zhes bya ba ni yon
[\[322a.5\]]tan thams cad phun sum tshogs pa la gnas pa'i don gyis mngon par mtho ba dang nges par legs pa'i lam ni go 'phang zhes bya'o/_/shed la sogs pa gang dag gis rig byed smra ba dag kho na la nyer bar ston pa de dag rmongs pa'i don ston pa [#]brjod pa yin no zhes ston pa ni/_gang dag chags 'jig [#]
[\[322a.6\]]ces bya ba la sogs pa ste/_yang bcom ldan 'das kyis bstan pa gang yin pa des ni byis pa'i bar du yin te/_de dag ni bdag nyid chen po nyid ston par byed pa yin no zhes ston pa ni thug rje'i gzhan dbang zhes bya ba la sogs pa smos te/_khyim du 'gro ba ni bag mar phyin zin pa'i bud med khyo'i khyim
[\[322a.7\]]du 'gro ba'o/_/smras pa de yang gang yin zhe na/_rig pa dul bas zhes bya ba la sogs pa smos so/_/gzhan yang /_khyod nyid yang dag ma yin pa'i/_/rigs kyi rgyags pas khengs pa yi/_/sems kyi dpangs bstod de dmangs [#]rigs/_/rmongs pa rnams la zhes smras pa ni ches
[\[322b\]]
[\[322b.1\]]gsal bar bdag nyid mkhas pa rnams kyi tshogs pa 'dir ches rmongs pa nyid du gsal bar byas pa yin no[#]/_/'di ltar res 'ga' bram ze nyid/_/ces bya ba'i spyi dngos po gzhan yod pa yin no zhes de ltar rtog pa na khyed cag khengs pa'i zug rngu 'chang ba yin nam/_yang na [#]skyes nas
[\[322b.2\]]cho ga la sogs pas bdag nyid legs par byas pa mthong nas bram ze'o snyam du nga rgyal byed dam/_yang na bdag nyid bram ze mo'i mngal du btsas pa la dmigs nas yin grang /_de la phyogs dang po la khyed cag gis [#]'di ni nam mkha'i me tog la rgyan byed pa 'ba' zhig tu zad do zhes ston
[\[322b.3\]]pa ni/_lan brgyar zhes bya ba la sogs pa'o/_/gzhan yang rigs de yod du chug mod/_de lta na yang des byas pa'i khyad par gal te rten las [#]dmigs pa de'i tshe khyod kyi nga rgyal du 'gyur ba yin na/_gang gi phyir khyad par cung zad kyang ma mthong ngo zhes bya ba 'di ston pa ni de las gzhan las zhes bya ba la
[\[322b.4\]]sogs pa smos te/_bram ze de dag las gzhan ni de las gzhan te dmangs [#]rigs pa la sogs pa'o/_/de las de'i khyad par ma grub po zhes tshig rnam par sbyar ro/_/'di ltar bram ze rnams ni dmangs rigs dag las shes rab dang yid gzhungs pa [#]la sogs pa dang bshang ba dang gci ba dang khrag
[\[322b.5\]]la sogs pa dag gis khyad par du 'phags par ma dmigs na/_gang gis na khyed cag rigs smra ba'i stobs kyis khengs pa nyid kyis/_de phyir rig byed [#]smra rnams la[#]/_/nye bar bstan pa ster bar 'gyur/_/zhes brjod par 'gyur ba de'i phyir ji ltar de'i khyad par ma grub pa na de la brten pa'i rig byed
[\[322b.6\]]kyang khyad par du 'gyur/_gal te bram ze'i rigs la brten pas rang bzhin gyi dbang du gyur ba dang /_bdag por gyur ba dang /_dga' mgur ldan pa dang /_snying rje la sogs pa'i yon tan dang /_sdig pa ma lus pa spangs par gyur na de'i tshe khyed cag khyad par can du 'gyur gyi/_gzhan du na bya ba dang nya
[\[322b.7\]]pa dang lham mkhan la sogs pa las bram ze'i rigs dang ldan na [#]yang bram ze ji ltar khyad par can du 'grub par 'gyur/_phyogs gnyis pa la yang skyon gang dag skyes nas cho ga la sogs zhes bya ba la sogs pa ste/_de las gzhan bzhin zhes bya ba ni bcos mar 'dod pa'i bram ze la sogs pa bzhin
[\[323a\]]
[\[323a.1\]]no/_/kun rdzob ces bya ba ni ming 'dogs pa la sogs pa bzhin du de ni tha snyad du yin no/_/phyogs gsum pa la yang khengs pa rigs pa ma yin te/_bram ze dang bram ze mo'i lus ni dmangs [#]rigs la sogs pa'i lus las [#]khu ba dang khrag la sogs pa mi gtsang ba'i rang bzhin du
[\[323a.2\]]khyad par cung zad kyang [#]med do zhes bstan zin no[#]/_/gzhan yang khyed cag gis bram ze nyid du zhes bya ba de las kyang rgyags par rigs pa ma yin no zhes bstan pa'i phyir/_'das pa'i dus kyang shin tu ring /_/zhes bya ba la sogs pa smos te/_dus gzhan gyi tshe res 'ga' bram ze'i rigs ma yin
[\[323a.3\]]pas bram zer 'gyur ba zhes bya ba yang srid pa yin la/_bram ze sngon du 'gro ba can yin na yang khyed cag gi ma'i spyod pa'i nyes pas nal phrug [#]nyid du yang srid pa kho na'o/_/'di ltar bud med rnams ni phal cher 'dod pas gzir zhing rtsa ba hral gyi sems kyi rang gi rigs kyi brtul zhugs kyi mtha'
[\[323a.4\]]spangs nas 'jug pa mi dmigs pa kho na'o/_/gang las nges par 'gyur ba khyed cag gis dbang po las 'das pa'i don mthong ba mi 'ga' zhig kyang khas len par mi byed kyang /_rigs med kyang khyed cag gi rigs rgyud rnam par dag par ston pa ma yin no/_/gzhan yang khyed cag gi bdag nyid la bram
[\[323a.5\]]zer ma nges par rigs smra ba'i stobs kyis khengs pa 'ba' zhig tu ma zad 'on kyang shed la sogs pa yang bram ze'i rigs ma shes par skye gnyis dag [#]kho na la nye bar ston pa ni rmongs pa las yin no zhes ston pa ni/_de'i phyir bram ze zhes bya ba la sogs pa smos te/_mi shes pa ste skye gnyis ma nges pa gang dag
[\[323a.6\]]la yod pa de dag la de skad ces bya'o/_/de ma nges phyir zhes bya ba skye gnyis de dag ma nges pa'i phyir ro/_/gzhan yang shed la sogs pa rnams kyis kho bo cag kho na la nye bar bstan pa [#]byas pa yin no zhes bya ba 'di ni/_khyed cag gis [#]chen po nyid kyi rgyu ma yin gyi/_'on kyang rmongs pa nyid du ston pa 'ba'
[\[323a.7\]]zhig tu zad do zhes bstan pa'i phyir ro[#]/_/rig byed don la rigs med can/_/zhes bya ba la sogs pa smos te/_rig byed 'don pa rmongs pa yi/_/zhes bya ba ni rig byed 'don pas byas pa'i rmongs pa ni rig byed 'don pas dngos po rtogs par nus pa ring du spangs pa zhes bya ba'i tha tshig go/_/gang las
[\[323b\]]
[\[323b.1\]]zhes bya ba ni gtan tshigs so/_/de nyid kyi phyir shed la sogs pa rnams kyis rig byed la sogs pa [#]rigs pa med par rtogs nas bkas grub pa nyid rtogs pa yin no zhes ston pa ni/_gna' rabs dang ni zhes bya ba la sogs pa smos te/_gna' rabs zhes bya ba ni bstan bcos so/_/shed kyi
[\[323b.2\]]chos zhes bya ba ni yid kyis bkod pa'o/_/rig byed yan lag bcas zhes bya ba ni brda sprod pa la sogs pa'i yan lag drug dang lhan cig 'jug pa'i phyir ro/_/gso dpyad ces bya ba ni sman dpyad kyis bstan bcos so/_/de dag nyid kyi [#]zhes bya ba ni rgyu'o/_/gna' rabs la sogs pa 'di dag rigs
[\[323b.3\]]pa med pa dang khyed cag kyang rmongs pa nyid du nges par gzung [#]ngo zhes bya ba'i tha tshig go/_/'di nyid la 'thad pas [#]'chad pa ni/_gzhan du yang ni ngag tsam gyis/_/zhes bya ba la sogs pa ste/_sangs rgyas bcom ldan 'das rnams ni mi 'jigs pa bzhi dang ldan pa nyid kyi [#]gsung la bka' grub
[\[323b.4\]]pa nyid du mi ston gyi 'on kyang 'khor gyi nang du seng ge'i sgra yang dag par sgrogs pa yin no zhes ston pa ni/_bdag nyid chen po gang dag gis/_/zhes bya ba la sogs pa ste/_mu stegs byed pa [#]ngan pa nyid glang po che myos pa yin la/_de dag gi dregs pa 'joms par mdzad pa'i ngang tshul seng ge'i sgra
[\[323b.5\]]gang la yod pa de la de skad ces bya'o/_/'di ltar zhes bya ba ni 'chad par 'gyur ba ltar ro/_/yang seng ge'i sgra 'di yang gang yin zhe na/_dge slong dag go zhes bya ba la sogs pa smos so/_/gzhan yang bcom ldan 'das nyid kyis don dam par bram ze dag la nye bar bstan pa mdzad kyi shed la sogs pa
[\[323b.6\]]rnams kyi [#]ni ma yin no zhes bya ba 'di 'chad pa ni gang dag sdig pa zhes bya ba la sogs pa smos te/_sdig pa'i chos spangs pa'i phyir bram ze yin no zhes bya ba ni nges pa'i tshig yin no/_/de dag kyang 'dir bdag med pa la goms [#]pa nye bar ston pa'i phyir/_bcom ldan 'das thub pa'i bstan pa la rigs pa
[\[323b.7\]]yin gyi [#]gzhan du ni ma yin te/_sdig pa zad par byed pa'i thabs dang bral ba'i phyir ro/_/de nyid kyi phyir bcom ldan 'das kyis 'di kho na la dge sbyong yod/_'di kho na la bram ze yod kyi bstan pa gzhan ni dge spyod dang bram ze dag gis stong pa yin no zhes gsungs so/_/de la rgyun du zhugs pa la sogs
[\[324a\]]
[\[324a.1\]]pa'i 'bras bu la gnas pa bzhi ni dge sbyong yin no/_/bram ze de yang [#]zhugs pa bzhi po dag nyid yin no/_/kun mkhyen skyes bu yod ces bya ba la sogs pa la/_/kun mkhyen zhes bya ba la sogs pa smos te/_gzhung gang gis bsgrubs she na/_ma lus don ni yongs [#]shes pa'i/_/zhes bya ba
[\[324a.2\]]la sogs pa smos te[#]/_gzhan yang kho bo cag gis thams cad mkhyen pas gsungs pa nyid rtogs nas de nyams su blang ba'i phyir thams cad mkhyen pa bsgrub par bya ba ni ma yin no/_/'o na ci zhe na/_gang dag thams cad mkhyen pa'i go 'phang thob pa [#]de'i don du nyes pa zad pa dang yon tan 'phel ba sgrub par byed de/_
[\[324a.3\]]gang gi phyir bde bar gshegs pa pa rnams ni dngos po'i stobs kyis zhugs pa'i rjes su dpag pa kho na las skyes bu'i don sgrub [#]par byed kyi grags pa tsam ni ma yin no/_/gzhal bya nyid la sogs pa yang ji ltar sgrub par byed pa nyid ma yin pa de ltar bshad zin pa nyid yin no/_/gang yang /_sa bcu dag la
[\[324a.4\]]gnas 'di yang /_/zhes smras pa de yang khyed kyis [#]grub pa'i mtha' ma shes nas smras pa yin te/_gang gi phyir bcom ldan 'das sa bcu la gnas [#]par 'dod pa ni ma yin no/_/'o na ci zhe na/_ji srid sa bcu'i gnas skabs yin la/_de ni byang chub sems dpa'i gnas skabs yin la[#]/_de'i gong ma ni sangs
[\[324a.5\]]rgyas kyi sar 'dod pa yin no/_/gang yang /_phyogs gcig shes pas gang brjod pa/_/de kun mkhyen gyis bshad mi 'gyur/_/zhes smras pa de yang sun phyung ba nyid yin no zhes bstan pa'i phyir/_phyogs gcig shes pas zhes bya ba la sogs pa smos te[#]/_'di nyid yang bstan par bya ba'i phyir/_ji ltar zhes
[\[324a.6\]]bya ba la sogs pa smos te/_cung zad mthong ba zhes bya ba ni tshu rol mthong ba ste thams cad mkhyen pa ma yin pa zhes bya ba'i tha tshig go/_/dngos de'i shes pa bskyed pa zhes bya ba ni dro ba la sogs pa'i dngos po de'i shes pa nyams su myong ba ni dngos po de'i nyams su myong ba'i shes pa'o/_/de las skye ba 'byung ba'i
[\[324a.7\]]tshig gang la yod pa de la de skad ces bya'o/_/ma yin min zhes bya ba ni dgag pa gnyis kyis dngos po'i de'i shes pa skye ba yin no zhes bstan pa yin no/_/de ltar zhes bya ba ni dngos po de'i shes pa skye ba nyid kyis de yang tshad ma yin no/_/gal te de ltar [#]na mthong ba'i tshig las thams cad mkhyen pa'i gsung [#]las
[\[324b\]]
[\[324b.1\]]khyad par ci zhig yod ce na/_rgyu'i dbye bas tha dad do/_/zhes smras [#]so/_/'di nyid gsal bar byed pa ni/_/dngos po ma lus zhes bya ba la sogs pa ste/_'di zhes bya ba ni sangs rgyas kyi gsung gi'o/_/de'i zhes bya ba ni phyogs gcig shes pa'i tshig go/_/'on te zhes bya ba la sogs pas gzhan dag
[\[324b.2\]]klan ka byed de/_gang gi phyir rnam par rtog pa med par brjod par 'dod pa srid pas [#]yin te de ni rnam par rtog pa'i khyad par yin pa'i phyir ro/_/de bas na 'di la rnam par rtog pa nyid kyis khyab pa na de [#]med par ji ltar gnas pa nye bar [#]'gyur te/_shing med par ni shing sha pa srid pa ma yin no/_/thams
[\[324b.3\]]cad mkhyen pa la rnam par rtog pa srid pa yang ma yin te de ni nyon mongs pa la sogs pa sgrib pa ma lus pa spangs pa nyid yin pa'i phyir la/_rnam par rtog pa yang rang bzhin gyis 'khrul pa yin pa'i phyir thams cad mkhyen pa la mngon du 'gyur na 'khrul par 'gyur ro zhe na/_de min zhes bya ba la sogs
[\[324b.4\]]pas len [#]'debs par byed de/_rnam par rtog pa ni rnam pa gnyis te/_kun nas nyon mongs pa dang rjes su mthun pa'i yid kyi [#]nyon mongs pa can dang /_ma chags pa la sogs pa dang mtshungs par ldan pa'i [#]kun nas bslangs [#]pas dge ba'o/_/de la nyon mongs pa can gang yin pa de ni nyon mongs pa la
[\[324b.5\]]sogs pa'i sgrib pa spang ba [#]la med pa nyid de rgyu med pa'i phyir ro/_/dge ba gang yin pa de ni sgrib pa spangs pa la yang mi 'gal ba'i phyir/_des bcom ldan 'das rnams ni thugs rje goms pa las 'jug pa 'gro ba thams cad la phan pa byed pa'i ngo bo dge ba dang bcas pa'i rnam par rtog pa'i mngon [#]du phyogs
[\[324b.6\]]par 'gyur ba ni su zhig ldog par byed pa 'di snyam du rnam par rtog pa thams cad ni rang bzhin gyis [#]rang gi snang ba don med pa las don du mngon par [#]zhen nas 'jug pas 'khrul pa yin pa'i phyir/_shes bya'i sgrib pa spangs pa la [#]mngon du 'gyur ba [#]'gal ba yin no snyam du sems pa'i dogs pa bsu nas/_
[\[324b.7\]]de yis rnam par rtog pa de/_/zhes bya ba la sogs pa smos te/_gal te [#]yul med pa'i rnam par rtog pa de yul dang ldan pa nyid du 'dzin par byed na de'i tshe 'khrul par 'gyur na gang gi phyir sgyu ma mkhan po 'dis shes pa de yul med pa nyid du mkhyen pa'i phyir ji ltar 'khrul par 'gyur[#]/_de lta bu sogs
[\[325a\]]
[\[325a.1\]]brjod pa ni/_/dad pa'i nor can rnams la mdzes/_/zhes gang smras pa de la/_de lta bu sogs pa brjod pa ni/_/zhes bya ba la [#]sogs pa smos te/_ci ste 'di dang rjes su mthun par gang 'gyur ba skabs su bab pa yang gang yin zhe na/_de bzhin don rnams kyis khyab par/_/zhes bya ba
[\[325a.2\]]la sogs pa smos te[#]/_de yang [#]bdag gis thal bar sgrub par byed par smras pa yin gyi rang gi rgyud kyis ni ma yin no zhes bya ba de ltar rang gi tshig nyid kyis brjod pa yin no snyam du sems na/_thal ba sgrub pa nyid re zhig 'di'i skabs su yang bab pa nyid du sgrub par byed pa'i phyir de la blo bzang rnams
[\[325a.3\]]kyis zhes bya ba la sogs pa smos te/_don thams cad la gzigs par 'jug pa nye bar ston pa la nus par mi 'gyur ro zhes/_khyed kyis smras pa gang yin pa 'di la re zhig khyed nyid la dri bar bya ste/_nye bar bstan pa la de'i nus pa med par 'gyur ro[#]/_/de las 'dir skyon cir 'gyur zhes de
[\[325a.4\]]ltar dris pa na gzhan dag rang nyid lan gsal bar byed pa ni des na lung du mi 'gyur zhes bya ba la sogs pa'o/_/'dir yang brjod pa de ltar de lung med par 'gyur mod 'dir 'gal ba ci yod/_gang gis mthong ba dang 'gal bar 'gyur ba khyed cag gis 'di gsung ba dmigs pa ni ma yin no/_/
[\[325a.5\]]zhes dris pas khyed kyi shugs kyis so [#]zhes bya ba 'di brjod par bya ba yin no/_/gang gis rang nyid kyis lung des byas pa nyid du dmigs nas de'i smra ba po nyid sgrub par byed pa ni ma yin no/_/'o na ci zhe na/_khyed cag kho nas lung de byas pa nyid du 'dod pa yin no/_/de yang gal te de smra ba po nyid du mi 'dod na
[\[325a.6\]]khyed cag gis [#]'dod pa ma yin te de lta bas na lung de byas pa nyid du 'dod pa rnams kyis gdon mi za bar smra ba po nyid 'dod par bya'o zhes de lta bu'i mi 'dod pa'i thog tu gtong ba'i thal bar byed pa yin no/_/de lta [#]ma grub pa nyid [#]bsgrubs nas/_da ni skabs kyi don rjes su mthun pa ma brjod pa nyid du sbyar ba'i phyir
[\[325a.7\]]gal te de 'dra'i zhes bya ba la sogs pa smos te/[ #]gang kho na gzhan gyis lung tsam khas len pa de kho na thal bar sgrub par byed pas brjod pa yin na [#]zhes bya bar rigs pa yin no/_/de la gal te gzhan gyis [#]smra ba po nyid dang ldan pas lung de byas pa nyid du 'dod par gyur pa [#]de'i tshe smra ba po med pa'i phyir
[\[325b\]]
[\[325b.1\]]lung des ma byas pa nyid du thal bar gyur na/_gang gi phyir bdag po yin pa tsam gyis 'di lung de byed pa por khas len par mi smra ba nyid las khas len par [#]ni ma yin no/_/de bas na zhes bya ba ni lung khas blangs pas na smra ba nyid du 'gyur ba gang yin pa de [#]khyed cag gis thal bar 'gyur ba'i don mi shes
[\[325b.2\]]nas brjod pa yin no/_/gang yang /_rtsig pa [#]sogs las 'byung ba'i tshig_/yid ches pa yis bstan mi 'gyur/_/zhes gang smras pa de la/_rtsig pa sogs las 'byung ba'i tshig_/ces bya ba la sogs pa smos te/_gal te de dag gis [#]nye bar bstan pa de'i dbang gis 'jug par 'gyur ba de'i
[\[325b.3\]]tshe yid ches pas nye bar bstan [#]pa nyid du mi 'gyur na/_gang gi tshe de'i dbang gis de dag 'jug pa yin no zhes khas len par byed pa de'i tshe ci'i phyir de dag [#]nye bar bstan pa nyid du mi 'gyur/_gang yang /_'di dag su yis bsgrags snyam du de dag la yid ches mi 'gyur zhes smras pa de la/_ngag
[\[325b.4\]]kyal [#]dang ni zhes bya ba la sogs pa smos te/_gal te zlos gar dang /_glu dang /_'tshe ba dang /_bgrod par bya ba ma yin pa la bgrod pa la sogs pa bya ba nyid du der bstan par gyur [#]na de'i tshe rtsed mo la sogs pa la [#]mngon par dga' ba dang sha la sogs pa'i bya ba dmigs pa'i phyir de dag gis de [#]
[\[325b.5\]]rnams smras pa/_snying rje la [#]sogs pa byas pa nyid kyi [#]sa'i lam du 'jug par 'gyur na de lta ni ma yin te/_gang gi phyir tshad ma dang mi 'gal zhing phan tshun gnod pa med pa dang 'phags pa'i skye bo dang mthun par snying rje la sogs pa'i yon tan la sbyor bar byed pa can mtho ris dang byang chub kyi 'bras
[\[325b.6\]]bu sgrub par byed pa 'di bcom ldan 'das kyis gsung ba [#]yin no zhes bya ba 'di ni bsgrubs zin to/_/de'i phyir ji ltar 'di 'dra ba rtsed mo'i tshul can dang sha za la sogs pa [#]srid par 'gyur/_gal te de lta bur gyur pa'i [#]gsung mdzad pa po rnams la khyed cag sha za zhes mi byed na bya la [#]rag ste ming byas
[\[325b.7\]]pa ni [#]dngos po'i rang bzhin nyams par mi 'gyur gyi/_'on kyang khyod kyis khyad par can gyi bcom ldan 'das la dman pa'i tha snyad byed pa na [#]yang dam pa rnams kyis smod [#]par 'gyur ro zhes bya ba ni spyi'i don to/_/yan lag gi don brjod par bya ste[#]/_ngag kyal [#]ni glu la sogs pa nye bar ston pa'o/_/
[\[326a\]]
[\[326a.1\]]'tshe ba ni srog chags gsod pa'o/_/smad pa'i don ni 'dod pa log par spyod pa la sogs pa'o/_/tshad ma gnyis kyis mi slu ba/_/zhes bya ba ni tshad ma gnyis te/_mngon sum dang rjes su dpag pa dag gis mi slu ba [#]ste de dang mi 'gal ba'i don de la yod pas de la de skad
[\[326a.2\]]ces bya'o/_/'dod pa zhes bya ba ni nges pa'o/_/de yi yul can ma lus la[#]/_/zhes bya ba ni tshad ma gnyis kyis yul la ste tshad ma gnyis kyis [#]mi slu zhes bya ba dang 'brel to/_/dam pa'i tshul khrims zhes bya ba ni [#]thog ma dang /_bar [#]dang /_tha mar dge ba tshangs par spyod pa'o/_/bag la nyal
[\[326a.3\]]tshogs thams cad ni mthong ba dang bsgom pas spang ba'i [#]nyon mongs pa'i tshogs rnams so/_/de yang mtshan nyid kun yod pa'i [#]phyir zhes bya ba ni/_rdzogs pa'i sangs rgyas kyi mtshan nyid gnas pa'i phyir te/_ji skad du/_shes par bya ba shes pa dang /_/bsgom par [#]bya ba bsgoms pa dang /_
[\[326a.4\]]spang bar bya ba spangs pa yis/_/des na sangs rgyas zhes brjod do/_/zhes gsungs pa lta bu'o/_/gang gis ba lang gsod pa la sogs pa dang /_bgrod par bya ba ma yin pa la 'gro ba la sogs pa'i spyod pa [#]gsal bar byed pa'i phyir rig byed kho na rtsed mo'i ngang tshul can dang [#]sha za la sogs pas
[\[326a.5\]]byas pa srid pa nyid du rigs [#]pa yin no zhes bstan pa'i phyir/_gang gi tshig gis zhes bya ba la sogs pa smos te/_spyang ngo [#]zhes bya ba ni g.yon can no/_/gang yang /_dag dang ma dag ces bya ba la sogs pa smos te/_gal te yang dngos po 'ga' zhig phan tshun du gsal ba de lta na yang
[\[326a.6\]]de dag rigs pa [#]dang ste shes pa dang lhan cig mi 'gal ba kho na ste/_cig car shes pa gcig gis kyang 'gal ba'i don du mi 'dzin par dmigs pa'i phyir ro/_/'di nyid gsal bar bya ba'i phyir phan tshun spangs te zhes bya ba la sogs pa smos te/_dngos po rnams kyi 'gal ba ni gnyis
[\[326a.7\]]te phan tshun spangs te/_gnas pa'i mtshan nyid dang lhan cig mi gnas pa'o/_/de la phan tshun spangs te gnas pa'i mtshan nyid gang dag yin pa de dag ni gcig nyid du 'gal la[#]/_gang yang /_lhan cig mi gnas pa de dag ni yul gcig tu gnas par 'gal ba yin no/_/'di dag
[\[326b\]]
[\[326b.1\]]gcig nyid dam [#]yul gcig pa nyid du 'gal bar 'gyur ba ni ma yin no/_/des na 'di dag shes pa gcig la snang ba nyid 'gal ba ma yin no/_/'gal ba rnams kyi shes pa gcig la gnas par ma mthong ste/_dper na mig gi rnam par shes pas phan tshun spangs te gnas pa'i mtshan nyid can
[\[326b.2\]]gyi gtsang ba dang mi gtsang ba dag [#]dang /_lhan cig mi gnas pa'i sbrul dang rma bya dag cig car 'dzin pa lta bu'o/_/sogs pa'i sgras ni grib ma dang nyi ma la sogs pa [#]gzung ngo /_/'o na gal te 'gal ba [#]rnams kyang /_shes pa gcig la gnas par mi 'gal ba de lta na yang /_bde ba dang sdug
[\[326b.3\]]bsngal dag [#]la chags pa dang sdang ba dag kyang shes pa gcig la snang bar 'gyur ro zhes dogs [#]pa la/_bde sdug la sogs zhes bya ba la sogs pa smos so/_/de shes bya zhes bya ba ni bde ba la sogs pa [#]rnams cig car mi rigs pa gang yin pa de ni/_rgyu med pas mi skye ba'i phyir bde ba la
[\[326b.4\]]sogs pa rnams med pa'i phyir yin gyi/_'gal ba'i phyir ni ma yin no zhes/_de ltar shes par bya ste rtogs par bya'o zhes bya ba'i don to/_/ji skad du/_rgyu ma tshang ba med pa nyid rgyu yin gyi phan tshun 'gal ba ni ma yin no zhes de ltar bstan pa yin no/_/gang dag don dam par 'gal gyi dag pa dang /_
[\[326b.5\]]ma dag pa la sogs pa bzhin du btags pa yin pa de dag kyang shes pa gcig pa la snang ba yod de zhes ston pa ni/_sngo dang ser dang zhes bya ba la sogs pa ste yul dang rang bzhin bye brag gis 'gal zhes 'brel to/_/de la yul gyi bye brag ni de dang de ma yin pa'i yul nyid do/_/rang bzhin gyi bye
[\[326b.6\]]brag ni sngon po dang ser po la sogs pa'i rang bzhin nam/_yang na sngon po dang ser po la sogs pa'i nye bar len pa'i rgyu nyid do/_/gang yang byung dang [#]'byung bar 'gyur/_/zhes bya ba la sogs pa smos pa de la/_mkhyen pa'i skad cig gcig gis ni/_/zhes bya ba la sogs pa smos te[#]/_
[\[326b.7\]]'di rang gi bde ba kha cig kho na rnam par shes pa smra ba'i lugs gsal bar byed ces nas [#]rtsod par byed de/_gal te shes pa mtshan nyid gcig gis shes bya'i dkyil 'khor ma lus pa la khyab pa de'i tshe dngos po rnams ris [#]su bcad pa'i phyir mtha' med par khas blangs pa la gnod par
[\[327a\]]
[\[327a.1\]]'gyur te/_'di ltar shes pa gcig la snang ba'i dngos po las gzhan pa'i dngos po [#]yod pa ma yin no zhes de ltar yongs su gcod pa na ji ltar mtha' dang [#]ldan par mi 'gyur/_shes pa gcig la snang ba las/_/gzhan pa'i dngos po cung zad med/_/'di
[\[327a.2\]]zhes snyam du rnams [#]shes pas/_/ji ltar khyod la mtha' ldan min/_/zhes kyang bshad do/_/de lta yin dang rim can gyi [#]phyogs kyis nyes pa gang yin pa de ni shes pa cig car ba'i phyogs la yang yin no zhe na/_de ni snying po med de gal te re zhig shes pa rnam pa [#]med par smra ba'i
[\[327a.3\]]lugs la brten nas rtsod par byed na de'i tshe thams cad 'brel pa med pa yin te/_'di ltar dngos po'i lus cung zad ji snyed yod [#]pa nyams su myong ba de thams cad ni yod pa tsam gyi [#]thams cad mkhyen pa'i thugs kyis yongs su gcod pa'i phyir de la khyab po zhes bstan pa [#]yin no/_/'on te
[\[327a.4\]]gzhan gyi [#]bum pa la sogs pa ni yul gyi mtha' nyid du khyab pa ma yin nam zhe na/_gang dag gis de dag shes pa gcig gis yongs su bcad pa'i dbang gis mtha' med pa nyid kyis rang bzhin nyams par [#]'gyur ba shes pa gcig gis yongs su bcad pa zhes bya ba de tsam gyis dngos po
[\[327a.5\]]rnams kyi [#]bdag nyid kyi [#]rang bzhin nyams pa ni ma yin no/_/de'i sngon po dang ser po la sogs pa mang po rnams cig car ri mo rkyang pa la sogs pa la shes pa gcig gis nges pa na [#]rang bzhin du ma nyid spong [#]bar byed pa'am phan tshun rjes su 'jug pa yang yin gyi[#]/_'on kyang de dag nyid ji ltar yod
[\[327a.6\]]pa de kho na ltar shes pa yin gyi gzhan gyi ni ma yin no/_/de bzhin du sems can dang snod kyi 'jig rten yang ji ltar yod pa nyams su myong ba de kho na ltar thams cad mkhyen pa'i thugs kyis 'dzin par byed pa yin no/_/'di ltar de 'dzin pa yin te/_/phyogs dang phyogs mtshams su [#]mtha'
[\[327a.7\]]med par sems can la sogs pa'i 'jig rten gnas pa'i phyir de mtha' med pa nyid du 'dzin gyi/_mtha' dang ldan pa nyid du ni ma yin pas gang las mtha' dang ldan pa nyid du 'gyur/_'di snyam du mtha' dag 'dzin par khas len pa ni ji ltar mtha' 'dzin par mi 'gyur snyam du
[\[327b\]]
[\[327b.1\]]sems na de ni [#]yod pa ma yin te gang du mtha' dag 'dzin pa der gdon mi za bar mtha' 'dzin pa [#]yin no zhes bya ba 'di la 'brel pa ci zhig yod/_'di ltar dngos po gang dag ji snyed cig yod pa de dag gi nang nas gcig kyang thams cad mkhyen pa ye shes kyis [#]mi mkhyen pa'i rang bzhin [#]yod pa
[\[327b.2\]]nyams su myong ba ni ma yin te/_'on kyang thams cad mkhyen pa'i thugs kyis mkhyen pa'i rang bzhin nyid kho nar skye zhing 'jig pa yin te/_gcig kyang yongs su btang ba ma yin no zhes bya ba 'di ni/_mtha' dag 'dzin pa'i don yin la/_/de dag shes pa gcig gis khyab pa yang 'di nyid
[\[327b.3\]]yin no/_/de ltar ma yin na mtha' dang ldan pa nyid du thal bar 'gyur du 'ong bas de dag mtha' dag gi sgra'i brjod par bya ba nyid du yang brjod par mi bya ste des na 'di ni gyi na'o/_/gang yang /_shes pa gcig la snang ba'i dngos po las gzhan yod pa ma yin no [#]zhes de ltar yongs su gcod [#]pa'i
[\[327b.4\]]phyir ji ltar mtha' dang ldan par mi 'gyur zhes smras pa yang yang [#]dag pa ma yin te/_'di ltar shes pa rnam pa med par smra ba'i phyogs la shes pa'i bdag nyid la dngos po snang ba yod pa ma yin te/_'on te yod pa tsam gyis des de dag rig par 'gyur ba yin no/_/gang gis shes par bya ba nyid
[\[327b.5\]]kyis de dag mtha' dang ldan par 'gyur ba dngos po rnams yongs su ma bcad pa'i rang bzhin nyid kyis mtha' yas pa nyid du khas len pa ni ma yin no/_/'on kyang yul khyab pa dang ldan zhing [#]mtha' yas pa nyid kyi [#]snod kyi 'jig rten mtha' yas shing sems can gyi [#]'jig rten gangs [#]mtha' yas pa
[\[327b.6\]]nyid kyi'o[#]/_/gang gis gzung bar bya ba ma yin pa nyid du gyur pa [#]yul 'dzin pa la sogs pa mtha' med pa nyid yin pa na 'ga' yang gzung [#]bar bya ba nyid du 'gal ba ni ma yin no/_/gal te mtha' yas pa dang ldan pa nyid du mi 'dzin na de ji ltar thams cad mkhyen par 'gyur zhe na/_de nyid kyi phyir
[\[327b.7\]]de gang kho na'i phyir 'di mtha' dang ldan pa nyid du mi [#]'dzin pa de [#]kho na'i phyir [#]thams cad mkhyen pa yin gyi de lta ma yin na mtha' med pa'i dngos po mtha' dang ldan pa nyid du 'dzin pa ni 'khrul par 'gyur ro/_/'di ltar gang yod pa [#]de ni yod pa nyid du 'dzin la/_gang med pa de med pa nyid du 'dzin pa ni
[\[328a\]]
[\[328a.1\]]thams cad mkhyen pa zhes bya la[#]/_sems can dang snod kyi 'jig rten la yang mtha' yod pa ma yin te/_gang gi phyir thams cad mkhyen pa'i [#]ye shes kyi mtha' dang ldan pas byas pa'i med pa la med pa nyid du 'dzin la yod pa yang yod pa nyid du gzigs pa las ji ltar thams
[\[328a.2\]]cad mkhyen pa ma yin pa zhes bya ba 'di snyam du rnam pa med pa'i phyogs la yul 'dzin pa mi 'thad de/_de ni thams cad la khyad par med pa'i phyir dang /_de las so so la rnam par gzhag pa mi 'thad pa'i phyir ro/_/de ni rnam [#]pa med pa'i phyogs dgod par mi bya ba kho na yin te/_de ni rnam pa [#]thams cad
[\[328a.3\]]du sun phyung ba'i phyir ro snyam du bsams pa yin no zhe na/_de ni yang dag pa ma yin te/_gang gi phyir thams cad mkhyen pa'i ye shes ni las so sor rnam par 'jog par 'dod pa ma yin te/_de ni dngos po thams cad la dmigs pa'i phyir ro/_/gang gi [#]phyir de ni sngon po kho na rig pa'am ser
[\[328a.4\]]po kho na rig pa ni [#]ma yin gyi/_'on kyang thams cad rig pa yin no/_/tshu rol mthong ba gang gis shes pa so sor nges pa'i don gyi yul can yin pa de la shes pa rnam pa med pa'i phyir ro[#]/_/las thams cad la khyad par med pa'i phyir las so sor rnam par 'jog pa mi 'thad pa'i skyon brjod
[\[328a.5\]]pa yin te/_'di ltar sngon po [#]rig par byed pa yin gyi ser po'i ni ma yin no zhes nges pa med pa'i phyir/_so so'i skye bo thams cad thams cad [#]mkhyen par thal bar 'gyur bar byed pa yin no/_/thams cad mkhyen pa la ni de 'dod pa nyid kyi phyir de mi 'dod pa'i thog tu gtong ba ci zhig yod/_
[\[328a.6\]]des na thams can mkhyen pa'i gnas skabs na rnal 'byor gyi stobs kyis rnam pa med par skye ba 'gal ba med pa kho na'o/_/gal te blang bar bya ba dang dor bar bya ba'i dngos po rnam par phye nas yongs su shes par mi 'gyur ro zhe na ma yin no[#]/_/cig car mtha' med pa'i dngos po snang ba na blang ba dang dor
[\[328a.7\]]ba'i dngos po snang ba 'gal bar 'gyur ram/_mi 'gal na yang gzhan dang lhan cig snang ba'i blang ba dang dor bya'i dngos po de'i de [#]kho na nyid nyams par 'gyur ba yin nam/_de kho na [#]nyid mi nyams na yang rnam par phye ste snang bar mi 'gyur ba'am/_rnam par phye nas snang ba na yang gal te yongs su gcod par byed pa rjes la thob pa
[\[328b\]]
[\[328b.1\]]dag pa 'jig rten pa'i shes pa rnam par rtog pa'i shes pa skye bar 'gyur na de'i tshe de thams cad rjod [#]par 'gyur na/_gang gi phyir 'gro ba sna tshogs pa snang ba na blang ba dang dor ba'i dngos po de yang snang bar mi 'gal zhing /_bdag nyid kyi de kho na nyid mi nyams la [#]rnam par phye nas snang [#]la phyis thams cad mkhyen pa'i ye shes kyi stobs
[\[328b.2\]]kyis byung [#]ba'i dag pa 'jig rten pa'i rtog pa dang bcas pa'i shes pa [#]yongs su gcod par byed pa'i phyir ji ltar de yang rnam par phye nas mi shes pa zhes bya[#]/_de'i phyir ji ltar shes pa rnam pa med pa'i phyogs la re zhig klan ka 'di med do zhes bstan zin to/_/ci ste shes pa rnam pa dang bcas pa'i phyogs la rtsod par byed na
[\[328b.3\]]de la yang 'gal ba med pa nyid de/_'di ltar [#]ji ltar mtha' med pa'i dngos po mtha' med pa'i rnam pa dang ldan pa'i bdag nyid du yod pa nyams su myong ba de kho na ltar thams cad mkhyen pa'i thugs de dpag tu med pa'i dngos po la [#]yod pa'i rnam pa 'dzin pa nyid skye ba 'gal ba med pa nyid de/_shes pa gcig la [#]
[\[328b.4\]]dngos po du ma'i rnam pa 'dzin par [#]skye bar mi 'gal ba'i phyir ro/_/gal te yod pa'i rnam pa 'dzin pa gcig la rnam pa du ma nyid 'gal ba yin no zhe na [#]ma yin te rnam pa rnams ni mi bden pa'i phyir ro/_/'o na gal te gcig la rnam pa don dam pa pa rnams yod par gyur na de'i tshe gcig la sna tshogs pa nyid 'gal bar 'gyur
[\[328b.5\]]na/_gang gi phyir rnam pa rnams ni yang dag pa ma yin par 'gyur ba [#]kho na yin par 'dod pa yin no/_/gal te de lta na 'khrul pa'i shes pa dang ldan pa'i phyir thams cad mkhyen pa 'khrul pa nyid du 'gyur [#]zhe na ma yin te yang dag pa ji ltar gnas pas yongs su shes pas na skyon med do/_/gang gi phyir gal te mi
[\[328b.6\]]bden pa bden pa nyid du 'dzin par byed na de ni [#]bden pa nyid du 'gyur na/_gang gi tshe mi bden pa'i ngo bo'i rnam pa rnams mi bden pa nyid du mkhyen pa de'i tshe ji ltar 'khrul par 'gyur/_don las tha dad pa'i shes pa la snang ba'i rnam par 'dzin pa na don la mthong ba la sogs pa'i tha snyad byed pas na ji ltar 'khrul par mi
[\[328b.7\]]'gyur zhe na ma yin te/_yang dag pa'i thabs mkhyen pa'i phyir ro/_/gal te 'dzin par byed pa'i thabs su rigs pa spangs nas gtso bo [#]ma yin pas don 'dzin par byed pa [#]de'i tshe 'khrul par 'gyur ro/_/gang gi phyir shes pa rnam pa dang bcas par smra ba'i phyogs la shes pa'i bdag nyid kyi rnam pa nyams su myong
[\[329a\]]
[\[329a.1\]]ba las ma gtogs pa gzhan don 'dzin pa'i bya ba yod pa ma yin na/_de ji ltar 'dzin pa'i thabs su rigs [#]pa'i bya bas don 'dzin pa 'khrul par 'gyur/_de bas na shes bya bzhin du shes pa gcig kyang mtha' med pa'i dngos po la yod pa'i rnam pa 'dzin pa skye ba'i phyir des mtha' med pa'i dngos
[\[329a.2\]]po la khyad [#]par brjod pa yin no/_/bdag nyid gang gis shes pa'i bdag nyid la dngos po rnams gsal ba de nyid kyis de'i rjes la thob pa'i dpyod pa'i sems kyis yongs su dpyod pa yin gyi thams cad mkhyen pa'i sems la dngos po rnams [#]gzhan du yod pa'i bye brag dang ldan pa gsal ba ni ma yin no/_/'o na ci zhe na/_
[\[329a.3\]]gang ji snyed cig yod pa nyid du nyams su myong ba de thams cad snang ba yin te/_thams cad mkhyen pa'i ye shes bskyed pa la dmigs pa'i rkyen gyi ngo bos nus pa thogs pa med pa yin [#]pa'i phyir dang yid kyi rnam par shes pa yang don thams cad kyi yul can yin pa'i phyir ro/_/de bas na thams cad mkhyen pa'i ye shes
[\[329a.4\]]kyis [#]gzhan du yod pa'i dngos po'i rnam pa 'dzin pa skye ba ma yin pa'i phyir/_rjes [#]la thob pa dag [#]'jig rten pa'i ye shes rnam par rtog pa yul gyi mtha' dang ldan par [#]'dzin pa nyid kyis yongs su ma bcad pa'i phyir/_ji ltar 'di tsam zhig go snyam du yongs su gcod par 'gyur/_gal te snang bzhin pa las gzhan med do snyam pa
[\[329a.5\]]de lta bu'i rtog [#]pa skye ba de lta na yang mtha' dang ldan pa nyid du thal bar 'gyur ba ma yin te/_'di ltar gal te snang bzhin pa ni thams cad mkhyen pa'i thugs rtog pa med pa la mtha' dang ldan pa nyid kyis [#]snang ba yin na de'i tshe rjes la thob pa'i dpyod pa'i shes pas dngos po rnams mtha' dang ldan pa nyid du 'gyur la/_de yongs su
[\[329a.6\]]gcod na yang mtha' med pa nyid nyams par 'gyur ro/_/gang gi phyir thams cad mkhyen pa'i thugs la snang bzhin pa'i dngos po ni mtha' med pa nyid du snang ba yin te/_thams cad nus pa thogs pa med pa yin pa'i phyir ro/_/de las gzhan du snang ba ni mtha' dang ldan pa nyid yin no/_/de nyid rtogs pa'i ye shes kyis rnam par
[\[329a.7\]]gcod par byed pa'i phyir khyed cag gis dngos po rnams kyi mtha' med pa nyid gsal rab nyid du [#]bsgrubs pa yin pa'i phyir 'di ni gyi na'o/_/gang yang rnal 'byor pa'i shes pa thams cad dmigs pa med pa yin te/_rmi lam bden pa mthong ba bzhin du dngos po la mi slu ba nyid kyis tshad ma yin no zhes khas len pa de dag las
[\[329b\]]
[\[329b.1\]]mtha' dang ldan pa nyid kyi klan ka'i go skabs thag bsrings pa'i phyir te mang du smras pas chog go/_/gang dag thams cad mkhyen pa la 'dod pa yod par brjod pa de'i gzhung yang thams cad mkhyen pa zhes bstan pa'i phyir/_gang dang gang dag ces bya ba la sogs pa smos te/_yang [#]zhes bya ba la sogs pas shes pa rim can gyi phyogs la yang
[\[329b.2\]]'gal ba med par 'chad de shes pa zhes bya ba smos so/_/shes pa bcu drug gis zhes bya ba ni bzod pa dang shes pa dag gis te/_bzod pa ni brgyad de sdug bsngal la chos shes pa'i bzod pa la sogs pa'o/_/shes pa yang brgyad de sdug bsngal la chos shes la sogs pa ste/_de ltar bden pa mngon rtogs 'di/_/sems bcu drug go zhes
[\[329b.3\]]bshad pa'i phyir ro/_/thang cig tsam ni zhes bya ba la/_dus kyi mtha' ni skad cig ma yin te/_/skad cig ma brgya nyi shu la/_/de yi skad cig de dag kyang /_/drug cu la ni thang cig go/_/zhes bya ba ni grub pa'i mtha' yin no/_/grogs po zhes bya ba ni bod pa'o/_/lo zhes bya ba ni lo skor gyi rnam grangs yin no/_/gang zhig rnam par ma phye ba'i/_/zhes bya ba la
[\[329b.4\]]sogs pa smos so/_/'on te rnal 'byor pa rnams kyi [#]zag pa med pa'i [#]shes pa ni bstan bcos su spyi'i phyir [#]yul can du brjod kyi rang gi mtshan nyid kyi yul [#]du ma yin pa ma yin [#]nam/_de ji ltar spyi'i yul can gyi [#]rnal 'byor pa'i shes pas dngos po rnams kyi rang gi ngo bo nyid rtogs pa yin zhe na/_de'i phyir bdag bcas zhes bya ba la sogs
[\[329b.5\]]pa smos te/_rang gi mtshan nyid de nyid rigs mi mthun pa las bzlog pa'i tha mi dad pa'i rnam pa'i shes pa'i rgyu nyid kyis bstan bcos su spyi'i mtshan nyid ces brjod do/_/de bas na de [#]'dzin par byed pa'i rnal 'byor ba'i shes pa bsgoms pa'i stobs [#]kyis gsal bar snang ba skye ba na rang gi mtshan nyid kyi spyod [#]yul can yin
[\[329b.6\]]pa'i phyir spyi'i spyod yul can yin pa de ji ltar rang gi mtshan nyid 'dzin par 'gyur zhes bya ba 'di mi 'gal ba kho na'o/_/gang yang /_rnam pa gcig can rnam [#]shes te/_/zhes bya ba la sogs pa smras pa de thams cad [#]rnal 'byor pa'i shes pa ni [#]rang gi mtshan nyid kyi yul can yin pa'i phyir ro zhes bya ba 'di nyid kyis gsal [#]ba yin no/_/ci
[\[329b.7\]]ste de nyid dang gzhan nyid la sogs pa rnam pas bstan pa [#]bya ba ma yin pa'i kun rdzob nyid kyi spyi gang yin pa de kho bo cag gis brjod pa dang /_gang yang gzhan mu stegs byed rnams kyis spyir [#]don dam pa nyid du rtogs pa de [#]'dzin pa nyid kyis [#]rnal 'byor pa'i shes pa rang gi mtshan nyid kyi yul can nyid du bsgrubs pa de yang ma
[\[330a\]]
[\[330a.1\]]grub pa yin no zhes bstan pa'i phyir/_gang zhig gzhan gyis kun brtags pa'i/_/zhes bya ba la sogs pa smos te/_sogs pa'i sgras rtag pa la [#]sogs pa'i sgras brjod par bya ba ma yin pa zhes bya ba gzung [#]bar bya'o/_/ci'i phyir des de 'dzin pa ma yin zhe na/_rnal 'byor pa yi dbang phyug thugs/_/zhes bya ba
[\[330a.2\]]la sogs pa smos te/_rnal 'byor pa'i shes pa ni rtog [#]pa dang bral zhing mi [#]'khrul pa nyid kyis mngon sum gyi tshad ma nyid du 'dod de/_gal te ji skad [#]bshad pa'i spyi'i yul can [#]du 'gyur na de'i tshe kun rdzob pa'i don gyi [#]yul can yin pa'i phyir rtogs [#]pas non pa nyid du 'gyur la/_gzhan gyis kun tu brtags pa'i brdzun [#]pa'i yul
[\[330a.3\]]can nyid yin pa'i phyir 'khrul pas non par yang 'gyur ro/_/yang na gnyi ga'i yul can yin pa nyid kyis re re la yang skyon gnyi gar 'gyur ro/_/de ltar sgro btags pa dang brdzun pa'i don gyi yul can yin pa'i phyir rnam par rtog pa dang 'khrul pa yin pa'i phyir ro zhes bstan zin to/_/'di las kyang de 'dzin pa na rtog pa dang 'khrul pas
[\[330a.4\]]non par thal bar 'gyur ro zhes bstan pa'i phyir/_rnam par rtog pa'i bdag nyid spyi/_/zhes bya ba la sogs pa smos te/_de ma thag tu brjod pa'i brjod par bya ba ma yin pa nyid dang /_gzhan la sogs pa bstan par [#]bya ba ma yin pa'i spyi [#]gang yin pa de rnam par rtog pa'i bdag nyid yin no/_/gang gis ni gzhan gyi phyir ro/_/bshad
[\[330a.5\]]ces bya ba ni gzhan sel ba brtag pa [#]bstan par byas pa yin no/_/de'i phyir/_de 'dzin na ni rnam rtog dang /_'khrul pas gnod pa nyid du 'gyur/_/zhes skabs su bab pa dang sbyar bar bya'o/_/'di ltar spyi ni rnam par rtog pa'i bdag nyid yin pa nyid kyis [#]de 'dzin pa na rnam [#]'byor ba'i shes pa rnam par rtog pa'i bdag nyid du 'gyur
[\[330a.6\]]te/_de ni de'i bdag tu 'dzin pa'i phyir ro/_/rnam par rtog pa yang rang bzhin gyi rang gi snang ba don med pa la don du zhen nas 'jug pa'i phyir phyin ci log gnyid yin pa'i phyir 'khrul pas non pa nyid du yang thal bar 'gyur ro/_/gang yang gzhan gyis kun du brtags [#]pa'i phyir rtag tu rjes su 'gro ba'i rang bzhin de yang spyi brtag par dngos
[\[330a.7\]]po med pa'i rang bzhin nyid du bstan zin pa'i phyir de 'dzin pa na gsal rab nyid du rnam par rtog pa dang 'khrul pa nyid du thal bar 'gyur ro/_/gang yang rgyu bcas 'bras bcas las/_/zhes bya ba la sogs pa gang smras pa de la/_ting nge 'dzin las byung ba'i zhes bya ba la sogs pa smos so/_/ji ltar rim mam cig car gyis[ #]/zhes
[\[330b\]]
[\[330b.1\]]bya ba la sogs pa la/_rim gyis sam cig car gyis zhes pa [#]la sogs pa smos te go bar zad do/_/thun mong ma yin thabs rnyed [#]pa/_/zhes bya ba la sogs pa la/_chos la bdag med legs goms pa/_/zhes bya ba la sogs pa smos te/_bstan bcos thams cad kyis zhes bya ba ni de kho na nyid bsdus pa ma lus pa 'dis so/_/
[\[330b.2\]]'khor bar mi 'os shes pa can/_/zhes bya ba ni 'khor ba dag tu mi 'os pa lhan cig tu ma skyes pa ni 'khor bar mi 'os pa'o/_/de 'dra ba'i shes pa de bstan pa gang la yod pa de la de skad ces bya'o/_/khyab 'jug dbang phyug sogs yul min/_/zhes bya ba ni 'di ni rang gi rtag pa nyid kyis bstan pa dang gzhi mthun pa yin no/_/nyon mongs dgra
[\[330b.3\]]bo ma lus pa'i/_/sde tshan 'jig par byed pa can/_/zhes bya ba ni nyon mongs pa nyid dgra nyid la de dag gi sde tshan ni tshogs so/_/de 'jig par byed pa'i ngang tshul gang la yod pa zhes tshig rnam par sbyar ro/_/mngon mtho sna tshogs rdzogs pa dang /_/mya ngan 'das pa thob pa'i rgyu/_/zhes bya ba la/_rgyu'i sgras re re dang sbyar bar bya ste/_mngon par mtho ba sna
[\[330b.4\]]tshogs pa rdzogs pa'i rgyu yin zhing [#]mya ngan las [#]'das pa thob pa'i rgyu yin no zhes bya ba'i don to/_/de ltar gang tshe thams cad mkhyen/_/zhes bya ba la sogs pa la de ltar gang tshe zhes bya ba la sogs pa smos te/_'ga' zhig ces bya ba ni bde bar gshegs pa nyid yin gyi ser skya la sogs pa ni ma yin te/_sngar ji skad bshad pa bzhin no snyam du
[\[330b.5\]]bsams pa yin no/_/gang yang shes pa rnam pa med pa'i phyogs la skyon smras pa gang yin pa de la yang kho bo cag gis dang po nyid [#]brjod zin to/_/'on te/_rnam pa dang bcas rnam pa [#]med/_/gzhan gyi rnam pa nyid la yang /_/rnam par shes pas phyi rol don/_/nam yang shes pa ma yin no/_/zhes brjod pa ma yin nam/_de ji ltar phyogs gnyi ga
[\[330b.6\]]la brten nas kyang [#]nyes pa med par brjod ces dogs pa la[#]/_rnam pa med sogs bsam [#]pa ni/_/zhes bya ba la sogs pa smos te/_kho bo cag rnam par shes par smra ba la gnas pa rnams kyis [#]sngar rnam pa med pa la sogs pa bsam [#]pa byas pa gang yin pa de ni phyi rol gyi don la mngon par zhen pa la phyi rol gyi don khas blangs nas
[\[330b.7\]]thams cad mkhyen pa sgrub pa ni [#]khyed cag phyi rol gyi don du smra ba rnams la ji ltar nye bar mkho zhe na/_ji ltar khyod kyis [#]zhes bya ba la sogs pa smos te/_gdon mi za bar khyed cag gis phyi rol gyi don rnam pa dang bcas pa'am rnam pa med par shes pa [#]'dzin pa brjod par bya ba yin te de lta ma yin na phyi rol gyi don rgyun chad par
[\[331a\]]
[\[331a.1\]]'gyur ro/_/de lta yin dang ci nas [#]rnam pa gang gis khyed cag don 'ga' zhig la shes par 'jug pa'i rnam pa de nyid kyis gzhan mchog ste khyad par du 'phags pa'i thams cad mkhyen pa'i ye shes kyang 'jug par 'dod par bya ba yin pas klan ka 'di med do/_/dpe med rang gi dpal bden bden par nges byas las/_/
[\[331a.2\]]dge ba shin tu dri med bdag gis gang thob des/_/'jig rten thams cad skye bo kun gyi yid tshim mdzad pa yi[#]/_/mdangs gsal ba can bde gshegs pad ma'i ngang tshul 'gyur bar shog_/de kho na nyid bsdus pa'i dka' 'grel slob dpon chen po ka ma la shI las mdzad pa [#]rdzogs so//_//rgya gar gyi mkhan po mkhas pa chen
[\[331a.3\]]po de ben dra b+ha dra dang /_bod kyi lo tsA ba shAkya'i dge slong grags 'byor shes rab kyis bsgyur//_//brtse ldan bde bar gshegs pa'i bka'/_/kun la rab 'byams [#]rtog ge'i gtso/_/chos kyi grags pa gnyis pa des/_/gsal ba'i tshig gis bkod gzhung 'di/_/bdag gzhan gzhung lugs rgya mtsho yi[#]/_/mthar son mkhas
[\[331a.4\]]pa lha dbang blo/_/bsnyen las [#]grub mtha' mtha' dag la/_/blo yi snang ba thob nas bsgyur/_/sngon gyi sgyur byed mkhas rnams kyis/_/ji lta'i bgrod lam chen [#]rnams kyis/_/'bad pas mthong bar ma gyur gang /_/ci zhig ltar te bdag gis te/_/bdag ni brtson dang mi ldan zhing /_/shes rab lhag pa [#]med mod kyang /_/'di lta don [#]dang
[\[331a.5\]]rjes mthun zhing /_/tshig gi sdeb sbyor rab gsal ba/_/rdzogs sangs rgyas kyis byin rlabs sam/_/skye ba gzhan du goms par nges/_/'on kyang brtson 'grus rtsom [#]rnams kyis/_/nyes pa dor la legs pa long [#]/_/dpal ldan rigs gsum mgon po'i rgyud/_/stod ris mun pa'i snang gyur pa/_/rje rgyal byang chub sems dpa'i
[\[331a.6\]]dpon/_/brtan zhing mi 'gyur gzi brjid ldan/_/dgongs zab dam pa'i lam la dgyes/_/mtha' bzhi'i rgyal phran zil gnon pa/_/mnga' bdag dbang phyug dam pa'i rje/_/bsod nams rtse yi [#]bkas bskul [#]nas/_/gzhung lugs ngan pa kun 'joms shing /_/bde gshegs bstan pa gsal byed pa/_/dpal ldan pad ma'i ngang
[\[331a.7\]]tshul gyi[#]/_/don chen ldan pa'i bstan bcos 'di/_/bsgyur ba'i dge bas bdag gzhan kun/_/lta ngan thams cad rab bcom nas/_/bkur bar dka' ba'i sangs rgyas kyi/_/bstan pa yun ring [#]'dzin par shog_/'di la tshigs su bcad pa khri brgyad stong yod/_/bam po drug cur byas so//_//_