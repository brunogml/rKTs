[\[1a\]]
[\[1b\]]
[\[1b.1\]{D1788}]@##/_/rgya gar skad du/_badzra dza pa TI kA/_bod skad du/_rdo rje bzlas pa'i rgya cher bshad pa/_bcom ldan 'das dpal rdo rje sems dpa' la phyag 'tshal lo/_/dpal gsang ba
[\[1b.2\]]'dus pa'i bshad pa'i rgyud dgongs pa lung bstan pa las bcom ldan 'das yum yi ge gsum brda can gyi gsung gis bka' stsal pa yin la/_dgongs pas gsungs pa de bla ma'i man ngag gis
[\[1b.3\]]rnam par bshad par bya'o/_/de la dang po kho nar bcom ldan 'das rdo rje 'chang ba'i yi ge gsum gyi sngags kyi bdag nyid la phyag 'tshal bar bya ste/_thog ma med pa las byung ba/_/rgyud kyi yi ge gsum
[\[1b.4\]]bdag po/_/sku gsung thugs kyi rdo rje can/_/sngags kun dang po phyag 'tshal bstod/_/phyag 'tshal nas ni sgra bdag nyid/_/yi ge'i phyi mo bzhi bcu dgur/_/grags pa dgongs pas gsungs pa 'di/_/rgya
[\[1b.5\]]cher bshad pas rab bshad bya/_/dang po gcig ni dgu dbus na/_/gang zhig bcu yis ma bcings pa/_/de ni bcing med ces bya ste/_/de shes pa ni mchog gi gnas/_/dbyangs dang gsal byed yi
[\[2a\]]
[\[2a.1\]]ge ste/_/grangs dgu yi ni rjes 'jug pa/_/as bcings phan tshun yang dag sbyor/_/gang gis de shes 'gro ba'i bla/_/gang gis shes na rnam grol ba'i/_/'bras bu phun tshogs grub 'dod pa/_/de ni de nyid 'grub
[\[2a.2\]]'gyur te/_/gzugs med pas na gzugs spangs pa/_/'byung ba'i mtha' dang yang dag ldan/_/cha la sogs pa bcu drug gnas/_/lnga pa lnga dang yang dag ldan/_/bzhi ni gsum du nges par sbyar/_/yi ge a~M bcas ring por bcas/_/
[\[2a.3\]]yon tan sbyor sogs phyis dang mtshungs/_/thung ngu ma lus ngag tu 'gyur/_/gcig min du ma ma yin no/_/ya yi don gyis gang ci'ang rung /_/bya ba'i dngos grub 'dod gyur pas/_/ra la sogs pa gsum nyid kyis/_/'gro ba'i don la rab
[\[2a.4\]]tu 'jug_/yi ge gang zhig sngar bshad dang /_/gang yang mngon par phyogs pa rnams/_/bud med skyes pa ma ning ste/_/khams la sogs par rab tu brtags/_/'og dang steng du bcas par ni/_/shes nas blos ni nges par sbyar/_/
[\[2a.5\]]drug bshad bzhi dang gsum dang gcig_/dngos med ngo bo gcig las byung /_/de ni ya sogs don sbyar na/_/dus gsum shes pa'ang 'byung bar 'gyur/_/mkhas pas sgyu ma mig 'phrul bzhin/_/'gro ba rnams ni dgu mthar sbyar/_/brjod
[\[2b\]]
[\[2b.1\]]pa yi ni sngags 'di dag_/dngos med ngo bo las byung ba/_/de ni yongs su gyur pa'i gzugs/_/lha ru nye bar mtshon pa gang /_/brda yis de nyid gsum gnas pa/_/rang bzhin bzlas pa'i mtshan nyid do/_/ming med brjod du med pa ste/_/byang chub sems mchog 'di yin no/_/gsum po de nyid gcig gyur pa/_/
[\[2b.2\]]'gro ba med cing 'ong ba med/_/'gag med rab tu zhi ba ste/_/rtag dang chad pa rnam spangs pa/_/dus gsum mkhyen pas ma byas pa'i/_/rtog pa nam mkha' dbyer med mtshan/_/'di nyid kho na don dam ste/_/so so rang rig mtshan nyid do/_/bya ba thams cad nyid du yang /_/rnal 'byor rig pas nyal sogs pa/_/ming
[\[2b.3\]]med brjod du med pa ste/_/dus gsum bzlas pa rtag tu bzla/_/de ltar tshigs su bcad pa bcu bzhi po 'di dag ni gang gi phyir don zab pa nyid yin pas de'i phyir rnam par dbye bar bya'o/_/de la dang po gcig ni zhes bya ba la sogs pa ni sngags btu ba dang /_sngags kyi brda dang /_sngags kyi don dang /_sngags kyi de
[\[2b.4\]]kho na nyid de bzhi po kho nar bstan par bya'o/_/de la sngags thams cad ni A li kA li las byung ba yin no zhes bya ba ni spyir sngags btu ba'o/_/sbrul la sogs pa'i ming can du gsungs te/_a~M AHhU~M swA hA/_zhes bya ba 'di ni sbrul zhes bya ba'i ming can yin te/_ming ni brda yin no/_/a u a~M zhes bya ba gsum
[\[2b.5\]]'di dag las a~M a a dang gcod gnyis las AHaM ha U ste 'di dag las hUM/_de ltar de dag gcig tu byas na/_a~M AHhUM zhes bya ste/_'di ni sngags kyi don no/_/mi shigs pa'i yi ge a las byung bas na de ni sngags kyi de kho na nyid ces bya'o/_/da ni tshigs su bcad pa'i don gsal bar bshad par bya ste/
[\[2b.6\]]mi 'jigs pa'i tshul can yi ge dang po don dam pa ston pa'i sa bon yi ge a ni dang po gcig go/_/dgu dbus na zhes bya ba ni yi ge phyi mo sde tshan dgu'i dbus te nang na rjod par byed pa'i tshul gyis gnas pas na yi ge a la bya ste/_gang gi phyir de med par brjod par nus pa ma yin te/_a med du 'gyur ba'i
[\[2b.7\]]phyir he khe ge nas ji srid pa'i mthar thug pa'o/_/na zhes bya ba ni nges pa'o/_/de nas a la sogs pa thung ngu brgyad de a i u ri li e o a~M ni sde tshan gcig go/_/A I U rI lI ai au AMHgnyis/_ka kha ga g+ha nga gsum/_tsa tsha dza dz+ha nya bzhi/_Ta Tha Da D+ha Na lnga/_ta tha da d+ha na drug_/pa pha ba b+ha ma bdun/_ya ra la
[\[3a\]]
[\[3a.1\]]wa brgyad/_sha Sha sa ha sde tshan dgu'o/_/bcu pa ni mi shigs pa ste/_brjod du mi 'dod pa'o/_/bcu po 'di dag gis gang ma bcings shing tshig gi rnam par rtog pa'i sgras gzung du med ces bya ste/_de ltar gyur pa'i rnal 'byor pa de ni 'ching ba med de/_'khor ba pa ma yin par
[\[3a.2\]]shes shing rtogs par bya'o/_/tshig gi rnam par rtog pa dang bral bar de yang brjod du med pa'i gnas yin pas mchog gi gnas shes pa yin la de kho na nyid kyi gnas shes par gyur pa'i phyir te yi ge'i don no/_/gcig ni yi ge dgu po chos kyi phyag rgya'i ngo bo nyid shes rab kyi gzugs so/_/dang po zhes bya
[\[3a.3\]]ba ni bskyed pa'i gnas te/_'gro ba ma lus pa 'jug pa'i rgyu yi ge e'o/_/yang de'i dgu dbus na zhes bya ba phung po lnga dang /_'byung ba bzhi'i dbus na rang rig pa'i tshul du'o/_/phung po dang khams te bcu po 'di dag gis gang brtags pa'i tshul gyis ma bcings shing 'khor bar ma gyur pa'o/_/ci'i
[\[3a.4\]]phyir zhe na/_yi ge gsum gyi bdag nyid sku dang gsung dang thugs gsum po'i ngo bo nyid yin pa'i phyir ro/_/de ni ma bcings pa ste/_'khor ba las nges par grol bar shes shing khong du chud par bya'o/_/yang de ni mchog gi gnas te/_bde ba chen po'i tshul can yi ge gsum du shes par bya'o zhes pa ste/
[\[3a.5\]]spyi'i don no/_/dang po gcig ni yi ge a dang yi ge A la sogs pa'i yi ge phyi mo sde tshan dgu'i mtshan nyid can gyi dbus na zhes bya ba ni lus kyi dbus te lte ba'i gnas na gnas pa'o/_/yi ge'i gnas de nas brjod par gang gis shes shing sgyu ma'i rang bzhin gyis de tshig ste/_yi ge'i rnam par 'dris par
[\[3a.6\]]shes par bya zhing rnal 'byor pas rtogs par bya'o/_/yang de'i mchog gi gnas te sgyu ma'i yi ge'i phyi mo brjod pa'o/_/shes pa ni rtogs par bya ba yin no zhes bya ba ste 'di yang spyi'i don yin no/_/dang po gcig ni zhes bya ba la srog tu gyur pa'i rlung byang chub kyi sems zhes bya ba ni gcig go/_/dang po zhes bya
[\[3a.7\]]ba ni gtso bor gyur pa'o/_/dgu dbus na zhes bya ba ni rlung dgu po thur du sel ba dang /_gyen du rgyu ba dang /_mnyam du gnas pa dang /_khyab byed dang /_rgyu ba dang /_rnam par rgyu ba dang /_yang dag par rgyu ba dang /_rab tu rgyu ba dang /_nges par rgyu ba zhes bya ba ste/_dgu'i dbus te nang na'o/_/gang rlung bcu po 'di dag gis
[\[3b\]]
[\[3b.1\]]mngon par brjod cing sngags kyi tshig tu gyur pa las zhi ba la sogs pa las kyi tshogs su ma bcings shing ma zhen pa de ni ma bcings pa ste/_yi ge gsum po de ni ci 'dod pa'i las byed pa yin par shes par bya zhing khong du chud par bya'o/_/de ltar gang gis shes shing rig pa de ni mchog gi gnas rlung gi
[\[3b.2\]]de kho na nyid shes pa yin no zhes bya ba ste sbas pa'o/_/dang po gcig ni zhes bya ba ni mi shigs pa brjod du med pa nam mkha'i ngo bo nyid kyi yi ge ni gcig go/_/de ni chos thams cad kyi 'byung ba'i gzhi yin pas na dang po'o/_/dgu dbus na zhes bya ba ni dgu'i mtha' yi ge'i gnas na'o/_/yang 'byung ba dang dbang
[\[3b.3\]]po la sogs pa bcu po 'di dag gis gang ma bcings shing dbang po dang /_yul dang /_rnam par shes pa dang 'brel pas rnam par mi g.yeng ba ste/_de lta bur de ni bcing ba med pa ste/_rnam par mi g.yo ba'i sems yin par shes par bya zhing khong du chud par bya'o/_/ye shes can de ni mchog gi gnas chos
[\[3b.4\]]kyi dbyings kyi mtshan nyid can shes pa yin no zhes pa ste 'di yang sbas pa'o/_/dang po gcig ces bya ba ni gzhan ma yin pa'i tshul can gsal zhing rtag tu snang ba 'od gsal ba gzi mdangs nyid yin pas thig le'o/_/de nyid mi shigs pa zhes bya'o/_/chos kyi dbyings kyi 'khor lo rtsibs brgyad pa la
[\[3b.5\]]gnas pa shes rab kyi sa bon brjod du med pa'i yi ge a ni dang ba'i ye shes so/_/dgu dbus na zhes bya ba ni a ka tsa Ta ta pa ya sha zhes bya ba 'dab ma brgyad la gnas pa dang /_dgu'i bdag nyid grwa dang bcas pa bcus sems rnam par g.yeng bar byed pa'i rnam par rtog pas ting nge 'dzin gyi bde ba thob pa
[\[3b.6\]]la ma bcings shing zhen par mi bya ba ste/_skyes bu dam pa de ni ma bcings pa med de/_yi ge a zhes bya ba'i brdar btags pa'i 'od gsal ba'i yi ge dang ldan zhing 'brel pa yin par shes par bya'o/_/de ni mchog gi gnas te gnyis su med pa'i ye shes su shes par bya ba yin no zhes bya ba
[\[3b.7\]]ste/_'di yang sbas pa nyid do/_/dang po zhes bya ba la sogs pa la/_de bzhin du yang lkog ma'i dbus na me'i dkyil 'khor la a~M/_snying ga'i pad+mar chu'i dkyil 'khor la ha/_lte ba'i pad+mar rlung gi dkyil 'khor la u/_gsang ba'i pad+mar sa'i dkyil 'khor la U/_de ltar 'di dag
[\[4a\]]
[\[4a.1\]]ma dang bcas pa ste/_dgu po'i dbus lus kyi nang na rtag tu rjod par byed pa gcig pu ni yi ge hUM ste/_de ltar sngar bshad pa'i dang po bcu pos ma bcings shing gos par ma gyur pa ste/_srog tu gyur pa'i phyir dang dmigs su med pa'i phyir ro/_/de lta bur gyur pa'i yi ge dang po
[\[4a.2\]]rdo rje sems dpa'i rang bzhin gang gis shes pa de ni mi shes pa ma lus pa dang bral ba'i phyir gnyis su med cing gos pa med pa'i rnal 'byor pa yin par shes par byas la/_de yang mchog gi gnas te/_ye shes lnga'i rang bzhin shes shing rtogs pa yin no zhes pa ste mthar thug pa'o/_/yang na dang po
[\[4a.3\]]zhes bya ba la sogs pa la/_khams phra ba gcig dang sems gnyis su med cing mi 'gyur ba'i shes rab dang /_thabs kyi bdag nyid can gyi snyoms par 'jug pa nyi ma dang zla ba dang /_me'i tshogs dang ldan pa dang 'dres par gyur pa/_stong pa gsum po snang ba la sogs pa snang ba'i rang bzhin
[\[4a.4\]]gyis bde ba chen po las byung ba ni mi shigs pa yin la/_de las byung ba ni sngar bshad pa'i yi ge cha gsum gsum gyi bdag nyid kyi yi ge gsum po a~M AHhU~M zhes bya bar brjod pa'i gnas su gyur pa yin la 'di dag las brjod cing brjod pa ni sde tshan dgu'i nang na 'dug la de nyid ni dbugs rngub pa
[\[4a.5\]]dang 'byung ba la sogs pa'i sbyor bas myur ba dang /_bar ma dang /_ldang ba'i tshul gyis ldang ba dang 'jug pa dang /_gnas pa'i mtshan nyid kyis dbang po dang yul 'dus pa bcu pos ma bcings shing rjes su chags par mi 'gyur ba'o/_/'di skad du ste/_lte ba'i dbus te nang nas yi ge'i rnam par byung
[\[4a.6\]]ba yi ge gsum ni A li kA li dang /_dbugs 'byung ba dang /_rngub pa dang /_zla ba dang nyi ma dang shes rab dang thabs 'dus pa 'jug pa dang ldang ba nyid kyis bde ba chen por gnas par rtogs par byas la/_stong pa nyid gsum gyi snang ba las 'das pa'i 'od gsal ba mngon sum du byed pas dbang po la
[\[4a.7\]]sogs pa'i shes pa med cing rnam par rtog pa gcig tu brgyud pas ma bcings par nyin dang mtshan du yi ge gsum du 'byung bar 'gyur ro/_/de lta bu'i yon tan dang ldan pa'i ye shes chen po ni bcing ba med pa ste/_shes rab kyi pha rol tu phyin pa'i ye shes dang gnyis su med pa'i ye shes yin
[\[4b\]]
[\[4b.1\]]par rnal 'byor pa rnams kyis shes par bya'o/_/rnal 'byor pa de ni mchog gi gnas te/_lhun gyis grub par 'jug pa'i mthar thug pa yin par shes par bya'o zhes bya ba'i don te/_'di yang mthar thug pa nyid yin no/_/bshad pa 'di nyid kyis na mtha' drug gi tshig gi char byas pa yin no/_/ci'i phyir
[\[4b.2\]]zhe na/_rtsa ba nyid las dgongs pas bshad pa yin te/_yi ge don gyis dgongs pa min/_/spyi yi don gyis drang bar bshad/_/de nyid kyis na bde gshegs sgra/_/mthar thug pa yi sgra bzhin no/_/zhes bya ba'i rim pa 'dis so/_/de ltar tshigs su bcad pa dang po'i bshad pa bstan nas/_da ni de nyid kyi
[\[4b.3\]]don gsal bar bya ba'i phyir/_dbyangs dang zhes bya ba la sogs pa gsungs te/_dbyangs dang /_gsal byed dang /_yi ge ni dbyangs dang gsal byed yi ge ste zhes bya ba ste/_de la dbyangs ni a la sogs pa'o/_/gsal byed ni ka la sogs pa'o/_/yi ge ni ya la sogs pa'o/_/de rnams kyang /
[\[4b.4\]]grangs dgu yi ni rjes 'jug pa/_/zhes bya ba thung ngu dang ring po dang /_sde tshan lnga ste de ltar bdun dang /_ya ra la wa dang /_sha Sha sa ha ste/_de ltar grangs dgu'i bgrang ba'i rjes su 'jug pa'i ngang tshul can yin pas de skad ces bya'o/_/yang na grangs dgu ni mi dmigs pa las byung ba'i yi ge gsum yin
[\[4b.5\]]par sngar bshad pa'i phyir ro/_/de'i rjes su 'jug pa ni de rtsa bar brjod pa'i phyir ro/_/de bas na rnal 'byor pa gang sbyor ba'am rnal 'byor las ye shes dang rnam par shes pa gnyis po gcig tu gyur par shes rab dang thabs kyis snyoms par 'jug pa ni as bcings te/_yi ge as mi shigs
[\[4b.6\]]pa'i sgor bcings shing dgod pa yin te/_snying ga'i kha sbyar gyi dbus na gnas pa'i zla ba dang /_nyi ma'i gzi mdangs kyi dbus na gnas par bsgom pa ste/_de ltar gang zhig gis shes shing rtogs pa de ni 'gro ba'i bla ma yin te khams gsum gyi gtso bor gyur pa yin no/_/de yang zla ba grags pa'i
[\[4b.7\]]zhal snga nas kyi/_ji srid ya ra la ha'i bar/_/ka kha g+ha mtha' Na dz+ha'i bar/_/da d+ha'i mtha' dang ma mthar bcas/_/de de'i rtsa ba yi ge gsum/_/zhes bshad pa yin no/_/gang gis shes na zhes bya ba la sogs pa la/_rnal 'byor pa gang gis sngar bshad pa'i don shes shing rtogs na rnam par grol ba
[\[5a\]]
[\[5a.1\]]zhes bya ba/_rnam par thar pa ni de'i 'bras bu thob pa ste/_de'i phun sum tshogs pa ni de las gzhan pa mngon par 'dus ma byas pa nyid kyi dngos grub rdo rje 'chang ba nyid 'dod cing mngon par dga' ba de ni rdo rje 'chang ba de nyid 'grub cing yang dag par 'thob par 'gyur ro/_/ci'i phyir zhe na/_
[\[5a.2\]]gzugs med pas na zhes bya ba ste/_a las byung ba'i yi ge gsum las so/_/de yang gzugs spangs pa ste/_bskyed pa'i rim pa'i bsgom pa dang bral zhing rdzogs pa'i mtshan nyid can 'ja' tshon lta bu'i gzugs can zhes bya ba'i don no/_/'byung ba'i mtha' dang zhes bya ba la sogs pa
[\[5a.3\]]la/_'byung ba'i yi ge ni ya ste sa bon gyi ngo bo nyid yin pa'i phyir ro/_/de ni gcig pa ste/_sha Sha sa ha ste/_de yang dag par ldan pa ni gnyis pa'o/_/cha la sogs pa zhes bya ba la/_cha ni a la sogs pa dbyangs kyi yi ge bcu drug ste/_de la gnas pa ni gsum pa'o/_/lnga pa lnga dang zhes bya ba ni
[\[5a.4\]]yi ge ka la sogs pa sde tshan gyi yi ge lnga ste/_de dang yang dag par ldan pa ni bzhi pa'o/_/de ltar na bzhi ni ste/_ya dang sha dang a dang ka'i mtshan nyid can ni gsum du nges par sbyar zhes bya ba/_yi ge gsum dang nges par sbyar zhing yongs su gyur pa'o/_/ji ltar zhe na bud med dang /_skyes pa dang /_ma
[\[5a.5\]]ning gi ngo bo nyid kyis so/_/de la a la sogs pa'i yi ge ni shes rab pha rol phyin pa'i ngo bo nyid kyi rang bzhin yin la/_de bas na de yongs su gyur pa'i gzugs can yi ge AHni pad+ma'i rigs gsung gi rdo rje'i sa bon gyi bdag nyid can no/_/ka la sogs pa'i sde tshan nas ha'i mthar thug pa'i
[\[5a.6\]]yi ge rnams ni skyes bu chen po'i mtshan sum cu rtsa gnyis kyi thabs kyi gzugs can du gyur pa'i thugs rdo rje'i sa bon 'byin pa'i mtshan nyid can ni yi ge hU~M ngo /_/yi ge a la sogs pa dang /_ka la sogs pa la yan lag drug tu gyur pa phyogs gnyi ga la brten par shes rab dang thabs cig tu
[\[5a.7\]]gyur pa'i yi ge ma dang ldan pas sku rdo rje'i sa bon ma ning gi rang bzhin can ni yi ge a~M mo/_/de ltar sngar bshad pa'i yi ge sde tshan bzhi ni gsum du zhes pa ni yi ge gsum du yongs su gyur pas nges par sbyar bar bya ste/_de ltar na yi ge gsum 'byung bar 'gyur ro/_/da ni 'di nyid kyi yang bsdu ba ni/_yi
[\[5b\]]
[\[5b.1\]]ge a~M bcas zhes bya ba la sogs pa yin te/_a~M ni rjes dbyangs te thig le'o/_/ring po ni a'o/_/yon tan ni ha dang U gcig tu bya ba hUM ngo /_/sbyor ba ni yi ge gong ma yang la phyi ma lci ba ste/_dper na a hU~M zhes bya ba'o/_/de ltar dang po phyis pas dbye bar bya'o/_/ji lta bu la phyi zhe na/_dper na oM AH
[\[5b.2\]]hUM la a u~M las u ma zhes bya gnyis phyi/_AHlas thig le gnyis dang ring po nyid phyi/_hUM gi a ha U zhes bya ba 'di dag kyang dbyi'o/_/thung ngu ma lus ngag ces bya ba ni/_ngag ma lus pa la rab tu 'jug pa ste/_byed pa'i tshig dang /_byed pa po dang /_rtags dang /_mtshams sbyar ba dang /_skyes bu dang /_
[\[5b.3\]]bya ba dang /_tshig dang /_bsdus pa dang /_tshogs dang /_gzhan gyi tshig can dang /_bdag gi tshig can dang /_byed pa dang /_de la phan pa la sogs pa 'jig rten dang 'jig rten las 'das pa'i bstan bcos rnams ni yi ge a thung ngu gcig pu yin te/_de bas na chos thams cad kyi sgor 'gyur zhing byed pa yin
[\[5b.4\]]la/_de yang thams cad stong pa nyid yin pa'i phyir 'od gsal ba dang /_rtag tu sdang ba'i bdag nyid can dang /_rdo rje 'chang ba'i sa'i mtshan nyid can yin pas/_gcig min du ma ma yin no/_/zhes bya ste/_gcig dang du ma nyid du brtag pa gnyi ga'i yang tshig gi yul ma yin no zhes bya ba'i don no/_/de yang
[\[5b.5\]]mtshan yang dag par brjod pa las/_a ni yig 'bru kun gyi mchog_/don chen yi ge dam pa yin/_/khong nas 'byung ba skye ba med/_/tshig tu brjod pa spangs pa ste/_/brjod pa kun gyi rgyu yi mchog_/tshig kun rab tu gsal bar byed/_/ces gsungs pa dang /_rdo rje rgyan las kyang /_mar me lta bur 'bar
[\[5b.6\]]'gyur ba/_/snying gi dbus na mi shigs pa/_/mchog tu phra ba'i yi ge ni/_/a ste gtso bo dam pa'o/_/zhes gsungs pa yin no/_/de bas na 'di nyid ni srog tu gyur pas nang gi bdag nyid can gyi las bskul ba ni ya'i don gyis zhes bya ba la sogs pa gsungs te/_ya ni rlung gi sa bon no/_/de'i don gyis
[\[5b.7\]]zhes bya ba ni rlung gi sbyor ba don du gnyer ba ste/_rlung gi rnal 'byor gyi ye shes thob pa'o/_/gang ci 'ang rung zhes bya ba ni zhi ba la sogs pa'i las kyi dngos grub bsgrub par 'dod cing don du gnyer ba'o/_/'dod pa de ni ra la sogs pa gsum nyid kyis zhes bya ba ste/_ra dang por byas pa gang
[\[6a\]]
[\[6a.1\]]yin pa'i yi ge ste/_la dang wa rnams ni ra la sogs pa gsum ste/_me dang /_sa dang /_chu'i sa bon no/_/de rnams kyis ni 'gro ba'i don zhi ba la sogs pa'i las kyi sems can gyi don gyi bya ba la 'jug cing rdzogs par byed pa yin no/_/'di skad ston te/_mi shigs
[\[6a.2\]]pa'i yi ge las byung ba'i yi ge gsum po rlung dang lhan cig rgyu bas g.yon dang g.yas dang gnyis ka dang /_dal ba ste bzhi po me la sogs pa'i dkyil 'khor gyi rim gyis sna'i bu ga gnyis las byung ba'i dbugs rngub pa dang /_'byung ba'i tshul gyis thun phyed du nang gi dus bzhi'i rim
[\[6a.3\]]pas dmar po la sogs pa'i kha dog bzhi la gnas nas/_pad+ma'i rigs la sogs pa de bzhin gshegs pa bzhi la brten te/_nang gi zhi ba la sogs pa'i las bzhi po bya'o zhes bya ba'i don te/_de yang dgongs pa lung ston pa zhes bya ba gsang ba 'dus pa'i rgyud las/_phyag na rdo rjes
[\[6a.4\]]gsol pa bcom ldan 'das nang gi dus zhes gang la bgyi/_bcom ldan 'das kyis bka' stsal pa/_lag na rdo rje nang gi dus zhes bya ba ni gsang ba chen po shin tu gsang ba phra ba byang chub kyi sems kyis byin gyis brlabs pa yin te/_sems can grol phyir ye shes yin/_/sngags rnams
[\[6a.5\]]grub la dngos grub yin/_/zhi dang rgyas pa'i las dag dang /_/de bzhin dbang dang mngon spyod la/_/bcom ldan bzung ming zhi ba ste/_/sems dbyings de bzhin gshegs pa yin/_/me tog la dri ji lta bar/_/de bzhin 'gro ba'i snying la gnas/_/rim ni go rims ji bzhin du/_/thun phyed kyi ni dus
[\[6a.6\]]su gnas/_/me dang rlung dang dbang chen dang /_/chu ste so so'i dkyil 'khor te/_/dmar dang gnag dang de bzhin ser/_/dkar po nyid de mdor bsdus pa'o/_/zhes gsungs pa yin no/_/tshig 'di nyid ni slob dpon zla grags kyi zhal snga nas kyis bshad pa yin no/_/'dis ni 'di skad ston par 'gyur
[\[6a.7\]]te/_chu'i dkyil 'khor snying ga'i pad+mar gnas pa de 'byung ba'i dus su kha dog dkar po'i 'od zer du byung nas thun phyed du gnas la/_de'i tshe zhi ba'i las bya'o/_/dbang chen gyi dkyil 'khor bshang sgo'i pad+mar gnas te/_de byung ba'i dus su 'od zer ser por byung nas thun phyed du gnas pa
[\[6b\]]
[\[6b.1\]]de'i tshe rgyas pa'i las bya'o/_/me'i dkyil 'khor ni lkog ma'i pad+mar gnas la de byung ba'i dus su 'od zer dmar por byung nas thun phyed du gnas pa de'i tshe dbang du bya ba'i las bya'o/_/rlung gi dkyil 'khor ni lte bar gnas la de byung ba'i dus su 'od zer nag por 'byung ste/_thun phyed du
[\[6b.2\]]gnas pa de'i tshe drag po'i las rnams bya'o zhes bya ba ni 'di'i don yin no/_/yi ge gang zhig ces bya ba la sogs pa la/_yi ge gang sngar te gong du dbyangs dang gsal byed ces bya ba la sogs pas bshad cing smras pa dang /_de rnams la mngon par phyogs shing gtso bo'i las dang 'tsham
[\[6b.3\]]pa yi ge'i sgras gsungs pa ya ra la wa la sogs pa ste/_de rnams ni yang bud med dang /_skyes pa dang /_ma ning gi dbye bas nang gi bdag nyid can dang /_phyi'i sgrar brjod par 'gyur ro/_/de dag kyang /_khams la sogs pa rab tu brtag_/ces bya ba khams sam skad kyi dbyings dang /
[\[6b.4\]]byed pa'i tshig dang /_byed pa po la sogs par brtag par rab tu 'gyur ro/_/'di skad ston te/_a'i rigs su gyur pa'i phyir rlung gis drangs pa'i sgra ni A li dang kA li'i rang bzhin te/_de rnams su byung ba na khams sam skad byings la sogs pa nas snyan ngag dang gar gyi bstan bcos la
[\[6b.5\]]sogs pa 'jig rten pa dang /_shes rab kyi pha rol tu phyin pa la sogs pa 'jig rten las 'das pa'i bstan bcos rnams 'byung ngo /_/de yang lung las/_nam mkha' dang ni rlung byung ba/_/brjod pa kha ru phyin par gyur pa'i sgra/_/gnas gzhan rnams su rab tu phye ba las/_/yi
[\[6b.6\]]ger gyur pa gang yin de sgra yin/_/zhes bshad pa yin no/_/rnam pa gzhan yang sa dang chu dang me dang rlung la sogs pa'i khams dang ldan pa'i lus ni skyes pa dang /_bud med dang /_ma ning la sogs pa'i dbye bas khams gsum pa'i A li kA li dang /_zla ba dang /_nyi ma dang /_byang chub kyi
[\[6b.7\]]sems rin po che 'byung ba'i sems su gcig tu gyur pa'i bar du brtag pa'i sbyor bas phung po dang skye mched la sogs par rab tu brtag pa yin no/_/de yang /_'og dang steng du bcas par ni/_/zhes bya ba ste/_'og dang steng gi sgras ni yi ge gsum la bya bar bshad do/_/de ci'i phyir zhe na/_'og
[\[7a\]]
[\[7a.1\]]ni lus kyi nang du rlung dang 'dres nas gnas shing 'jug pa'i mtshan nyid can gyi sku rdo rje'i sa bon oM mo/_/steng ni ldang ba'i mtshan nyid can mi shigs pa thugs rdo rje'i sa bon nges par 'byung ba'i mtshan nyid can hU~M ngo /_/de gnyis ka'i dbus na 'dug pa'i tshul gyis
[\[7a.2\]]gnas pa gsung rdo rje'i sa bon ni AH'o/_/de ltar gsum po 'di dag bud med dang /_skyes pa dang /_ma ning gi dbye bas steng dang 'og dang yang dag par bcas shing ldan pa yin te/_'jug pa dang gnas pa dang /_ldang bas rlung rgyu ba'i tshul gyis nyin dang mtshan du bsgom zhing bsam pa'i
[\[7a.3\]]sems kyi rgyun gyis shes shing rtogs par byas nas 'od gsal ba'i mtshan nyid stong pa nyid du yi ge a nges par sbyor ba dang ldan par 'gyur ro zhes bya ba'i don no/_/drug bshad ces bya ba la sogs pa la/_de ltar sngar bshad pa'i sngags kyi de kho na nyid la sogs pa drug bshad
[\[7a.4\]]ces bya ba srog la sogs pa'i rlung sems dang bcas pa ni drug tu bshad cing gsungs so/_/de bzhin du bzhi zhes bya ba ni chu la sogs pa'i dkyil 'khor bzhi 'byung ba na zhi ba la sogs pa'i las kyi tshogs bzhi pos so/_/gsum dang zhes bya ba ni 'jug pa dang /_gnas pa dang ldang ba'i
[\[7a.5\]]mtshan nyid can gyi sku dang gsung dang thugs kyi sa bon gyis so/_/gcig ces bya ba ni mi g.yo ba'i chos kyi gzugs can mi shigs pa'i yi ge a'o/_/de yang /_dngos med ngo bo gcig las byung /_/zhes bya ba ste/_dngos po med pa ni brjod du med par gnas pa'i mtshan nyid can
[\[7a.6\]]'od gsal ba'o/_/de ltar drug dang bzhi dang gsum dang gcig ces bya ba la sogs pa 'di dag ni 'od gsal ba las byung zhing skye bar 'gyur la/_de nyid du thim par 'gyur ro zhes bya ba'i don no/_/de yang don 'di nyid dgongs pa'i tshig gis gsungs pa yin no/_/ji ltar sprin ni
[\[7a.7\]]sna tshogs shing /_/mdog dang dbyibs ni tha dad pa/_/nam mkha'i dbyings su byung nas ni/_/de nyid du ni thim par gyur/_/zhes bshad pa yin no/_de ni zhes bya ba la sogs pa la sku dang gsung dang thugs kyi sa bon gyi yi ge de ni/_ya sogs don zhes bya ba ni ya ra la wa zhes bya ba rlung
[\[7b\]]
[\[7b.1\]]gi dkyil 'khor la sogs pa bzhi po'i don gyis zhi ba la sogs pa'i las la yang dag par sbyar zhing rnam par bsams na dus gsum shes pa'ang 'byung bar 'gyur zhes bya ba 'das pa dang /_ma 'ongs pa dang /_da ltar byung ba'i dus gsum du khams gsum po dag tu gang ci byung ba de
[\[7b.2\]]thams cad shes par 'gyur ba'o/_/'di skad ston te/_dkyil 'khor re re zhing 'jug pa la sogs pas yi ge gsum nges par sbyar na dus gsum shes pa dang ldan par 'gyur ro/_/de ltar nges par sbyar ba 'dis mkhas pa ste/_yongs su rdzogs pa'i rnal 'byor pa blo dang ldan pas dgu mtha'
[\[7b.3\]]zhes pa 'od gsal ba las byung ba'i mi shigs pa'i spro bas yi ge gsum du 'gro ba khams gsum pa rmi lam dang sgyu ma dang mig 'phrul dang 'dra zhing de'i ngo bo nyid du bya ba ste spro ba dang bsdu ba dang gzhag par bya'o/_/brjod pa yin zhes bya ba 'di ni gang sngar bshad pa'i brjod du med pa'i mtshan
[\[7b.4\]]nyid can gyi yi ge gsum po 'di ni sngags te/_de ni brjod pa zhes bya ba tshig ma lus pa la 'jug pa'i mtshan nyid can gyi sngags 'byung bar byed pa'i rtsa ba yin pas na brjod pa zhes bya ba'i ming du gsungs pa yin no/_/de ltar na 'dis ni brjod pa'i rdo rje bzlas pa gsungs pa yin no/_/de nyid kyi
[\[7b.5\]]phyir rang bzhin gyi bzlas pa'i don yang gsungs pa yin te/_de ni yongs su gyur pa zhes bya ba la sogs pa la yi ge gsum po de yongs su gyur cing sku dang gsung dang thugs kyi sa bon gsum po de yongs su gyur cing /_sku dang gsung dang thugs kyi sa bon gsum po zhu ba las zhal
[\[7b.6\]]gsum la sogs pa'i rnam pa can gyi rdo rje 'chang gi sku'i gzugs byung ba gang yin pa de ni lha yin no zhes nye bar mtshon pa ste/_me long gi nang gi gzugs brnyan nam 'ja' tshon nam grib ma'i tshul du brdar btags shing phyag rgya chen po zhes bya ba'i ming gi brdar btags pa yin la/_de yang
[\[7b.7\]]de kho na nyid gsum du gnas pa yin zhing /_brjod pa med pa'i yi ge gsum du yang dag par gnas nas gang zhig byung ba de ni de nyid kyi rang bzhin gyi bzlas pa'i mtshan nyid de ngo bo nyid kyi bzlas pa de'i mtshan nyid de yin par bshad do/_/de nyid ni brjod du med pa'i phyir ming med pa yin
[\[8a\]]
[\[8a.1\]]zhing ngag gi yul du ma gyur pa yin la/_de ltar tshig tu brjod pa dang bral bas de nyid ni don dam pa'i byang chub kyi sems sgrib pa dang bral ba'i ye shes mchog dam pa yin no zhes bya ba'i don no/_/gsum po zhes bya ba la sogs pa la yang sku dang
[\[8a.2\]]gsung dang thugs kyi sa bon gyi rang bzhin gsum po de dag nyid de kho na nyid kyi gnas su zhugs pas gcig tu gyur cing gnyis su med de thams cad stong pa dang 'od gsal ba dang don dam pa dang /_/shes rab kyi pha rol tu phyin pa'i ngo bo nyid bla ma'i zhal nas rtogs par bya ba
[\[8a.3\]]gnas bzhi pa'o/_/'gro ba med cing 'ong ba med/_/ces bya ba ni khams phra ba dang sla ba de'o/_/'gag pa med pa ni mi chod pa mi shigs pa mi tshig pa mi skam pa brtan pa'i rdo rje'i sku'o/_/rab tu zhi ba ni 'dod chags la sogs pa'i nyes pa thams cad kyis ma gos
[\[8a.4\]]shing de dag dang bral ba'i phyir ro/_/rtag dang chad pa rnam spangs pa/_/zhes bya ba ni rtag pa dang mi rtag pa dang /_brtan pa dang mi brtan pa la sogs pa'i rnam par rtog pa dang bral ba'o zhes bya ba'i don no/_/dus gsum zhes bya ba la sogs pa la dus gsum
[\[8a.5\]]mkhyen pa zhes bya ba ni 'di ni dus gsum mkhyen pa rnams kyis kyang kun du rtog par ma mdzad de/_rtog pa rnam par spang ba de nyid kyi phyir/_dbyer med nam mkha'i mtshan nyid yin/_/zhes bya ba yin te/_ji ltar nam mkha' ni ngo bo nyid kyis dngos po med cing thams
[\[8a.6\]]cad du stong la/_rdo rje la sogs pas kyang mi shigs te bcom ldan 'das kyang de dang 'dra'o/_/de bas na/_'di nyid kho na don dam ste/_/zhes bya ba yin te bden par gyur pa dang /_so sor rang rig mtshan nyid do/_/zhes bya ba rgyu ba dang mi rgyu ba'i mtshan nyid can gyi
[\[8a.7\]]so sor rang rig pa rang gis nyams su myong ba bde ba chen po'i mtshan nyid kho na zhes bya ba'i don no/_/da ni/_bya ba thams cad nyid du yang /_/zhes bya ba la sogs pas nye bar bsdus pa ston pa yin te/_sngar bshad pa'i tshul gyis rnal 'byor gyi sbyor ba shes shing
[\[8b\]]
[\[8b.1\]]rig pa'i rnal 'byor pa gang yin pa de ni nyal sogs la zhes nyal ba dang /_ldang ba dang /_'dug pa dang /_'chag pa la sogs pa'i spyod lam rnam pa bzhir sems can gyi don bya ba'i las rnams su yang dus gsum las 'das shing dus gsum med pa/_dus thams cad
[\[8b.2\]]par ni ming med pa ste tshig gis brjod du med pa dang /_brjod du med pa ste/_gsal ba ma yin zhing brjod pa dang bral bar/_rtag tu zhes pa dus thams cad du yi ge gsum bzlas par bya'o zhes bya ba'i don to/_/de yang /_dbugs ni yi ge oM gyis 'jug pa dang /_sngags kyi
[\[8b.3\]]yi ge AHde 'ang bar du gnas/_/mthar ni yi ge hUM dang dbugs 'byin byed/_/rkan mchu sbyar dang bral bar gsang sngags bzla/_/zhes bshad pa yin no/_/rdo rje'i snying po shin tu sbas pa gang yin rab gsal bar/_/rnam par bshad pa 'di ni rnal 'byor pa'i yul blun
[\[8b.4\]]po'i min/_/dri med bla ma'i lung gang rin chen bzang po'i don du ni/_/byas pas 'bras bu rab mchog 'byor cing rnal 'byor grub par shog_/gal te 'di la bsod nams ni/_/bdag gis cung zad ci bsags pa/_/dpa' bo rdo rjes rab bskul ba/_/des ni 'gro ba
[\[8b.5\]]rgyal bar shog_/dgongs pas bshad pa'i rdo rje bzlas pa rgya cher bshad pa/_rdo rje slob dpon shrI shrad+d+hA ka ra warma'i zhal snga nas kyis mdzad pa rdzogs so//_//rgya gar gyi mkhan po A tsar+ya shrad+d+hA ka ra warma dang /_sgra bsgyur gyi lo tsA ba dge slong rin chen bzang pos bsgyur cing
[\[8b.6\]]zhus te gtan la phab pa'o//[ {D1789}]@##/_/ye shes rdo rje kun las btus pa'i rgyud las 'byung ba'i rgyan bdun rnam par dgrol ba bzhugs/_@##//_//bcom ldan 'das dpal kun du bzang po la phyag 'tshal lo/_/dngos kun rang bzhin stong bdag
[\[8b.7\]]nyid/_/dngos po kun gyi ngo bo nyid/_/thams cad bdag nyid rdo rje 'dzin/_/gnyis med de la rab tu 'dud/_/ye shes kun btus rgyud las ni/_/rnal 'byor bla ma'i rgyud dgrol lugs/_/rgyan ni bdun po gang yin pa/_/mkhas pa dga' ba skyed
[\[9a\]]
[\[9a.1\]]phyir bshad/_/rnal 'byor rgyud tshul gang la yang /_/rgyud tshul rnam pa gsum du snang /_/rgyu yi rgyud dang thabs kyi rgyud/_/'bras bu'i rgyud ces mkhas pas bshad/_/rgyud la gang zag mtha' yas kyang /_/cung zad dbye na rnam
[\[9a.2\]]pa lnga/_/rin chen tsan+dan pad+ma dang /_/pad dkar ut+pa la zhes gsungs/_/de la bsdus pa rnam gnyis te/_/tshogs dang slob ma'i gang zag go/_/de dag re re dag la yang /_/blo ni rab 'bring tha ma gsum/_/chos smra ba dang sgrub byed pa'o/_/rgyan ni lnga
[\[9a.3\]]pa drug par bshad/_/thabs kyi rgyud las rnam pa gnyis/_/brda dang don du mkhas pas bshad/_/de 'dzin byed pa smra byed dang /_/sgrub par byed pa kho na yin/_/gleng bslang lnga dang mtha' drug rgyan/_/brda yi rgyud la 'jug pa yin/_/rigs pa rnam bzhi
[\[9a.4\]]bshad pa bzhi/_/bden gnyis nges pa'i rgyan dag ni/_/don la 'jug pa'i rgyan zhes bya'o/_/gleng bslang dbye na rnam pa lnga/_/cung zad rim par dbye bar bya/_/brda yi rgyud du gsungs pa yi/_/ming dang ched dang byed pa po/_/tshad dag dang ni dgos pa'o/_/ming ni
[\[9a.5\]]khri sum stong phrag bzhi/_/rnal 'byor chen po'i rgyud du grags/_/ka nas ya yi bar du ni/_/nyi shu rtsa drug ming gi mtha'o/_/de tsam cung zad dbye ba ste/_/rgyas par dbye na grangs med do/_/bsdus pa'i rtsa ba yi ge gsum/_/gsungs pa sku gsung thugs
[\[9a.6\]]zhes gsungs/_/ched ni gdul bya rgya mtsho snyed/_/brjod mi lang ba'i don du gsungs/_/bsdus na skye bo 'dod chags can/_/'dod khams dbang du gsungs pa yin/_/byed pa po ni rdo rje sems/_/sangs rgyas drug pa de kho na/_/tshad ni dpal ldan
[\[9a.7\]]gsang 'dus kyi/_/le'u dang cho ga dum bu dang /_/rim pa bshad pa rnam pa bzhi/_/le'u ni rnam pa bcu bdun te/_/cho ga nyi shur mkhas pas bshad/_/dum bu phyi ma'i rgyud dang ni/_/bshad pa'i rgyud rnams grags pa yin/_/bskyed dang rdzogs pa'i sgrub
[\[9b\]]
[\[9b.1\]]thabs dang /_/srid pa skye 'chi'i rim pa yi/_/dbye ba brjod pa rim pa yin/_/thun mong mchog dang rnam bzhi las/_/bdag gzhan don byas dgos pa'o/_/rgyud gzhan la yang de bzhin no/_/mtha' rnam drug ces bya ba yang /_/dgongs dang dgongs min
[\[9b.2\]]drang dang nges/_/ji bzhin sgra dang sgra min no/_/'dod chags ma yin chags bral min/_/dbu mar mi dmigs la sogs pa'i/_/rdo rje'i tshig ni dgongs bshad pa'o/_/stong pa bdag med 'od gsal ba/_/zhes sogs tshig ni dgongs pa min/_/ga pur tsan+dan rdo rje
[\[9b.3\]]pad/_/ces sogs tshig ni drang ba'i don/_/khu ba khrag dang btsun mo sogs/_/rdo rje'i tshig ni nges pa'i don/_/dkyil 'khor mchod sbyin la sogs pa/_/don gsal gsungs pa ji bzhin sgra/_/ko Ta k+Sha sogs ji bzhin min/_/de tsam zhig ni brda rgyud rgyan/_/brda
[\[9b.4\]]yis mtshon nas don la ni/_/'jug byed de yang thabs kyi rgyud/_/don ni rigs pa bzhir bshad pa/_/rgyud dang gleng gzhi nges tshig rgyu/_/chags bral chags bcas dbang du'o/_/mi yi skye 'khrungs 'thad pa sgrub/_/khyim nas byung ba bya ba med/_/'dul dang sdom
[\[9b.5\]]pa la ltos pa'o/_/chos spyod chos nyid 'bras bu 'byung /_/chags bral rigs pa bzhir 'dod do/_/phung po lnga dang 'byung ba lnga/_/dbang po lnga dang nyon mongs lnga/_/rigs lnga'i sangs rgyas lnga ru 'dod/_/rdo rje 'dzin 'gyur bya ba byed/_/ltos pa rang gi mtshan
[\[9b.6\]]ma la'o/_/spros bcas la sogs spyod pa yi/_/chos nyid kyis ni 'bras 'byung ba/_/chags bcas rigs pa bzhir 'dod do/_/bshad gzhi yig don spyi yi don/_/sbas pa'i don dang mthar thug pa'o/_/sgra yi bkod pa bstan bcos bzhin/_/don gyis
[\[9b.7\]]bkod pa'i yi ge'i don/_/tshig gcig 'bras bu bsnyen mthong ba/_/yul ring 'jug pa'i blo bzlog ste/_/'bras don gzhan don bskyed rim la/_/sbyor ba dang po la sogs pa/_/rgyas bshad don ni spyi yi don/_/chags bcas spyod pa don yod dang /_/kun rdzob
[\[10a\]]
[\[10a.1\]]lam gyur don yod dang /_/snang gsum rtogs pas don yod pa'i/_/mi bstan sbas don rnam pa gsum/_/yang dag don nyid ston pa dang /_/don dam la bden gnyis med thob/_/'od gsal ba dang zung 'jug ste/_/mthar thug pa ni yin par gsungs/_/sgyu ma'i dper byas bcu
[\[10a.2\]]gnyis kyis/_/kun rdzob nges par shes par bya/_/thams cad stong pa 'od gsal ba/_/don dam du ni gang bstan pa/_/rdzogs pa sgrub par byed pa ste/_/don gyi rgyud du bstan pa yin/_/'bras bu'i rgyud ni rnam pa gsum/_/thun mong mchog dang gnyi ga yi/_/'bras bur rgyal ba dam pas
[\[10a.3\]]gsungs/_/thun mong grub pa brgyad la sogs/_/bskyed pa'i rim pa'i nus pa yin/_/mchog ni sangs rgyas go 'phang ste/_/rdzogs pa'i rim pa'i 'bras bu yin/_/zung 'jug rim pa mthar phyin na/_/gnyi ga'i dngos grub rdzogs pa yin/_/thun mong thob la mchog ma yin/_/mchog
[\[10a.4\]]la thun mong yod ma yin/_/rdo rje 'chang ba'i go 'phang ni/_/de dag gnyis su yod ma yin/_/rnal 'byor bla ma'i rgyud 'dzin pas/_/'bras bu rgyu la rag las te/_/sa bon lta bu yin pas na/_/rgyu yi gang zag rnam pa lnga/_/spang blang bye brag shes par bya/_/de nas rim par dbang blangs te/_/thabs
[\[10a.5\]]kyi rgyud la 'jug par bya/_/dang po nyan pa'i shes rab kyis/_/tshig gi rgyud la thos pa bskyed/_/de nas bsams pa'i shes rab kyis/_/tshig dang don du 'brel pa bslab/_/de nas bsgom pa'i blo rtsal gyis/_/dang por bskyed pa'i rim pa bslab/_/de rjes rdzogs pa mthar dbyung ste/_/kha spubs rdol
[\[10a.6\]]dang dug can gyi/_/skyon rnams spangs te rgyun gnas na/_/chu lud rkyen gyis 'bras bskyed bzhin/_/'bras bu mngon gyur the tshom med/_/rgyud gsum rgyan bdun sbyor ba'i lde mig gis/_/gsang 'dus la sogs rgyud kyi sgo phye nas/_/kun la dgos pa'i 'bras bu rin po che/_/rnal
[\[10a.7\]]'byor rnams kyi rgyud la thob par shog_/rgyan bdun rnam par dgrol ba zhes bya ba/_a tsAr+ya shrad+d+hA ka ra warmas mdzad pa rdzogs so//_//paN+Di ta de nyid dang /_zhu chen gyi lo tsA ba dge slong rin chen bzang pos bsgyur ba'o//_//
[\[10b\]]
[\[10b.1\]{D1790}]@##/_/rgya gar skad du/_pra dI po d+yo ta no d+yo taHnA ma pany+tsi kA/_bod skad du/_sgron ma gsal bar byed pa'i gsal byed ces bya ba'i dka' 'grel/_dpal gsang ba 'dus pa la phyag 'tshal lo/_/rdo rje slob dpon dang 'dus par/_/rab tu btud nas bshad
[\[10b.2\]]par bya/_/'bras lam mngon par brjod pa po/_/sgron ma gsal byed gsal ba'o/_/ci ltar 'bras bu dang lam mngon par brjod pa por brjod ce na/_'dus pa phyi mar yang gsungs pa/_/rgyud ni rgyun chags zhes brjod de/_/rgyun de rnam pa gsum du 'gyur/_/zhes so/_/dpal ldan
[\[10b.3\]]zhes bya ba la sogs pa la/_dpal ni gnyis su med pa'i ye shes te de'i rjod byed yin pa'i phyir dang /_de'i bdag nyid can yin pa'i phyir dpal ldan te/_dbye ba med pa la yang ldan par brjod de/_gzugs dang ldan pa bzhin no/_/rgyud rgyal zhes pa ni 'dus pa phyi mar yang
[\[10b.4\]]gsungs pa/_e ma shin tu rnyed dka' ba/_/thabs ni byang chub sgrub byed yin/_/gsang ba 'dus pa zhes bya'i rgyud/_/rgyud kyi mchog gi mchog gyur pa/_/legs par gsungs pa'i rgyud 'di ni/_/rgyud kun gyi ni bdag po mchog_/ces so/_/'dir 'chad par 'gyur ba
[\[10b.5\]]las kyang gsungs pa ji srid ya ra la wa zhes pa la sogs pas so/_/gsal bar rnam phye zhes pa ni/_rnam par 'byed par byed/_rnam par bshad par byed pa la/_'dus pa phyi ma dang /_dgongs pa lung ston pa dang /_ye shes rdo rje kun las btus pa dang /_rdo rje phreng
[\[10b.6\]]ba'i rgyud rnams kyi 'phral du skabs su bab pa rnam par bshad pas/_rgyud gsum du zad pas shin tu gsal ba rnams kyis 'dus pa'i don rnam par bshad par byed pa nyid rtsom pa nyid 'di rnams rab tu 'jug pa'i phyir ro/_/de nyid kyi phyir shin tu legs bshad pa zhes pa ni
[\[10b.7\]]yang dag par brjod pa ste/_'chad par 'gyur ba yang /_bshad pa'i rgyud kyi rjes 'brangs nas/_/bshad smra shin tu rnyed par dka'/_/'di ltar drangs te bshad pa ni/_/rnal 'byor rgyud las gzhan du min/_/zhes so/_/de'i dgongs pa ni 'di yin te/_gal te yang
[\[11a\]]
[\[11a.1\]]mdo dang rgyud dang rtogs pa la sogs pa chos kyi phung po stong phrag brgyad cu rtsa bzhi rnams kyis 'dus pa'i don so sor rtogs par bya'o/_/de ltar yang bzhi po 'di nyid kyis legs par drangs te yang dag par so sor rtogs pa'i yul du rgya cher 'grel
[\[11a.2\]]gyis bshad pa ni 'dus pa'i rgyud kyis bshad par bya ba rgyud dag gi 'grel pa yang dag par gsal bar byed do/_/mtha' drug gi ni 'ching bas bcings/_/zhes pa ni/_'ching ba lta bus bcings pas rang dbang med pa can du byas pa'o/_/mtha' drug gi don gyi 'ching ba
[\[11a.3\]]ni mchog tu 'das pa rang gi rang nyid ma yin pa'i don gzhan mngon par brjod par nus pa'i phyir ro/_/de nyid kyi phyir gang zhig 'dir ji bzhin pa'i sgra'i don tsam du 'chad par byed de/_rim pa lnga rnams mthar gyis gnas pa med par mchog tu 'das pa'i don gzhan ston par
[\[11a.4\]]byed de/_de ni yang dag pa ma yin no zhes 'chad par 'gyur ba yang /_rim pa 'di nyid kyis na/_bzhugs pa'i tshig nas brtsams te mtha' rnam pa drug tu bshad pa dang /_rnam pa bzhir bshad pa 'dis dpal 'dus pa'i don rgyas btab po/_/de ma rtogs par ji bzhin par
[\[11a.5\]]bshad pa'i sgra don tsam la brten te yul rnams la chags pa rnams 'gal ba dang /_shin tu rmad du gyur pa'i bya ba byas nas/_las kyi dbang du 'gro bar 'gyur ro zhes pa la sogs pa'o/_/de bzhin du/_slob dpon klu sgrub zhabs kyi lam las ni/_/phyi rol gyur la zhi
[\[11a.6\]]ba'i thabs med do/_/de dag kun rdzob de nyid bden las nyams/_/de dag nyams pas thar pa grub yod min/_/zhes pa la sogs pa'o/_/yan lag bzhi pa la sogs pa'i sgrub thabs byas pa de sgom pa po rnams kyi ting nge 'dzin skye bar khyad par du sgrogs pa gang yin pa de ci
[\[11a.7\]]lta bar 'gyur ba ma yin nam zhe na/_bden te/_'on kyang de la yang la la bdag tu mthong ba med par phyi rol lta bur sems par 'gyur ro/_/yongs su dag pa'i rdo rje sems dpa'i gzugs kyi rim pa yongs su shes pa las/_de byas pa de rnams kyi rdo rje 'chang chen po'i
[\[11b\]]
[\[11b.1\]]ngo bo sangs rgyas nyid do/_/mtha' drug gi ni 'ching ba rnams kyis zhes pa'i mang po'i tshig ni don drug po rnams kyis mang ba'i phyir dang /_gang bshad pa rnam bzhi ni nye bar mtshon pa'i don yang rung ste/_mtha' drug gi sgra nyid kyis don drug gsungs pa nyid kyi phyir ro/_/'ching
[\[11b.2\]]ba rnams kyis ni don bcings pa lta bus rang dbang med par byas nas/_de rnams brling ba la sogs pa bzhin no/_/rgyal sras yul gyur zhes pa ni rgyal ba ni yang dag par rdzogs pa'i sangs rgyas so/_/de rnams kyi sras po ni thugs las skyes pa'i klu sgrub kyi zhabs dang /
[\[11b.3\]]de dang mtshungs pa gzhan yang ngo /_/de rnams kyi spyod yul te so so rang gis rig par bya ba nyid kyi phyir ro/_/rin po che'i gang zag kyang ste/_rgyal ba'i sras kyi skal bar byed pa nyid kyi phyir te/_de dag gi yul lo/_/'dus gang yin zhes pa ni sbyor ba'o/_/ci rnams kyi zhe na
[\[11b.4\]]gsungs pa/_rgyal ba yi ste dus gsum gyi rdzogs pa'i sangs rgyas rnams kyi ste/_'dus pa phyi mar yang gsungs pa/_/'dus pa sbyor bar rab gsungs te/_/sangs rgyas thams cad mngon rjod byed/_/ces so/_/gal te 'di rgyal sras kyi yul yin no/_ci ltar don ni
[\[11b.5\]]dngos po rnams 'dir rnam par bshad par rab tu 'brel bar 'gyur zhe na/_gsungs pa/_de ni dpal klu sgrub las rnyed pa zhes pa ni/_klu sgrub zhabs kyi brgyud pa las rnyed pa ste/_mod dang bsre bar byed par gsungs pa yang /_dpal klu sgrub zhabs [(]gyi [,]kyi [)]brgyud pa las 'dus pa'i
[\[11b.6\]]bshad pa'i rgyud kyi rjes su 'brangs nas zhes bya ba la sogs pa'o/_/rim gnyis gnas zhes pa ni rim pa zung ni bskyed pa dang rdzogs pa'i rim pa gnyis te de dag gi rten no/_/de dag 'dir so sor ston pa'i phyir te/_rim pa gnyis la brten nas ni/_/rdo rje can gyis
[\[11b.7\]]chos ston to/_/zhes bya ba la sogs pa 'dus pa phyi mar gsungs so/_/rim pa lnga yis bsdus pa'i don/_/shes nas mtha' drug la 'jug go/_/zhes 'chad par 'gyur ba ma yin nam/_de rim gnyis kyi gnas ci lta yin zhe na/_rim pa lnga po 'di dag nyid bskyed pa
[\[12a\]]
[\[12a.1\]]dang /_rdzogs pa'i rim pa dag gi nang du gtogs pa'i phyir/_de ni rdzogs pa dang las rab 'byam la sogs pa byed pa rnams te 'dir nyes pa med de/_rim pa gnyis kyi dmigs pa rnams sku la sogs pa'i rnam par byas pa ni las rab 'byam la
[\[12a.2\]]sogs pa'i mngon par brjod bya'o/_/rgyas btab pa ni legs par gsungs pa ste/_bla na med cing gzhal du med pa'i yon tan gyi rten yin pa'i phyir/_'dus pa rin po che la rgyas btab cing byin gyis brlabs pa'o/_/sangs rgyas kyis zhes pa ni nye bar mtshon pa ste/
[\[12a.3\]]byang chub sems dpa' la sogs pa rnams kyis kyang ngo /_/dpal rdo rje sems dpa' zhes pa ni dpal ni shes rab bo/_/rdo rje bzhin du sems dpa'i phyir rdo rje sems dpa' ste 'khor ba dang mya ngan las 'das pa dag tu sbyor bar byed pa'i phyir ro/_/dpal ldan yang de yin
[\[12a.4\]]la rdo rje sems dpa' yang de yin pa'i phyir dpal rdo rje sems dpa'o/_/bshad ces pa ni ji ltar thos pa dang ji ltar rtogs par byed pa ni 'chad par byed pa ste/_rang dbang gis rdo rje 'chang chen po bzhin nam/_gzhan dbang gis 'phags pa bzhin no/_/de nyid kyi
[\[12a.5\]]phyir/_rim pas zhes gsungs te/_rim pa lnga'i go rims kyis so/_/de gsungs pa/_bskyed pa'i rim pa zhes bya ba la 'khod par bya ste bskyed pa'i rim pa zhes bya ba la sogs pa ste/_bskyed pa'i rim pa ni bsdus pa'i rim pa ste/_rigs brgya la sogs pa spyod
[\[12a.6\]]bsdus su gsungs pa'i lus rnam par dben pa yang dag par bsdus pa'o/_/dang po yin zhes bya ba ni dang po ba'i yul yin pa'i phyir dang rags pa'i rnal 'byor yin pa'i phyir ro/_/gsang sngags kun ni rab sgrub byed/_/ces pa 'dis bskyed pa'i rim pa'i sgra la ye shes
[\[12a.7\]]kyi sku rnam par gcod pa ste/_ye shes kyi sku la yang ye shes kyi rim pas bskyed pa'i phyir ro/_/lus rnam par dben pa med par ngag rnam par dben pa shes par mi nus pa'i phyir ro zhes spyod bsdus su gsungs pa'i phyir/_lus rnam par dben pa las gzhan pa'i
[\[12b\]]
[\[12b.1\]]ngag rnam par dben pa'i rim pa'o/_/de'i phyir gsungs pa/_sems la dmigs pa tsam zhig ni/_/zhes bya ba la sogs pa ste/_sems la dmigs pa ni sems la dmigs pa ste/_de tsam zhig ni de'i 'bras bu'o/_/gang gsungs pa/_ji srid rlung ni mi rgyu zhing /_/snang ba mi
[\[12b.2\]]g.yo bar gyur pa/_/zhes so/_/ni'i sgra ni nges par bzung ba ste/_/phyi dang nang gi bdag nyid can gyi phung po dang /_khams dang skye mched dang /_yul la sogs pa rim pa dang por lha'i gzugs des rnam par brtags pa la/_sems tsam du kun du snang ba la sogs pa snang
[\[12b.3\]]ba gsum po kho na rim pa gnyis pa zhes bya ba 'dis rim pa gzhan 'di'i rnam par gcod par ston to/_/lus la brten pa med par 'byung ba dang /_'jug pa'i bdag nyid can gyi rlung gi de kho na nyid dang /_brjod pa'i bdag nyid can gyi sngags kyi de kho na nyid dag nye bar
[\[12b.4\]]dmigs pa med pa'i phyir 'di dang po ma yin te/_rtog pa'i rnal 'byor pa'i yul ma yin pa'i phyir ro zhes 'chad par 'gyur ba'i phyir dang /_'di sems rnam par dben par brjod pa can nyid kyi phyir gsum pa ma yin no/_/yid 'ong rim pa gsum pa yin/_/zhes
[\[12b.5\]]pa ni/_gsum pa zhes pa gnyis pa'i phyogs las 'di phra ba'i phyir dang /_bzhi pa'i phyogs las rags pa nyid yin pa'i phyir gsum pa'o/_/kun du snang ba'i snang ba la sogs pa gsum po nyid rang byin gyis brlab pa'i bdag nyid can yin pa'i phyir/_rang byin gyis
[\[12b.6\]]brlab pa la sems rnam par dben pa tha mi dad de/_gsungs pa yang /_snang ba gnyi ga'i rgyur gyur pa/_/bdag gi dngos por rnam par brtags/_/zhes dang /_ye shes gsum po rnam pa med pa zhes spyod bsdus su gsungs pa ma yin nam zhe na/_bden te 'on kyang ye
[\[12b.7\]]shes gsum gyi 'bras bu yin pa nyid kyi rim pa gsum par mngon par brjod par bya ste/_thog mar bshad pa'i rim pa gnyis po dag gi 'ang de 'bras bu dag tu mngon par brjod pa'i phyir ro/_/yid 'ong ni 'od zer lnga yang dag par mchog tu 'bar ba/_mtshan sum cu
[\[13a\]]
[\[13a.1\]]rtsa gnyis dang ldan pa'i longs spyod rdzogs pa'i sku so sor ston pa po yin pa'i phyir ro/_/kun rdzob bden pa bstan pa ni/_/zhes pa ni kun rdzob pa'i phung po dang khams la sogs pa phyi dang nang gi bdag nyid can 'di nyid bden pa ste/_'di lta ste/_sgyu ma lta bu
[\[13a.2\]]rnam par rig pa tsam nyid do/_/bden pa'i kun rdzob ni kun rdzob bden pa ste rang byin gyis brlab pa'o/_/rnal 'byor pa so sor dag pa ste/_'od gsal ba'i ngo bo nyid rtogs pa ni rim pa bzhi pa ste rim pa lnga pa las rags pa'o/_/'di yang chos rnams kyi chos nyid don dam par yang brjod par
[\[13a.3\]]bya ste/_'khor ba'i mthar thug par mngon par zhen pa rnams kyis 'khor ba'i mngon zhen gtong bar byed pa'i don no/_/gsungs pa yang /_gang gis skye ba yod min nyid/_/de yi mya ngan 'das yod min/_/zhes pa la sogs pa'o/_/ye shes gsum po rnam pa med cing chos nyid kyang rnam pa
[\[13a.4\]]med pa ma yin nam/_'di dag dbye ba de ci yin zhe na/_spyod bsdus su gsungs pa yang /_ye shes gsum po rnam pa med pa don dam pa'i bden pa ltar reg par dka' ba ni bden mod kyi/_'on kyang snang ba dang bcas pa yin pa des na rjes su dpag pas rtogs par bya ste rlung gi khams
[\[13a.5\]]bzhin no/_/ji ltar rlung gi khams ni gzugs can ma yin yang grang dro'i reg pa dang /_shing la sogs pa g.yo zhing 'gul ba la sogs pa'i rtags las shes par bya'o/_/de bzhin du snang ba'i ye shes gsum mo/_/gang yang snang ba'i rtags kyis shes par bya ba de yang zla ba'i snang ba la
[\[13a.6\]]sogs pa'i rnam pa'o zhes so/_/'od gsal ba ni snang ba med pa ste/_snang ba dang bcas pa'i ye shes rtags can nye bar sdud pa'i ngo bo nyid kyi phyir ro/_/'phags pas theg pa chen po nyi shu pa las gsungs pa yang /_sgyu ma'i rnam pas sgyu ma ni/_/gang tshe nye bar sdud pa na/_/
[\[13a.7\]]de tshe sgyu ma yod ma yin/_/de 'dir chos rnams chos nyid do/_/zhes so/_/rnam shes ni rang bzhin gsum po nyid kyi bstan bya ma yin nam/_de ci ltar 'di yis nye bar sdud ce na/_ma yin te/_lang kar gshegs par gsungs pa/_blo yis rnam dbye bya bzhin pa'i/_/gzhan
[\[13b\]]
[\[13b.1\]]dbang med cing brtag pa'ang med/_/grub pa yod min dngos po bral/_/ci ltar blo yis rnam par brtag_/rang bzhin med cing rnam rig med/_/dngos po med cing kun gzhi med/_/byis pa ngan pa rtog ge pa/_/ro dang 'dra bas rnam par brtags/_/zhes so/_/'phags pas kyang
[\[13b.2\]]byang chub kyi sems kyi rnam par bshad pa las/_stong nyid bdag nyid tshul gcig gi_/sems 'di nyid ni kun brtags dang /_/gzhan gyi dbang dang yongs grub pa/_/nyid ces brtags nas mngon par brjod/_/ces so/_/de ltar rim pa bzhi po de dag mthar gyis bstan pa ni/_sprul
[\[13b.3\]]pa la sogs pa sku gsum so sor tha dad pa yid dang ngag gi lam gyi yul du so sor rtog pa'i lam nyid kyis 'jig rten gyi rjes su 'jug pa'o/_/da ni sku gsum rang bzhin gcig pa sku bzhi pa'i lam nyid kyis mngon par brjod pa rim pa lnga pa gsungs pa/_lnga pa zhes pa ni phung po la
[\[13b.4\]]sogs pa'i dngos po med par rags pa la mi ltos pas lnga pa ste/dngos po dang dngos po med pa dang 'khor ba dang mya ngan las 'das pa la sogs pa nyid kyis 'di shes pa dang brjod par mi nus pa nyid kyi phyir dang /_phra mo nyid ni bzhi pa'i phyir ro/_/'di'i ming
[\[13b.5\]]gsungs pa/zung 'jug ces bya zhes so//'di'i ming gi bshad pa ni/_bden gnyis sbyor ba gang yin pa ste de las bdag nyid yongs su shes pa ste/_yongs su shes pa nyid ni 'di'i sgom pa nyid do zhes spyod bsdus su gsungs so/_/de nyid kyi phyir thog mar mngon
[\[13b.6\]]par brjod pa'i rim pa bzhi po gang gi bden pa gnyis po lhur len pa mngon par brjod par bya'o/_/de la dang po rim pa gsum pas kun rdzob kyi bden pa gsum pa ma yin nam/_kun rdzob bden pa bstan pa ni/_/yid 'ong rim pa gsum pa'o/_/zhes gsungs
[\[13b.7\]]pas so zhe na/_bden te/_de ltar gsungs pa yang kun rdzob kyi bden pa nyid du lus dang ngag rnam par dben pa dag gi nang du gtogs la/_kun rdzob kyi bden par bshad pa ni so sor te/_gang zhig bshad pa ni/_so sor kun rdzob kyi bden pa'i phyir dang po'i rim pa dag
[\[14a\]]
[\[14a.1\]]gi tha dad pa nyid kyis so sor ston pa'am/_lus dang ngag kyang 'dir sgyu ma lta bu nyid dang sems tsam nyid do zhe na bden te/_gsungs pa yang /_gang rnams rgyu las yang dag 'byung /_/de rnams dngos med rtag pa min/_/ci ltar ming de gsal bar ni/_/gzugs brnyan
[\[14a.2\]]dang ni mtshungs par 'dod/_/ces so/_/gzhan du yang /_ji ltar sgyu ma ji ltar rmi/_/ji ltar bar do'i srid par 'gyur/_/de bzhin nyid du dkyil 'khor 'gyur/_/zhes pa la sogs pa'o/_/de nyid kyi phyir sems tsam nyid du'ang grub bo/_/bzhi pas don dam pa'i bden par gsung ba'i
[\[14a.3\]]phyir/_khyad par skye ba 'gog pa'i don du gsungs so/_/lnga pa skye ba dang gnas pa dang 'jig pa dang bral ba de kho na nyid du gsungs so/_/de nyid kyi phyir skye ba dang gnas pa dang /_'jig pa dang /_mngon par brjod pa ni 'jig rten gyi rjes su 'jug pa ste/_stong nyid bdun cu par yang
[\[14a.4\]]gsungs pa/_gnas dang skye dang 'jig dang yod med dam/_/dman dang mnyam pa khyad par 'phags pa ni/_/'jig rten tha snyad dbang las sangs rgyas kyis/_/gsungs so de nyid dbang las ma yin no/_/zhes so/_/'di ni sgrub pa'i yan lag mchog_/ces pa ni thog mar so sor
[\[14a.5\]]rtog pa'i yan lag bzhi po la ltos nas so/_/ci ltar zhe na gsungs pa/_rgyud kun gyi ni don bsdus pa ste/_gang gi phyir 'di ni zhes pa'i don no/_/kun gyi ni 'dus pa'i rgyud kyi'o/_/'dus pa la sogs pa'i rgyud thams cad kyi'ang don du mngon par brjod par bya ba 'dir nang du gtogs so
[\[14a.6\]]zhes byas nas so/_/thams cad nyid du bden pa gnyis gnyis su med par so sor rtog par bya ba nyid kyi phyir ro/_/las rab 'byam la sogs pa yang gnyis su med pa'i ye shes kyi bdag nyid can gyi rnal 'byor can las nges par skyes pa'i phyir ro/_/'dir bskyed pa'i rim pa rnams
[\[14a.7\]]kyi rnam pa mang po blta bar bya ba ma yin nam/_rgyud du de ji ltar rim pa lnga po rnams nyid kyis 'dus pa'i don mngon par brjod ce na/_gsungs pa/_'di rnams kyi zhes pa la sogs pa'o/_/'di rnams shes pa ni gsungs pa'i lnga po'o/_/rim pa'i dbye ba ni zhes pa ni/_dbye bas
[\[14b\]]
[\[14b.1\]]gzhan dang gzhan gyi khyad par rnams so/_/de ltar don de rnams slar yang rgya cher 'grel pa dang bshad pa'i rgyud kyis bsdus pa dang /_rgyas pas 'phangs pa don gzhan thob par bya ba 'dus par gsungs pa rnams khong du chud par bya'o/_/de nyid kyi phyir bskyed pa'i rim
[\[14b.2\]]pa la brten pa gang yin pa de la rab tu 'jug par byed pa slob dpon zla ba grags pa'i zhabs kyi rang gis byas pa'i mdo dang bsre bar bris pa/_de la rdo rje slob dpon kha cig gis lha bcu gsum du rnam par dgod par 'dod do zhes pa la sogs pa'o/_/rnam par gzhag pa'i rim pa
[\[14b.3\]]yang mngon par brjod pa/_slob dpon sna tshogs pas mngon par brjod pa'i dkyil 'khor gyi dgod pa la sogs pa 'dir rab tu 'jug ste/_de la ci ltar sgrub pa po rnams the tshom med par 'gyur zhes pa la sogs pa'o/_/de bzhin du rim pa gzhan gyi dbye ba yang rjes su 'brang
[\[14b.4\]]bar bya'o/_/de ltar ni rim pa gnyis pa la 'bras bur gyur pa thams cad dag pa las kyi mtha' rnam par 'byed par blta bar bya'o/_/spyod bsdus su rim pa lnga po rnams kyi rab tu dbye ba gsungs so/_/spros pa'i cho ga ni rab tu dbye ba bris pas so/_/yang dag bsdus pa zhes pa
[\[14b.5\]]ni yang dag par bsdus pa'i rab tu dbye ba rnams rim pa lnga po nyid kyi nang du gtogs so/_/gang gi phyir de ltar yin pa de'i phyir sngags dang sems dang zhes bya ba la sogs pa ste/_sngags zhes bya ba ni bskyed pa'i rim pa nyid do/_/sems zhes bya ba ni rdo rje bzlas pa nyid do/_/lus
[\[14b.6\]]zhes bya ba ni longs spyod rdzogs pa'i skur mngon par brjod pa can rang byin gyis brlab pa'i rim pa las so/_/rnam dag ces pa ni bshad ma thag pa'i don bsdus pa gsum pa shin tu rnam par dag pa'i mngon par brjod pa can 'od gsal ba las so/_/zung 'jug ces pa ni
[\[14b.7\]]bshad ma thag pa'i rim pa bzhi po dag gi mngon par brjod pa'i kun rdzob kyi bden pa dang /_don dam pa'i bden pa gnyis zung dang zung du de dag 'jug ste/_de dag ro gcig pa nyid du so sor rtog par byed do zhes pa zung 'jug ste/_de'i phyir zung 'jug rim pa las so/_/
[\[15a\]]
[\[15a.1\]]rim mtha' shes pa ni rim mtha' dang rim mtha'o/_/lnga'i bsdus pa'i don ni tshig gi don ma yin pa'o/_/spyi'i don nyid kyang ma yin pa'o/_/shes nas ni dge ba'i bshes gnyen gyi drin las lhag par rtogs nas so/_/mtha' drug ces bya ba ni tshig gi don
[\[15a.2\]]drug ste rdo rje 'chang chen po'i bshad pa'o/_/'jug go zhes bya ba ni thos pa rtsom par 'gyur ba ste/_sgron ma gsal bar byed pa'i rgya cher bshad pa la 'jug go zhes pa bshad par bya'o/_/mtha' drug go zhes pa'i tshig la 'jug ni/_rdo rje phreng ba la sogs pa bshad pa'i rgyud
[\[15a.3\]]la ltos pa'o/_/gzhan du na de rnams la mi ltos par gal te tshig tu 'gyur na de'i tshe/_rgya cher 'grel pa byed pa po de rnams mngon pas dmyal bar ltung bar 'gyur ro/_/gang gi phyir de rnams nyid kyi bshad par byed pas sgron ma rnams kyi gsal bar byed pa'i ched du
[\[15a.4\]]sgron ma gsal bar byed pa'i rgya cher 'grel par byed do/_/de'i tshe bshad pa'i rgyud bkab nas byas pa de srid du nyes par mi 'gyur ro/_/bsod nams kyang chen po 'byung ngo /_/da ni rgyud kyi rgyal po nyid du 'di'i rigs pas khong du chud par brjod par gsungs pa/_ji srid
[\[15a.5\]]ces pa la sogs pa'o/_/ji srid ces pa ni phyis brjod par bya ba 'dir thog mar bkod pa'o/_/de la ka kha g+ha mtha' zhes pa ni 'dir bar du gyur pa'i ga yig bsdus pa'o/_/tha mar g+ha gang yin pa de ni g+ha mtha' ste/_de'i yon tan yang dag par shes pas 'bru mang po pa'o/_/ka
[\[15a.6\]]dang kha dang g+ha'i mtha' dang ni/_ka kha g+ha mtha' zhes dang /_yi ge ni yi ge brjod pa'o/_/de bzhin du dz+ha'i mtha' gang dang gang tsha dza gang yin pa de dag ni dz+ha mtha' ste/_tsa dang dz+ha mtha' dag dang ni tsa dz+he'i mtha' can te/_tsa tsha dza dz+ha rnams so/_/Ta dang D+ha'i mtha' dag kyang Ta D+ha'i
[\[15a.7\]]mtha' ste Ta Tha Da D+ha rnams so/_/ta dang d+ha'i mtha' dag kyang ta d+ha'i mtha'i ste ta tha da d+ha rnams so/_/pa dang b+ha'i mtha' dag kyang pa b+ha'i mtha' ste pa pha ba b+ha rnams so/_/thams cad du phan tshun zlas dbye ba'i phyogs la mang po'i tshig go/_/de'i sgras nga nya Na na ma rnams mchog tu 'dzin
[\[15b\]]
[\[15b.1\]]no/_/ji srid ya ra la wa rnams dang ha'i mtha' ste/_gang gi mtha' mar ha ste sha Sha sa rnams te/_de rnams ni ha'i mtha'o/_/de'i sgra gzhan gyi dbyangs rnams brjod do zhes pa sde tshan dgu'o/_/de la gsal byed rnams kyi ni/_a tsa la sogs pa dang yang dag par sbyor ba ni dbyangs
[\[15b.2\]]yang dag par sbyor ba'i dbye bas so/_/de bzhin du lce rtsa can dang /_mchu can gyi dbye ba rnams kyang ngo /_/dbyangs rnams kyi'ang pU ta dang /_u dAt+ta dang /_swa ri ta la sogs pa rjod par byed pa'i dbye bas so/_/dbyangs dang gsal byed 'di rnams kyi dbye ba rnams dbyangs dang
[\[15b.3\]]gsal byed nyid kyi nang du 'dus so/_/de'i phyir gsungs pa/_de de'i rtsa ba yi ge gsum ste mi shigs pa las byung ba'i yi ge gsum gyi rgyu can yi ge gsum las nges par skyes pa'o/_/gang gi phyir de lta bu yin pa de'i phyir dbyangs dang gsal byed rab tu dbye ba dang bcas
[\[15b.4\]]pas bsdus pa'i don chos kyi phung po stong phrag brgyad cu rtsa bzhi'o/_/thub pa chen po ni bcom ldan 'das so/_/dpal ldan 'dus pa 'di snod yin te ni/_dpal 'dus pa gang gi za ma tog yin pa de de bzhin no/_/nye bar mtshon par byed pa 'di dang des rdo rje theg pa ma lus
[\[15b.5\]]dang /_'jig rten pa'i ngag gi rang bzhin gyi yang dpal 'dus pa za ma tog can no/_/de'i bdag nyid kyis 'di rnams kun tu gnas pa'i phyir ro/_/gang gi phyir de ltar yin pa de bas de ni ste 'dus pa ni rgyud kyi rtse ste/_rgyud rnams kyi snod do/_/gshin rje'i dgra'i rgyud du
[\[15b.6\]]yang gsungs pa/_rgyud kyi mthar thug 'dus pa ste/_/zhes so/_/mkha' 'gro ma dra ba sdom pa phyi ma las kyang phyi mar/_'jig rten gsum du rnyed dka' ba/_/ces pa la sogs pa dang /_de bzhin du/_gang gis dgyes rdor mi shes de yis ngal ba don med 'gyur/_de
[\[15b.7\]]bzhin du/_sngags kyi tshul ni kun shes nas/_/phyi nas kye yi rdo rje brtsam/_/zhes bcom ldan 'das kyis gsungs pa yin nam zhe na/_gsungs pa ni bden te/_'dir yang dag pa'i don khyad par du mngon par brjod do/_/gal te slar yang sdom pa dang /_kye'i rdo rje la sogs
[\[16a\]]
[\[16a.1\]]pa'i rgyud du yang kun du spyod pa'i 'khor gsal ba'i khyad par yang dag par bzung nas/_'dus par mngon par brjod par bya ste/_de'i tshe 'gal ba cung zad kyang med do/_/kye'i rdo rjer yang gsungs pa/_de ni sngags bzlas de dka' thub dang de sbyin sreg_/
[\[16a.2\]]de ni dkyil 'khor can dang de ni dkyil 'khor nyid/_/mdor bsdus nas ni sems ni 'dus pa'i tshul can no/_/zhes so/_/de bzhin du de srid du thog ma tha ma'i tshig gnyis kyis don gsal lo/_/rgyud yang dag par bcings pa rim pa lnga'i bsdus pa'i don ston par byed pa'i
[\[16a.3\]]bshad pa/_rnam par 'grel pa mkhas par zhes bya ba la sogs pa'i tshig yang dag par gzung ba'i don yang rgya cher bshad pa'i rnam pa nyid rdo rje'i tshig de dang /_de'i bshad pa'i ched du 'bri bar 'gyur ro/_/de bzhin du yang /_tshig gi don bshad pa'i ched du rdo rje phreng ba la sogs
[\[16a.4\]]pa bshad pa'i rgyud du 'dri bar 'gyur ro/_/rgyal sras yul nyid kyang bshad pa ni/_'phags pa lang kar gshegs par gsungs pa'i 'phags par lung bstan pa bris pas gsal bar byed de/_le'u bcu bdun po'i bshad pa ma lus pa de ni dpal klu sgrub las rnyed pa sangs
[\[16a.5\]]rgyas kun gyi rim gnyis gnas kyi rgyas btab zhes pa'i tshig de dang de la rim pa lnga'i don mngon par gsal zhing kun du gsal bar byed par 'gyur ro/_/rnam pa de lta bu mi shes pas ni brjod par nus pa ma yin no/_/da ni the tshom gyi rgyur brjod pa gsungs pa/_nyung zhes pa la
[\[16a.6\]]sogs pa ste/_nyung ba nyid ni the tshom gyi rgyu ste don mang ba nyid kyang ngo /_/de nyid kyi phyir rnyed dka' ste sdug bsngal bas blo'i yul du bya ba'o zhes byas nas so/_/the tshom gyi rgyu gzhan yang gsungs pa/_rgyan bdun zhes bya ba la sogs pa ste/_rgyan bdun zhes pa ni rgyan du bya ba dang /
[\[16a.7\]]mchog tu sdud par bya ba ste/_blo gros kun du rmongs pa'i dri ma sel bar byed pas rgyan zhes bya'o/_/de lta bu'i don nyid dang gzhung gi'ang rgyan du byed pa ni rgyan no/_/rtogs dka' ba ni yang dag par mi shes pa'i phyir ro/_/ming cir 'gyur zhe na gsungs pa/_rnam par 'khor zhes bya ba la
[\[16b\]]
[\[16b.1\]]sogs pa ste/_rnam pa sna tshogs pas 'khor bar byed g.yo bar byed/_rdo rje 'chang gi dgongs pa las ring du 'gyur bar byed do/_/de rnams dri ba dang lan rim pas bstan par 'dod nas gsungs pa/_ming ni ci zhig ces pa la sogs pa ste/_sems can gyi 'jig rten dang /_snod kyi
[\[16b.2\]]'jig rten dang /_'phags pa dang 'phags pa ma yin pa dang /_rang gzhan gyi sde par yang ming gi tha snyad du byed par mthong ba nyid kyi phyir dang /_'jig rten dang 'jig rten las 'das pa'i bstan bcos la yang de de bzhin no/_/dri bar byed pa rgyud 'di'i ming ni ci zhig yin zhes pa ste/
[\[16b.3\]]gzhan du yang gsungs pa/_kye'i rdo rje zhes bya nyon/_/zhes dang /_bcom ldan 'das ma sum brgya par/_/chos kyi rnam grangs 'di'i ming ci lags/_'di ci ltar gzung bar bgyi/_bcom ldan 'das kyis bka' stsal pa/_rab 'byor chos kyi rnam grangs 'di'i ming shes rab kyi pha
[\[16b.4\]]rol tu phyin pa zhes bya'o/_/'di de ltar gzung bar gyis shig_/phyed dang bcas pa'i stong phrag gnyis par yang /_shes rab kyi pha rol tu phyin pa zhes bya bar yang zung shig_/rab kyi rtsal gyis rnam par gnon pas zhus pa zhes bya bar yang zung zhig ces so/_/nyan thos dang rang
[\[16b.5\]]sangs rgyas dang yang dag par rdzogs pa'i sangs rgyas kyi rigs can gyi don du bcom ldan 'das kyis theg pa gsum bstan to/_/chos 'di rigs kyi khyad par gyi don gyi mtshan ma ma mthong ba lta bur dri bar byed pa/_gang gi don du 'di nyid mdzad/_/ces pa'o/_/theg pa
[\[16b.6\]]gsum lta bur ston pa po dang gsol ba 'debs pa po dang /_bstan pa rnams kyi gdul bya yang mthong bar the tshom za ba lta bus dri bar byed pa/_byed pa po yang ci zhes pa'o/_/cha shas dang spyi'i don las kyang le'u la sogs pa dang /_stong phrag brgyad pa la sogs pa'i gzhung
[\[16b.7\]]tshad mthong nas/_'di tshad gang zhes pa'o/_/gzhan du nyan pa dang /_tshe phyi ma la sogs pa'i 'bras bu'i dgos pa/_sa dang pha rol tu phyin pa la sogs pa'i dgos pa yang mthong nas smras pa/_'di'i dgos pa'ang ci zhig yin/_/zhes so/_/gleng bslang ba zhes bya ba'i rgyan
[\[17a\]]
[\[17a.1\]]dri ba'i bdag nyid can grangs lnga'o/_/'di'i the tshom sel bar byed pa gsungs pa/_rgyud kyi zhes bya ba la sogs pa ste/_ming mtshan ni yin no zhes pa mtshan ni 'dus pa zhes pa ste/_ming ni kun du shes par byed pa ste 'jig rten du ming gi rjes su don nyid mthong ste/_'di'i
[\[17a.2\]]yang 'dus pa phyi mar dris pa/_'dus pa zhes par ci zhig brjod/_/badzra yis kyang de bzhin ci/_/bcom ldan 'das kyis bka' stsal ba/_/he yig gis ni snying rje che/_/badzra'ang shes rab brjod bya ste/_/shes rab rigs pa 'di yis ni/_/he badzra zhes bya bar brjod/_/ces so/_/gnyis
[\[17a.3\]]pa'i dri ba dang lan gsungs pa/_/skye bo 'dod chags can don du/_/zhes pa'i don ni mtshan ma ste/_rgyur ston par byed pa pa'o/_/'dod chags can zhes pa ni/_yul la chags pa nyid kyis byang chub mngon par 'dod pa'i skye bo rnams so/_/de'i phyir nyan thos la sogs pa'i 'dod
[\[17a.4\]]chags can mdzes dga' bo la sogs pa rnams kyi don du 'di ma yin no/_/'dod chags can zhes pas nye bar mtshon pa des zhe sdang la sogs pa la zhen pa 'di yang don du ste/_gsungs pa 'di yang /_zhe sdang gti mug de bzhin chags/_/yid bzhin nor bu dam tshig de/_/rigs
[\[17a.5\]]lngar gtogs pa 'di rnams kyis/_/'dod dang thar pa rab sgrub pa'o/_/zhes so/_/dri ba gsum pa'i lan gsungs pa/_/'di yi byed po rdo rje sems/_/zhes pa rdo rje sems dpa'i ni drug pa'o/_/de yang rdzogs pa'i sangs rgyas shAkya thub pa 'khor los sgyur ba'i gzugs 'dzin pa ste/
[\[17a.6\]]'dod chags dang bral ba'i sku spangs nas rdo rje 'chang chen po'i skur bdag nyid mngon par sprul par mdzad do zhes gzhan du 'chad par 'gyur ro/_/rdo rje sems dpa'i sgra'i don nyid kyang 'chad par 'gyur te/_gzhan du yang gsungs pa/_rdo rje mi phyed zhes par brjod/_/sems
[\[17a.7\]]dpa' srid gsum gcig pa nyid/_/shes rab rigs pa 'di yis ni/_/rdo rje sems dpa' zhes brjod do/_/zhes so/_/chos kyi phung po stong phrag brgyad cu rtsa bzhi la sogs pa'i le'u la sogs pa'i tshad gsungs pa'i rim pa 'di nyid kyi nang du gtogs pa'i phyir/_le'u la sogs
[\[17b\]]
[\[17b.1\]]pa'i yang 'dir brjod par bya'o zhes gsungs pa/_tshad dag kyang ni bshad bya ste/_/zhes te/_tshad ni yongs su gzhal bya ste de yang le'u la sogs pa rnams kyis so/_/le'u ni yongs su gcod pa ste/_yongs su ste thams cad las gcod pa ni gzhal bya'i khyad par de dang de'i
[\[17b.2\]]brjod bya dang rjod byed de thos pa dang bsams pa dang /_bsgoms pa la rab tu zhugs pas ni 'dod chags zhe sdang la sogs pa rnam par gcod pa'o/_/cho ga de bzhin zhes pa ni rtog par byed pas na rtog pa ste/_brtags pa dang rdzogs pa'i rnal 'byor gnyis kyis bsgrub par bya ba/_zhi ba can la
[\[17b.3\]]sogs pa'i las gang gis phyi'i tshogs pas sgrub par byed pa de ni rtog pa'o/_/sdom par yang gsungs pa/_rnam rtog med pa'i chos rnams la/_/sems can don du yongs rtog phyir/_/des na rtog pa zhes bshad de/_/rtog pa yongs su dag phyir ro/_/zhes so/_/dum bu dang zhes pa
[\[17b.4\]]ni dum bur byed pas dum bu ste/_'khor ba dang mya ngan las 'das pa la mngon par zhen pa 'joms par byed pa'o/_/de'i rjod par byed pa phyi rol la rnam par 'jug pa ni dum bu'o/_/rim par phye zhes pa ni 'di'i don rang nyid kyi rgya cher bshad pa'i rnam pas ston par 'gyur ro/_/gzhung nyid
[\[17b.5\]]kyi'ang grangs yin no zhes pa ni/_gzhung le'u bcu bdun kyi bdag nyid can gyi rab tu bcings pa'o/_/ji srid de'i brgya phrag tu 'gyur ba de ni/_gzhan du yang tshad dag ces pa 'dis brjod par bya'o/_/dgos pa yang ni zhes bya ba la sogs pa la bgrangs pa la zhes pa ni yongs su bgrangs
[\[17b.6\]]pa'o/_/de ci ltar zhe na gsungs pa/_zhi sogs bya ba'i cho ga 'chad par 'gyur ba rnams so/_/grub pa brgyad dang ni ril bu la sogs pa 'chad par 'gyur ba rnams so/_/sangs rgyas nyid ces pa ni rdo rje 'chang chen po nyid do/_rdo rje 'chang chen po nyid ces brjod par bya ba la sangs rgyas
[\[17b.7\]]nyid ces brjod pa'o/_/shAkya thub pa'i rnam pa de'i rgyu nyan thos dang /_rang sangs rgyas la sogs pa las kyang 'di nyid lam dang bcas pa'i rgyu theg pa gcig gi rim pas 'jug go zhes sgrub par byed pa'i don no/_/'di nyid kyis gshegs pa sangs rgyas gang gA'i dbang bskur ba lta bu
[\[18a\]]
[\[18a.1\]]zhes zung du 'jug pa'i rim par ro/_/de nyid kyi phyir mngon par brjod pa mchog yin te dngos grub ma lus pa bsdus pa nyid kyi phyir sangs rgyas nyid do/_/'das zin te gsungs pa/_gleng bslang ba la sogs pa rnams so/_/gsungs pa yang phyag 'tshal gang de gleng
[\[18a.2\]]bslang ba la sogs pa zhes pa la sogs pa'o/_/de nyid kyi phyir gsungs pa/_gnyis pa yang ni bshad bya ste/_/zhes pa ni mdo sde pa dang /_bye brag smra ba dang /_rnal 'byor spyod pas kha cig 'di dag sangs rgyas kyi gsung ma yin no zhes smra bar byed de/_de rnams kyi rnam par gzhag pa 'joms
[\[18a.3\]]pa'i don du gsungs pa/_rgyud ces bya ba la sogs pa'o/_/rgyud la sogs pa theg pa gsum du mngon par brjod pa 'dis ni/_'dir yang 'di sangs rgyas kyis gsungs pa nyid du bsgrub bya'o/_/rgyud la sogs pa'i rnam par 'grel pa gsungs pa/_skye bar 'khrungs pa zhes pa ste/
[\[18a.4\]]skye ba zhes pa mngal du skye ba yongs su bzung ba'o/_/'khrungs pa ni mngal nas phyi rol du byung ba'o/_/mi rnams su zhes rgyu mtshan gyi bdun pa ste/_mi spyir btang nas de skal ba mnyam par nye bar ston par byed do zhes pa'i don no/_/mi rnams su zhes mang po'i tshig ni skye ba yongs su
[\[18a.5\]]bzung bas gdul bar bya ba rnams de skal ba mnyam par skye ba'i mthar thug pa ni nye bar mtshon par byed pa'i don du mi rnams su zhes nye bar mtshon par byed do/_/des na sna tshogs pa'i 'gro ba'i skye gnas su skye ba nye bar mtshon par bya'o/_/mi rnams su skye ba yang gdul bya rnams
[\[18a.6\]]yod bzhin pa nyid kyi phyir ro/_/rgyud ces bya ba brjod bya ste/_/zhes pa ni bshad par bya'o/_/nges par 'byung ba ni nges par 'byung bar byed pa ste/_ci ltar 'gyur zhe na gsungs pa/_btsun mo'i 'khor gyi nang nas ni/_/zhes pa dbang po la sogs pa'i lha rnams kyi btsun mo'i 'khor
[\[18a.7\]]stong phrag drug cu'i nang nas/_bcom ldan 'das phyi rol du 'byung bar byed do zhes rgya cher rgyas par rol pa de ni gleng gzhi ste byang chub kyi dang po'i rgyu'o/_/sdom pa zhes pa ni sdom par byed pas sdom pa ste/_lus la sogs pa rnams kyis mi dge ba mtha' dag las ldog par byed pa
[\[18b\]]
[\[18b.1\]]dang /_byang chub yan lag gi dge ba mtha' dag la yang rab tu 'jug par byed pa yang lus la sogs pa rnams kyis sdom pa'o/_/'dul las bstan pa ni sems can rnams 'dul ba'i ched du gsungs pa ste/_mngon par rjod par byed pa'i gzhung du yang /_bcom ldan 'das
[\[18b.2\]]kyang byang chub kyi dang por rang nyid sdom pas byang chub lhag par rtogs so zhes mngon par brjod do/_/de nyid kyi phyir gsungs pa/_nges pa'i tshig ces brjod bya ste/_rang nyid des na kun du gzung bar bya bar ston par byed pa ni nges pa'i tshig go/_/'bras bu 'dod pa zhes pa
[\[18b.3\]]ni/_'bras bu yang dag par rdzogs pa'i byang chub la sogs pa kun du 'dod pa'i ngang tshul gang yin pa de de bzhin no/_/chos spyod pa ni rdzogs pa'i byang chub la sogs pa sgrub par byed pa'o/_/de ni rgyu zhes pa ni rdzogs pa'i byang chub la sogs pas kun du 'grogs pa med pas
[\[18b.4\]]rdzogs par byed pa po nyid kyi phyir ro/_/'dod chags bral chos kyi ni nyan thos kyi theg pa la sogs pa'i chos kyi'o/_/tshul ni rigs pa'o/_/'dod do zhes pa ni/_chags bral gyi tshul gyi theg pa chen por yang ngo /_/de ltar dpe mngon par brjod pa'i dpe can gsungs pa/_
[\[18b.5\]]'dod chags chos kyi tshul gyis ni/_/zhes pa 'dod chags spyad pas lhag par rtogs pa'i chos ni 'dod chags chos so/_/de'i tshul 'chad par 'gyur ba rnams so/_/don gsal rtogs phyir ni gsal ba ni gsal bar byas pa ste/_theg pa gsum gyi don gang yin pa de'i
[\[18b.6\]]don gyi tshul 'dir rtogs par byed pa'o/_/sangs rgyas lnga zhes pa la sogs bzhi de'i nges par bstan pa ste/_sangs rgyas lnga ni rnam par snang mdzad la sogs pa rdo rje 'chang chen po'i phung po lnga'i bdag nyid can no/_/de rnams kyi rigs ni tshogs te/_de la bskyed pa ni phung po lnga
[\[18b.7\]]yongs su bzung ba ste/_de ni rgyud do/_/khams dang skye mched la sogs pa rnams kyang gzugs kyi phung po la sogs pas nges par bskyed pa nyid kyis/_lnga po nyid kyi nang du gtogs pa'i phyir dkyil 'khor du 'jug pa na yang /_dkyil 'khor 'di dag la yang ltos/_/de ni dad
[\[19a\]]
[\[19a.1\]]pa bskyed bgyis dang /_/khyod ni sangs rgyas rigs su skyes/_/sngags dang phyag rgyas byin gyis brlabs/_/zhes so/_/slar yang rigs gcig gyur pa ni/_/zhes pa ni/_rigs lnga'i sangs rgyas bskyed pa ni/_/zhes gsungs pa la ltos nas slar yang zhes pa'i tshig
[\[19a.2\]]go/_/lnga po rnams drug pa ye shes kyi skur de'i bdag nyid kyis zhugs pa las rigs gcig tu 'gyur ro/_/rdo rje la sogs bzung ba ni rdo rje la sogs pa'i brtul zhugs 'dzin par byed pa sngags kyi theg pa chen po'i tshul bstan pa ni nges pa'i tshig go/_/sgeg pa la sogs zhes pa'i sogs
[\[19a.3\]]kyi sgras dpa' ba dang mi sdug pa la sogs pa rnams bzung ngo /_/ros zhes pa ni gsungs pa'i sgeg pa la sogs pa'i ro rnams kyis zhes mang po'i tshig ste/_'di rnams phan tshun 'dres pa'i ro'i khyad par rnams bsdu ba'i don no/_/myang bar bya'o/_/kun du myang bar bya'o zhes pas
[\[19a.4\]]ro'o/_/de rnams kyi spyod par byed tshul du byed pas spyod pa ste/_spros pa dang bcas pa dang spros pa med pa dang /_shin tu spros pa med pa'i bdag nyid can 'chad par 'gyur ba rnams so/_/rgyu ni rdo rje 'chang nyid rdzogs par byed pa la ma tshang ba med pa'i rgyu'o/_/de ni tshig gi don ma nor
[\[19a.5\]]bar yongs su rtogs shing nges pas nges par sel ba'i don gsungs pa/_rgyan ni gsum pa nyid kyang ni/_/zhes bya ba la sogs pa ste/_de ci zhe na gsungs pa/_mtha' drug tshig gis nges byas pa/_/zhes pa ni mtha' drug tshig ni rnam pa drug gi tshig ste/_'dis don bstan par bya/_bsgrub
[\[19a.6\]]par bya rtogs par bya'o zhes pa'i tshig go/_/de'i nges pa'i don rtogs pa gang la rgyan du byed pa de de bzhin no/_/rnal 'byor rgyud tshul las bshad pa/_/zhes pa la rnal 'byor rgyud tshul las bshad pa la/_rnal 'byor rnam gsum shes bya ste/_/byin gyis brlabs dang yongs brtags
[\[19a.7\]]dang /_/sems kyi gzugs ni rdzogs pa ste/_/rnal 'byor sangs rgyas rnams kyis bsngags/_/zhes so/_/rnal 'byor rnam pa gsum po rgyud du bye brag tu rtogs par byed pa gang yin pa de ni rnal 'byor gyi rgyud do/_/'dis sems can rnams mtho ris dang byang grol du 'dren par byed do zhes
[\[19b\]]
[\[19b.1\]]pas de nyid tshul lo/_/der yang dag par bsdus pas brjod pa ni bstan pa'o/_/shes rab thabs kyi bdag nyid rgyud/_/rnal 'byor rgyud du nges brjod bya/_/zhes gur du gyur par gsungs par gyur pa ma yin nam/_'dir yang 'chad par 'gyur ba rnal 'byor gyi rgyud ni mtha'
[\[19b.2\]]rnam pa 'di drug tu nges pa yin no zhes so zhe na brjod par bya ste/_'di zhes pa 'dis rnal 'byor ma'i rgyud du mngon par brjod pa yang 'dus pa'i don du brjod par bya'o zhes pa 'gal ba ma yin no/_/glu ru yang dzo I Ni tAn+t+ra dze e hUM sid+d+han+ta b+ha nA I shAn+ti si ri e hu sa mA dza/_mA mu tsa
[\[19b.3\]]mA mu tsa ku la sa ba ra ho zhes pa la sogs pa'o/_/rgyas btab don zhes pa ni shin tu sbas pa'i don no/_/rab rtogs byed ni mngon par gsal bar byed pa'o/_/de la rgyan gsungs pa/_dgongs pa'i skad dang zhes bya ba la sogs pa ste/_dgongs pa'i skad ces bya ba yang kha cig
[\[19b.4\]]tu blta bar bya ste/_dgongs pa zhes bya ba yang shes rab kyi pha rol tu phyin pa bdun brgya par 'jigs pa rjes su sgrol ma zhes bya bas/_sha ra dwa ti'i bu dgra bcom pa zag pa zad pa 'di dag brjod/_shA ra dwa ti'i bus smras pa/_dgongs pa ci yin pa 'jam dpal gyis de bzhin
[\[19b.5\]]du ston par byed do zhes pa la sogs pa'o/_/dgongs min dang zhes pa ni dgongs pa ma yin no zhes pa yang blta bar bya ste/_tshig gi don drug gis smra bar byed pa'i mngon par dgongs pa bcom ldan 'das kyi bstan par gsungs pa/_sbas te zhes bya ba la sogs pa ste sbas
[\[19b.6\]]pa ni de kho na nyid kun du bsgribs pa'o/_/skal ngan rnams kyis ni skal ba ma rung pa'i skye bo rnams gang gi gdul bar bya ba de skal ngan te/_de rnams la bshad pa gang yin pa ste gang gi tshig des ston par byed pa ni drang ba'i don no/_/gal te gzhan du yang tshangs pa la
[\[19b.7\]]sogs pa'i mu stegs kyi dam tshig gnyis kyi mthar yang skal ngan du bstan te/_de bzhin du yang 'dir de rnams kyi don gyi ched du/_bcom ldan 'das kyis drang ba'i ched du bshad de/_drang ba'i don yang de rnams kyi snod ma yin pa nyid kyi phyir/_yang dag pa'i don las
[\[20a\]]
[\[20a.1\]]drangs te/_de bzhin du snod du byed pa rnams kyi don du rnam pa gzhan du bshad pa nyid ces pa drang ba'i don no/_/drang ba yang de yin don yang de yin pas drang ba'i don no/_/yang dag don ni nges pa'i don te stong pa nyid kyi don no zhes pa ji srid par ro/_/gsungs
[\[20a.2\]]pa yang bsam gyis mi khyab par ston pa las/_nges don zhes kyang bstan pa ni/_/chos rnams stong nyid las phyi min/_/gang zhig skye 'gag la sogs dang /_/sems can 'tsho ba la sogs bstan/_/mgon po khyod kyis kun rdzob tu/_/drang ba'i don du de gsungs so/_/zhes so/_/zla ba
[\[20a.3\]]sgron mar yang /_ji ltar bde bar gshegs pas stong nyid nyer bstan pa/_/nges don mdo sde khyad par shes par byed/_/gang du slar yang gang zag sems can skyes/_/mdo sde de ni drang don shes par byed/_/ces so/_/de nyid kyi phyir rang bzhin gsum la mngon par dgongs nas
[\[20a.4\]]bstan pa ni/_nges pa'i don no zhes pa ni 'gal ba'i tshig go/_/nges pa ji lta ba kho nar tshig gi don de lta bu kho nar gsal bar byas pa'i don ni/_nges pa'i don no/_/mchog 'dod ces te/_'dod pa ni mngon par 'dod pa'o/_/gal te bcom ldan 'das srog gcod pa la sogs
[\[20a.5\]]'jig rten dang 'gal ba'i sgra'i sbyor bas chos kyi de kho na nyid kyi bdag nyid rab tu gsal bar byed de/_de'i tshe chos zab mo'i snod srog gcod pa la mngon par dga' ba rnams 'dir 'jug par byed pas/_sems can gyi don chen po byas par 'gyur ro zhes mngon par 'dod pa
[\[20a.6\]]gang yin pa de rnams kyi dgongs pa'i ched du bcom ldan 'das kyis gsungs so/_/'gal ba'i tshig ces pa ni nye bar mtshon pa ste/_srog gcod pa la sogs pa 'gal ba'i tshig gi sbyor ba med par yang rgya cher 'grel gyi rnam par gnas mang po rnams su cha shas kyi don rnam pa
[\[20a.7\]]bshad par dgongs pas bshad pa 'jug par 'gyur ro/_/dkyil 'khor sogs su ni rdul tshon sprul pa la sogs su'o/_/la sogs kyi sgra las thab dang sbyin sreg la sogs pa yongs su bzung ngo /_/rtog pa sogs su zhes pa ni sngags dang sman dang ril bu la sogs pa'i sbyor ba rnams
[\[20b\]]
[\[20b.1\]]su'o/_/spyod pa ni 'chad bzhin pa rnams so/_/ji lta ji ltar ni gang zhig mngon par gsungs pa'o/_/don rgyas par bshad pa ni sgra ji bzhin pa'o/_/'jig rten bstan bcos la med cing ni yang gi sgra yongs su blta bar bya bzhin pa'o/_/sgra ji bzhin pa min pa ni gang gi'ang ma yin pa mngon
[\[20b.2\]]par 'dod pa ma yin pa'i sgra'o/_/dbang po dman pa ni dbang po rnon po ma yin pa zab mo'i chos kyi snod du gyur pa rnams la mchog tu gsal ba ste/_drang ba'i don bzhin sbas pa ma yin par bshad pa'o/_/rnam par shes pas nye ba'i nyon mongs pa nges par sel bar 'dod pas rgyan bzhi
[\[20b.3\]]pa gsungs pa/_yi ge'i don zhes pa la sogs pa'o/_/dang po zhes pa la sogs pas de'i dbye ba ston to/_'di'i rab tu dbye bar mngon par dgongs pas smra bar byed pa gsungs la/_phyi rol zhes pa la sogs pa ste/_phyi rol bstan bcos ni lung du ston pa ste de rig pa'o/_/bstan
[\[20b.4\]]bcos gzhan rig pa yang gang zhig gang du dam pa ma yin pa de rnams kyang phyi'i bstan bcos rig pa lta bu'o/_/de nyid kyi phyir gsungs pa/_sgra tsam la ni rab gzhol ba'o/_/sgra'i mtha' gzings lta bu ma rig nas sgra'i sgo nas don dam pa rtogs par nus pa'o/_/de'i bkod pa ste de
[\[20b.5\]]rnams mngon par shes pa sgra dang don dag gi brjod bya dang rjod byed du rtogs pa'o/_/de'i rab tu bstan pa ni yi ge'i don te/_yi ge las bsgrod pa'i don ni yi ge'i don to/_/rnam pa gzhan du na de rnams gdul byar mi 'gyur ro/_/'dod sogs zhes pa'i sogs kyi sgras 'dul ba dang /_rtog
[\[20b.6\]]pa dang /_bya ba'i rgyud la sogs pa la rab tu zhugs pa rnams kyi 'gyod pa zlog par byed pa ni zhes pa btsun mo'i b+ha ga rnams su bcom ldan 'das bzhugs te zhes pa la sogs pa rdo rje'i tshig mthong ba dang /_thos pa dang /_dad pa nye bar skyes pa'i 'gro ba'i rgyud dang por bstan pa'i tshul
[\[20b.7\]]la nges par 'jug pa'o/_/bskyed pa'i rim pa ni lha'i bskyed pa'i rim pa ste/_de dang ldan pa'o/_/yang dag par 'grel pa de ni yan lag bsdus pa ste/_spyi'i don no/_/sbas pa zhes pa la sbas pa can zhes pa thob pa la sbas pa zhes pa'i don te/_ji ltar 'jig rten du sbrum ma mthong
[\[21a\]]
[\[21a.1\]]nas/_'di ni 'dod chags chos kyi kun du spyod pa'i 'bras bu'o zhes rtogs so/_/de bzhin du 'dir yang rnam par bshad pa'i 'dod chags chos su mngon par brjod par bya ba snying po dang ldan pa'o/_/de nyid kyi phyir gsungs pa/_snying po yod pas zhes
[\[21a.2\]]pa la sogs pa'o/_/'di'i zhes pa ni 'di'i'o/_/rab tu dbye bas gzhan gnyis pa gsungs pa kun rdzob ces pa la sogs pa ste/_kun rdzob kyi bden pa ni rim pa gsum pa sgyu ma lta bu nyid do/_/de rtogs pa ni de rab tu gsal bar byed pa'o/_/ye shes gsum po rnam
[\[21a.3\]]brtags pa/_/zhes pa ni/_rim pa gnyis pa 'bras bu'i tshul gyi'o/_/rnam brtags pa ni las kyi mtha' rnam par 'byed pa dang /_thams cad dag cing rnam par dag pa'i rim pa dang /_spyod bsdus rnams su gsungs pa'i rang bzhin gyi snang ba la sogs pa ye shes gsum po
[\[21a.4\]]'dir sgrub par byed do zhes pa'o/_/sbas pa'i bshad pa rnam pa gsum mo/_/'od gsal ba ni rab ston dang /_/zhes pa'i dang yig ni/_zung du 'jug pa rtogs pa ste/_/zhes bya ba'i bar 'chad par blta bar bya'o/_/rnam pa gzhan du na rnam pa gnyis su bya ba 'dir yang dag par brjod par mi
[\[21a.5\]]'gyur ro/_/rtogs pa zhes bya ba 'dis rgyu dang 'bras bu'i dngos po byas pa'i dbye ba gsung ngo /_/de bzhin du yi ge'i don dang spyi dang sbas pa dang mthar thug pa'i bshad pa rnams dang /_sgra ji bzhin pa la sogs pa'i tshig drug thog mar bkod pa rnams kyi phan tshun rgyu dang 'bras bur
[\[21a.6\]]rtogs pa ni bla ma la rag lus so/_/mthar thug gi sgra'i bshad pa gsungs pa/_mtha' ni mur thug pa yi tshig_/ces pa la/_mu ni yongs su ste dngos po thams cad nas thug pa ni mthar gnas pa'o/_/thog mar so sor bsgrub pa'i bshad pa rnam pa gsum gyi don dang phung po la
[\[21a.7\]]sogs pa kun rdzob kyi bden pa'i mthar thug pa rnams kyi'o zhes pas mur thug pa ste/_ji ltar 'tsho ba ni 'chi ba'i mur thug cing 'chi ba'i mthar thug go zhes so/_/de'i rjod byed de bzhin gshegs pa'i brda sgra ji bzhin pa ma yin pas mtha' ste der tha snyad du byed de/_mur thug pa'i
[\[21b\]]
[\[21b.1\]]tshig gi don gsal bar byed pas so zhes pa mthar thug pa'i bshad pa rnam pa gnyis so/_/rgyan lnga pa'i dbang du byas nas gsungs pa/_'dod pa zhes pa la sogs pa ste/_yang ni slar yang gi don to/_/slar yang rgyan gzhan zhes bya ba'i don to/_/dbye ba rnam pa gnyis zhes pa ni/
[\[21b.2\]]gdul bya rnam pa gnyis las/_tshogs la bshad pa na nyan pa po tshogs lta bu la 'chad pa ste skye bo thams cad kyi thun mong pa'o zhes pa'i don no/_/slob ma la bshad pa ni thun mong ma yin pa ste mchog gi yul yin pa'i phyir ro/_/bstan pa 'di'i rgyas par bshad pa gsungs pa/
[\[21b.3\]]ji bzhin sgra dang zhes pa la sogs pa ni go sla'o/_/rgyan lnga pa'i dbye ba gnyis so/_/rim gnyis la zhes pa la sogs pas rgyan 'di'i rim pa gnyis kyis bcings pas ston par byed do/_/de bzhin gshegs pas zhes pa ni dus gsum pa'i de bzhin gshegs pa'i bdag nyid can
[\[21b.4\]]rdo rje 'chang chen pos so/_/rgyan drug pa'i rab tu dbye ba lnga'i dbang du byas nas gsungs pa/_'jig rten zhes pa la sogs pa ste/_'jig rten zhes pa sems can snod du brjod pa la'o/_/nges par 'gyur ba ni las kyi dbang las skyes pa'o/_/rnam pa dpag med ces pa ni lnga nyid kyi
[\[21b.5\]]gtan tshigs so/_/'dod do zhes pa ni bcom ldan 'das zhes pa lhag ma'o/_/rin chen zhes pa la rin chen lta bu ni rin chen te/_'jig rten gsum du rnyed par dka' ba yang skye ba 'di nyid la byang chub kyi snod du byed pa nyid kyi phyir ro/_/tsan+dan zhes pa la tsan+dan lta bu ni tsan+dan te/_ji ltar
[\[21b.6\]]gos la 'dzug pa dang /_rnam par rtsol ba dang /_'thag pa'i dus su gnas pa dang /_dri shin tu chung ba nyid yin pa de bzhin du 'di yang ngo zhes pa'i don no/_/pad+ma zhes pa la pad+ma lta bu ni pad+ma ste/_ji ltar pad+ma dga' ba la sogs pa'i yon tan bskyed pa dang ldan pa yang /_yon tan de
[\[21b.7\]]ring du 'dzin par byed pa ma yin pa de bzhin du 'dir yang ngo /_/pad dkar zhes pa la chu skyes dkar po lta bur chags pa rnam par dag pa dkar po'i yon tan 'dzin pas gzhan gyi rgyud la rtogs pa'i yon tan 'dzin par byed nus pa yang dag pa'i don de 'dzin par byed pa'o zhes bya ba'i don to/_/
[\[22a\]]
[\[22a.1\]]ut+pal zhes bya ba la ut+pal lta bu ni ut+pal te/_ji ltar ut+pal dri mang po la sogs pa 'dzin yang ring du mi gnas pa de bzhin du 'dir yang ngo zhes pa'i don to/_/de lta bu 'dis rang bzhin te de rnams kyi chos kyis so/_/tha dad ming gi zhes bya ba la sogs
[\[22a.2\]]pa ni/_yang na de bzhin gshegs pa rnams kyi brda'i ming 'di dang 'di rnams so/_/yang na rang bzhin tha dad ming gis zhes bya ba la sogs pa la rang bzhin gyis te dngos po tha dad par 'di rnams kyi ming thams cad mkhyen pa ste/_rdo rje 'chang chen pos gsungs pa yin no/_/slar yang
[\[22a.3\]]'di rnams kyi rang bzhin ci zhe na/_gsungs pa/_de thos nas zhes pa la sogs pa ste/_mtshan nyid 'di rnams 'khrug pas brjod pa'i tshigs bcad de/_brjod pa nyid kyi phyir/_bum pa'i ras bal zhes bya ba la/_kha shin tu chung zhing sa las byung ba la sogs pa'i snod ni bum
[\[22a.4\]]pa'o/_/ras bal bzhin zhes pa ni ras bal bcug pa mi thon pa bzhin no/_/chos thos pa rab tu gsal bar byed pa de'i'o zhes bya ba'i don no/_/snying rje shes zhes bya ba ni sems can rjes su bzung ba'i dbang du byas nas so/_/blo'i kha 'bye zhes bya ba ni snying gi pad+ma kha bye bar gyur
[\[22a.5\]]pa'o/_/thos pa'i zhes bya ba ni nyan pa dang 'brel pa nye bar mtshon par bya'o/_/bdun pa'i don nyid kyis drug pa'o/_/tshigs med 'od ma bzhin zhes pa ni mdud pa med par 'dzag pa'i 'od ma'i dum bu bzhin du ste/_mdud pa gnyis nges par gnas pa ni tshigs so/_/tshigs med
[\[22a.6\]]pa'i 'od ma de bzhin du 'di yang 'dir mtshams las 'das pa'o/_/ji ltar 'dod pa dang bral ba ngos gnyis ka nas 'dzag pa'i 'od ma'i dum bur bcug pa na/_'gro la sogs pa ngos gzhan gcig nas ltung bar byed kyi gnas pa ci yang med do/_/de bzhin du gang zag 'di'i chos
[\[22a.7\]]thos pa yang so sor 'jug par byed pa dang /_nges par 'gro bar byed do zhes bya ba ni gsungs pa'o/_/mkhas la ni sbyangs pas shes pa'o/_/rgyud gcig ni grub pa'i mtha' gcig la lhag par mos pa la ste/_gzhan dang gzhan gyi grub pa'i mtha' 'di drang bar bya ba dang /_the tshom
[\[22b\]]
[\[22b.1\]]za ba ma yin no/_/thams cad du yang chos thos pas bden pa gnyis gnyis su med par sbyor bar byed do/_/rim pa gsum par yang gsungs pa/_bden pa gnyis gnyis su med pa'i lhag mar mos pas/_thos pa 'dzin pa zhes so/_/gang zag lnga po 'di rnams sngar gsungs pa'i bshad pa
[\[22b.2\]]rnam pa gnyis kyis 'brel par bstan pa gsungs pa/_pad dkar zhes pa la sogs pa ste/_bshad pa rnam pa gnyis zhes pa ni khyad par gyi 'chad pas na rnam par bshad pa ste man ngag 'chad pa'o/_/gang zag gang man ngag gi rim pa gang gi snod yin pa de'i ched du man ngag gi rim
[\[22b.3\]]pa de brjod par bya'o/_/rin po che'i gang zag las gzhan pa'i gang zag rnams tshig gi don drug gsal bar mi bya ba ma yin nam zhe na 'chad par 'gyur te/_gang gi phyir rgyud kyi gzhung ma lus pa thos nas kyang mtha' drug gi tshig rnam par dbye bas rgyud kyi don la kun du yangs pa ma yin pa'i
[\[22b.4\]]rmongs pa tsam don la sogs pa rnams thos pa zhes pa la sogs pa'o/_/da ni gsungs pa'i rgyan drug po rnams kyi bden pa gnyis sgrub par byed pa rgyan bdun pa gsungs pa de rnams kyis zhes pa la sogs pa ste/_de rnams kyis zhes pa ni sngar brjod pa rnams kyis so/_/bden gnyis
[\[22b.5\]]rnam par nges byas pa ni rnam par gtan la phab pa ste/_de yang thos pa las byung ba dang /_bla ma rim pa las 'ongs pas so/_/bdun pa zhes pa ni rnam par nges pa de'o/_/rdzogs pa'i rim pa bsgrub pa zhes pa ni/_rdzogs pa ni rab tu sbyor ba nyid mtha' med pa ni rdzogs pa'o/_/de nyid kyi
[\[22b.6\]]phyir rdzogs pa'i dngos po la gnas pa dang 'jig pa yang rdzogs pa la med do/_/rim pa ni rang bzhin te 'di dag byas nas 'di dag bya'o zhes bya ba la sogs pa med pa'i phyir ro/_/sgrub pa'o zhes pa ni bla ma brgyud pa'i rim pas skyed pa dang /_'gog pa dang de so sor brtags nas/_bden pa
[\[22b.7\]]gnyis kyi bdag nyid can de'i so sor rtogs par byed do/_/gsungs pa yang /_b+ha ba u e k+t+ya a kha a hi ni madz+dza a be bi bi badz+dzi a ka hi u adz+dza a/_be bi bi badz+dzi a dzo Ta a dza a ats+tshang+ga si ri gu ru Na hi ka hidz+dza a zhes so/_/zhes pa ni chung ngu'i rang bzhin la rdzogs pa'i rim pa sgrub par
[\[23a\]]
[\[23a.1\]]byed par mngon par brjod do/_/bar ma la ni so sor slar yang gsungs pa/_gang dang gang zhig lta dang nyan par byed/_/snom byed myong byed kun du reg par byed/_/zab cing rgya che de yi de dang ni/_/'dir ni kun du bzang por snang ba yin/_/zab cing rgya che de yis
[\[23a.2\]]zhes pa'i gsung las bden pa gnyis kyi bya ba 'dir de'i bdag nyid kyis rig par bya'o/_/de nas 'dis/_slar yang sngar bzhin rab tu 'jug pa ni ma yin no/_/lhag pa tsam las so sor zab pa dang rgya che ba de yis dran pa'am dran pa med pa yod pa ma yin te/_rang gi rang nyid
[\[23a.3\]]las bden pa gnyis ro gcig pas rtag tu byung ba nyid kyi phyir ro/_/zung du 'jug pa'i rim par yang gsungs pa/_dran dang dran min las grol zhing /_/rtag tu 'byung ba'i mtshan nyid can/_/zhes pa la sogs pa'o/_/rab tu byed pa gsum par yang zung 'jug gi lam du bden pa
[\[23a.4\]]gnyis kyi sgrub thabs nyid 'dir rgyu nyid du yod do/_/rgyan bdun gyi bshad pa la rgyud kyi rang dbang ma yin pa nyid du bstan par 'dod nas gsungs pa bshad pa'i rgyud ces pa la 'dis don khyad par gyi bshad par byed pas na rnam bshad do/_/rgyud ni rang dbang ste gang 'ga' zhig tu
[\[23a.5\]]'ga' zhig gi don no/_/'dus pa la sogs pa'i bshad pa byed kyi/_kun du 'dod pa ji snyed pas ni ma yin no/_/bshad pa'i tshul gyi rgyud ni bshad pa'i rgyud do/_/bshad pa ni yang dag par grags pa'i yul du 'jog par byed pa'o/_/rnal 'byor rgyud rnams zhes mang tshig tu
[\[23a.6\]]'brel par gsungs pa ni/_'dus pa'i rgyud nyid 'bras bu'i ngo bo nyid kyi phyir ro/_/rdo rje bla ma zhes pa ni bden pa gnyis kyi bdag nyid can nyid kyi phyir dang /_rdo rje lta bu'i lam ston par byed pa po nyid kyi phyir rdo rje'o/_'jig rten gsum gyi ston pa po nyid kyi phyir bla ma'o/_/de bas rnal 'byor
[\[23a.7\]]rgyud rnams ni rdo rje phreng ba la sogs pa 'dus pa'i rnal 'byor gyi bshad pa'i rgyud rnams so/_/bzung ngo ni don dang gsung yid la bya'o/_/ma 'ongs pa'i sems can la ltos nas glegs bam gyi tshul gyis kyang gzung bar bya'o/_/ci ltar zhe na gsungs pa/_gleng gzhi rim pa'i sbyor bar
[\[23b\]]
[\[23b.1\]]bcas/_/zhes te gsungs pa'i rgyud dang /_bskyed pa dang rdzogs pa'i rim pa dag las so/_/bla ma ji ltar gyur pa las zhe na gsungs pa/_bshad pa'i rgyud la mkhas pa las te/_rdo rje phreng ba la sogs pa bshad pa'i rgyud la shin tu byang ba ste/_the tshom za ba las ni ma yin no/_/bshad pa
[\[23b.2\]]ni gsungs pa'o/_/rig pa ni rim pa'o/_/da ni rgyud rnam pa sna tshogs pa'i 'brel pa brjod par bya'o/_/'dus pa phyi mar gsungs pa/_rgyud kyi 'brel pa ji lta bu zhes so/_/de yang so sor bstan par bya ba'i don gyi sgo can dum bu'i mthar thug pa rtogs pa mngon par brjod pa de las de la
[\[23b.3\]]le'ur gyur pa de snyed du 'brel ba bstan par 'dod nas gsungs pa/_da ni zhes pa la sogs pa ste/_le'u bcu bdun po rnams kyis zhes pa ni/_le'u bco brgyad pa ni shin tu sbas pa'i tshig gis bshad pa'i rgyud yin pa'i phyir ro/_/bsdus pa'i don ni bsdus pa can du byas pa'i
[\[23b.4\]]don te bsdus pa'i don to/_/don mang po rnams re rer mngon par brjod pa'i phyir ro/_/de la zhes pa ni le'u bcu bdun po rnams su'o/_/rjod par byed pa dang zhes pa ni gzhung gi bdag nyid do/_/brjod par bya ba zhes pa ni lus kyi bdag nyid do/_/rdo rje 'chang chen po ni drug pa ste gtso bo yin
[\[23b.5\]]pa nyid kyi phyir ro/_/mi bskyod pa la sogs pa rnams ni rdo rje 'chang chen po'i rnam par 'phrul pa yin pa nyid kyi phyir/_de rnams kyis rjod par byed pa dang brjod par bya ba nyid du brjod par bya ba ma yin no/_/le'u 'di nyid du gsungs par 'gyur ba/_rgyud 'dir sems gtso bo yin pa'i phyir/
[\[23b.6\]]mi bskyod pa bsdus pa'i dkyil 'khor sprul pa'i bya ba bstan pa'i phyir zhes pa ma yin nam zhe na/_de ltar gsungs pa ni rnam par snang mdzad la sogs pa la ltos nas/_sems gtso bo yin pa'i phyir zhes gsungs pa'i phyir mi 'gal lo/_/le'u bzhi pa'i rnam par bshad par yang
[\[23b.7\]]thugs kyi dkyil 'khor mchog ces pa ni/_sems gtso bor gyur pa'i dkyil 'khor ni thugs kyi dkyil 'khor te/_rdo rje rigs kyi gtso bo yin pa'i phyir mchog go/_/de nyid kyi phyir 'di dang por gsungs so/_/sprul pa'i dkyil 'khor zhes pa ni bsdus pa'i dkyil 'khor ji lta
[\[24a\]]
[\[24a.1\]]bar gnas su bkod pa'i shing la sogs pa las sprul pa bzung ba nyid kyi phyir ro/_/rig ma spyan ma la sogs pa de rnams kyis mngon par dbang bskur bar byed pa'o/_/brtags pa'i sgrub thabs zhes pa sa bon dang mtshan ma la sogs par rtog par byed
[\[24a.2\]]pa rnams kyis bskyed pa'i sgrub thabs yin pa'i phyir/_brtags pa'i sgrub thabs zhes brjod par bya'o/_/rdzogs pa'i rim pa'i sgrub thabs zhes pa ni sngar bshad do/_/rim pa gnyis po 'di'i sgrub thabs kyi 'brel pa gsungs pa/_'chad par 'gyur ba'i zhes pa la sogs pa
[\[24a.3\]]ste/_le'u bcu drug po yi'ang zhes pa'i yang gi sgras le'u'i phyogs gcig la sogs pa yang dag par sdud par byed do/_/don gzhan rnyed ces pa ni brtags pa dang rdzogs pa'i rim pa'i sgrub thabs las gzhan pa'i don ni don gzhan te/_de bshad par byed pas skabs su bab pa
[\[24a.4\]]zhes pa'i don no/_/lha'i rnal 'byor rnam pa gnyis po nyid ces pa ni/_rim pa gnyis po med par don gzhan bskyed par bya ba med pa nyid kyi phyir ro/_/rnam par bshad pa'i don du gzhan gyi dbang du byed pa can gyi bdag nyid gsungs pa/_rim pa gnyis zhes pa la sogs pa ste/_sangs
[\[24a.5\]]rgyas rnams kyis zhes pa ni mang po'i tshig go/_/dus gsum du bzhugs pa rdzogs pa'i sangs rgyas kyis bstan par mtshungs pa nyid du bstan pa'i don to/_/kha cig tu rdo rje can rnams kyi zhes klog ste 'dir yang mang po'i tshig ni sngar bzhin no/_/yang na gcig nyid kyang rdo rje 'chang chen po'am/
[\[24a.6\]]sangs rgyas dang byang chub sems dpa' dang /_rdo rje 'dzin pa dang /_rdo rje mkha' 'gro ma la sogs pa'i bdag nyid can nyid kyi phyir mang po'i tshig tu brjod par bya'o/_/'dus pa phyi mar gsungs pa'i lnga pa zhes bya ba la sogs pas rgyud kyi 'brel pa gzhan du brjod pa ma yin nam zhe na 'di ni
[\[24a.7\]]bden te/_de ltar ni 'dus pa phyi mar le'u dang po la rgyud kyi 'brel pa mngon du brjod pa med do/_/le'u lnga pa dang /_dgu pa dang /_bcu bdun pa dang /_bcu gsum pa rnams kyis sgrub pa chen po bstan no/_/bzhi pa dang ni bcu drug pa/_/brgyad pa bcu gnyis pa'i le'us/_slob dpon spyi yi
[\[24b\]]
[\[24b.1\]]las rnams dang /_/dngos grub brtul zhugs sdom pa yin/_/zhes rgyud kyi 'brel pa mngon par rjod par byed do/_/gzhan du yang rim pa 'dis rgyud kyi 'brel pa mngon par gsungs so/_/de yang 'dus pa phyi mar le'u bcu bdun pa nyid kyi nang du gtogs pa'i phyir/_rgyud kyi bshad pa la
[\[24b.2\]]le'u bco brgyad pa'i yang rnam par bshad pa nyid kyi phyir rgyud kyi nang du son pa rgyud kyi 'brel pa yang rgya cher 'grel gyi rnam pas rnam par bshad de de'i phyir/_rgyud kyi rnam bshad gzhan brjod pa dang /_rgyud kyi 'brel pa gzhan nyid bsdus pa'i don gyis bshad par brjod pa ma yin no/_/gal
[\[24b.3\]]te yang bskyed pa dang rdzogs pa'i rim pa gnyis po nyid kyi de kho na nyid ma lus pa las rab 'byam la sogs pa dang lhan cig tu bstan par bya'o/_/de bzhin du yang de ma yin pa kha cig tu rim pa gnyis dang /_kha cig tu gnyis ka'i cha shas dang kha cig tu phyed ma dang /_kha cig tu yan
[\[24b.4\]]lag dang /_kha cig tu gcig nyid kho na'o zhes bya ba la sogs pa mngon par rjod par byed pa gsungs pa/_le'u gnyis pa la ni 'ba' zhig ces bya ba la sogs pa ste/_yongs su dag pa zhes pa ni de bzhin nyid yongs su dag pa nyid kyi phyir ro/_/de bzhin nyid yongs su dag pa ma yin no/_/
[\[24b.5\]]dbang bskur ba'i dkyil 'khor zhes pa ni/_dbang bskur ba'i ched du ste/_dri ma 'khrud par byed pa'i ched du'o/_/dkyil 'khor ni rdul tshon gyi dkyil 'khor ro/_/rnal 'byor gyi spyod pa zhes pa ni/_shes rab dang thabs rdzogs par brtag pa ni rnal 'byor ro/_/de'i gong ma las kyang
[\[24b.6\]]ches gong ma'i rim pas 'phel bar byed pa'i don du yul la sogs pa nyams su myong ba'i bya ba'i tshogs ni spyod pa'o/_/gsungs pa yang /_ji ltar 'dod pa'i yul 'di rnams la ni/_/spyod pa de ni spyod pas 'phel bar byed/_/yam shing rnams ni sreg byed min pa nyid/_/shin tu
[\[24b.7\]]lhag par gnas pa sreg byed yin/_/zhes so/_/sku gsung thugs zhes pa ni sgrub pa po'i lus la sogs pa gang yin pa de/_rnam par snang mdzad la sogs pa rnams kyis de'i sku la sogs pa'i rang bzhin gyis so/_/byin gyis rlob pa ni de la gnas par byed pa'o/_/spros pa zhes
[\[25a\]]
[\[25a.1\]]pa ni gsal bar byed pa'o/_/gsang ba zhes pa ni shes rab dang thabs dag gi longs spyod pa las byung ba'i byang chub kyi sems dag go/_/des dbang bskur ba ni ngag gi dri ma 'khrud par byed pa'o/_/rmad du byung ba lung bstan pa zhes pa ni/_mi bskyod
[\[25a.2\]]pa'i lag tu gnas pa'i rdo rjes phyogs bcur bzhugs pa'i sangs rgyas thams cad phye mar byed do zhes pa la sogs pa rjod par byed pa'o/_/snying po skul bar byed pa ni rab tu rtogs par byed pa'o/_/sngags kyi sku bskyed pa ni/_yi ge gsum la sogs pa'i sngags kyi rim pas bskyed
[\[25a.3\]]pa'i sku ni sngags kyi sku'o/_/bskyed pa ni bskyed par bya ba'i rim pa'o/_/de bzhin du ye shes kyi sku bskyed pa'o/_/gnyis po 'di dag gtso bor brjod par bya'o/_/'dir gzhan yang gzhal bar bya ba mngon par brjod do/_/de bzhin du 'chad par 'gyur ba rnams su yang bsdus pa'i
[\[25a.4\]]don du brjod par bya'o/_/phyag rgya chen po yongs su gyur pa zhes pa ni/_mi bskyod pa la sogs pa'i lha'i sku ni phyag rgya chen po'o/_/de le'u gcig gnyis pa las gsung ba'i rim pas rdo rje'i rig pa la sogs pa nyid kyis bskyed pa ni yongs su gyur pa'o/_/las rab 'byam zhes pa ni/
[\[25a.5\]]las rnams ni bya ba rnams so/_/rab 'byam ni rgyas pa'o/_/de kho na nyid lhag par rtogs pa nyid kyis zhes pa ni/_bla ma'i drin las so/_/sgyu ma lta bu'i ting nge 'dzin ni zung 'jug gi ting nge 'dzin no/_/dam tshig dang sdom pa zhes pa la/_dam tshig ni srog gcod pa la sogs pa bsrung
[\[25a.6\]]bar bya ba bzhi po dang bza' bar bya ba'o/_/sdom pa zhes pa ni yang dag par bsdam par bya gzung bar bya/_yongs su bskyang bar bya'o zhes pas sdom pa'o/_/da ni tshig gi don drug dang bshad pa rnam pa bzhi'i 'brel pa bstan par 'dod nas gsungs pa/_da ni zhes bya ba la sogs pa'o/_/tshig
[\[25a.7\]]rnam par dbye ba zhes pa ni tshig gi don rnam par 'byed pas tshig rnam par dbye ba'o/_/bshad pa rnam par dbye ba bzhi'i rnam par dbye ba bya ste ni tshig gi don rnam par bshad pa la kun du rmongs pa bsal ba'i don du'o/_/de ltar ni bcom ldan 'das kyi dgongs pa lhag par ma rtogs nas/_tshig
[\[25b\]]
[\[25b.1\]]gi don rnam pa gzhan yang de kho na nyid las gzhan du 'chad par byed pa da lta yang dag par dmigs so/_/ci don drug bzhin du bshad pa rnam pa bzhi tshig gi don mtshungs pa ma yin nam/_gal te tshig gi don yin na de'i tshe tshig gi don bcu tham par 'gyur ro/_/rnam par bshad
[\[25b.2\]]pa dang bshad pa'i dbye bas brjod na yang 'gal bar 'gyur ro/_/ci ste tshig gi don ma yin na de'i tshe 'dus pa'i don rnam pa bzhi'i bshad pas bshad par bya ba ni/_gzhan ma yin no zhes pa'i nges pa 'di ci ltar yin zhe na brjod par bya ste/_gal te yang gnyig tshig gi don yin
[\[25b.3\]]pa de lta na yang /_rnam par bshad bya gcig gzhan du rnam par bshad par byed pa zhes pa'i nyes pa med do/_/'di skad bdag gis zhes bya ba la sogs pa nas bzhugs so zhes bya ba la sogs pa'i mthar thug pa ni/_dgongs pas bshad pa la sogs pa don drug gi rnam par
[\[25b.4\]]bshad pa dang /_mngon par bya ba can dang /_smra bar bya'o/_/mngon par rjod par byed pa ni gzhung dum bu len pa can no/_/rnam pa bzhi'i bshad pa ni bshad par bya ba'o/_/'dis don drug ces bya ba bshad do/_/'dir tshig gi don ma bris pa ni rnam pa bzhi'i bshad par bris pa nyid kyi
[\[25b.5\]]de'i 'brel pa yang so sor rtogs so/_/de bzhin du gang gi tshig gi don bri bar bya ba la/_bshad pa med pa der yang tshig gi don bris pa nyid kyis bshad pa'i 'brel pa rtogs so/_/de ltar na brjod du med pa'i yang zhes bya ba la sogs pa nas bzhugs so zhes pa'i mthar thug pa ni
[\[25b.6\]]drang ba'i don dang nges pa'i don to zhes gsungs te/_'dir ni bshad par byed pa ma bris so/_/de la drang ba'i don ni spyi'i don no/_/nges pa'i don ni sbas pa ste/_'dir kun rdzob bden pa rtogs pa'i tshul lo/_/de bzhin du kha cig tu rdzogs pa'i rim pa'i sbyor ba las spyi'i don dang /
[\[25b.7\]]kha cig tu ni ye shes gsum brda sprod pa'i tshul gyis sbas par rang nyid mngon par brtag par bya ste/_rnam pa bzhi'i bshad pa sbyar bar bya ba'i yan lag gi don du bshad par byed pa'i rjes su 'brangs nas so/_/thams cad ces pa la sogs pa ni ting nge 'dzin gsum du byin pa de dag
[\[26a\]]
[\[26a.1\]]la kun tu gnas pa don gcig pa nyid kyi phyir gcig tu bstan no/_/de bzhin du 'dod chags chen po'i tshul zhes bya ba la sogs pa'i ting nge 'dzin gcig gnyis dang /_kha cig tu bcu gcig dang /_kha cig tu bcur blta bar bya ste/_de dang ldan pa'i yan lag gi don
[\[26a.2\]]rnam par bshad pa bcu gnyis po nyid kyis rnam par bshad pa nyid kyi phyir dang /_drang ba dang nges pa'i don nyid kyis so/_/ting nge 'dzin 'di rnams thams cad kyi 'jug pa bsdus pa'i don du tshig gi don gyi 'brel pa yang rnam par bshad par 'brel te/_de la 'jug pa'i ting nge 'dzin gyi
[\[26a.3\]]don gyi phyir ro/_/sku dang gsung zhes bya ba la sogs pa'i tshig la 'di dag gang gi de dang de la gnas pa de'i gcig tu rjes su mtshungs par brjod de/_rnam pa bzhi'i bshad pas bshad par bya ba nyid kyi phyir/_gzhan du na tshig so so la rnam pa bzhi'i bshad pa can no zhes tshig gis 'jug
[\[26a.4\]]pa med pa'i phyir gzhung mang por 'gyur ro/_/de bzhin du rang bzhin can rnams rnam par bshad par bya ba rnams 'dir mang por 'gyur ro/_/e ma'o zhes bya ba la sogs pa rnams kyis dgongs pas zhes bya ba ni spyi'i don no/_/rtsa bar de nas zhes bya ba nas byang chub kyi sems rdo rje zhes bya
[\[26a.5\]]ba'i mthar thug pa dang /_yang dag par mchod de zhes bya ba la sogs pa nas 'di skad ces bka' stsal to zhes bya ba'i bar ni sgra ji bzhin pas so/_/bstan du gsol zhes bya ba nas de bzhin gshegs pa thams cad ces bya ba'i mthar thug pa yang bsdus pa'i don du drang ba dang /_nges pa'i
[\[26a.6\]]don gyi sbyor bar byed pa rnams la/_bsdus pa'i don byas pa'i yan lag gi don dag phan tshun ltos pa dang bcas pa nyid du so sor rtogs pa'i don no/_/le'u dang po'i zhes pa la sogs pa ni/_le'u gnyis pa la sogs pa rnams su yang mtha' drug gi tshig rnam par dbye ba zhes bstan pa'i don te/
[\[26a.7\]]gzhan du le'u rdzogs pa'i mthar mngon par brjod pa med pa'i phyir ro/_/dkyil 'khor byin gyis rlob pa'i le'u zhes bya ba 'di nges pa'i don nyid kyi rnam par phye ba'i yan lag gi don rnam par bshad pa blta bar mi bya ste/_de bsdus pa'i rjes su 'brangs pas kha cig tu kha cig gis bcug par
[\[26b\]]
[\[26b.1\]]blta bar bya'o/_/de nas bcom ldan 'das zhes bya ba la sogs pa ni rgya che 'grol du bag med pa ste/_de nas bcom ldan 'das zhes bya ba la sogs pas de bzhin gshegs pa rnams kyis dris pa dang /_rab tu stong pa nyid la rtsa bar drang ba dang nges pa'i don du nyid kyi yan lag gi don
[\[26b.2\]]du rnam par phye ba med do/_/de yang le'u gsum par bshad pa'i rjes su 'brangs nas bshad par bya'o/_/skyed cig ces bya ba la sogs pa nas tshig tu brjod pa'i rnam pas so zhes bya ba'i mthar thug pa ni drang ba dang nges pa'i don to zhes bya ba ni bag med par klog pa ste/_skyed cig ces
[\[26b.3\]]bya ba la sogs pa nas ched du brjod pas ched du brjod do zhes bya ba'i mthar thug pa ni drang ba dang nges pa'i don to zhes pa yan lag gi don du rnam par bshad pa'i phyir ro/_/e ma'o zhes bya ba la sogs pa nas/_skye ba 'di ni rab tu bsgrags/_/zhes bya ba'i mthar thug pa ni dgongs pa
[\[26b.4\]]ma yin pas so zhes pa ni/_gal te bsdus pa'i don ma gtogs pa de'i tshe byang chub kyi sems 'di gsungs so zhes pa'i mthar thug pa dgongs pa min pas so zhes yan lag gi don rnam par phye nas bshad pa de'i bsdus pa'i don du bsdus pas dgongs pa min pa nyid kyis 'gyur ba ma
[\[26b.5\]]yin no/_/le'u lnga pa ru rnam par mi rtog ces bya ba la sogs pa dgongs pa ma yin pas so zhes 'dir don gzhan dgongs pa lung ston du ston par byed pa ni/_rnam par mi rtog don las 'byung /_/zhe sdang rab 'jug mtshan nyid do/_/rmongs pa rang bzhin med par gnas/_/'dod
[\[26b.6\]]chags ldang ba'i ming can no/_/'dod chags zhe sdang gti mug bcas/_/rigs 'di rnams ni mnyam par bshad/_/de rnams 'dir ni dngos grub mchog_/theg pa'i mchog ni 'grub par 'gyur/_/zhes so/_/rigs ngan zhes pa la sogs pa nas/_bsgrubs kyang 'grub par zhes
[\[26b.7\]]bya ba'i bar ni sgra ji bzhin pa'i zhes te/_'dir yang drang ba dang nges pa'i don ni sbyor bar bya ste 'di nyid kyi bshad pa'i rgyud du/_rigs ngan myur bar shes bya ste/_/smyig mkhan dag ni dal ba yin/_/mtshams med byed pa gnyis kar bshad/_/gsod don don gnyer sems dpa' ste/_/
[\[27a\]]
[\[27a.1\]]theg mchog 'di la 'grub par 'gyur/_/theg chen 'di ni bla na med/_/ces bya ba la sogs pa'i mthar thug par ro/_/dang por phyi rol blangs nas rgyud kyi rdo rje'i tshig thams cad bshad pa'i rgyud du khyad par gyi don du mngon par brjod pa'i phyir ro/_/le'u bdun
[\[27a.2\]]par de nas zhes bya ba la sogs pa nas myur du 'grub par 'gyur zhes bya ba'i bar ni sgra ji bzhin pa'o zhes pa ni dgongs pa lung du ston par yang /_dam tshig bzhi yi de nyid gang /_/'dod pa kun zhes de brjod bya/_/de rnams ldan pas longs spyod pa/_/zhes bya ba la sogs pas nges
[\[27a.3\]]pa'i don du gsungs so/_/de bzhin du slong mo za zhing zhes bya ba la sogs pa nas/_'dod pa kun la longs spyod byed/_/ces bya ba'i mthar thug par drang ba dang nges pa'i don to zhes pa ni/_rtsa bar lus dang zhes pa la sogs pa nas/_rtag tu zhes pa'i mthar thug pa sngon can nyid kyis
[\[27a.4\]]de'i phan yon ston par byed do/_/yan lag gi don rnam par bshad pa la ni 'di la 'ang drang ba'i don nyid du bshad pa'i rgyud kyi don du 'dir yang sbyar ro/_/rtsa bar brtan zhes bya ba nas byang chub nyi ma zhes pa'i mthar thug pa'i tshig rnam par dbye ba med de/_tshig drug rnam par dbye ba 'di yang
[\[27a.5\]]drang ba'i don nyid de/_'on kyang yan lag gi don du yang rnam par bshad pa med par khong du chud par bya'o/_/de la ci ltar zhes bya ba la sogs pa nas/_khams kyang med cing 'byung ba'ang med/_/ces bya ba'i mthar thug pa ni dgongs pa min pas so/_/yan lag gi don gyi rnam
[\[27a.6\]]par bshad pa la 'od gsal la 'dir bstan par bya ba nyid kyi phyir ro/_/shin tu dri ma med ces bya ba'i mthar thug pa yang dgongs pa min pas so zhes bsdus pa'i don gyi rnam par bshad pa 'dir zung 'jug bstan par bya ba nyid kyi phyir ro/_/shes rab kyi pha rol tu phyin pa rjes su dran
[\[27a.7\]]pa dang /_zung 'jug rjes su dran pa gnyis ka yang dgongs pa min pa nyid tshig gi don no/_/yan lag gi don rnam par bshad pa ni skye ba med par rjes su dran pa'i rnam par bshad pa'i dgongs pas gsungs pa'o zhes pa ni bag med par klog pa ste bsdus pa'i don dang 'gal ba'i phyir
[\[27b\]]
[\[27b.1\]]dang /_dgongs pas bshad pa'i mtshan nyid dang ni mi ldan pa'i phyir ro/_/le'u brgyad par mchod pa zhes bya ba la sogs pa nas/_rab tu brtag ces bya ba'i mthar thug pa ni dgongs pas bshad pa'o zhes pa ni 'dir mtha' ma nyid dgongs pas bshad pa'i phyir 'di bris pa'o/_/yan
[\[27b.2\]]lag gi don rnam par bshad pa ni/_mchod par zhes bya ba la sogs pa nas rgyal ba 'byung ba zhes bya ba'i bar du yang bris pa ni/_gnas skabs gnyis po yang 'gal ba'i tshig dang ldan pa'i mtshan nyid du rig par bya ba nyid kyi phyir ro/_/le'u gcig gnyis par sbyor gsum/_/
[\[27b.3\]]zhes bya ba la sogs pa nas/_/ye shes rdo rje can 'grub 'gyur/_/zhes pa'i mthar thug pa ni sgra ji bzhin pa'o zhes pa ni/_'di'i gnas skabs gnyis pos bshad pa ni/_yan lag gi don rnam par bshad par sbyor gsum zhes bya ba la sogs pa nas/_bdud rtsi phreng ba zhes bya ba'i
[\[27b.4\]]ting nge 'dzin no zhes pa'i mthar thug pa ni sgra ji bzhin pa'o zhes gnas skabs gcig dang /_de bzhin du rdo rje dam tshig gsum zhes bya ba la sogs pa nas/_ye shes rdo rje can 'grub 'gyur/_/zhes bya ba'i mthar thug par sgra ji bzhin pa'o zhes pa gnyis pa'o/_/de la da ltar ni bskyed pa'i
[\[27b.5\]]rnal 'byor gyi bya ba'i sgo nas so/_/dgon pa chen po zhes bya ba la sogs pa nas/_dngos grub thob par 'gyur zhes bya ba'i mthar thug pa ni drang ba dang nges pa'i don to zhes bya ba 'di yang sngar bzhin du gnas skabs gnyis kyis bshad do/_/le'u gcig gsum par 'di gsungs/_/zhes
[\[27b.6\]]bya ba la sogs pa nas/_dam tshig ces bya ba'i mthar thug pa'i bsdus pa'i don la tshig rnam par dbye ba med de/_sgra ji bzhin pa'o/_/dbang chen dkyil 'khor zhes bya ba la sogs pa nas/_rdo rje gnod mdzes rab tu 'byung ba zhes bya ba'i ting nge 'dzin zhes bya ba'i mthar thug pa ni/_gnas skabs
[\[27b.7\]]gnyis yan lag gi don du sgra ji bzhin pa'o/_/rnal 'byor gyi rgyud 'di nges pa yin no zhes bya ba 'dis skabs kyi bshad par bya ba mchog tu 'dzin no/_/nges pa ni nges par bzung ba'o/_/de nyid kyi phyir gsungs pa/_rim pa 'di gnyis kyis zhes bya ba la sogs pa ste/_ji bzhin pa'i sgra'i don zhes bya
[\[28a\]]
[\[28a.1\]]ba ni sgra'i don tsam mo/_/yul rnams la chags pa'i sems can zhes bya ba ni gzugs la sogs pa'i yul la shin tu zhen pa'o/_/sgra ji bzhin pa'i tshig gi don gzhan la mngon par zhen pa'i rgyus yongs su mi shes pa'i phyir ro/_/'gal ba dang rmad du byung ba'i bya ba
[\[28a.2\]]zhes pa ni 'chad par 'gyur ba'i 'gal ba ni 'jig rten gnyis dang 'gal ba'o/_/de nyid kyi phyir rmad du byung ba rgo 'jig rten thams cad las shin tu 'das pa ste/_ma la sogs pa len pa dang /_/pha la sogs pa gsod pa dang /_/chom rkun la sogs pa byed pa'i mtshan nyid can gyi las so/_/
[\[28a.3\]]las kyi dbang du 'gyur ro ni brjod pa'i las la ltos pa'o/_/'dis 'jig rten pha rol tu 'gal ba yang gsungs pa/_'di ni zhes pa la sogs pa ste/_tshul mchog ni gsang ba 'dus pa'i gzhung gi bdag nyid can no/_/gsang ba'i bdag po zhes pa ni phyag na rdo rje la 'bod pa'o/_/mi shes
[\[28a.4\]]pa ni sgra ji bzhin pa'i don las gzhan pa'i tshig gi don mi shes pa'o/_/rgyas pa zhes pa rnam par bshad pa pa'o/_/ji bzhin don ni lhag par rtogs par bya ste/_sgra ji bzhin pa'i don tsam 'ba' zhig bstan par bya'i cang mi smra bar gnas par byed pa ma yin no/_/yang nges par gzung ba'i don
[\[28a.5\]]du byas so/_/de rnams kyang lam ngan du ste lam dman par ro/_/ltung bar byed ni der 'gro bar 'gyur ba ste/_dmyal ba la sogs pa don med pa'i grong du 'gro ba nyid kyi phyir ro/_/rnal 'byor pa ni bdag ces bya ba la dman pa'i rnam pa ston te/_ting nge 'dzin dang shes rab kyi mtshan nyid
[\[28a.6\]]kyi rnal 'byor mi shes par rnal 'byor pa nga'o zhes nga rgyal ba ni dmyal ba'i rgyu ltung ba'i gnas nyid du gsungs pa'i phyir ro/_/'di'i yid rab tu dga' dang ldan pa ste/_sems can 'jug pa'i bsam pa med pa nyid kyis myos pa ma yin pa nyid du yang smra bar byed do/_/'di dag ltung ba'i
[\[28a.7\]]gnas ma yin pa nyid kyi phyir 'ga' zhig kho nas smra bar byed pa ci zhe na gsungs pa/_mngon pa'i nga rgyal rtags dga' bas ni gang ring du bsten cing bsgoms la mang du byas pa de ni las lci bar 'gyur ro zhes rab tu gsungs pa'i phyir ro/_/sgyu'i shes pa ni brdzun pa nyid kyis byed pa zhes
[\[28b\]]
[\[28b.1\]]pa ni sprul pa'o/_/chos ni gang gis bsten par gyur pa'i tshul khrims la sogs pa de de bzhin no/_/rnam pa gzhan gsungs pa/_'dus pa zhes pa la sogs pa ste/_'dus pa ni/_bden pa gnyis gnyis su med par mngon par brjod pa'o/_/de zhes pa ni don rgyas pa la gzhol ba'o/_/
[\[28b.2\]]dam tshig ni bsrung bar bya ba dang bza' bar bya ba'o/_/la sogs kyi sgras bsrung bar bya ba dang /_bza' bar bya ba rnams las gzhan yang bsten pa'i yul ston par byed do/_/de nyid kyi phyir gsungs pa/_srung bar mi byed ces pa la sogs pa gsungs te/_thams cad du ni rab tu ston/_/
[\[28b.3\]]zhes pa ni/_ma smin gsang ba sgrogs pa dang /_/zhes pa ltung ba'i gnas so zhes pa bsrung ba'i dam tshig rab tu phye ba'o/_/mngon sum zhes pa ni brgyud pa ma yin pa'o/_/sangs rgyas 'dra zhes rdo rje 'chang chen po 'dra ba'o/_/de ltar ni de nyid sangs rgyas yin pa'i phyir/_'dir
[\[28b.4\]]sangs rgyas dang rdo rje 'chang chen po'i slob dpon yang ngo /_/ring zhing ring du chos kyi smin pa'i ched du spyod par byed do zhes pas slob dpon gzhan gyi ched du yang 'jig rten dang /_'jig rten las 'das pa'i kun du spyod pa ston par byed do zhes pas kyang slob dpon no/_/de bkur ba ni nyan
[\[28b.5\]]pa po la sogs pa'i don du'o/_/phyis smod par byed de/_slob dpon de nyid dam/_rdo rje spun la sogs pa rnams la'o/_/skad cig gis ni zhe sdang zhes pa la/_/bgrod min la yang 'gro bar byed/_/ces pa'i yang yig ni lam dman pa'i rnam pa kun bsdus par 'gro bar byed do/_/ma la
[\[28b.6\]]sogs pa rnams la rang gi bud med bzhin du sten par byed kyi ma la sogs pa'i sgra rnams 'chad par 'gyur ba'i don du shes par byed pa ni ma yin no/_/pha ma gsod cing zhes pa 'dir yang cing yig ni bsdus pa'i don du ste/_gsod pa la sogs pa rnams kyang 'chad par 'gyur ba'i
[\[28b.7\]]don du mi shes pa'o/_/gzhan gyi chung ma'i yang zhes pa 'dir yang /_yang yig ni sngar bzhin no/_/'di'i don yang 'chad par 'gyur ba de mi shes pa'o/_/gzhan du yang gsungs pa/_gang phyir skye 'gro bskyed pa yi/_/shes rab ma zhes brjod par bya/_/gang phyir bskal pa ston
[\[29a\]]
[\[29a.1\]]pa yi/_/shes rab sring mo zhes bya nyid/_/yon tan 'jo phyir shes rab ni/_/bu mo zhes kyang brjod par bya/_/sems gcig srog chags gsod pa nyid/_/gang zhig srog ni sems su 'dod/_/'jig rten sgrol bar byed pa ni/_/brdzun gyi tshig gi sgrar 'dod
[\[29a.2\]]do/_/byang chub sems ni ma byin pa/_/gzhan gyi bud med rang snang mdzes/_/zhes pa la sogs pa'o/_/zung 'jug gi rim par/_ji ltar smad 'tshong de bzhin ma/_/zhes bya ba la sogs pa gsungs pa ma yin nam zhe na/_de nyid kyi phyir gsungs pa/_ting 'dzin rnams ni des mi shes/_/
[\[29a.3\]]zhes bya ba la sogs pa ste/_de nyid ye shes 'byung ba zhes pa ni de bzhin nyid gang ye shes kyi rim pas 'byung ba'i ting nge 'dzin gang yin pa de bzhin no/_/gang yang de bzhin nyid kho na'i ye shes ni ye shes gsum gyi gnyug ma'i ngo bo yin pa'i phyir/_de bzhin nyid kyi ye shes kyi rim pas
[\[29a.4\]]'byung ba gang yin pa de ni sngar gyi de bzhin no/_/de bzhin nyid kyi ye shes 'byung ba zhes pa ni rnam pa de bzhin gshegs pa las kyang ting nge 'dzin 'byung ba mthong ba las/_dge ba bsgom pa la sogs pa'i sems zhi gnas kyi ting nge 'dzin bzhin no/_/de bzhin nyid kyi rnam pa ni rtag pa ma yin
[\[29a.5\]]nam/_de gal te ting nge 'dzin gyi rgyur 'gyur/_mi rtag par 'gyur na sa bon bzhin du myu gu skye'o/_/shes rab kyi pha rol tu phyin pa bdun brgya bar yang gsungs pa/_btsun pa sha ra dwa ti'i bu de ji snyam du sems/_bcom ldan 'das chos kyi dbyings su mngon par rdzogs par sangs
[\[29a.6\]]rgyas par 'gyur na skye ba med pa gang yin pa de 'gag par 'gyur ro zhes so/_/de bzhin nyid kyi ye shes 'byung ba zhes pa'i tshig ni/_rgyu dang 'bras bu so sor mngon par zhen pa ni ma yin te/_bden pa gnyis gnyis su med pa can so sor rig pa med pa'o/_/'di nyid gsungs pa/_de
[\[29a.7\]]bzhin nyid ni de bzhin gshegs par 'dogs pa ma yin no/_/de bzhin gshegs pa la yang de bzhin nyid du 'dogs pa ma yin no/_/de ci'i phyir zhe na/_don dam pa ni dngos po med pa de bzhin no/_/dngos po med pa ni de bzhin gshegs pa'o zhes so/_/dbu mar yang /_stong pa zhes
[\[29b\]]
[\[29b.1\]]kyang brjod byas nas/_stong min zhes kyang 'gyur ba yin/_/gnyi ga 'am gnyi ga min pa zhes/_/brtag pa'i don du gsungs pa yin/_/zhes so/_/de bzhin du de bzhin gshegs pa ni gzugs brnyan du gyur pa/_gang zag med pa'i dge ba'i chos kyi gzugs brnyan du 'gyur ba'o/_/'dir
[\[29b.2\]]de bzhin nyid ma yin de bzhin gshegs pa nyid kyang ma yin pa 'jig rten thams cad gzugs brnyan dang mtshungs pa'o zhes so/_/de bzhin nyid ces bya ba'i tshig gi don du 'gyur ba gang yin pa de/_rtag par yang rtog par byed de/_de'ang sangs rgyas nyid kyi rgyu yin pas brjod pa'i nyes
[\[29b.3\]]pa de rnams 'jug par mi 'gyur ro/_/de nyid kyi phyir bdun brgya par gsungs pa/_de bzhin nyid ni rgyu'am rgyu las nges par skyes pa dag pa ma yin no zhes so/_/ting nge 'dzin de 'ba' zhig ma yin pa de bzhin nyid kyi ye shes 'byung ba shes pa med do/_/rnal 'byor rab sbyor
[\[29b.4\]]dman pa yi'ang /_/zhes pa ni/_rnal 'byor gnyis po ni bden pa gnyis po de'i bdag nyid dang de'i don du rab tu sbyor ba'o/_/ye shes kyi rim pas sgyu ma lta bu'i ting nge 'dzin gyi de bzhin nyid la dmigs pas yang ldang ba ni rab sbyor ro/_/des dman pa ni de dag nyams pa'o/_/'grub mi 'gyur
[\[29b.5\]]zhes pa ni/_ji srid du 'jig rten pa'i dngos grub dag gi'ang snod du rung bar 'gyur ba ma yin no/_/de nyid kyi phyir gsungs pa/_sngags pas zhes pa ste/_sngags rnam pa bzhi po gang yin pa de rnams rig pa de de bzhin no/_/sngags pas 'di dag thams cad so sor sngar gsungs te/_mngon par
[\[29b.6\]]brjod pa ste rdzogs pa'i rim pa'i don du yang ji ltar 'dod pa de bzhin du 'jug go zhes gsungs so zhes mngon par dgongs so/_/lam ngan pa'i rnam pa gzhan gsungs pa/_phyi rol zhes pa la sogs pa ste/_bden pa gnyis gnyis su med par sgrub par byed pa'i gzhung spel ba ni phyi rol
[\[29b.7\]]bstan bcos so/_/de la dga' ba zhes pa la sogs pas gnyis su med pa'i ye shes sgrub par byed pa'i gzhung mchog 'dzin pa yang de rnams la med do zhes pa'o/_/rang gi dam tshig ni rnal 'byor gyi rgyud las gsungs pa'i bslab pa'i cha shas so/_/de nyid kyi phyir gsungs pa/_lcags
[\[30a\]]
[\[30a.1\]]kyu med pa ste rang gi 'dod pas 'jug pa gang yin pa de'o/_/'di nyid nye bar ston pa'i ched du gsungs pa/_sngags zhes bya ba la sogs pa ste sngags ni sprul la sogs pa'o/_/phyag rgya ni lha'i sku'o/_/de dag rab tu ldan pas ni rab sbyor gyis te sngags bzlas pa dang /
[\[30a.2\]]lha la dmigs pa'i dkyil 'khor bri ba dang /_sbyin sreg la sogs pa byed pas zhes bya ba'i don to/_/sems can gyi don du bkag pa rnams kyang gnang ba ma yin nam zhe na gsungs pa/_'tsho zhes pa la sogs pa ste bdag nyid kyi lto ba 'gengs pa dang /_gso ba'i cho gar sgrub par byed do/_/de
[\[30a.3\]]nyid kyi phyir gsungs pa/_'chad pa zhes pa la sogs pa'o/_/'di rnams bkag pa gzhan dang gzhan byed pa la 'jug pa spong ba ci zhe na gsungs pa/_de rnams zhes bya ba la sogs pa ste/_bzung ba ni ji ltar skal ba dang ldan pa'i nang du gtogs par byed pa'o/_/gsang ba ni gsang ba 'dus
[\[30a.4\]]pa'i lam dang 'bras bu'i bdag nyid can no/_/dgongs pas bshad pa yin zhes pa ni 'jig rten phal pa dang 'gal ba'i tshig gis bstan pa'o/_/'dod chags la sogs pa mang bas don rgyas pa tsam la sems kyi rgyud rab tu zhen par gyur pas gal te 'gal ba'i tshig gis chos ston par byed na
[\[30a.5\]]nyan par mi byed 'dir rab tu 'jug par mi byed do/_/rab tu mi 'jug pas kyang de lam bskyed nas 'bras bu khyad par du 'phags pa mchog gi mchog skye ba'i snod du gyur pa ma yin no/_/rnam pa 'dis de rnams rjes su gzung ngo zhes mngon par dgongs pa'o/_/de nyid kyi phyir rgyud 'di nyid du mngon
[\[30a.6\]]par brjod pa 'dis 'gugs par byed de/_thams cad dam tshig so so la 'jug go zhes so/_/mdo sde la sogs pa la rab tu zhugs pa'i sems can du ma rjes su gzung ba'i don du sgra ji bzhin pa la sogs pa rnams kyis kyang gsang ba 'dus pa gsungs pa ma yin nam/_khyad par 'di'i
[\[30a.7\]]rgyud gang zhe na bden te 'on kyang gtso bor dgongs pas nye bar bkod pa'am/_dgongs pas gsungs pa nyid 'dus pa'i don 'chad par byed kyi/_sgra ji bzhin pa'i don la sogs pa rnams kyi ma yin no/_/de nyid kyi phyir gsungs pa/_skye bo 'dod chags can don du/_/zhes so/_/'dod chags
[\[30b\]]
[\[30b.1\]]dang zhe sdang la sogs pa las lhag par mos pa dang ma bral ba la 'gal ba'i tshig gis bstan pa'i tshul la 'jug go/_/'chad par 'gyur ba yang gal te bcom ldan 'das 'jig rten dang 'gal bar brjod pa'i bdag nyid can gyi chos ston par byed de/_de'i tshe sems can gyi don chen por 'gyur
[\[30b.2\]]ro zhes so/_/'dir theg pa 'di nyid du dang /_rgyud 'di nyid 'ba' zhig tu 'gal ba'i tshig gis bcom ldan 'das chos ston par byed pa ma yin gyi/_nyan thos kyi theg par yang chos kyi tshig la/_ma dang pha ni bsad byas nas/_/rgyal po gtsang sbra can gnyis dang /_/yul 'khor 'khor dang
[\[30b.3\]]bcas bcom nas/_/mi de chos dang ldan par 'gyur/_/zhes bstan to/_/de ltar zhes bya ba ni rnam pa gnyis kar gsungs pa'i bsdus pa'i don nges par bstan nas zhes pa ni/_lhag ma med par rtogs par byas nas yan lag gi don rnam par dbye ba'i ched du yang dag par brjod pa'i don
[\[30b.4\]]sngar gsungs pa'i yan lag gi mthar thug pa rnam par dbye ba'i don du rgyud la 'jug par bya ste/_rnam par bshad par byed pa'i don du 'dir gleng bslang la bri bar bya'o/_/bsdus pa'i don la yang rgyud kyi don la 'jug pa yod pa ma yin nam zhe na/_bden te yod mod kyi 'on kyang ji ltar 'dir de dag
[\[30b.5\]]mdor bstan pa ma lus pa dang bcas pa de rigs pa dang bcas pa yod la/_de bzhin du rgyud la 'jug par byed pa ni ma yin no/_/de nyid kyi phyir 'dir rgyud la 'jug par byed ces brjod par bya ste/_dang por brjod pa'i go rims dang bral bas rgyud la 'jug par 'dod pa ni mi nus pa ma yin no/_/de dang
[\[30b.6\]]de 'jug par byed pa'i ched du gnas gsungs pa 'dir zhes pa la sogs pa ste/_'dir zhes pa ni 'dus pa 'dir te gang yang rung ba ni ma yin no/_/sdud par byed pas zhes pa ni bcom ldan 'das 'jig rten gyi rjes su 'jug pas/_yongs su mya ngan las 'das nas ma 'ongs pa na rdo rje theg pa'i skal
[\[30b.7\]]ba dang ldan pa rnams la thugs la yongs su rdzogs par bkod nas/_rdo rje 'chang rnams kyi spyan sngar rdo rje 'chang chen po dang mtshungs pa ji ltar thos pa nye bar ston par byed pa po ni sdud par byed pa po'o/_/de yang rdo rje 'chang ji ltar sdud par byed pa'i rnam pas nye bar bstan pa de bzhin nyid du bris pa na/_
[\[31a\]]
[\[31a.1\]]de'i byin gyis rlob par byed pa nyid dam glegs bam bskyed pa'o/_/gzhan du na sdud par byed pa rnams kyis mi mngon pa la ci ltar bzung bar nus/_gang de tshu rol shes pas bri bar 'gyur ba ma yin no/_/'phags pa phyag na rdo rje zhes pa ni byang chub sems dpa'i sa bcu'i
[\[31a.2\]]dbang phyug lcang lo can na gnas pa yin gyi dbang po la sogs pa ni ma yin no/_/bshad pa nyid kyis don bstan nas 'dod par gsungs pa/_ji ltar thos pa zhes pa la sogs pa'o/_/'di skad bdag gis zhes bya ba la lung dang lung ma yin pa bdag 'dres par 'gyur ba ma yin nam zhe na bcom ldan 'das nyid kyis
[\[31a.3\]]rjes su gnang ba ste/_dge slong rnams 'di skad bdag gis zhes pas nga'i chos bsdu bar bya'o/_/go rims kyang bstan par bya'o/_/bcom ldan 'das kyis byin gyis brlabs nas dri ba dang lan dag gis bstan pa gang yin pa dang /_ston par byed pa'i rtswa'i spyil po la sogs pa gang yin pa de yang bcom ldan 'das
[\[31a.4\]]nyid do zhes so/_/ston par byed pa ni rjod par byed pa'o/_/mngon sum du zhes pa ni bcom ldan 'das kyi spyan sngar zhes par mngon par dgongs so/_/gcig nas gcig tu brgyud pa ma yin zhes pa ni bla ma'i zhal nas bla ma'i zhal du rim gyis 'ong ba'i don tshu rol shes pa lta bu ma yin pa'o/_/
[\[31a.5\]]rtogs pa ma yin pa'o zhes pa ni rdo rje 'chang chen po nyid kyis de kho na nyid rtogs par gzhag pa'i phyir ro/_/gcig na zhes bya ba la sogs pa ni gzhan gyi tshe gzhan thos pa zhes pa'i mthar thug pa ni bdag nyid thos pa mang ba'o/_/yang zhes bya ba la sogs pa nas ma thos pa'o zhes bya ba'i
[\[31a.6\]]mthar thug pas rgyud rnyed par dka' ba nyid de/_de ltar gyur pa'i chos rin po che rnams ni/_'ga' zhig gi tshe nyid ston par byed par 'gyur te/_gang gi tshe phyir 'chad par 'gyur ba'i le'u bcu bdun par ni brjod du med pa'i yang brjod du med pa'i bskal pa 'das pa/_/ji srid bcom ldan
[\[31a.7\]]'das mar me mdzad nas/_de bzhin gshegs pa 'od srungs kyi bar du yang thub pa chen po rnams kyis ma gsungs so zhes gsungs so/_/yang na zhes bya ba la sogs pa nas skad cig gi zhes bya ba'i mthar thug pas ni shes rab phul du byung ba'o/_/gang las zhes pa ni ston pa'o/_/gang du
[\[31b\]]
[\[31b.1\]]zhes pa ni gnas so/_/gang dang zhes pa ni nyan pa po rnams kyi lhan cig pa'o/_/gleng gzhi zhes pa ni ston par byed pa'i dang po'i rgyu'o/_/'di rnams med par ston par byed pa la 'jug pa ma yin no/_/gang las zhes dgongs pa gsungs pa/_bcom ldan 'das zhes pa la sogs pas
[\[31b.2\]]ston pa po nges par bstan to/_/gang du zhes pa 'dir gsungs pa thams cad ces pa la sogs pa ste/_de bzhin gshegs pa thams cad kyi bdag nyid can yin pa'i phyir ro zhes pa ni/_de bzhin gshegs pa thams cad ni mi bskyod pa la sogs pa lnga'o/_/de'i bdag nyid can ni rdo rje
[\[31b.3\]]'chang chen po ste drug pa'o/_/thams cad ces bya ba la sogs pas 'di nyid mngon par rjod par byed do/_/shes rab ni de bzhin nyid do/_/'di skad ston te zhes bya ba la sogs pas gnas nges par bstan pa yang dag par brjod pa'i don du gsungs pa yin te/_ji skad du bshad pa'i gzhal
[\[31b.4\]]yas khang gi nang na zhes pa ni mdor byas kyi rim par mngon par brjod pa'i khang pa brtsegs pa'i nang du'o/_/yi ge'i don to zhes pa 'di la sgra ji bzhin pa'o zhes sbyar bar bya'o/_/don gyi khyad par brjod par 'dod nas/_'di gsol pa zhes bya ba gsungs pa/_de bzhin gshegs pa
[\[31b.5\]]thams cad kyi gsung rab rnams la zhes pa ni/_de bzhin gshegs pa'i bstan pa'i rgyun bsdus pa rnams la zhes pa'o/_/skabs 'dir gsung rab kyi skabs ni ma yin no zhe na ma yin te/_ma lus pa ston par byed pa smos pa'i bdag nyid can yin pa'i phyir/_'dus pa ste gang yang de
[\[31b.6\]]bzhin gshegs pa thams cad kyi bdag nyid can yin pa'i phyir de bzhin gshegs pa thams cad ni rdo rje 'chang chen po de'i gsung rab rnams su 'dus pa brjod par bstan to zhes bya ba'i don to/_/shes rab dang thabs zhes bya ba ni phyi dang nang gi bdag nyid can gyi shes rab dang thabs kyi'o/_/ston
[\[31b.7\]]par byed ces bya ba ni sngar bzhin no/_/gur la sogs par ni blta bar mi bya ste/_phul du byung ba nyid kyi phyir ro/_/bdag gis zhes bya ba la bdag gis zhes bya ba la sogs pa'i tshig rnams kyi 'brel pa gzhan de la ltos pa nyid kyi phyir ro zhes dgongs pa'o/_/btsun pas zhes pa ni mchod pa'i
[\[32a\]]
[\[32a.1\]]tshig go/_/sdud par byed pa so so ba nyid du med do zhes sgrub par 'dod nas/_rigs pa gsungs pa/_kun dga' bo ni 'dir zhes pa la sogs pa ste/_kun dga' bo zhes pa la sogs pas pha rol tu phyin pa'i tshul dang /_nyan thos kyi theg par phyag na rdo rje kun dga' bor sprul
[\[32a.2\]]pa nyid do/_/de nyid kyi phyir gsungs pa/_rdo rje 'chang chen po nyid de zhes pa ni sprul pa nyid du brjod pa'o/_/'di la rigs pa gsungs pa/_mdo'i sde la sogs pa zhes pa la sogs pa'i gsung las/_mdo'i sde la sogs pa la phyag na rdo rje nyid kyis sna tshogs par sprul pas sdud par
[\[32a.3\]]byed pa po nyid do/_/rdo rje theg pa yang zhes bya ba ni de'i dbang du byas te/_gang chos kyi phung po stong phrag brgyad cu rtsa bzhi las phyi rol du gyur pa de ni rdo rje theg pa'o/_/de bzhin gshegs pa las zhes bya ba las rdo rje 'chang chen po'i rang bzhin nyid kyi phyir rdo rje ma yin nam/_de yang de bzhin
[\[32a.4\]]gshegs pa las dngos su thos nas zhes bya bar yang brjod par bya ste/_de ci de bzhin gshegs pa rnams de bzhin gshegs pa las nyan no zhes brjod pa'i brtsad pa 'di med do/_/'chad par 'gyur bar ni sangs rgyas kyi rol mo 'di bstan pa yin no zhes so/_/kun dga' bo la sogs
[\[32a.5\]]pa yang sdud par byed par brjod par bya ste/_bstan pa mtha' yas par 'dzin par byed pa por yang ngo /_/rim pa 'di nyid kyis de rnams sdud par byed pa po nyid du 'gal ba med do/_/gsung rab kyi sgo nas brjod pa nyid kyi don rnams gsal bar byed pa gsungs pa/_'di nyid gsungs pa zhes
[\[32a.6\]]pa la sogs pa ste/_ji ltar 'jam dpal zas gtsang mar sprul pa de bzhin du 'jam dpal yang thams cad du sprul pa yin te/_rdo rje 'chang chen po nyid kyi yid kyi skye mched kyi bdag nyid can nyid las/_'jam dpal du'o/_/lha mo sgyu 'phrul ni de bzhin gshegs pa'i yum mo/_/grags
[\[32a.7\]]'dzin ma ni de bzhin gshegs pa'i btsun mo'i mchog go/_/'khor zhes bya ba ni 'khor zhes bya ba yang med do zhes snga ma dang sbrel lo/_/gal te 'khor yang med na slar yang de bzhin gshegs pas chos ston par byed pa ci zhe na gsungs pa/_dang po zhes bya ba la sogs pa ste/_sangs rgyas kyi
[\[32b\]]
[\[32b.1\]]rol mo 'di zhes bya ba ni/_sangs rgyas ni rdo rje 'chang chen po'o/_/rol mo mkhan lta bu ni rol mo ste/_ji ltar rol mo byed pas gcig nyid dbang po la sogs pa sna tshogs pa'i gzugs su ston pas skye bo'i yid dga' bar byed do/_/de bzhin du bcom ldan 'das kyang gcig nyid rang gi
[\[32b.2\]]sku'i phung po la sogs pa sdud par byed pa dang /_'khor dang gnas la sogs pa nyid du nye bar bstan nas/_gdul bya'i skye bo'i yid dga' bar byas te/_skal ba ji lta ba bzhin du chos ston par byed do/_/'di zhes bya ba ni sngar gsungs pa'i sangs rgyas kyi rol mo mchog tu 'dzin
[\[32b.3\]]par byed do zhes nye bar mtshon par byed pa'o/_/des mi bskyod pa'i de bzhin gshegs pa la sogs pa rnams sngar gsungs pa rnams gzung bar bya'o/_/'chad par 'gyur ba yang rang gi sku'i dkyil 'khor las rnam par spros pa'i dkyil 'khor gyi 'khor lo'i rnam pas gdul bya'i
[\[32b.4\]]skye bo rnams dga' bar bya ba'i phyir/_sprul pa'i gzhal yas khang de'i nang gi dbus su bzhugs so zhes so/_/nyan thos kyi theg pa dang pha rol tu phyin pa'i tshul 'dod chags dang bral ba'i tshul du so sor bstan pa ma yin nam 'dir 'dod chags kyi tshul la zas gtsang ma dang /_shA ra dwa
[\[32b.5\]]ti'i bu la sogs pa rnams sangs rgyas kyi rol mo nyid kyis ston par byed pa'i dgongs pa ci yin zhe na/_brjod par bya ste/_shA ri'i bu la sogs pa rnams theg pa chen por byang chub sems dpa' nyid kyi tha snyad dang /_nyan thos kyi theg par nyan thos su sangs rgyas nyid kyis sprul pa'o/_/de
[\[32b.6\]]las gzhan de rnams de'i 'bras bu mngon par 'dod pas rab tu byung ba len pa dang /_theg pa chen po la nges par sbyor ba'i don du bcom ldan 'das kyis mngon par gsungs so/_/de bzhin du tshul 'dir yang sbyar ba'i don du zas gtsang ma la sogs pa rnams nye bar bstan to/_/de nyid
[\[32b.7\]]kyi phyir dang por rgyud la sogs pa dang /_mdo sogs la ni bzhugs pa'i zhes bya ba la sogs pa gsungs so/_/le'u bcu bdun par yang nyan thos dang /_rang sangs rgyas dag dang tshangs pa la sogs pa phyi rol pa'i lha rnams kyi yang dam tshig 'chad par 'gyur ro/_/'dir rang
[\[33a\]]
[\[33a.1\]]gi sde pa gzhan gyi sde pa rnams ma lus par gzung bar bya bar 'dod pa'i phyir ro/_/gal te rang nyid sdud par byed pa la sogs par sangs rgyas kyi rol mo bstan pas chos ston par byed pa na/_de bzhin du yang sdud pa por 'gal te bcom ldan 'das yongs su mya ngan las 'das
[\[33a.2\]]te de'i tshe ci las 'gyur zhe na/_gsungs pa sangs rgyas zhes pa la sogs pa ste/_bcom ldan 'das mya ngan las 'das par brjod pa ni 'gal lo/_/gang zhe na gsungs pa sems can rnams zhes pa la sogs pa ste/_bcom ldan 'das gdul bya rnams kyi don du slar yongs su mya ngan las
[\[33a.3\]]'da' bar ci ltar 'gyur zhe na/_'di lta ste/_gang sman pa'i bu na ba yang bdag nyid kyi pha sman pa brtag pa bzhin du yod par gyur cing gnas nas nad sel bar byed pa'i sman sbyar ba 'thung bar mi byed de/_de yang sman pa de bu la bdag nyid 'chi bar bya bar bstan nas/_de yang sman 'thung na
[\[33a.4\]]nad de las grol ba bzhin no/_/de bzhin du bcom ldan 'das sman pa'i rgyal po chen pos dam pa'i chos kyi sman gyis 'jig rten la kun du zhen pa'i 'dod chags la sogs pa'i nyon mongs pa'i nad las 'das nas mya ngan las 'das so/_/de la gang bcom ldan 'das mya ngan las 'das
[\[33a.5\]]pa'i phyir gso bar byed pa med pa lta bur gyur to zhe na/_des gsungs pa/_sman byed de de rnams nad de las rim gyis mthar grol bar 'gyur ro zhes gdul bya rnams kyi don du'o/_/ci'i phyir zhes pa la brjod bya ci zhes brjod bya la the tshom za ba'o/_/bde bar gshegs pa la 'dod
[\[33a.6\]]chags dang bral ba'i tshul can gyis bde bar gshegs pa'o/_/'di gsung zhes pa'i tshig go/_/nyan thos kyis bshad pa ni kun dga' bo la sogs pas gsungs pa ste/_de rnams kyang sdud par byed pa po nyid du gsungs pa'i phyir ro/_/yang na nyan thos ni phyag na rdo rje ste/_sdud par
[\[33a.7\]]byed nyan par byed do zhes byas nas sdud pa por the tshom za ba'o/_/dam pa ni 'gro ba'i bla ma rnams kyi'o/_/'dzin par byed pas na chos te ngan 'gro'i 'gro ba 'gog par byed pa po nyid kyis dang /_bde gshegs su gnas par byed pa po nyid kyis dang /_mi gnas pa'i mya ngan las 'das pa'i
[\[33b\]]
[\[33b.1\]]tshul gyis so/_/brjod pa'i rnam pa gsum po 'dzin pa'i don rnam pa gsum gsungs pa rnams mngon par rjod par byed pa yin pa nyid kyis gzhung la yang dam pa'i chos so/_/yon tan smra ba ni yon tan brjod pa ste/_de rnams smra ba ni saM skr-i ta'i brjod bya dang rjod byed tshogs pa'o//_/dam
[\[33b.2\]]pa'i chos kyi yon tan gyi khyad par yongs su shes par mngon par dgongs pas/_dris pa'i rjod byed la 'jug pa legs so zhes pa ni de'i dus su nges pas sems can du ma'i rgyu nyid du dris pa ni'o/_/dang por zhes pa la sogs pas byed pa por the tshom za ba sel bar byed pa la/_tshig
[\[33b.3\]]gi don gang mngon par brjod par bya'o/_/go rims ji bzhin du zhes pa ni rnam pa mang po de bzhin du 'di'i rig par bya ba nyid kyi phyir ro/_/chos kyi phung po stong phrag rnams zhes pa la sogs pa ni/_nyan thos dang rang sangs rgyas kyi theg pa dag theg pa chen po nyid kyi nang du gtogs pa'i phyir
[\[33b.4\]]te/_gsungs pa yang /_theg pa chen por 'byung ba la/_/theg pa gnyis su yang brjod bya/_/srid pa'i lam gyis dub rnams kyi/_/ngal bso'i don de de nyid min/_/zhes so/_/kun gyi gzhi dang zhes pa ni/_theg pa chen po gnyis ka ma lus pa'i don bsdus pa nyid kyi phyir ro/_/pha dang ma zhes
[\[33b.5\]]pa ni chos ma lus pa rab tu skye ba'i rgyu yin pa nyid kyi phyir ro/_/yi ge gnyis po 'di dag gi 'grel pa gsungs pa/_e yig ces bya ba la sogs pa ste/_ma ni e yig bud med kyi rtags nyid kyi phyir ro/_/pha ni wa yig skyes pa'i rtags nyid kyi phyir ro/_/thig le ni rjes su nga ro'o/_/sbyor
[\[33b.6\]]ba ni yi ge gnyis kyi mthar nges par sbyar ba'o/_/sbyor de shin tu rmad du byung ba ni gnyi ga'i bdag nyid kyi phyir ro/_/rab tu byed pa gzhan gyis 'di dag 'chad par byed pa gsungs pa/_e yig ces pa la sogs pa ste/_pad+ma lta bu'i ni pad+ma ste tshim par byed pa nyid kyi phyir ro/_/cung zad
[\[33b.7\]]kha bye ba pad+ma'i rnam pa lta bu nyid kyi phyir ro/_/wa yig rdo rje zhes pa ni sra ba nyid kyi phyir dang /_rdo rje'i rnam pa nyid kyi phyir dang /_dbye bar dka' ba byed pa po nyid kyi phyir/_sa bon ni de las nges par 'dzag pa'i sbrang rtsi'o/_/'gro ba gsum po ni lus la sogs pa la dbang bskur ba dang /_
[\[34a\]]
[\[34a.1\]]'jig rten skyed par byed pa la'o/_/btu ba'i gzhi gsungs pa/_e yig ces pa la sogs pa ste/_phul du byung ba'i ye shes ni shes rab brjod du med pa'i ye shes skye ba'i zhing nyid kyi phyir ro/_/rab dga'i bdag po ni rdo rje sems dpa' ste/_yongs su shes pa'i rnal
[\[34a.2\]]'byor pa'i gnas skabs kyi khyad par bskyed pa'i thabs nyid kyi phyir ro/_/mi shigs pa zhes pa ni rnam par rtog pa kun nas ma myangs pa ste/_de nyid las de'i brdar byas pa nyid kyi phyir ro/_/de las yi ge nyid kyang skye ba ni yi ge gsum pa ste/_mi shigs par byung ba nyid kyi phyir ro/_/de bzhin
[\[34a.3\]]du gsungs pa'i dgos pa gang gis shes te/_yi ge gnyis chos kyi phyag rgya'i bdag nyid du'o/_/chos ni ston par byed pa'i bdag nyid do/_/de'i don yang lam dang 'bras bu'i bdag nyid do/_/'di rnams kyi phyag rgya ni brda ste/_ngag gi rang bzhin ma lus pa bsdus pa'i ngo bo A li kA li'i bdag
[\[34a.4\]]nyid can nyid kyi phyir ro/_/de de nyid shes zhes pa ni lam gyi gnas skabs so/_/chos kyi 'khor lo skor byed 'gyur zhes pa ni 'bras bu'i gnas skabs so/_/yi ge gnyis zhes pa ni yi ge gnyis kyi don rjod par byed pa ste/_gzhan rnams kyi ched du nye bar ston par byed pa'am/_'jug par
[\[34a.5\]]byed pa'o/_/sangs rgyas chos rnams las kyi phyi rol zhes pa ni sngar gsungs pa rnams las so/_/chos kyi nor 'di la yod do zhes pas nor can no/_/longs spyod spangs zhes pa ni longs spyod ni chos kyi ro nyams su myong ba'o/_/spangs pa ni bor ba'o/_/e waM zhes pa ni sngar gsungs pa'i don
[\[34a.6\]]dran par byed pa'o/_/thams cad mkhyen pa ni sangs rgyas rnam pa gnyis so/_/bzhugs pa zhes pa ni gsungs pa'i rim pas yi ge gnyis kyi bdag nyid do/_/de'i don gsungs pa/_mngon par brjod par bya ba yi ge gnyis so/_/gang gi phyir e waM yi ge gnyis yin pa'i phyir/_dran bya ste
[\[34a.7\]]gsungs pa'i don yid la gzhag pa'i don du'o/_/lha'i bdag ces pa ni lha'i bdag po nyid kyi phyir/_lha rnams kyi dbang du byas nas chos bstan pa la'o/_/gal te 'dod na ni gal te khyod 'dod par byed na'o/_/rtag pa ni rtag pa ste skyes pa dang gnas pa dang 'jig pa dang bral ba nyid kyi phyir
[\[34b\]]
[\[34b.1\]]ro/_/gnas ni sangs rgyas kyi bdag nyid can no/_/gzhan rnams kyi'ang bla mar gyis te/_sgrub pa'i mchod pas mnyes par bya'o/_/bdag gis thos pa zhes pa ni bcom ldan 'das rnams ma lus pa'o/_/'khor los sgyur ba'i ngo bo la zhes pa ni/_'khor los sgyur ba'i tshul
[\[34b.2\]]'dzin no zhes pa'i don to/_/ci thos she na gsungs pa/_sa bon ngo bo zhes pa la sogs pa ste/_sa bon gyi ngo bos 'dzag pa'i bdag nyid can/_oM yig la sogs pa'i sa bon gyi bdag nyid do/_/sprul pa ni phyung ba ste/_bcom ldan 'das kyis zhes pa lhag ma'o/_/lha rnams kyi ni
[\[34b.3\]]'khor lo mchog ni bla na med pa'i bde ba'i rang bzhin nyid kyi phyir ro/_/de nyid kyi phyir gsungs pa/_mchog tu dga' ba zhes bya ba la sogs pa'o/_/gcig ni gnyis su med pa'o/_/dus ni phung po la sogs pa rnams 'dir nye bar byed do/_/thim par byed do zhes bya bas ma sa ya ste
[\[34b.4\]]lus kyi khyad par ro/_/dbang phyug brgyad ces pa ni sku'i dbang phyug la sogs pa rnams so/_/rtag pa zhes pa ni ma bcos pa nyid kyi phyir bde ba'o/_/rgyal ba zhes pa ni dus gsum gyi rgyal ba'i bdag nyid can yin pa nyid kyi phyir rdo rje 'chang chen po ste/_de nyid kyi phyir mang po'i tshig go/_/
[\[34b.5\]]rdo rje snying zhes pa ni snying po rdo rje ste/_de bzhin gshegs pa lnga'i snying po yin pa nyid kyi phyir ro/_/bde chen po ni rdo rje sems dpa' chen po'o/_/legs sbyangs ni rigs lnga'i tshogs pa bkod pa nyid kyis so/_/b+ha ga ni pad+ma'o/_/legs sbyangs ni sgrub pa'i thabs las gsungs pa'i
[\[34b.6\]]rim pas so/_/thig le'i don gyi bshad pa gsungs pa/_cha zhes pa la sogs pa ste/_cha zhes pa ni a yig ste sgra ji bzhin pa min pas so/_/'di'i gnyis pa ni a yig ste/_klog pa'i rim pas so/_/gsungs pa yang /_cha ni thig le dang bcas dang po'i dbyangs/_cha de nyid
[\[34b.7\]]ni thig le gnyis brgyan par/_/shes bya zhes bya dang po bar du brjod/_/mthar gnas pa gsungs pa/_dgu pa zhes pa la sogs pa ste/_dgu pa nyid kyis dgu pa'i yi ge ha yig gi dgu pa'o/_/'di ji ltar dgu pa yin zhe na/_gsungs pa/_sum cu bcu pa zhes sum cu yang yin
[\[35a\]]
[\[35a.1\]]bcu yang yin no zhes pa sum cu bcu pa ste/_nges pa'i tshig gi cho gas so/_/bzhi phrag bcu par mngon par brjod pa'i sde tshan bzhi po 'di nyid kyis dman pa'i A li kA li lnga bcu'i yi ge rnams kyi lhag ma'i yi ge dgu rnams kyi mtha' ma ha yig des kyang brjod do zhes pa'i don
[\[35a.2\]]to/_/ci ltar zhe na gsungs pa/_lnga zhes pa la sogs pa ste/_lnga pa ni lnga pa'i bdag nyid can no/_/sa bon ni de skyed par byed pa'o/_/cha'i gnyis pa zhes pa 'dis dbus su slar yang a yig gzhan ston par byed do/_/lnga pa ni ma yig go/_/de la ma yig gis yi ge gsum pa tha dad du ldan
[\[35a.3\]]no/_/u yig gi dang po las te/_drug pas phye zhes pa U yig go/_/des ha yig phye bar byas pa'o/_/phyi nas rjes su nga ro dang /_ring po dang bcas pa dang /_yon tan dang yang dag par sbyor ba dang /_dbye ba rnams ji ltar rigs pa bzhin du bya'o/_/gnas gsum du'o/_/byung ba ni shes rab dang /
[\[35a.4\]]thabs dag gi sbyor ba las phyi rol du byung ba'o/_/'di ni ste 'di lta bu ni thig le yin zhes bshad ces pa ni/_sangs rgyas thams cad kyi bdag nyid can nyid kyi phyir rdo rje 'chang chen po'o zhes lha mo bzhis zhus par gsungs pa'i tshigs su bcad pa gang yin pa'o/_/spyi'i don no/_/ni dgongs pa ma
[\[35a.5\]]yin pa dang drang ba'i don ni 'dir tshig gi don no/_/dam pa zhes pa la sogs pa la de lta bu'i cho ga'i yul 'chad par 'gyur ba la yang rtogs par bya'o zhes slob par byed pa'i don du gsungs so/_/e zhes bya ba la sogs pa'i yi ge rnams ni sgra ji bzhin pa ma yin pas de dang de mngon par brjod par
[\[35a.6\]]bya bzhin pa'i don du/_de bzhin gshegs pa'i brda rnams bskyed pa'i dbang du byas nas gsungs pa/_gcig dang yang zhes pa la sogs pa ste/_shes rab ni snang ba'i ye shes dang sems byung las skyes pas sems dang zla ba'i snang ba bzhin du gsal ba dang chu zla lta bu'o/_/'dod
[\[35a.7\]]chags bral sogs skad cig bdag ni 'dod chags dang bral ba la sogs pa de la bsten nas 'byung ba'o/_/'di kun rdzob tu dngos su bud med kyi tshul dang /_b+ha ga dang pad+ma'i brdas lha mo'i tshogs pa dang /_shes rab ye shes skye ba'i phyir rang gi rdo rje rkyen dang rgyu'o/_/'di ni zhes pa la sogs
[\[35b\]]
[\[35b.1\]]pa la 'di ni zhes snang ba'i ye shes so/_/rtsa ba ni rgyur gsungs pa'o/_/yongs su ste thams cad las shes pa'o/_/gang ni srid pa gsum ste 'dod pa'i khams la sogs pa'o/_/de'i bdag nyid can nam lus la sogs par ro/_/'od ma 'greng ba ni 'od ma'i lo ma'o/_/mdzes pa ni
[\[35b.2\]]yid la so sor mdzes pa'o/_/'dod chags la sogs ni 'dod chags la sogs rang bzhin bzhi bcu tham pa rab tu bskyed pa dang ldan pa nyid kyi phyir ro/_/'di'i rang bzhin rnams gsungs pa yang 'dod chags dang /_rangs pa dang /_smin pa dang /_dga' ba dang /_drag po la sogs
[\[35b.3\]]pa rnams so/_/kun rdzob tu mngon sum du skyes bu dang /_lha'i tshogs pa dang /_rtags dang rdo rje can gyi brda'o/_/de nyid kyi phyir gsungs pa/_ming ni thabs zhes bya ba yin zhes so/_/rig pa chen po rang nyid dang lhan cig tu bya ba yin gyi gzhan la ltos pa med pa'i phyir ro/_/rtsa ba ni rgyu'o/_/
[\[35b.4\]]ma rig pa ni rgyu nyid dang /_kun du 'jug pa'i rgyu nyid yin pa'i phyir snang ba nye bar thob pa'o/_/lugs las bzlog pa ni rnam par ldang ba las so/_/'di'i rang bzhin ni de yang 'khrul pa dang skyo ba dang brjed ngas pa dang /_le lo dang /_mi smra ba dang the tshom zhes so/_/ma rig pa zhes pa
[\[35b.5\]]la sogs pas sngar gsungs pa dag gi go rims kyi 'brel pa ston par byed do/_/de nyid kyi phyir 'dir rang bzhin rnams ma gsungs so/_/sngar bzhin kho nar gsungs pa nyid kyi phyir ro/_/'gog pa ston par 'dod nas gsungs pa/_'gro zhes pa la sogs pa ste/_phung po lnga
[\[35b.6\]]rnams dang mas bzhir thim/_khams rnams dang po snang ba'i ye shes su 'gro'o/_/rnam shes ni snang ba'i ye shes su bshad do/_/snang ba gsal ba de ni stong pa chen po snang ba nye bar thob par ro/_/de yang zhes pa ma rig pa'o/_/'od gsal bar 'gro'o ni don dam pa'i bden par
[\[35b.7\]]ro/_/thos pa zhes pa la sogs pas sngar brjod pa'i rjes su gsungs pa/_snang ba gsum gyi mtshan nyid can zhes pa ni/_gcig ces bya ba la sogs pa nas/_ming zhes pa'i mthar thug pas rang gi ngo bo'i mtshan nyid brjod par gsungs so/_/'gro'o zhes pa la sogs pa nas/_
[\[36a\]]
[\[36a.1\]]'od gsal ba zhes pa 'dis kyang rgyu dang 'bras bu'i dngos pos sngar gsungs pa'i 'gog pa brjod do/_/da ni rang bzhin gyi rgyu nyid sems can gyi khams kyi'ang rgyur yin no zhes gsungs pa/_rang bzhin zhes bya ba la sogs pa ste/_rang bzhin rtsa ba ji ltar yin zhe na/_sems can
[\[36a.2\]]khams zhes bya ba gsungs so/_/tam zhes bya ba la sogs pa la don zhes bya ba'i bar du sngar gsungs pa la ltos pa'o/_/'dzin byed de ni chu dang 'o ma bzhin gcig pa can du gyur nas 'dzin par byed pa'i bdag nyid rjod par byed do/_/de nyid kyi phyir rlung dang ldan pa'i zhes bya ba la sogs pa ste/
[\[36a.3\]]rnam shes zhes bya ba ni snang ba gsum mo/_/rtag tu ni bar ma chad par ro/_/gang gi phyir rlung ni gzhan la rag las te/_nam du yang 'gog pa med do/_/ldang ba na yang lus gnyis kyis de rag las so/_/'gro la ni khams gsum pa la'o/_/de nyid kyi phyir gsungs pa/_'di ni zhes pa
[\[36a.4\]]la sogs pa ste/_bzhon pa yin zhes pa ni rnam shes dang 'dres par gyur nas shin tu myur ba nyid las kyis 'phangs pa'i yul thob par byed pa'i phyir ro/_/de nyid kyi phyir rnam gzhag rim par gsungs pa/_rta zhon pa bzhin rnam par shes pa gang yin pa de rlung gi khams kyi bzhon pa
[\[36a.5\]]la zhon nas zhes pa la sogs pa'o/_/de yis ni snang ba gsum gyi thog ma'i rgyu nyid du gsungs pa'i snang ba rnams so/_/da ni de rnams kyi nges par 'byin pa gsungs pa/_rang bzhin zhes pa la sogs pa'o/_/ji lta ji ltar zhes pa ni snang ba gang yin pa de nges par 'gro bar 'gyur
[\[36a.6\]]zhes pa mngon par dgongs so/_/sra ba zhes pa la sogs pas snang ba gsum rlung dang bcas lhan cig spyod pa'i sprul pa'i dbang du byas nas/_sems can khams ni ma lus pa/_/zhes gsungs pa de rgyas par ston par byed do/_/de la 'di go rims bzhin du 'dus pa ste/_'chi ba'i 'dzin
[\[36a.7\]]pa'i rnam par shes pa 'gro ba gzhan gyi rnam par gzung bar bya ba 'dzin par byed do/_/de la gang 'gog bzhin pa de 'gog par brjod par bya'o/_/'gro ba gzhan gyi rnam pa la brten nas skye ba'i cha shas can bskyed par bya ste/_srang mda'i mtho dman bzhin no/_/srid pa 'pho ba'i mdo las
[\[36b\]]
[\[36b.1\]]gsungs pa/_srog gi 'phen pa'i las zad nas rnam shes phyi ma 'gag bzhin pa la de'i las mngon du 'gyur ro/_/'di lta ste/_gnyid sad pa nas ljongs kyi bud med bzang mo zhes te/_gang phyi ma'i rnam shes 'gag par bya ba dang /_dang po'i rnam shes skye ba'i cha shas can bskyed
[\[36b.2\]]par bya'o/_/gal te yang dbang po la sogs pa'i lha de rnams la/_kha cig chos kyi dman pas 'jig rten 'di las 'jig rten pha rol du 'pho bar byed pa dang rnam par rig par bya'o zhes rab tu shes so zhes so/_/de la gang phyi ma'i rnam shes 'gog pa de 'chi 'pho bar byed do/_/gang dang
[\[36b.3\]]po'i rnam shes rab tu 'byung ba de skye bar byed do/_/de la phyi ma'i rnam shes bzhin 'gag bzhin pa ni 'ga' zhig tu 'gro ba ma yin no/_/dang po'i rnam shes skye ba'i cha shas can skye bzhin pa ni gang las kyang 'ong ba ma yin no/_/de la phyi ma'i rnam shes ni phyi ma'i rnam shes kyis stong ngo /_/'chi
[\[36b.4\]]'pho ba ni 'chi 'pho bas stong ngo /_/dang po'i rnam shes ni dang po'i rnam shes kyis stong ngo /_/skye ba ni skye bas stong ngo /_/chos rnams kyang nyams pa dang bral ba'am/_rab tu nyams par rab tu shes so/_/de la 'gro ba gzhan gyi rnam pa dang lhan cig 'gag pa de'i rnam pas ldang bar gyur pa
[\[36b.5\]]de bar do'i srid pa'i ming thob ste/_'chi ba'i srid pa dang /_skye ba'i srid pa dag gi bar du thob par gyur pa nyid kyi phyir ro/_/de yongs su shes pa dang ldan pa rnams kyi 'gog pa ni rig pa chen po ste bar do'i srid pa'o/_/ma rig pa ni rdo rje 'chang gi rnam pa 'od gsal ba nyid las langs par
[\[36b.6\]]'gyur ba nyid kyi phyir ro/_/'di'i skye ba'i cha dang mthun pa dang bcas par sems kyi rgyud rab tu mi 'jug pa dang /_longs spyod rdzogs pa'i sku nyid du rnam par gzhag par bya'o/_/gzhan yongs su mya ngan las 'das par 'di rnam par gzhag par bya'o/_/skye ba'i dbang las sems
[\[36b.7\]]can yongs su smin pa dang grol ba'i don du bskyed par bya'o/_/gang yang skye ba med pa nyid do/_/gdul bya rnams kyi skye ba la sogs pa nyid du so sor snang ste/_shAkya seng ge bzhin no/_/nyan thos dang rang sangs rgyas dag gi nyon mongs pa dang shes bya'i sgrib pa dag gi bag chags gnyis yod
[\[37a\]]
[\[37a.1\]]kyang /_'gog pa'i ting nge 'dzin gyi stobs kyis 'gro ba gzhan la mi ltos kyang sems kyi rgyud mi 'jug go/_/de nyid kyi phyir 'phags pas gsungs pa/_ji srid sangs rgyas kyis ma bskul/_/de srid ye shes lus dngos can/_/ting 'dzin myong bas brgyal gyur pa'i/_/
[\[37a.2\]]nyan thos de dag gnas par 'gyur/_/bskul nas sna tshogs gzugs kyis ni/_/sems can don la chags gyur cing /_/bsod nams ye shes tshogs bsags nas/_/slar yang sangs rgyas byang chub thob/_/gnyis kyi bag chags yod pa'i phyir/_/bag chags sa bon brjod bya ste/_/
[\[37a.3\]]sa bon de dngos tshogs pa las/_/srid pa'i myu gu skye bar 'gyur/_/zhes so/_/de bzhin du phung po'i lus yod pa de srid du 'chi 'pho ba'i rab tu dbye ba gsungs so/_/da ni de'i 'gro ba gzhan du so sor mtshams sbyor ba'i rim pa gsungs te/_bar do'i srid pa de'i ming gzhan ma rig pa
[\[37a.4\]]ste/_'gro ba gang du dang /_rigs gang du skye ba de dang de'i cha dang mthun pa slar yang 'dod pa nye bar len pa'i mtshan nyid sems kyi rgyud rab tu 'jug ste/_de la gal te skyes pa'i bar do'i srid pa yin na bud med la'o/_/'on te bud med kyi yin na de'i tshe skyes pa la'o/_/bdag gi bud
[\[37a.5\]]med 'di/_bdag gi skyes pa 'di zhes phrag dog pa las de dag bud med dang skyes pa dag gi rnam par so sor zhugs pa'i 'dod pa'i bde ba nyams su myong bar 'dod pas 'jug go/_/'dod pa nye bar len pa ni gzung ba dang 'dzin pa gnyis so/_/bde ba chen po'i le'ur gsungs pa yang /
[\[37a.6\]]gang zhig 'od gsal mchog 'byung ba'i/_rnam shes de nyid sems dang ldan/_/zhes so/_/de ni chos kun rtsa ba ste/_/kun nas nyon mongs rnam byang bdag_/de de rtogs pas gnyis su 'gyur/_/rang gi bdag dang gzhan pa zhes/_/rnam shes rlung la zhon pa ni/_/rlung ni me la me chu la/_/
[\[37a.7\]]de nas nur nur rnam par dang /_/mer mer nar nar gor gor po/_/zhes te/_sa ni 'dod chags snang ba'o/_/de'i phyir 'dod chags dang bral ba'i snang ba las khrag gi gong bu dang yid ces so/_/khrag dang khu ba 'di dag las skye'o/_/de'i phyir dbang po gnyis snyoms par sbyor ba las
[\[37b\]]
[\[37b.1\]]'dod chags/_'dod chags las 'dod chags dang bral ba/_'dod chags dang bral ba las 'dod chags bar ma rab tu skye'o/_/des rnam shes gsum por brjod par bya'o/_/de ltar ye shes gsum gyi rgyu can sra ba zhes pa la sogs pas khams bzhi po gsungs so/_/
[\[37b.2\]]blangs nas zhes pa la sogs pas brjod pa'i khams bzhi po nye bar len pas de dang lhan cig tu bya ba'i nye bar byed pa'i rnam par shes pa gsungs so/_/srid gsum gnas su skye bar 'gyur ba ni 'dod pa dang /_gzugs dang gzugs med pa can gyi snod gsum bskyed nas/
[\[37b.3\]]bar ma chad par 'dod pa kun du spyod pa dang /_gzugs kun du spyod pa dang /_gzugs med pa can gyi kun du spyod pa rnams su skye'o/_/khams kyi dbye ba las kyang /_sa la sogs pa'i khams rnams kyi'ang mtshon par bya ba mthar thug par bya la/_sra ba zhes pa la sogs pa mngon
[\[37b.4\]]par rjod par byed pas mi la sogs pa rnams kyi dbang du byas nas so zhes nye bar mtshon no/_/'dir zhes pa la sogs pa ni/_'dir zhes pa rnam par shes pas byin gyis brlabs pa'i khams bzhi po rnams so/_/'dus byas mtshan nyid de zhes pa yongs su ma dag pa zhes pa'i don to/_/
[\[37b.5\]]gzhan yang gsungs pa/_kye bcom ldan 'das phung po rnams ci'i phyir 'byung ba chen po las 'byung ba lags/_bcom ldan 'das kyis bka' stsal pa/_reg pa sra ba'i chos kyis ni/_/de las sa ni skye bar 'gyur/_/byang sems gsher ba'i rnam pa las/_/chu yi khams kyang yang dag byung /_/
[\[37b.6\]]bskyod las me ni skye bar 'gyur/_/'gro las rlung du rab tu grags/_/bde ba nam mkha'i khams yin te/_/lnga po rnams kyis yongs su bcings/_/zhes so/_/de bzhin du/_bo la ka ko la sbyor bas/_/reg pa sra ba'i bag chags nyid/_/sra ba gti mug chos nyid phyir/_/gti mug rnam par
[\[37b.7\]]snang mdzad brjod/_/gang phyir byang sems gsher ba nyid/_/gsher ba chu yi khams su brjod/_/chu ni mi bskyod ngo bo'i phyir/_/zhe sdang 'dren pa mi bskyod pa/_/gnyis kyis bskyod pa'i sbyor ba las/_/rtag tu drod ni skye bar 'gyur/_/'dod chags dpag med rdo rje yin/_/'dod chags drod las
[\[38a\]]
[\[38a.1\]]yang dag 'byung /_/ka ko lar ni gang zhig sems/_/de ni rlung gi rang bzhin can/_/don yod rlung las yang dag 'byung /_/phrag dog don yod grub pa nyid/_/bde ba 'dod chags khrag tu 'gyur/_/khrag ni nam mkha'i mtshan nyid can/_/ser sna nam mkha' las byung ba/_/
[\[38a.2\]]nam mkha' ser sna rdo rje nyid/_/sems ni chen po gcig nyid la/_/rang bzhin lnga yis mtshon pa nyid/_/rigs lnga rnams su yang dag byung /_/de la stong phrag du ma'i mthar/_/zhes pa la sogs pa'o/_/'di nyid du ni rnam par shes pa khams bzhi po rnams kyang byin gyis brlabs te/
[\[38a.3\]]mnyam pa nyid la sogs pa'i ye shes lnga po yang skye'o zhes gsungs pa/_mnyam nyid ces pa la sogs pa ste/_so so skye bo'i gnas skabs na yang mnyam pa nyid la sogs pa'i ye shes lnga po yod do zhes mngon par dgongs so/_/rdo rje 'chang chen po'i khams bzhi dang /_phung po
[\[38a.4\]]lnga'i sa bon rnam par shes pa ni mnyam pa nyid la sogs pa'i ye shes kyi rang bzhin no zhes snying po'i dkyil 'khor du'o/_/yid ces pa la sogs pas skye mched drug skyed par ston par byed do/_/gang yang khams gsum zhes pa la sogs pa'i ngo bo nyid kyi rdo rje bzlas pa gsungs pa la/_rnal
[\[38a.5\]]'byor pas khyad par dang bcas pa gsungs pa/_mi shes zhes pa la sogs pa'o/_/'gyur zhes pa la sogs pas skyes pa las kyang slar yang rang bzhin 'byung la/_de las dge ba dang mi dge ba'i las yang dag par 'byung zhing /_de las kyang skye ba 'byung bar ston par byed do/_/'gro
[\[38a.6\]]ba zhes pa la sogs pas mngal nas phyi rol du 'byung ba'o/_/de bzhin du 'das pa dang /_da ltar ba dang ma 'ongs pa'i srid pa gsum la brten nas rten cing 'brel par 'byung ba bshad par bya ba rang nyid kyis mngon par brtag go/_/da ni phung po la sogs pa rnams kyi rang bzhin nyid de
[\[38a.7\]]bzhin gshegs pa'i bdag nyid can nyid du gsungs pa/_lnga zhes pa la sogs pa'o/_/de nyid kyi phyir skyes bu'i phung po lnga zhes bya ba la sogs pa skul ba'o/_/khams rnams kyi dbang du byas nas gsungs pa/_wa na zhes bya ba la sogs pa ste/_'dir bstan pa dang sngar bstan
[\[38b\]]
[\[38b.1\]]pa'i ldan zhes drag pa'i sgras rlung mngon par brjod par bya'o/_/ye shes gsum ni snang ba la sogs pa gsum mo/_/de'i bdag nyid can nyid ni de'i rang bzhin te/_sA lu la sogs pa'i sa bon las skyes pa'i sA lu'i myu gu bzhin du mthar thug sA lu nyid la sogs par bstan pa'i phyir
[\[38b.2\]]ro/_/de nyid kyi phung po la sogs pa rnams ye shes gsum gyi bdag nyid can nyid do/_/shes bya ni rang bzhin du gnas par yang /_rnal 'byor pas rtogs par bya'o/_/gang gi phyir sangs rgyas zhes bya ba la sogs pa ste/_gang de kho na 'dod pa'o/_/thams cad ces bya ba la
[\[38b.3\]]sogs pa ni mi bskyod pa la sogs pa'i de bzhin gshegs pa de rnams thams cad kyi sku 'di 'gro ba'i rgyud nyid du skyes pa'o/_/phyag rgya bzhi ni dam tshig sems dpa'i sku 'di nyid dam tshig gi phyag rgya'o/_/phung po'i za ma tog gi nang du son pa'i ye shes sems dpa' ni phyag rgya chen po'o/_/mi
[\[38b.4\]]shigs par byung ba'i yi ge ting nge 'dzin sems dpa' ni chos kyi phyag rgya'o/_/bya ba thams cad las kyi phyag rgya'o/_/rang snang gi rang gi bud med de yang lha mo thams cad la sogs pa'i bdag nyid can nyid kyi phyir dam tshig gi phyag rgya'o/_/de bzhin du yang na gang zhig spyan ma la sogs
[\[38b.5\]]pa'i rang bzhin/_sa la sogs pa'i khams bzhi pos bskyed pa nyid kyi phyir/_phyag rgya bzhi'i rgyas btab pa'o/_/sbas pa'i bshad pa ma yin nam/_bskyed pa'i rim pa'i phyogs 'chad pa ci zhe na/_gang bskyed pa'i rim pa'i phyogs la ltos nas snang ba 'byung ngo /_/'di yang snang ba
[\[38b.6\]]gsum gyi bdag nyid can yin pa'i phyir/_'dir brtsad par bya ba ma yin no zhes so/_/thams cad dag cing rnam par dag pa'i rim par yang gsungs pa/_shes rab ngo bo nyid 'di ni/_/zla ba'i dkyil 'khor rtog par byed/_/ces bya ba la sogs pa'o/_/mig la sogs pa'i bdag
[\[38b.7\]]nyid ni de'i rang bzhin gyis so/_/de la zhes pa sku la'o/_/de nyid kyi phyir sku zhes pa'i tshig las lus kyi skye mched du gyur pa'i byams pa dang kun du bzang po dag khong du chud par bya'o/_/'dul ba zhes pa la sogs pa la thams cad ces bya ba la sogs pa la/_ar+tha sar+tha khar+tha gar+tha zhes pa la
[\[39a\]]
[\[39a.1\]]sogs pa la rgyun chags pa'i dbyings ni 'gro ba la 'jug ste/_'tshe ba la yang ngo /_/ma rungs pa'i bgegs kyi bdag po rnams phyogs kyi mthar 'dren par byed pa 'am 'tsho ba'i mthar byed pas 'dul bar byed pa'o/_/so so skye bo'i lag pa la sogs pa'i yan lag
[\[39a.2\]]gis kyang sdang ba zlog par byed pa mthong ba'i phyir/_rnal 'byor pa'i lag pa la sogs pa rnams khro bo'i bdag nyid can nyid kyi phyir/_shin tu drag pa'i gdug pa zlog par byed de zhes gsum du sbyar ro/_/de bzhin du 'gro ba'i rgyud kyi sgo nas brtags pa'am/_rnal 'byor gyi sgo nas bskyed
[\[39a.3\]]pa'i rim pa mngon par brjod do/_/da ni de dag la mngon par zhen pa sel ba'i ched du gsungs pa/_de de zhes pa la sogs pa ste/_lha zhes bya ba ni mi bskyod pa la sogs pa rnams so/_/lha mo ni spyan ma la sogs pa rnams so/_/ci'i don du slar yang bstan zhe na gsungs pa/_sems can zhes bya ba
[\[39a.4\]]la sogs pa'o/_/de lta mod kyi lha la dmigs pas thob par nus pa ci ltar zhe na/_gzhag par bya ste dang po'i yul la yang gzugs rdo rje la sogs pa nyid kyis bzhag nas zhes pa lhag ma'o/_/gang gi phyir lha'i rgyud med pa de'i phyir rnal 'byor pa ste/_sems tsam gyi rnal 'byor 'di
[\[39a.5\]]la yod do zhes pa rnal 'byor pa'o/_/gnyis med ces pa ni shes bya dang shes pa gnyis ka sems tsam gyi ngo bos gnyis su med par mthong ba gang la yod pa de de bzhin no/_/dman dang zhes pa la sogs pas yul rnam pa gsum bstan pa ci yin pa de rnam rig tsam yin no zhes gsungs pa/_ye
[\[39a.6\]]shes gsum zhes pa la sogs pa'o/_/'di'i rgyas par bshad pa gsungs pa/_'gro'o zhes pa la sogs pa ste/_'gro bar byed do zhes pa thob par bya ba'i dbang po rnams so zhes rang gi sde pa kha cig rnams 'dod do/_/de dang de zhes pa ni/_mig la sogs pa'i dbang po rnams du ma nyid
[\[39a.7\]]kyi phyir zlos pa'o/_/rang nyid ces pa ni rang bzhin 'di rnams so/_/snang ba tsam zhes pa ni shes bya'i dbang gis shes pa rnam par gzhag pa'o/_/dgongs pa cis de ltar rnam rig tsam du rnam par bshad par bya/_shes pa dang shes bya brdzun pa nyid du sgrub pa'i don du gsungs pa yang /_shes
[\[39b\]]
[\[39b.1\]]bya yod ltar shes pa ste/_/shes dang shes bya de bzhin yod/_/gang tshe gnyis ka skye ba med/_/sangs rgyas de tshe yod pa ci/_/shes pa med bzhin shes bya med/_/rnam shes de dag med pa'ang med/_/de phyir rang bzhin de ma rnyed/_/shes dang shes bya nyid du brjod/_/ces pa ma yin nam zhe na/_/shes
[\[39b.2\]]pa dang shes bya dag ltos pa med par grub pa nyid kyi phyir/_/brdzun pa nyid du gsungs pa ma yin nam/_tsam gyi sgra la dgos pa ci yod/_tsam gyi sgra'i don tshig tu brtags pa don dam pa nyid kyi don du dgag par bya'o/_/yang na rnam shes la ltos pa med par thob pa'i lus kyi rmi lam nye bar dmigs
[\[39b.3\]]pa'i don nyid kyi don du bkag go/_/yang na rmi lam dang bral ba nyid kyi don gzung ba la sogs pa sgom par byed pa'i rnam par shes pa nyid so sor rtogs par bya'o/_/'di dag ji ltar bsgrub par bya zhe na/_don byed nus pa gang yin pa/_/de 'dir don dam yod pa yin/_/zhes don dam pa
[\[39b.4\]]yod pa'i don gyi mtshan nyid du brjod par bya'o/_/rmi lam yang yod pa'i phyir 'dis don byed do/_/bsregs pa dang smin pa dang /_yan lag mchog la reg pa dmigs nas/_bde ba la sogs pa rmi lam du mthong zhing dmigs bzhin pa nyid kyi phyir ro/_/yang na byang chub sems kyi rnam
[\[39b.5\]]par bshad par 'phags pas gsungs pa/_bdag tu 'dzin pa bzlog pa'i phyir/_/phung po khams sogs bstan pa yin/_/sems tsam rnam par gzhag pa gang /_/de yang bdag nyid chen po spangs/_/zhes gsungs pa dang /_stong nyid bdag nyid tshul chen gyis/_sems 'di nyid
[\[39b.6\]]'di kun brtags dang /_/gzhan gyi dbang dang yongs grub pa/_/nyid du yang ni brtags pa yin/_/zhes so/_/sun 'byin pas brjod pa/_de'i phyir rnam par shes par smra ba 'di lta bu nyid/_'phags pas bzhed do zhe na ma yin te/_gzhan gyi phyogs rjes su brjod nas sun 'byin pa brjod pa
[\[39b.7\]]nyid kyi phyir ro/_/bdag nyid ni rnam rig tsam du ma yin no zhes gsungs so/_/de dang gzhan nyid du brtags pa'i rang bzhin med pa la sogs pa'i mtshan nyid sgyu ma lta bu dang /_rtag pa dang /_rtag pa ma yin pa la sogs pa'i rang bzhin dang bral ba kun rdzob bden pa'i ngo bor gsungs so/_/'dir dbu
[\[40a\]]
[\[40a.1\]]mar yang /_gzugs la sogs pa rgya cher ni/_/ldog pas rnam rig 'byung mi 'gyur/_/bsgrub bya dbang po la sogs rtogs/_/rnam rig tsam nyid ma gsungs so/_/zhes dang /_klu'i blo'i zhabs kyis kyang /_gal te slar yang gzhan gyi brjod pa'i rnam par shes pa smra bar
[\[40a.2\]]mngon par rtogs par bya ste/_de'i tshe nyes pa cir 'gyur/_de'i tshe dngos po med pa'i de bzhin nyid du 'gyur ro/_/dngos po med pa'i de bzhin nyid 'phags pas bzhed pa yang ma yin no/_/gsungs pa yang 'di'i/_dngos po nyid dang dngos med kyang /_/myang 'das gyur pa yod ma yin/_/dngos
[\[40a.3\]]dang dngos med gsal ba la/_/de ni mya ngan 'das par brjod/_/ces so/_/theg pa chen por rnam pa gnyis 'jug par byed pa bsgrub pa'i don du mu stegs don smra ba rnams kyis sun phyung ba'o/_/de yang rnam par shes pa smra ba rnams kyis rnam par shes pa yang dbu ma pa rnams kyis
[\[40a.4\]]sun phyung ba'o zhes pa mi rigs so/_/don la sogs pa rnams kyis dngos po med par bya ba'am/_rang bzhin gzhan gyis 'grub pa yang ma yin no/_/de'i phyir de rnams tshad ma'i gzhal bar byed pa'i dngos po 'khor ba dang mya ngan las 'das par rnam par gzhag par shes par
[\[40a.5\]]byed pa ma yin pa kho na'o/_/de'i tshe tshig dag nyid ni/_slob dpon klu sgrub zhabs kyi lam las ni/_phyi rol gyur la zhi ba'i thabs med do/_/de dag kun rdzob de nyid bden las nyams/_/de las nyams pa mthar grub yod pa min/_/zhes dang /_gang zhig tha snyad bden pa thabs su
[\[40a.6\]]gyur/_/don dam bden pa thabs byung gyur pa ste/_/de dag rnam dbye gang gis mi shes pa/_/de ni rnam rtog log pas lam ngan zhugs/_/zhes so/_/spros pas chog go/_/skabs su bab pa nyid brjod par bya ste/_de de'i zhes bya ba ni gzugs la sogs pa la mig la sogs pa'i bdag
[\[40a.7\]]nyid sa'i snying po la sogs pa dbang po'i lam gyis ni thabs kyis so/_/yul ni gzugs rdo rje ma la sogs pa'i bdag nyid can no/_/thob pa ni yul can du byas nas so/_/sgrub pa po ni rdo rje 'chang chen po nyid bsgrub par 'dod pa'o/_/de bzhin gshegs pa rnams ni de bzhin
[\[40b\]]
[\[40b.1\]]gshegs pa thams cad kyi bdag nyid can sgrub pa po'o/_/ma lus pa ni gzugs la sogs pa lnga po dman pa'am/_bar ma dang mchog rnams bsdus pa'o/_/tshim par bya phyir ni tshim pa'i ched du'o/_/dbul bar bya ba ni nye bar dbul bar bya ba ste/_snang ba gsum po nyid kyi rang bzhin du
[\[40b.2\]]shes par bya ba'o/_/'di ni de bzhin gshegs pa thams cad kyi mchod pa ste gsungs pa yang /_gzugs mthong dga' ston chen po ste/_/thos ldan 'dod pas myos par byed/_/sngags kyi tshig ni dri yin no/_/rang dbang chu nyid chu sbrang rtsi/_/lhan cig skyes pa myang bar 'dod/_/chags
[\[40b.3\]]pa lus kun bde ba zhes/_/dpe med sna tshogs de 'dod pa/_/'bras bu 'khyud pa khyod la sbyin/_/lha mo lhag ma'i yul rnams la/_/gtso bo don med rdo rje can/_/zhes so/_/sku gsum gyi rgyu can sku bzhi pa gsungs pa/_/sku zhes pa la sogs pa ste/_sku gsum ni sprul pa la sogs pa'o/_/
[\[40b.4\]]de la 'dod chags dang bral ba dang /_'dod chags dang bral ba'i de bzhin gshegs pa gang yin pa'i sprul pa'i sku ni/_ming dang skal ba mnyam pa gang du gnas nas chos kyi dbyings mngon sum du byed pa'o/_/longs spyod rdzogs pa ni 'og min du lha dang skal ba mnyam pas chos kyi
[\[40b.5\]]dbyings mngon sum du byed pa ste/_sprul pa'i sku bzhin du sha dang rus pa la sogs pa mi 'dzin pa me long gsal ba'i gzugs brnyan lta bu'o/_/chos kyi skur ni sprul pa dang longs spyod rdzogs pa dag gi dngos po med pa'i bdag nyid do/_/'di yang bcom ldan 'das kyis sku gsum par
[\[40b.6\]]gsungs te/_yid kyis bsam gyis mi khyab pa tshig gi rnam par rig par byed nus pa sems can gyi don skal ba ji lta ba bzhin du byed pa 'jig rten gyi rjes su 'jug par bden pa gnyis po'i yang rang bzhin du med pa'i phyir ro/_/gsungs pa yang /_sems can don ni gcig pu mdzad pa
[\[40b.7\]]dpag tu med pa'i bsod nams ye shes che ba dag las pa'i/_/yid dang ngag gi lam dang so sor bral bar gyur pa'i bde gshegs rnams kyi sku ni gsum po rnams/_/zhes so/_/rdo rje theg par ni sku gsum yang rdo rje 'chang gi ngo bo zhes tha dad par gyur pas skyob pa yi zhes pa rdo rje 'chang chen pos so
[\[41a\]]
[\[41a.1\]]gsum po de ni gcig tu gyur pa ni gcig gi ngo bor ro/_/rdzogs pa'i rim pa ni zung 'jug gi ngo bor sbyor ba ni de la dmigs pa des so/_/slar yang 'di ci ltar 'gyur zhe na gsungs pa/_kun rdzob ste mi la sogs par rab tu grub pa'i phung po la sogs pa nyid kyis so/_/gang
[\[41a.2\]]zhig bden par ni rnal 'byor pa'i so sor sgyu ma lta bu nyid do zhes pa 'dis so/_/sangs rgyas rnams kyi sku mtshan nyid/_/ces pa ni sprul pa dang longs spyod rdzogs pa dag gi phyi dang nang gi bdag nyid can 'di bdag nyid can du gsungs so/_/gsungs pa yang /_ji ltar shin tu ches gsal me long la/_/
[\[41a.3\]]gzugs brnyan yan lag kun ldan gzugs snang ba/_/dpe byad brgyad cu sum cu rtsa gnyis mtshan/_/rdo rje 'chang lus rtag tu de bzhin no/_/zhes so/_/de nyid ces pa ni longs spyod rdzogs pa'i sku'o/_/de nyid kyi phyir 'dir yang sku gsum yongs su dag ces pa longs spyod pa'i skus lhan
[\[41a.4\]]cig pa de'i bdag nyid yongs su shes pa'i phyir ro/_/tshig gi lam gyi yul 'di nyid ni dpe gcig gnyis kyis bla ma las sgrub par nus pa nyid kyi phyir ro/_/ye shes rang bzhin ni snang ba la sogs pa'i ye shes kyis bskyed pa nyid kyi phyir dang /_'od gsal ba'i ye shes kyis bskyed pa
[\[41a.5\]]nyid kyi phyir yang ngo /_/gtso bo ni khams gsum pa'i dbang phyug nyid kyi phyir ro/_/snang ba yi ni sku gnyis dang de 'gog pas so/_/'ja' tshon bzhin du sems can rnams kyi dge ba dang mi dge ba la sogs pa gsal bar byed pa 'od zer lnga bskyed pa nam mkha'i khongs su 'jug pa dbang po'i
[\[41a.6\]]gzhu lta bu'o/_/phyi nas rim gyis mthar nam mkha' nyid du thim par 'gyur ro/_/'dir yang dag par gsal bar byed pa tsam mo/_/bcom ldan 'das sems can gyi don mdzad pa nam mkha'i khongs las bzhengs nas/_de nyid du thim pa'i mya ngan las 'das pa gdul bya rnams kyi
[\[41a.7\]]yang ngo /_/mkha' la dbang po'i mtshon cha'i kha dog du ma snang /_/de bzhin 'dir ni dge sogs las rnams ji bzhin du/_/rdo rje 'dzin pa'ang dkar sogs kha dog phun sum tshogs/_/ma lus de de 'jig rten 'dir ni ston par mdzad/_/ces so/_/gnas skabs kyi dbye ba la brten
[\[41b\]]
[\[41b.1\]]nas gsungs pa/_sems zhes pa la sogs pa'o/_/sems la sogs pa rnam grangs gzhan gyis gsungs pa/_shes rab ces pa la sogs pa'o/_/slar yang gzhan gsungs pa/_stong pa zhes pa la sogs pa'o/_/de nas zhes bya ba ni de nas stong pa chen po'i rgyu can las 'od
[\[41b.2\]]gsal ba las langs nas spyod pa spyad par bya ste/_spyod bsdus su gsungs pa'i rim pas so/_/spyod pa ci ltar bya zhe na gsungs pa/_rang bzhin zhes pa la sogs pa'o/_/spyod pa'i 'bras bu gsungs pa/_las kyi lus zhes pa la sogs pa ste/_las kyi lus ni dge ba la sogs
[\[41b.3\]]pa'i las las skyes pa'i mi la sogs pa'i phung po'o/_/rdo rje'i sku nyid ni rdo rje 'chang chen po nyid do/_/thugs la zhes bya ba la sogs pas spyod pa ston par byed de/_don spyod na don ni gzugs la sogs pa 'dod pa'i yon tan lnga po spyod pa ni de rnams nyams su myong ba'o/_/'jig rten pa
[\[41b.4\]]ni 'jig rten 'di la yod pas 'jig rten pa'o/_/de 'di'i don to/_/'jig rten 'dod pa'i yon tan lnga la chags pa rnams 'dod pa nye bar longs spyod pa nyid kyis gdul bar bya'o zhes thugs la bzhag nas gsungs pa/_sprul zhes pa la sogs pa ste/_sku ni sprul pa'i sku'o/_/
[\[41b.5\]]longs spyod pa ni nyams su myong ba'o/_/ji lta ji ltar ni ji ltar 'dod par ro/_/nye bar longs spyod pa'i don ni 'dod pa nye bar longs spyod pa mi'i lus so/_/gsungs pa yang /_spyod pa longs spyod las rab brjod/_/'jig pa'i gzugs ni ngan par bshad/_/ces mnyam pa'i spyod
[\[41b.6\]]pa'o/_/ster bar byed ces pa la sogs pa ni don gyi spyod pa yid bzhin gyi nor bu chen po bzhin du rnam par rtog pa nye bar dga' ba ma lus pa yang ngo zhes pa'o/_/stobs kyi zhes pa ni yid kyi kun du rtog pa tsam las so/_/stobs la sogs pas 'di rnams thams cad phun sum tshogs pa
[\[41b.7\]]rang 'byung ba nyid du brjod par bya'o/_/mchog thob pa'i nges par bya ba gsungs pa/_gang zhes bya ba la sogs pa ste/_gang dang gang du zhes bya ba la sogs pas bya ba la nges pa med pa nyid du yang mnyam par gzhag pa nyid do/_/thogs pa med pa zhes bya ba ni mnyam par gzhag pa nyid kyis
[\[42a\]]
[\[42a.1\]]byed pa'o/_/mnyam par gzhag sbyor ba yi zhes pa ni bdun gyi mthar de sbyor bar bya'o/_/gang yang gang gi phyir thogs pa med pa de'i phyir mnyam par ma bzhag pa'i sbyor ba dang ldan pas kyang rtag tu mnyam par gzhag pa'o/_/'gro bar gyur pa de dang de/_dbang po
[\[42a.2\]]zhes pa la sogs pas gal te dbang po dang yul dag gi snang ba tsam nyid dang por bsgrub pa de bzhin du da lta ni/_mnyam par ma bzhag pa'i sbyor ba'i dbang du byas nas de'i rab tu dbye ba brjod par bya ste/_'dir yul du gsal ba nyid kyi phyir ro zhes gsungs pa/_rdo rje zhes bya ba la sogs
[\[42a.3\]]pa ste/_'di dag nye bar mtshon par byed pa ste/_des mig la sogs pa'i dbang po'i snang ba yang bde ba'i bdag nyid ye shes gsum gyi char rig par bya'o/_/gos pa ni yul la kun nas zhen pa'o/_/ma gos pa'i blo gros ni kun nas zhen pa med pa'i blo gros so/_/der ni zhes pa ni yul la
[\[42a.4\]]mchog tu 'dzin pa kun nas zhen pa'o/_/de'i phyir bde bas gnas par bya'o/_/rtag tu zhes pa ni bar skabs su bde ba dang 'brel/_bar skabs su sdug bsngal 'byung ba las so zhes pa lhag ma'o/_/rol zhes pa la sogs pa ni/_gtan la dbab pa'i gzhi la rim pa'i cha shas ston par byed do/_/
[\[42a.5\]]rol par byed pa ni sems can gyi don du rnam pa sna tshogs pa'i gzugs kyis rnam par 'gyur bar byed do/_/de nyid kyi phyir gsungs pa/_dngos bdag kun la ste/_brtan pa dang g.yo ba'i bdag nyid can nyid kyi phyir ro/_/sangs rgyas mdzad pa zhes pa ni 'dod chags la sogs pa khams sna tshogs pa'i
[\[42a.6\]]rang bzhin gyi rigs kyis sems can smin par byed pa dang /_grol bar byed pa la sogs pa'o/_/yang dag pa ji lta bar gsungs pa'i tshogs rab tu gsal bar bya ba gang yin pa zhes pa ni gtan la dbab pa ste/_rdo rje lta bu'i lam mo/_/de la gnas pa ni de'i bdag nyid kyis so/_/rnal 'byor
[\[42a.7\]]zhes pa la sogs pas ye shes kyi sku nyid kyis rnal 'byor bzhi la sogs pa'i 'brel pa ston par byed do/_/rdo rje can zhes pa la sogs pas brtags pa'i rnal 'byor gyi sku'i lus rnam par dben pa'o/_/bkag pa zhes pa la sogs pa ste/_gos mi 'gyur zhes pa ni/_bkag pa spyod pa'i byed
[\[42b\]]
[\[42b.1\]]pa'i skye bo de gang gis kyang yang dag par gnod par mi 'gyur ba'o/_/ngo bo nyid shes ni ngo bo nyid shes pa'i phyir ro zhes mngon par dgongs so/_/rang gi 'dun pa 'jug pa'o/_/ngo bo nyid shes pa'i rnal 'byor pa'i 'bras bu gsungs pa/_'gyur zhes pa la sogs pa ste/_yon tan brgyad
[\[42b.2\]]ni grangs brgyad du kun du spyad pas grang bar bya ba rnams zhes pas yon tan te/_sku'i dbang phyug la sogs pa rnams so/_/de rnams dang ldan pa'i ye shes kyi sku ni sprul pa'i lus thogs pa dang bcas pa nyid kyi phyir ro/_/gang yang sprul pa yang ma nor ba nyid yin pa'i phyir ye shes nyid
[\[42b.3\]]kyis so/_/ma lus par zhes pa 'di grangs med pa dang /_gzhal du med pa dang /_brjod du med pa'i 'jig rten gyi khams rnams yang dag par 'dzin par byed do/_/khyim zhes pa la sogs pa la gang du spyod pa zhes pa de nyid 'di'i khyim ste/_nam mkha' ste nam mkha' khyim dang bral bar rang
[\[42b.4\]]gnas so/_/de nyid la ni rol bar byed pa ni mngon par dga' ba skyed par byed do/_/de'i don 'di yin te/_khyim mngon par skabs yod pa la mngon par chags pas zhen pa ni 'di la med do/_/gang phyir mngon par skabs yod pa'i khyim 'dzin pa la khyad par du dga' bar bya'o/_/'di la zhes pa la
[\[42b.5\]]sogs pas mtshan mo la sogs pa nyid bsdus par ston par byed do/_/de la mtshan mo ni snang ba'i ye shes so/_/nyin mo ni snang ba mched pa'i ye shes so/_/thun mtshams ni snang ba nye bar thob pa'o/_/ye shes gsum ni bstan phyir ro zhes pa ni/_ye shes gsum po nyid kyi ma nor ba mtshan mo la
[\[42b.6\]]sogs pa nyid kyis so sor gsal bar byed pa'i phyir ro/_/gang yang ye shes gsum po nyid kyi dpe ston pa nyid kyis gsungs pa'i phyir ro/_/gang blun po dpe nyid kyis rnam par rig pa so sor sgrub par byed pa ni rigs pa ma yin no/_/gsungs pa yang mtshan mo snang ba'i cha ste zhes bya ba la sogs
[\[42b.7\]]pa spyi'i'o/_/de bzhin du skye ba la sogs pa'i tha snyad kyang ye shes gsum las ldang ba nyid du bsgrub par 'dod nas gsungs pa/_rnam pa sna tshogs zhes pa la sogs pa ste/_'jig rten pas zhes pa ni 'jig rten tha snyad kyi rjes su 'gro ba rnams kyis so/_/dus gsum zhes pa ni 'das pa dang ma
[\[43a\]]
[\[43a.1\]]'ongs pa dang /_de ltar byung ba'i dus gsum mo/_/dbye ba yis ni zla ba dang phyogs dang lo la sogs pas so/_/ye shes rnam pa gsum 'byung ngo ni gang las yongs su brtags pa las so/_/skye ba la sogs pa yang bsdus pa gsungs pa/_skye dang zhes pa la sogs pa'o/_/
[\[43a.2\]]gzhal du med pa nyid kyi phyir tha snyad rnams yang dag par bsdus pas bsdus pa gsungs pa/_ji srid ces pa la sogs pa ste/_sems kyi rlung gi rnam 'phrul lo ni rlung dang ldan pa'i sems las skyes pa'o/_/rnal 'byor pa dang rnal 'byor pa ma yin pa'i thun mong gi bya ba la sogs pa sems
[\[43a.3\]]tsam nyid du gsungs pa rgod dang zhes pa la sogs pa ste/_sgeg pa la sogs pa gar gyi ro dgu dang ldan pa gsungs pa/_dgu zhes pa la sogs pa'o/_/rnal 'byor pa'i rang bzhin gyi bya ba gsungs pa/_phyag rgya zhes bya ba la sogs pa ste/_phyag rgya ni phyag rgya chen po la sogs pa rnams
[\[43a.4\]]so/_/sngags ni sbrul la sogs pa rnams so/_/de'i yul la rnam par rtog pa yang /_rdo rje sems dpa' spyod pa'i ni rdo rje sems dpa'i bdag nyid can gyi phyir ye shes gsum gyi'o/_/'di yang bcom ldan 'das kyis longs spyod rdzogs pa'i sku yongs su dag pa'o/_/rnal 'byor pa'i rgyud
[\[43a.5\]]du gtogs pa ni yongs su dag pa ma yin pa'o/_/de'i phyir de dag pa'i rang bzhin du sgrub par byed pa gsungs pa/_rin chen zhes bya ba la sogs pa ste/_rin chen ni rdo rje sems dpa'i de bzhin gshegs pa'i rin po che ste/_de ma yin pa med pa nyid do/_/'di ni zhes pa ni khams gsum
[\[43a.6\]]pa'i bdag nyid can gyi 'gro ba la'o/_/bdag byin brlab pa ma gtogs pa/_/gzhan chen po de phyir gsungs pa/_/de bzhin gshegs pa lta bu nyid/_/med de slar yang mchog tu zad/_/ces so/_/gal te 'ga' zhig 'od gsal ba rnam par dag pa las gzhan du ma yin no zhes brjod
[\[43a.7\]]par bya ba lhag ma'o/_/dpe gsungs pa/_me yis sbyangs pa'i nor bu bzhin/_/zhes te/_mya ngan 'das pa 'jigs chen po/_/thal ba de yang brjod bya min/_/de dag de la yod pa yin/_/dbang po'i don dag khams rnams med/_/ces gsungs pa ma yin nam/_de dag 'di'i dper ci ltar khong
[\[43b\]]
[\[43b.1\]]du chud par bya zhe na/_chos kyi dbyings su stong par yang /_/dri ma bsregs pas gos med ces/_/mi gsung 'od gsal me la zhugs/_/langs nas yongs su dag pa yi/_/bde bas 'dir ni bsgrub par bya/_/zhes dpe sbyor ro/_/de bzhin du me 'od gsal gyi dpe'o/_/nor bu yongs su
[\[43b.2\]]dag pa ni longs spyod rdzogs pa'i sku'o/_/'od gsal du zhugs pa ni mer zhugs pa'o/_/langs pa'i ni longs spyod rdzogs pa'i'o/_/me las byung ba'i nor bu'i mchog ste nor bu las dri ma med pa yongs su dag pa'o/_/de'i phyir 'od gsal du zhugs pa phung po la sogs pa dngos po med pa
[\[43b.3\]]bsgrub pa'i don du gal te 'di dper 'gyur na/_de'i tshe 'gal bar 'gyur ro zhe na/_dpe dang dpe can dag bdag nyid thams cad kyis mtshungs par 'gyur ba ni ma yin gyi 'ba' zhig tu dbye ba lhag par gnas pa ni yod pa rnams kyis mtshungs par brjod par bya'o/_/'dir me dang mya ngan
[\[43b.4\]]las 'das pa rnam pa lngas mtshungs par sbyor ba nyid kyis rnam par mtshungs par bya bar 'gyur ro zhes so/_/yang 'od gsal du zhugs pa la rnam pa med pa nyid kyi phyir ci ltar thams cad dngos po med pa can gyi stong pa nyid kyi 'od gsal las ldang ba'am/_ci ltar de la dag par 'di dag
[\[43b.5\]]brjod par bya ba ma yin no/_/snying rje'i bdag nyid kyis longs spyod rdzogs pa'i sku la dmigs pa ni/_thog mar thams cad dngos po med pa 'od gsal ba las/_rnal 'byor pas ldang bar byed do/_/langs nas kyang grub pa'i dpes gsungs pa/_klu'i blo'i zhabs kyis gsungs pa yang /
[\[43b.6\]]sangs rgyas thams cad kyi bdag nyid kyi rnal 'byor dang ldan pas stong pa nyid mngon sum du bya'o zhes so/_/spyod bsdus su yang /_sngon du shin tu bsgoms pa nyid la sngon gyi rnam pa can gyi 'bad pas 'di mngon du 'gyur ro/_/rnal 'byor pa chung ngu ni/_so sor rtogs par bshad do/_/
[\[43b.7\]]rnal 'byor pa 'bring po ni so sor longs spyod rdzogs pa'i sku'i 'od gsal ba dang lhan cig pa'i de'i bdag nyid yongs su shes pa nyid 'od gsal du zhugs pa las ldang ba ni dag pa'o zhes so/_/rnam par bshad pa'i don du rang dbang yongs su sel ba gsungs pa/_bzhugs pa'i
[\[44a\]]
[\[44a.1\]]zhes bya ba la sogs pa ste/_bzhugs pa'i tshig ni bzhugs pa'i mthar thug pa'i tshig gi brjod bya ni bzhugs pa'i tshig go/_/'di dag ni zhes pa brjod pa'i rnam pas so/_/dpal 'dus pa zhes pa ni/_rgyud gzhan du yang /_rnam pa 'di lta bu la sogs pa'i brjod par
[\[44a.2\]]bya ba yod pa nyid kyi phyir ro/_/'jam pa'i dbyangs kyis ni rdo rje 'chang chen pos so/_/rdo rje phreng ba'i rjes 'brangs nas ni 'dus pa'i bshad pa'i rgyud kyi rjes su 'brangs nas rtogs par bya'o/_/'od gsal ba dang rnam par dag pa zhes pa la sogs pa brjod pa'i dbang du byas nas gsungs pa/
[\[44a.3\]]slar yang zhes bya ba la sogs pa'o/_/'di skad ces pa ji ltar so sor bstan par bya ba'o/_/bdag gis thos pa ni lhag par rtogs pa ste/_de'i rnam pas sems bskyed par gyur pa zhes pa'i don to/_/de nyid ni 'od gsal ba'i bdag nyid can gyi 'gro ba brtan pa dang /_g.yo ba'i bdag
[\[44a.4\]]nyid can ma bcos pa'i ngo bo'o/_/dus gcig na ni gcig kho na dus te/_de tsam nyid kyi phyir dus rnams thams cad do/_/gsal ba ni gsal ba'o/_/'di thos so zhes pa 'di sbrel bar bya'o/_/bcom ldan 'das ni 'od gsal ba'i ngo bo nyid kyi rtogs pa la bdud bzhi po nyams pa'i phyir
[\[44a.5\]]te/_de rnams kyang de bzhin nyid gcig nyid kyi phyir ro/_/yang na b+ha ga de bzhin nyid kyi ye shes te de gang la yod pa de b+ha ga wAn no/_/dbyer med pa la yang ma tu pa ji lta ba'i ngo bor ldan no/_/rdo rje gsang ba ni mi bskyod pa la sogs pa'o/_/de rnams spro bar byed pa'i mnga' bdag nyid yin pa'i
[\[44a.6\]]phyir dbang po ste drug pa'o/_/de'i rdo rje gsum ni sku rdo rje la sogs pa ste/_'od gsal ba gang du de rnams yang dag par 'gro bar byed thim par byed pas mchog ste phul du byung ba'o/_/stong pa nyid kyis gnas pa la 'dir mi 'byung ba'i phyir ro/_/de nyid kyi phyir de bzhin gshegs pa thams
[\[44a.7\]]cad ni de bzhin gshegs pa rnams thams cad kyis gsungs pa'i ye shes 'di ni/_de bzhin gshegs pa thams cad de/_de nyid kyi phyir slar yang de la 'jug par byed do/_/bsam mi khyab ces pa la sogs pa ni/_de'i phyir 'od gsal las 'das pa gang yin pa'i yon tan ni stobs
[\[44b\]]
[\[44b.1\]]bcu mi 'jigs pa la sogs pa ni bsam gyis mi khyab pa ste/_'di lta bu'o/_/'di tsam mo zhes pa bsam pa ste/_de mi nus pa nyid kyi phyir ro/_/de rnams phun sum tshogs pa la ni bskyed pa'i gnas la slar yang khyad par du byed pa'o/_/yod dang zhes pa la sogs pa ste/_yod pa dang med pa la
[\[44b.2\]]sogs pa rnams kyis 'jig rten gyi rjes su mthun par 'jug par brjod pa nyid do/_/de'i phyir 'dis 'das pa ni bral ba'o/_/bzhi brgya bar gsungs pa yang /_/yod dang med dang yod med dang /_/gnyis ka min zhes kyang bstan te/_/nad kyi dbang las thams cad kyang /_/sman zhes
[\[44b.3\]]bya bar 'gyur min nam/_/zhes so/_/de la grangs can pa'i yod par lta ba bzlog pa'i don du med ces brjod par bya'o/_/med ces bya bas ji srid du shin tu med par bsgrub par bya ste/_rang gi sde pa dang /_gzhan grangs can gzhan de dag gi don du med ces brjod par bya'o/_/phyogs kyi
[\[44b.4\]]gos can rnams kyi don du yod pa dang /_med pa'o zhes brjod par bya'o/_/tshu rol mdzes pa pa rnams kyi don du brtag pa med pa nyid kyis med pa ma yin no zhes brjod par mi bya ste/_'di rnams kyi don byas par 'gyur ba ma yin pa nyid kyis so/_/gang dang gang 'di dag thog mar de dang de la
[\[44b.5\]]mtshungs par spyad par bya'o/_/gang dam pa'i chos kyi snod phyir gzhil bar byed pa ma yin no zhes so/_/de'i phyir de nyid mngon par mthong ba rnams kyis spangs so/_/gnas med gnas pa zhes bya ni/_/'ga' zhig tu yang brjod pa dang /_/rjes su brjod pa mthong ba la chags pa med pa
[\[44b.6\]]nyid kyi phyir mi gnas pa'i bdag nyid du gnas so zhes pa 'di'i ming ngo /_/dpe gsungs pa/_nam mkha' zhes pa la sogs pa ste/_nam mkha'i rang bzhin gcig po 'di de de bzhin no/_/sangs rgyas pa'i mdo las/_/nam mkha' nyid dpe nyid kyis brjod pa/_ji ltar nam mkha'
[\[44b.7\]]de bzhin nyid/_/shin tu rnam dag ye shes so/_/zhes bya ba la sogs pas so/_/thams cad mkhyen pa'i ye shes zhes pa ni/_zung 'jug 'gro ba'i rnam par sgom par byed pa de gang la yod pa de de bzhin no/_/de nyid kyi phyir gsungs pa/_'gro zhes pa la sogs pa ste/_'gro ba rnams kyi snying
[\[45a\]]
[\[45a.1\]]po de dang de nyid du bskyed pa ni 'gro ba'o/_/nges par dngos po thams cad kyi/_/rnam dag de bzhin nyid du brjod/_/ces gsungs pa'i phyir rnam dag ces bya ba'o/_/bzhugs pa ni sku gnyis kyis de'i bdag nyid du gnas pa'o/_/thub pa chen po ni rdo rje 'chang chen po'o/_/
[\[45a.2\]]mthar thug pa'o zhes bya ba ni rnam pa gnyis so/_/slob ma la bshad pa'o zhes pa ni rigs dang mthun par rnam par bshad pa la phyi ma gsum yang sbyar bar bya'o zhes pa/_slob par byed pa'i don du gsungs so/_/de ltar bzhugs pa'i zhes bya ba ni sngar bzhin no/_/bstan nas zhes bya ba ni rin chen
[\[45a.3\]]'byung gnas zhi bas mdzad pa'i mu tig phreng bar de la bshad pa la/_dang po'i ngag nyid kyis rgyud ma lus pa'i don rnam par bshad pa gang yin pa zhes 'chang bar ni mi rigs te/_rgyud phyin ci log tu 'gyur ba'i phyir ro/_/dang po'i ngag nyid kyis rgyud ma lus pa'i dgongs pa bshad pa nyid kyi phyir
[\[45a.4\]]ro zhes pa ni mi rigs te/_rgyud rgyas par rnam par 'chad pa na so sor bstan par bya ba nyid kyi phyir ro/_/de bstan par 'dod nas gsungs pa/_de'i 'og tu zhes bya ba la sogs pa la/_brjod kyis mi lang ba zhes bya ba la sogs pa ni gzhal du med pa nyid kyi phyir ro/_/dpe gsungs pa/_sangs
[\[45a.5\]]rgyas kyi zhing zhes bya ba la sogs pa ste/_ji ltar sangs rgyas kyi zhing mtha' yas pa'i rdul phra rab kyi grangs kyis bsgyur bas brjod par mi nus pa de bzhin no zhes bya ba'i don to/_/gzhal du med pa 'di rnams kyis lha'i 'khor lo nyid kyi nang du gtogs pa'i phyir gsungs pa/_de rnams las
[\[45a.6\]]zhes bya ba la sogs pa ste de nyid kyi phyir/_'dus pa'i dkyil 'khor brjod par bya ste/_lha'i 'khor lo yang phung po la sogs pa'i bdag nyid can rigs brgya'i dbye bas shes par bya ba rdo rje 'chang chen po la 'dus pa'i phyir 'dus pa ste/_rdo rje 'chang chen po'i sprul pa'i sku'o/_/
[\[45a.7\]]gang gi dbang du byas nas rigs brgya'i rim pa so sor rtogs par bya bar mngon par brjod do/_/'gro ba 'di kun sangs rgyas lnga bdag nyid/_/ces bya ba la sogs pa nges pa'i don du yang 'chad par 'gyur ba brjod kyis mi lang ba'i zhes bya ba la sogs pa/_sangs rgyas kyi zhing rdul phra
[\[45b\]]
[\[45b.1\]]rab dang mnyam pa'i de bzhin gshegs pa dang /_byang chub sems dpa' dang /_sangs rgyas kyi zhing rnams ni rdo rje 'chang chen po nyid kyi yan lag gi cha shas yin pa'i phyir zhes so/_/da ltar rim pa gnyis pa la sogs pa bsdus pa'i don du yang 'dus pa'o/_/'di lta ste zhes bya ba la sogs pa ni/
[\[45b.2\]]dkyil 'khor gyi 'khor lo nye bar ston par byed pa'o/_/thugs rdo rje ni phyag na rdo rje'o zhes pa ni thugs rdo rje nag po nyid kyi phyir phyag na rdo rje kha dog nag po la mi bskyod pas dbu la mtshan par 'chad par byed pa de yang rigs pa ma yin no/_/'phags pa'i dgongs pa'i rjes su 'jug pa mang po
[\[45b.3\]]rnams dang chen po'i mthar thug pa klu'i blo'i zhabs kyis rnam par sbyar ba'i dkyil 'khor gyi yan lag gi mtshan ma dgod pa ma mthong ba ste/_gsungs pa yang /_de bzhin rin chen rin chen ser/_/brtul zhugs can gyis lho ru dgod/_/ces bya'o/_/gang gi tshe mA ma kI'i rin po che'i
[\[45b.4\]]rigs 'dzin par 'gyur ba de'i tshe/_ser po ji lta ba bzhin du phyag na rdo rje yang 'dir rin po che'i rigs su 'gyur ro/_/de bzhin du ting nge 'dzin rdo rje ni 'od dpag tu med pa ste/_ting nge 'dzin gyi phyag rgya 'chang ba'i phyir ro/_/rnam par gzhag pa gsum pa/_nam mkha'i snying po pad+ma'i
[\[45b.5\]]rigs 'od gsal du 'jug par mngon par brjod pa'i phyir pad+ma'i rigs can nyid do/_/rin po che dbang po'i sa la bzhugs pas na/_'dir rin chen dbang po'i kha dog dang mtshan ma byas pa'i phyir gsungs pa'i rim pa rin po che'i rigs nyid do/_/rgyal ba'i rdo rje ni drug pa ste/_de'i
[\[45b.6\]]rigs can byams pa yang rnam par snang mdzad kyi rigs can no zhes/_'dir mdor byas kyi rim par rnam par bshad pa gsum po rnams kha cig sgrub par mi byed do/_/de bzhin du rim pa gsum par gnas pa'i de bzhin gshegs pa de dang de'i rigs can de dang des/_de bzhin
[\[45b.7\]]gshegs pa'i ming du mngon par brjod do/_/da ni snying po'i rim par gnas pas rab tu grags pa'i sa la sogs pa'i sgras spyan ma la sogs pa mngon par rjod par byed do zhes gsungs pa/_sa zhes pa la sogs pa ste/_nam mkha'i rdo rje zhes pa ni ci'i ming zhes bsam par bya ba 'jam
[\[46a\]]
[\[46a.1\]]dpal gang yin pa ni mi bskyod pa'i rigs can no zhes so/_/phyis 'chad par byed pa dkyil 'khor gyi mtshan ma ru ni 'od dpag med kyi rigs can nyid du bri ste/_de bzhin pad+ma pad+mar gnas/_/brtul zhugs can gyis nub tu dgod/_/ces te drug pa'o/_/gzugs
[\[46a.2\]]rdo rje zhes pa la sogs pa bzhi po rnams kyi rim pa gnyis par ro/_/reg bya zhes pa 'dis snying po'i rim pa'i nang du gtso bo dang rol par byed pa'i yul du mngon par brjod do zhes pa yul lnga'o/_/chos kyi dbyings kyi rdo rje zhes pa ni bsam par bya ba'o/_/kun du bzang po yang rdo rje
[\[46a.3\]]sems dpa'i rigs can nam/_mi bskyod pa'i rigs can du rjod par byed do/_/de yang rigs pa ma yin te/_/de bzhin ral gri ral gri ljang /_/de ni de bzhin byang phyogs dgod/_/ces dkyil 'khor gyi mtshan ma ru gsungs pa'i phyir ro zhes pa byang chub sems dpa' brgyad do/_/nam
[\[46a.4\]]mkha'i khams zhes pa la sogs pas de bzhin gshegs pa rnams kyang gzhal du med pa nyid du gsungs te sngar bzhin no/_/de ltar zhes pa la sogs pas gang gis dkyil 'khor gyi 'khor lo rdzogs pa de srid tsam gyi mi bskyod pa la sogs pa lnga rnams sngar gsungs pa rnams mchog tu
[\[46a.5\]]'dzin pa'o/_/la sogs pa zhes pa ni 'dir gtso bo yang rtogs par bya'o/_/gtso bo ni gang 'jig rten du blta bar bya ba dang /_dang po nyid du 'dul ba ste/_/bcom ldan 'das la sogs pa'i tshogs so/_/bcom ldan 'das la yongs su bskor ba'i 'od srungs la sogs pa'i dge 'dun
[\[46a.6\]]zhes kyang brjod par bya'o/_/de bzhin gshegs pa rnams thams cad theg pa chen po'i mdo sde la sogs par 'dus pa brjod pa ma yin nam de lnga po 'di rnams kyi gtso bo ci ltar yin zhe na/_gsungs pa/_lnga zhes bya bas phung po lnga'i bdag nyid can du gsungs pa'i phyogs bcu dang dus
[\[46a.7\]]gsum du bzhugs pa'i sangs rgyas rnams mi bskyod pa la sogs pa lnga po nyid kyis bsdus pas so/_/ji srid nam mkha' zhes pa la sogs pas de bzhin gshegs pa rnams kyi dpag tu med pa'i nam mkha' khyab pa nyid du gsungs so/_/'di rnams thams cad kyi sems can gyi don phul
[\[46b\]]
[\[46b.1\]]du dbyung du med pa'i rgyun nyid yin pa'i phyir 'di bstan pa'o/_/de nyid kyi phyir rnam pa de lta bu'i dpes don brjod pa gsungs pa/_'di lta ste zhes bya ba la sogs pa'o/_/drang ba'i don to zhes bya ba ni 'chad par 'gyur ba'i nges don 'di gsungs pas drang ba'i don to/_/de ltar gzhan du yang bshad
[\[46b.2\]]pa 'di rtogs par bya'o/_/nges pa'i don gyi dbang du byas nas gsungs pa/_brjod kyis mi lang ba'i yang zhes bya ba la sogs pa ste/_'dir rigs pa gsungs pa/_lnga zhes pa la sogs pa'o/_/de lta mod kyi gnas dang 'khor la sogs pa rnam par gzhag pa ci ltar zhe na gsungs pa/_de
[\[46b.3\]]bas na zhes pa la sogs pa'o/_/de nyid kyi phyir nges pa'i dbang du byas nas gsungs pa/_de ltar zhes pa la sogs pa ste/_ci ltar byang chub sems dpa' lta bu'i de bzhin gshegs pa 'di rnams slar yang de bzhin gshegs pa dang lhan cig gnas par byed pa ma yin nam/_sems
[\[46b.4\]]can rnams kyi don du rang gi sgrub thabs gsungs pa ma yin nam/_bcom ldan 'das bsgrubs pa yang ci byed pa nyid du 'gyur/_de'i phyir brgal bar bya ba 'di dag yod do zhe na/_rdo rje 'chang chen po'i phung po lnga'i bdag nyid can nyid kyi phyir ram/_de bzhin gshegs pa rnams kyi gnas dang /
[\[46b.5\]]'khor lo'i dbus su bzhugs pas ston par byed pa gsungs so/_/da ni zhes pa la sogs pa 'dod pa'i khams zhes pa ni rgyal chen bzhi'i ris dang /_sum cu rtsa gsum dang /_'thab bral dang /_dga' ldan dang /_'phrul dga' dang /_gzhan 'phrul dbang byed ces pa rnam pa drug ni 'dod
[\[46b.6\]]pa'i khams zhes pa 'dir mchog tu 'dod pa la sogs pa rnams ni ngan pa thob pas 'dod pa'i khams dang mthun pa nyid do/_/de rnams rten par byed pa'i phyir rten yang 'dod pa'i khams so/_/de'i phyir gsungs pa/_'dod pa'i khams ni gnas pa yi/_/zhes so/_/yul la chags pa'i
[\[46b.7\]]sems can rnams ni gzugs dang sgra la sogs pa dbang pos gzung bar bya ba la mngon par zhen pa rnams so/_/'dod pa'i yon tan lnga zhes pa ni/_gzugs dang sgra la sogs pa lnga ni 'dod pa ste/_'dod par bya bas na 'dod pa khams dang mthun pas mngon par brjod par bya'o zhes pas 'dod
[\[47a\]]
[\[47a.1\]]pa'o/_/bgrang bar bya grangs su bya zhes pas yon tan no/_/sgo nas ni de la nye bar longs spyod pa'i bde bas so/_/grol ba zhes pa ni lnga po de rnams nyid la rang bzhin yongs su shes pas mngon par zhen pa med pa'o/_/gsungs pa yang /_yul 'ga' zhig rnams btang
[\[47a.2\]]byas shing /_/yul 'ga' zhig la gnod byas nas/_/mi yi khyu mchog 'ga' zhig ni/_/yul rnams nyid kyis byang chub byed/_/rgyal po'i rin chen phreng bar yang /_/rtsa ba srid pa'i rnam par shes/_/yul ni de yi spyod yul min/_/yul la bdag med du mthong ba/_/srid pa'i sa
[\[47a.3\]]bon 'gag par byed/_/ces so/_/yang gsungs pa/_gang gis yongs su 'ching 'gyur ba/_/mkhas pa de yis rnam par grol/_/rnam grangs ma lus pa 'di ni/_/byang chub 'byor pa'i tshul yin no/_/de ma thag pa'o zhes pa ni gnas dang 'khor la sogs pa gsungs pa la ltos
[\[47a.4\]]nas so/_/yon tan brgyad ces pa ni grangs brgyad kyang yin la yon tan gyi dbang phyug kyang yin pa ste/_sku'i dbang phyug la sogs pa 'chad par 'gyur ba'o/_/'bad par 'gyur ba'i chen po nyid dang ldan pa'i phyir chen po zhes pa'o/_/rdo rje 'chang chen po rnam pa sna tshogs pa'i
[\[47a.5\]]rnam pas sems can gyi don du snang bar byed do/_/gsal bar byed do zhes pas rnam par snang mdzad do/_/rnam par snang mdzad la sogs rnam pa sna tshogs pa'i gzugs kyis gti mug la sogs pa la mngon par dga' ba'i sems can rnams kyis 'di nyid mthong ba'i phyir ro/_/
[\[47a.6\]]'dod chags dang bral ba'i sku spangs nas zhes pa ni 'dod chags dang bral ba'i rigs kyi sems can rnams 'chos par byed pa'i don du shAkya thub pa'i gzugs su sprul pa'o/_/spangs te zhes pa 'khor los sgyur pa'i gzugs bzung nas snga ma spangs pa'i phyir ro/_/de nyid kyi phyir
[\[47a.7\]]gsungs pa/_chen po'o zhes pa la sogs pa ste/_rnam pa gzhan du na rdzogs pa'i sangs rgyas kyis bstan pas drang bar bya bar mi 'gyur ro/_/de nyid kyi phyir rgyud la sogs pa sngar gsungs so/_/'dod chags dang bcas pa'i gzugs sprul pa'i dgongs pa gsungs pa/_'dod chags
[\[47b\]]
[\[47b.1\]]kyis zhes pa la sogs pa ste/_'dod chags kyis zhes pa la sogs pa ni/_'dod chags kyis ni yul la zhen pa'i mtshan nyid kyis so/_/'dod chags rab tu spangs pa'i don ni/_thog ma med pa'i 'khor bar goms pa'i yul la mngon par zhen pa rab tu nyams pa'i don du'o/_/sems
[\[47b.2\]]can rnams smin par byed pa dang /_grol bar byed pa nyid yul lo/_/de rnams las mngon par zhen pa'o/_/de rnams 'dul bar byas nas chags pa nyid kyis nye bar dmigs pa'i phyir ro/_/de nyid ces pa ni 'chad par 'gyur ba la ltos pas so/_/tshul zhes pa ni 'dis nges par bya/
[\[47b.3\]]gdul bya mya ngan las 'das pa'i grong du 'khrid par byed do zhes pas tshul lo/_/de gang yin pa'i ting nge 'dzin ni sems rtse gcig pa'i mtshan nyid gang yin pa de de bzhin no/_/snyoms par zhugs nas zhes bya ba la sogs pa ni/_sngar gsungs pa'i lha'i 'khor lo mchog tu 'dzin no/_/zhugs
[\[47b.4\]]par mdzad do zhes pa ni dkyil 'khor gyi dbang phyug ces pas lhag ma'o/_/de'i sems dpa' gsum gyi bdag nyid can las so/_/gsungs pa rang gi sa bon zhes pa la sogs pa ste/_phung po khams la sogs pa zhes pa'i sogs pa'i sgra las skye mched dang yul gyi cha shas kyi
[\[47b.5\]]rang bzhin rnams kyang zhugs so zhes pa'i mthar thug pa'o/_/mchog tu dga' ba'i bde bas ni mthar thug pa'i bde bas tshim par byed pa'i don du'o/_/nyid kyi sku ni rang gi phung po'o/_/gnas skabs snga ma zhes pa ni bud med dang /_skyes pa'i rnam par gnas pa'i gnas skabs su
[\[47b.6\]]rab tu zhugs pa'i dkyil 'khor gyi rab tu zhugs pa las sngar gyi rnam snang la sogs pa/_spyan ma la sogs pa nyid kyis gnas pa nyid kyi phyir ro/_/bud med kyi gzugs zhes pa ni bud med kyi gzugs nyid du de rnams nyid phyung ba'o zhes 'chad par 'gyur ba nyid kyi phyir ro/_/sku las zhes
[\[47b.7\]]pa ni dngos las phyi rol yul gyi dngos po med pa'i phyir/_'byung ba yang lus la brten pa nyid kyi phyir/_bud med kyi dbang po'i lus la lhag par 'dus byas pa'i bud med kyi gsang ba mngon par kun nas byung bar gyur to zhes pa ni/_'das pa la 'jug pa'i bshad pa'o/_/de nyid ces pa
[\[48a\]]
[\[48a.1\]]ni slar gleng gzhir gsungs pa'i gzugs yongs su gyur pa ste/_mi bskyod pa ni reg bya'i ngo bo lta bu'o zhes pa'i gsung las so/_/sngar gyi dkyil 'khor du zhugs pa gang yin pa'i dkyil 'khor gyi dbang phyug kyang rdo rje 'chang lta bu'i sku la zhugs so zhes rtogs par bya'o/_/drang
[\[48a.2\]]ba'i don la dmigs pa sngon du 'gro ba'i nges pa'i don gsungs pa chen po zhes pa la sogs pa ste/_'dod chags chen po ni mthar thug pa'i yul la chags pa'o/_/de nyid sems can gyi don gyi rgyur rtag tu de 'dzin par byed pa bzhin pa nyid kyi phyir chos so/_/de'i tshul ni yongs su shes
[\[48a.3\]]pa ste/_de'i rim pa gsungs pa/_'dod chags zhes pa la sogs pa ste/_'dod chags ni snang ba'o/_/de skye ba ni 'dod chags rab tu 'jug pa las kyang skye ba'i phyir ro/_/de bzhin du 'dod chags dang bral ba ni snang ba nye bar thob pa'o/_/'dod chags bar ma ni gnyis ka'i cha shas
[\[48a.4\]]can du gsungs pa nyid kyi phyir ro/_/gsungs pa yang /_gang chen snang ba nyer thob pa/_/gnyis ka'i cha shas can nyid 'di/_/thog mar 'od gsal bar 'jug nyid/_/ces so/_/rim gyis zhes pa ni ye shes skye ba'i rim pa 'di yis so/_/rnam par dag pa ni 'od gsal ba rtogs pa'o/_/
[\[48a.5\]]mngon du 'byin pa'i thabs zhes pa ni zung 'jug mngon du 'byin pa'i rgyu'o/_/de nyid ces pa ni 'dod chags chen po'i tshul nyid brjod pa'i don du ming rab tu gsal ba gang yin pa zhes pa'o/_/ci ltar byas nas she na/_de la snyoms par zhugs nas zhes gsungs so/_/de dag ces pa la
[\[48a.6\]]sogs pa ni/_phyi'i dkyil 'khor sku'i dkyil 'khor du rab tu zhugs pa'o/_/sku'i dkyil 'khor ni ye shes kyi sku la'o/_/de ni 'dod chags la sogs pa'i rim gyis rnam par dag pa'o/_/de nas ldang bar byed do zhes pa'o/_/'dod chags chen po'i tshul gyis rnam par bshad pa snga ma'o/_/bdag
[\[48a.7\]]nyid ces bya ba la sogs pas sprul pa'i sku la ltos pa'i tshig ste/_mdo dang bsres par gnas skabs 'dir sbyar ba'i phyir ro/_/kun du 'dzin par byed pa yang sangs rgyas thams cad kyi bdag nyid can nyid kyi phyir ro/_/dpa' bo nyid dam mchod 'os nyid dang mkhas pa nyid do/_/de nas zhes
[\[48b\]]
[\[48b.1\]]bya ba la sogs pa la snga ma bzhin zhes bya ba ni drang ba'i don gyi bshad par lha mo rnams byung ba sngar bzhin du 'dir khong du chud par bya'o/_/drang ba dang nges pa'i don gyi brjod du med pa'i yang zhes bya ba la sogs pa'i bshad pa nyid du gnas dang /_'khor nas brtsams nas/_'dir de bzhin gyi
[\[48b.2\]]mthar thug pa'i bshad pa la brten nas/_slar yang drang ba dang nges pa'i don dag la kun du 'jug par byed do/_/gzungs kyi dkyil 'khor zhes pa ni lha mo'i 'khor la'o/_/'dod pa'i dbang phyug ces pa ni 'khor lo'i gzugs dang sgra la sogs pa 'dod pa lnga'i bdag nyid can nyid kyi phyir
[\[48b.3\]]de la dbang phyug ni ji ltar 'dod pa bzhin du byed pa nyid do/_/bstan nas zhes pa ni yul la nye bar longs spyod pa'i gdul bya rnams kyi don du'o/_/da ni zhes bya ba la sogs pa ni/_lha mo'i b+ha gar dbang bskur ba la sogs pas bsdu bar bya ba'am/_'gro ba'i rgyud kyi rim pa las 'das
[\[48b.4\]]pa bskyed par bya'o zhes pas bsdus pa'o/_/de nyid kyi phyir gsungs pa/_sprul pa'i bya ba ni sprul par byed pa'i bya ba'o/_/mi bskyod pa'i zhes pa dang /_bstan par bya ba'i phyir zhes sbrel lo/_/byin gyis brlabs pa mdzad do zhes pa ni bskyed par byas pa dang ldan pa'o/_/snga ma
[\[48b.5\]]bzhin te zhes pa tshig dang po'i rnam par bshad pa bzhin no/_/shes rab ni btsun mo'o/_/gnas ni b+ha ga la'o/_/der chud pa ni gnas der son pa'o/_/gru bzhi la sogs pa zhes pa ni/_khang pa brtsegs pa mngon par brjod pa'o/_/dam tshig chen po zhes bya ba la sogs pa'o/_/de'i dkyil
[\[48b.6\]]'khor ni mi bskyod pa'i sprul pa'i bya ba'o zhes sngar gsungs so/_/gsal ba zhes pa la sogs pa yang khang pa brtsegs pa'i ngo bo ston par byed pa'o/_/bdag nyid ces pa ni mi bskyod pa'i rang bzhin no/_/byang chub kyi sems rdo rje ni rdo rje 'chang chen po'i'o/_/de nyid kyi phyir gsungs pa/_rigs
[\[48b.7\]]lnga zhes pa la sogs pa'o/_/'khor lo zhes bya ba ni phyung ba'i dkyil 'khor gyi lha'i 'khor lo'o/_/slar yang zhes pa ni sngar rab tu zhugs par brjod pa la ltos nas so/_/bzhugs pa'i gnas su mdzad pa de'i bdag nyid kyis so/_/b+ha ga ni ye shes te ye shes ni gnyug ma'i ngo bo nyid kyi
[\[49a\]]
[\[49a.1\]]phyir ro/_/sar gyur zhes pa la sogs pa ni/_rab tu dga' ba dang /_dri ma med pa dang /_'od byed pa dang /_sbyang dka' ba dang /_mngon du gyur pa dang /_ring du song ba dang /_mi g.yo ba dang /_legs pa'i blo gros dang /_chos kyi sprin zhes bya ba'i sa bcu po rnams ni byang
[\[49a.2\]]chub sems dpa' rnams kyi'o/_/de bzhin gshegs pa'i sa ni kun du 'od ces bya ba 'dis bcu gcig par theg pa chen po las gsungs so/_/thams cad dag cing rnam par dag pa'i rim pa yang /_dang po las kyi sbyor ba yis/_/sa brgyad pa ni thob par 'gyur/_/snang ba gsum po
[\[49a.3\]]mthong ba yis/_/sa bcu la ni rab tu gnas/_/mngon par byang chub legs thob nas/_/gtsang ma'i gnas su nye bar 'gro/_/sangs rgyas zhing nas mi ldog pa'i/_/tshe 'di nyid la thams cad mkhyen/_/zhes so/_/spyod bsdus su yang /_rdo rje theg pa 'di la bskyed pa'i rim pa la goms pas/
[\[49a.4\]]sa brgyad pa thob pa nas slar yang bde bar gshegs pa nye bar bskyed par bya ste/_ji srid du rdzogs pa'i rim pa thob par ma gyur pa de srid du dge ba'i bshes gnyen la gus par bya'o/_/sku dang gsung dang thugs lhag par rtogs shing sa bcu pa thob nas/_sgyu ma lta bu'i ting nge 'dzin lhag
[\[49a.5\]]par rtogs te/_snang ba rnam par dag pa thob par bya'o zhes rtogs te sa bcu gcig par mngon par brjod do/_/spyod bsdus le'u dang por yang gang gi tshe sgyu ma lta bu'i ting nge 'dzin la snyoms par 'jug pa de'i tshe/_sangs rgyas thams cad kyi dbang bskur ba thob po/_/dbu ma la 'jug par yang /
[\[49a.6\]]kun nas sangs rgyas rnams la dbang bskur dam pa de thob ste/_/bcu po zhes bya ba la sogs pa dang /_sa bcu gcig pa nyid ces pa ni/_rdo rje snying po rgyan gyi rgyud du yang /_de nyid bcom ldan rnal 'byor te/_/byang chub sems ni 'od gsal ba/_/kun du 'od kyi sa chen po/_/nyi ma'i dkyil 'khor
[\[49a.7\]]gzi brjid ldan/_/gnyis pa bdud rtsi 'od ces pa/_/shin tu 'od gsal zla ba 'dra/_/gsum pa nam mkha' 'od ces pa/_/mkha' bzhin legs par rab tu gnas/_/sa bzhi pa ni gang yin te/_/rdo rje 'od mtha' yid du 'ong /_/bsam pa brtan pa'i sbyor ba yis/_/rdo rje zhes ni yongs su
[\[49b\]]
[\[49b.1\]]bsgrags/_/lnga pa rin chen 'od ces bya/_/dbang bskur ba la rab tu gnas/_/drug po pad+mo 'chang zhes bya/_/pad bzhin rab tu rnam par snang /_/rang bzhin dag pa'i chos nyid de/_/dri ma med cing yongs bzung med/_/bdun pa las kyi 'od ces bya/_/sangs rgyas phrin las byed par 'dod/_/
[\[49b.2\]]brgyad pa dpe med pa zhes bya/_/'di la dpe ni yod ma yin/_/dgu pa dpe bral zhes bya ste/_/thams cad dpe ni so sor rtogs/_/bcu pa shes rab 'od ces bya/_/sangs rgyas sa ni bla na med/_/bcu gcig thams cad mkhyen zhes bya/_/sa chen po ni 'od gsal ba/_/bcu gnyis so so'i
[\[49b.3\]]bdag nyid rig_/rnal 'byor ye shes rab rdzogs pa/_/sa chen po ni 'di dag ldan/_/sangs rgyas rnams ni don dam las/_/sangs rgyas rnams dang sangs rgyas chos/_/rnal 'byor pa yang ye shes spyod/_/ces so/_/de bzhin du dgongs pa lung ston du yang /_/sar 'gyur de ni
[\[49b.4\]]bcu gsum pa/_/zhes so/_/de yang zhes pa ni de dag kyang nu ma dang skrar ldan pa ma yin no/_/de chos zhes pa ni de'i chos ni de chos te nyon mongs 'joms par byed pa de las bzlog pa ma yin yang /_de'i rang bzhin de nyid b+ha ga'o/_/de bzhin nyid la dmigs pa na/_/sngar bsags
[\[49b.5\]]pa'i nyon mongs pa ma lus pa 'jig pa'i phyir dang /_da ltar dngos po rnams kyi skye ba rab 'byam 'jig pa'i phyir ro/_/dri ma med pa ni nyon mongs pa'i rdul ma lus pa dang /_kun du 'dris pa ma yin pa'o/_/dam tshig chen po'i dkyil 'khor ni rdo rje 'chang chen po'i sku'o/_/de'i ngo bo
[\[49b.6\]]nyid ston par byed pa gsal ba zhes pa la sogs pa'o/_/gsal ba tshogs bsags pa'i 'gro ba rnam pa shel lta bu'o/_/snang ba'i ngo bo nyid ni de bzhin nyid kyi ngo bo nyid de/_de bzhin nyid las longs pa snang ba gsum gyis bskyed pa nyid kyi phyir ro/_/'od zer lnga ni dkar po la sogs
[\[49b.7\]]pa'i 'od zer lnga dang ldan pa nyid kyi phyir ro/_/de bzhin gshegs pa thams cad ni mi bskyod pa la sogs pa rnams so/_/de'i bdag nyid can yin pas na de rnams de'i bdag tu byed pas de'i bdag nyid do/_/sangs rgyas sprin gyis kun du khyab ni khyab pa'o/_/rab tu zhugs par gyur to ni de
[\[50a\]]
[\[50a.1\]]bzhin nyid kyi bdag nyid 'dzin par gyur pa'o/_/snying rje'i bdag nyid can nyid kyi phyir dang /_lta ba dang bcas pa'i dri ma ma lus pa dang ma 'dres pa nyid kyi phyir ro/_/'dod chags la sogs pa'i nyon mongs pa la phyir phyogs pa las so/_/snying rje zhes pa la sogs pa ni
[\[50a.2\]]de'i phyir me lta bu'i 'od zer 'phro ba mang po 'khrugs ni sgyu ma'i sprul pa ni me'i phung po chen po bzhin no/_/snang ba zhes pa la sogs pa ni gsal ba zhes pa snang ba gsum po rnams te zla ba la sogs pa bzhin du gsal ba'i phyir ro/_/de nyid kyi phyir dkyil 'khor rnams kyis zhes pa mang
[\[50a.3\]]po'i tshig go/_/de bzhin gshegs pa thams cad ni mi bskyod pa la sogs pa'i de bzhin gshegs pa kun 'di de rnams kyi gnas ni rten no/_/rdo rje 'chang chen po zhes pa ni de rnam par 'byed pa'o/_/rigs thams cad kyi bdag nyid can zhes pa ni mi bskyod pa la sogs pa rigs lnga'i rang
[\[50a.4\]]bzhin no/_/bdag nyid ces pa ni 'di gzhag par gyur to zhes pa ni bya ba la ltos pa med pa las nyid do/_/don dam pa'i bden pa las ni 'od gsal ba las so/_/bzhengs nas zhes pa sngar gyi rtogs pa'i nus pa las so/_/srid pa ni kun rdzob kyi bden pa'o/_/mya ngan las 'das pa ni don
[\[50a.5\]]dam pa'i bden pa'o/_/de dag ro gcig pa ni a ru ra'i phye ma dang sbyar ba ro gzhan la zhugs pa bzhin no/_/'dis ni rang bzhin gcig pa nyid kyis gzhag par gyur to zhes brjod do/_/de nyid kyi phyir gsungs pa/_'jig rten gsum zhes pa la sogs pa ste/_'dod pa la sogs pa'i
[\[50a.6\]]khams gsum du yang sna tshogs pa'i sprul pa la sogs pas sems can ma lus pa yongs su smin pa dang /_grol ba dang /_snod kyi 'jig rten rnam pa sna tshogs pa'i mnga' bdag yin pa'i phyir ro/_/nam mkha' kun zhes pa la sogs pa ni/_kun kyang de yin la/_go skabs su
[\[50a.7\]]gyur pa'i nam mkha' yang de yin no zhes pas nam mkha' kun gyi skabs ni 'jig pa'i dus su skyes pa'o/_/de'i phyir rdzogs pa nyid las khams bzhi po rnams nam mkha'i kun gyi skabs der nam mkha'i go skabs kun stong pa bzhi po der ro/_/bde mchog ni sangs rgyas thams cad dang mnyam
[\[50b\]]
[\[50b.1\]]par sbyor ba mkha' 'gro ma sgyu ma bde mchog tu'o/_/phung po la sogs pa rjes su zhugs pas zhes pa ni shin tu rnal 'byor gyi rim pas so/_/de nyid kyi phyir gsungs pa/_don 'di zhes pa la sogs pa ste/_gsal ba nyid kyi phyir yi ge'i don ni ma bris so/_/'das pa zhes bya ba la sogs
[\[50b.2\]]pa ni dus gsum du bzhugs pa'i de bzhin gshegs pa rnams zla ba la sogs pa tsam nyid kyi phyir ro/_/zil gyis gnon pa ni a b+hi b+ha ba naM ste/_a b+hi kun nas b+ha ba ni 'byung ba'o/_/de nyid kyi phyir gsungs pa/_don de nyid ni rdo rje las rdo rje 'chang du bskyed pa'o/_/'dis rnal 'byor dang rjes su
[\[50b.3\]]rnal 'byor las rdzogs pa'i rdo rje 'chang chen po'i sku gsungs so/_/de bzhin gshegs pa thams cad ces bya ba la sogs pas rdzogs pa'i shin tu rnal 'byor ro/_/spyi'i don gyi rgyu can gyis sbas pa'i don gsungs so/_/thams cad ces bya ba la sogs pa ni kun rdzob byang chub sems
[\[50b.4\]]kyi rnam pas ni kun rdzob tu rnam par 'jug pa'i ngo bos so/_/gcig tu mdzad de ni de'i dbus su phung po la sogs pa rnams de tsam nyid kyi phyir ro/_/de nyid ni ting nge 'dzin nyid do/_/de ltar ni de'i dus su bzhugs pa'i sems nyid dbye bar dka' ba nyid kyi phyir ro/_/ting nge 'dzin ni de lta bur
[\[50b.5\]]gyur pa'i sems rtse gcig pa nyid do/_/snyoms par zhugs pa ni sems de'i rnam pa'i snod yin pa'i phyir ro/_/de nyid kyi phyir gsungs pa/_nam mkha'i dbyings 'di thams cad ces pa la sogs pa ste/_thabs kyi ye shes ni snang ba mched pa'o/_/nang du gyur par rab tu zhugs pa'o/_/sems
[\[50b.6\]]can thams cad ces bya ba ni phung po la sogs pa rnams so zhes pa ni/_sems can thams cad kyi phung bo la sogs pa tsam nyid kyi phyir ro/_/rdo rje sems dpa'i byin gyi rlabs kyis zhes pa ni thabs kyis shes ni rdo rje sems dpa'i bdag nyid can nyid kyi phyir rdo rje sems dpa'o/_/de'i byin
[\[50b.7\]]gyis brlabs pa ni shar ba'o/_/de bzhin gshegs pa thams cad ni phung po la sogs pa'i rang bzhin mi bskyod pa la sogs pa rnams so/_/bde ba zhes pa la sogs pa la zhu bar gyur nas zhes pa thabs kyi ye shes dang lhan cig gyur pa'o/_/de nyid kyi phyir gsungs pa/_mchog tu dga'
[\[51a\]]
[\[51a.1\]]ba'i bde ba nyams su myong bar gyur to zhes so/_/sbas pa'i bshad pa'i rgyu can mthar thug pa gsungs so/_/thams cad ces bya ba la sogs pa la/_phung po lnga ni kun rdzob kyi bden pa'i bdag nyid can no/_/don dam pa'i bden pas gcig tu mdzad nas ni don dam
[\[51a.2\]]pa'i bden pa'i bdag nyid kyis so/_/de nyid kyi phyir gsungs pa/_stong pa zhes pa la sogs pa'o/_/bshad pa'i rnam pa bzhi'o/_/de ltar zhes pa la sogs pa la lhag par mos par byed pas na lhag par mos pa'o/_/phung po la sogs pa rten cing 'brel par 'byung ba 'jig
[\[51a.3\]]rten pa'i dngos grub la lha la sogs pa'i rnam pa mchog tu 'dzin to/_/rdo rje 'chang chen por bskyed nas zhes pa ni skabs su bab pa gsungs pa'i rim pas so/_/de bzhin gshegs pa thams cad kyi sku dang gsung dang thugs rdo rje'i bdag nyid can nyid kyi phyir/_de bzhin gshegs
[\[51a.4\]]pa thams cad kyi sku dang /_gsung dang thugs rdo rje ni yi ge gsum ste de nyid kyi phyir/_'da' bar mi bya ba nyid kyi phyir dam tshig go/_/de nyid ces pa yi ge gsum mo/_/skyes pa zhes pa ni byung bar gsungs so/_/de nyid ni rdo rje ste/_rdo rje 'chang chen po'i bdag nyid can gyi phyir ro/_/ting nge 'dzin
[\[51a.5\]]de la ni rnam pa de lta bu'i sems rtse gcig pa la'o/_/rig pa chen po zhes pa la rig pa chen po ni rdo rje 'chang chen po ste/_de skyed par byed pa po nyid kyis so/_/rig pa chen po ni gsang sngags kyi yi ge rnams ni yi ge gsum mo/_/des zhes pa ni bskyed pa dang rdzogs pa'o/_/skyes bu'i
[\[51a.6\]]gzugs ni skyes bu'i rnam pa'o/_/de bzhin gshegs pa rnams thams cad ni rnam par snang mdzad la sogs pa rnams so/_/sngags ni bskyed pa'i rgyu sum cu so gnyis kyi grangs so/_/sgrub pa'i thabs las gsungs pa'i tshul gyis ni/_mdor byas can gyi rim pa'i sgrub thabs su
[\[51a.7\]]gsungs pa'i rim pas/_rnal 'byor dang rjes su rnal 'byor dag gis rdzogs pa'i longs spyod rdzogs pa'i sku la/_oM yig la sogs bkod pas shin tu rnal 'byor rdzogs pa la dkar po zhal gsum phyag drug par byas pa'i rnal 'byor chen po'i mthar thug pa ji srid du skyed par
[\[51b\]]
[\[51b.1\]]gyur pa'o/_/gyur pa zhes bya ba la sogs pa la zhal gsum pa'i rnam pas zhes pa ni/_'dir rnal 'byor bzhi mthar thug par zhal gsum pa nyid du rtogs par bya'o/_/rnam par gzhag pa dang /_mdo dang bsre ba gnyis su shin tu rnal 'byor gyi mthar thug par zhal gsum pa nyid
[\[51b.2\]]la 'di nyid du zhugs pa'i lung du bshad do/_/ji ltar rnam par gzhag pa'i dang por bshad pa de nyid du 'dir yang 'chad par byed pa rnal 'byor bzhi'i mthar thug pa zhes 'dir gsungs pa'i phyir/_rnal 'byor bzhi'i mthar thug par rdo rje 'chang chen po gsal bar rjes su 'jug par
[\[51b.3\]]bshad par bya'o zhes pa ni mi 'gal lo/_/gal te rnam pa gzhan du ni rjes su rnal 'byor dang /_shin tu rnal 'byor gyi mthar ram/_rnal 'byor chen po'i mthar rang gi 'dod pa'i lha mi bskyod pa la sogs pa rab tu 'jug par 'gyur na/_de'i tshe drang ba'i don du gsungs pa dang /_gsung
[\[51b.4\]]bar 'gyur ba'i nges pa'i don dag gis rnam par gzhag pa la sogs pa rnams dang 'gal bar 'gyur ro/_/gdul bya rnams kyis mthong bar gyur to zhes pa ni/_gang gi phyir bcom ldan 'das kyis sprul pa'i sku ni gdul bya ma yin pas kyang mthong bar ci ltar 'gyur te shAkya seng ge
[\[51b.5\]]bzhin no/_/yongs su smin dang grol ba'i snod kyi gdul bya'i dbang du byas nas bcom ldan 'das bskyed pa las gdul bya rnams kyi zhes brjod par bya'o/_/slar yang gzhan gyis mthong ba ni ma yin no/_/yang na dngos dang brgyud pas thams cad kho nas gdul byas de bzhin du mthong
[\[51b.6\]]ba dang /_reg pa dang /_thos pa dang dran pas bcom ldan 'das rnams dga' bas yid kyi rigs yang dag par shes par byed do/_/rdzogs pa'i rigs rnams kyis de dag 'phel bar byed do/_/so sor 'joms pa rnams kyi yang bdud la sogs pa so sor 'joms par nus pa rnams kyi 'jigs
[\[51b.7\]]pas 'jigs par gyur pa rnams de la skyabs su 'gro ba'i phyir drang ba'i don to/_/de nyid kyi phyir gsungs pa/_thams cad ces pa la sogs pa ste/_dam tshig gis ni yang dag par 'gro bar byed do/_/rnam par thim par byed do zhes pas dam tshig go/_/de las byung ba ni ye shes kyi rim pas zhes
[\[52a\]]
[\[52a.1\]]drang ba'i don las khyad par ro/_/chen po zhes pa la sogs pa la mchog ces pa ni/_'gro ba'i mchog nyid kyi phyir ro/_/tshad med dang zhes pa ni yon tan dang /_ye shes dang /_gzugs dang /_sems can gyi don la sogs pa rnams kyis yongs su gcad par bya ba ma yin pa
[\[52a.2\]]nyid kyi phyir ro/_/mkhas zhes pa ni rig pa'i gnas ma lus pa thams cad las so/_/brtson ni bya ba rnams thams cad la kun tu zhum pa med pa nyid do/_/spro ba ni lhag par spro ba'o/_/las bdag nyid ni sems can gyi don la sogs pa la rab tu 'jug pa'i phyir ro/_/de dang de ni shin tu rmad du byung
[\[52a.3\]]ste shin tu ngo mtshar ba'o/_/de dag las bskyed pa ni de'i bdag nyid du yongs su shes pas dmigs par gyur pa'o/_/rnam pa thams cad kyi mchog ni lag pa la sogs pa 'khor lo la sogs pa dang rgyan gyi rnam pa'o/_/de bzhin gshegs pa thams cad ni mi bskyod pa la sogs pa nyid ni
[\[52a.4\]]sngags so/_/de rnams kyis byin gyis rlob pa ni de'i rang bzhin nyid do/_/de nyid kyi phyir gsungs pa/_de bzhin gshegs pa thams cad ces bya ba la sogs pa ni/_drang ba dang nges pa'i don dag las yongs su ma dag pa dang /_yongs su dag pa'i lha rnams dag bstan to/_/nges
[\[52a.5\]]pa'i don to/_/de nas zhes bya ba la sogs pas yongs su ma dag pa dang yongs su dag pa'i rim pas bskyed pa dang /_sems can gyi sprul pa'i sems can gyi don du so sor mi bskyod pa la sogs pa spro ba ston par byed do/_/dga' ba'i thugs kyis ni mchog tu dga' ba tshim par gyur
[\[52a.6\]]pa'i thugs kyis so/_/de nyid kyi phyir gsungs pa/_sngar zhes pa la sogs pa ste/_sngar gsungs pa'i thugs ka las ni lha mo'i pad+ma las so/_/ched du brjod pa ni dga' bas tshig la ched du brjod pa zhes brdar byas so/_/de nyid kyi phyir gsungs pa/_e ma'o gang zhes pa la sogs pa ste/
[\[52a.7\]]rnam pa gnyis zhes pa ni lha'i gzugs rnam pa gnyis so/_/de bzhin gshegs pa thams cad ni de'i rang bzhin nyid kyi phyir ro/_/sba bar bya bas na gsang ba'o ni snod ma yin pa rnams la'o/_/rtog pa dang bral ba nyid kyi phyir zhes pa ni rang bzhin nyid las 'di'i rnam par rtog par byed mi nus
[\[52b\]]
[\[52b.1\]]pa'i phyir ro/_/de nyid kyi phyir gsungs pa/_rab tu mi rtog go/_/khams gsum pa zhes pa la sogs pa ni 'dod pa dang /_gzugs dang /_gzugs med pa la mi gnas pa'i phyir gnas pa zhes so/_/slob dpon dang slob ma'i 'brel pa zhes pa ni/_ji ltar ma 'ongs pa'i gdul bya rnams
[\[52b.2\]]bcom ldan 'das ston par byed pa'i dus su mi gnas pa rnams dang slob ma rnams kyis ji ltar slob dpon dang bla ma la ji ltar bya ba de bstan par bya ba'i don du'o/_/'dus pa mdzad nas zhes pa slob ma rnams kyi 'dus pa nyid ces bya ba'i don to/_/de bzhin gshegs pa thams cad
[\[52b.3\]]ni mi bskyod pa la sogs pa ste/_de'i rang bzhin nyid kyi phyir bla ma yang de bzhin gshegs pa thams cad do/_/de'i mchod pa spros pa ni 'da' bar bya ba ma yin pa nyid kyi phyir dam tshig go/_/de nyid kyi phyir de kho na nyid rin po che'o/_/'di skad ces gsol to zhes pa ni bcom ldan 'das
[\[52b.4\]]ston par byed pa'i dus la ltos pa'i tshig go/_/de bzhin gshegs pa thams cad ni gzugs la sogs pa rnams zhes pa ni/_gzugs dang sgra la sogs pa rnams rnam par snang mdzad la sogs pa'i bdag nyid can nyid kyi phyir ro/_/de rnams zhes pa ni 'dod pa lnga gsungs pa
[\[52b.5\]]rnams kyis so/_/de bzhin gshegs pa thams cad ni rdo rje 'chang chen po ste/_de'i rang bzhin yin pa nyid kyi phyir/_bla ma yang de bzhin gshegs pa thams cad do/_/de'i mchod pa spros pa ni/_dngos dang bsgoms pas so/_/dam tshig ni de bzhin gshegs pa'i ye shes kyis kyang 'da'
[\[52b.6\]]ba bya ba ma yin pa nyid do/_/yul lnga la reg bya'i mchod pa'i dbang du byas nas gsungs pa/_de nyid ces pa la sogs pa ste/_bud med rin po che rnams zhes mang po'i tshig ni slob ma rnams mang ba nyid la ltos pa'o/_/gang yang lha mo thams cad kyi bdag nyid can nyid kyi phyir mang po'i tshig
[\[52b.7\]]tu brjod par bya'o/_/de rnams zhes pa la sogs pa mang po'i tshig tu yang brjod par bya'o/_/de ltar mchod pa byas nas/_slob ma rnams kyi bya ba bstan par bya ba'i phyir bshad du gsol zhes pa la sogs pas gsol ba 'debs te/_byung ba zhes pa ni yang dag pa ma nor ba de bzhin du byung ba'i
[\[53a\]]
[\[53a.1\]]tshul gyi ngo bo'o/_/rdo rje lta bu'i snying po'i stobs gang yin pa de rnams rdo rje snying po'o/_/'dus pa zhes pa ni yang dag par bsdu bar bya ba dang /_bsdus pa'i phyir de'i bdag tu byed pas 'gro bar byed pa gang du byung ba'i tshul gyis bdag nyid can du 'dus pa'o/_/de nyid kyi
[\[53a.2\]]phyir gsungs pa/_gcig tu gyur zhes pa la sogs pa'o/_/thams cad ces bya ba la sogs pa de nyid do/_/gsang ba zhes pa ni sku dang gsung dang thugs kyi bdag nyid can yongs su dag pa dang /_yongs su ma dag pa'i rdo rje 'chang chen po'i sku'o/_/sba bar bya ba ni skal med rnams la'o/_/
[\[53a.3\]]'dus pa phyi mar gsungs pa/_gsang ba zhes 'di ci la brjod/_/'di ru gsung dang sku dang gsung /_/thugs kyi rdo rje rnam pa gsum/_/gsang ba zhes ni mngon brjod bya/_/zhes so/_/gsang chen las zhes pa 'od gsal las so/_/lha'i sku 'od gsal ba las byung ba nyid kyi phyir ro/_/gnyis
[\[53a.4\]]zhes pa ni brjod par bya ba shes rab dang thabs dag go/_/gsungs pa yang /_'dus pa zhes pa ci zhig brjod/_/ces pa la/_'dus pa sbyor bar rab gsungs te/_shes rab dang thabs gnyis ka'i 'khor lo'i bdag nyid can nyid kyi phyir/_'dus pa phyi mar/_sangs rgyas thams
[\[53a.5\]]cad mngon rjod byed/_/ces so/_/yi ge'i don ni yi ge'i don la brten nas spyi'i don gsungs so/_/rdo rje zhes pa la sogs pa la rdo rje dang pad+ma ni skyes pa dang bud med kyi dbang po dag yang dag par sbyor ba'o/_/bskyed pa'i rim pa'i dbang du byas nas spyi'i don te/_spyi'i don la brten
[\[53a.6\]]nas sbas pa'i don gsungs so/_/shes rab dang thabs ni nang gi bdag nyid can gyi snang ba mched pa dag go/_/yang dag par sbyor ba ni snang ba nye bar thob pa ste 'dus pa'o/_/sbas pa'i don la brten nas mthar thug pa gsungs pa'o/_/kun rdzob ni sgyu ma'i sku'o/_/don dam pa'i bden
[\[53a.7\]]pa ni dngos po'o/_/de dag 'dres pa ni de'i bdag nyid yongs su shes pa'o/_/gsang ba zhes pa la sogs pa'i bshad pa ni gsang ba zhes pa la sogs pa'o/_/mthar thug pa'o zhes pa rnam pa gnyis so/_/mngon par 'dod pa zhes pa ni rdo rje 'chang chen po'i mngon par bzhed par
[\[53b\]]
[\[53b.1\]]gyur pa nyid las so/_/de bzhin gshegs pa thams cad ces pa 'di'i bshad pa ni 'dir de bzhin gshegs pa zhes pa la sogs pas gzhan las khyad par du byed pa'i don du gsungs so/_/lta ci smos zhes pa la sogs pa ni sems can thams cad yongs su gzung ba'i
[\[53b.2\]]don du rim pa gnyis la brten nas/_'di bstan par sgrub par 'dod pa nyid kyi phyir/_rin po che dang tsan dan la sogs pa gnyis ka mngon par brjod do/_/spro ba med pa ni 'dus pa'i don la gus pa med pa nyid du ston par 'dod pa'o/_/brda spong bar byed do ni gsol ba 'debs pa po
[\[53b.3\]]rnams kyi rgyud la'o/_/dgongs pas bshad pa'o zhes pa ni de bzhin gshegs pa thams cad kyi 'ang yul ma yin zhes pa ni 'gal ba'i tshig yin pa nyid kyi phyir ro/_/thams cad ces pa la sogs pas slar yang gsol ba 'debs par byed de/_/sku dang gsung dang thugs
[\[53b.4\]]kyi gsang ba ni dam tshig dang sdom pa la sogs pa las sku la sogs pa yongs su gyur pa'i rgyu nyid kyi phyir ro/_/dam tshig dang sdom pa la sogs pa la sku dang gsung dang thugs kyi gsang ba'o/_/de la dam tshig ni bsrung bar bya ba la sogs pa'o/_/sdom pa ni dkyil 'khor du
[\[53b.5\]]'jug pa la sogs pa rdo rje theg pa'i sdom pa'o/_/sogs pa'i sgra las sbom po dang /_/rtsa ba'i ltung ba la sogs pa dang /_de las ldang ba'o/_/thabs gsungs pa dang ldan pa bzung ngo /_/de sngon du 'gro ba'i sku dang gsung dang thugs kyi rigs gsum yongs su gyur pa skyed pa ste/_mi
[\[53b.6\]]bskyod pa la sogs pa rnams dang /_de'i rigs can rnams kyang sku la sogs pa'i bdag nyid kyi phyir ro/_/yi ge'i don to zhes bya ba la sogs pa'i mthar thug gi bar du phan tshun ltos pa dang bcas pas da ltar gsungs pa'i rjes su 'brangs nas rtogs par bya'o/_/sku dang
[\[53b.7\]]gsung dang thugs kyi gsang ba ni yi ge gsum ni de bskyed pa'i sa bon nyid kyi phyir ro/_/sku dang gsung dang thugs kyi gsang ba ye shes gsum ni 'gro ba'i rgyud ni sku la sogs pa rnams kyi ye shes gsum gyi lha bskyed pa'o/_/sku dang gsung dang thugs kyi gsang ba ni ye shes kyi rang
[\[54a\]]
[\[54a.1\]]bzhin gyi sku ni yongs su dag pa dang yongs su ma dag pa'i sku dag ste/_sku la sogs pa'i bdag nyid can nyid kyi phyir ro/_/'dir 'od gsal dang zung 'jug tu mngon par dgongs nas bstan pa nyid kyi phyir/_mthar thug pa zhes te rnam pa gnyis so/_/thams cad
[\[54a.2\]]ces bya ba la sogs pa la byin gyis brlabs pa ni/_de bzhin gshegs pa thams cad kyi sku la sogs pa gnas pa ste/_de nyid kyi phyir gsungs pa/_sku la sogs par zhugs par mdzad do/_/'dir sogs pa'i sgra las ngag dang yid la yang zhugs shing rab tu zhugs pa'o/_/rab tu
[\[54a.3\]]zhugs pa rnams kyang rnam par rtog pa la sogs pas bya ba la bskyod pa ji srid du kun du gnas pa'i phyir ro/_/byin gyis rlob pa de mdzad nas bcom ldan 'das kyis bstan du gsol zhes sbrel lo/_/sku rdo rje la sogs pa ste ni lnga po de bskyed pa'i sa bon gyi yi ge oM yig la sogs pa
[\[54a.4\]]de rnams kyi sku la sogs pa bskyed par mdzad nas zhes sngar gsungs pa la sbrel lo/_/dbang po gnyis ni bud med dang skyes pa'i dbang po'o/_/de snyoms par zhugs pa ni bskyod pa'o/_/byang chub sems kyi thig le ni kun rdzob bo/_/des ni de bzhin gshegs pa thams cad kyi rang
[\[54a.5\]]bzhin rnams kyis so/_/dbang bskur ba ni ji ltar rigs par bum pa'i dbang bskur ba dang /_gsang ba'i dbang bskur ba'o/_/kun rdzob byang chub kyi sems ye shes gsum po de rnams kyi dbang bskur ba ni yid kyi dri ma 'khrud par byed pa ste/_de mdzad nas bstan du gsol zhes so/_/
[\[54a.6\]]de nyid kyi phyir gsungs pa/_rdo rje dam tshig ni 'od gsal ba'o zhes pa ni mthar thug la rab tu zhugs pa'o/_/ldang bar byed pa gsungs pa/_de las byung ba'i tshig ces pa ni/_gdul bya'i skye bo'i rgyud la rnam pa gnyis zhes pa'i sku rnam pa gnyis te/_yongs su dag pa dang yongs
[\[54a.7\]]su ma dag pa'i sku'o/_/gsal bar mdzad pa ni rang gis yang dag par rig par byed pa'o/_/mthar thug pa'o zhes pa ni mthar thug pa gzhan no/_/yang na bshad pa ni mthar thug pa ji ltar yin/_ji srid du bcom ldan 'das kyis gsungs pa/_phung po dang /_khams dang /_skye mched la
[\[54b\]]
[\[54b.1\]]sogs pa rnams kyi mthar thug pa ni stong pa gsum mo/_/stong pa gsum gyi mthar thug pa ni 'od gsal lo zhes so/_/yang na rgyud 'di nyid du gsungs pa/_mtha' ni mtha' drug 'od gsal ba ste/_yang dag pa'i tshul lo zhes pa dang 'gal ba ma yin nam zhe na/_'od gsal ba de'i bdag nyid du
[\[54b.2\]]'jug pa nyid kyi phyir yang dag pa'i tshul gyi bdag nyid can no/_/gal te de ltar rnam par ma dag pa'i lha nyid ji ltar mthar thug pa'i bshad pas bshad par bya ba ci ltar yin zhe na/_'di 'od gsal ba las yang dag par byung ba sa bon dang /_mtshan ma la sogs pa'i rim pas bskyed pa nyid kyi
[\[54b.3\]]phyir ro/_/rin po che dang tsan+dan la sogs pa'i dbye bas gdul bya gnyis dang bya ba las bshad par bya'o/_/slar yang rang gi ngo bo nyid yongs su ma dag pa'i lha zhes bya bar yod pa ma yin no/_/'od gsal ba las yang dag par byung ba ye shes gsum po ro gcig pa'i rang bzhin sa bon dang mtshan ma la
[\[54b.4\]]sogs pa rnams kyis bskyed pa nyid kyi phyir/_lha nyid kyi mchog tu dga' ba'i bde ba nyams su myong ba/_thig le'i gzugs kyis skye gnas kyi dbus su nges par byed do zhes pa'i gsung las rnam par snang mdzad la sogs pa'i lha'i 'khor lo na 'gro ba yang brtan pa dang g.yo ba'i bdag nyid can gyi 'od
[\[54b.5\]]gsal ba las byung ba nyid kyi phyir ro/_/rnam gzhag rim par gsungs pa'i rim pas/_rigs brgya'i rim pa'i lha'i gzugs nyid kyang yongs su dag pa nyid do/_/gzhan du yang /_slar yang dngos po thams cad kyi/_/rnam dag de bzhin nyid du brjod/_/phyi nas re re'i dbye ba yis/_/lha rnams kyis
[\[54b.6\]]ni brjod par bya/_/zhes so/_/de ltar zhes pa la sogs pa la ye shes kyi dkyil 'khor ni rnam shes kyi phung po'i bdag nyid can yin pa nyid kyi phyir/_mi bskyod pa'i ye shes kyi dkyil 'khor te mi bskyod pa gtso bor yod pa gang yin pa'o/_/de nyid kyi phyir gsungs pa/_ye shes zhes pa la sogs
[\[54b.7\]]pa ste/_sgron ma zhes pa la sgron ma lta bu ni sgron ma'o/_/bcom ldan 'das kyis ye shes kyi zhes pa lhag ma'o/_/bag chags dang bcas pa'i mi shes pa'i mun pa rnam par 'joms par byed pa la rang gi ngang gis rab tu 'jug par byed pa nyid las rang gi ngo bor ston par byed do/_/bsgoms
[\[55a\]]
[\[55a.1\]]pas shes pa'i phyir 'dzin par byed pa po slob dpon gyi ye shes kyang rdo rje lta bu'i lam gyi bdag nyid can gyis mi shes pa'i kun du sbyor ba las mi shes pa'i mun pa rnams de'i ngo bo nyid kyi phyir ro/_/de bzhin du de lta bur gyur pa'i don gzhan gsungs pa/_ye shes
[\[55a.2\]]zhes pa la sogs pa'o/_/de nyid kyi phyir gsungs pa/_rgyud la zhes pa la sogs pa'o/_/spyi'i don to zhes pa ni mi bskyod pa'i bskyed pa 'dir rnam par 'chad par mngon par 'dod pa nyid kyi phyir ro/_/ye shes zhes bya ba la sogs pas gang zhig gsungs pa/_'dus pa phyi ma ru/
[\[55a.3\]]zhe sdang sdang ba'i bdag nyid sbyor/_/zhe sdang dga' dang yang dag ldan/_/zhe sdang rgyun gyi dbang bskur nas/_/zhe sdang rdo rjer bdag nyid 'gyur/_/zhes so/_/yi ge'i don dang /_spyi'i don gsungs pa/_zhe sdang rdo rje sku la sogs par gzhug pa la sogs pa'i rim pas/_rab tu zhugs
[\[55a.4\]]pa'i slob ma dbang bskur ba'i don du snang ba 'char bar bya'o zhes pa'o/_/de ston par byed pa phyogs bcur snang bar mdzad pas ye shes kyi gzugs nyid do/_/de'i phyir gsungs pa/_sgron ma dang 'dra bas na zhes pa ni rab tu snang ba tsam gyi chos des so/_/rab tu snang bar bya ba dang /_rab
[\[55a.5\]]tu snang bar byed pa po dang /_rab tu snang ba'i ngo bo nyid kyis ye shes gsum po nyid kyi gnas skabs su rab tu gsal bar byed pas rab tu snang bar bya ba dang /_rab tu snang bar byed pa po dang /_rab tu snang ba'i ngo bo rnams kyis dbye bar 'dod do/_/de'i bdag nyid can gyi sems rtse gcig pa
[\[55a.6\]]nyid ni ting nge 'dzin no/_/da ni de bzhin nyid kyi ngo bo nyid kyi gang yin pa 'di so so rang gis rig par bya ba nyid du ston par byed pa dz+nyA ni rtogs par zhes bya ba la sogs pa ste/_gzhan du na byang chub kyi sems 'di yongs su ma dag pa'i phyir dbang bskur ba mi 'os so/_/'dis ni rdzogs pa'i
[\[55a.7\]]dkyil 'khor gyi 'khor lo'i cha shas rnam par gzhag pa las phyir gyur pa'am/_nang du yongs su ma dag pa'i phyir/_slob ma dbang bskur bar yang brjod par 'gyur ba ma yin no/_/ye shes gsum gyi snang ba nyid snang ba ma lus pa ste zil gyis mnan pa ni/_phyogs bcur snang bar byas
[\[55b\]]
[\[55b.1\]]pa'o/_/gzhan du nyi ma la sogs pa'i snang ba rnams kyi 'od so sor nges pa'i lus kun du snang bar byed nus par mthong ba nyid yin na/_slar yang don dam pa'i bden pa la snang ba ma lus pa zil gyis gnon pa 'jig rten gyi khams kun du snang bar byed par ci ltar mi 'gyur/_sgron ma zhes pa
[\[55b.2\]]ni sngar bzhin du sgron ma dang 'dra ba'o/_/rdo rje zhes pa ni rtag pa nyid de 'jig rten gang gis kyang gnod par mi nus pa nyid kyi phyir ro/_/mthar thug pa'o zhes pa ni rab tu dbye ba gcig go/_/gnyis pa gsungs pa/_'od gsal ba dang zhes pa la sogs pa ste/_bzhengs nas zhes pa ni ye shes kyi
[\[55b.3\]]rim pas sam/_sa bon dang mtshan ma la sogs pa'i rim pas so/_/nyon mongs pa lnga ni/_zhe sdang dang /_gti mug dang /_nga rgyal dang /_'dod chags dang /_phrag dog gi mtshan nyid rnams so/_/de rnams kyis khyab pa ni bkab pa'o/_/sems can gyi khams ni sems can gyi 'jig rten no/_/
[\[55b.4\]]nyon mongs pa gsungs pa/_de rnams [(]gyi [,]kyi [)]rang bzhin yongs su shes pa nyid ni rten cing 'brel bar 'byung ba nyid kyi rnam pa'i rgyun phyin ci ma log par yongs su shes pa nyid kyi de nyid byang chub ste mngon par rdzogs par byang chub pa rdo rje 'chang nyid do/_/gsungs pa yang /_rten cing 'brel 'byung gang yin
[\[55b.5\]]pa/_/de nyid khyod ni stong par bzhed/_/de bzhin sna tshogs dam pa'i chos/_/de dang mnyam pa de bzhin gshegs/_/de nyid dam pa'i don du yang /_/de bzhin nyid kyi rdzas su 'dod/_/de ni yang dag mi bslu ba/_/de rtogs pa las sangs rgyas brjod/_/sangs rgyas rnams dang sems can khams/_/de yis
[\[55b.6\]]tha dad min nyid do/_/zhes so/_/de'i rang bzhin ni byang chub kyi rang bzhin no/_/gdul bya rnams ni nyon mongs pa lngas khyab pa'o/_/zhe sdang zhes pa nye bar mtshon pa ste/_rgyud 'di la sems gtso bo yin pa'i phyir thog mar mi bskyod pa ston par byed do/_/sbyang ba'i phyir zhes bya ba ni mi bskyod pa'i gzugs
[\[55b.7\]]la sogs pa nyid kyis zhe sdang gi rigs rnams so/_/de nyid kyi phyir gsungs pa/_'di zhes pa la sogs pa ste/_thugs ni de skul bar byed pa po nyid kyis rang gi sku las nges par byung bas so/_/gsung rdo rje las badzra d+h+r-ika ces bya ba'i sgo nas phyung bas so/_/blo la bzhag nas zhes pa ni blos dmigs
[\[56a\]]
[\[56a.1\]]par gyur pa'o/_/thugs rje chen po ni 'chad par 'gyur ba'i thabs gang yin pa'i rdo rje 'chang chen po de de bzhin no/_/de'i khro bo ni 'di'i don gyis zhe sdang ste/_zhe sdang can rnams zhe sdang la phyir phyogs pa'i ngo bo nyid kyi phyir ro/_/rdo rje 'chang chen po de'i rigs ni mi bskyod pa
[\[56a.2\]]ste/_lha mo'i b+ha gar lus kyi bdag nyid can rdo rje 'dzin par byed do zhes pas badzra d+h+r-ika ces byas nas so/_/de nyid kyi phyir gsungs pa/_snyoms par zhugs nas zhes bya ba la sogs pa ste/_sgra ji bzhin pa'o/_/lnga zhes pa la sogs pa la rnam pa lnga zhes pa ni/_me long la sogs pa ye
[\[56a.3\]]shes lnga'i rang bzhin rnam par snang mdzad la sogs pa de bzhin gshegs pa lnga'i rang bzhin gyi rdo rje 'chang chen po la sogs pa rnams kyi sangs rgyas nyid kyi tshul 'di'o/_/de ston par byed pa'i rdo rje ni mtshan ma'i lus la 'chad par byed do zhes pa badzra d+h+r-ika go/_/rdo rje 'chang chen po de'i ngo bo
[\[56a.4\]]nyid yin pa de'i phyir mi bskyod pa yang ngo /_/da ltar dzi na dzika ces bya ba la sogs pa'i sngags rnams kyang rnam gzhag rim pa dang /_rnam bshad las bshad pa'i phyir rang bzhin gnyis nyid du rtogs par bya'o/_/drang ba'i don to/_/bden pa zhes bya ba la sogs pa ni 'dzin par byed do
[\[56a.5\]]zhes bya ba ni mngon du bya ba nyid do/_/rdo rje 'chang chen po de'i rang bzhin yin pa nyid kyi phyir mi bskyod pa yang ngo /_/de bzhin du rnam par snang mdzad la sogs pa yang bshad pa 'di'o nges pa'i don to/_/de nyid ces bya ba la sogs pas/_drug pas mngon par brjod de drug pa'i rnam grangs
[\[56a.6\]]yin pa nyid kyi phyir ro/_/rdo rje 'chang chen po zhes pa 'di'i zhes spyod bsdus su gsungs pa/_sprul pa'i bdag nyid kyang rdo rje 'chang chen po ste bden pa gnyis kyi bdag nyid can longs spyod rdzogs pa'i sku'i rgyu nyid kyi phyir/_bden pa gnyis kyi bdag nyid can no/_/mi bskyod pa zhes pa ni lnga pa'o/_/
[\[56a.7\]]zhal nag po la sogs pa'i bdag nyid can zhes pa ni/_drug pa ni zhal dkar po la sogs pa nyid kyi phyir ro/_/de rnams zhes pa ni zhal nag po la sogs pa bdag nyid can mi bskyod pa'i phyag rgya rnams so/_/gcig tu gyur nas zhes pa ni drug pa'i phyag rgya chen po rnams so/_/nag po zhes bya ba la
[\[56b\]]
[\[56b.1\]]sogs pa la snga ma bzhin no zhes pa thog ma dang /_gzhan du zhal nag po la sogs pa mngon par brjod pa nyid kyi phyir ro/_/drug pa rdo rje 'chang chen po la bzhugs so zhes pa ni mi bskyod pa'o/_/rdo rje sems dpa' dang /_de bzhin gshegs pa drug pa las dbyung ba ni rdo rje sems dpa' dbyung ba'o/_/
[\[56b.2\]]rdo rje sems dpa' 'am/_mi bskyod pa dbyung ba la rdo rje sems dpa' dbyung ba'o/_/dang po'o zhes pa ni gnyis po la sogs pa 'chad par 'gyur ba nyid kyi phyir ro/_/sgra ji bzhin pa'o/_/dang po sbyor ba zhes pa ni dang po'i sgra ni thog ma'i rnam grangs te/_dang po sangs rgyas drug pa nyid kyis
[\[56b.3\]]lhan cig tu sbyor ba ni dang po'i sbyor ba'o/_/mdo dang bsre bar byed par yang dang po sbyor ba zhes bya ba'i ting nge 'dzin to zhes rnal 'byor bzhi de ma thag tu gsungs so/_/dang po zhes bya ba la sogs pa la phyung ba'i dkyil 'khor ston par byed pas zhes pa ni/_gsungs pa yang /_zhe sdang
[\[56b.4\]]rdo rje'i ting 'dzin gnas/_/dkyil 'khor thams cad rab dbyung bya/_/zhes so/_/de nyid kyi phyir gsungs pa/_/bcom ldan 'das zhes pa drug pa'o/_/thugs las zhes pa lha mo'i b+ha ga las so/_/don ni bshad zin to zhes pa ni thog mar ro/_/sems can rmongs pa ni gzugs la
[\[56b.5\]]chags pa'o/_/zhi ba'i tshul ni yid bde ba skyed par byed pa'o/_/dzi na dzika ces bya ba la sogs pa'i don ni bshad zin to/_/rnam pa gcig gnyis zhes pa ni sdug bsngal lo/_/yongs su shes so/_/slar yang yongs su shes par byar med do/_/kun 'byung ngo /_/spangs so/_/spang bar bya'o/_/
[\[56b.6\]]slar yang spang bar byar med do/_/'gog pa'o/_/mngon du bya'o/_/mngon du byas so/_/slar yang mngon du byar med do/_/lam mo/_/bsgom par bya'o/_/bsgoms so/_/slar yang sgom par byar med do zhes pa rnam pa gcig gnyis so/_/rdo rje lta bu'i ting nge 'dzin ni 'od gsal ba'i bdag nyid
[\[56b.7\]]can gyi sems la kun nas nyon mongs pa dang /_rnam par byang ba dag gis dbye bar bya bar dka' ba nyid kyi phyir ro/_/'dir phung po dang nyon mongs pa dang 'chi ba dang /_lha'i bu zhes bya ba rnams zil gyis gnon par bshad do/_/nges pa'i don to/_/de nyid ces pa rig pa'i skyes bu nyid do/_/rnam par
[\[57a\]]
[\[57a.1\]]snang mdzad kyi phyag rgya ni/_dkar po nag po dmar po'i zhal la sogs pa'i bdag nyid can no/_/de'i lhan cig tu gyur pa zhes pa ni/_bcom ldan 'das kyi gzugs kyi phung po'i bdag nyid can nyid kyi phyir rnam par snang mdzad do/_/de nyid kyi phyir gsungs pa/_bcom ldan 'das zhes pa la
[\[57a.2\]]sogs pa ste/_sgra ji bzhin pa'o/_/kun rdzob byang chub kyi sems ni 'dzag pa'i bdag nyid can rnam par shes pa'i stobs can no/_/de nyid kyi phyir gsungs pa/_de nyid ces pa la sogs pa ste/_phyag rgya chen po mnyam pa nyid ni mnyam pa nyid kyi ye shes kyi bdag nyid can rin chen 'byung ba'i rang bzhin no/_/de'i
[\[57a.3\]]phun sum tshogs pa ni bskyed pa'o/_/gang yin zhes pa la sogs pa ni bshad zin to/_/drang ba'i don la brten nas nges pa'i don gsungs so/_/thams cad ces pa la sogs pa la don dam pa byang chub kyi sems kyi de bzhin nyid kyi bdag nyid can no/_/de las byung ba zhes pa ni rin chen 'byung ldan yang
[\[57a.4\]]bden pa gnyis kyi bdag nyid can nyid kyi phyir ro/_/de nyid kyi phyir gsungs pa/_rdo rje dpal zhes bya ba la sogs pa ste/_nges pa'i don to/_/rat+na zhes bya ba la sogs pa la gcig tu gyur pa ni drug pa'i tshor ba'i phung po'i bdag nyid can nyid kyi phyir rin chen gyi'o/_/gos pa med pa zhes pa ni mi mnyam
[\[57a.5\]]pa med pas so/_/gal te gang gi phyir mi mnyam pa'i shes pas gos par gyur na mnyam pa nyid kyi ye shes nyid dor bar 'gyur ro/_/nam mkha'i gnas zhes pa ni nam mkha' gnas lta bu yin pas nam mkha'i gnas zhes brjod par bya'o/_/nor zhes bya ba la sogs pa la sems can rnams ni yid
[\[57a.6\]]can rnams so/_/dul ba ni nga rgyal 'jig pa'o/_/nga rgyal rnam par dag pa'i gnas ni rin chen dbang po ste de la'o/_/sgra ji bzhin pa'o/_/'dod chags kyis ni yul la chags pa'i mtshan nyid kyis so/_/'dod chags spang ba'i don ni 'khor ba skyed par byed pa'i yul la chags pa bzlog pa'i don
[\[57a.7\]]du'o/_/thams cad ces bya ba la sogs pa la mchog tu dga' ba ni mchog tu bde ba'i rgyu nyid kyi phyir snang ba gsum mo/_/byang chub sems zhes pa ni byang chub ye shes kyi rgyu nyid kyi phyir byang chub kyi sems 'dzag pa nyid can no/_/de 'byung ba ni byang chub kyi sems 'byung ba a yig go/_/de las byung
[\[57b\]]
[\[57b.1\]]ba ni 'od dpag tu med pa ste/_drang ba'i don to/_/'dod chags chen po ni 'dod chags dang /_'dod chags dang bral ba dang /_'dod chags bar ma la ltos nas/_'od gsal ba sems dpa' chen po'i 'dod chags la 'dod pa nyid kyi phyir ro/_/drang ba dang nges pa'i don to/_/so sor kun du rtog pa'i
[\[57b.2\]]ye shes la kun du chags pa ni rtag tu de rjes su 'brel ba'o/_/rdo rje 'dod chags zhes pa ni drang ba dang nges pa'i don gyis so sor kun du rtog pa ni/_dbye bar bya bar dka' ba nyid kyi phyir ro/_/de bzhin du me long la sogs pa'i ye shes bzhi po rnams la ji ltar 'byung ba bshad pa 'di'o/_/
[\[57b.3\]]A zhes bya ba 'di'i bshad pa ni kun nas so/_/ro zhes bya ba 'di'ang 'khor ba ste/_phung po dang khams la sogs pa lha nyid du nga rgyal byed pa'o/_/l-ika ces pa ni 'di'i bshad pa ni de las 'gro bar byed do zhes pa'o/_/ye shes gsum mo zhes pa lhag ma ste de nyid kyi phyir gsungs pa/_ro zhes
[\[57b.4\]]bya ba la sogs pa'o/_/drang ba dang nges pa'i don to/_/de bzhin gshegs pa thams cad ni rnam par snang mdzad la sogs pa rnams so/_/don yod pa ni gdon mi za bar grub pa gang yin pa de la de bzhin no/_/drang ba'i don to/_/mtshan ma med pa zhes bya ba ni mtshan ma med pa ni rgyu med pa yin te/
[\[57b.5\]]gang de bzhin nyid ni kha cig gis rgyu dang rgyu ma yin pa nyid du nges par 'byung ba ma yin no zhes pa'o/_/nges pa'i don to/_/phrag dog ni bud med dang skyes pa dag gis phan tshun mi bzod pa byed pa'o/_/de nyid nyon mongs pa ste nyon mongs pa'i rgyu nyid kyi phyir ro/_/de sbyong bar byed pas don yod pa'i gzugs so/_/
[\[57b.6\]]'gugs pa zhes pa ni mi bzod cing chags pa'o/_/dam tshig ni phrag dog mi bya'o zhes pa de bzhin gshegs pa'i bka'i dam tshig go/_/de las nyams pa de'i bka' las 'das pa'i phyir ro/_/sogs pa'i sgra las brdzun du smra ba la sogs pa gzung ngo /_/nyes pa sel bar byed pa'i don ni
[\[57b.7\]]gsungs pa'i nyes pa las nye bar 'da' bar byed pa'i don du'o/_/rigs ni rigs [(]gyi [,]kyi [)]gtso bo ste/_dam tshig nyams pas don yod pa'i bdag nyid la dmigs pa las de sel bar byed par 'gyur ro/_/drang ba'i don to/_/gzhan de sel bar byed pa'i don du nges pa'i don gsungs
[\[58a\]]
[\[58a.1\]]pa/_dam tshig ces pa la sogs pa ste/_'di nye bar bya'o gzung bar bya'o zhes pa dam tshig go/_/khams phra ba ni rlung gis so/_/des zhes pa rlung gis so/_/thabs kyi ye shes ni 'od gsal thob pa'i rgyu nyid kyi phyir ro/_/'gugs pa zhes pa 'di'i bshad pa ni/
[\[58a.2\]]mchog tu zhes pa la sogs pa ste snga ma bzhin no/_/yongs su sbyong bar byed pa zhes pa ni 'od gsal ba nyid du ltung ba yongs su shes pa'o/_/bla na med pa'i mchod pa'i rang bzhin ni rigs te rigs su bya ba shes par bya'o zhes byas nas so/_/nges pa'i don to/_/rab tu rnam par
[\[58a.3\]]'byed pa'i mtshan nyid ni rnam par dpyod pa'i rnam pa ste/_de bzhin gshegs pa'i gnas skabs na yang 'di lhun grub tu yod bzhin pa nyid kyi phyir ro/_/rnal 'byor pa'i skabs su ni sgom par byed pa'i ye shes nyid rab tu rnam par 'byed pa'i bdag nyid do/_/de'i phyir de yang pradz+nyA d+h+r-ika
[\[58a.4\]]go/_/drang don no/_/zla bar snang ba zhes pa ni nye bar mtshon par byed pa ste/_snang ba mched pa dang /_snang ba nye bar thob pa dag nye bar mtshon par byed de/_de khams phra bas ni rlung gis so/_/mkha' la zhes pa 'od gsal ba'o/_/'dzin par mdzad do zhes pa sems can gyi rgyud la ste
[\[58a.5\]]rnal 'byor pa la yang snga ma bzhin no/_/nges pa'i don to/_/zag pa med pa ni nyon mongs pa'i zag pa med pa'i phyir ro/_/'dod pa la nye bar longs spyod pa ni 'dod pa la yongs su shes pas nye bar longs spyod pa'o/_/thar pa rab tu bsgrub pa ni 'dod pa lnga la nye bar longs spyod pa'i skye
[\[58a.6\]]ba pa'o/_/yul la mngon par zhen pa med pas slar yang skye ba med par lnga po la rtogs pas 'khor ba las thar pa'o/_/yang na zhes pa ni phyogs gzhan no/_/'dod pa ni mngon par 'dod pa ste bdag gi don dang gzhan gyi don la sogs pa'i mtshan nyid do/_/thar pa ni zag pa med
[\[58a.7\]]pa'i bde ba'i mtshan nyid do/_/bshad pa'i rgyud las ni dgongs pa lung ston du'o/_/phung po zhes pa ni gzugs la sogs pa'o/_/'di dag ces pa ni 'di nyid du thog mar mngon par brjod pa la ltos nas so/_/sangs rgyas 'gyur ni rnam par snang mdzad la sogs pa rnams so/_/byang chub
[\[58b\]]
[\[58b.1\]]ni 'od gsal ba'i ye shes so/_/don ni snang ba la sogs pa'o/_/de dag ni rkyen dag go/_/byung ba ni skyes pa gang yin pa'o/_/de yang zhes pa ni sngar gsungs pa'i nges pa'o/_/de bzhin zhes pa la sogs pa ni/_sngar gsungs pa'i dmigs pa'i nus pa'i 'bras bu'o/_/de bzhin gshegs
[\[58b.2\]]pa lnga po dbyung ba'o/_/nges pa'i don to/_/slar yang zhes pa de bzhin gshegs pa dbyung ba la ltos nas so/_/rnam par snang mdzad la sogs pa rnams kyis zhes pa lnga po rnams kyi'o/_/nye bar longs spyod pa'i phyir ni gzugs la sogs pa de dang de nyams su myong bar byed pa'i don du'o/_/
[\[58b.3\]]gzugs la sogs pa rnam par dag pa sgrub par byed pa mchog tu gyur pa ni gzugs rdo rje la sogs pa dang /_spyan ma la sogs pa'i skur gyur pa gzugs la sogs pa'i yul rnams te/_de'i ngo bo nyid me long la sogs pa'i mtshan ma'i dpes so/_/rnam par gzhag pa'i rim
[\[58b.4\]]par gsungs pa yang gzugs su bya'o/_/so sor rnam par brtag par bya'o/_/gzung bar bya'o zhes pa gzugs so/_/rdo rje'i sgra las gzugs rnam par dag pa ston par byed do/_/de bzhin du sgra la sogs pa yang der bshad par rtogs par bya'o/_/'o na ci ltar de bzhin gshegs pa
[\[58b.5\]]lnga la nye bar longs spyod par bya ba'i lha mo bzhi po yin zhe na/_mA ma kI ni rdo rje'i rigs dang /_rin po che'i rigs dag gi thun mong ba nyid yin pas skyon med do/_/drug pa la ni phung po lnga po ldan pa nyid kyi phyir thams cad kyis 'brel lo/_/rdo rje 'dzin 'dir mi bskyod pa'o/_/de'i rjes su
[\[58b.6\]]mnyes par byed pa ni bde ba sbyin pa nyid do/_/dam tshig ni 'da' bar bya ba ma yin pa nyid kyi phyir ro/_/zhe sdang ni mi bskyod pa'o zhes bya ba la sogs pa gsungs pa'i phyir zhe sdang dang mi bskyod pa'i sgra dag rnam grangs nyid du rtogs par bya'o/_/drang ba'i don to/_/zhe sdang nyid nyon mongs pa ste/_de
[\[58b.7\]]dag ye shes kyi rim pas de bzhin nyid du yongs su shes pa'o/_/de la dga' ba ni kun du chags pa'o/_/nges pa'i don to/_/de nyid ces pa ni drug pa'o/_/de'i khams yin pa nyid kyi phyir mA ma kI ste/_sems gtso bo yin pa'i phyir thog mar mA ma kI byung ba'o/_/rjes su mnyes par
[\[59a\]]
[\[59a.1\]]byed pa ni bde ba rab tu sbyin pas yongs su dgyes pa skyed par byed pa ste/_sgra ji bzhin pa'o/_/mo ha ni mi shes pa ste sred pa de rnam par dag pa ni snga ma bzhin no/_/'dod chags ni bud med dang skyes pa dag gi phan tshun bde ba la chags pa'o/_/de'i rnam par dag pa ni snga ma
[\[59a.2\]]bzhin no/_/drang ba dang nges pa'i don to/_/sku zhes pa la sogs pa la mi rtag pa'o zhes pa ni 'jig rten du lus la sogs pa mi rtag pa nyid kyis slu bar byed pa'i phyir ro/_/de bzhin du yang rang gi sde pa rnams lus la sogs pa'i phung por gnas pa mi rtog par ston par byed do/_/so so'i skye
[\[59a.3\]]bo'i lus la sogs pa kun nas 'chi ba'i mthar thug pa dang /_mdo sde pa yang phung po la sogs pa'i rang bzhin grub par brjod pa na/_skad cig can nyid du rjod par byed do/_/de la gal te dngos po skad cig ma gcig nyid du grub na/_skad cig phyi ma skye ba dang /_skad cig snga ma 'gag par 'gyur
[\[59a.4\]]ba'i phyir mi rtag pa nyid du 'gyur ro/_/dbu ma ru gsungs pa yang /_yod gang rang bzhin bral ba yis/_/med de med ces rig par 'gyur/_/yod pa da lta ma byung bas/_/snga ma chad par thal bar 'gyur/_/zhes so/_/yi ge'i don to/_/stong pa zhes pa la sogs pa la phung po la sogs pa rnams
[\[59a.5\]]la stong pa nyid du mngon par zhen pa mchog nyid kyi phyir/_'jig rten dbang phyug gi lus la sogs pa slu bar byed pa stong pa nyid do/_/spyi'i don no zhes pa stong pa nyid la dmigs pas rang bzhin gyis yod pa gsal ba bskyed par 'dod pa nyid kyi phyir ro/_/snang ba zhes bya ba la sogs pas sprul
[\[59a.6\]]pa'i sku la sogs pa snang ba'i rang bzhin nyid kyis/_longs spyod rdzogs pa'i sku'i bdag nyid du rlung gi khams kyi dbang gi phyir bsgrub par bya'o/_/lus la sogs pa snang ba la rab tu zhugs nas skad cig skad cig la slar yang rang gis yang dag par rig par gyur pa/_snang ba gsum po rang gis yang
[\[59a.7\]]dag par rig par byas nas ni bdag nyid dam slob ma'o/_/dngos po med par dmigs pa ni 'od gsal ba la dmigs pa ste/_rtag pa ma yin pa de ni sku la sogs pa slu bar byed pa ste rnam par nyams par byed pa'o/_/sbas pa'o zhes pa dang lhag ma la ltos nas gsungs pa nyid kyi phyir ro/_/phung po
[\[59b\]]
[\[59b.1\]]la sogs pa dang dpa' gcig nyid kyi bla ma'i drin las longs spyod rdzogs pa nyid du rtogs nas/_ril por 'dzin pa la sogs pas snang ba med pa nyid ni slu bar byed pa ste snga ma bzhin no/_/mthar thug pa'o/_/de rnam pa zhes bya ba ni yi ge'i don la sogs pa bshad pa rnam pa bzhi'i bshad pa'i
[\[59b.2\]]don gyi rnam par dman pa la sogs pa'i gdul bya'i don du sems rtse gcig pa nyid du mdzad par gyur to zhes bya ba'i don to/_/sgra ji bzhin pa'o/_/badzra ra ti zhes bya ba la sogs pas gsungs pa nyid kyi don drang ba dang nges pa'i don dag gis bstan par gyur pa'o/_/'di rnams ni spyan
[\[59b.3\]]ma la sogs pa rnams te/_lhan cig spyod pa zhes mngon par brjod pa'i phyir gzugs rdo rje la sogs pa rnams rjes su spyod pa nyid du kun du rtogs par bya'o/_/'dod pa'i dbang phyug ces pa ni 'dod pa'i yul sprul pa dang /_de la longs spyod pa la mnga' bdag yin pa nyid kyi
[\[59b.4\]]phyir ro/_/de bzhin du gang gal te 'dod pa la nye bar longs spyod pa'i gdul bya 'byung bar gyur pa de'i tshe gcig dang nye ba'i rim pas rtog pa'am/_rtog pa las gzhan 'dod pa mngon par sprul pa bsten par bya ste/_gdul bya mtha' yas pa rnams la 'dod pa'i bud med 'bum
[\[59b.5\]]phrag re re sbyin par byed do/_/sgra ji bzhin pa'o/_/dbang bskur ba'i ngo bo nyid ces pa ni mngon par 'thor bar byed do/_/lus dang ngag gi dri ma 'khrud par byed do zhes pas dbang bskur ba ste/_bla ma rnam par snang mdzad do/_/de'i ngo bo ni rgyu dang 'bras bu dag dbyer med par nye bar
[\[59b.6\]]btags pa las rdo rje ste mi phyed pa'o/_/gang yin pa zhes pa ni gshin rje gshed do/_/de zhes pa gshin rje mthar byed do/_/de la dmigs pa ni gshin rje mthar byed la dmigs pa'o/_/drang ba'i don to/_/rnam pa sna tshogs pa'i rnam pas snang bar byed/_sgrib pa ma lus pa bsregs
[\[59b.7\]]pas sems can rnams la snang bar byed do zhes pas rnam par snang mdzad de 'od gsal lo/_/de bzhin gshegs pa thams cad ni rdo rje 'chang chen po ste/_de bzhin gshegs pa thams cad kyi bdag nyid can yin pa nyid kyi phyir ro/_/de'i ngo bo nyid rnam par snang mdzad la sogs pa de bzhin
[\[60a\]]
[\[60a.1\]]gshegs pa lnga po thams cad do/_/de rnams kyi dkyil 'khor na rten dang brten pa'i bdag nyid can rnam pa brgyad do/_/de bskyed pa ni bgegs rab tu 'joms pa po nyid kyis de bskyed pa'i rgyu yin pa nyid kyi phyir gsungs pa/_byin gyis rlob pa zhes pa la sogs
[\[60a.2\]]pa'o/_/sgra ji bzhin pa'o/_/gshin rje gshed ni dmyal ba'o ni dmyal ba'i bdag po yin pa nyid kyi phyir yang na dmyal ba'i las ni gshin rje ste/_de'i rgyu nyid kyi phyir ro/_/bcom ldan 'das zhes rnam par snang mdzad kyi ting nge 'dzin zhugs pa'i drug pa'o/_/chen po yang de yin la khro
[\[60a.3\]]bo yang yin pa'i phyir ting nge 'dzin te/_sems kyi khyad par gang yin pa de de bzhin no/_/drang ba'i don to/_/ma rig pa zhes pa ni ye shes gsum gyis bskyed pa'i rnam par ma dag pa'i longs spyod rdzogs pa'i sku'o/_/nges pa'i don to/_/mngon par rdzogs par byang chub pa ni mnyam pa nyid kyi ye shes
[\[60a.4\]]so/_/de la dmigs pa zhes pa ni thog mar sbas pa'i don la dmigs nas de la dmigs par bya'o zhes pa'i don to/_/nges pa'i don to/_/shes rab kyis zhes pa ni so sor rtog pa'i bdag nyid can gyis nyon mongs pa rnams la so sor rtog pa las so/_/drang ba'i don to/_/rnam par
[\[60a.5\]]rtog pa'i bdag nyid can zhes pa ni ma rig pa'o/_/de'i phyir gsungs pa/_'od gsal zhes pa la sogs pa ste/_nges pa'i don to/_/rdo rje'i dam tshig ni rdo rje 'chang gi bka'o/_/'jig rten pa zhes pa'i tshig ni rdo rje mkha' 'gro ma rnams las bzlog pa gzhan pa'o/_/sgra ji bzhin pa'o/_/
[\[60a.6\]]chos rin po che zhes pa ni chos rin po che thams cad ston par byed pa'i dbang phyug yin pa nyid kyis/_de bzhin gshegs pa thams cad kyis mngon par dbang bskur ba'i phyir ro/_/rigs ni bskyed pa'i gnas zhes pa'o/_/drang ba'i don to/_/bsdus pa'i dkyil 'khor ni 'od gsal las
[\[60a.7\]]byung ba'i byang chub kyi sems las skyes pa nyid kyis rta mgrin yang de las/_skyes pa nyid kyi phyir ro/_/nyon mongs pa 'dod chags la sogs pa'i mtshan nyid kyis so/_/drang ba'i don to/_/dbang po gnyis ni bud med dang skyes pa'i dbang po'o/_/de dag snyoms par 'jug pa ni bskyod
[\[60b\]]
[\[60b.1\]]pa'o/_/thabs des mchog tu dga' ba'i bde ba 'dod chags dang 'dod chags dang bral ba dang 'dod chags bar ma'i mtshan nyid skyed par mdzad ces pa bskyed nas kyang de'i mthar 'od gsal ba mngon du byed do zhes pa'o/_/nges pa'i don to/_/thams cad ces bya ba la sogs pa la sku
[\[60b.2\]]dang gsung dang thugs zhes pa ni/_bya ba sgrub pa'i ye shes kyi rang bzhin gyi de bzhin gshegs pa thams cad kyi sku'i mchog nyid kyi phyir ro/_/de nyid rdo rje ste bla ma'o/_/drang ba'i don to/_/thams cad ces bya ba la sogs pa la/_sku dang gsung dang thugs rnams ni dgongs pa de'i ngo bo nyid
[\[60b.3\]]rnams so/_/de rnam par dag pa'i gnas ni rdo rje'o/_/nges pa'i don to/_/lus gzir ba'i phyir ni dge ba'i dbang po'i lus las ma yin pa nyid 'byung ba'i phyir yang bgegs so/_/thabs kyi ye shes shar bas ni/_don dam pa'i bden pa thob pa'i thabs longs spyod rdzogs pa'i mthar
[\[60b.4\]]'jig pa ste/_'od gsal du byed do zhes nges pa'i don to/_/dkyil 'khor ni rten dang brten pa'i bdag nyid can dang /_yang dag par mnyes par byed pa ni sems rnam par g.yeng ba nyid kyis so/_/sems pa ni khro bo'o/_/de'i phyir gsungs pa/_thams cad ces pa la sogs pa ste/_'dir
[\[60b.5\]]sgrub pa'i thabs kyi rjes su 'brangs nas/_khro bo bzhi po rigs kyi dbang por bshad do/_/de bzhin du de bzhin gshegs pa drug dang spyan ma la sogs pa'i lha mo bzhi dang /_gzugs rdo rje la sogs pa'i lha mo lnga dang /_byams pa la sogs pa'i byang chub sems dpa' brgyad do/_/bzhugs
[\[60b.6\]]so zhes pa 'di la yang drug pa mngon par brjod pas drug pa'i rang bzhin 'di'i dkyil 'khor la lha nyi shu rtsa gnyis mngon par brjod par byas so/_/da ni dkyil 'khor 'di las gzhan pa'i dkyil 'khor pa gang yin pa 'dir ma gsungs pa rnams bshad pa'i rgyud dpal rdo rje phreng ba las
[\[60b.7\]]kyang brjod la/_/de rnams gsungs pa/_shar phyogs zhes pa la sogs pa ste/_rang gi rgyud nas yongs su bsdu ba'i don du 'dir gsungs pa rnams la 'jug par bya'o zhes rnam par bshad pas gsungs pa/_shar zhes pa la sogs pa'o/_/thams cad kyi zhes bya ba la sogs pa'i sgras
[\[61a\]]
[\[61a.1\]]phyag dang /_zhal dang kha dog dang /_mtshan ma la sogs pa gzung ngo /_/slar yang dgongs pa gang gis bcom ldan 'das 'dir yang dkyil 'khor yongs su rdzogs par mi gsung zhe na gsungs pa/_slob dpon med par zhes bya ba la sogs pa'o/_/gzhan du zhes
[\[61a.2\]]pa ni rgyud gzhan du'o/_/gal te gang slob dpon med par 'jug par gyur na nyes par cir 'gyur/_grub par mi 'gyur te/_gzhan la ltos pa med pa'i phyir legs par byas pa ma yin gyi/_'dir gzhan la ma ltos par 'jug pa ni dmyal bar 'gro bar 'gyur ro/_/yongs su
[\[61a.3\]]rdzogs par brjod pa la rigs pa gsungs pa/_ji ltar zhes pa la sogs pa ste dpe rigs pa dang ldan par byed pa gsungs pa/_sku'i zhes bya ba la sogs pa brgal ba'o/_/'di'i lan gsungs pa/_bcom ldan 'das zhes pa la sogs pa ste/_rdo rje slob dpon zhes pa ni drug pa'i
[\[61a.4\]]'o/_/sku'i rdo rje zhes pa la sogs pa nas/_rnam shes phung por yang dag bzhugs/_/zhes pa'i mthar thug pas de bzhin gshegs pa lnga po rnams kyang phung po'i bdag nyid kyis mngon par brjod do/_/sha sogs zhes pa'i sogs kyi sgra las rus pa la sogs pa gzung ngo /_/khrag
[\[61a.5\]]sogs zhes pa'i sogs kyi sgras bad kan la sogs pa'o/_/dro ba la sogs zhes pa ni 'dir lto ba'i me la sogs pa'o/_/bskyod pa la sogs zhes pa ni 'dir dbugs 'byung ba dang rngub pa la sogs pa'o/_/mig gi dbang gnyis la zhes pa ni/_spyod bsdus su/_mig gi skye mched
[\[61a.6\]]kyi tshogs ni sa'i snying po'o zhes gsungs pa ma yin nam zhe na/_dbang po skye mched nyid yin pa'i phyir/_mig la sogs pa'i tshogs kyang dbang po'i sgras brjod par bya'o/_/de nyid kyi phyir gsungs pa/_sna la bzhugs zhes pa la sogs pa'o/_/khams bzhi'i rang bzhin zhes pa la
[\[61a.7\]]sogs pas lus thams cad reg bya'i dbang po'i bdag nyid can nyid la/_sgrib pa thams cad rnam par sel ba mngon par brjod par bya'o/_/mdzod las ni gang yang pho'i dbang po mthe bo'i rnam pa gsang ba la gnas par gsungs so/_/mo'i dbang po lam du gnas pa rnga'i sbubs
[\[61b\]]
[\[61b.1\]]lta bur gsungs so/_/sgrub pa'i thabs su yang skyes pa'i gnas gsum du sgrib pa thams cad rnam par sel ba bskyed cing dgod do/_/bud med la yang reg bya rdo rje ma'o/_/gtso bo 'di ni dbang po'i gnas la zhes mngon par mtshams sbyar bas 'dir sa bon dgod cing gnas gzhan la yang
[\[61b.2\]]gtso bos khyab pa yin no zhes pa 'di 'gal ba ni ma yin no/_/de bzhin du dbang po gzhan rnams la yang bshad pa ji ltar 'byung ba 'di'o/_/rtsa rgyus ni mgo bo'i'o/_/dpung pa zhes pa ni nye ba'i dbang du byas nas bdun pa ste/_ji ltar ga gan phyugs lhas ji lta ba bzhin no/_/des na dpung pa dang
[\[61b.3\]]nye bar 'jug pa'i gzhogs su mi g.yo ba dang /_'dod pa'i rgyal po gnyis dgod do/_/'og ces pa rkang pa gnyis kyi 'og tu'o/_/de ltar byas nas kun la zhes pa la sogs pa dang /_lus zhes pa la sogs pa ste/_tha dad pa'i rim pa'o/_/de dag ni gsungs pa'i rim pas so/_/
[\[61b.4\]]sku'i dkyil 'khor du brjod do/_/ci zhe na gsungs pa/_rdo rje zhes pa la sogs pa ste/_rdo rje slob dpon gyi lus la brten pa'i dkyil 'khor gsungs pa/_lus zhes pa ste rdo rje 'chang gi sku'i tha snyad du byed pa lha'i 'khor lo phung po la sogs pa la sangs rgyas nyid la sogs par
[\[61b.5\]]rnam par gzhag pa mngon par gsungs pa ster bar byed do zhes pa lus can no/_/'di rnams kyis dgos pa gzhan gsungs pa/_'di dag ces pa la sogs pa ste/_sprul par byed pa zhes pas sprul pa'i sku'i bdag nyid can no/_/rnam pa gnyis par kha cig tu mya ngan las 'das
[\[61b.6\]]la zhes par klog ste/_phyogs 'di la mya ngan las 'das pa ni mi dang skal ba mnyam pa dang lha dang skal ba mnyam pa dang longs spyod rdzogs pa'i sku'i mya ngan las 'das pa la 'jug par 'gyur ro zhes pa'i don gcig nyid do/_/rdo rje can ni rdo rje dang ldan pa brjod par bya'o zhes pa
[\[61b.7\]]'dis legs par sbyangs pa ni rgyu dang rkyen dag gis legs par 'dus byas pa las skyes pa'i khams gsum pa can no zhes bstan pa'i tshul gang yin pa de la de bzhin no/_/'jug pa'i don du gsol ba 'debs par byed pa gsungs pa/_myur du zhes pa la sogs pa ste/_myur du
[\[62a\]]
[\[62a.1\]]zhes pa skye ba 'di nyid la'o/_/mya ngan las 'das pa zhes pa de rdzas kyi ngo bo med pa'i khyad par mya ngan las 'das pas nye bar bsags pa'i dge ba yongs su smin pa yongs su mya ngan las 'das par 'gyur ro zhes gsungs pa/_khyod kyi dge ba yongs smin pa/_/zhes so/_/
[\[62a.2\]]de bas zhes pa la sogs pa nye bar sdud pa ste/_brjod pa'i don yongs su shes pa dus ji lta ba bzhin du 'jug pa'i slob dpon mchog tu 'dzin pa gsungs pa/_ji ltar zhes pa la sogs pa'o/_/bskyed pa'i rim pa la ltas nas gsungs pa'i bshad pa 'di'o zhes gsungs pa/_dang po'i zhes
[\[62a.3\]]pa la sogs pa ste/_de nas zhes pa la sogs pa ni dga' ba ni the tshom bsal bas ma 'ongs pa na 'dus pa'i don la lhag par mos pa rnams kyis the tshom bsal bar 'jug pa ston pa rnams kyis mgu ba yid la byas nas so/_/mgu bas ni 'jigs pas spu zing zhes byed par gyur to/_/
[\[62a.4\]]'jigs pa'i rgyu gsungs pa/_phyag 'tshal zhes pa la sogs pa ste/_rnam par gzhag pa'i rim par gsungs pa yang /_stobs bcu dang mi 'jigs pa la sogs pa'i yon tan ma lus pa'i tshogs 'dzin pa'i sangs rgyas rnams 'dir so so'i skye bo'i lus la dgod pa ni/_'gal
[\[62a.5\]]ba'i bshad pa can zhes bya ba la sogs pa ste/_'gal ba'i bshad pas bcom ldan 'das kyis gsungs pa dang /_'gal bar bshad pa bsgoms pas dmyal bar 'gro bar 'gyur ro zhes 'jigs pa dang du ba dag gi rgyu'o/_/mnyam par gzhag pa yang 'dir rnam gzhag rim par gsungs
[\[62a.6\]]pa gang yin pa de ji lta ba bzhin du gzung bar bya'o zhes bya ba la sogs pas rtogs par bya'o zhes gsungs zhes bya ba ni/_rdo rje 'chang chen pos so/_/sku'i dkyil 'khor 'di nyid lha sum cu rtsa gnyis kyi bdag nyid can yin pa nyid kyis phyung ba'i dkyil 'khor la yang lha sum cu rtsa gnyis kyi bdag
[\[62a.7\]]nyid can nyid du gsungs so/_/sku'i dkyil 'khor la gnas pa nyid gang yin pa de phyung ba las phyung ba'i dkyil 'khor du 'gyur ro/_/da ni bri bar bya ba'i dkyil 'khor la yang lha sum cu rtsa gnyis kyi bdag nyid can nyid du bshad par bya'o zhes gsungs pa 'dis zhes bya ba la sogs pa ste/_
[\[62b\]]
[\[62b.1\]]sum cu rtsa gnyis kyi bdag nyid can nyid kyi gtan tshigs 'dis so/_/phyung ba'i dkyil 'khor gyi dbang du byas nas/_rigs pa nye bar brjod pa ma yin nam/_de ci ltar 'dis zhes bya ba la sogs pa brjod par bya zhe na gsungs pa/_gleng gzhi zhes bya ba la sogs pas rigs pa gsungs te/
[\[62b.2\]]gleng gzhi ni dang po'i rgyu phyung ba'i dkyil 'khor ro/_/de'i dbang du byas pa'i don to/_/sum cu rtsa gnyis kyi bdag nyid mtshon pa'o/_/de nyid du ni phyung ba'i dkyil 'khor nyid do/_/rgyud kyi don ni bshad pa'i rgyud kyi don to/_/lhag ma zhes pa ni rdul tshon gyi dkyil 'khor bshad pa'o/_/skabs
[\[62b.3\]]su bab pa ma yin no ni skabs su 'ongs pa ni phyung ba'i dkyil 'khor nyid de/_rdul tshon gyi dkyil 'khor nyid kyis mngon par brjod par bya ste/_de'i phyir phyung ba'i dkyil 'khor gsungs pa'i rigs pas rdul tshon gyi dkyil 'khor la yang thal bar 'gyur ro zhes pa skabs su bab pa'o/_/
[\[62b.4\]]thams cad ces bya ba la sogs pa la de bzhin gshegs pa thams cad ni sems can rnams snod kyi bdag nyid can mi bskyod pa la sogs pa rnams so/_/de rnams kyi sku la sogs pa de nyid gsang ba ste gsang ba la zhes pa gsang ba la ste/_lag pa phyis pa la lnga pa'o/_/de'i phyir gsungs
[\[62b.5\]]pa/_gzigs shing zhes pa 'di'i don 'chad par byed pa khong du chud nas zhes pa ni de'i bdag nyid du skyes par gyur nas so/_/de'i phyir gsungs pa/_mdzad de zhes pa la sogs pa ste/_ston pa po dang /_bstan pa dang /_bstan par bya ba'i bdag nyid gdul bya rnams kyi rgyud la byed pa'i phyir ro/_/
[\[62b.6\]]gsang ba 'dus pa zhes pa ni gsang ba rnams sbyor bar byed pa'o/_/ting nge 'dzin gyi dkyil 'khor byin gyis brlab pa zhes pa ni ting nge 'dzin gyis bskyed bya'i dkyil 'khor bstan pa dang /_bskyed par gsungs pa de de bzhin no/_/drang ba'i don dang /_nges pa'i don gyi bshad pa ni 'dir blta bar
[\[62b.7\]]mi bya'o/_/glegs bam las bsdu ba'i don gyi tshig rnam par dbye ba'i rjes su 'brangs nas rnam par bshad pas bcug par blta bar bya'o/_/'di lta ste thams cad ces bya ba la sogs pa ste/_gsang chen las zhes pa ste/_'dir yang gsang chen ni kun rdzob dang /_don dam pa'i bden
[\[63a\]]
[\[63a.1\]]pa gnyis po'i mtshan nyid zung 'jug gi ngo bor gzigs shing khong du chud nas de'i bdag nyid kyi mthar thug par bzhugs pa 'bras bu'i ngo bor gyur pa'o/_/phyung ba ni thugs la'o/_/'dir zhes pa sngar bzhin no/_/yongs su dag pa dang yongs su ma dag pa'i zhes pa
[\[63a.2\]]ni 'dir bshad pa la yongs su dag pa tsam bshad de/_drang ba'i don la ni yongs su ma dag pa'i bshad pa brjod pa ma yin nam zhe na/_bden te 'on kyang yongs su ma dag pa bsdus pa ston par byed pa'i don du'o/_/rdzogs pa 'di nyid kyis rnam par dag pa ni bden te/_yongs su rdzogs pa'i
[\[63a.3\]]ngo bo nyid kyi phyir ro/_/thog mar gsungs pa yang /_sku gsum dag ni tha dad par/_/skyob pa yis ni gang bstan pa/_/rdzogs pa'i rim pa'i sbyor ba yis/_/gcig tu yang ni 'gyur ba yin/_/zhes so/_/gang yang le'u'i don nyid la 'di de la ltos nas 'di gsungs so/_/gang 'dir
[\[63a.4\]]bshad pa ma yin pa de'i dbang du byas nas gsungs pa/_lhag ma ni snga ma bzhin no/_/gos ni ji ltar bdag nyid ni lus so/_/ci byed ce na gsungs pa/_mchu sbrang zhes bya ba la sogs pa'o/_/de bzhin du zhes bya ba la sogs pa ni 'di zhes pa gal te yang sngar bshad pa'i don mchog tu 'dzin
[\[63a.5\]]pa de bzhin du rgyud kyi don zhes mngon par brjod pa'i phyir zhes 'chad par 'gyur ba yang 'dir/_gsal bar byed pas yang dag par bdag nyid nye bar skyob bo/_/ci byed ce na gsungs pa/_nyon mongs pa zhes pa la sogs pa ste/_'dis de'i chos can 'dis so/_/gos dang 'dra bas gos
[\[63a.6\]]zhes pa ni rgyud kyi don to/_/'dzin par byed do/_/sbyin par byed do zhes pa lam gyi bdag nyid can nam/_'bras bu'i bdag nyid can de dag gi rjod par byed pa'o zhes gsal bar ro/_/sgron ma zhes bya ba la sogs pa la sgron ma dang 'dra bas sgron ma ste/_bshad pa'i rgyud kyi don gyis gdul
[\[63a.7\]]bya'i blo'i mun par gsang ba 'dus pa gsal bar byed pa po yin pa nyid kyi phyir ro/_/bshad pa'i rgyud kyi don de ni 'dus pa'i don gsal zhing 'brel par rab tu ston par byed do zhes pas sgron ma gsal bar byed pa 'di rgya cher bshad pa'o/_/dang po'i sgra ni 'di gtso bo'i don to/_/mtha' drug gi
[\[63b\]]
[\[63b.1\]]bshad pa zhes pa ni bcom ldan 'das kyi tshig gi don drug dang bshad pa rnam pa bzhi gsungs pa 'dis 'dir gsal bar byas so zhes 'brel pa ston par byed do/_/thams cad ces pa ni sngar gsungs pa'o/_/bskyed nas zhes pa 'dis so sor bskyed pa'i sgo nas bcom ldan 'das kyis
[\[63b.2\]]gsung mthar thug par byas pa la ltos pa'i tshig go/_/rdzogs pa'i rim pa zhes pa rdzogs pa'i rim pa nyid kyis gsal bar byed pa'i don du byang chub kyi sems skyed par byed pa'i le'u ni byang chub sems kyi le'u'o/_/bcom ldan 'das la zhes pa ni rdo rje 'chang chen po la'o/_/gsol to zhes pa ni mi
[\[63b.3\]]bskyod pa la sogs pa'i de bzhin gshegs pa rnams so/_/ji ltar ci zhig gsol zhe na gsungs pa sku zhes pa la sogs pa ste mchod pa zhes pa la sogs pas ma 'ongs pa'i slob ma dang slob dpon gyi tha snyad kyi 'brel pa 'di bstan pas ston par byed do/_/snying po ni nyams pa med pa'o/_/'dir
[\[63b.4\]]rgyu gsungs pa thams cad ces pa la sogs pa ste/_nyon mongs pa'i sgrib pa dang /_shes bya'i sgrib pa dag las bskyed par bya ba dang /_skyes pa gang yin pa ni rnam par nyams par 'gyur ro/_/slar yang sgrib pa gnyis po med pa gang yin pa de ni skyes pa dang 'gal ba med do/_/de'i phyir snying po
[\[63b.5\]]brjod par bya'o/_/de yang byang chub kyi sems ni sku dang gsung dang thugs so/_/'dir rigs pa gsungs pa/_mi phyed pa zhes pa la sogs pa ste/_gal te kha nyid dam lus la brten nas sems dang tshig 'jug pa de'i tshe lus la sogs pa rnams mi phyed pa nyid du mi 'gyur te/_de nyid kyi
[\[63b.6\]]phyir mi bskyod pa'i ngo bo nyid kyi phyir zhes pa'i gsung las ye shes kyi sku ni 'dir phyag gnyis pa zhal gcig pa ste/_de dang 'di dag byang chub kyi sems mchog ste/_rgyu ni 'od gsal lo/_/'bras bur nye bar gdags pa ni yongs su dag pa'i ye shes kyi sku nye bar gdags pa la ste/_'od gsal
[\[63b.7\]]ba'i phyir ro zhes mngon par dgongs so/_/bya ba la sogs zhes pa la/_sogs pa'i sgra las rtogs pa la sogs pa yongs su gzung ste/_rnam par rtog pas bsams par gyur pa'o/_/sgra ji bzhin pa'o/_/sems zhes bya ba la sogs pas rtog pa'i rnal 'byor du gsungs pa'i zhal gsum
[\[64a\]]
[\[64a.1\]]pa phyag drug pa'am/_'gro ba'i rgyud du skyes pa'am/_sku la sogs pa'i rdo rje nyid kyis nges pa'am/_sprul pa'i skur mngon par brjod pa'o/_/da ni mngon par brjod pa 'di'i sku la sogs pa rnams stong pa nyid kyi rnam pas dmigs par bya ba yongs su dag pa nyid bskyed pa'i
[\[64a.2\]]don du gsungs pa/_sku zhes pa la sogs pa ste drang ba'i don to/_/ye shes kyi sku'i dbang du byas nas gsungs pa/_skyed cig pa ni/_yid kyi rang bzhin gyi zhes bya ba la sogs pa la sems las byung ba rnams sems kyi gnas skabs kyi khyad par nyid kyi phyir/_sems byung yang sems
[\[64a.3\]]kyi sgras brjod par bya ste/_de nyid kyi phyir gsungs pa/_sems gsum po zhes pa la sogs pa'o/_/longs spyod rdzogs pa'i sku'i rnam pas ni yongs su dag pas so/_/sems nyid yin no zhes pa ni gang sems rang bzhin med pa dang /_phung po'i rnam pa bzhin no zhes pa de'i phyir lus sems
[\[64a.4\]]su 'gyur ba ma yin no/_/lus sems kyi rnam pas zhes pa ni sprul pa'i sku yang rus pa la sogs pa'i rang bzhin rnam par shes pa'i 'bras bu nyid kyis rnam rig tsam nyid yin pa'i phyir ro/_/de nyid kyi phyir gsungs pa/_med ces pa la sogs pa ste/_don bzhin du yul rnam par gnon
[\[64a.5\]]pa la nye bar dmigs pa yang tshig tu brjod pa sems nyid de'i rnam pa yin pa'i phyir sems so/_/dag pa'i rab tu sbyor ba 'di gsungs pa/_de ltar zhes pa la sogs pa ste/_gcig tu byas nas zhes pa ni rtag tu de skye ba dang /_'gag par so sor brtag par byas pas sam/_bla ma'i man ngag
[\[64a.6\]]las so/_/khams gsum pa la ni 'dod pa dang /_gzugs dang gzugs med pa na'am/_de'i bdag nyid can gyi sku la sogs pa na'o/_/rang srog ni brjod pa'i mtshan nyid kyi rmi lam rnam shes so/_/mthong bar 'gyur zhes pa ni ting ting ma yin par 'gyur ro zhes pas ti nga la a bya t+ya
[\[64a.7\]]yaH'o/_/rang grong ni rang gi phung po'o/_/snang ba ni 'od zer lnga dang ldan pa'o/_/skyes bu zhes pa skyes bu'i rnam pa'o/_/rlung zhes pa rlung gi khams dang ldan pa'o/_/khams gsum pa ni 'dod pa la sogs pa'i khams gsum gyi bdag nyid can nam/_lus la sogs pa'i bdag nyid
[\[64b\]]
[\[64b.1\]]can no/_/khams gsum pa zhes pa la sogs pa ni/_gzhan ni rnam shes las tha dad pa gzhan no/_/mchog tu ni tshul du byung ba'o/_/de ni snying por gyur pa yongs su dag par yod do/_/rmi lam ni rmi lam dang 'dra bas te rmi lam ni ji ltar rlung la brten nas rmi lam nas gzhan du song ste mi'i
[\[64b.2\]]ris mthun pa'i phung po dang lha'i gnas dang yul gzhan du song ste/_rnam par bkra zhing rnam pa sna tshogs pa'i yul la sogs pa'i nang du mthong bar bdag nyid mthong bar byed do/_/de bzhin nyid du rmi lam rlung ni rnam par shes pa rlung ngo /_/khams gsum pa lus la sogs pa'i
[\[64b.3\]]bdag nyid can du rnal 'byor pas mthong bar byed do/_/khams gsum pa las ni snang ba gsum pa las so/_/gzhan ni gzhan pa'o/_/de nyid ni 'od gsal ba'o/_/gcig tu ste skad cig gcig tu'o/_/myur du ste de nyid kyi phyir bskal pa grangs med pa gsum la ltos pas so/_/dngos grub
[\[64b.4\]]ni ldang bar byed pa'o/_/nges pa'i don to/_/don 'di nyid byang chub sems kyi phan yon gyi sgo nas gsungs pa/_kun du zhes pa la sogs pa ste/_kun du ni 'khor ba dang mya ngan las 'das pa thams cad du'o/_/de dag tu yang gnas pa dang /_'gro bar byas nas rab tu 'jug pa la tshar gcod pa dang
[\[64b.5\]]rjes su 'dzin pa la sogs pa mdzes pas na bzang po'o/_/dgongs pa ma yin pa'o/_/de bzhin gshegs pa drug gi zhes bya ba la sogs pas de bzhin gshegs pa lnga'i bdag nyid can nyid kyi phyir bdag nyid kyi lus so/_/dngos po med ces bya ba la sogs pa'i tshigs su bcad pa 'chad par
[\[64b.6\]]'gyur ba rnams kyis ston par byed pa gang yin pa de'o/_/ting nge 'dzin 'di nyid gsal bar byed do zhes zer ba ni/_thog ma dang tha mar mngon par brjod pa'i gnas skabs kyi bshad pa nyid kyi phyir ro/_/slar yang dgongs pa ma yin pa'o/_/brtan pa dang g.yo ba zhes pa la sogs pa'i bshad pa ni
[\[64b.7\]]dgongs pa ma yin pa'i don la bshad pa rnam pa bzhis 'chad par 'dod nas gsungs pa/_dngos po med pa sgom pa med/_/ces bya ba la sogs pa ni/_'jig pa'i dus bzhin du yod bzhin pa nyid kyi phyir dang /_yongs su rdzogs par gnas pa'i dus lta bur de yod pa ma yin no/_/de'i sgom pa
[\[65a\]]
[\[65a.1\]]ngo bo nyid kyis nye bar skyes par gyur pa med pa'i phyir ro/_/yi ge'i don to/_/bsal nas zhes pa ni rab tu rnam par 'byed pa'i ye shes kyis sgom par byed pa'i rang bzhin gyis kyang ngo /_/'dus byas ni rgyu dang rkyen las skyes pa lam gsum pa can gyi phung po dang khams la sogs
[\[65a.2\]]pa rnams so/_/'dus ma byas ni nam mkha' dang 'gog pa la sogs pa rnams so/_/stong pa nyid la mngon par zhen pa lta ba yin no zhes pa ni/_rgyal ba rnams kyi stong pa nyid/_/lta kun nges par 'byung bar gsungs/_/gang dag stong pa nyid lta ba/_/de ni sgrub pa med par gsungs/_/zhes gsungs
[\[65a.3\]]pa'i phyir ro/_/de'i phyir 'di las mngon par zhen pa gtang bar bya'o/_/'dis don dam pa'i bden pa gsungs so/_/bskyed pa'i rim pa'i dbang du byas nas gsungs pa/_mtshan ma zhes pa la sogs pa ste mtshan ma ni rgyu'o/_/'bras bu'i skyed par byed pa po ni rgyun don dam par gsungs pa
[\[65a.4\]]las gzhan ma yin no/_/'bras bu ni gzugs dang lus gnyis so/_/de dag la mngon par zhen pa ni mngon par chags pa'o/_/rgyu dang 'bras bu gnyis su med pa'i phyir ro ni dngos po de'i rgyu dang 'bras bu dag tha dad du gyur pa ma yin pa nyid kyi phyir ro/_/'dis bskyed pa'i rim pa la yang rgyu dang 'bras
[\[65a.5\]]bu dag gnyis su med pa nyid du ston par byed do/_/smon lam ni lha mchod pa sngon du 'gro bas de'i mngon par 'dod pa'i don 'dod pa rnams kyi smon lam mo/_/sgom pa bems po'i khyad par mngon par 'dod pas 'jug pa'am/_sbyin pa la sogs pa'i 'bras bu khyad par mngon par 'dod pas
[\[65a.6\]]'jug pa yang rung ste/_sbyin pa la sogs pa la smon par byed pa'o/_/'dir yang gang sbyin pa la sogs pa nye bar brjod pa gsungs pa nyid kyi phyir ro/_/gsungs pa yang /_nyi ma stong par mi bya bar/_/chung ngu can yang sbyin pa nyid/_/ces pa la sogs pa'o/_/'dis bskyed pa'i rim pa yang smon
[\[65a.7\]]pa la sogs pa med par ston par byed do/_/gang zhig mtshan ma la sogs pa mngon par zhen pa med pa des zhes pa la sogs pa'i ste/_bsags pa'i rang bzhin yin pa nyid kyi phyir sems te rnam par rtog pa tsam nyid yin pa'i phyir de bzhin du gang rang dang rang nyid stong par rtog par byed do/_/
[\[65b\]]
[\[65b.1\]]de'i phyir sa bon la sogs pa'i rim pas lha'i bdag nyid can gyi bdag nyid do/_/spyi'i don to/_/sems tsam de dngos po med de rnam par ma dag pa ni dngos por mngon par zhen pa yod pa nyid kyis rnam par ma dag pa ste/_kun du 'khor bar byed pa'i rgyu nyid yin pa nyid kyi phyir ro/_/de'i phyir
[\[65b.2\]]gsungs pa/_rtag tu med pa nyid yin pa'i phyir ro zhes so/_/gzhan du yang gsungs pa/_ci'i phyir gzugs la sogs pa rnam par ma dag pa lags/_gzung ba dang 'dzin pa yod pa'i phyir ro/_/de rnams kyi gzung ba dang 'dzin pa ci lags/_bcom ldan 'das kyis bka' stsal pa/
[\[65b.3\]]mig gis gzung bar bya ba ni gzugs so/_/rna ba la sogs pa rnams kyis sgra la sogs pa la gzung bar bya/_brten par bya'o/_/'di dag dug med pa can du byas nas bsten pas dag par gyur pa'o zhes so/_/gzung ba dang 'dzin pa dang bral ba nyid rnam par shes par brjod par bya ba
[\[65b.4\]]ma yin nam/_de ci ltar gzung ba la sogs pa yod pas rnam par ma dag pa yin zhe na bden te/_'on kyang de'ang snang ba gsum du snang bas mig la sogs pa lnga po la brten pa gzugs la sogs pa la dmigs pa'o/_/de lta mod kyi snang ba gsum rnam par dag pas gzugs la sogs
[\[65b.5\]]pa dang bral ba nyid yin pa'i phyir dang /_mig la sogs pa lnga po rnams kyi sa bon ma yin par gyur pa nyid kyi phyir ro/_/gsungs pa yang /_ye shes gsum la lnga yang dag par bsten zhes so/_/de lta mod kyi gzung ba la sogs pa med pa nyid kyis rnam par dag go/_/gsungs pa yang /
[\[65b.6\]]rtsa ba srid pa'i rnam shes te/_/yul ni de yi spyod yul lo/_/yul la bdag med de mthong la/_/srid pa'i sa bon dgag par bya/_/zhes so/_/'di'i don 'di yin te/_rang gi rang nyid kyis mig la sogs pa dang /_snang ba yid la byed pa dang /_yul phan tshun nye bar byas pa la ltos nas
[\[65b.7\]]mig la sogs pa'i rnam par shes pa 'byung ste/_de'i phyir/_gang rnams rten cing 'brel par 'byung /_/de rnams rang bzhin cung zad med/_/de'i phyir mig la sogs pa'i rnam par shes pa rnams la mngon par zhen pa med na/_gzung ba la sogs pa med pa de'i phyir/_srid pa'i sa
[\[66a\]]
[\[66a.1\]]bon 'gag par 'gyur ro/_/gzung ba la sogs pa la mngon par zhen pa med na/_skye ba'i las nye bar len pa med pa'i phyir dang /_byas pa yang zad pa'i phyir skye ba zad do zhes so/_/nyer len med pa'i me bzhin du/_/nyer len med par mya ngan 'da'/_/zhes so/_/da ni rnam
[\[66a.2\]]par ma dag pa'i snang ba'i rgyur sgyu ma lta bu'i shes pa'i dbang du byas nas gsungs pa/_gang zhes bya ba la sogs pa ste/_rnam par ma dag pa nyid yin pa'i phyir ni the tshom gyi bag chags bsal ba nyid ma yin pa'i phyir ro/_/bsgom pa ma yin par 'gyur na don dam par rang bzhin brdzun pa
[\[66a.3\]]nyid yin pa'i phyir ro/_/sgyu ma lta bu de ni zhes pa don dam pa'i bdag nyid do/_/gnyis su dbyer med pa'i phyir ro ni kun rdzob dang don dam pa'i bden pa gnyis ro gcig pa nyid kyi phyir ro/_/de nyid kyi phyir gsungs pa/_de bas na zhes bya ba la sogs pa'o/_/mtha' dag ces bya ba ni bla ma mnyes
[\[66a.4\]]par thos pa dang /_bsam pa la sogs pa bya dka' ba du ma la sogs pas lhag par rtogs par bya ba nyid yin pa'i phyir ro/_/gang gi stobs tsam nyid kyis kyang dpag tshad stong phrag kyang de lta bur rab tu rtogs pa ni 'od gsal dang zung 'jug gi ting nge 'dzin gyis bskyed par bya ste/_de lta bu
[\[66a.5\]]yang dpal bla ma rdo rje 'chang gi sprul pa yang dag par rdzogs par byang chub pa lhag par rtogs shing /_lung bstan pa'i skyes bu'i khyad par gus par bsten pa'i zhabs kyi pad+ma las kyang ngo /_/da ni don dam pa'i bden pa la mngon par chags pa rnams kyis mngon par zhen pa dor bar bya ba'i
[\[66a.6\]]don du gsungs pa/_dngos po med pa zhes bya ba la sogs pa ste/_kun rdzob kyi bden pa la mngon par zhen pa yongs su spang ba'i rgyu zhes pa bden pa gnyis su med pa sgrub par byed pa'i don du slar yang kun rdzob kyi bden pa la 'jug par byed pa mngon par zhen pa yongs su spang ba'i rgyur zhes
[\[66a.7\]]bya'o/_/'dis ni zhes pa la sogs pas bden pa gnyis kyi rgyu can zung 'jug la mngon par zhen pa yongs su spangs pa'o/_/bden pa gnyis zhes pa la sogs pas mngon par zhen pa'i nyes pa zhar la kun du skyed par byed do/_/de bas na zhes bya ba la sogs pas mngon par zhen pa'i
[\[66b\]]
[\[66b.1\]]nyes pa zad pa'i zung 'jug bshad pa'o/_/mthar thug pa'o/_/snod du gyur pa'i zhes bya ba la sogs pas bden pa gnyis po de dag gnyis su med pas kyang de kho na nyid kyi rigs pa gsal bar bstan to/_/mthar thug pa zhes pa thog ma don dam pa'i bden pa 'chad par byed pa'o/_/thog
[\[66b.2\]]ma'i rab tu dbye bas zung 'jug gis gnyis pa'i 'di'o/_/mig tsam gyi spyod yul yin pa'i phyir ro zhes pa ni me long gi gzugs brnyan bzhin no/_/sgyu ma'i rnam par sprul pa'i me long du 'od zer lngas 'bar bzhin pa nyid kyi phyir ro/_/chos nyid kyang med ces pa 'dis 'od gsal ba la mngon par
[\[66b.3\]]zhen pa med par ston par byed pa yin no/_/de nyid kyi phyir bden pa gnyis la mngon par zhen pa med pa'i phyir ro/_/da ni zhes bya ba la sogs pas 'di ni thugs la gnas pa'o/_/byang chub tshul ni bden pa gnyis su med pa'i mtshan nyid do/_/byang chub kyi thabs ni rdo rje 'chang chen po mngon du byed
[\[66b.4\]]pa'i thabs so/_/brten pa ni mi phyed pa dang ldan pa ste/_de nyid snying po ste bdag med pa'i mtshan nyid 'od gsal ba'i rang bzhin no/_/dgongs pa ma yin pa'o/_/mtshan ma med pa nyid yin pa'i phyir ro/_/dngos po med pa'i rgyu yod pa nyid kyi phyir ro/_/zag pa ni nyon mongs pas rab tu bskyed pa'i
[\[66b.5\]]rgyu can gyi 'du byed do/_/de dang lhan cig 'jug go zhes pas zag pa dang bcas pa'o/_/zag pa med pa ni nyon mongs pa bcom pa/_lhag ma dang bcas pa'i mya ngan las 'das pa la gnas pa lta bu'i 'du byed do/_/chos zhes pa la sogs pa ni/_ma grub na ni dngos po zhes pa lhag ma'o/_/'di dag nyid kyi
[\[66b.6\]]don dam pa'i bden pa gsungs so/_/'o na ji ltar zhes pa la sogs pas de las bzhengs pa gsungs pa/_bdag byin gyis brlab pa'i rim pas ni rim pa gsum par gsungs pas so/_/de nyid kyi phyir gsungs pa/_sngon gyi zhes pa la sogs pa ste/_'phen pa ni rang byin gyis brlab pas
[\[66b.7\]]gzhag pa'i 'du byed de/_gaN+DI'i sgra byin gyis brlabs pa bzhin no/_/gsungs pa yang /_de nyid kyis ni thams cad du/_/stong nyid mngon du mi bya'o/_/sangs rgyas kun bdag rnal 'byor ldan/_/zhes so/_/dgongs pa ma yin pa'o/_/ye shes kyi 'od zer zhes bya ba la sogs pa la ye shes
[\[67a\]]
[\[67a.1\]]kyi 'od zer ni 'od gsal ba'i ye shes ni gnyug ma'i ngo bo nyid kyi phyir ro/_/snang ba dang 'dra bas snang ba ste mi shes pa'i mun pa 'joms pa nyid kyis so/_/'dus byas zhes pa la sogs pa ni snga ma bzhin no/_/de ltar don dam pa'i bden pa mngon par brjod nas/_de
[\[67a.2\]]las ldang bar byed pa gsungs pa/_'o na zhes pa la sogs pa ste/_dgongs pa ma yin pa'o/_/rang bzhin zhes pa la sogs pas bden pa gnyis mngon par sbyar ba'i ched du de dag gnyis su med pa phyi dang nang gi bdag nyid can tshig gi don du gsungs nas/_gdod nas dag par ston
[\[67a.3\]]par byed do/_/gdod nas dag pa nyid la dpe gsungs pa/_nam mkha' bzhin zhes pa ste/_ji ltar nam mkha' dang po nyid las sngar dag par ma gyur pa phyis kyang dag par gyur pa ma yin no/_/zung 'jug gi bdag nyid la yang rnam pa de bzhin nyid du yang ngo /_/de ltar rang bzhin gyis gdod
[\[67a.4\]]nas dag gi de bzhin nyid la ma dag pa dag par 'byung ba ni ma yin no/_/gsungs pa yang /_yod ces pa dang med ces pa/_/gnyis ka yang ni mtha' yin te/_/dag dang ma dag pa'ang mtha'/_/de phyir mtha' gnyis rnam spangs nas/_/mkhas pa bar la'ang gnas mi byed/_/ces so/_/de nyid kyi
[\[67a.5\]]phyir gsungs pa/_legs par yongs su zhes bya ba la sogs pa la/_/byang chub ni don dam pa'i bden pa 'bras bu'i ngo bo ste rang byin gyis brlab pa'i 'bras bu yin pa nyid kyi phyir ro/_/de'i phyir gsungs pa/_mngon rtogs ni de thob par byed pa'i rgyu'o/_/bden pa gnyis la mngon par zhen pa
[\[67a.6\]]med pas zung 'jug gsungs pa/_rgyu zhes pa la sogs pa'o/_/'di'i lam nyid gsungs pa/_rgyu dang 'bras bu dag ces pa la sogs pa'o/_/dgongs pa ma yin pa'o/_/rgyu dang 'bras bu gnyis su med pa la brten nas ngo mtshar ba dang rmad du byung ba brjod pa dag gis smra mi nus pa nyid kyi phyir
[\[67a.7\]]ngo mtshar du gyur pa ni kun rdzob kyi bden pas so/_/rmad du gyur pa ni don dam pa'i bden pas so/_/bden pa gnyis la yang rang bzhin gyis med pa'i phyir ro/_/rnam pa nyid kyis bstod pa'o/_/zhes pa ni rnam pa nyid kyis rdo rje 'chang chen po la zhes pa lhag ma'o/_/bstod pa'o zhes pa ni rdo rje 'chang chen po la'o
[\[67b\]]
[\[67b.1\]]zhes khong du chud par bya'o/_/phun sum tshogs pa thams cad ces pa ni bsod nams phun sum tshogs so zhes pa ste/_bsod nams phun sum tshogs pa ni sbyin pa phun sum tshogs pa dang /_tshul khrims phun sum tshogs pa la sogs pa'i rang bzhin yin pa'i phyir ro zhes so/_/de'i
[\[67b.2\]]phyir yongs su dag pa'i lha rdo rje 'chang chen po las sprul pa'i sku'i rim pas sam/_rdzogs pa'i rim pas mi bskyod pa la sogs pa'i lha'i 'khor lo spros pa'i phyir ro/_/byang chub sems ni rab bskor ba ni drug pa ste/_ye shes kyi rim pas sam ril por 'dzin pa dang rjes su gzhig pa'i rim
[\[67b.3\]]pas de bzhin nyid 'od gsal ba nyid du gyur pa'o/_/de'i rang bzhin nyid la snyoms par zhugs pa'o/_/de bzhin du rim pa des gshegs pas na de bzhin gshegs pa'o/_/de nyid kyi phyir dag pa zhes pa la sogs pa'o/_/rdo rje gsum gyi rnam par shes pa ni lus la brten cing /_yid la
[\[67b.4\]]sems pa dang /_tshig dag nye bar dmigs bzhin pa nyid yin pa'i phyir ro/_/sku'i rdo rje zhes pa la sogs pa 'dis sku dang gsung dang thugs kyi rdo rje can zhes pa'i rjes su ste gcig gi tshig la mang po'i tshig go/_/sus phyin ci log gang gis sgrub par byed do/_/sangs rgyas byang chub thob par
[\[67b.5\]]byed pa po nyid yin pa'i phyir ro zhes bya ba 'di'i bshad pa ni mi gnas pa'i mya ngan las 'das pa'i dbyings la 'jog par mdzad pa'i phyir ro zhes pa rtags so/_/sangs rgyas kyi byang chub rab tu ston pa zhes pa la sogs pa'o/_/byang chub kyi sems kyi le'u bshad pa de ston par byed pa ni
[\[67b.6\]]rab tu snang bar byed pa'o/_/le'u zhes pa ni sngar bshad do/_/rnal 'byor pa gnyis kyis zhes pa ni bskyed pa dang rdzogs pa'i rnal 'byor gyi dbye ba'o/_/rnam pa gsum zhes pa ni 'chad par 'gyur ba'i don to/_/rdo rje 'chang chen po ni drug pa'o/_/mi bskyod pa la sogs pa rnams
[\[67b.7\]]ni lnga'o/_/de rnams ni drug po rnams kyi'o/_/de'i phyir yang na lnga po de rnams so/_/de'i phyir bshad pa'i sgo nas so/_/lha zhes pa ni rdo rje 'chang chen po la sogs pa'i lha drug go/_/sngags zhes pa ni ma tri gsang ba'i skad la'o/_/gsungs pa yang /_lce rtse g.yo ba yod min zhing /_/so
[\[68a\]]
[\[68a.1\]]dang mchu gnyis yang dag sbyar/_/zhes pa la sogs pa sngags kyi bzlas pa'i mtshan nyid do zhes so/_/sngags ni yid skyob par byed pa'i don to/_/ngan 'gro'i 'gro ba 'jigs pa rnams kyi skyob par gyur pa nyid yin pa'i phyir dang /_de bzhin gshegs pa drug gi rang
[\[68a.2\]]bzhin nyid yin pa'i phyir ro/_/'chad par 'gyur ba'i gsang sngags zhes bya ba 'chad par 'gyur ro/_/gsungs pa yang /_gang gang dbang po yul rnams kyis/_/brten nas bskyed par bya ba'i yid/_/yid de man na zhes par bshad/_/tra yig skyob par byed pa'i don/_/zhes pa dang /
[\[68a.3\]]sngags ni 'bod pa zhes bshad de/_/de nyid bskul bar smra ba'o/_/zhes gsungs pa'i phyir de kho na nyid kyang sngags su 'chad par 'gyur ro/_/rdo rje dang pad+ma 'du byas pa ni/_chos 'byung ste chos phung la sogs pa rnams 'dir 'byung ngo zhes byas nas so/_/de dag 'dir 'gag pa dang skye'o
[\[68a.4\]]zhes de la gnas pa'i rten dang brten pa'i bdag nyid can gyi lha'i 'khor lor 'gyur ro/_/de la lha'i 'khor lo'i dbang du byas nas gsungs pa/_rnam par snang mdzad ces bya ba la sogs pa ste/_de dang de zhes bya ba la sogs pa ni rnam par snang mdzad la sogs pa'i rigs de dang de'i rang
[\[68a.5\]]gi bdag po zhes pa ni/_gang gi bdag po gang yin pa ni rang gi bdag po'o/_/kha dog lnga ba'i sa'i cha dang ldan pa ni lnga'i bdag nyid kyi lha'i 'khor lo 'di nyid kyi kha dog gis sa'i cha kha dog lnga nyid yin pa'i phyir ro/_/kha dog lnga'i sa'i cha zhes pa'i gsung las lha mo'i b+ha gar khang pa brtsegs pa
[\[68a.6\]]yang bsgom par bya'o zhes mtshon par bya'o/_/phyi rol du yang ye shes kyi gzhi khang pa brtsegs pa bsgom pa rjod par byed pa ma yin nam zhe na/_sku gsung thugs kyi dbye ba yis/_/zur gsum rnams su rnam bsgom bya/_/zhes 'dus pa phyi mar gsungs pa/_gsang ba'i nang la ltos pa la/_/
[\[68a.7\]]rmongs nas phyi rol du yang rjod par byed de 'jig rten dang 'gal lo/_/gang 'jig rten na phyi rol gyi khyim dang khang bzangs la sogs pa rnams byed pa gsang ba'i nang gi gnas la ltos par bya ba ma yin no/_/rnam par gzhag pa'i rim par yang khang pa brtsegs pa'i ri dang gzhal med khang la
[\[68b\]]
[\[68b.1\]]sogs pa'i rnam par gnas par gsungs pa'i phyir ro/_/lnga zhes pa la sogs pa ni gzugs dang sgra la sogs pa 'dod pa'i yon tan lnga ste gzugs rdo rje la sogs pa'i bdag nyid can yin pa'i phyir ro/_/gsungs pa gzugs zhes pa la sogs pa'o/_/mchod pa rnam pa lnga zhes
[\[68b.2\]]pa ni lnga po rnams kyi nye bar sdud par bya nye bar 'dul bar byed do zhes pa lnga yang de yin la mchod pa yang de yin pas te gzugs dang sgra la sogs pa rnams so/_/mdor na zhes pa ni/_dkyil 'khor du sgeg mo la sogs pa'i lha mo dang bla re la sogs pas rgya cher mngon par brjod par
[\[68b.3\]]'dod pa nyid yin pa'i phyir ro/_/lha'i 'khor lo zhes pa ni lha rnams kyi 'khor lo bzhin du gnas pa'i khyad par ram lha rnams kyi 'ang 'khor lo khang pa brtsegs pa ste lha'i 'khor lor bsams nas so/_/'khor lo'i dbus su ni/_rten dang brten pa'i 'khor lo'i dbus su gsang
[\[68b.4\]]ba'i khang pa brtsegs pa'i bdag por gyur pa nyid kyis ni mi bskyod pa nyid kyis so/_/phyi rol gyi khang pa brtsegs pa'i dbus su ni bdag po rdo rje 'chang chen po nyid kyis so/_/de nyid kyi phyir gsungs pa rdo rje 'chang chen po'i gzugs bzhin du zhes dang /_slar yang gsungs pa rdo rje
[\[68b.5\]]'chang chen po'i sprul par gyur pa zhes dang /_slar yang gsungs pa/_sdud par byed ces pa la sogs pa'o/_/de dang zhes pa ni rdo rje 'chang chen po dang ngo /_/mi bskyod pa'i phyag rgya chen po ni gsang ba'i 'khor lo las phyi rol du byas pa'o/_/de bzhin du zhes bya ba la sogs pa
[\[68b.6\]]la dkon mchog dpal zhes bya ba la sogs pa'o/_/sogs pa'i sgra las don yod grub pa la sogs pa'i phyag rgya chen por bsdus so/_/de bzhin du de bzhin gshegs pa drug mngon par brjod pa ni/_bdag po nyid kyis gsang ba'i 'khor lo'i nang dang phyi rol du bsgom par bya ba dag go/_/
[\[68b.7\]]gang yang gzhan du byang chub sems dpa' la sogs pa rnams rdo rje 'chang chen po dang /_gcig tu sbyor bas bdag po nyid du 'dod de de yang de bzhin gshegs pa lnga'i rigs su bsdus pa'i phyir de bzhin gshegs pa lnga nyid do/_/sogs kyi sgras don gyi bshad pa la rang dbang ma yin
[\[69a\]]
[\[69a.1\]]pa'i bdag nyid gsungs pa/_gang yin pa'i zhes bya ba la sogs pa'o/_/kho bo ni mi bskyod pa'o/_/'dod chags chen po ni rdo rje 'chang chen po'o/_/de'i zhes pa sngar brjod pa yi'o/_/phyag gi gtso bos 'khor lo bsnams pa zhes pa ni phyag gzhan na gnas pa'i mtshan ma
[\[69a.2\]]sgrub pa'i thabs su gsungs pa la ltos pa dang bcas pa'i tshig go/_/'dzam bu na dang zhes pa la sogs pas rin chen 'byung ldan la sogs pa rnams kyi phyag gis gtso bo'i mtshan ma ston par byed do/_/de bzhin du drug pa yi yang phyag gi gtso bo'i g.yas na de bskyed pa'i rgyud dkar po
[\[69a.3\]]ste/_de bzhin gshegs pa lnga po bskyed pa'i mtshan ma lnga po bzhin no/_/'di rnams zhes bya ba ni de bzhin gshegs pas gsungs pa rnams so/_/dang po'i sbyor ba ni sa bon dang mtshan ma la ltos pas so/_/dril bu ni thams cad du phyag g.yon nyid na'o/_/chos kyi dbyings zhes pa ni
[\[69a.4\]]sems tsam nyid kyis 'gro ba 'dzin par byed do zhes pas chos kyi dbyings te rnam par rig pa tsam nyid do/_/de nyid kyi phyir gsungs pa 'dis zhes bya ba la sogs pa ste/_drang ba'i don to/_/de bzhin gshegs pa 'od dpag tu med pa la sogs pa lnga ni 'od zer lnga ste dmar po la sogs pa'i
[\[69a.5\]]'od zer lnga'i rang bzhin no/_/steng gi sgo nas ni sna'i bu ga nas so/_/byung ste ni rang gi ngang nyid do/_/rnam par snang mdzad kyi rang bzhin gyi khyab byed kyi rlung ni steng nas 'byung ba ma yin nam zhe na/_de lta mod kyi 'od zer re re 'byung ba na 'od zer lnga lnga nges par 'byung bar byed do/_/khams kyi dkyil 'khor
[\[69a.6\]]gcig gis kyang khams bzhi char la khyab bo zhes spyod bsdus su gsungs so/_/gang du gcig yod pa de la bzhi po zhes pa'i rigs pa las so zhes pas mi 'gal lo/_/de nyid kyi phyir gsungs pa/_sprin zhes pa la sogs pa ste/_dkar po la sogs pa zhes pa ni ste/_sogs kyi sgras
[\[69a.7\]]dmar po dang ser po dang nag po rnams bsdus pa'o/_/A li kA li rnams ni yi ge gcig gis dman pa'i lnga bcu po 'di rnams so/_/ma ning la sogs pa zhes pa'i sogs kyi sgra las bud med dang skyes pa rnams bsdus so/_/de la/_/thung ngu'i dbyangs ni nyin mor brjod/_/ring po zhes pa mtshan mor
[\[69b\]]
[\[69b.1\]]bshad/_/dbyangs dang gsal byed dbye ba yis/_/ming gi de nyid sbyar bar bya/_/zhes dgongs pa lung ston du bshad do/_/nga nya Na na ma rnams la ni zhes pa ma ning gi yi ge'o/_/mnyam par gzhag cing ni yid la bkod nas so/_/de zhes pa yi ge gsum mo/_/oM zhes dang po gcig ces pa la
[\[69b.2\]]sogs pas rnam par snang mdzad la sogs pa la 'od zer lnga'i rang bzhin dang drug pa dkyil 'khor gyi bdag po yi ge gsum gyi bdag nyid du gsungs so/_/drug po 'di rnams rlung gi de nyid dang sngags kyi de nyid kyi bdag nyid can rdo rje gsum du bsdus par bstan par 'dod nas gsungs pa/_oM
[\[69b.3\]]shU n+ya tA zhes pa la sogs pa'o/_/de nyid kyi phyir gsungs pa/_de nyid gsum du 'dir brtags pa'o/_/de la rlung gi de nyid ni 'jug pa dang gnas pa dang ldang ba gsum mo/_/sngags kyi de nyid ni yi ge gsum mo/_/rdo rje bzlas pa'i 'bras bu de nyid gsum po snang ba gsum dang mig la sogs pa'i rnam
[\[69b.4\]]par shes pa rnams kyi'ang de nyid do/_/de la ji ltar bskyed pa'i rim pas sngags kyi de nyid kyis dang po'i mgon po bskyed pa la yi ge gsum gcig tu gyur pa nyid do/_/spyod bsdus su yang lus rnam par dben pa'i mthar thug par rdo rje gsum po rnams rang bzhin gyis grub pa nga'o zhes gcig nyid du
[\[69b.5\]]bstan to/_/de bzhin du rdo rje bzlas pa'i 'bras bu snang ba gsum nyid kyi bdag nyid can ye shes kyi sku bskyed par 'gyur ro/_/gsal ba ni ma bcos pa nyid kyis nye bar dmigs pa'i phyir ro/_/mi gsal ba ni sha dang khrag dang rus pa'i khams la sogs pa rnams kyis kun du mi 'khrugs pa'i phyir
[\[69b.6\]]ro/_/gsungs pa yang ji ltar chu'i nang du byung ba'i skyes bu'i rnam par snang ba de ni khams rnams kyis rnam par 'khrugs pa med do/_/'di la bde ba dang sdug bsngal la sogs pa'i rnam par rtog pa kun du dmigs par 'gyur ba yang med do zhes pa la sogs pa'o/_/da ni gsungs pa'i don 'di nyid
[\[69b.7\]]bstan par 'dod nas gsungs pa/_nam mkha' la sogs pa ste/_nam mkha'i dbyings ni de bzhin nyid do/_/sangs rgyas dkyil 'khor ni de bzhin gshegs pa thams cad kyi bdag nyid can yin pa nyid kyi phyir ro/_/yang dag par sbyor ba gsum gyi sku ni sku la sogs pa gsum po rnams kyi
[\[70a\]]
[\[70a.1\]]rang gi ngo bo snang ba gsum po rnams yang dag par sbyor ba ste 'dus pa'i sku gang yin pa der ro/_/bsam pa ni man ngag ji lta ba bzhin du'o/_/snang ba zhes pa la sogs pas rang gi ngo bo ston par byed do/_/dngos po thams cad ni phung po dang khams la sogs pa phyi dang
[\[70a.2\]]nang gi bdag nyid can de dag go/_/ngo bo nyid ni gzugs dang sgra la sogs pa'i 'dod pa lnga po'o/_/ldang ba la sogs pa zhes pa ni/_ldang ba la sogs pa'i rlung rnams gzugs la sogs pa'i ngo bo nyid yin pa'i phyir ro/_/ma lus par mthong ba nyid yin pa'i phyir ni dbang po mtha' dag dang
[\[70a.3\]]ldan pa'i phyir ro/_/'od gsal bar 'jug pa zhes pa ni sbyor ba'i don du'o/_/'di'i ldang ba gsungs pa de ltar zhes pa la sogs pa ste/_skad cig gi zhes pa ni gsungs pa yang /_ye shes skad cig gis rdzogs pa'i rnal 'byor zhes brjod do zhes so/_/langs pa'i rang gi ngo bo gsungs pa
[\[70a.4\]]dbus zhes pa la sogs pa ste/_'khor ba dang mya ngan las 'das pa dag gi ni 'khor ba zhes pas sems can gyi don du sna tshogs pa'i 'gro ba rnams su kun du 'gro bar byed do/_/skye bar byed do zhes pas 'khor ba ste 'gro ba'i rnam pa longs spyod rdzogs pa'i sku'o/_/de nub par gyur pa ni mya
[\[70a.5\]]ngan las 'das pa'o/_/dbus su ni bar skabs su'o/_/'jug pa dang langs pa gnyis po dag la mngon par zhen pa med pa'i phyir ro/_/de nyid kyi phyir gsungs pa/_yod pa dang zhes bya ba la sogs pa ste/_shes par bya'o zhes pa ni yongs su shes pa nyid sgom par byed pa'o zhes mngon par dgongs
[\[70a.6\]]so/_/'di nyid kyi zhes bya ba ni gsungs ma thag pa'i rdo rje 'chang chen po yongs su rdzogs par bskyed pa'i rim pa 'di nyid kyis so/_/rnam par snang mdzad la sogs pa zhes pa la sogs pas rnam par snang mdzad la sogs pa rnams kyi'ang longs spyod rdzogs pa'i sku nyid yongs su dag pas bskyed par ston
[\[70a.7\]]par byed kyi bskyed pa'i rim pas ni ma yin te/_thams cad kyi bskyed pa sngar gsungs pa nyid kyi phyir ro/_/slar yang de rnams la yang bskyed pa'i rim pa 'di bshad pa'i don ci ltar yin zhe na gsungs pa/_bsam pa ji lta ba zhes pa la sogs pa ste/_gang gis bsam pa rmongs pa la sogs pa'i sems
[\[70b\]]
[\[70b.1\]]nyid gang yin pa de'i dbye bas khyad par gti mug la sogs pa la mngon par dga' ba'i sems can gti mug la sogs pa'i rigs can rnams sngar gsungs pa'i bskyed pa'i rim pa sgom par byed pa rnams kyi rdzogs pa'i rim pa la yang rnam par snang mdzad la sogs pa'i gzugs la sogs pa longs
[\[70b.2\]]spyod rdzogs pa'i sku'i gzugs su bskyed pa bstan to zhes pa bsam pa ji lta bas zhes pa 'di mngon par dgongs pa'o/_/de nyid kyi phyir gsungs pa/_rang gi don bya'o zhes te rang gi don phun sum tshogs pa'i ngo bo nyid yin pa'i phyir sku bzhi pa'o/_/rnam par snang mdzad kyi phyag rgya chen po ni/_rnam par
[\[70b.3\]]snang mdzad la sogs pa'i phyag rgya chen po ste/_sku gsung thugs kyi mtshan ma ni rdo rje gsum dbyer mi phyed pa'i ngo bo nyid du shes par bya'o/_/de nyid ces bya ba ni rnam par snang mdzad la sogs pa'i ting nge 'dzin sngar gsungs par rdo rje 'chang chen po'i ting nge 'dzin mchog tu 'dzin par byed do/_/o~M d+har+m+ma
[\[70b.4\]]d+hA tu zhes bya ba la sogs pa sngar bskyed pa'i rim pa gsungs pa las da ni rdzogs pa'i rim pa bshad par bya ste/_ci ltar byas nas she na/_gsungs pa/_d+har+m+ma d+hA tu zhes bya ba la sogs pa ste/_rang dbang yongs su spang bar gsungs pa/_oM d+har+m+ma d+hA tu zhes bya ba la sogs pa ste 'dis de bzhin gshegs
[\[70b.5\]]pa drug po gsungs so/_/de nyid gsum du gcig tu gyur pa 'dir bshad pas ni 'od gsal du gzhug pa mngon par brjod par bya bzhin pa nyid ma yin pa'i phyir ro/_/de'i don nyid yin pa'i phyir de nyid gsum po gcig nyid do/_/nges pa'i don to/_/da ni zhes bya ba la sogs pas bskyed pa'i rim pa sgom
[\[70b.6\]]par byed pa'i phra mo'i rnal 'byor bshad pa la 'jug par byed do/_/brtan par bya ba'i don ni mi brtan pa brtan par byed pa'i don du'o/_/rnam pa gsum zhes pa ni dmigs pa'i dbye ba las so/_/phra mo zhes pa ni lha'i rnal 'byor la ltos pa'o/_/kha dog lnga zhes pa ni rdo rje la sogs pa'i mtshan ma lnga ste/
[\[70b.7\]]so so re res nag po la sogs pa'i 'od zer lnga po rnams kyis tha snyad du bstan to/_/de nyid kyi phyir gsungs pa/_rigs lnga zhes bya ba la sogs pa ste/_rin che ba nyid yin pa'i phyir ni/_de bzhin gshegs pa'i ngo bo nyid kyis bsam gyis mi khyab cing gzhal du med pa'i thun mong ma yin pa'i yon tan nyid
[\[71a\]]
[\[71a.1\]]las so/_/yungs kar zhes pa ni phra mo nyid ston par byed do/_/sna'i rtse mor ni rdo rje sna'i rtse mor te skyes bu la ltos nas gsungs pa nyid yin pa'i phyir ro/_/nyin dang mtshan du zhes pa 'dis rgyun mi 'chad par goms par ston par byed de/_gzhan du na sems brtan par mi
[\[71a.2\]]'gyur ba'i phyir ro/_/gang gi tshe zhes bya ba la sogs pas sems brtan par gyur par yongs su shes pa'i mtshan ma ston par byed do/_/mthong ba nyid ni dngos su phyi rol gyi dngos po zhes pa'o/_/mtshan ma ni rgyu'o/_/sems brtan par gyur pa'i gzung ba ni mngon par zhen pa ste/_phyogs dang po
[\[71a.3\]]la sogs par mtshan mar dmigs nas dmigs pa gzhan la mi 'jug pa'o/_/de ltar sems brtan par gyur par shes nas dbang du gyur pa nyid bskyed pa'i ched du gsungs pa/_de'i tshe zhes pa la sogs pa ste/_spro bar bya zhes pa ni mtshan ma bsgom pa la slob bzhin pa nyid mtshan ma
[\[71a.4\]]las mtshan mar spro bar bya'o/_/'od zer las skyes pa'i 'od zer dang bcas pa'o/_/brtan par ma gyur zhes pa la sogs pa ni bsgom pa la slob bzhin pa'i sgom par byed pa'i brtan par ma gyur pa'o/_/spro bar mi bya'o ni rnam par g.yeng ba'i phyir sems brtan par yang ga la 'gyur/_slar
[\[71a.5\]]yang yang dag par bsgoms nas spro bar bya'o/_/phyag rgya chen po ni lha'i sku'o/_/lhan cig gi sku la spro ba dbang du gyur pa'i de ma thag tu mtha' yas pa yang spro bar bya'o zhes gsungs pa/_rab mchog ces bya ba la sogs pa ste/_dkar po la sogs pa zhes bya ba la sogs pas spros pa'i sangs rgyas
[\[71a.6\]]kyi tshogs rnams rigs lnga nyid du ston par byed kyi rigs gcig pa nyid du ni ma yin no/_/'khor lo zhes pa la sogs pas mtshan ma dang bcas pa nyid do/_/byang chub sems dpa' zhes pa la sogs pas rigs lnga las skyes par ston par byed do/_/nye bar mtshon pas zhes pa la sogs pas dkyil
[\[71a.7\]]'khor gnas pa ma gsungs pa rnams dang /_dkyil 'khor du gnas pa ma yin pa gzhan yang ston par byed do/_/spro ba'i bdag nyid can gyis spro bar byed pa'i rang bzhin gyi phyir ro/_/nam mkha' khyab par zhes pa ni nam mkha'i go skabs steng dang 'phred dang 'og tu'o/_/spyi'i don no ni dmigs
[\[71b\]]
[\[71b.1\]]par bya ba dang dmigs par byed pa dag bskyed pa'i rim pas bsdus pa nyid yin pa'i phyir ro/_/rin chen po ni de bzhin gshegs pa lnga'i rang bzhin yin pa'i phyir ro/_/byang chub kyi sems te de bzhin nyid rtogs pa'i rgyud nyid yin pa'i phyir ro/_/yungs kar zhes pa ni snga ma bzhin te/_gang yang 'gro bar
[\[71b.2\]]byed do 'jug par byed do zhes pa ste rlung gi khams so/_/khams gsum dang ldan pa de'i rang bzhin yin pa nyid kyi phyir/_yungs kar te de'i 'bras bu'i tshad nyid kyi phyir byang chub kyi sems kyi tshad ni yungs kar gyi 'bras bu'i tshad tsam mo/_/rdo rje'i khar zhes pa ni rdo rje la sogs pa'i mtshan ma sngar
[\[71b.3\]]gsungs pa sgom par byed pa'i stobs las de bzhin gshegs pa lnga'i bdag nyid can du byas nas so/_/gzhan du na rdo rje'i kha nyid du gnas par mi 'gyur ro/_/slar yang de bzhin gshegs pa lnga sgom par byed pa'i bdag nyid can nyid kyis ga las 'gyur de bzhin gshegs pa lnga'i bdag
[\[71b.4\]]nyid can du shes so/_/spyan ma la sogs pa dang khro bo gnod mdzes la sogs pa'i mthar thug pa rnams de bzhin gshegs pa lnga'i bdag nyid can nyid kyi phyir ro/_/brtan pa zhes pa la sogs pas phyag rgya mnyes par byed pa dang rang gi don phun sum tshogs pa mngon par gsungs so/_/ji
[\[71b.5\]]ltar gsungs pa'i zhes bya ba la sogs pa ni 'gro ba'i rgyud du gsal bar ro/_/dkyil 'khor gyi 'khor lo yang /_bu ni drug pa'i ste de bzhin gshegs pa lnga po rnams dkyil 'khor gyi dbang phyug nyid du rdzogs pa lnga po rnams kyang drug pa nyid kyis rgyas 'debs par 'ched par 'gyur ba
[\[71b.6\]]nyid kyi phyir ro/_/dkyil 'khor ba gang yin pa nyid ni tsha bo nyid de de ltar na spyan ma la sogs pa rnams tsha bo nyid kho na'o/_/sbas pa'o/_/lnga zhes pa la sogs pa la/_sangs rgyas kyi rin po che bskyed pa'i phyir zhes pa ni mi shigs par sgom par byed pa 'od gsal du 'jug pa dang ldan pa'i rgyu nyid yin
[\[71b.7\]]pa'i phyir ro/_/thig le'i gzugs can yin pa nyid las ni ting nge 'dzin sems dpa' la gnas pa nyid do/_/ting nge 'dzin sems dpa' nyid thig ler gyur pa mi shigs par gyur pa ma yin no zhes su zhig 'dod/_de nyid kyi phyir gsungs pa/_snying ga'i pad+ma'i lte bar ni ye shes sems dpa'i
[\[72a\]]
[\[72a.1\]]snying ga'i pad+ma'i lte bar ro/_/'jug pa zhes pa la sogs pas mi shigs pas 'jug pa la sogs pa gsum po ston par byed do/_/bsdu ba zhes pa la sogs pa gsum po rnams 'gog pa'o/_/nyin dang mtshan mor zhes pa 'dis rnam par ma chad par goms par
[\[72a.2\]]byed pa'o/_/rtag tu zhes pa ni 'gog pa'i rang bzhin gyi ngo bo nyid kyis so/_/mi shigs pa ni rnam par rtog pa'i dra ba thams cad bcom nas med par gyur pa'o/_/slar yang 'di ldang bar byed pa rlung gi sgo nas gsungs pa/_de'i phyir zhes pa la sogs pa ste/_brtan par ma gyur pa ni brjod
[\[72a.3\]]pa'i mtshan nyid kyis rtag par ma gyur pa'o/_/gang gi tshe mi shigs pa'i de kho na nyid lhag par rtogs pa nyid du gyur pa de'i tshe mi shigs pa'i thig le'i gzugs stong pa nyid gsal bar byed pa po de'i de kho na nyid stong pa nyid do/_/de rtogs pa nyid do/_/thig le sgom par byed pa'i mtshan nyid do/_/
[\[72a.4\]]de dang 'dra ba'i 'od ni 'od zer lnga'i bdag nyid can gyis so/_/dkyil 'khor zhes pa ni mi bskyod pa la sogs pa de bzhin gshegs pa rnams dang /_spyan ma la sogs pa'i lha mo'i bdag nyid can yin pa'i phyir ro/_/'chad par 'gyur ba yang /_g.yas pa nas ni byung ba'i rlung /_/me yi
[\[72a.5\]]dkyil 'khor nyid yin te/_/kha dog dmar zhing gsal ba 'dir/_/pad+ma mgon po rgyu ba'o/_/zhes pa la sogs pa'o/_/bzhi po rnams kyis ni me dang rlung dang dbang chen dang chu rnams kyis so/_/g.yas pa la sogs pa zhes pa'i sogs pa'i sgras g.yon dang steng dang 'og dang dbus
[\[72a.6\]]rnams gzung ste/_sna'i bu ga re re la'o/_/spro bar bya zhes pa ni rang gi ngang nyid kyis nges par 'gro ba'am mdzes par bzlas par 'dod pa la ltos nas spro bar bya'o zhes gsungs so/_/de bzhin gshegs pa'i sprin gyis zhes pa ni/_de bzhin gshegs pa'i ngo bo nyid yin pa'i phyir
[\[72a.7\]]dkyil 'khor bzhi po ste gang yang dkyil 'khor bzhi la sgom pa dbang du gyur pa thob pa ni de bzhin gshegs pa'i sprin gyis chos kyi chu'i char 'bebs par 'gyur ro/_/sprin rnams kyis zhes pa mang po'i tshig las kyang de bzhin gshegs pa rnams mang po nyid do/_/de'i phyir gsungs
[\[72b\]]
[\[72b.1\]]pa/_nam mkha' zhes pa la sogs pa'o/_/mthar thug pa'o zhes pa 'od gsal du zhugs pa dang ldang ba dag gi mthar thug pa rnam pa gnyis kyis bshad pa nyid kyi phyir ro/_/rnam par snang mdzad ces bya ba la sogs pa la bskyed pa'i rim pa zhes pa rdzogs pa'i rim par bskyed pa ni/
[\[72b.2\]]sngar bstan pa nyid kyi phyir bskyed pa zhes pa la sogs pas khyad par du byed pa'o/_/sbyor ba'i dkyil 'khor zhes pa rten de sgrub pa po la sbyor bar byed do zhes pa sbyor ba ste de nyid kyi dkyil 'khor te zhi ba can la sogs pa'i las kyi tshogs kyis nges par bskor ba nyid kyi phyir ro/_/de nyid
[\[72b.3\]]kyi phyir sna tshogs rdo rje'o/_/de las zhes bya ba la sogs pas/_de rdo rje las byung ba zhes bar ma chad par sbyar ro/_/'di dag ces bya ba la sogs pas 'chad par 'gyur ba sku zhes pa la sogs pa ste/_sku la sogs pa rnams kyi sgrub pa ni bsgom pa'o/_/'di ni sku la sogs pa
[\[72b.4\]]rnams kyis so so re re las 'brel pa'i phyir mang po nyid de de nyid kyi phyir sgrub pa rnams kyis zhes gsungs so/_/thugs sgrub pa la sku dang gsung yang thugs kyi nang du son pa nyid kyis yon tan dang ldan par gyur par bsgrub pa'i phyir ro/_/sku nyid dkyil 'khor yin pas sku'i dkyil
[\[72b.5\]]'khor ro/_/de gang zhe na zhes pa ni dkyil 'khor la ltos pa dang bcas pa'o/_/rdo rje las byung ba zhes pa ni rdo rje'i mtshan ma las byung ba'o/_/de rnams zhes sngar gsungs pa 'dir brel lo/_/rab kyi mchog ni rab tu phul du byung ba dang mchog de gtso bo'o/_/drang ba'i don to/_/de ltar bskyed
[\[72b.6\]]pa'i rim pa'i sgo nas rnam par snang mdzad la sogs pa lnga po rnams kyi bskyed pa mngon par brjod nas rdzogs pa'i rim pa bstan pa'i phyir gsungs pa/_nam mkha'i dbyings kyi zhes pa la sogs pa zla ba'i dkyil 'khor lta bu ni zla ba'i dkyil 'khor te dkar po nyid yin pa'i phyir dang
[\[72b.7\]]zlum po nyid yin pa'i phyir ro/_/mi bskyod pa'i ngo bo zhes pa ni mi bskyod pa ni bdag po nyid yin pa'i phyir gsungs so/_/kha dog dkar po ni 'di la ldan par gsungs pa/_chu'i khams rgyu ba nyid yin pa'i phyir ro/_/chu'i khams kyi ngo bo nyid mA ma kI nag mo'o/_/yang na rlung gi de nyid kyi kha dog
[\[73a\]]
[\[73a.1\]]gzhan nyid ma yin nam zhe na/_gal te de ltar na me'i dkyil 'khor gyi rang bzhin 'od dpag med dang gos dkar mo dag ci'i phyir kha dog dmar po nyid yin gyi kha dog nag po nyid du mi 'gyur ba ci zhes pa'o/_/de'i phyir chu'i khams rgyu ba nyid yin pa'i phyir ro zhes pa bsam
[\[73a.2\]]par bya'o/_/thams cad gzhogs 'ga' zhig tu kun du zhum pa ma yin pa nyid kyi phyir 'jig rten du yang 'ga' zhig de ma yin par mi 'gyur ba gang yin pa de dang de zhes brjod par bya ba yin no/_/'byung bar 'gyur bzhin pa ni rang gi ngang nyid do/_/shes par bya'o zhes pa ni yongs su
[\[73a.3\]]shes pa nyid rgyun chags par 'di dang de bzhin du gzhan du yang bsgom pa nyid do/_/kha dog ser po dbang chen gyi dkyil 'khor zhes pa ni sa'i khams kyi rang bzhin spyan ma dkar mo ma yin nam/_de ci ltar 'dir ser po nyid yin zhes bsam par bya'o/_/thad kar gzhogs gnyis su
[\[73a.4\]]dang steng dang 'og rnam pa gnyis las lha re re rgyu ba'i phyir gnyis ka las 'byung bar 'gyur bzhin pa'o/_/kha dog nag po don yod grub pa zhes pa ni/_kha dog ljang ser lta bu ste/_las kyi mgon 'dir lha nyid do/_/zhes gsungs pa'i phyir/_ljang khu nyid du gsungs pa ma yin nam zhe na/_sngo
[\[73a.5\]]bsangs kyi sgra 'di nag po'i rnam grangs yin pa nyid kyi phyir ro zhes pa nyes pa med do/_/lus la sogs pa rnams rlung dang rnam par shes pa'i bdag nyid can yin pa nyid kyi phyir gsungs pa/_sku zhes pa la sogs pa ste/_lha'i 'khor lo ni rnam par snang mdzad la sogs pa lnga po
[\[73a.6\]]thams cad mkhyen pa'i go 'phang gi mthar thug par bzhugs pa 'bras bu'i ngo bo'o/_/thob par 'dod pa ni lam la gnas pa zhes bya ba'i don to/_/sku zhes bya ba ni bshad pa byed pa rnams kyi sku zhes mngon par brjod par bya ba 'dis ni gcig po 'di'i sku gcig kho na'o/_/gsal bar zhes
[\[73a.7\]]pa ni bya ba'i khyad par ro/_/thog ma dang tha ma med pa ni skye ba dang 'jig pa med pa'i phyir ro/_/rnal 'byor ni rdzogs pa'i rim pa'i ngo bo'o/_/phra mo zhes pa ni dmigs par bya ba dang /_dmigs par byed pa po dang /_dmigs par byed pa la sogs pa'i yul ma yin pa nyid kyi phyir ro/_/mi gsal ba
[\[73b\]]
[\[73b.1\]]ni de bzhin nyid kyi bdag nyid can nyid kyis so/_/gsal bar yang dag sbyor ni gsal ba gzugs kyi rnam pa bzhin du de nyid sbyar bar bya'o zhes pa gsal ba yang dag sbyor ro/_/ngo bo nyid med ces pa la sogs pas yongs su dag pa'i gzugs 'di gsungs so/_/rang bzhin gyis
[\[73b.2\]]zhes bya ba la sogs pas dus thams cad du 'di nyid gnyug ma'i rnam pa yin gyi gang gis cung zad kyang bya ba ma yin gyi rnal 'byor pas yongs su shes par bya ba de'o zhes ston par byed do/_/dang po gcig ni dang po nyid bden pa gnyis po gcig gi ngo bor gyur pa'o/_/gcig dang ni gnyis
[\[73b.3\]]su med pa'i ngo bos so/_/du mas ni bden pa gnyis kyi ngo bos spangs pa'o/_/rten cing 'brel par 'byung ba'i chos zhes grags/_/zhes pa ni rten cing 'brel par 'byung ba'i chos kyi rang bzhin chu zla lta bu ste/_rang gi ngo bo chu zla lta bu nyid kyis skye ba med pa nyid yin pa'i phyir ro/_/yang na
[\[73b.4\]]rnyog ma med pa'i chu yod pa dang nam mkha'i sprin dang bral bar zla ba yang dag par nye bar skyes pa'i bden pa'i zla ba lta bus so sor rtogs te/_thams cad du yang de ni gnyug ma'i ngo bo nyid kyis gdod ma nas skye ba med do/_/de ltar yongs su dag pa'i rdo rje 'chang chen po ye shes kyi zla ba
[\[73b.5\]]rten cing 'brel bar 'byung ba'i chos su rab tu brtag par bya'o/_/dngos po kun gyi 'byung gnas gcig ni dngos po kun ni sems can dang snod du grags pa rnams su'o/_/gcig ces pa ni 'byung gnas gcig kho na'o/_/zla ba gcig kho na kha dog la sogs pa sna tshogs pa'i chu'i snod
[\[73b.6\]]gcig tu shar ba'i gzugs brnyan bzhin no/_/bdag nyid ces pa la sogs pa la 'di ltar zhes pa ni gsungs pa'i mtshan nyid du'o/_/byas nas ni bskyed nas so/_/ci bya zhe na gsungs pa/_bri bar bya zhes pa la sogs pa ste/_chos kyi dkyil 'khor ni A li kA li'i rang bzhin nyid yin
[\[73b.7\]]pa'i phyir bstan pa'i chos rnams ni chos so/_/dkyil 'khor bzhi'i bdag nyid can yin pa'i phyir dkyil 'khor ro/_/'di'i rgyas par bshad pa gsungs/_dmar po zhes pa la sogs pa ste/_'dis me'i dkyil 'khor la sogs pa mngon par brjod do/_/bzhi zhes pa la sogs
[\[74a\]]
[\[74a.1\]]pas dkyil 'khor re re la dkyil 'khor bzhi po bri bar shes par bya'o/_/gos dkar la sogs pa'i rang bzhin me'i dkyil 'khor la sogs pa'o/_/rang gi lha ni rdo rje 'chang chen po'i bdag nyid can yi ge gsum rang gi lha nyid do/_/'di'i gzhi ni dkyil 'khor bzhi'i
[\[74a.2\]]sbyor ba'o/_/yang dag par sbyor ba nyid go 'phang mchog ste mchog gi go 'phang gi rgyu nyid yin pa'i phyir ro/_/steng zhes pa la sogs pas rgyu'i gnas mngon par brjod do/_/me zhes pa la sogs pas me la sogs pa'i dkyil 'khor la brten nas dbang la sogs pa'i las mngon par brjod
[\[74a.3\]]do zhes gsungs so zhes pa ni bcom ldan 'das kyis dgongs pa lung ston du'o/_/lha zhes bya ba la sogs pas lha la dmigs pas skye ba med par gyur pa'o/_/khyad par can ni 'chad par 'gyur ba'i ci yang mi bya'o zhes slob par byed pa'o/_/bsgrub pa'i khyad par can rnams la phra mo'i
[\[74a.4\]]rnal 'byor rnam pa gsum bsgoms pa las skyes pa sems kyi khyad par rnam pa gsum thob pa'o/_/rdul tshon gyi dkyil 'khor zhes pa ni yid la sogs pa'i dkyil 'khor bdun po ru ni ma yin no/_/dbang bskur ba'i phyir zhes pa ni phra mo'i rnal 'byor rnam pa gsum bsgoms pa las skyes
[\[74a.5\]]pas thob pa bye brag rnam pa gsum gyi rjes su mthun par dbang bskur ba'i don to/_/gsol ba 'debs pa zhes pa ni slob dpon dang bla mar gyur pa dag gis bslab pa'o/_/sgra ji bzhin pa'o/_/rgyud 'di la ni sems gtso bo'i phyir thog mar thams cad ces bya ba la sogs pa gsungs la/_de nas
[\[74a.6\]]gzugs kyi phung po rags pa nyid yin pa'i phyir zhi ba zhes pa la sogs pa gsungs so/_/'du shes kyi phung po la ltos nas tshor ba'i phung po rags pas nga'i lag par tshor ba dang nga'i rkang par tshor ro zhes smra bar byed pas rags par bstan pa'i phyir/_de'i 'og tu de bzhin gshegs pa kun zhes bya
[\[74a.7\]]ba la sogs pa gsungs so/_/'du byed kyi phung po la ltos nas 'du shes rags so zhes pas chos kun zhes bya ba la sogs pa gsungs so zhes pa ni phung po bstan pa'i rim pas gsol ba 'debs pa'o/_/rigs gsum gyi ngo bo nyid kyis ni/_de bzhin gshegs pa dang rdo rje dang pad+ma dang rigs
[\[74b\]]
[\[74b.1\]]gsum mo/_/ngo bo nyid kyis zhes gsungs pa'i phyir de bzhin gshegs pas drug pa'i bstod pa gsungs par de drang bar bya'o/_/gsol ba 'debs pa'i don gang zhe na de gsungs pa/_thams cad ces bya ba la sogs pa ni de bzhin gshegs pa'i rang bzhin nyid yin pa'i phyir dkyil
[\[74b.2\]]'khor gyi zhes bya ba gsungs pas/_thams cad ces bya ba la sogs pa'o/_/ji skad du bshad pa zhes pa ni le'u 'di nyid du 'chad par 'gyur ba dang /_de nyid bsdus pa'i rgyud la sogs par ro/_/kun du bzang po zhes pa ni gal te yang mi bskyod pa la sogs pa'i rnal 'byor dang ldan
[\[74b.3\]]pa'i sngags pa yang 'dir de bzhin du yang drug par yang dag par rtogs par byed do/_/sku'i mchog ni sems can gyi 'jig rten ma lus pa'i sku la ltos nas de bzhin gshegs pa'i sku mchog gnyis yin pa'i phyir dang /_de'i rang bzhin yin pa'i phyir dkyil 'khor gyi sku'i mchog nyid do/_/
[\[74b.4\]]dam pa ni gzugs la sogs pa rnams kyi phul du byung ba'o/_/zhi ba zhes pa la sogs pa ni dkyil 'khor dang sbrel lo/_/dkyil 'khor yang de las skyes pa nyid yin pa'i phyir te/_'od gsal ba las yang dag 'byung /_/rdo rje sems dpa' bde chen po/_/gzugs brnyan lta bu yang nyid do/_/
[\[74b.5\]]dkyil 'khor yang ni de dang mtshungs/_/zhes gsungs pa'i phyir ro/_/slar yang rdo rje 'chang chen po'i ngo bor bshad pas bstod pa/_de'i spyod pa zhes pa ni ye shes gsum po de'i spyod pa ste/_spyad par bya'o rtogs par bya'o zhes byas nas spyod pa'o/_/'dod chags la sogs pa ni
[\[74b.6\]]rang bzhin brgya drug cu'o/_/snang ba gsum gyi rtags nyid yin pa'i phyir/_rang bzhin rnams sbyong bar mdzad do zhes pa rang bzhin skye ba dang dus mtshungs pa kho nar thog ma med cing tha ma med pa'i mngon par byang chub pa dran pas rang gi sems so sor rtogs te bden pa gnyis gnyis
[\[74b.7\]]su med pa nyid du yongs su shes so/_/de'i sgo nas zhes pa ni de'i bdag nyid kyis so/_/snying po ni mi gnas pa'i mya ngan las 'das pa ste/_de'i rang bzhin nyid yin pa'i phyir gsungs pa de zhes bya ba la sogs pa ste/_rdo rje 'chang chen po'i rang gi ngo bo ston par byed pa de'i zhes pa
[\[75a\]]
[\[75a.1\]]la sogs pa ste/_rnam pa ni 'dir rang bzhin no zhes pa bsten pa'o/_/sgra ji bzhin pa'o/_/tshig gi skabs 'byed pa ni 'chad bzhin pa'i tshig gi skabs so/_/de nyid kyi phyir gsungs pa/_gang gi phyir zhes bya ba la sogs pa ste/_sems gtso bas na 'di'i
[\[75a.2\]]sems su brjod par bya'o/_/de nyid kyi phyir gsungs pa/_rdo rje zhes bya ba la sogs pa ste/_rdo rje ni rdo rje 'chang chen po ste de nyid rigs so/_/de gtso bo'i phyir dam pa'o/_/mi bskyod pa ni de dang gnyis su med par gyur pas gnas skabs las gtso bo nyid do/_/de nyid kyi phyir rlung
[\[75a.3\]]gi de nyid du'ang dkyil 'khor bzhi la yi ge gsum gtso bor gsungs te/_mi bskyod pa la sogs pa chu la sogs pa'i dkyil 'khor rnams ni chu'i dkyil 'khor nyid 'di yang rdo rje mgon po 'dir lha'o zhes bya ba la sogs pas de'i bdag nyid can du gsungs so/_/g.yo bar mi nus
[\[75a.4\]]pas na zhes pa ni rten dang brten par bcas pa'i dkyil 'khor ni/_de la mtshan ma dang bya bas kyang 'gal bar bya bar mi nus pa nyid kyi phyir ro/_/sku zhes pa la sogs pas don dam pa'i bden pa'i rang bzhin nyid rten gyi dkyil 'khor du mngon par brjod do/_/gzhan mi 'thad pa'i
[\[75a.5\]]rigs pas dkyil 'khor la sogs pa'i thig bskul ba'i cho ga nyid kyang gzhan ma yin no zhes ston par byed do/_/tshad dang ldan pa zhes pa'i gsung las thig skud gzhan gyis khru la sogs pa'i tshad kyi dbyu gu phra mo la sogs pas dkyil 'khor bri bar byed pa ni gal te de bzhin
[\[75a.6\]]gshegs pa'i bka' la dgongs pas dmyal ba'i rgyu nyid yin pa'i phyir ro/_/sgo'i nyi shu cha'i tshad la ltos nas ha cang zhes bya ba la sogs pa'o/_/sku zhes bya ba la sogs pa la sku la sogs pa'i rdo rje rnams yang dag par gzhag pa ste lha la dmigs pas dkyil 'khor bya ba nyid
[\[75a.7\]]do/_/rang gi 'dod pa'i lha'i rnal 'byor rjes su dran zhing sems dpa' rnams kyi rim pas thig gdab po zhes pa'i don to/_/gcig gnyis zhes pa ni snying po'i dbus nas rgya khyon te/_ngos re rer khru drug yin pa'i phyir ro/_/phyi rol zhes pa ni rten gyi dkyil 'khor ro/_/de nas gru bzhi pa
[\[75b\]]
[\[75b.1\]]la sogs pa sngar gsungs pa'i khyad par gyi nus pa las so/_/gang nang gi dkyil 'khor ni gru bzhi pa la sogs pa nyid kyis rnam par phye ba ma yin nam zhe na/_de ni zlum po nyid yin pa'i phyir ro/_/rim pa gnyis pa dang gsum pa'i dkyil 'khor dag gru bzhi pa nyid yin pa'i phyir
[\[75b.2\]]gsungs pa/_kun nas yongs su zlum po'i rnam par zhes pa'o/_/phyag rgya dgod pa de nas zhes bya ba la sogs pa zhes pa ni 'chad par 'gyur ba dang sbrel lo/_/cho ga zhes bya ba la sogs pas phyi'i dkyil 'khor dang 'brel ba nyid kyi phyir thog mar bshad pa'i phyir gsungs pa/_cho ga nyi
[\[75b.3\]]shu zhes pa ni klu'i blo'i zhabs kyis mdzad pa'i dkyil 'khor gyi cho gar gsungs pa'i sa sbyangs pa la sogs pa rnams so/_/de'i 'og tu zhes pa ni/_gnas ni bskyed pa sngon 'gro bas/_/rdo rje gsum ni bskyed par bya/_/zhes gsungs pa'i phyir mtshan mar bya'o/_/shes par bya'o/_/
[\[75b.4\]]bskyed par bya'o zhes pa 'di'i phyir mtshan ma de nyid phyag rgya'o/_/de bzhin gshegs pa'i rnam pa'i brda'o/_/chos rnams ston par byed pa'i mtshan nyid kyi brda ni chos kyi phyag rgya'o/_/phyag rgya gnyis la ltos nas chen po yang de yin phyag rgya yang yin no zhes pas phyag rgya chen po'o/_/lha
[\[75b.5\]]rnams nyid phyag rgya bzhi'i bdag nyid can yin pa nyid ma yin nam phyag rgya rnam pa gsum ni lha so so re re'i gcig nyid kyi gzugs su bsgom pa'i phyir ci ltar 'di dag rdul tshon gyi dkyil 'khor du slar yang de dag ci ltar 'gyur zhes bsam par mi bya ste dkyil 'khor sgrub pa la
[\[75b.6\]]sems can thams cad kyi rgyud la phyag rgya rnam pa gsum gyi rgyas gdab par mi nus par mngon par 'dod pas so sor sems kyi rgyud gzhan dang ldan pa'i phyir ro/_/yang na sems can thams cad kyi rgyud la gti mug rdo rje la sogs pa'i rigs can nyid do/_/sogs pa'i sgra las nus
[\[75b.7\]]pa la sogs pa gzung ngo /_/ltos nas zhes pa ni/_de la sems can thams cad gang gi rigs yin pa de'i rigs kyi bdag po nyid dang mthun pa'i phyag rgya dgod par bya'o zhes pa'i don to/_/de la nye bar mtshon pa'i don du zhes pa ni/_phyag rgya chen po dang chos kyi phyag rgya dag dgod pa'i rim
[\[76a\]]
[\[76a.1\]]pa rtogs par bya ba'i don du'o/_/de'i zhes pa ni snying po'i dkyil 'khor gyi'o/_/sems can 'jigs pa'i rgyu las 'jigs pa skyed par byed pa po yang ngo /_/rdo rje zhes pa ni gtso bo'i mtshan ma'o/_/reg bya rdo rje ma'i mtshan ma la reg bya rdo rje ma'i mtshan ma dgod
[\[76a.2\]]pa 'dir ma gsungs pa ni gtso bo'i mtshan ma dgod pa la ltos pas thob pa nyid yin pa'i phyir dang /_btsun mo dam pa yin pa nyid kyis lhan cig spyod pa nyid kyis so/_/de bzhin gshegs pa rnam par snang mdzad la sogs pa rnams 'od zer zhes pa dkar po la sogs pa rnams so/_/
[\[76a.3\]]'khor lo zhes pa ni rtsibs brgyad pa dkar po'o/_/'od zer gyi tshogs ni ser po la sogs pa lnga'i bdag nyid can gyi phung po'o/_/rin chen zhes pa ni ser po cha dgu pa'o/_/chen po nyid ces pa ni yang dag ji ltar so sor rtog pa'i ye shes kyi bdag nyid can nyid kyis pad+ma ni chen po nyid
[\[76a.4\]]yin pa de bzhin du me long dang mnyam pa nyid la sogs pa'i bdag nyid can yin pa'i phyir 'khor lo dang rin po che la sogs pa rnams kyang chen po nyid du bsam par bya'o/_/pad+ma rA ga ni rin po che chen po'i bye brag kha dog dmar po'o/_/dmar po 'bar ba la sogs pa 'od zer lnga
[\[76a.5\]]'bar ba'o/_/'od 'phro ba ni 'od zer lnga'i gtsug phud rab tu gsal ba'am/_zla ba'i phyi rol du spros pa'i snang ba'o/_/spyan zhes pa ni spyan zung ngo /_/'khor lo yang dkar po la sogs pa'i 'od zer lnga dang ldan pa'o/_/rdo rje'i rigs zhes pa ni mi bskyod pa'i rigs so/_/
[\[76a.6\]]ltos pa zhes pa ni rdo rje la rag las pa zhes mngon par dgongs so/_/rtsa bar bcas zhes pa la sogs pas gos dkar mo la sogs pa'i mtshan ma mngon par brjod do/_/sngon po zhes pa la sogs pas sgrol ma'i'o/_/lnga zhes pa la sogs pa tho ba dang sbrel lo/_/sngon po zhes pa la
[\[76a.7\]]sogs pa rgyu nyid du mngon par brjod pa'i phyir ro/_/rdo rje bzhin du thogs pa med pa'i sngon po la sogs pa'i 'od zer lnga 'bar ba'o/_/de bas na 'od bzang ba ste mchog tu gyur pa'i 'od do/_/ral gri bzhin du rno bas bgegs gcod par byed pa nyid kyi phyir ro/_/sna tshogs rdo rje zhes pa'i
[\[76b\]]
[\[76b.1\]]mthar thug pas mtshan ma gcig gsum mngon par brjod do/_/rgya cher zhes pa la sogs pas dgod pa gzhan la ltos pa'i 'brel pa bstan te/_de yang klu'i blos mdzad pa'i dkyil 'khor gyi cho ga la'o/_/lus la sogs pa zhes pa la sogs pa'i sgra las ngag dang sems dag
[\[76b.2\]]gzung ngo /_/de la bza' ba gang gis lus dang ngag tshim par bya ba ni mchod pa'o/_/nang gi bdag nyid can zhes bya ba la sogs pas mchog tu gyur pa'i sems kyi mchod pa ston par byed do/_/na tshod gzhon pa la shin tu dga' ba dang sdug bsngal 'byung ba'i phyir dang khu ba mi
[\[76b.3\]]'byung ba'i phyir ro/_/na tshod rgan pa la yang rnam pa de bzhin du reg pa'i dngos po med pa'i phyir bcu drug ces bya ba la sogs pa gsungs so/_/rang gi rigs kyi yan lag ces pa ni rigs gzhan bsgoms pas dngos grub 'grub par yang mi 'gyur ro zhes rgyud gzhan du gsungs
[\[76b.4\]]pa'i phyir ro/_/bu mo zhes pa la sogs pas gzugs la sogs pa rnams kyis kyang mchod pa bya bar ston par byed do/_/de'i dbus su zhes pa ni nye ba'i dbang du byas nas bdun pa ste/_de bas na bris pa'i rdul tshon gyi dkyil 'khor de'i drung du re lde dang gos la sogs pa la skye bo
[\[76b.5\]]dang bral bar byas pa dang bris pa'i dkyil 'khor dang 'dra ba tshogs kyi dkyil 'khor gyi dbus su yang 'dod par bya'o/_/de bzhin gshegs pa thams cad tshim par bya'o zhes pa ni tshim pa bskyed nas byin gyis brlabs nas kyang zhes bya ba la sogs pas de la rol par byed pa'i rim
[\[76b.6\]]pa gsungs pa/_yon tan zhes bya ba la sogs pa ste/_de ni ring min thung ba min/_/sbom pa ma yin phra ba min/_/zhes bya ba la sogs pa mA ma kI'i yon tan rnams kyi'o/_/de nyid kyi phyir gsungs pa/_dngos su zhes bya ba la sogs pa ste/_de nas zhes pa ni rang bzhin nyams su myong ba'i
[\[76b.7\]]mchod pa de ma thag par ro/_/phyi rol du bya'o zhes pa ni sangs rgyas lnga'i bdag nyid can du bsams nas so/_/de nyid kyi phyir gsungs pa/_ci ltar zhes pa la sogs pa'o/_/nam mkha' zhes pa la sogs pa ni nam mkha' ni lha mo'i mkha'o/_dbyings ni bu ga mdzes par byed pa'o/_/'di'i
[\[77a\]]
[\[77a.1\]]don gsungs pa/_byang chub kyi sems zhes bya ba la sogs pa ste/_de bzhin gshegs pa'i bkod pa ni dkyil 'khor gyi 'khor lo'o/_/byang chub kyi sems tsam gyis ni kun rdzob pa yis so/_/mchod pa bya ba zhes pa bdud rtsi myong bar byed pa'o/_/de'i lhag mas lha'i 'khor
[\[77a.2\]]lo bskyed pa 'gro ba'i don du bya'o/_/lnga zhes pa ni bshang ba dang gci ba dang khrag dang khu ba dang rkang mar zhes bya ba rnams kyis so/_/tsA ru ni sngags la sogs pas bsgrubs pa'i lha rnams kyis bza' ba lta bu'o/_/dkyil 'khor gyi 'khor lo zhes pa ni phyi dang nang gi rang bzhin gyis
[\[77a.3\]]gnas pa'o/_/de nyid kyi phyir gsungs pa/_de nyid kyis zhes bya ba la sogs pa'o/_/sangs rgyas ni rnam par snang mdzad la sogs pa rnams so/_/de'i rang bzhin nyid yin pa'i phyir gzugs la sogs pa'i phung po rnams so/_/de bzhin du byang chub sems dpa' ni sa'i snying po la
[\[77a.4\]]sogs pa rnams so/_/snga ma bzhin du sa la sogs pa'i khams rgyas pa las byung ba las gyur pa rnams rgyas par 'gyur ro zhes pa'i don to/_/spyod pa bzang ba ni yid du 'ong ba'o/_/de nyid kyi phyir gsungs pa/_'jig rten zhes bya ba la sogs pa ste/_drang ba'i don to/_/
[\[77a.5\]]thugs kyi dkyil 'khor zhes pa ni thugs kyi dkyil 'khor ro/_/rdo rje ye shes ni don dam pa'i bden pa'o/_/rab 'dra ba ni de dang mtshungs pa'o/_/sku la sogs pa gcig pa nyid kyis sems dpa' yin pa'i phyir sku zhes bya ba la sogs pa gsungs so/_/phung po dang khams
[\[77a.6\]]rnams kyi grangs dgu ste de tsam nyid yin pa'i phyir/_dgu'i bdag nyid mchog ni sgra ji bzhin par bstan pa'i rnam pa la ltos nas so/_/legs bsgril ni bden pa gnyis po dag go/_/sna tshogs ni rnam pa sna tshogs pa'o/_/des lung du rab tu bstan pa nyid kyi phyir/_sna tshogs
[\[77a.7\]]lung gis brdar gyur pa ni sna tshogs pa'i lung nyid kyis kyang brdar gyur pa ste/_gzhung du smos pa la yang 'dus pa la sogs pa'i tha snyad 'dogs pa'i phyir ro/_/tshad ma bzang po ni don dam pa'i bden pa'i ngo bo nyid yin pa'i phyir ro/_/kun rdzob ces pa la sogs pa ni gang
[\[77b\]]
[\[77b.1\]]gi phyir bden pa gnyis kyi bdag nyid can yin pa de'i phyir gnyis su med pa gdod ma'i ngo bo'o/_/thig gi sbyor ba gsungs pa/_shes rab ces pa la sogs pa ste shes rab ni don dam pa'i bden pa'o/_/thabs ni kun rdzob kyi bden pa'o/_/'di shes rab la rab tu zhugs pas
[\[77b.2\]]shes rab dang thabs zhes bya ba la sogs pa'i ngo bo'o/_/chos zhes pa ni chos kyi sku'i bdag nyid can yin pa'i phyir shes rab bo/_/longs spyod rdzogs pa zhes pa ni snga ma gnyis po rtogs pa 'di dag mngon par brjod pa'o/_/da ni mchog ni yongs su dag pa nyid kyi phyir ro/_/thig
[\[77b.3\]]gdab bya zhes pa ni bstan pa'o/_/thugs kyi dkyil 'khor zhes bya ba ni sngar rab tu bstan pa dang don mtshungs so/_/gang yang rim pa 'dis bshad pa 'di la thugs kyi dkyil 'khor gyi thig btab pa'o/_/rten cing zhes gsungs pa ni/_rten cing 'brel par 'byung ba'i
[\[77b.4\]]rim pas so/_/yan lag bcu gnyis zhes pa ni ma rig pa la sogs pa'i yan lag bcu gnyis te/_rten cing 'brel par 'byung ba'i rim pas 'gro ba'i rgyud la grub pa'i don te gzhon nu bzhin no/_/ji ltar slar yang 'jig rten na grags pa'i rten cing 'brel bar 'byung
[\[77b.5\]]ba'i yan lag bcu gnyis po 'di bsdus pa'i phyir de bzhin du brjod par bya'o/_/gang gi phyir gsungs pa/_'jigs pa dang ni bskyed pa'i rgyu/_/tshig don brgyad du shes par bya/_/zhes so/_/'od gsal las kyang stong pa che/_/zhes pa la sogs pa bsam par bya ste/_gang yang
[\[77b.6\]]yan lag bcu gnyis nyid tshig don brgyad kyi nang du rtogs pa 'di mi 'gal lo/_/gru bzhi pa la sogs pa yang sbyar ba'i phyir longs spyod rdzogs pa'i sku ru gsungs pa/_'phags pa'i bden pa zhes pa la sogs pa ste/_'phags pa'i bden pa ni 'phags pa'i bden pa ste/_sdug
[\[77b.7\]]bsngal kun 'byung dang 'gog pa dang lam gyi ngo bo'o/_/gang gi phyir mi mnyam pa med pa de'i phyir ngos bzhi pa'o/_/kun rdzob dang don dam pa'i bden pa gnyis yang dag par bsdus pa nyid yin pa'i phyir 'di rnams gnyis po de dag gnyis su med pa nyid kyi phyir bcom ldan
[\[78a\]]
[\[78a.1\]]'das so/_/mi mnyam pa ni skye ba dang 'gag pa'o/_/yongs su shes pa ni 'bras bu'o/_/'dir bden pa gnyis po bde ba'i bdag nyid can ma yin nam ci ltar sdug bsngal la sogs pa'i bden pa bzhi po de dag bden pa gnyis kyi nang du gtogs zhe na/_bden
[\[78a.2\]]te 'on kyang 'di dag nyan thos la sogs pa 'dod chags dang bral ba'i rigs can rnams kyi rang bzhin gyi bde ba yin yang phung po la sogs par mchog tu shes pa'i don du sdug bsngal la sogs pa nyid du mngon par brjod do/_/longs spyod rdzogs pa'i rgyu nyid yin pa'i phyir sprul
[\[78a.3\]]pa yang ngos bzhi la sogs pa nyid du bshad do/_/rnam par gzhag pa'i rim pas/_tshangs pa'i thig nas yang dag brtsam/_/gru bzhi pa yi ngo bo nyid/_/khang pa brtsegs pa ltar snang ba/_/rnal 'byor pa yi sku'i dkyil 'khor/_/zhes so/_/tshangs pa zhes pa ni byams pa la sogs
[\[78a.4\]]pa la dmigs pa'i 'bras bu nyid yin pa'i phyir tshangs pa'i 'jig rten bskyed pa'o/_/de'i phyir byams pa la sogs pa ni tshangs pa rnams kyi gnas te gnas nyid gnas pa'o/_/bzhi po de dag gi ngo bo nyid yin pa'i phyir grwa bzhi'o/_/sgo zhes pa ni sgo bzhi'o/_/bsdu ba'i dngos
[\[78a.5\]]grags ni sems can rnams 'dir bsdu bar bya'o/_zhes rnam par grags bzhin pa'i sangs rgyas kyi bdag nyid khang pa brtsegs pa la'o/_/sbyin pa dang tshig snyan pa dang don spyod pa dang don mthun pa'i dngos po bzhi po 'di rnams kyis so/_/gnas par byed pa'i don bya bar gsungs
[\[78a.6\]]pa'i mtshan nyid do zhes pas de'i rang bzhin nyid yin pa'i phyir bcom ldan 'das kyi sku nyid sgo zhes bya ba la sogs pas brjod par bya'o/_/re re zhes pa ni bsdu ba bzhi po rnams dang sgo bzhi po rnams dang re re ste so so re re la grangs ji lta ba bzhin du ming can gnyis po dag gi ming
[\[78a.7\]]gi byed pa'o/_/chos dbyings ni de bzhin nyid de/_/de'i don du bya'o/_/bstan par bya'o zhes pa de chos kyi dbyings kyi don gyi brda ste 'khor lo'i rnam pa nang gi dkyil 'khor ni 'khor lo'i nang gi dkyil 'khor ro/_/mi phyed pa ni rgyu dang 'bras bu gnyis su med pa'o/_/ye shes ni
[\[78b\]]
[\[78b.1\]]gnyug ma'i ngo bo nyid yin pa'i phyir des shes pa de'o/_/de nyid mtshan mas te dbye bar bya ba ma yin pas rdo rje'o/_/in+d+ra nI la zhes pa ni rin po che in+d+ra nI la'i kha dog ste/_mi bskyod pa'i gzugs su 'byin pa dang rab tu 'jug pa ni ye shes kyi sku'i ngo bo nyid du gnas pa yin pa'i phyir ro/_/
[\[78b.2\]]phyag rgya ni mtshan ma'i phyag rgya'i rang gi ngo bo'o/_/rnam pa lnga ru ste bshad pa'i rtse mo grangs lnga po dbus ma'i rtse mo gnyis ka'i ngos so so'i grangs la ltos pa med par rtse mo de'i chos can gyis 'khor ba 'jig par byed pa'o/_/shar zhes pa la sogs pas shar te thog ma ru
[\[78b.3\]]me long ste gzugs brnyan gyi rnam pas nye bar dmigs bzhin pa nyid kyi phyir de nyid mngon par brjod par bya'o/_/rin chen la sogs pa la yang de bzhin du drug pa sbyar bar bya ste/_mnyam pa nyid la sogs pa'i ye shes ni de'i phung po'i ldog pas gnas pa nyid kyi phyir ro/_/de'i
[\[78b.4\]]phyir gsungs pa kun nas zhes bya ba la sogs pa'o/_/byams pa la sogs pa yang de'i rang gi ngo bo nyid yin pa'i phyir gsungs pa/_shar lhor zhes bya ba la sogs pa'o/_/sbyin pa la sogs pa bsdu ba'i dngos po rnams kyang de'i ye shes kyi rang bzhin nyid yin pa'i phyir gsungs
[\[78b.5\]]pa/_sbyin pa zhes bya ba la sogs pa'o/_/ji bzhin zhes bya ba ni nye bar bstan pa'i rnam pas ye shes kyi sku mchog tu 'dzin no/_/yang dag gnas pa ni de la ma nor bar dmigs par byed pa'o/_/de bzhin gshegs pa mtha' yas pa la sogs pa bde ba'i ngo bo nyid yin pa'i phyir
[\[78b.6\]]'di'i dmigs pa'o zhes mchod par 'gyur ba yin no/_/slar yang dmigs pa 'di ci ltar 'gyur zhe na gsungs pa/_rnam gsum bsgoms pa ste rna ba la sogs pa rnam pa gsum bsgom pa rnams kyis zhes mang po'i tshig ni de bzhin nyid la dmigs pa dang /_de las ldang ba
[\[78b.7\]]la dmigs pa dag nye bar mtshon pa'i don to/_/chen po nyid ces pa na 'chad bzhin pa'o/_/dang por zhes pa ni 'di la dang po nyid du ldan pa'i phyag rgyar so sor ston par byed de 'di dag ces dang por bstan pa ni bcom ldan 'das kyi sku'o/_/phyag rgya zhes pa ni ye shes kyi sku'o/_/
[\[79a\]]
[\[79a.1\]]dkyil 'khor zhes pa ni phyag rgya chen po nyid dkyil 'khor du mngon par brjod par bya'o zhes yang dag par brjod pa'i don to/_/skad cig ces pa la sogs pa ni/_rnam pa sna tshogs dang rnam par smin pa dang mtshan nyid dang bral ba'o/_/sogs pa la sogs
[\[79a.2\]]pa'i sgra las dga' ba bzhi'o/_/'di dag re re la bzhi bzhi'i ngo bo nyid kyi phyir ro/_/ming du 'gyur zhes pa ni phyogs gcig rgyud gzhan dang nyan thos kyi theg par yang lam skad cig bcu drug tu bstan to/_/ma skyes pa ni de bzhin nyid do/_/de sten pa ni de'i bdag nyid kyis sten
[\[79a.3\]]par byed pa phyag rgya chen mo la bu mo zhes brjod par bya'o/_/de'i phyir rgyu las zhi ba zhes bya ba mngon par brjod par bya ste langs pa'o/_/rten 'brel zhes bya ba la sogs pas ldang bar byed pa'o/_/bag chags zhes pa sngon gyi 'phen pa'o/_/ye shes kha phye me tog go/_/zhes bya ba ni snang
[\[79a.4\]]ba la sogs pa'i ye shes gsum po rab tu gsal bar byed pa'o/_/de'i phyir gsungs pa/_dngos po med pa rgyan zhes bya/_/zhes pa la sogs pa'o/_/mnyes par bya ba ni rtag tu de la dmigs par bya ba'o/_/'di 'dra ni gsungs pa'i mtshan nyid do/_/chos kyi dbyings ni chos kyi
[\[79a.5\]]dbyings kyi rang bzhin no/_/ma yin zhes pa la sogs pa de dag rab tu mi gnas pa nyid du ston par byed do/_/phyag rgya chen po 'di mA la kI zhes bya ba'i bdag nyid can gnyug ma'i rang bzhin yin no zhes bya ba'i don to/_/de'i ngo bo nyid ces bya ba ni ye shes kyi rang bzhin no/_/nam mkha' ni
[\[79a.6\]]de bzhin nyid do/_/gnas pa ni de'i bdag nyid du'o/_/de bas ni yongs su dag pa'i ye shes kyi sku 'di la'o/_/sdud pa'i phyir ni sbyor ba'i phyir ro/_/bshad pas ni yul du mngon par brjod par bya'o/_/gci ba'i bshad pa bstan pa'i phyir gsungs pa/_gci ba zhes pa la sogs pa
[\[79a.7\]]ste/_ye shes dang dbang po lnga ni ye shes dbang po'o/_/bstan pa ni gsungs so/_/khrag ni sems can gyi don du gang la chags pa'o zhes pa yul la sogs pa rnams so/_/rgyu de'i phyir lha rnams zhes bya'o/_/dngos po med pa ni rang bzhin med pa nyid do/_/'bul ba ni nye bar 'bul bar
[\[79b\]]
[\[79b.1\]]byed pa'o/_/'jig rten pas ni 'jig rten la rab tu grags pas so/_/brtags pa ni yul la sogs pa yongs su brtags pa'o/_/de rnams ni bskyed pa'i rim pa spyod pa rnams gang yin pa de rnams ji skad gsungs pa ni/_bskyed pa'i rim pa'i bshad par ro/_/nges pa'i
[\[79b.2\]]don to/_/rtogs pa zhes bya ba la sogs pas brjod pa'i mchog tu gsal bar gyur pa'i ye shes kyi me spyad pa spyod par byed do zhes ston par byed do/_/'jig rten pa zhes pa ni khams gsum pa ste nyon mongs pa la nges par 'byung ba nyid kyi phyir ro/_/'jig rten las 'das pa ni grol
[\[79b.3\]]ba ste nyon mongs pa las nges par 'byung ba nyid yin pa'i phyir ro/_/rdzu 'phrul ni lus la sogs pa'i rnam par 'phrul ba'o/_/sogs kyi sgras sems can gyi don dang ye shes dang shes rab dang /_sbyin pa la sogs pa rnams bsdus pa'o/_/sa 'og dang sa steng dang mtho ris
[\[79b.4\]]rnams ni mtho ris dang bar snang dang sa 'og rnams so/_/bdag ces pa ni nyan thos la sogs pa'o/_/gzhan zhes pa ni phyi rol mu stegs can spyod pas grol ba'i don du lus la sogs pa'i bya ba la nan tan du byed pa'o/_/spyod pa kun gyis ni gnyis su med pa'i lam gyi rang
[\[79b.5\]]bzhin rnams kyis so/_/gal te spyod pa thams cad gnyis su med pa'i lam gyi rang bzhin yin na de'i tshe chos kyi don mchog ci ltar mngon par thob par mi 'gyur zhe na/_rang rang so so tha dad pa'i lam du bsdus pa'i phyir spyod pa rnams kyis tha dad pa nyid thob par 'gyur ro/_/spros pa dang
[\[79b.6\]]bcas pa zhes bya ba la sogs pas rgyud thams cad du rnam pa de lta bu'i thun mong gi spyod pa rnam pa gsum gsungs so/_/'dir spros pa med pa dang shin tu spros pa med pa gnyis po nyid gsungs pa'i phyir gzugs la sogs pa rnams su chags pas spyod par byed do/_/'gro
[\[79b.7\]]bar byed do zhes 'chad par 'gyur bzhin pa'i bya ba la 'di dag spyod par byed do zhes pas de nyid spyod pa'o/_/sgra ji bzhin pa'o/_/spyad pa'i mtshan nyid mngon par brjod pa gang gis spyod par bya ba de'i mtshan nyid gsungs pa/_rnam par mi rtog ces pa la sogs pa'o/_/mchog
[\[80a\]]
[\[80a.1\]]ces pa la sogs pas de'i 'bras bu ston par byed do/_/mchog ces pa la sogs pa de'i spyod pa dang de'i 'bras bu dag theg pa khyad par du 'phags pa'i gnas las 'byung ba nyid do/_/dgongs pa ma yin pa'o skye gnas la sogs pa ma yin no zhes pa ni tshul 'di
[\[80a.2\]]nyid sangs rgyas nyid kyi rgyu ma yin no/_/de bzhin du nyan thos kyi theg par yang gdol pa la sogs pas dgra bcom pa nyid du gsungs so/_/bla ma la 'khu ba zhes bya ba la sogs pa ni 'grub par 'gyur ro zhes pa ni phyag rgya chen po'i dngos grub ces pa lhag ma'o/_/rlung dang 'khrul
[\[80a.3\]]'khor dang grib ma'i 'khrul 'khor dang /_'phags pa gsod pa'i thabs nyid longs spyod pa'o zhes rab tu grags so/_/sku gzugs ni ngan sems kyis khrag 'byin pa 'byung bar gsungs pa/_sangs rgyas zhes pa la sogs pa'o/_/spong ba ni sangs rgyas kyis gsungs
[\[80a.4\]]pa 'di dag sangs rgyas kyi gsung ma yin no zhes bya ba la sogs pa smra ba'o/_/dmyal bar ltung bar 'gyur ro zhes pa ni de'i rgyu nyid yin pa'i phyir ro/_/nye ba'i mtshams med pa zhes pa ni 'dis mtshams med pa las nye ba'i mtshams med pa mtshungs pa dang dman pa nyid du
[\[80a.5\]]bstan to/_/bzhi zhes bya ba ni mi gsod pa dang bud med 'dzin pa dang /_pha rol gyi rdzas pa Na bzhi cha'i rin thang len pa dang lha mthong ngo /_/lha rnams nye bar 'ong bar byed do zhes bya ba la sogs pa 'jig rten gyi bla ma klog par mngon par brjod pa rnams ni rtsa ba'i ltung ba bzhi po
[\[80a.6\]]rnams zhes brjod pa'o/_/rtsa ba ni brtul zhugs can rnams kyis brtul zhugs so/_/sdom pa de'i ltung ba ni 'jig cing gcod pa ste/_ta la bcad pa bzhin zhes pa ni ta la'i mgo bcad pa bzhin no/_/slar yang 'bras bu rnam pa brgyad rnams las gzhan du 'bras bu
[\[80a.7\]]thob pa ma yin no zhes gsungs pa sangs rgyas zhes bya ba la sogs pa'o/_/rnal 'byor gyi rgyud du gsungs pa'i rdo rje slob dpon rnams la smod pa zhes bya ba la sogs pa'i rtsa ba'i ltung ba dang ldan pa rnams ni de rnams kyang 'dir zhes pa la sogs pa'o/_/sangs rgyas nyid ni rdo rje
[\[80b\]]
[\[80b.1\]]'chang chen po nyid do/_/zang zing zhes pa ni bza' ba dang chos gos la sogs pa'o/_/sogs pa'i sgras dgod pa dang sgeg pa dang kun du smra ba dang lhan cig tshogs pa la sogs pa bsdus so/_/smod par byed pa ni rmi lam du yang zhes pa'i yang sgras nges pa kho na'i don to/_/rmi lam
[\[80b.2\]]nyid du ni rdo rje 'chang de srid du mthong bar 'gyur ba ma yin na slar yang 'di la dngos grub 'byung ba lta ga la yod/_slar yang 'di dag nyid ci ltar 'gyur zhe na/_gang yang zhes bya ba la sogs pa ste sgra ji bzhin pa'o/_/rgyud kyi rgyal po zhes pa ni 'dus pa'o/_/khyad par du ni rten no/_/
[\[80b.3\]]slob dpon med par zhes pa 'chad par 'gyur bzhin pa'o/_/srog gcod pa zhes pa la sogs pa ni sgra ji bzhin pa'o/_/gtum pa la sogs pa'i bya ba 'di la ldan bzhin pa nyid kyi phyir ro/_/'di'i don zhes pa ni dgongs pas bshad pa'i bdag nyid can no/_/bshad pa'i
[\[80b.4\]]rgyud du ni dgongs pa lung ston du'o/_/srog gcod byed pa zhes pa ni srog bcad par byas pa yang phung po dang khams la sogs pa rnams kyi dngos po med pa'i phyir ro/_/'jig rten du phyi rol la sogs pa phung po la sogs pa rnams bden pa nyid kyi tha snyad du sgyu ma lta bur
[\[80b.5\]]bden pa nyid kyis de rtag tu ston par byed pa'i phyir brdzun du smra ba la dga' ba'o/_/rdzas ni don dam pa'i bden pa yin pa'i phyir zung 'jug go/_/de 'phrog pa'i ngang tshul ni gzhan gyis mi byin pa de la rtag tu dmigs pa nyid kyis so/_/de bzhin nyid ni bud med de rkyen gyis
[\[80b.6\]]mngon par brjod pa'i phyir dang /_chos dang chos nyid kyi bdag nyid can yin pa'i phyir ro/_/mngon par 'dod pa ma lus pa'i rgyu nyid yin pa'i phyir dang bde ba'i ngo bo nyid yin pa'i phyir 'di la dmigs pa ni mchog tu 'dod la dga' ba'o/_/gci ba zhes pa ni dbang po'i sgra ru
[\[80b.7\]]brjod par rtogs par bya ste brjod pa phyin ci log ces bya ba la sogs pas gci ba'i sgra sgrub pa'o/_/zhi ba mthar thug ces pa ni yul dang dbang po dag gzung ba dang 'dzin pa'i dngos pos rab tu 'jug pa dag shes pa dang lhan cig pa dag rten cing 'brel par 'byung ba ji lta ba
[\[81a\]]
[\[81a.1\]]bzhin du brtag par bya'o zhes pa theg pa chen po bsgrub pa la ni phyag rgya chen po sgrub pa 'di la'o zhes pa de 'dir gsungs so/_/dgongs pas bshad pa'o/_/mnyes par bya zhes pa ni rang bzhin yongs su shes pas so/_/de nyid kyi phyir gsungs pa/_rgya chen po
[\[81a.2\]]zhes pa la sogs pa'o/_/gang la ltos nas rgya che zhe na/_gsungs pa theg pa chen po zhes bya ba la sogs pa ste/_theg pa chen po'i mchog gi chos mdo sde mngon par brjod pa'am/_/bskyed pa'i rim pas mngon par brjod pa'o/_/slar yang dgongs pa gang gis ma la sogs pa
[\[81a.3\]]brjod pa rjes su mthun pa dang ldan pa nyid kyis phyag rgya mngon par brjod par bya zhes bya ba la sogs pa ni/_rjes su mi mthun pa zhes bya ba la sogs pa'o/_/shes rab kyi pha rol tu phyin pa zhes pa ni de'i rang bzhin no/_/snying la gnas pa zhes pa ni ye shes sems dpa'i thugs la gnas
[\[81a.4\]]pa'o/_/'on kyang 'di ni sku mdog dmar po phyag gnyis pa yang ste/_phyi rol gyi bud med las skyes pa'i mi mo yang de dag rnal 'byor pa'i yid la bud med kyi rnam pa de yang phyag gnyis pa'o/_/rnam pa gzhan du yang rnal 'byor pa'i snying la gnas pa gang yin pa de bsam par bya'o/_/
[\[81a.5\]]gsungs pa'i phyir ro zhes pa ni thams cad gsang bar ro/_/lung gi bshad pa ni dgongs pa lung bstan par mngon par bshad pa nyid yin pa'i phyir ro/_/de bzhin nyid ni mngon par brjod pa'o/_/lhan cig gnyis su med par sbyor ba ni longs spyod rdzogs pa de'o/_/de'i phyir gsungs pa/
[\[81a.6\]]longs spyod rdzogs pa zhes pa la sogs pa'o/_/sngags kyi sku zhes pa ni mdor byas kyi rim par mngon par brjod pa gang yin pa'o/_/longs spyod rdzogs dang mnyam pa gang /_/zhes pa la sogs pa snga mar sbyar bar bya'o/_/gang yang ye shes kyi skus bslang ba mi bskyod pa rjes su
[\[81a.7\]]zhugs pas mngon par brjod pa gang yin pa de rang ste bdag nyid gang yin pa'i lhag pa'i lha'i rnal 'byor de dang ldan pa'o/_/sgrub pa po zhes pa la sogs pas sngags kyi sku nyid mngon par brjod do/_/mnyes par bya ni dmigs par bya'o/_/'di 'dra ni chos la sogs pa'i sku
[\[81b\]]
[\[81b.1\]]gsum gyi mtshan nyid can sring mo zhes pa la sogs pas drang ba'i don du gsungs pa/_sring mo la sogs pa'i yang dag pa'i don to/_/de bzhin gshegs pa thams cad ni mi bskyod pa la sogs pa rnams so/_/de rnams 'phags par gyur pa ni rje bor gyur pa'o/_/de bzhin
[\[81b.2\]]gshegs pa thams cad ni mi bskyod pa la sogs pa rnams te rin po che'i gang zag go/_/ma rdzogs pa ni pad+ma dkar po la sogs pa rnams so/_/don ni bshad zin to zhes pa ni dang por brjod pa'i de ma thag tu'o/_/yid rtse gcig pa nyid ces bya ba la sogs pa ni lhag par
[\[81b.3\]]rtogs pa'i rang gi ngo bo'o/_/'gag cing zhes bya ba la sogs pas yid rtse gcig pa nyid la sogs pa'i don bshad pa ste rnam pa gzhan du na yid rtse gcig pa nyid du 'byung ba'i phyir ro/_/mi g.yo ba 'di zhes bya ba 'di gang du yang kun du chags pa med pa'i phyir bden
[\[81b.4\]]pa gnyis po la yang rang bzhin gyis dngos po med cing de'i 'bras bu la yang mi gnas pa'o/_/gsang ba ni skal ba med pa rnams la'o/_/zhi ba ni de bzhin nyid dang lhan cig gcig tu gyur pa'o/_/ma bcos pa'i mchog gi bde ba'i rang bzhin nyid yin pa'i phyir bde ba'i
[\[81b.5\]]mchog ces pa bde ba gzhan la ltos nas so/_/dgongs pas zhes pa ni dgongs pas gsungs pas so/_/'di ni zhes pa lam gyi ngo bo'o/_/de nyid kyi phyir gsungs pa/_yang dag ces pa la sogs pa'o/_/nam mkha' zhes bya ba la sogs pas de bzhin nyid rmad du byung ba ste
[\[81b.6\]]gzugs la sogs pa rnams kyi de bzhin nyid rgyu mtha' yas pa bzhin du mtha' yas pa nyid du ston par byed do/_/de rnams nyid ni gzugs la sogs pa rnams so/_/de bzhin gshegs par bshad pa ni/_de bzhin nyid las 'ongs pa nyid yin pa'i phyir dang skyes pa nyid yin
[\[81b.7\]]no zhes bya ba'i don to/_/byang chub sems dpa' skye mched la sogs pa de rnams nyid do/_/de bzhin gshegs pa ni gsungs pa yang byang chub sems dpa' rnams ni de bzhin gshegs pa nyid du brjod par bya'i rdzogs pa'i sangs rgyas ni ma yin no zhes so/_/de bzhin du
[\[82a\]]
[\[82a.1\]]khams la sogs pa rnams kyang bshad par bya'o/_/de nyid kyi phyir gsungs pa/_de nyid ces bya ba la sogs pa'o/_/'di ni zhes bya ba ni gzugs la sogs pa de bzhin gshegs pa la sogs pa'i ngo bo bshad ma thag pa ni dkyil 'khor de'o/_/rang
[\[82a.2\]]lus gang yin pa zhes pa ni rten rang gi lus dang brten pas gzugs la sogs pa byas pa nyid yin pa'i phyir ro/_/gzugs la sogs pa gang yin pa dang de bzhin gshegs pa rnams kyi dbye bas 'jig pa nyid du 'dir rtog par byed do zhes pa gang yin pa de rnams 'jig
[\[82a.3\]]tshogs so/_/byang chub sems dpa' rnams nye bar mtshon pa gzugs la sogs pa'i phung po la sogs pa'i rang bzhin rnams kyang de bzhin pa rnams te/_de'i tshe yid gnyis la ltos pas so/_/de lta'i ni gsungs pa'i rim pas gzugs la sogs pa rnams de bzhin
[\[82a.4\]]gshegs pa nyid du bstan pa'o/_/gang las ma shes she na/_gsungs pa/_bde ba zhes bya ba la sogs pa ste bde ba ni 'jig rten pa'i bde ba'i don to/_/brgyal ba ni rnam par g.yengs pa'o/_/rmongs pa ni blun par byas pa'o/_/de nyid kyi phyir gsungs pa/_byang chub sems
[\[82a.5\]]dpa' zhes bya ba la sogs pa ni mi shes pa'i 'bras bu'o/_/nges pa'i don to/_/bden pa gnyis gnyis su med pa'i bdag nyid can yin pa'i phyir dang /_gnyis su med pa ma yin pa la mngon par zhen pa med pa'i phyir rnam pa gzhan du na 'jig rten pa dang 'byung ba gnyis po nyid
[\[82a.6\]]du mi 'gyur ro/_/snyoms par zhugs so zhes pa bcom ldan 'das zhes pa lhag ma'o/_/don ni bshad zin to zhes de ma thag nyid du'o/_/nam mkha' zhes pa la sogs pas de lta bur gyur pa'i zhes pa de lta bu'i sgra sngar gsungs pa dang so sor sbyar ro/_/de bzhin nyid kyi ting nge
[\[82a.7\]]'dzin la snyoms par zhugs so zhes bya ba'i don ston par byed pa dran pa slar zhes bya ba la sogs te bskyed pa'i rim pa la ltos nas gsungs so/_/drang ba'i don to/_/nam mkha' zhes bya ba la sogs pa'i don bshad pa'i phyir gsungs pa/_/nam mkha' zhes pa ste nam mkha'
[\[82b\]]
[\[82b.1\]]lta bu ni nam mkha' ste ngo bo nyid med pa'i phyir dang gzhan dang bral ba nyid yin pa'i phyir ro/_/stong pa gsum ni stong pa dang shin tu stong pa dang stong pa chen po'o/_/de'i mnyam pa nyid ni 'od gsal la zhugs pa'o/_/de'i 'og tu ldang ba'i phyir/_de dag ces bya ba la sogs pa
[\[82b.2\]]gsungs so/_/mi g.yo ba zhes bya ba la sogs pas phyi dang nang gi yul rnams la rab tu mi 'jug pa'i bdag nyid can nyid du gsungs so/_/byang chub sems dpa' rnams ni byang chub sems dpa' zhes bya ba la sogs pa'o/_/de nyid kyi phyir gsungs pa/_rang gi bdag nyid du zhes
[\[82b.3\]]pa byang chub sems dpa' rnams nyid du'o/_/bdag nyid ces pa ldang ba'i bdag nyid can rdo rje 'chang chen po'i gzugs so/_/thob par gyur to zhes pa ni rdo rje 'chang chen po nyid do/_/de'i don 'di yin te rdo rje 'chang chen po'i spyan la sogs pa'i rang bzhin ni byang chub sems dpa'
[\[82b.4\]]rnams so/_/de stong pa gsum gyi rim gyis 'od gsal du zhugs pa na/_de rnams kyang 'jug par byed de/_'di rnams longs spyod rdzogs pa las tha dad pa ma yin pa'i phyir ro/_/slar yang rdo rje 'chang chen po de langs pa na byang chub sems dpa' de rnams kyang ldang bar 'gyur ro zhes
[\[82b.5\]]pa'o/_/brjod pa'i don 'di nyid gsungs pa/_de ma thag tu zhes pa la sogs pa ste/_snyoms par zhugs pa zhes pa 'od gsal las langs pa tsam gyi'o/_/'di nyid kyi don gsungs pa/_byas pa zhes pa la sogs pa ste 'od kyi zhes pa bya ba la sogs pas ldang ba'i rim pa nyid ston
[\[82b.6\]]par byed do/_/snang ba'i tshogs kyis zhes pa ni rlung dang rnam par shes pa'i bdag nyid do/_/de la rlung gi bdag nyid gsungs pa reg pa zhes bya ba la sogs pa'o/_/'di rnam par shes pa dang 'brel par gsungs pa/_khams phra ba zhes pa la sogs pa'o/_/rang rang gi zhes bya ba la
[\[82b.7\]]sogs pa ni/_'dir gnas par bya/_dmigs par bya/_gzhag par bya'o zhes pas bstan te yul rnam pa lnga'o/_/de nyid kyi phyir rang gi 'jig rten gyi khams ji lta ba de rnams su gnas pa ni lha'i mig la sogs pa'i rang bzhin no/_/sems can rnams ni de dang de'i rigs dang
[\[83a\]]
[\[83a.1\]]khams dang rang bzhin dang dge ba dang mi dge ba la sogs pas nye bar dmigs te 'di rnams kyi don bya ba ni yongs su smin pa dang grol ba la sogs pa rdzogs par byed par nus so/_/yang dag par skyes pa zhes bya ba 'dis bcom ldan 'das nyid kyis nus
[\[83a.2\]]gsungs so/_/yang na mi g.yo ba'i ting nge 'dzin la gnas pa'i 'khor du gyur pa'i sems dpa' rnams ni rdo rje 'chang chen po'i rnam par 'phrul ba nyid yin pa'i phyir rdo rje 'chang chen po'i bdag nyid do/_/bdag nyid thob par gyur to ni ldang ba'i ngo bo nyid yin pa'i phyir rdo rje
[\[83a.3\]]'chang chen po'o/_/de'i bdag nyid du ldang bar byas pa ni gyur pa'o/_/de'i man ngag sbyin pa ni rang gi bdag po 'am de'i 'og tu byang chub sems dpa' rnams so/_/de nyid kyi phyir gsungs pa de ltar zhes pa la sogs pa'o/_/de nyid kyi phyir gsungs pa sems can zhes bya ba
[\[83a.4\]]la sogs pa ste nges pa'i don to/_/ston pa zhes pa ni bcom ldan 'das rang gi ngo bor byas nas so sor bstan pa nyid gdul bya rnams la ston par byas pa nyid du mngon par brjod pa'i phyir ro/_/rmad du byung ba zhes pa ni tshig gis thung ngu nyid do/_/kun du 'khor ba ni yang dag par
[\[83a.5\]]sngar gnas pa'i bde bas gnas skabs de g.yo bar byed cing 'khor bar byed pa'o/_/bka' stsal pa zhes pa la sogs pa ni g.yo ba'i rgyu'o/_/sngar gyi gnas skabs rnam pa ci lta bu las rnam pa gzhan nyid du 'gyur zhe na/_gsungs pa/_'di skad ces bya ba la sogs pas 'chad
[\[83a.6\]]bzhin no/_/de 'byung ba ni rjod byed dang brjod bya thos pa dang bsam pa la dmigs pa las skyes pa'i yid la byed pa'o/_/de gang yin zhes pa la sogs pas de'i rang gi ngo bo ston par byed do/_/rdo rje zhes pa la sogs pa ni de bzhin gshegs pa ni mi bskyod pa la sogs pa lnga'o/_/
[\[83a.7\]]bdag po ni de dag byin gyis rlob par byed pas phung po lnga bskyed pa dang de dag mya ngan las 'da' bar byed pas de rnams ldog pa'i phyir ro/_/phyag 'tshal ba ni nges par brjod pa la gnyis so/_/sku la sogs pa rnams bskyed pa'i phyir gyur pa lus ni sems kyi rnam pas zhes bya ba
[\[83b\]]
[\[83b.1\]]la sogs pa'i tshul gyis tha dad pa nyid med pa yin pa'i phyir ro/_/phan tshun ni rdo rje 'chang chen po'i sku las so/_/de'i zhes bya ba la sogs pa la/_gang yin pa zhes bya ba ni ye shes kyi sku'i bdag nyid can no/_/skye ba dang 'gag pa dag gi rnam 'gyur yin pa'i phyir gsungs pa/
[\[83b.2\]]skye ba dang zhes bya ba la sogs pa'o/_/thams cad ces bya ba la sogs pa ni gzungs kyi dbang phyug rgyal po zhes bya ba theg pa chen po'i mdo las gsungs pa'i mtshan sum cu rtsa gnyis la sogs par rab tu grags pa rnams bsags pa dang nges par bsags pa rnams
[\[83b.3\]]kyis thugs so/_/de bzhin gshegs pa rnams ni mi bskyod pa la sogs pa lnga po rnams so/_/ye shes kyi sku'i dbyings su bsdus pa'i bar ma chad pa'i bskyed pa'o/_/de bzhin gshegs pa rnams gsungs pa dang por gyur pa'i phyir zhes bya ba la sogs pa'o/_/
[\[83b.4\]]'das pa dang ma 'ongs pa rnams rdo rje 'chang chen po'i bdag nyid can yin pa nyid kyi phyir dus gsum zhes bya ba la sogs pa gsungs so/_/de nyid kyi phyir 'di la rgyud gsungs pa/_thams cad ces bya ba la sogs pa'o/_/stong pa gsum snang ba la ltos pa gsungs pa/
[\[83b.5\]]chen po zhes pa la sogs pa'o/_/'dod pa la sogs pa'i khams kyi rang bzhin nyid yin pa'i phyir khams gsum pa'o/_/nam mkhar 'gro ba la sogs pa'i rdzu 'phrul dang ldan pa'i phyir gsungs pa/_nam mkha' zhes pa la sogs pa'o/_/nam mkha' bzhin zhes pa ni dang zhing
[\[83b.6\]]thogs pa med pa nyid kyi phyir dang 'gro ba rnams kyang gcig tu snang ba'i go skabs sbyin pa'i rgyu nyid yin pa'i phyir ro/_/nam mkha' ni thams cad du mnyam pa nyid dang thun mong ba'i spyi yin pas nam mkha'i lam zhes bya ba la sogs pa gsungs pa'o/_/ma lus pa zhes bya ba la
[\[83b.7\]]sogs pa la gnas zhes pa ni gzhi ste bskyed pa'i rgyu'o/_/bya ba sgrub pas ni rang bzhin med par bskyed pa'o/_/'di rnams kyi zhes pa la rigs lnga'i bdag nyid can rnams kyis me long la sogs pa ye shes lnga'i rang bzhin rnam par snang mdzad la sogs pa'i bdag nyid can
[\[84a\]]
[\[84a.1\]]nyid kyis so/_/bdag dang gzhan zhes bya ba la sogs pa la de nyid mchog ni spyod pa gzhan ma lus pa la ltos nas so/_/bdag ces bya ba la sogs pa la bdag ni bdag nyid do/_/byin gyis brlabs pa ni sgyu ma lta bu'i lha dang bdag phan tshun tha dad pa ma yin pa'i lus la
[\[84a.2\]]sogs par yongs su shes pa'o/_/bskyed pa'i rim pa sgom pa po'i dbang du byas nas gsungs pa/_sku la sogs zhes pa la sogs pa ste lus dang ngag kyang rnam shes kyi phung po la phal pa'i dngos pos yod pa nyid kyi phyir gsungs pa thams cad ces pa la sogs pa la'o/_/
[\[84a.3\]]gsang ba ni skal ba med pa rnams la sba bar bya'o/_/der byin gyis rlob par byed pa ni/_rnal 'byor pa'i rgyud la de'i bdag nyid kyis mi bskyod pa skyed par byed pa'o/_/sngags ni yid ngan 'gro'i 'ching ba las grol ba nyid kyi phyir yid skyob pa'o/_/rdzogs pa'i rim pa pa rnams kyis so
[\[84a.4\]]sor gnyis su med pa'i lam sbyin pa ni sngags so/_/de nyid thogs pa med pa nyid kyi phyir rdo rje thugs ni rnal 'byor pa'i'o/_/byin gyis rlob pa ni mi bskyod pa'i bdag nyid du bskyed par bya ba gang yin pa de de bzhin no/_/yid ces bya ba la sogs pa ni bshad pa'o/_/de zhes bya ba ni gsungs
[\[84a.5\]]pa'i sngags kyi don gyi brda'o/_/oM zhes bya ba la sogs pa la/_de'i nye bar bshad pa ni gsum zhes bya ba la sogs pa'i don mdor byas kyi rim par 'phags pas gsungs so/_/gnas ni lus so zhes pa ni rnal 'byor pa'i'o/_/mi bskyod pa la sogs pa'i rang bzhin ni mi
[\[84a.6\]]bskyod pa la sogs pa la dmigs pa gang las mi bskyod pa la sogs pa'i gzugs kyi lus su 'gyur ro/_/sngags zhes pa la sogs pas mi bskyod pa la sogs pa'i bkod pa gsum ston par byed do/_/de dag nyid kyis zhes pa ni spyan ma la sogs pa dang mi bskyod pa la sogs
[\[84a.7\]]pa dang mi bskyod pa la sogs pa'i bkod pa gsum mo/_/de nas zhes bya ba la sogs pas rdzogs pa'i rim pa'i byin rlabs mdor bstan no/_/re re zhing zhes pas rnam par snang mdzad la sogs pa drug kyang gsum por bshad de/_sku la sogs pa'i rdo rje nyid kyis so/_/rim pa
[\[84b\]]
[\[84b.1\]]zhes pa ni sku dang gsung dang thugs so/_/rim pa min pa ni thugs dang sku dang gsung zhes grub pa'i mthar gsungs so/_/bdag po'i chos can gcig tu byung /_/zhes bya ba la sogs pa ni bdag po ni mi bskyod pa'o/_/de'i yon tan du gyur pa nyid kyis sku dang gsung re re ba nyid de'i
[\[84b.2\]]chos can te de'i dbang du byas pa'i phyir ro/_/'di'i rgyas par bshad pa gsungs pa/_rdo rje gsum zhes bya ba la sogs pa la de bzhin gshegs pa ni mi bskyod pa la sogs pa'i rang bzhin rnal 'byor pa'i lus la brten nas skyes pa'am/_sangs rgyas kun gyis nye bar bstan
[\[84b.3\]]pa phan tshun ltos pa'o/_/bskyed pa'i zhes bya ba la sogs pa'o/_/gang 'dir ye shes gsum ni bskyed pa'i rim pa'i rnal 'byor pa rnams kyi'ang spyod yul ma yin pa ma yin nam bdag gi byin gyis brlab pa'i nga rgyal sngon du 'gro bas spyod pa bya'o zhes bya ba de ji ltar gsungs
[\[84b.4\]]she na/_sku la sogs pa byin gyis brlab pa gsungs so zhes bya ba la sogs pa'o/_/'di nyid du gsungs pa'i sngags dang po'i bshad par spyod pa de dang de byas pa de dang de nyid yid la gsal lo/_/rgyud gzhan du yang gsungs pa/_cung zad drod ni thob pa na/_/spyod pa bya
[\[84b.5\]]bar rtogs par bya/_/spyod pa longs spyod phyir ma gsungs/_/'jigs pa'i gzugs can zhes bya min/_/zhes so/_/brjod par bya ste bskyed pa'i rim pa spyod pa rnams de kho na nyid ma rig pa rnams la'ang gsungs pa yin no/_/'dir spyod pa de longs spyod kyi rgyu ma yin te dmyal ba'i
[\[84b.6\]]rgyu nyid yin pa'i phyir dang /_yang na dus gsum pa'i rdzogs pa'i sangs rgyas dang byang chub sems dpa' dang /_rnal 'byor pa rnams mnyes pas bsod nams kyi tshogs ches rgya che bsgrub pa'i don to/_/phyi rol gyi me tog la sogs pa'i mchod pa yang lha mnyes pa'i mchod pa byed
[\[84b.7\]]par mngon par 'dod pa'i 'bras bus mngon par 'brel par brjod par bya'o/_/de la yang gal te de ltar gyur pas mchod pa de'i phyir rnal 'byor pa lha la rab tu dang bas bsod nams kyi tshogs pas lhag pa ye shes tshogs su mngon par 'dod de/_de'i tshe de dang de'i drin las
[\[85a\]]
[\[85a.1\]]rdzogs pa'i rim pa rtogs nas phyag rgya chen po'i dngos grub kyang thob par byed do/_/de'i tshe 'gal ba cung zad kyang med do/_/snang ba gsum po ni 'jug pa'i rim pas rab tu bstan par gyur pa'i phyir dang /_rten par gyur pa nyid kyi phyir de'i bdag nyid kyis
[\[85a.2\]]so/_/kun rdzob kyi bden pa skyed par byed pa'i rgyu'i sgo nas slar yang don dam pa'i bden pa gsungs pa/_de gsungs zhes pa la sogs pa'o/_/ye shes gsum ni don dam pa'i bden pa'i rten nyid yin pa'i phyir ro/_/de las rdzogs pa'i kun rdzob kyi bden pa yang de'i 'og tu
[\[85a.3\]]bskyed par bya ba'o zhes so/_/de skyed pa nyid mang bar gsungs pa de dag gis zhes pa la sogs pa'o/_/sngags zhes bya ba la sogs pa ni/_'di rnams kyis mtshon par bya'o/_/shes par bya'o zhes pas mtshan nyid rnams so/_/'od zer lnga ni dkar po la sogs pa de bzhin
[\[85a.4\]]gshegs pa lnga ste/_'di rnams de bzhin gshegs pa'i rang bzhin nyid yin pa'i phyir ro/_/de rnams kyis zhes pa la sogs pa la yul du gyur pa ni dpe'i sgo nas so/_/rdo rje'i sku ni yongs su dag pa'i kun rdzob kyi bden pa'o/_/bskyed par bya'o ni dmigs par bya'o/_/nges pa'i
[\[85a.5\]]don to/_/de ltar zhes pa drang ba dang nges pa'i don gsungs pa bshad ma thag pa 'dis gzhan la bsgre'o/_/bdag nyid ces pa ni sprul pa'i bdag nyid can gyi sprul pa kun rdzob pa'i sku 'dod pa la longs spyod pa ste/_ji lta ji ltar zhes gsungs pa'i phyir rnal 'byor pa gnyis
[\[85a.6\]]ka'i thun mong ngo /_/sku la sogs pa zhes pa la sogs pa'i sgra las gsung dang thugs dag go/_/rang gi rigs kyi yum zhes pa ni mi bskyod pa la sogs pa rang gi rigs gang yin pa de'o/_/rigs lnga dgod pa byas nas zhes pa ni sgrub thabs su gsungs pa'i rim pas so/_/
[\[85a.7\]]gnyis ka'i 'khor lo zhes pa ni lha mo'i 'khor lo dang /_de bzhin gshegs pa'i 'khor lo'o/_/rjes su mnyes pa zhes pa ni de nyid kyi phyir 'di nyid du sum cu rtsa gnyis kyang shes rab dang thabs kha sbyor ba nyid yin gyi/_slar yang gtso bo bzhin du dkyil 'khor ba la so sor ni ma
[\[85b\]]
[\[85b.1\]]yin no/_/'di rnams cha shas kyi bdag nyid can nyid yin pa'i phyir gang cha shas kyi bdag nyid can ma yin pa skyes pa dang bud med so so re rer nges par sbyar bar bya'o/_/don ni bshad zin no zhes bya ba ni bar ma chad pa nyid du'o/_/de bzhin gshegs pa thams cad ni rnam par snang
[\[85b.2\]]mdzad la sogs pa rnams dang spyan ma la sogs pa'i lha mo rnams dang byams pa la sogs pa rnams dang gshin rje gshed la sogs pa rnams so/_/de rnams rjes su mnyes par byed pa ni mgu bar byed pa'o/_/de nyid rdo rje ste mnyam pa nyid kyi ye shes kyi bdag nyid can yin pa'i phyir
[\[85b.3\]]ro/_/rang zhes bya ba la sogs pa ni bde ba'i tshor ba'i rang bzhin rin chen 'byung ldan gyi bdag nyid can nga'o zhes bya ba'i don to/_/'di dag gi'ang zhes pa la sogs pa ni snga ma bzhin no/_/sarba zhes bya ba ni snga ma bzhin no/_/mchod pa las rnam pa sna tshogs pa'i bdud rtsi myang ba dang
[\[85b.4\]]byung ba'i dkyil 'khor sprul pa sems can gyi don byed pa'o/_/bskyed pa zhes bya ba la sogs pa la/_slar yang zhes pa 'dis bskyed pa'i rim pa'i mchod pas rdzogs pa'i rim pa la yang 'brel par ston par byed do/_/byings rnams don du ma nyid yin pa'i phyir rnam par zhu bar gyur
[\[85b.5\]]pa ni khyad par gyi zhu ba ste/_ye shes kyi bdag nyid can de bzhin gshegs pa drug gi sku'o/_/lnga zhes pa ni phung po lnga la sogs pa'i bdag nyid can gyi de bzhin gshegs pa sprul par gyur pa rnams so/_/khams la sogs pa rnams kyang lnga'i bdag nyid kyis zhu ba'i phyir ro/_/
[\[85b.6\]]bar ma chad par lnga zhes bya ba la sogs pa las me long la sogs pa'i ye shes lnga po rnams de bzhin gshegs pa lnga'i rang bzhin nyid du bshad do/_/gang yang rim pa 'di sbyar bas sprul pa'i sku la gnas pa'i phung po lnga'i rang bzhin gyis de bzhin gshegs pa lnga yang gnas te
[\[85b.7\]]de'i rang bzhin me la sogs pa'i ye shes lnga po rnams kyi rgyur gyur pa zhes pa 'od gsal rtogs pa'o/_/de nyid kyi phyir gsungs pa 'od gsal zhes pa la sogs pa'o/_/de rnams kyis zhes pa la sogs pa mang po'i tshig ni mchod pa che ba nyid bshad pa'i don to/_/gang la 'od gsal
[\[86a\]]
[\[86a.1\]]lhag par rtogs pa'i rgyu las me long la sogs pa lnga po 'di rnams so sor te ji ltar rang gi 'od gsal lhag par rtogs pa la ltos pas so/_/gzugs zhes pa la sogs pa ni/_de dag dngos po med ces pa gzugs la sogs pa de dag ye shes dbang po rnams su
[\[86a.2\]]gsungs pa'i rim pas dngos po med pa nyid do/_/gzugs la sogs pa rnams ni nye bar mtshon pa las mig la sogs pa zhes pa'i sogs pa de gsungs pa/_/mig sogs ye shes 'di la byung ba ni gzugs la sogs pa'i yul rnams ye shes kyi dbang gis shes byar rnam par
[\[86a.3\]]gzhag ste nye bar spyod pa'i phyir dang /_de las byung ba'i phyir zhes brjod par bya'o/_/mngon shes lnga ni lha'i mig la sogs pas yul nyams su myong ba 'bras bur gyur pa'o/_/mngon par shes pa de rnams kyis nye bar mdzes par byas pa ni yul du byas pa'o/_/'dis shes pa
[\[86a.4\]]ni mig la sogs pa rnams kyis so/_/sangs rgyas thob 'gyur ni 'od gsal la dmigs pa las so/_/dgongs pas bshad pa'o/_/nye bar mtshon pa zhes pa ni/_sku dang thugs dang bral ba'i sngags med pa'i phyir ro/_/yi ge gsum khong du chud pa las zhes pa ni bsams nas
[\[86a.5\]]so/_/de sngon du 'gro ba'i 'jug pa la sogs pa'i rang bzhin yongs su shes pa sngon du 'gro ba'o/_/rdo rje bzlas pa'i sgrub thabs su gyur pa zhes pa bskyed pa'i rim pa la kun du gnas pa zhes pa'o/_/rim pa gnyis par mngon par gsungs pa'i phyir gtso che bas yid ces bya ba
[\[86a.6\]]snying gar gnas so zhes gsungs pa/_yid snying gar gnas pa zhes pa ni yang dag pa ji lta ba bzhin du yongs su shes pas yul du byas pa rang bzhin dang snang ba'i bdag nyid can de'o/_/gzhi zhes pa ni rdo rje bzlas pa'i 'bras bu nyid do/_/rdo rje bzlas pa'i gnas skabs ni nam mkha'o/_/
[\[86a.7\]]de nyid kyi phyir gsungs pa/_rdo rje bzlas pa rtogs par 'gyur ba'i phyir mgu ba zhes pa'o/_/rdo rje 'chang chen po'i sa zhes pa ni yongs su dag pa'o/_/rdo rje bzlas pa'i phan yon zhes pa ni rdo rje bzlas pa'i 'bras bur gyur pa nyid kyi phyir gnas skabs bzhi pa'o/_/sems zhes pa
[\[86b\]]
[\[86b.1\]]la sogs pa ni yang dag pa ji lta ba bzhin yongs su shes zhes pa de gang zhe na gsungs pa/_sems zhes pa la sogs pa ste/_sems kyi bdag med pa zhes pa'o/_/spyod bsdus su gsungs pa yang bden te rnam par shes pa gsum don dam pa'i bden pa lta bu reg par dka' zhes
[\[86b.2\]]pa la sogs pa'o/_/ngag dang lus kyang bdag med par zhes pa ni sems rnam par dben pa'i nang du gtogs pas 'od gsal ba las dmigs pa'i phyir ro/_/sems so sor rtogs pa ni sems yongs su shes pa'o/_/'dis zhes bya ba la sogs pas bshad pa bsdus pa'i
[\[86b.3\]]don rjod par byed do/_/lus la sogs pa rnams rnam pa dang bcas pa nyid kyi phyir dang /_shes rab la sogs pa rnams rnam pa med pa nyid kyi phyir ci ltar lus la sogs pa rnams shes rab la sogs pa nyid yin zhe na/_gsal ba dang bcas pa'i snang ba gsum zhes pa 'di mi 'gal
[\[86b.4\]]lo/_/lung du yang slar yang cha shas med par gyur nas cha shas dang bcas par ci ltar 'gyur zhes so/_/de nyid kyi phyir gsungs pa/_gsum po zhes pa la sogs pa'o/_/rdo rje bzhi po zhes pa ni bsnyen pa dang sgrub pa dang nye ba'i sgrub pa dang sgrub pa chen po'o/_/sangs rgyas
[\[86b.5\]]pa nyid med do ni yongs su rdzogs pa'i mtshan nyid do/_/gang gi phyir zhes pa la sogs pas 'di la rigs pas gsungs so/_/de sgom pa yang med do ni dngos po de bsgoms pa'o/_/slar yang kun du tha snyad yod pa yin no/_/spangs pa nyid yin pa'i phyir zhes pa ni rtag pa dang chad pa'i
[\[86b.6\]]ngo bo nyid do/_/yang na dbus mar gsungs pa/_/yod gang rang bzhin gyis med gang /_/de ni med ces yod par 'gyur/_/da lta yod par ma gyur na/_/snga ma chad par thal bar 'gyur/_/zhes so/_/dbu ma la 'jug par yang /_bden pa gnyis po'ang rang bzhin med pa'i phyir zhes
[\[86b.7\]]gsungs so/_/gang zhig gcig min du ma'ang min/_/zhes bya ba la sogs pas kyang sku gsum po nyid chad pa dang rtag pa ma yin no/_/bsod nams yongs su gyur pas so sor rtogs pa gang yang min/_yid dang ngag gi lam dang bral ba gsum po rnams zhes gsungs pa'i phyir
[\[87a\]]
[\[87a.1\]]'di rnams yongs su spang ba nyid/_de ci ltar yin zhe na/_gal te yang 'di ltar skye ba dang 'gag pa gnas pa de bzhin du yang mngon par zhen pa'i 'jig rten rnams sku gsum po 'di rnams kyis byas pa ji lta ba bzhin du rnal 'byor rjes su 'jug go/_/stong pa nyid bdun
[\[87a.2\]]cu par yang /_gnas dang skye dang 'jig dang yod med dang /_/dman dang mnyam dang khyad par 'phags pa rnams/_/'jig rten tha snyad dbang las sangs rgyas kyis/_/gsungs kyi de nyid dbang las ma yin no/_/zhes kyang gsungs so/_/gang tshe skye med gang yin pa/_/de ni gnas
[\[87a.3\]]med zlog med 'gyur/_/'gro ba sgyu ma lta bu nyid/_/gdod nas zhi ba de nyid don/_/zhes so/_/de kho na nyid la sems pa de'i tshe/_skye ba dang 'gag pa'i bdag nyid dang gnas pa 'di rnams ga la 'gyur/_gang gis 'di rnams spangs pa nyid ma yin no/_/tshul 'dis 'phags pa'i lugs
[\[87a.4\]]dbu mar yang /_sku bzhi ston par byed pa la ltos pa ma yin pa 'di rnams kyis ci zhig bya zhe na/_'phags pas gsungs pa/_de rnams kyis gsungs pa dang de rnams kyis bris par yongs su brtag go/_/ting nge 'dzin rgyal po'i mdo las gsungs pa'i tshigs su bcad par yang /_nam
[\[87a.5\]]mkha' 'dra zhing rdul bral gzugs bzang 'chang /_/shes rab sras po lus dang mtshan mi mnga'/_/zhes bya ba spyod bsdus su zung 'jug gi don du bshad do/_/de bzhin du shes rab kyi pha rol tu phyin par yang /_mya ngan las 'das pa yang sgyu ma lta bu rmi lam lta bu zhes kyang
[\[87a.6\]]gsungs so/_/de lta mod kyi theg pa chen po gnyis po dag gi thabs kyi dbye ba gnyis byas so zhes ston par byed do/_/thabs sbyin pa gsungs pa mnyam pa zhes pa la sogs pa ste/_mnyam pa zhes pa ni 'od gsal lo/_/dgongs pas bshad pa'o/_/thams cad ces zhes bya ba la
[\[87a.7\]]sogs pa ni rnam par snang mdzad la sogs pa lnga po'o/_/de rnams kyi nang nas mchog tu gyur pa thams cad mkhyen pa zhes gsungs pa'i phyir/_thugs kyi rdo rje mi bskyod pa drug pa rdo rje 'chang yongs su gyur pa'o/_/dang po longs spyod rdzogs pa'i sku/_/zhes gsungs pa'i phyir dang /_phyi nas
[\[87b\]]
[\[87b.1\]]phung po la sogs pa rjes su zhugs zhes gsungs pa'i phyir longs spyod rdzogs pa'i sku nyid oM yig la sogs pa'i sa bon rnams kyi phung po la sogs pa rjes su zhugs pa zhes pa mi bskyod pa la sogs pa rjes su zhugs pa dang ma bral ba nyid kyis phra mo'i rnal 'byor brtsam par bya'o zhes
[\[87b.2\]]nges par bya'o/_/rdzogs pa'i rim pa la gnas pas ni sa bon dgod pa dang bral ba nyid kyis longs spyod rdzogs pa'i sku la mi bskyod pa la sogs pa rjes su zhugs pas phra mo'i rnal 'byor bya'o zhes pa'o/_/tha mal pa'i sems can rnams kyi skye ba dang zhes pa dang /_brtags pa'i
[\[87b.3\]]zhes pa la sogs pa de la ltos pa nyid kyi phyir ro/_/de ltar rlung gi de kho na nyid la sogs pa sngon du 'gro ba ni phyis gsungs pa la ltos pa'o/_/nang gi bdag nyid can zhes pa ni phung po'i nang du'o/_/shes rab dang thabs zhes pa ni rngul dang khu ba yang dag par sbyor ba las so/_/byang chub kyi
[\[87b.4\]]sems ni kun rdzob ste kun rdzob kyi ngo bo'o/_/ye shes lnga ni me long la sogs pa'o/_/'byung ba lnga'i rang bzhin ni sa dang chu dang me dang rlung dang rnam par shes pa'o/_/gong bu'i gzugs kyis ni bsdus pa'i gzugs kyis so/_/gsungs pa'i phyir zhes bya ba ni rdo rje bdud rtsi zhes bya
[\[87b.5\]]bas gsungs pas so/_/brtag ces pa ni mdor byas kyi rim pa sgom par byed pa lha la goms pas so/_/drang ba'i don no/_/sna'i rtse mor zhes bya ba la sogs pa nas bshad ces bya ba'i mthar thug pas rlung gi de kho na nyid gsungs so/_/rang sngags zhes pa la sogs pa nas go rims
[\[87b.6\]]bzhin du'o zhes pa'i mthar thug pas lha dang sngags kyi de kho na nyid dang gsungs so/_/de'i phyir gsungs pa 'dis ni zhes bya ba la sogs pa'o/_/rten dang brten par gyur pa ni rlung gi khams dang ni rten no/_/yi ge gsung ni brten pa'o/_/gnyis po de dag rgyu ba dang mi rgyu ba ji lta ba bzhin du
[\[87b.7\]]sbyor ba des lhan cig 'jug go zhes pa rgyu dang bcas pa ni mi rgyu ba'o/_/rnam par shes pa gsum po ni snang ba la sogs pa'o/_/rnam par shes bya ni bskyed par bya bzhin pa'o/_/ye shes gzhan zhes pa ni bskyed pa la brten pa yin pa'i phyir rlung dang rnam par shes pa'o/_/de nyid kyi phyir gsungs
[\[88a\]]
[\[88a.1\]]pa ye shes zhes bya ba la sogs pa'o/_/gcig la yang zhes pa ni gcig nyid la'o/_/skra'i khyon la ni skra 'jug pa'i lam la ste phra zhing shin tu phra ba nye bar mtshon pa nyid las so/_/de bzhin nyid du sangs rgyas rnams mang po'o/_/gang ji lta bu yin zhe na gsungs pa/
[\[88a.2\]]bzhugs zhes bya ba la sogs pa ni gang gA'i klung gi bye ma gang ji snyed pa de snyed du zhes bya ba'i don to/_/nges pa'i don no/_/tha mi dad pa'i yan lag ni lha'i yan lag tha dad ma yin pa'o/_/nam mkha'i khams kyi zhes bya ba la sogs pas dkyil 'khor bzhi po 'char ba de snyed gsungs
[\[88a.3\]]pa 'od kyi tshogs pa ni dkar po la sogs pa'i 'od zer dang ldan pa nyid kyi phyir ro/_/gnas ni bskyed pa'i rten yin pa nyid kyi phyir ro/_/'jug cing gnas pa zhes pa ni rim pa ji lta ba bzhin no/_/steng du gnas zhes pa ni de dag gi bar ma chad par ro/_/'od dpag med kyi bzlas pa
[\[88a.4\]]zhes pa ni/_'di dag me yi dkyil 'khor yang /_/pad+ma mgon po 'di la lha/_/zhes gsungs pa'i phyir ro/_/de ltar gzhan du spyan ma'i rnam pa oM yig kha dog dkar po zhes pa'i don to/_/gzhan zhes pa sngar bshad pa'i rdo rje la sogs pa'i mtshan ma phra mo'i rnal 'byor la ltos
[\[88a.5\]]pas so/_/nas 'bru'i tshad ces pa ni sngar yungs kar gyi 'bru'i tshad du gsungs pa las khyad par du gsungs pa'o/_/byang chub ces bya ba la sogs pa la thob par byed pa zhes pa ni phan tshun no/_/gang zhig sems brtan pa yang dag pa ji lta ba bzhin du rab tu skyed par byed de sems
[\[88a.6\]]gnas pa'i rgyu ni mtshan ma la dmigs pa'o/_/sems brtan pa dang sems kyi yang dag pa ji lta ba bzhin du dmigs pas byang chub thob par byed do/_/de la zhes bya ba la sogs pas mtshan ma bsgom par gsungs pa rgyas par bshad do/_/byang chub gnas zhes pa la sogs pas byang
[\[88a.7\]]chub la gzhol ba zhes pa 'di rgyas par bshad do/_/sprul pa'i sku la gnas par sprul pa'i sku la dmigs pa sngon du 'gro ba nyid kyis phra mo'i rnal 'byor bsgom par gsungs pa'i bshad pa nyid do/_/ye shes zhes bya ba la sogs pa ni/_sbyor bas gnas par byas nas zhes pa gzugs
[\[88b\]]
[\[88b.1\]]phung gtogs pa me long dang zhes pa'i rim pas so/_/de'i 'og tu ji ltar bya zhe na/_/gsungs pa de la zhes bya ba la sogs pa'o/_/sku gsum gyi bdag nyid can zhes pa ni/_sku gsum ro gcig pa'o/_/'chad par 'gyur bzhin pa'i rdo rje 'chang chen por bzhengs pa 'di'i khyad
[\[88b.2\]]par ro/_/ji ltar sku gsum ro gcig pa nyid la rdo rje 'chang chen po zhes bya zhe na/_gsungs pa/_chos shes pa la sogs pa'i chos ni gsungs ma thag pa'i sprul pa dang /_ye shes gsum gyi ngo bo longs spyod rdzogs pa dag gis 'jug pa'i rten no/_/de nyid kyi phyir sku bzhi pa 'di la
[\[88b.3\]]mchog gi dang po'i sangs rgyas la sogs pa lta bu 'byung bar 'gyur ro/_/dgongs pas bshad pa'o/_/da ni zhes bya ba la sogs pa la phra mo'i rnal 'byor bsgom pa yang 'dod pa lnga nyams su myong ba la ltos pa dang bcas pa de'i phyir gsungs pa/_rdzogs pa'i zhes pa la sogs
[\[88b.4\]]pa'o/_/phra mo zhes bya ba la sogs pa gsungs pa'i phyir phra mo'i rnal 'byor la ltos pa dang bcas pa'i rdzogs pa'i rim pa gsal bar byed pas rtogs par bya ste chung ngu la sogs pa'i sems can thams cad kyi dgos pa byas nas sems can thams cad kyi don du bshang gci zhes
[\[88b.5\]]pa ni bya'o zhes 'chad par 'gyur ba 'di dang sbrel lo/_/bshang gci la sogs pa'i ngo bo dmigs pas yongs su sbyong ba'i phyir dang bshang ba dang gci ba zas su ste kun nas bsdu bar bya'o/_/bza' bar bya'o zhes pas zas so/_/bshang ba dang gci ba yang de yin la zas kyang de
[\[88b.6\]]yin pas bshang gci zas so/_/de'i bya ba ni za bar byed pa'o/_/de'i don ni dgongs pa ste/_lus gnas pa'o/_/de'i phyir gsungs pa lus zhes pa la sogs pa'o/_/yul lnga nye bar mtshon pa ste bshang ba dang gci ba zhes bya ba 'dis bsdus pas yul dang dbang po mngon par brjod
[\[88b.7\]]pa'i phyir ro/_/'dir phung po gnas pa ci bya zhe na/_gsungs pa/_/dngos grub kyi 'bras bu'i don du zhes bya ba ni sus phyin ci log gis brda sprod pa'o/_/dngos grub kyi 'bras bu'i don des ci zhig ces bya ba la sogs pas dngos grub kyi 'bras bu nye bar bstan to/_/zas su zhes bya ba la
[\[89a\]]
[\[89a.1\]]sogs pas kho bo rnams shes pa ni ma rungs pa'i las can rdo rje mkha' 'gro'i gzugs 'dzin pa nyid kyi phyir ro/_/rnal 'byor pa lnga po rnams kyi lha bshos kyi don dang bza' ba'i don du gsang ba zhes pa la sogs pa'o/_/de nyid kyi phyir gsungs pa rjes su mthun pa
[\[89a.2\]]rlung la sogs pa rnams kyis zil gyis ma mnan pa nyid kyi rjes su mthun pa'o/_/da ltar zhes bya ba la sogs pa la rdo rje'i rigs kyi khro bo rnams zhes pa la 'di ltar gtse bar gyis shig ces bya ba gang yin pa'i bka' lung thob pa rnams so/_/de bzhin gshegs pa zhes bya ba la
[\[89a.3\]]sogs pa la sha rnam pa bzhi po zhes pa ni 'dir bris pa'i rta dang khyi'i sha dang lhan cig pa rnams sangs rgyas rnams su yongs su rdzogs pa ni sha rnam pa bzhi po zhes bya'o/_/rang gi rigs zhes pa ni de dag sgom par byed pas mchod pa byas pas tshim par byed pa'i phyir ro/_/yongs
[\[89a.4\]]su rdzogs pa'i spyan ma la sogs pa rnams dang ldan pa ni blo can no/_/gtor ma rab tu sbyin pa'i sbyor bas zhes pa ni/_nang gi bdag nyid can phyi'i gtor ma rab tu byin pas so/_/'dod pa yon tan brgyad du bshad/_/ces gsungs pa'i phyir 'dod par 'dzin par byed do zhes pas 'dod pa'i
[\[89a.5\]]khams te bud med thams cad do/_/sna tshogs pa'i dga' bas zhes pa ni phyag rgya gcig gis pad+ma gtogs pa'i reg pa nyams su myong ba lta bur phyag rgya thams cad kyi pad+ma'i reg pa nyams su myong ba'i phyir phyag rgya gcig po nyid la yang ngo /_/gang yang stobs lta bu nyid yin pa'i phyir sha'i
[\[89a.6\]]bza' ba du ma yang bud med la 'dod pa zad par mi 'gyur ro/_/de'i phyir gsungs pa dbang phyug ni mnga' bdag go/_/sum cu rtsa drug ces pa la sogs pa la 'di nyid du zhes pa ni 'dus le'u gcig gnyis par ro/_/brgyad kyis zhes pa ni bde ba dang sdug bsngal dang /_bstod pa dang smad
[\[89a.7\]]pa dang /_rnyed pa dang ma rnyed pa dang grags pa dang ma grags pa zhes bya ba brgyad po de rnams kyis so/_/mthong ba ni khong du chud pa'o zhes bya ba ni/_lta ba la gzugs dmigs so zhes gsungs pa'i phyir mthong ba tsam gyis yang dag skyes zhes pa 'dir gsungs pa'i rnal 'byor pa'o
[\[89b\]]
[\[89b.1\]]zhes pa lhag ma'o/_/rnam grangs zhes pa ni li nga'i gnas su pa Ta mngon par brjod pa ste rnam grangs ni nges pa'i tshig gi bya ba'i rgyu mtshan med do zhes pa'o/_/skye ba dang gnas pa dang 'jig pa'i nyes pa dang bral ba nyid kyi phyir rgyu las skyes pa ma yin pa'i ting nge 'dzin ni/_rtsa ba'i mdo ru
[\[89b.2\]]spyod pa thams cad kyi mchog yongs su dag pa zhes bya ba gsang ba bzhi'i khyad par ro/_/drang ba'i don la brten nas bshad pa'o/_/de la nges pa'i don ston par byed pa bshad pa'i rgyud du gsungs pa la yang spyod mchog dag pa kun zhes pa ni bcom ldan 'das kyis khyad par te/_bcom
[\[89b.3\]]ldan 'das ni spyod pa thams cad kyi mchog kun nas dag pa nyid yin pa'i phyir ro/_/skad cig thang cig ces pa la sogs pa la skad cig ces bya ba se gol gtogs pa'i gnas skabs so/_/thang cig yungs kar skor ro'o/_/yud tsam ni lag pa brdabs pa'o/_/grangs gsum ni bskal
[\[89b.4\]]pa'i grangs ni ngo bo gsum mo/_/gcig ni bskal pa'i grangs gang yin pa de de bzhin no/_/skad cig gcig ni mngon par byang chub pa'i skad cig gcig ces pa rtags kyi rnam grangs so/_/bshad par bya ste skad cig gcig ces bya ba la sogs pa'i bar ma chad par brjod par bya ba'o/_/
[\[89b.5\]]de nyid yin ni mngon par byang chub pa'i skad cig gcig ni zla ba drug tu bshad par 'gyur ba'o/_/skad cig de nyid yang dag par sbyar bar bya ste slar yang ma yin no zhes pa'o/_/dngos med rdzogs par longs spyod pa ni dngos po med pa'i ngo bo nyid kyis so/_/gang gi phyir skad cig gcig nyid
[\[89b.6\]]du gsungs pa'i skad cig la sogs pa dus kyi rang bzhin yin pa'i phyir dang mngon par byang chub pa'i rgyu nyid yin pa'i phyir ro/_/bsngags pa ni rab tu bsngags pa'o/_/'das pa la sogs pa'i dus gsum 'das pa'i rang bzhin no/_/de ltar gyur pa'i skad cig gzugs la sogs pa
[\[89b.7\]]dang ldan par 'gyur ro/_/byed pa po ni dge ba sgom par byed pa po de bzhin gshegs pa la sogs pa rnams kyi mchod chen de ni byas nas su'o/_/'dir ci byas nas she na/_gsang ba'i zhes bya ba la sogs pa'o/_/yul zhes bya ba la sogs pas gsang ba'i mchod pa ston par byed do/_/
[\[90a\]]
[\[90a.1\]]yul dang dbang po zhes pa nye bar mtshon pa ste/_de'i 'og tu rnam shes kyang nye bar mtshon te gsum po 'di rnams sems pa med pa nyid ni rang bzhin med pa nyid do/_/ci zhe na gsungs pa/_bshad ces pa la sogs pa ste de 'dra ni don dam pa'i rang bzhin no/_/
[\[90a.2\]]dngos grub ni zung 'jug gi bdag nyid can nyid do/_/bza' ba ni zung 'jug gi bdag nyid can nyid kyis bdag tu 'dzin pa za bar byed pa'o/_/rnam rtog med pa ni zung 'jug la mngon par zhen pa bor ba nyid kyi phyir/_rnam rtog med pa can zhes pas zung 'jug gi khyad par ro/_/de nyid kyi phyir gsungs pa/
[\[90a.3\]]de nyid ces pa la sogs pa'o/_/byang chub sems gcig las byung ba ni de bzhin nyid gcig las byung ba'o zhes gsungs pa'i rim pas 'grub par 'gyur zhes pa la sogs pa'o/_/bshang gci la sogs pa bshad pa'i phyir/_sha rnams dgongs pas bshad pa'i phyir gsungs pa/
[\[90a.4\]]mA ni zhes pa mA ma kI'i sgra la mtha'i yi ge gnyis po phyis nas rjes su nga ro 'ongs par byas pa'o zhes pa ni mig gi sgras mA ma kI gsungs te/_nges pa'i tshig gi cho gas so/_/de bzhin du sa'i sgras mngon par byang chub pa'i rdo rje ni rdo rje sems dpa'o/_/bsam gtan de
[\[90a.5\]]ni shes rab dang thabs kyi bsam gtan no/_/dga' ba zhes pa ni bde ba zag pa med pa'i zas so/_/nang mngon par brjod nas phyi'i dbang du byas nas gsungs pa nam mkha' zhes pa la sogs pa ste/_de nyid bde ba'i ngo bo'i bsam gtan no/_/nam mkha' bzhin du brtan pa
[\[90a.6\]]dang g.yo ba'i 'gro ba du ma la khyab par byed pa nyid yin pa'i phyir chen po nyid thob pa'o/_/sha chen po zhes gsungs pa'i rim pas sha chen po bza' ba de yis gzhan ci ltar 'gyur zhe na/_gsungs pa/_'grub par 'gyur zhes pa la sogs pa la rdo rje 'chang chen po nyid ni go 'phang
[\[90a.7\]]mchog go/_/sha bzhi po'i dbang du byas nas gsungs pa/_chen po zhes pa la sogs pa ste/_khyi la sogs pa'i sogs kyi sgra las/_ba lang gi sha gzung ngo /_/grangs kyi dgongs pa gsungs pa/_phung po zhes pa gzugs la sogs pa'i phung po lnga'o/_/grangs mnyam pa'o zhes
[\[90b\]]
[\[90b.1\]]pa ni sha dang phung po dag go/_/phung po de rnams spyo bar ni rnal 'byor gang zhig go/_/des gnyis su med par gyur pa'i bsam gtan gang yin pa de ni zas so/_/dga' ba zhes bya ba gcig ni dga' ba'i ngo bo zas so zhes pa'i don no/_/gang zhig kham gyis thun mong du za ba de ni
[\[90b.2\]]'jig rten pa'o/_/dga' ba'i zas kyang 'jig rten las 'das par byed do/_/'jig rten pa gang yin pa de nyid ni dga' bar 'gyur ro/_/'jig rten las 'das pa'i mchog gang yin pa ni de bzhin nyid du rang bzhin gcig pa'i zung 'jug gi ting nge 'dzin la sogs pa'o/_/de
[\[90b.3\]]nyid kyi phyir gsungs pa/_'khor ba zhes bya ba la sogs pa'o/_/brtul zhugs bzang po ni rdo rje theg pa'i brtul zhugs mdzes pa'o/_/blo can ni shes rab rnam pa gnyis dang ldan pa'o/_/'dod pa'i khams kyi dbang phyug ni 'dod pa la chags pa rnams kyi mgon po'o/_/dam
[\[90b.4\]]tshig yin phyir zhes pa ni drang ba'i don du bshad pa'i phyir ro/_/dam tshig mchog ni gnyis su med pa'i lam gyi ngo bo'o/_/thun mong ba zhes pa ni drang ba'i don gyis bskyed pa'i rim pa dang ldan pa'o/_/rnal 'byor pa mchog ni rin po che'i gang zag rdzogs pa'i rim pa la gnas pa
[\[90b.5\]]rnams so/_/yang dag par bstan nas zhes pa ni/_ji ltar rigs par rtul ba la sogs pa'i thun mong gis kyang ngo /_/sngags kyi spyod pa zhes pa sngags pa ni lha ru brjod par bya zhes pa'i rig pas sngags ni bskyed pa'i rim pa'o/_/de'i sgo nas spyod pa ni/_sngags kyi spyod pa'o/_/de
[\[90b.6\]]nyid kyi phyir gsungs pa thun mong gi zhes pa la sogs pa'o/_/thams cad ces bya ba la sogs pa ni 'dod pa lnga po bsten pa la rang gi ngang gis 'jug pa nyid ni 'dod pa'i khams dang mthun pa'o/_/de'i phyir rnal 'byor pas sems kyi khyad par yongs su bzung ste goms
[\[90b.7\]]pa yid la byas nas de rnams bsten bzhin par zhes pa la sogs pa'o/_/spros pa dang bcas pa'i spyod pa zhes pa ni/_spyod bsdus su gsungs pa'i rim pas so/_/de ltar zhes bya ba la sogs pa ni spyod bsdus su 'dir dpal gsang ba 'dus par spros pa med pa dang shin
[\[91a\]]
[\[91a.1\]]tu spros pa med pa 'ba' zhig nges par bstan no zhes gsungs pa ma yin nam de dag ci ltar spros pa dang bcas pa zhes bya zhe na/_'dir brjod par bya ste/_sangs rgyas thams cad dang mnyam par sbyor ba mkha' 'gro ma sgyu ma bde mchog la sogs pa'i rgyud gzhan du gsungs pa'i
[\[91a.2\]]spros bcas kyi spyod pa la ltos nas spyod bsdus su gsungs so/_/'dir ni smos pa tsam du bstan pas rgyud gzhan du rgyas par gsungs pa 'dir ltos par bstan pa'i don du spros pa zhes bya ba la sogs pa gsungs so/_/bdag nyid 'dod pa dang rjes su mthun pa zhes pa ni rnam pa gzhan du
[\[91a.3\]]sdug bsngal bar 'gyur ba'i phyir de dag kyang 'dir bkag pa'o/_/bdag ste rang nyid ni sangs rgyas thams cad kyi bdag nyid do/_/gzhan la yang ni gdul bya rnams la'o/_/tshim par bya'o ni bde bas mgu bar bya ba'o/_/rang gi lha zhes bya ba la sogs pa rnal 'byor pa gang gi
[\[91a.4\]]mi bskyod pa la sogs pa'i rigs lnga'i lha gang yin pa de la dmigs pa'i spyod pa bya'o zhes nye bar bstan to/_/sprul pa kun rdzob pa yis sku/_/ji lta ji ltar 'dod longs spyod/_/ces gsungs pa'i phyir ro/_/sgyu ma lta bu'i ting nge 'dzin gyis zhes bya ba ni 'od gsal las longs
[\[91a.5\]]pa sprul pa'i sku zhugs pas sprul pa'i sku yang ye shes kyi sku dang gnyis su med pa nyid kyis sgyu ma lta bu yongs su dag pa'i ye shes kyi sku'i bdag nyid can nyid yin pa'i phyir rang bzhin gyi dbye ba yang ngo /_/de bzhin du ni 'phags pas shAkya seng ge la bstod par/_khong stong khyod kyi sku la med/_/
[\[91a.6\]]sha dang rus pa khrag med kyang /_/nam mkha' la ni 'ja' tshon la/_/khyod kyi sku ni ston par mdzad/_/sku la snyun med mi gtsang med/_/bkres dang skom pa byung med kyang /_/khyed kyis 'jig rten rjes 'jug don/_/'jig rten bya ba ston par mdzad/_/ces so/_/de nyid kyi phyir sku gsum yang
[\[91a.7\]]dbye ba dang dbye ba med pa dag tu gsungs pa ni rnam grangs pa ste/_gdul bya'i rjes su mthun pas kyang dbye ba nye bar bstan no zhes so/_/lus zhes bya ba la sogs pa la/_gtsug lag khang du 'khyams pa la sogs pa lus gdung bar byed pa'i rgyu'o/_/sogs pa'i sgra las gcer bu la sogs
[\[91b\]]
[\[91b.1\]]bsdus so/_/shing drung pa zhes bya ba la sogs pa la/_gcig gnyis zhes pa ni shing drung dang bla gab med pa dang /_gzhi ji bzhin pa dang /_stan gcig pa dang /_cog pu pa dang /_dur khrod pa dang /_phyag dar khrod pa dang /_'phying ba pa dang /_chos gos gsum pa dang /_bsod snyoms pa dang /
[\[91b.2\]]dgon pa ba dang /_yang phyis mi len pa ste sbyangs pa'i yon tan gcig gnyis so/_/de'i tshul khrims ni shing drung du gnas pa la sogs pa rnams so/_/sgra ji bzhin pa'o/_/slong mo zhes bya ba la sogs pa la slong mo za bar byed pa nyid kyi ngang tshul gang yin pa de ni slong mo za ba'o/_/des
[\[91b.3\]]brjod par mi bya'o zhes pa ni ngag gi bzlas pa la ltos nas bshad pa'o/_/dman pa la 'jug pa rnams kyis ni lo ma dang rtsa ba dang 'bras bu la sogs pa rnams kyis so/_/spros pa med pa'i spyod pa ni sdong bu dang rtsa ba dang 'bras bu rnams kyi thams cad la longs spyod cing bza'o/_/
[\[91b.4\]]mnyam par spyad par bya zhes pa ni 'chad par 'gyur ba dang 'di la 'gal ba med de/_'dir spros pa dang bcas pa'i spyod pa'i skabs yin pa'i phyir ro/_/de lta bu'i zhes bya ba la sogs pas rdo rje bzlas pa ston par byed do/_/yang ba ni dmyal ba'i nyes pa'o/_/de rnams ma
[\[91b.5\]]spangs te ma btang bas so/_/dus byas nas ni 'chi bar byas nas zhes de dag nye bar rtogs par bya'o/_/drang ba'i don no/_/tha dad ces bya ba la sogs pa la tha dad ni lha dang rnam pa so so'o/_/yi ge ni yi ge gsum mo/_/rnam pa tha dad kyang yin la yi ge'ang yin pas tha dad
[\[91b.6\]]rnam pa'i yi ge'o/_/rnam pa dang yi ge dag tha dad du rnam par rtog pa ni slong mo'o/_/de 'don pa ste brjod pas bzlas par byed pa ni za ba'o/_/de dag ces pa bshad pa rnams so/_/mi 'dod ni rdo rje 'chang chen pos zhes pa lhag ma'o/_/rdo rje theg pa'i dbang du byas nas gsungs pa/_
[\[91b.7\]]dbugs 'byung zhes pa la sogs pa ste/_dbugs 'byung ba ni phyir 'byin pa'o/_/rngub pa ni sdud pa'o zhes pa lhag ma'o/_/rnal 'byor ni brtags pa'i rnam pa ste/_de gang la yod pa de rnal 'byor pa'o/_/de nyid kyi phyir gsungs pa bzhi zhes pa la sogs pa'o/_/shes rab
[\[92a\]]
[\[92a.1\]]thabs kyi gzhir zhes pa ni phyi dang nang gi bdag nyid can dag gi gzhir te/_sgom pa'i gnas la ngag gi bzlas pa yang dag par bsten pa'o/_/'dir grangs kyang bstan par bya ba'i phyir gsungs pa khri phrag ces pa la sogs pa ste nges pa'i don to/_/chos ni
[\[92a.2\]]kun rdzob kyi bden pa'o zhes pa ni phyi dang nang gi bdag nyid can phung po la sogs pa chos kyi ngo bo nyid yin pa'i phyir ro/_/mi g.yo ni mi 'jig pa nyid kyi phyir don dam pa'i bden pa'o/_/mnyam par 'jog par byed pa nyid du mi 'gyur ba'i phyir zhes pa ni zab mo lhag par mos pa
[\[92a.3\]]'dod pa lnga la zhen pa rnams so/_/dgongs pa ma yin pa'o/_/gnyis su med pa'i ye shes don du gnyer ba 'dod pa nye bar longs spyod pa tsam don du gnyer ba'o/_/spyod lam thams cad du ni dbang po dang yul dag gzung ba la sogs pa'o/_/rtag tu sgom par gsungs pa rtag
[\[92a.4\]]tu zhes pa'o/_/mnyes par bya'o zhes pa ni yul dang shes pa dag bdag med pa'i bde bas so/_/rnam pa gzhan du na yul gyi dbang po rnams tshim par ga la 'gyur/_de'i phyir phung po dang khams la sogs pa rnams kyang de bzhin du tshim par byed pa nyid du bshad pa'i phyir
[\[92a.5\]]gsungs pa/_des sa'i snying po la sogs pa rnams zhes pa la sogs pa'o/_/de rnams dang ldan pa'i zhes pa ni 'chad par 'gyur bzhin pa'i rnam par snang mdzad la sogs pa rnams so/_/byang chub nyi ma zhes pa ni drug pa phyin ci log tu gsungs pa ni lung nyid yin pa'i phyir zhes
[\[92a.6\]]pa la sogs pa'o/_/rnam pa gsum zhes bya ba la sogs pas so sor sdud pa'i yan lag ston to/_/de nyid ces pa la sogs pas bsam gtan gyi yan lag ste bzhi pa 'od gsal lo/_/de bzhin du sgra la sogs pa rnams la yan lag gnyis po sbyar bar bya'o/_/gsang ba
[\[92a.7\]]zhes bya ba la sogs pa mngon par brjod pa'i phyir ro/_/gsungs pa'i bsam gtan gyi yan lag ni rang gi sems rtse gcig pa nyid kyi rab tu dbye ba yan lag drug kyang srog rtsol la sogs pa'i yan lag bzhi 'chad par 'gyur ba'i sbas pa la sogs pa bshad pa'i phyir
[\[92b\]]
[\[92b.1\]]'dir sbyar bar bya'o zhes gsal bar byed do/_/de ltar zhes pa la sogs pa la gzugs la sogs pa'i yul rnams la'o/_/thabs kyi ngo bo nyid kyis ni rnam par snang mdzad la sogs pa'i ngo bos so/_/slar yang de rnams nyid ni gzugs la sogs pa'i yul rnams nyid do/_/
[\[92b.2\]]spyan ma la sogs pa zhes pa gzugs sgra la sogs pa spyan ma'i ngo bo nyid do zhes ston par byed do/_/rgyu mtshan de'i phyir gzugs la sogs pa rnams kyis zhes bya ba la sogs pa'o/_/shes rab spyan ma la sogs pa'i ngo bor bsgom par bya'o zhes pa ni gzugs la sogs pa spyan ma
[\[92b.3\]]la sogs pa nyid do zhes nges par bya'o/_/spyan ma la sogs pa bzhi yin la yul rnams kyang lnga ste de dag ci ltar yongs su gyur pas mi mnyam par 'gyur ba ma yin nam zhe na/_mA ma kI ni rigs gnyis ka'i thun mong ba nyid kyi phyir/_sgra dang reg bya nyid yongs su gyur pa ni mA ma kI'o zhes
[\[92b.4\]]pa 'di la nyes pa med do/_/rnam pa de lta bur yongs su gyur par brjod pas/_/phyi rol gyi skyes pa dang bud med du rtogs pa'i gzugs rnams sgom par gsungs so/_/da ni slar yang zhes bya ba la sogs pas de rnams nyid mig la sogs pa'i gzung bar bya ba gzugs rdo rje la sogs pa
[\[92b.5\]]rnams zhes pa ni gzugs rdo rje la sogs pa'i rang gi ngo bo rnams so/_/rigs kyi dbye bas ni rnam par snang mdzad la sogs pa'i rigs lnga pa'i dbye bas so/_/yongs su gyur pa zhes pa ni gzugs rdo rje la sogs pa bud med du gsal ba'i ngo bo nyid kyis rdo rje 'chang chen po bde ba'i ngo bor
[\[92b.6\]]dmigs par bya ba ste bsgom par bya'o/_/gzugs la sogs pa rnams thams cad kyis sbyar bar bya'o zhes so/_/rnal 'byor thams cad bcom ldan 'das/_/zhes pa ni/_bcom pa 'di la yod do zhes pas bcom ldan te/_phyag rgya dang ldan pa'i phyir dang ye shes dang ldan pa'i phyir ro/_/rdo rje
[\[92b.7\]]sems dpa' ni mi bskyod pa la sogs pa'i bdag nyid can drug pa ste/_yul la longs spyod pa'i gnas skabs kyi skabs su bab pa nyid yin pa'i phyir ro/_/bde mchog ces pa ni sangs rgyas thams cad dang mnyam par sbyor ba mkha' 'gro ma sgyu ma bde mchog tu'o/_/yid du 'ong ba zhes
[\[93a\]]
[\[93a.1\]]pa la sogs pas bsam gtan gyi yan lag gi rab tu dbye ba lnga po ston par byed de/_/yid du 'ong ba ni yid la 'thad pa'o/_/yid du mi 'ong ba ni de las cig shos so/_/lung du ma bstan pa ni btang snyoms kyi bdag nyid can yid du 'ong ba dang yid du mi 'ong
[\[93a.2\]]ba nyid brjod du med pa'i phyir lung du ma bstan pa'o/_/rnam pa gsum zhes pa ni sngar brjod pa'i ngo bo'o/_/snang ba gsum ni snang ba la sogs pa'o/_/de las byung ba 'dod chags la sogs pa rnams kyi grangs ji lta ba bzhin du yid du 'ong ba la sogs pa'i yul la dmigs
[\[93a.3\]]par bya'o/_/yul du gyur pas shes pa ni yul lo/_/mig gi shes pa ni mig dag go/_/rnam par shes par byas la shes pa ni rnam par shes pa'i nyams su myong ba'i mtshan nyid snang ba tsam nyid du gsungs pa'o/_/mchod pa zhes pa la sogs pas mchod pa la sogs pa
[\[93a.4\]]snang ba tsam nyid du'o/_/de bas na zhes bya ba la sogs pas brtan pa dang g.yo ba'i bdag nyid can yang rigs thams cad kyi bdag nyid can ni drug pa'o/_/brtan pa dang g.yo ba'i bdag nyid can zhes sangs rgyas thams cad kyi bdag nyid can nyid kyis/_drug pa ston par
[\[93a.5\]]byed do/_/gsungs pa yang /_ye shes gsum ni lnga la bstan pa dang /_/zhes so/_/ye shes lnga'i rang bzhin gyi bdag nyid can nyid du bstan par bya'o/_/sprul pa'i sku yang dag par gzung ba gzugs kyi phung po la sogs pa rnam par snang mdzad la sogs pa sangs rgyas lnga po rnams
[\[93a.6\]]kyang snang ba gsum gyi nang du gtogs par gsungs pa sangs rgyas zhes pa la sogs pa la sangs rgyas ni drug pa nyid do/_/thim par gyur pa ni gang du de'i bdag nyid kyis gnas par byed do zhes byas so/_/de nyid kyi phyir gsungs pa/_rnam par snang mdzad ces bya ba la sogs pa'o/_/
[\[93a.7\]]de nyid ces pa ni rdo rje 'chang chen po las tha dad pa'i rnal 'byor pa gzhan ni ma yin no zhes bya ba'i don to/_/de bzhin nyid du zhes pa ni sngar brjod pa'i gzugs bzhin du/_yid du 'ong ba dang yid du mi 'ong ba dang lung du ma bstan pa la sogs pa'i gzugs bzhin du 'dir sgra la sogs pa
[\[93b\]]
[\[93b.1\]]rnams la yang sbyar bar bya'o zhes pa'i don to/_/dbul bar bya'o ni snang ba gsum nyid kyis shes par bya'o/_/'di las zhes pa ni snang ba gsum po las sam de'i bdag nyid can las kyang rung ste rdo rje 'chang chen po las so/_/sna tshogs pa'i bdag nyid can ni sna tshogs dang
[\[93b.2\]]'brel pa'i sgra'i bdag nyid can no/_/'dod chags ni skyes pa dang bud med dag phan tshun chags pa'o/_/de nyid gzung bar bya'o zhes pas chos so/_/de'i ngo bo 'od dpag med do/_/rang gi rigs kyi ye shes gsum gyi bdag nyid ye shes gsum nyid du dbul bar
[\[93b.3\]]bya'o/_/rang gi ye shes kyi rang gi ye shes la shes par bya'o zhes pa'i don to/_/de nyid kyi phyir gsungs pa/_mi bskyod pa zhes pa la sogs pa ste/_mi bskyod pa ni snang ba ste/_de rtag tu snang bas g.yo ba med pa'i snang ba'o/_/de nyid ces pa rnal 'byor pa de nyid do/_/rnam par
[\[93b.4\]]shes pa gsum la sbyar bar bya'o zhes pa ni/_rnam par shes pa gsum dmigs par byed pa'i don to/_/de nyid kyi phyir gsungs pa/_gzugs la sogs pa zhes pa'o/_/'di zhes pa la sogs pa ni ma 'ongs pa'i slob dpon rnams la slob pa ste/_blangs nas ni bkug nas so/_/
[\[93b.5\]]bsags pa ni gcig po 'dir ye shes gsum du gyur pa de'i bdag nyid kyi phung por byas pa'o zhes pa'o/_/spyod bsdus su rnam shes ni phung po'am/_bsags par med de gzhi med pa'i phyir ro zhes gsungs pa ma yin nam zhe na/_shes bya dang shes pa'i bdag nyid can shes pa ni 'dir
[\[93b.6\]]so sor bstan par bya ba nyid yin pa'i phyir 'di la nyes pa med do/_/gang yang phung po lta bu ni phung po'o/_/gcig kyang 'gro ba'i rang bzhin nyid yin pa'i phyir rnam par rig pa'o/_/gsungs pa/_sngags pa zhes bya ba la sogs pa la rnam pa gsum gyi ni yid du 'ong ba la sogs pa rnams
[\[93b.7\]]kyis so/_/rdo rje 'chang chen po'i ngo bo nyid yin pa'i phyir lha nyid do/_/yid du 'ong ba la sogs pa'i yul gsum rig pa'i phyir ye shes gsum mo/_/de bzhin du gang phyi la yid du 'ong ba'i yul la chags pa'i rang bzhin no/_/yid du mi 'ong ba'i yul la 'dod chags dang bral ba'i rang
[\[94a\]]
[\[94a.1\]]bzhin no/_/btang snyoms pa'i yul la gti mug gi rang bzhin skye ba'i dbang gis ye shes gsum yang rtogs so/_/de'i phyir gsungs pa/_shes par bya'o zhes so/_/ngo bo nyid du shes pa ni ye shes gsum gyi ngo bo'o/_/de bla ma'i man ngag las 'od gsal du shes
[\[94a.2\]]pa ste/_rnam pa gzhan du rnam par rig par byed pa med pa dang shes pa med pa dang /_nyams su myong ba med pa nyid kyis gnod pa'i phyir rnam par rig par ga la 'gyur/_de rang bzhin gyis yongs su gyur pa'o/_/de nyid ces pa ni ye shes gsum gyi bdag nyid can rdo rje 'chang chen po ni
[\[94a.3\]]gnyug ma'i ngo bo nyid yin pa'i phyir ro/_/de'i zhes pa 'dis yongs su dag pa'i rdo rje 'chang chen po la 'od gsal ba rdo rje 'chang chen po'i tha snyad btags pa la btags pa'i rgyu mtshan ston par byed do/_/bshad pa'i rgyud ces pa ni dgongs pa lung ston du'o/_/nang ni ye shes gsum
[\[94a.4\]]mo/_/phyi rol ni dbang po'i shes pa'o/_/gnyis ka ni rjes su dmigs par gyur par kun du 'byung ba'i phyi la sogs pa rnams so/_/gzugs sogs shes pa ni rang bzhin med pa nyid gzugs sogs rnam gsum gyi sgras brjod par bya'o zhes mngon par dgongs so/_/rang bzhin med
[\[94a.5\]]pa nyid yongs su shes pa nyid lha rnams la dbul ba ste/_'od gsal ni lha thams cad kyi rang bzhin nyid yin pa'i phyir ro/_/'di ni zhes bya ba la sogs pa la/_shin tu spros pa med pa'i spyod pa zhes pa ni 'dod pa lnga'i spros pa rnams ye shes gsum gyi rang bzhin nyid kyis sam ye
[\[94a.6\]]shes gsum po nyid kyis 'od gsal gyi mthar thug par nye bar zhi ba'i phyir ro/_/mthar thug pa'o/_/phyis gcig tu byas pa ni/_gsum po rnams kyang mtshan ma nyid las so/_/thabs kyi ye shes ni 'od gsal thob pa'i thabs yin pa nyid kyi phyir longs spyod rdzogs pa'i sku'o/_/de nyid
[\[94a.7\]]kyi phyir lha zhes bya ba la sogs pa gsungs so/_/chu zla zhes bya ba la sogs pas dpe gcig gnyis kyis gsungs pa'i ye shes kyi sku ni lha'i bdag nyid yongs su shes pa'o/_/bde ba chen po gcig ces bya ba 'dis zung 'jug ni bde ba chen po'i ngo bo nyid du bstan to/_/gsungs pa yang /_
[\[94b\]]
[\[94b.1\]]bde dang sdug bsngal zhes pa/_gnyis ka sbyin par byed pa rtags/_/dmigs pa med pa ma brtags pa/_/dmigs med bde ba chen po'o/_/zhes so/_/thams cad ces bya ba la sogs pa ni/_sangs rgyas kun gyis bsten pa ni sangs rgyas rjes su dran pa la sogs pa'i rim pas sangs rgyas kun gyi de'i bdag nyid
[\[94b.2\]]kyis bsten pa sangs rgyas kun gyi gnas 'od gsal ba'i bdag nyid la'o/_/nyams dga' ni yid du 'ong ba'o/_/b+ha ga la ni bdud bzhi 'joms pa'i sgrub pa la'o/_/zhi ba gcig pu'i ming zhes pa ni zhi ba ni nye bar zhi ba'o/_/gang du gcig la sogs pa'i ming ngo zhes pas gcig pu'i ming ngo /_/
[\[94b.3\]]gang du zhes pa yang dag par skyes pa der gcig dang du ma la sogs pa'i ming gzhag pa gang du skyes pa zhes mngon par dgongs so/_/rang gi de nyid ni 'od gsal lo/_/de'i phyir gnyis su med pa nyid kyis ni bdag nyid gcig pu nyid kyis so/_/byung zhes pas rang gi ngo bo ston par byed do/_/rdo rje ni rdo rje
[\[94b.4\]]'chang chen po'o/_/sbyar bar bya ba ni shes par bya ba'o zhes pa'o/_/sangs rgyas rjes su dran sbyor bas te ni kun du sbyor bar byed pa'o/_/longs spyod rdzogs pa'i sku 'od gsal du 'jug par byed pa ni b+ha ga ling ga yin par bsgrags te rdo rje 'chang chen po bdag gis gsungs so/_/gzhug pa zhes
[\[94b.5\]]bya ba ni/_gang du yongs su sbyor ba'i don du gzhug pa ste/_de bzhin nyid des gnyis med sbyor ba ste gnyis su med pa'i ting nge 'dzin to/_/ci yin zhe na sangs rgyas zhes bya ba la sogs pa'o/_/de las zhes pa rdo rje 'chang chen po gnyis su med pa'i bdag nyid can gsungs pa las
[\[94b.6\]]so/_/rnam spro bya ni rnam pa sna tshogs pa'i rnam pas spro bar bya ste phyi rol du spro bar bya'o/_/sangs rgyas gzugs blo ldan ni spro bar mngon par shes pa'o/_/spro ba'i sgo gsungs pa ba spu zhes bya ba la sogs pa'o/_/rdzogs pa'i ting nge 'dzin dang ldan pa ni 'dir rab tu bstan pa nyid kyi
[\[94b.7\]]phyir ba spu'i sgo ru gnas zhes brjod par bya ste/_gcig spro ba'i dbang nyid kyis ba spu'i bu ga la'o/_/ci zhe na sangs rgyas sprin rnams zhes bya ba la sogs pa gsungs so/_/dgongs pas bshad pa'o/_/rnal 'byor pa thams cad kyi zhes bya ba ni/_bskyed pa dang rdzogs pa'i rim pa la
[\[95a\]]
[\[95a.1\]]gnas pa'i rdo rje 'chang chen po la sogs pa'i rnal 'byor pa'o/_/ji ltar rnyed pa'i gzugs zhes bya ba ni/_'dis gzhan gsung mgrin pa snyan pa la sogs pa la 'dir nges par ltos par bya ba ma yin no zhes ston par byed do/_/yan lag ma nyams pa tsam la ni ltos par
[\[95a.2\]]bya'o zhes gsungs la/_yan lag ma nyams pa nyid kyis shes so/_/gzugs la sogs pa'i yul gyi mtshan nyid kyis ni gzugs la sogs pa'i yul nyams su myong ba'i mtshan nyid de/_gang yang bdag nyid mchod pa zhes pa 'di'i khyad par ro/_/yul gyi mtshan nyid ces pa
[\[95a.3\]]ni yul gyi mtshan nyid gang yin pa mchod pa zhes bya ba'i don to/_/byin gyis brlabs pas zhes pa ni dmigs pa'o/_/yul du zhes pa ni yid du 'ong ba la sogs pa rnam pa gsum rnams la'o/_/rim pa ji lta bar de la dmigs pas rdzogs pa'i phyir 'dod chags la sogs pa'i
[\[95a.4\]]rang bzhin gsum mo zhes so/_/rdo rje 'chang chen po'i zhes pa ni rnal 'byor bzhis rdzogs pa'i skad cig gis rdzogs pa'o/_/reg rdo rje zhes pa ni 'dir ji ltar rnyed pa'i gzugs la sogs pa zhes sngags pa 'dir sbrel lo/_/rnam par snang mdzad la sogs pa ni de bzhin gshegs pa
[\[95a.5\]]rab tu grags pa'o/_/de bzhin gshegs pa can gyi zhes bya ba la sogs pas rigs la sogs pa nges par ston par byed do/_/phyag rgya gzhan rnams kyi zhes pa ni rnam par snang mdzad kyi rigs la so so'i sangs rgyas rnams nyid kyi'o/_/sngags mchog tu gzhol ba'i zhes gsungs
[\[95a.6\]]pa'i phyir nang la mchog tu gzhol ba rnams kyi gzhan du 'dir cho ga gzhan du mngon par 'dod de rgya cher bshad pa med pa zhes mtshon par bya'o/_/rin chen 'byung ldan gyi nga rgyal dang ldan pas zhes pa ni bde ba'i bdag nyid tshor ba'i phung po la'o/_/rnal 'byor brtan par bya ba'i don du rengs par
[\[95a.7\]]bya ba'i don du hUM gi yi ge'i glu dang dga' ba nyid du 'gyur ro/_/'di'i 'bras bu gsungs pa/_rang gi phyag rgya zhes pa la sogs pa gsungs so/_/yi ge phaT kyi zhes gsungs pa yang phaT yig gi brjod par bya'o/_/de zhes pa'o/_/snyoms par 'jug pas zhes bya ba la sogs pas dbang
[\[95b\]]
[\[95b.1\]]po gnyis tha mal pa'i 'du byed gsal ba'o/_/'di ni nye bar mtshon pa ste/_/zhes pa zla ba'i 'od lta bu zhes pa la sogs pas spyan ma la sogs pa rnams so/_/des rdo rje dbyings kyi dbang phyug ma yang zla ba'i 'od lta bu zhes bya ba la sogs pa khyad par ro zhes mngon par dgongs so/_/gang
[\[95b.2\]]yang 'bar bcas zhes pa la sogs pa'i khyad par nye bar mtshon pa'o/_/'di ni mA ma kI la sogs pa rnams la yang 'byung bar 'gyur ro/_/dgongs pa ma yin pa'o zhes pa ni gsal bar gsungs pa nyid kyi phyir ro/_/gtso bor phyag rgya dang snyoms par 'jug pa gsungs pa ni de'i
[\[95b.3\]]thabs so/_/don gyi bye brag ston par byed pas bskyed pa'i rim pa'i rnal 'byor pa la yang sbyar bar bya ba nyid de snyoms par 'jug pa 'di gsungs pa'i phyir te/_rnal 'byor pa thams cad kyi thun du zhes gsungs pa'i phyir ro/_/ba spu'i bu ga'i rtse bar nas/_/zhes pa ni/_mang po
[\[95b.4\]]nyid du bshad pa'i phyir gsungs pa/_ba spu zhes pa la sogs pa ste ba spu'i bu ga las dang /_ba spu'i rtse mo las dang /_ba spu'i bar las spro bar bya'o/_/ngo bo nyid ces pas spro bar bya'o zhes pa lhag ma'o/_/rdo rje 'chang chen po ni drug pa'o/_/gsungs pa'i 'od dpag med ni spro ba dang bsdu
[\[95b.5\]]ba gsungs pa/_chos kyi sprin zhes bya ba la sogs pa snga ma bzhin no/_/rdo rje sems dpa' ni drug pa rdo rje 'dzin pa nyid do/_/mi bskyod par gsungs pa ni snga ma bzhin du spro ba dang bsdu bar gsungs so/_/rdo rje'i sprin zhes bya ba la sogs pas slar yang sangs rgyas rdo rje 'chang chen po drug
[\[95b.6\]]pa nyid do/_/don yod grub par gsungs pa ni snga ma bzhin du spro ba dang bsdu bar gsungs so/_/khro bo'i sprin zhes pa la sogs pa'o/_/dam tshig ni rdo rje 'chang chen po ste drug pa'o/_/ye shes kyi rang bzhin gyi sku zhes pa ni rnam par snang mdzad la sogs pa lnga po spro ba dang bsdu ba'i don
[\[95b.7\]]du bar chad pa'i gnas lngar kun du bzhugs pa'i ye shes kyi rang bzhin rdo rje 'chang chen po'o/_/de'i zhes bya ba ni drug pa'i gnas na bzhugs pa de'i 'o/_/thigs pa zhes pa ni shin tu rnal 'byor la sogs pas sprul pa'i sku'o zhes pa rdo rje 'chang chen po'i bdag nyid zhal gsum
[\[96a\]]
[\[96a.1\]]pa phyag drug pa rnam par snang mdzad lta bu ste 'od kyang phyag g.yas kyi gtso bos rdo rje dkar po 'dzin pa'o/_/de rgyas pa'i don zhes pa ye shes kyi sku ste 'chad par 'gyur ba'i rnam pa 'dis rgyas pa la 'byung ba'i phyir ro/_/lce'i rdo rje ni bdud rtsi myang ba 'dir bdud
[\[96a.2\]]rtsi myang ba'i cho ga la rdo rje'i ngo bo nyid du bsgoms par gyur pa nyid yin pa'i phyir lce'o/_/rkan gyi pad+ma zhes pa ni pad+ma lta bu ni pad+ma ste/_byang chub kyi sems phyung ba de 'dzin pa dang bskyod pa gnyis ka'o/_/de nyid kyi phyir gsungs pa/_ci ltar zhes bya ba la sogs pa'o/_/klad
[\[96a.3\]]rgyas zhes pa ni klad rgyas de nyid de gzhan ni zad pa'i phung po dang khams la sogs pa'i bdag nyid can yin pa'i phyir ro/_/snying gar zhes pa gsang ba ru'o/_/de bzhin nyid du 'dir yang snying gar dkyil 'khor zhes pa ni sum cu so gnyis kyi bdag nyid can no/_/bu dang zhes pa ni slob ma
[\[96a.4\]]dang yang slob ma la sogs pa'i rang bzhin te 'jig rten na yang bu dang tsha bo la sogs par rab tu grags pas so/_/'dir bskyed pa'i rim pa la gnas pa so sor phan tshun rgyur gyur pa'i tshogs ni dkyil 'khor ro/_/dgongs pas bshad pa'o zhes pa ni rang gi rdo rje zhes pa la sogs
[\[96a.5\]]pas lhag par chags pa'i 'bras bu nyid kyis 'gal ba'i tshig gis gsungs pa'i phyir ro/_/sku gang zhig ces bya ba ni phyogs bcur bzhugs pa'i rnam par snang mdzad la sogs pa rnams kyi sku thun mong ba ni sku gang zhig ces bya ba 'di brjod par bya ba'o/_/rnam pa gzhan du na/
[\[96a.6\]]sku gang zhes par 'gyur ro/_/gang yang sku gang zhig ni sku'i ngo bo'o/_/phung po nye bar mtshon pa'i don du sku'i sgra de la ltos pa nyid la gang zhig ces brjod par bya ste sku gang zhig ni phung po gang zhig ces bya bar mngon par dgongs so/_/sangs rgyas sku'i ngo bo yis ni phyogs bcu na dus
[\[96a.7\]]gsum du bzhugs pa'i rnam par snang mdzad kyi skur sgrub pa po'i lus gcig pus rgyur gyur cig ces pa'o/_/sangs rgyas kun gyi zhes bya ba la sogs pas rgya cher 'grel pas sku'i dbang du byas nas gsungs pa ni/_gsung dang thugs dag la yang ji ltar 'byung ba bzhin du sbyar bar
[\[96b\]]
[\[96b.1\]]bya'o/_/kun du bzang po ni mi bskyod pa'o/_/sgra ji bzhin pa'o zhes pa ni sems kyi rang bzhin nyid la sogs pa ma brjod pa nyid kyi phyir ro/_/da ni zhes bya ba la sogs pas mchog sgrub pa la gnas pa ni/_rdzogs pa'i rim pa la gnas pa'o/_/rdzogs pa dang ma rdzogs pa rnams kyi
[\[96b.2\]]rang bzhin yongs su shes pas so/_/sgo nga las skyes pa zhes bya ba la sogs pas sems can ma lus pa mngon par brjod de/_skye gnas las ma byung ba med pa nyid kyi phyir ro/_/'di zhes bya ba la sogs pas 'jig rten du grags pa'i sku la sogs pa'i byed pa bstan pa'o/_/brtag
[\[96b.3\]]pa'i gzhir gyur pa zhes pa ni lus la sogs pa ni sems can gyi gzhi med pa la'o/_/gcig pu gang yin pa zhes pa la sogs pas sems kyi ngo bo nyid kyis gcig pu nyid do/_/gang ci 'dra ba zhes pa ni rang gi ngo bo gang zhig gnyug ma'i bdag nyid do/_/bdag gi zhes bya ba ni sgrub
[\[96b.4\]]pa po'i'o/_/de 'dra bar zhes pa ni sems can thams cad kyi ji 'dra bar brjod pa'o/_/ci ltar byas nas she na/_mkha' zhes bya ba la sogs pa gsungs so/_/'dis ci zhig brjod par 'gyur zhe na/_'dis ni zhes bya ba la sogs pa gsungs so/_/'dir byin gyis brlab pa
[\[96b.5\]]ni sku la sogs pa'i thugs kyi rang bzhin nyid du 'dod pa nyid yin pa'i phyir thugs byin brlab thog mar gsungs so/_/gsung zhes bya ba la sogs pa la sngags zhes pa ni/_'don cing zhes bya ba ni mi la sogs pa'i mngon par brjod pa rnams so/_/sku dang gsung dag thugs kyi nang
[\[96b.6\]]du gtogs pa'i don du gsungs pa sku zhes bya ba la sogs pas so/_/sku la dmigs pas sku'o/_/sku zhes bya ba 'og nas 'chad pa ni sku zhes bya ba'i sgra ni/_gang zhig sems par byed pa ste de nyid kyi phyir sku zhes bya ba la sogs pa gsungs te yongs su gyur pa ni de ngo bos rdzogs pa
[\[96b.7\]]ste de ni sku dang gsung dang thugs so/_/thugs de nyid sku dang gsung dang thugs su mngon par brjod par bya'o zhes mngon par dgongs so/_/sems can thams cad kyi zhes bya ba la sogs pa la sngags kyi sku zhes pa sngar brjod pa ni 'dir sbrel lo/_/sngags kyi sku ni ngag gi tshogs dang /_
[\[97a\]]
[\[97a.1\]]sku dang gsung dang thugs kyang sngags kyi sku ste/_sku dang gsung dang thugs las tshig dang sems dag dang /_tshig dang lus dag tu mngon par brjod do/_/de nyid kyi phyir de dag ces bya ba gsungs te/_sgo nga las skyes pa rnams kyi sgra ni sngags te gsung yin no/_/de'i rang
[\[97a.2\]]bzhin de nyid rdo rje'o/_/sku gang yin pa zhes pa ni sku'i sgras gsung dang ldan pa'i phung po'o/_/gsung byin gyis brlab pa mngon par brjod nas sku byin gyis brlab pa gsungs pa/_gsung zhes pa la sogs pa ste 'di'i don tshig tu zhes bya ba la sogs pa gsungs la/_tshig
[\[97a.3\]]tu brjod pa ni ngag tu rab tu 'byung ba nyid do/_/sgo nga las skyes pa la sogs pa'i sgra'i tshogs rab tu 'jug pas zhes bya ba'i don to/_/gang zhes pa ni brdar btags par gyur pa'o/_/sgo nga las skyes pa la sogs pa'i phung po'i tshogs pa sgo nga las skyes pa'i phung po'i rnam
[\[97a.4\]]pa rang rang so so de dang de'i sems skyes so/_/de lta bu zhes pa ni sngags byin gyis rlob par byed pa la ltos pa'i tshig ste/_ji lta bu zhes pa la sogs pa la 'chad par 'gyur ba la bar ma chad par spel lo/_/gang zhes pa la sogs pa'i bshad pas sngar gyi dang sbrel lo/_/de
[\[97a.5\]]nyid kyi phyir bshad ma thag pa'i zhes bya ba la sogs pa gsungs so/_/sems can thams cad kyi zhes pa ni sngar gsungs pa'i mi rnams dang phyis 'chad pa'i sgo nga las skyes pa la sogs pa rnams so/_/mi dang sgo nga la sogs pa las skyes pa rnams nyid ni de rnams nyid kyi'o/_/
[\[97a.6\]]rdo rje'i sku yang zhes pa ni/_rang bzhin las de mi dang sgong skyes la sogs pa rnams kyi sngags kyi sgo dag gnyis su med pa'i ngo bo yin pa'i phyir ro/_/bdag kyang de dang 'dra zhes pa ni sku byin gyis rlob par byed pa la ltos nas 'dis bdag med de rnams kyi sngags kyi sku dag ro mnyam
[\[97a.7\]]pa nyid du so sor rtogs pa nyid du bstan to/_/slar yang ni mi la sogs pa rnams sngags kyi sku dag so so skye bo'i gnas skabs na yang yod pa ma yin nam gnyis su med pa nyid ci ltar yin zhe na/_bcom ldan 'das kyi gsung las 'byung ba gang yin pa de tshad mar bstan pa'i phyir rab tu
[\[97b\]]
[\[97b.1\]]'byung zhing zhes bya ba la sogs pa gsungs te/_rab tu 'byung ba da ltar ba'o/_/rtag pa nyid du zhes pa ni 'das pa dang ma 'ongs pa'i dus gnyis ston no/_/ngo bo nyid ni bde ba gnyis po'i bdag nyid kyi mtshan nyid do/_/rnam pa gzhan du rim pa las brgal bar bya ba ma yin no zhes 'da'
[\[97b.2\]]bar dka' ba'o zhes bya ba la sogs pa gsungs so/_/bstan to zhes bya ba ni lung du'o/_/sngags 'dzin pa dang mnyam zhes bya ba la sogs pas 'bras bur gyur pa rdo rje 'chang chen po ji 'dra bar mi la sogs pa'i sems la sogs pa ro mnyam pa nyid yin pa'i de bzhin nyid du de rnams kyi
[\[97b.3\]]bdag sgrub pa po'i yang sems la sogs pa'i ro mnyam pa nyid do zhes pas rdzogs pa dang ma rdzogs pa dag gi dngos po de dag gzhan du yod pa ma yin no zhes ston par byed de dgongs pas bshad pa'o zhes pa ni rnam par bshad pa'i don ni rgyas pa'i don dang 'gal ba nyid kyi phyir ro/_/rnal
[\[97b.4\]]'byor pa thams cad kyi zhes pa ni/_rnam par snang mdzad la sogs pa'i rim pa gnyis kyi rnal 'byor pa'o/_/don dam pa'i bden pa nyid dkyil 'khor ro/_/de la 'jug pa'i rim pa'am rtogs pa'i rim pa des so/_/yang dag pa'i mtha' zhes pa ste/_yang dag pa'i sgras 'byung ba dang
[\[97b.5\]]'byung ba las gyur pa'i phung po la sogs pa nye bar mtshon par bya'o/_/mtha' ni de rnams mthar thug pa dang /_de rnams 'gog pa zhes pa'i don no/_/yang dag pa'i mtha'i rang gi ngo bo'i dbang du byas nas dam tshig ces bya ba la sogs pa gsungs so/_/bskyed pa zhes pa ni sangs rgyas
[\[97b.6\]]kyi sku ni sprul pa'i sku'o/_/de gzugs phung rtogs pa me long dang zhes bya ba la sogs pa'i rim pas don dam pa'i bden pa rtogs shing lhag ma rang bzhin snang ba zhes bya ba la sogs pa rnam gzhag rim par gsungs pa'i rim pas so/_/de rjes su dran pa ni 'od gsal rtogs pa'o/_/rgyas
[\[97b.7\]]par bshad pa dam tshig ces bya ba la sogs pa gsungs pa/_de nyid ces bya ba la sogs pa'i bya rog gi mig bzhin du snga mas phyi mar 'jug pa sbrel lo/_/byis pa zhes pa la sogs pas mngal dang phyi rol du byung ba'i rang gi ngo bo ston par byed do/_/gnas pa zhes pa ni 'jig rten du dang
[\[98a\]]
[\[98a.1\]]dkyil 'khor du rdo rje 'chang chen po de lhan cig gnyis su med par gyur pas reg bya'i yul nyams su myong bar byed do/_/'jig rten du yang gsal lo/_/bsad na zhes pa la sogs pa'i don bshad pa ni/_ji ltar zhes pa la sogs pa rnal 'byor pa la 'di dag so sor
[\[98a.2\]]gsungs so/_/srog rtsol gnas pa ni/_dbugs 'byung ba dang /_rngub pa'i dbang gis phung po la sogs pa'i tshogs kyang gnas pa'i phyir dang /_de dag bcad nas srog rtsol 'gog pas don dam pa'i bden pa 'chi ba gnyug ma'i ngo bo'o/_/'jug par bya'o zhes pa rlung dbugs
[\[98a.3\]]'byung ba dang rngub pa'i bdag nyid can ni snang ba'i ye shes la rab tu zhugs ma thag tu kun du snang ba la sogs pa'i snang ba gsum 'od gsal du zhugs pa so so rang gi rig pas shes par bya'o/_/'di ltar zhes bya ba la sogs pas gsungs pa'i don gyis bsdus pa'i don ston par
[\[98a.4\]]byed do/_/zhing las dang tshang las dang 'byor pa ma tshang ba la sogs pa gal te brtul ba can gyi brtson 'grus ma yin na rtag tu de la spro ba'o/_/'gro ba'i rgyud du ste 'khor ba pa'i skye ba dang gnas pa dang 'jig pa'i rim pas/_dus kyi bya ba byed pa ni/_'chi ba zhes bya ba la sogs pa'o zhes
[\[98a.5\]]pa ni rab tu gsal ba'o/_/rnam par rtog pas 'chi 'o zhes brjod pa'o/_/dngos po de ni 'dir bstan pa shes rab kyi pha rol tu phyin pa zhes mngon par brjod de/_'chi ba shes rab kyi pha rol tu phyin pa 'ba' zhig tu ma zad kyi skye ba yang ba ste bskyed pa yang shes rab kyi pha rol tu phyin pa'o/_/de rnam
[\[98a.6\]]par 'jug pa'i phyir skye ba'o/_/gnas pa ni 'dod pa'o/_/dran pa ni ye shes te shes rab kyi pha rol tu phyin pa ste byang chub sangs rgyas nyid kyang ngo /_/kun gzhi thim pa ni phung po la sogs pa'i chos thams cad sangs rgyas kyi ngo bo rnams de'i bdag nyid kyis so/_/grol ba ni sdug bsngal ma
[\[98a.7\]]lus par nges par thar pa'i rgyu yin pa'i phyir ro/_/bsam pa thams cad ni mngon par 'dod pa thams cad rdzogs pa'i rgyu nyid yin pa'i phyir bsam pa thams cad rdzogs byed pa ste chos kyi sku'o zhes pa lhag ma'o/_/gnas skabs tha dad pas bshad pa'i phyir slar yang dgongs pa
[\[98b\]]
[\[98b.1\]]bshad pa'o/_/mtha' ni mthar thug pa ste dngos po med pa zhes pa ji srid par ro/_/phyin pa ni song bar gyur pa ste/_'di de dang de'i dngos po med pa'i bdag nyid can yin pa'i phyir ro/_/'da' bar bya ba ma yin pas/_/zhes pa ni/_rten nas skyes pa dang 'jig pa las 'da' bar byed nus pa
[\[98b.2\]]gang yang med do/_/gsungs pa yang /_ma skyes pa la 'chi ba med/_/ces so/_/rjes su 'byed pa zhes bya ba la sogs pa gsungs pa'i phyir ye shes gsum gyi bdag nyid can ye shes kyi sku ni 'od gsal ba la dmigs pa'i phyir thog mar dmigs par bstan no/_/'jug pa'i bdag nyid can
[\[98b.3\]]'od gsal ba'i ngo bo gsungs pa/_rang bzhin zhes pa la sogs pa'o/_/thams cad stong pa nyid la rag las pa'i phyir dang /_de la ltos pa med pa nyid kyi phyir dang /_de'i ngo bo nyid yin pa'i phyir ro zhes pa ji srid par ro/_/sgyu ma lta bu zhes pa ni yongs su dag pa'i sgyu ma lta bu'i lus
[\[98b.4\]]len pa'o/_/ma dag pa'i snang ba med pa'i ngo bo nyid yin pa'i phyir zag pa med pa'o/_/byang chub ni 'od gsal ba'i ye shes so/_/'bras bu ni rang byin gyis brlab pa'i thob bya yin pa'i phyir ro/_/de nyid kyi phyir mngon par zhes bya ba la sogs pa gsungs so/_/'di bdag ces pa
[\[98b.5\]]la/_rtog pa gnyis po zhes bya ba ni bshad ma thag pa'i 'bras bu dang rgyu'i rtog pa gnyis so/_/'od gsal ba la 'jug pa zhes pa ni/_'di la 'jug par bya'o zhes pas 'jug pa'o/_/'od gsal ba ni dri ma med pa'o/_/'od gsal ba yang de yin la 'jug pa yang yin pas 'od
[\[98b.6\]]gsal ba la 'jug pa zhes pa'o/_/rang bzhin zhes bya ba la sogs pas 'jug pa'i rang gi ngo bo ston par byed do/_/dgongs pa ma yin pa'o/_/rnal 'byor pa thams cad kyi thun mong du 'jug pa mngon par brjod nas de'i 'og tu ldang ba bstan pa'i phyir/_da ni zhes bya ba la sogs
[\[98b.7\]]pa gsungs te/_zung du 'jug pa'i rim pas ni yongs su dag pa'i sku yis so/_/'dzin pa'i yan lag ni phung po la sogs pa'i chos rnams thams cad/_de'i bdag nyid kyis 'dzin pa'i yan lag ni rgyu ste/_yan lag drug la ltos nas yan lag bzhi pa nyid yin pa'i phyir/_yan
[\[99a\]]
[\[99a.1\]]lag gnyis yan lag gnyis pa 'dzin pa'i yan lag go/_/de'i 'og tu lnga pa rjes su dran pa'i yan lag rjes su dran pa zhes bya ba la sogs pa gsungs so/_/ldang ba ni 'dzin pa'i yan lag nyid yin pa'i phyir ye shes kyi rim pas sgyu ma lta bu'i ye shes kyi sku la dmigs pa sgom
[\[99a.2\]]par byed pa de'i rang gi ngo bo bden pa zhes bya ba la sogs pa gsungs so/_/de nas kyi sgra ni tha mi dad pa'i rim pa zhes pa ni skye ba med pa'i sgra 'dzin pa'i yan lag gi don las bar ma chad par sbyar bar bya'o/_/de nyid kyi phyir de nas zhes bya ba la sogs pa gsungs te/_rang bzhin gyi rgyu nyid yin
[\[99a.3\]]pa'i phyir rang bzhin no/_/kun rdzob kyi bden pa ni rgyu'i gnas skabs so/_/nam mkha' zhes bya ba la sogs pas/_nam mkha' dang 'od gsal dpe dang dpe can no/_/'od zer lnga dang ldan pa dbang po'i gzhu'i gnas su rdo rje 'chang chen po'o/_/mtshan ma med pa las nges par byung ba ni
[\[99a.4\]]rgyu ste/_rgyu dang 'bras bu dag gi rnam par dbye ba med pa'i phyir rgyu gang gis 'bras bu 'di'o zhes bya ba dang byed pa po tha snyad ga las 'gyur 'jig cing zad pas na zhes pa ni kun du g.yo ba ste rang gi gnas skabs las 'gyur bar byed do/_/'jig par byed do/_/g.yo bar byed do zhes pa'i don to/_/
[\[99a.5\]]reg bya'i yul ma yin pa nyid kyi phyir zhes pa ni/_'od gsal ba'i ngo bo nyid yin pa'i phyir nam mkha' lta bu'o/_/zag pa med pa yin pa'i phyir/_'dod pa'i zag pa dang /_srid pa'i zag pa dang /_lta ba'i zag pa dang /_ma rig pa'i zag pa nyid rnams dang bral ba nyid yin pa'i phyir ro/_/dgongs
[\[99a.6\]]pa ma yin pa'o/_/de ltar zhes bya ba la sogs pas chos dang longs spyod rdzogs pa'i sku gnyis ni/_rgyu nyid du gsungs pa'i sku bzhi pa'i rgyu yin pas sku nyid du gsungs la sku bzhi pa ni gnyis su med pa zhes bya ba la sogs pa gsungs so/_/da ni sku bzhi pa'i rgyur gyur pa sprul pa'i sku gsungs pa/
[\[99a.7\]]da ni zhes bya ba la sogs pa'o/_/mi bskyod pa zhes pa ni lha'i 'khor lo phyung ba tsam la thugs rdo rje 'o zhes byas pa nyid kyi phyir de zhes gsungs pa yang /_zhe sdang rdo rje ting 'dzin gnas/_/dkyil 'khor thams cad rab dbyung bya/_/zhes bya'o/_/rnam par snang mdzad chen po ni rdo rje 'chang chen po'o/_/
[\[99b\]]
[\[99b.1\]]drug pa ni mi bskyod pa de'i bdag nyid kyis gnas pa nyid yin pa'i phyir/_bcom ldan 'das zhes bya ba la sogs pa gsungs so/_/'di nyid du zhes bya ba ni le'u dang por ro/_/des zhes bya ba ni lha'i 'khor los so/_/bla na yod pa dang bcas pa'i zhes pa ni gong ma dang lhan cig tu
[\[99b.2\]]'jug pa zhes pa ni bla na yod pa dang bcas pa ste/_phyi dang gsang ba dang nang gi bdag nyid can no zhes mngon par dgongs so/_/de gsungs pa/_rjes su dran pa zhes bya ba la sogs pa'o/_/pad+ma can la sogs pa zhes pa'i sogs pa'i sgra las glang chen ma dang dung can ma dang /_ri mo can ma
[\[99b.3\]]rnams bsdus so/_/pad can ni/_pad+ma'i dri bro ba dang /_gla rtsi'i dri dang ldan pa yang glang chen ma'o/_/sha'i dri dang ldan pa ni ri mo can ma'o/_/snga dro ni pad+ma can no/_/phyi dro ni dung can ma'o/_/thun du gyur pa la ri mo can ma'o/_/mtshan mo'i bzhi pa la ni glang chen mar 'dod do/_/de'i rab tu dbye
[\[99b.4\]]bas shes pa ni rdo rje bdud rtsi'i rgyud du gsungs pa yang dbang po thams cad la dam du 'khyud par byas la'o bya'o/_/ma mchu sos bzung 'o byas nas/_/sId yig sngags ni brjod par bya/_/dgod byas de 'og sngags pa ni/_/rdo rje bcings pas nu ma gzung /_/pad+mar rdo rje dgod bya zhing /_/
[\[99b.5\]]khrag la chags pas mnyes par bya/_/shita yig sgra ni snyan pa yi/_/gling bu'i sgra yi ca cor ldan/_/nu ma zung dag mnye bya zhing /_/sen mos ri mo sbyin par bya/_/gos bral mtha' ni rnam 'gyur bya/_/'og dang steng du brtag par bya/_/pad+ma yangs par 'o bya zhing /_/dga' ba'i ngag ni
[\[99b.6\]]brjod par bya/_/zhes so/_/zla gsang thig ler yang /_rkang pas rkang pa mnan byas nas/_/'og tu kha bltas gzhag par bya/_/lag pa dag ni sbyar bar bya/_/mgo la mgo ni sbyin bya zhing /_/sen mo'i rtse mos ri mo bri/_/lag pa g.yon pas pad+ma de/_/mnyes nas drod gsher 'bab par
[\[99b.7\]]bya/_/de 'og sor mo gsum gyis ni/_/rdo rje dril bu legs byas nas/_/pad+ma'i dbus su rab gzhug bya/_/gal te mthong na gdug pa nyid/_/de tshe sor mo rdo rjes bskyod/_/de nas bsil ba de yi tshe/_/g.yo ba med par gzhag par bya/_/de 'og so la so yis dang /_/mchu la mchu yis lce yis
[\[100a\]]
[\[100a.1\]]lce/_/gzung bya ji srid thig le yis/_/'o ma rgyu ba de srid du/_rdo rje gzhag par bya'o/_/de nas langs nas tsog pur byas/_/de dag bcing ba de rnams kyis/_/'dzin cing 'khyog dang gru mo'i rtse/_/brdeg cing 'phangs la rab tu brkyang /_/byed pa bcing ba'i sbyor ba
[\[100a.2\]]yis/_/sa gsum pa ni bsgrub par bya/_/zhes so/_/khu ba zhes pa ni/_de nas steng 'og kha bltas nas/_/de dag lag pa'i nor bu dang /_/lce yis rdo rjes bza' bar bya/_/ji srid so ma ltung byed pa/_/lce yi g.yo ba byas nas ni/_/kha yis pad+ma gzung bar bya/_/rdo rje bdud rtsi bde chen
[\[100a.3\]]po/_/de nas myur du bsgrub par bya/_/de nas sngags pa langs nas ni/_/ma nor ba'i dga' ba zhes so/_/kun rdzob bden pa'i don dang ldan pa'i sbas pa'i bshad pa'o/_/rnam par 'grel pa'i ngo bo'i dbang du byas nas gsungs pa/_shukra zhes bya ba la sogs pa ste/_gcod
[\[100a.4\]]par byed do zhes pa ni mchog tu dga' ba 'char ba na mya ngan ma lus pa nye bar zhi ba'i phyir ro/_/mchog tu dga' ba zhes pa ni mchog kyang de yin la/_dga' ba yang yin pas/_mchog tu dga' ba ste 'od gsal lo/_/gzhan du dga' ba gnyis pa la mchog tu dga'
[\[100a.5\]]ba zhes brjod pa ma yin nam ji ltar de mchog yin pa de bzhin du lhan cig skyes pa'i dga' ba yang mchog tu dga' ba zhes brjod do zhes mi 'gal lo/_/'dis ni zhes bya ba la sogs pas de'i 'og tu mchog tu dga' ba las ldang ba ston par byed do/_/rjes su dran pa bcu drug
[\[100a.6\]]ces pa ni sangs rgyas rjes su dran pa la sogs pa'o/_/rdo rje 'chang chen po ni rnam par snang mdzad kyi bdag nyid can yin pa'i phyir/_rnam par snang mdzad kyi rang bzhin zhes par brjod do/_/mthong ba'i chos la yang zhes bya ba ni skye ba 'di nyid la'o/_/mya ngan las 'das pa ni gang zhig
[\[100a.7\]]bya ba de byas pa de slar yang bya ba med pa'i phyir ro/_/bden pa mthong bas ni khams gsum pa bden pa mthong ba'i bdag nyid yin pa'i phyir/_zung 'jug gi ting nge 'dzin no/_/de'i phyir ma yin zhes bya ba la sogs pa gsungs so/_/phyag rgya'i don gzhan dbang du bsten pa'i don du gsungs
[\[100b\]]
[\[100b.1\]]pa/_thams cad ces bya ba la sogs pa'o/_/'di la yang tshogs gnyis yongs su rdzogs pa sangs rgyas nyid du 'gyur ro zhes thugs la bzhag nas tshogs zhes bya ba la sogs pa gsungs so/_/gsungs pa yang /_chos gang gis ni byis pa rnams/_/'khor ba'i skye ba 'phel bar
[\[100b.2\]]'gyur/_/rnal 'byor pa yi chos des ni/_/tshogs kyi skye ba 'phel bar 'gyur/_/zhes so/_/byang chub kyi sems kyi dbang bskur ba zhes so ni byang chub kyi sems ni gnyis su med pa'i ye shes so/_/des yid kyi dri ma 'khrud pa ni dbang bskur ba'o/_/b+ha gar bzhugs pa'i phyir zhes pa ni b+ha
[\[100b.3\]]gar te phyag rgya'i gsang bar gnas nas thal mo sbyar ba byas te bla ma la slob mas gsol ba 'debs par byed do zhes pa bsgoms pa'i slob ma dang slob dpon gyi tha snyad bstan pa'i don du 'di brjod do zhes ming du grag go/_/drug pa ni 'dir gsol ba gdab par bya ba yin pa'i phyir dang de
[\[100b.4\]]yang de bzhin gshegs pa lnga'i bdag nyid can yin pa'i phyir/_/thams cad ces bya ba la sogs pa gsungs so/_/de nyid kyi phyir dam pa zhes bya ba la sogs pa gsungs so/_/rin chen dbang po la ltos pa 'dis zhes pa ni bstod pa'o/_/stod par byed do zhes klag par blta bar bya ste de
[\[100b.5\]]la phyogs bcur bzhugs pa rnams kyis 'chad par 'gyur bas bcom ldan 'das la de bzhin gshegs pa rnams stod par byed pa bstod pa'i rgyal po gang yin pa des/_rin chen dpal la gsol ba btab bo/_/de lta bu'i bshad pa ni lung gi tshig la brten nas sbyar bar bya ste/_rgya
[\[100b.6\]]cher 'grel pa'i tshul gyis dgongs pa 'di lta bu'o zhes 'dud par byed cing bstan par nye bar 'gro'o zhes so/_/rdo rje lta bur bden pa gnyis dbyer mi phyed pa'i ngo bo gnyis kyis mdzes par bya'o/_/gsal bar bya'o zhes pa ni de de bzhin no/_/che zhes pa la sogs pas 'di lam nyid
[\[100b.7\]]du ston par byed do/_/de nyid kyi phyir nam mkha' zhes bya ba la sogs pa gsungs so/_/rdo rje lta bu'i lam nyid ni rnal 'byor pa'i rgyud rnam par sbyong bar byed do/_/nam mkha' zhes bya ba la sogs pa'o/_/de rnam par dag pa zhes pa ni de'i ngo bo nyid kyi spyod pa ste/_yongs su shes pa'i phyir
[\[101a\]]
[\[101a.1\]]ro/_/de bzhin nyid du des zhes bya ba la sogs pa sbyor bar byed do zhes pa rdo rje 'chang chen po'am da lta ni de'i ngo bo nyid kyi bla ma'o/_/tshangs pa la sogs pa'i mthar thug pa las rgyal bar gyur pa zhes so/_/mthar thug pa'o/_/'dis zhes pa ni lam gyis so/_/theg pa gsum
[\[101a.2\]]ni lam mngon par rjod par byed do/_/bdag po nyid ni bdag po drug pa'o/_/rang gi don la twa la'o/_/des dag pa'i bdag nyid ni 'od gsal lhag par rtogs pa'i phyir ro/_/de nyid kyi phyir byang chub kyi ngo bo nyid kyi zhes gsungs te/_byang chub kyi ngo bo nyid ni de bzhin nyid kyi rang bzhin no/_/
[\[101a.3\]]rgyas pa zhes pa ni zhal gsum la ltos nas 'di mang po'i tshig nye bar ldan pa'o/_/chos kyi 'khor lo zhes pa ni nyon mongs pa gcod cing zhi bar byed pas rnam pa gcig gnyis shes pa sdug bsngal lo/_/yongs su shes par bya'o/_/slar yongs su shes par byar med do/_/kun 'byung
[\[101a.4\]]ba'o/_/spang bar bya'o/_/spangs so/_/slar yang spang bar byar med do/_/'gog pa'o/_/mngon du bya'o/_/mngon du byas so/_/slar yang mngon du byar med do/_/lam bsgom par bya'o/_/bsgoms so/_/slar yang bsgom par byar med do zhes pa ni rnam pa gcig gnyis kyi chos kyi 'khor
[\[101a.5\]]lo'o/_/rdo rje gsum ni sku la sogs pa'i rdo rje'o/_/de dbyer mi phyed pa'i mtshan nyid te/_rang bzhin gang yin pa de de bzhin no/_/drang ba'i don to/_/ye shes gsum gyi sgo nas zhes pa ni/_'dod chags la sogs pa'i rang bzhin rnams ni ye shes gsum gyi rgyu dang /_snang ba rnams ni 'bras
[\[101a.6\]]bu nyid yin pa'i phyir ro/_/'dod chags zhes bya ba la sogs pa gsungs te zhe sdang zhes pa 'dod chags dang bral ba'o/_/de nyid ni zhes bya ba la sogs pa la 'gro bar byed do zhes pa/_rang bzhin dang snang ba la sogs pa'i rim pas don dam pa'i bden pa la dmigs pas zung 'jug
[\[101a.7\]]lhag par rtogs par byed do zhes pa'i don to/_/'dis zhes pas ni 'od gsal bas so/_/de nyid kyi phyir rdo rje zhes pa la sogs pa gsungs te/_de zhes pa ni 'od gsal bar ston par byed pa nyid kyi phyir dang rang bzhin dang snang ba'i rim pas gsungs pas ston par byed pa yin pa'i phyir ro/_/
[\[101b\]]
[\[101b.1\]]dbang po'i mchog ni yid kyi dbang po'o/_/tsam gyi sgras dbang po gzhan ni gzung bar bya ba ma yin pa nyid du dgag pa'i don no/_/gzung bar bya ba nyid yin pas na zhes pa ni/_bla ma'i byin gyi rlabs las dgongs pa tsam gyis zung du 'jug pa nyams su myong ba nyid kyi phyir dang so so rang gi rig
[\[101b.2\]]par bya ba nyid kyi phyir ro/_/thams cad kyi zhes pa ni rnam par snang mdzad la sogs pa rnams kyi zung 'jug gi sku ni lha mo'i snyoms par 'jug pa las ma byung ba'i phyir rdo rje'i sgras rdo rje 'chang chen po'i sprul pa'i sku la 'dir bshad do/_/mchog tu dga' ba ni de bzhin nyid kyi ngo bo nyid kyis
[\[101b.3\]]so/_/dbang phyug brgyad ces pa ni/_sku'i dbang phyug gsung gi dbang phyug dang /_/de bzhin nyid du'ang thugs kyi dbang phyug dang /_/rdzu 'phrul kun du 'gro ba'i dbang phyug dang /_/'dod pa byed po yon tan brgyad pa rnams/_/zhes so/_/de nyid shes pa ye shes kyi sku'o/_/sha zhes bya ba la sogs pa ni/_
[\[101b.4\]]sha ra dwa ti'i bu sha'i mig gis dpag tshad brgya mthong ba yod do/_/ji srid du stong gsum gyi stong chen po mthong ba yod do/_/lha'i mig gis rgyal po chen po bzhi'i rigs kyi lha rnams [(]gyi [,]kyi [)]lha'i mig nas ji srid du 'og min gang yin pa de rab tu shes pa yod kyi/_byang chub sems
[\[101b.5\]]dpa'i lha'i mig ni lha rnams gang gis kyang mi shes so/_/lha'i mig des shar phyogs kyi 'jig rten gyi khams gang gA'i klung gi bye ma snyed kyi sems can rnams kyi 'chi 'pho ba dang skye ba yang dag pa ji lta ba bzhin du rab tu shes so/_/ji srid du phyogs bcu rnams su'o/_/shes rab kyi
[\[101b.6\]]mig gis 'dus byas sam 'dus ma byas sam/_dge ba'am mi dge ba'i chos ci 'ang mi shes te/_de lta bu la sogs pa'i dbye ba du mas yang dag par bsdus pa'i chos rnams la mthong ba'am thos pa rnam par ma shes so zhes pa 'di ni shes rab kyi mig go/_/byang chub sems dpa'i
[\[101b.7\]]yongs su dag pa'i chos kyi spyan gang yin pa ni/_gang zag 'di ni dad pa'i rjes su 'brang ba'o/_/'di ni chos kyi rjes su 'brang ba'o/_/'di'i dbang po lnga rnams skyed par 'gyur te/_dbang po 'di rnams kyi bar chad med pa'i ting nge 'dzin rab tu 'chad par byed pa chos kyi spyan gyis de lta bu
[\[102a\]]
[\[102a.1\]]la sogs pa rab tu shes te/_byang chub sems dpa' sems dpa' chen po'i spyan gang gis ma mthong ba'am ma thos pa'am/_mi dran pa'am mi shes pa cung zad kyang med do/_/rnam pa kun gyis yongs su dag pa 'di ni sangs rgyas kyi mig ste yang dag par rdzogs pa'i sangs rgyas ni
[\[102a.2\]]'dir rdo rje 'chang chen po yang ngo /_/yongs su shes pa rgyas pa'i phyir rgyas pa'o/_/'dus ma byas ni nam mkha' dang so sor rtog pa'i 'gog pa la sogs pa rnams so/_/nges pa'i don to/_/mi 'gyur ba ni 'jigs pa med pa ste/_skye ba dang gnas pa dang 'jigs pa dang bral ba nyid
[\[102a.3\]]kyi phyir ro/_/thams cad kyi zhes pa ni rnam par snang mdzad la sogs pa rnams kyi'o/_/sems can thams cad ces pa ni don du gnyer ba dang chos la sogs pa don du gnyer ba rnams so/_/de'i ngo bo nyid kyis ni 'od gsal ba'i ngo bo nyid kyis so/_/dgongs pa ma yin pa'o/_/de ltar
[\[102a.4\]]bcom ldan 'das la gsol ba btab ste/_rdzogs pa'i rim pa la gnas pa rnams kyis de nyid du mchod pa bstan pa'i phyir mchod pa zhes bya ba la sogs pa gsungs te/_dus gsum du bzhugs pa zhes pa ni dus gsum du bzhugs pa'i de bzhin gshegs pa'i rang bzhin nyid
[\[102a.5\]]yin pa'i phyir rdo rje 'chang chen po gsungs so/_/de dang 'brel pa ni khams gsum pa'i zhes pa sems can dang snod kyi 'jig rten ni rang gi sku la sogs pa'i ngo bo nyid yin pa'i phyir khams gsum par gsungs so/_/rang gi sku zhes bya ba la sogs pa ni/_rgyal ba rnam par snang mdzad la
[\[102a.6\]]sogs pa'i gzugs so/_/'dir sma'i sgra phyis pa ste/_bcom ldan 'das mngon du gyur pa la 'di'i mchod pa bstan pa nyid kyi phyir ro/_/dgongs pas bshad pa'o/_/rdo rje 'chang chen po'i phyag rgya'i gzugs dang lang tsho dang skal ba bzang po la sogs pa dang ldan pa thams cad kyi 'dod
[\[102a.7\]]par bya ba nyid yin pa'i phyir yid du 'ong ba zhes bya ba la sogs pa gsungs so/_/bden pa gnyis ni kun rdzob dang don dam pa'i ngo bo'o/_/de'i bdag nyid can ni de ring gi ngo bo'o/_/thams cad yongs su shes par bya ba'i yul yin pa nyid kyi phyir de spangs pa'o/_/mig re re'ang bden
[\[102b\]]
[\[102b.1\]]pa gnyis kyi bdag nyid can yin no zhes bya ba'i don to/_/lha nyi shu rtsa lnga'i bdag nyid can ni me long la sogs pa ye shes lnga'i bdag nyid can gyi de bzhin gshegs pa lnga rnams re re'ang de bzhin gshegs pa lnga'i bdag nyid can rnams kyi ye shes kyi sku la de'i bdag nyid las so zhes
[\[102b.2\]]shes par byed do/_/khams dang skye mched la sogs pa'i rang gi ngo bo spyan ma la sogs pa rnams me long la sogs pa'i ye shes nyid ro mnyam pa nyid yin pa'i phyir de rnams 'dir so sor ma bgrangs pa nyid do zhes pa'o/_/bdag la byin gyis brlab pa'i mtshan nyid can nyid phyag rgya
[\[102b.3\]]chen po'o/_/brtag par bya ba ni rtag tu de yid la bya'o/_/sems can rnams kyi'ang rgyud la bskyed par bya'o/_/'di nyid bla na med pa'i mchod pa/_dus gsum pa'i sangs rgyas thams cad kyi'o/_/bsod nams ma lus pa nye bar bsags pa la sogs pa 'khor ba spangs pa dang sdig pa
[\[102b.4\]]zad pa dag gi rgyu nyid yin pa'i phyir ro/_/byol song zhes bya ba la sogs pa ni logs na zhes pa dkyil 'khor gyi bdag po'i shar la sogs pa'i logs na bzhugs pa nyid kyi phyir ro/_/gzhan zhes pa rnam par snang mdzad la sogs pa dkyil 'khor pa'i lha'i sku ste de'i gnas su bya
[\[102b.5\]]bas dang /_de la sgrar bya bas dang /_de bsre bar bya'o/_/rdo rje 'chang chen po dang 'dra bar ni rdo rje 'chang chen po'o/_/longs spyod rdzogs pa'i sku gzugs kyi dmigs par bya ba de bzhin nyid du 'dod pa'i dbang las logs na bzhugs pa de dag kyang dmigs par bya'o/_/rdo rje 'chang chen
[\[102b.6\]]po'i rnam 'phrul yin pa'i phyir zhes pa ni/_rdo rje 'chang chen po nyid ni rnam par snang mdzad la sogs pa'i gzugs kyi gnas pa nyid yin pa'i phyir ro zhes mngon par dgongs so/_/dgongs pas bshad pa'o/_/gtsang zhing zhes bya ba ni dkyil 'khor gyi yan lag tu gsungs pa'i sa sbyong
[\[102b.7\]]ba'i rim pas yongs su dag pa nyid yin pa'i phyir ro/_/gang yang sa sbyang bar mi nus pa de'i tshe sa la lag pas reg nas sngags bzlas par bya ste bsgoms pas yongs su dag pa nyid yin pa'i phyir ro/_/gtsug lag khang la sogs pa legs par 'dus byas pa 'am sa'i phyogs ni
[\[103a\]]
[\[103a.1\]]mchog tu gyur pa'o/_/sa'i cha ni chu rlung dang /_gling dang /_ri bor yang ngo /_/rgyal nyid skyes zhes pa ni rgyal ba'i bdag nyid la skyes pa nyid kyi phyir dang /_rgyal ba la dmigs pa nyid yin pa'i phyir rgyal nyid skyes te/_rdo rje theg pa la gnas pa'i byang chub sems dpa' la
[\[103a.2\]]brdar btags pa ste/_skye bo dam pa gang yin pa la'o zhes pa'i don to/_/rab tu dang ba dang mnyam pa'o/_/ba'i lci ba ni srog chags med pa'i ba'i lci ba'o/_/dri ni tsan dan la sogs pa'i dri'i rdzas kyi shun pa phye mar sbyar ba'o/_/sogs pa'i sgras gur kum la sogs pa gzung bar bya'o/_/
[\[103a.3\]]sa phyogs su ni mthil mnyam par legs par brdung zhing skra la sogs pa bsal bar ro/_/me tog la sogs pa yongs su gzung ngo ni sa la gcal du bkram pa'i don du yang ngo /_/sogs pa'i sgras bdug pa dang lha bshos la sogs pa yongs brtag pa zhes bya ba la sogs pa la
[\[103a.4\]]rang gi lha mnyes par bya ba'i don du ni de la mngon par brjod pa'i sa phyogs su bshad pa la sogs pa rnams kyis khru gcig pa la sogs pa'i tshad kyis gru bzhi pa'i dkyil 'khor byas nas sgo bzhi pa la sogs pa dang ldan pa me tog la sogs rnams kyis kyang mtshan ma la sogs pa
[\[103a.5\]]brtags te/_yid kyis dmigs nas ji lta bar oM AHbadzra d+h+r-ika badzra puSh+paM pra tIts+tsha hUM zhes pas dbus su spyan drangs te/_'dus par bsams nas mchod yon dang zhabs bsil la sogs pa byin te/_mchod pa'i cho gar gsungs pa'i rim pas mchod par bya'o/_/de bzhin du dbus su
[\[103a.6\]]dzi na dzika la sogs pas me tog lan gsum dbul bar bya'o/_/spyi bo'i gtso bo/_/oM AHma hA badzra d+h+r-ika badzra puSh+paM pra tIts+tsha hUM zhes pas me tog phul cig_/de bzhin du gtso bo la shar la sogs pa'i phyogs su rnam par snang mdzad la sogs pa de bzhin nyid du dmigs nas oM AHdzi na
[\[103a.7\]]dzika badzra puSh+paM pra tIts+tsha hUM de bzhin du rat+na d+h+r-ika la sogs pas mchod nas oM AHbadzra d+h+r-ika badzra puSh+paM pra tIts+tsha hUM gis rnam par snang mdzad la sogs pa bzhi po rnams kyi spyi bo'i bla ma mi bskyod pa mchod par bya'o/_/oM AHmo hA ra ti badzra puSh+paM pra tIts+tsha hUM gis go rims bzhin lha mo bzhi po mchod
[\[103b\]]
[\[103b.1\]]nas/_de dang de'i spyi bo'i rnam par snang mdzad la sogs pa bzhi po rnams sngar gsungs pa'i rnam par snang mdzad la sogs pa la me tog dbul ba'i sngags kyis mchod par bya'o/_/oM AHrU pa badzra puSh+paM pra tIts+tsha hUM zhes pas gzugs rdo rje la sogs pa lnga po mchod nas rim pa ji lta bar
[\[103b.2\]]de dang de'i spyi bo'i rnam par snang mdzad la sogs pa lnga po mchod par bya'o/_/byams pa la sogs pa'i byang chub sems dpa' brgyad la yang oM AHmai tri ya badzra puSh+paM pra tIts+tsha hUM zhes bya bas go rims bzhin du mchod nas byams pa la sogs pa'i byang chub sems dpa' gnyis kyis spyi
[\[103b.3\]]bo'i rnam par snang mdzad la sogs pa bzhi po rnams mchod par bya'o/_/gshin rje gshed la sogs pa bzhi po la oM AHya mAn+ta kr-ita badzra puSh+paM pra tIts+tsha hUM gis mchod par bya'o/_/de rnams kyi spyi bo'i rnam par snang mdzad la sogs pa bzhi po la'ang de bzhin du'o/_/mi g.yo ba la sogs
[\[103b.4\]]pa drug la/_oM AHa tsa la badzra puSh+paM pra tIts+tsha hUM gis mchod par bya'o/_/mi g.yo ba la sogs pa grwa na gnas pa rnams kyi spyi bo'i rnam par snang mdzad la sogs pa bzhi po rnams la'o/_/'og dang steng du bzhugs pa'i khro bo gnyis ni gshin rje mthar byed dang pad+ma mthar byed dag gi rgyab
[\[103b.5\]]dang mdun du'o/_/skabs gzhan nyid du sgo skyong bar byed pa dang 'khrul mar 'gyur te/_rgyab tu zhugs pa nyid kyang khang pa brtsegs pa'i nang du bzhugs pa nyid yin pas mi 'gal ba nyid do/_/grwa ru zur gyi 'gram pa gnyis su dang /_sgo'i sgo 'gram gnyis su yang gtso bo'i sngags kyis me
[\[103b.6\]]tog dbul bar bya'o/_/dkyil 'khor gyi phyi rol du zla ba'i snam bu la mchod pa'i lha mo bcu drug mchod par bya ste/_oM AHbadzra puSh+paM badzra puSh+paM pra tIts+tsha pU dza hUM zhes rang rang gi ming yig dang po la zla ba dang thig ler ldan pa dang spel nas sgo'i logs gnyis su lha mo gnyis la mchod par
[\[103b.7\]]bya'o/_/dkyil 'khor du gtso bo'i sngags kyis byang chub sems dpa' gnyis kyi gzhogs su byang chub kyi sems kyi ngo bo nyid yin pa'i phyir bum pa gnyis gnyis la mchod par bya'o/_/rim pa 'di nyid kyis yi ge gsum dang spel ba'i lha bshos dang /_spos la sogs pa dbul bar bya'o/_/
[\[104a\]]
[\[104a.1\]]klu'i blo yis byas pa de nyid kyi cho gar gsungs pa'i sangs rgyas mnyes par byed pa le'u dang po'i rjes su 'brangs nas phyag 'tshal ba la sogs pa rig par bya'o zhes so/_/dkyil 'khor gyi yan lag tu gsungs pa dang /_sbyin sreg gi yan lag gsungs pa'i rim
[\[104a.2\]]pas 'gro ba rnams rang bzhin gyis grub pa'i rdo rje 'chang gi ngo bo lhag par mos la/_oM da sha dika zhes bya ba la sogs pa'i sngags kyis gtor ma dbul bar bya'o/_/'di nyid mdo dang bsre bar byed par gang gsungs pa/_rang gi 'dod pa'i lha'i mdun du mchod yon phul nas/_de nye
[\[104a.3\]]bar bltas la zhes so/_/sgrub pa'i thabs su gsungs pa zhes pa ni mdor byas su gsungs pa'i rim par lhag mos kyi dkyil 'khor gyi de ma thag tu bskyed pa'i rim pa sgom par byed pa'i mchod pa'i bye brag gsungs pa'o/_/rnal 'byor byas la zhes pa la sogs pa ni rnal 'byor dang
[\[104a.4\]]rjes su rnal 'byor gyi bdag nyid ces gsungs pa'i phyir mi bskyod pa bzhugs pa dang bral ba nyid rnal 'byor pa gnyis pa rdzogs pa ye shes kyi sku kho na shin tu rnal 'byor du gsungs pa'i rigs lnga tshogs pa skyed par byed pa'o/_/de nyid kyi phyir gsungs pa'i rim pa bzhin du
[\[104a.5\]]shin tu rnal 'byor zhes bya ba la sogs pas 'di'i shin tu rnal 'byor la mi bskyod pa zhugs pa bsdus so/_/phyag rgya zhes gsungs pa'i phyir phyag rgya yang rnal 'byor dang rjes su rnal 'byor byas la zhes pa la sogs pa nas dpag tshad ces bya ba'i mthar thug pa'o/_/nu ma'i bar zhes
[\[104a.6\]]pa ni nu ma dag gi dbus su'o/_/bar zhes pa ni mgrin pa'i 'og snying ga'i mthar thug par hUM gi yi ge las skyes pa'i mi bskyod pa'i rang bzhin du blta bar bya'o zhes mngon par dgongs so/_/ji srid du'i sgra ni rigs shes pa mA ma kA'i dang reg bya rdo rje ma dag kyang dgod par bstan no/_/
[\[104a.7\]]'jam pa'i dbyangs dag kyang rigs shes pa'i rjes su 'jug par bya'o/_/ji srid du sgra'i mthar shes pa ni/_klad pa mtha' dag la khyab pa'i rnam par snang mdzad spyan ma dang ldan pa dgod par bya'o/_/kha'i dkyil 'khor ni mtha' dag go/_/der yi ge AHlas byung ba'i 'od dpag tu
[\[104b\]]
[\[104b.1\]]med pa de'i ngo bo nyid du dgod par shes par bya'o/_/ji srid du rkang pa gnyis zhes bya ba la sogs pas rkang pa gnyis kyi brla'i rtsa bar hA yig las skyes pa'i don yod grub pa'i rang bzhin no/_/lte bar zhes bya ba la sogs pas gnas gsum du swA las byung ba'i rin chen dbang po'i
[\[104b.2\]]rang bzhin no/_/gal te yang 'dir gnas nges par byas pa de bzhin du yang yan lag thams cad la khyab pa nyid kyis lnga'i bdag nyid can ni/_de rnams re re la rig par bya'o/_/de ltar zhes bya ba la sogs pa ni/_de'i dbus su zhes pa ye shes rgya mtsho ye shes thams cad kyi chu
[\[104b.3\]]gter lta bu rlabs rnams bskyed pa'i gnas so/_/byang chub kyi sems ni kun rdzob dang don dam pa gnyis su med pa'i bdag nyid can no/_/bdag nyid ni rnal 'byor pas bdag nyid kyi rang gi ngo bos te/_de bzhin gshegs pa rnams zhes gsungs pa'i phyir ro/_/lha sum cu rtsa
[\[104b.4\]]gnyis kyi bdag nyid can gyi bdag nyid bsgoms nas mkhas pas te/_rigs pas gang slar yang 'di'i zhi ba rdo rje 'dzin pa ste/_bsdu ba dag kyang rab tu bya/_/zhes bya ba la sogs pas sngar gsungs pa'i gnas ni 'dir 'brel lo/_/spro ba dang bsdu ba la gal te 'dod na zhes
[\[104b.5\]]gsungs pa'i phyir gal te brtan pas gang yang sems spro ba la sogs pa 'dod pa med pa na de nyid du sems nges par 'ching du gzhug par bya'o zhi ba rdo rje 'dzin zhes pa ni sngar ma bshad pa nyid kyi phyir de bshad pa'i dbang du byas nas gsungs pa/_zhi ba zhes pa la sogs pa'o/_/
[\[104b.6\]]lus rten gyi dbang du byas nas gsungs pa/_/yang zhes bya ba la sogs pa ste/_ye shes rgya mtsho zhes pa ni/_khyad par gyi ngo bo ni khyad par gyi bdag nyid can zhes khyad par du byed par 'dir grangs la sbyar bar bya'o/_/de'i phyir ye shes zhes bya ba la sogs pa khyad par du byed pa'i ngo bo
[\[104b.7\]]khyad par du byed pa'i bdag nyid can de'o/_/de nyid kyi phyir ye shes rgya mtsho zhes bya ba la sogs pa rkang pa gnyis sbrel ba'i don du dus gsum zhes bya ba la sogs pa gsungs so/_/rang gi lus zhes bya ba la sogs pa la sangs rgyas thams cad kyi gnas ni mchod rten no/_/sngar bshad
[\[105a\]]
[\[105a.1\]]par zhes pa ni le'u bdun par gsungs pa bzhin no/_/bskyed pa'i rim pa la byang ba zhes bya ba 'dis bskyed pa'i rim pa la gnas pas kyang ba spu'i bu ga dang bar nas de bzhin gshegs pa rnams spro bar byed do zhes pa'i mthar thug pa'o/_/sgra ji bzhin pa'o/_/rnal 'byor
[\[105a.2\]]pa gnyis ka'i zhes pa ni/_bskyed pa dang rdzogs pa'i rim pa dag gi rnal 'byor pas so/_/rigs kyi dbye bas ni rnam par snang mdzad la sogs pa'i rigs kyi dbye bas so/_/dzA ti ni dzA ti'i me tog go/_/rnam pa gsum ni lus la sogs pa rnam pa gsum gyi dbye bas kha dog gsum du byas
[\[105a.3\]]nas so/_/drang ba'i don to/_/kar+Ni ka ra la sogs pa rnam pa re re nyid/_dbang chen la sogs pa ni dal ba la sogs pa dang /_sa la sogs pa'i dkyil 'khor bzhi po la sbyar bar bya ba ste/_bsgom par bya'o/_/ci ltar sbyar bar bya zhe na/_dngos med ces bya ba la sogs pa gsungs te/_lha
[\[105a.4\]]rnams kyi skur sbyor ba'i rgyu ni dngos med go 'phang sbyor ba zhes go rims bzhin du sbyar ro/_/lha'i rnal 'byor sngon du 'gro bas dkyil 'khor bzhi'i bdag nyid can dngos po med par 'gog pa'i yan lag de nyid go 'phang ste gnas ye shes kyi sku'i skyed pa'i rgyu'o/_/dbang chen la
[\[105a.5\]]sogs pa ni gang las 'byung bar 'gyur ba de las sbyar bar bya'o zhes pa'o/_/de nyid kyi phyir de 'gyur ro zhes bya ba la sogs pa gsungs te/_phyi dus zhes pa sgra ji lta bar mngon par zhen pa'o/_/dngos grub ces pa ni bshad ma thag pa'i rdzogs pa'i rim pa'i ngo bo'i dngos grub ma thob
[\[105a.6\]]par gyur pa'o/_/ci byas pas she na/_skal min zhes bya ba la sogs pa gsungs te/_bdag nyid smod pa'o/_/cir 'gyur zhe na/_de bzhin du ni zhes bya ba la sogs pa gsungs te/_sangs rgyas thams cad ces pa ni las dang po pas te sangs rgyas thams cad kyi bdag nyid can yin pa'i
[\[105a.7\]]phyir ro/_/gsungs pa yang /_'gro ba 'di kun sangs rgyas mnga' bdag nyid/_/ces so/_/sangs rgyas rnams la smad pa'i 'bras bu bstan pa'i phyir ro/_/smad par gyur pas zhes bya ba la sogs pa gsungs te/_'das nas gzhan te dmyal ba la sogs pa gzhan de dag tu 'gro bar
[\[105b\]]
[\[105b.1\]]'gyur ro zhes bya ba'i don to/_/de'i phyir sgra ji bzhin par gsungs pa'i don la mkhas pa bskyed pa'i rim pas me tog gi dgongs pa dang ldem por dgongs pa yongs su shes pa la 'bad par bya'o/_/bdag nyid smad pa ni thams cad kyi tshe rnam pa thams cad du mi bya'o zhes nges
[\[105b.2\]]par dgongs so/_/nges pa'i don to/_/gsang ba las skyes pas dbang bskur ba ni gsang ba'i dbang gis ngag gi dri ma 'khrud par byed pa'o/_/de'i don gyi dkyil 'khor ni gsang ba'i dbang bskur ba'i dkyil 'khor ro/_/ngos re zhing zhes pa ni dkyil 'khor gyi lte bar btsugs
[\[105b.3\]]pa'i phur bu nas brtsams nas ngos re re la dpag tshad nyi shu rtsa lnga pa'i thig la dpag tshad brgya pa'i dkyil 'khor du 'gyur ro/_/nye bar mtshon pas zhes pa ni rgyu la 'bras bus brtags pa'i phyir ro/_/yid kyis zhes bya ba 'dis yid kyi dkyil 'khor yang gsang ba'i dbang bskur ba'i
[\[105b.4\]]ched du bya'o zhes bstan no/_/shar la sogs pa'i phyogs su zhes pa ni/_rnam par snang mdzad kyi dkyil 'khor la ltos nas shar la sogs par ro/_/dus thams cad du bag yod pas zhes pa ni/_lha rnams dgod pa la dran pa ma brjed pa'o/_/ji ltar zhes bya ba la sogs pa'i bshad
[\[105b.5\]]pa'i dpes/_dpe can dkyil 'khor gzhan ston par byed do/_/de bzhin du zhes pas dkyil 'khor gzhan nye bar bstan no/_/cho ga zhes shes pa ni rdul tshon gyi dkyil 'khor bri ba dang /_yid kyi dkyil 'khor bsgom pa la mkhas pa'o/_/mchod rten zhes bya ba ni de bzhin gshegs
[\[105b.6\]]pa'i gnas yin pa nyid kyis te/_rnam par snang mdzad gzugs kyi phung po yin pa bzhin du mchod par bya ba nyid kyi phyir mchod rten dang 'dra ba'o/_/dkyil 'khor gyi de kho na nyid kyi bdag nyid can yin pa'i phyir zhes pa ni/_le'u bzhi par gsungs pa'i don de nas bshad bgyi ba
[\[105b.7\]]zhes pa la sogs pa'i dkyil 'khor gyi de kho na nyid de'i bdag nyid can yin pa'i phyir ro/_/pad+ma rA ga la sogs pa zhes pa'i sogs pa'i sgra las in+d+ra nI la dang /_shel dang gser dang /_ma ra ka ta la sogs pa bsdus so/_/dar dang bal la sogs pa zhes pa ni 'dab ma las
[\[106a\]]
[\[106a.1\]]byung zhing skyes pa ni dar la sogs pa'o/_/bal ni lug la sogs pa'i spu la sogs pa las byas pa yin pa'i phyir dar dang bal la sogs pa zhes brjod par bya'o/_/mig gi dbang po'i yul bstan nas/_/zhes pa ni/_pad+ma rA ga la sogs pa rnams mig gi yul yin
[\[106a.2\]]pa'i phyir ro/_/sogs pa'i sgra las reg pa'i dbang po gzhan rnams gsungs pa rna ba zhes pa la sogs pa ste/_thams cad ces pa la sogs pa ni rnyog ma'i dri ma zhes te/_rnyog ma ni rtsod pa'i dus su nye bar bsags pa'i sgrib pa ni rnyog ma'i dri ma'o/_/de 'khrud par byed pa ni sel bar
[\[106a.3\]]byed pas so/_/ye shes skye ba'i rgyu yin pa'i phyir byang chub kyi bdag nyid can gyi ye shes 'du bar byed pa'i rgyu yin pa'i phyir ro/_/dbang bskur ba nyid ni byang chub ste/_rgyu la 'bras bu nye bar brtags pa'i phyir ro/_/mchod pa rnam pa lnga zhes pa ni nye bar sdud par bya'o/_/nye bar dbul
[\[106a.4\]]bar bya'o zhes pa ni mchod pa ste/_lnga yang de yin la mchod pa yang de yin pas mchod pa rnam pa lnga'o/_/me tog la sogs pa zhes pa'i sogs pa'i sgra las bdug pa dang /_mar me dang dri dang byug pa rnams gzung bar bya'o/_/me tog la sogs pas khyad par du gyur pa bstan par
[\[106a.5\]]bya ba'i phyir de rnams kyi mchog ces bya ba la sogs pa gsungs pa/_lang tsho nyams pa ni lang tsho nyams pa yid du mi 'ong ba'i ngo bo nyid yin pa'i phyir ro/_/mchog ces bya ba la sogs pa ni zung 'jug bshad do/_/rdo rje 'chang chen po'i bdag nyid can yin pa nyid kyi phyir bla ma zhes
[\[106a.6\]]bya ba la sogs pa gsungs so/_/'bras bu tha mal pa ni/_bskyed pa'i rim pa'i 'bras bu 'grub pa dang /_phra mo'i dngos grub la sogs pa grub pa'o/_/sangs rgyas nyid ni yongs su dag pa'o/_/'di nyid la zhes sbrel bar bstan pa'i don du gsungs so/_/'bras bu don du gnyer bas
[\[106a.7\]]ni sbyin pa la 'jug go zhes pas 'bras bu dang por bshad nas de'i rgyu sbyin pa 'grub pa'i phyir zhes bya ba la sogs pa gsungs so/_/mthar thug pa'i ye shes dang ldan zhing zhes bya ba ni/_ngal bas sangs rgyas pa la gnyis su med pa'i ye shes so sor rtog pa'i gdon mi za bar 'gyur ro//_
[\[106b\]]
[\[106b.1\]]zhes mngon par dgongs pas mthar thug pa'i ye shes dang ldan zhes mngon par brjod do/_/thun mong gi cho ga gsungs pa/_bsam gtan gyis kyang zhes bya ba la sogs pa ste/_bdag po'i zhes bya ba la sogs pas 'bras bu'i dbang las bdag po rnams dmigs pa la'o/_/rdo rje
[\[106b.2\]]'chang chen po dang lha thams cad la dmigs pa la thams cad dbul ba ma yin no zhes ston par byed do/_/de bzhin shes pa'i 'khor lo'i dbus su zhes pa ni tshogs kyi dkyil 'khor te/_de bzhin gshegs pa thams cad kyi bdag nyid can yin pa'i phyir ro/_/gang gi zhes pa ni tshogs
[\[106b.3\]]kyi dkyil 'khor la gnas pa rnams dang /_dkyil 'khor gyi dbang phyug gi sku la gnas pa rnams so/_/bkod pa'i dkyil 'khor ni ye shes kyi phung po'o/_/nyon mongs pa zhes pa ni/_'dir nyon mongs pa 'dod chags so/_/de rnam par dag pa'i ni 'od gsal lo/_/de mngon du byed
[\[106b.4\]]pa'i thabs nyid yin pa'i phyir/_'di la de kho na nyid kyi mchod pa zhes sbrel lo/_/khu ba blangs nas zhes pa ni mthe bong dang ming med dag gis so/_/bla mas byin pa blangs nas so/_/kha yis zhes pa la sogs pa ni slob ma'i bya ba'o/_/gzhan 'ga' zhig tu mthe bong ming med dag gis
[\[106b.5\]]rdo rje nyid btsir nas sbyin par bya'o/_/de nyid kyis zhes pa 'ga' zhig tu ka ko lar ltung ba gang yin pa de bkra shis kyi tshigs su bcad pa ni/_bkra shis gang zhig sems can kun gyi snying la gnas/_/zhes bya ba la sogs pa'i tshigs su bcad pa drug klu'i blo'i zhabs kyis mdzad pa'i
[\[106b.6\]]dkyil 'khor gyi cho gar gsungs pa la/_tshigs su bcad pa'i sgras brjod par bya'o/_/lus bskams pa ni gzugs gcig pu dang ldan pa'o/_/gang gis zhe na gsungs pa/_rgyal ba rnams kyi zhes te/_rgyal ba mtha' dag gi gzugs gcig pur bskams pa'o zhes mngon par
[\[106b.7\]]dgongs so/_/dbang bskur ba zhes pa ni slob par byed pa'o/_/spyi bor dri med ni sangs rgyas so/_/rin po che'i char ni rab tu 'jug pa gang yin pa de rnams ni de bzhin du'o/_/rnam dag zhes pa la sogs pa'i rkang pa ni 'di dag gi khyad par ro/_/sngags kyi dngos grub byed pa ni sbrul la
[\[107a\]]
[\[107a.1\]]sogs pa'i sngags rnams ngag gi rang bzhin yin pa nyid kyi phyir ro/_/gsang ba'i dbang bskur ba ni de dag dri ma 'khrud par byed pa nyid yin pa'i phyir ro/_/ngag rnam par dag pa ni gang ji ltar brjod pa de bzhin nyid du 'gyur ro/_/de bzhin du gang /_phyi rol drang srong dmod
[\[107a.2\]]pa'i mdas/_/chen po rnams kyang bcom zhes thos/_/gang yang 'dir ni ngag dag pa/_/dngos grub byed pa'i tshig mi 'gyur/_/zhes so/_/bya ba'i rgyud la sogs pa zhes pa'i sogs pa'i sgra las/_/rtog pa dang spyod pa la sogs pa'i rgyud rnams bsdus so/_/rnam par dag pa'i
[\[107a.3\]]ye shes kyi sku skyed par byed pa nyid yin pa'i phyir/_mi 'jigs pa'i zhes bya ba la sogs pa gsungs pa yang thog mar dag pa'i gnas mngon du byed pa'i thabs nyid yin pa'i phyir/_mi 'jigs pa la zhes bya ba la sogs pa gsungs pa yang thog mar rnam par dag pa'i gnas
[\[107a.4\]]mngon du byed pa'i thabs nyid yin pa'i phyir zhes so/_/sgra ji bzhin pa'o/_/rmad du byung ba zhes pa ni mngon par ma byung ba byung ba ni rmad du byung ba'o/_/'gal ba'i tshig gis nges pa dang drang ba dang nges pa'i don dag gi dam tshig lnga ston par byed pa'o/_/de'i bya ba ni don rdzogs par byed
[\[107a.5\]]pa'o/_/nam mkha' bzhi'i bdag nyid can nyid kyis ni stong pa bzhi'i bdag nyid can nyid kyi ye shes kyi sku ni thams cad nam mkha'o/_/chen po yang de yin la mi 'gyur ba ste mi 'jigs pa yang yin no zhes pas mi 'gyur che ste/_skye ba dang gnas pa dang 'jig pa dang bral ba'i
[\[107a.6\]]phyir ro zhes pa'i don to/_/bya ba'i rgyud la sogs pa zhes bya ba'i sogs pa'i sgra las spyod pa dang gnyis ka'i rgyud du gsungs pa'i spyod pa rnams yongs su bzung ngo /_/dus gsum dang yang dag par byung ba'i de bzhin gshegs pa'i bdag nyid can nyid yin pa'i phyir/_sngags
[\[107a.7\]]pa gsungs pa/_dus gsum pa'i zhes pa la sogs pa'o/_/bsgom par bya zhes bya ba 'dis bsgom pa gtso bo yin gyi lag pa'i rab tu sbyor ba ni ma yin no/_/rdo rje gsang ba 'di nyid kyis ni/_rab tu gsal ba'i mi bskyod pa'i ting nge 'dzin gyis so/_/sems can thams cad ces pa
[\[107b\]]
[\[107b.1\]]bdag ma yin pa nyid do/_/mi bskyod pa'i sangs rgyas kyi zhing du rgyal ba'i sras su ni mi bskyod pa'i rgyud du'o/_/skye ba dang 'gag pas dmigs par gyur pa nyid yin pa'i phyir 'dir rang dbang spang ba'i phyir 'dir gsungs pa zhes so/_/gzhan du zhes pa la sogs pas bya ba ma yin
[\[107b.2\]]par ston par byed do/_/ma rig pa zhes bya ba la sogs pas ni/_mi shes pa ni pha rol gyi rdzas 'gugs pa'o/_/der thar pa rab sgrub pa ste/_thar pa rab tu grub par 'chad par 'gyur ba'i rim pas so/_/sems can gyi rgyud du zhes bya ba la sogs pa 'chad par 'gyur ro/_/sangs
[\[107b.3\]]rgyas byang chub ces bya ba la sogs pa yang /_sangs rgyas thams cad mi rtag ces bya ba la sogs pa gsungs pa'i phyir ro/_/sgrub thabs su/_zhe sdang rdo rje'i ting 'dzin gnas/_/zhes pa ni nye bar mtshon pa'o/_/des zhes bya ba ni rin chen kun gyi sbyor ba'i rgyud des so/_/'di'i don
[\[107b.4\]]gsungs pa gang dang gang zhes bya ba la sogs pa'o/_/sku zhes bya ba la sogs pa'i don 'chad par byed pa 'di lta ste zhes bya ba la sogs pa gsungs so/_/ba spu zhes bya ba la sogs pas/_sku'i bya ba bsgom pa'o/_/gsung gi rab tu sbyor bar sgom par byed pa/_rang gi lce zhes bya
[\[107b.5\]]ba la sogs pa gsungs so/_/yid kyi zhes bya ba la sogs pas yid kyi rab tu sbyor ba ste/_sku dang gsung gi rab tu sbyor ba dag kyang yid kyi bya ba yin pa'i phyir/_sku dang gsung dang thugs su rnam par bsgom par bya'o zhes gsungs so/_/'gyur ro zhes bya ba la sogs pa 'bras
[\[107b.6\]]bu mtshungs par brjod par rgyas par bshad do/_/'gugs pa'i de ma thag tu gang gis byas pa de'i ched du bla na med pa'i bsod nams kyi zhing gi phyir nor sbyin pa la nges par sbyar ba nyid kyi phyir ro/_/bcom ldan 'das mar gsungs pa yang bdag gi yo byad byed pa gang yin pa de
[\[107b.7\]]phrogs na de sbyin pa sbyin par gyur cig_/bdag kyang sbyin pa'i pha rol tu phyin pa yongs su rdzogs par 'gro bar 'gyur ro zhes so/_/de nyid kyi phyir nor gyi rgya mtsho zhes bya ba la sogs pa yang legs par gnas so/_/rdzas kyi bdag po gang yin pa ni gang gi rdzas phrogs pa'o/_/phyis de
[\[108a\]]
[\[108a.1\]]bzhin gshegs par 'gyur ro zhes pa ni gsungs pa yang thog mar sangs rgyas byang chub skyed pa po zhes pa la sogs pa'o/_/mi bskyod pa la sogs zhes pa'i sogs pa'i sgra las rin chen dbang po la sogs pa gsum gzung ngo /_/bzhi po 'di rnams kyi dkyil 'khor
[\[108a.2\]]du rigs nges pa rnams kyang /_rigs re re la 'ang tshad med pa nyid yin pa'i phyir rigs kyi rgya mtsho'i dbus su zhes gsungs te/_gti mug ces bya ba la sogs pas lha'i 'khor lo'i zhes pa 'dir rgya mtsho rab tu sbyar ba'i phyir dkyil 'khor la bzhugs pa'i rnam par snang mdzad la
[\[108a.3\]]sogs pa'i rigs can/_spyan ma la sogs pa'i lha'i 'khor lo de nyid 'dir gsungs so zhes rtogs par bya'o/_/gsungs pa 'di'i dgongs pa 'di yin te spyan ma la sogs pa rnams kyi rdzas 'gugs pa de nyid bya'o zhes pa'o/_/de bzhin du yang ji ltar 'byung bar sbyar bar bya'o/_/
[\[108a.4\]]de nyid ces pa ni drug pa nyid do/_/rang gi rang bzhin bsgyur bas zhes pa ni gzugs dang sgra la sogs pa rnams rdo rje 'chang chen po'i rang bzhin yin pa'i phyir de'i phyir de dag bsgyur bas rnam shes las de'i rnam pa 'dzin pa nyid kyi phyir rnam shes me long lta bu de'i nang du gzugs brnyan lta bu la
[\[108a.5\]]de dag mngon par zhen pa'i phyir chags par byed do zhes brjod par bya'o/_/gzugs la sogs pa'i chags pa'i rgyu la 'bras bu nye bar btags pa'i phyir ro/_/de bas na zhes pa ni 'dod chags nyams su myong ba nyid kyis so/_/thar pa 'dod pa rnams la yin gyi gzhan rnams la ma yin no/_/
[\[108a.6\]]dam tshig gi 'khor lo zhes pa ni dam tshig 'dod chags te/_dam tshig de rdzogs par byed pa ni 'khor lo'o/_/'od dpag med gtso bor gyur pas dkyil 'khor la'o/_/bud med dang skyes pa lta bu rnams ni 'chad par 'gyur ba'i gnas yongs su gyur pa'o/_/skyes pa rnams zhes
[\[108a.7\]]bshad par bya ba ma yin/_bud med kyi gzugs kyis yongs su gyur par 'dod pa nyid ni ma yin no zhe na/_bud med rnams kyang khyad par du yongs su gyur par byed kyi dang po nas yongs su gyur par 'dod pa bzhin ma yin pa nyid kyi phyir ro/_/de nyid kyi phyir gzhi zhes pa la sogs pa
[\[108b\]]
[\[108b.1\]]gsungs pa/_rnal 'byor dang rjes su rnal 'byor dang shin tu rnal 'byor dang rnal 'byor chen po'o/_/stong pa nyid la zhugs nas langs te/_rigs lnga dgod par byas nas byin gyis brlabs te/_rdo rje dang pad+ma 'dus bya ba yang byas nas/_de ltar sgom pa gang yin zhe na/_dbang po gnyis zhes bya
[\[108b.2\]]ba la sogs pa gsungs te/_lha sum cu po thams cad kyi bdag nyid can bud med la sna tshogs pa'i dga' ba'i bya ba byed cing bud med sna tshogs la rol pas mnyam pa nyid du dmigs pa'i phyir/_de'ang skad cig gcig tsam nyid yin pa'i phyir/_skad cig gcig nye bar longs spyod par bya'o
[\[108b.3\]]zhes brjod do/_/sgrub pa po thams cad ni 'dod chags kyi rigs can rnams kyi'o/_/sprul pa'i sku la dmigs nas yul nyams su myong ba'i dus su longs spyod rdzogs pa'i skus chos kyi sku la dmigs pa'i phyir/_de'i 'og tu yang ldang ba'i phyir chos dang longs spyod rdzogs pa zhes bya ba
[\[108b.4\]]la sogs pa gsungs so/_/de nyid kyi phyir bskyed pa'i rim pa zhes bya ba la sogs pa gsungs so/_/de nyid ni drug pa nyid do/_/de nyid du gnas par zhes pa ni/_sgyu ma lta bu la gnas pa sgyu ma lta bu rnams zhes pa'i don to/_/rgyal ba kun gyi zhes pa ni yongs su rdzogs pa'o/_/de bzhin
[\[108b.5\]]du rgyal ba thams cad kyi gnas zhes pa ni/_'chad par byed pa rgyal ba rnams/_/zhes bya ba la sogs pa gsungs te/_de bzhin gshegs pa'i snying po nyid yin pa'i phyir ro zhes pa ni lang kar gshegs par de bzhin gshegs pa'i snying po bcom ldan 'das kyi sngags te/_de yang
[\[108b.6\]]rang bzhin gyis 'od gsal ba rnam par dag pa gdod nas dag pa nyid rjes su sngags so/_/mtshan sum cu rtsa gnyis 'chang ba/_thams cad kyi lus kyi nang du son pa/_rin bo che rin thang chen po/_gos dri ma can gyis yongs su dkris pa ltar phung po dang khams dang skye mched kyi gos
[\[108b.7\]]kyis yongs su dkris pa/_'dod chags dang zhe sdang dang gti mug gis zil gyis non pa/_yongs su rtog pa'i dri mas dri ma can du gyur pa/_rtag pa dang /_brtan pa dang /_ther zug par gsungs na/_bcom ldan 'das de ci ltar mu stegs byed pa bdag tu smra ba dang /_'di ci ltar smra ba ma
[\[109a\]]
[\[109a.1\]]lags/_bcom ldan 'das mu stegs byed rnams kyang /_rtag par byed pa po/_yon tan med pa/_khyab bdag mi 'jigs pa'o zhes bdag tu smra ba ston par bgyid do/_/bcom ldan 'das kyis bka' stsal pa/_blo gros chen po nga'i de bzhin gshegs pa'i snying po
[\[109a.2\]]bstan pa ni mu stegs byed kyi bdag tu smra ba dang mtshungs pa ma yin te/_'on kyang stong pa nyid dang yang dag pa'i mtha' dang /_mya ngan las 'das pa dang /_skye ba med pa dang /_mtshan ma med pa dang /_smon pa med pa la sogs pa'i tshig gi don rnams la de bzhin gshegs pa'i snying
[\[109a.3\]]po nye bar bstan par byas nas byis pa rnams bdag med pas 'jigs pa'i gnas yongs su spang ba'i don du de bzhin gshegs pa rnams ston par byed do zhes pas sems can rgyal ba'i gnas de bzhin gshegs pa'i snying po nyid yin pa'i phyir ro zhes so/_/thams cad ces bya
[\[109a.4\]]ba la sogs pas thams cad kyi sgra ni nye bar ldan pa ma yin pa'i las rnams la 'jug pa nyid du bshad do/_/thams cad ces bya ba la sogs pa la/_chos thams cad ni brtan pa dang g.yo ba'o/_/tshig brdzun du smra bas gdul ba rnams 'gugs pa'i don du'o/_/bsgom mo zhes bya ba ni
[\[109a.5\]]sgyu ma'i don du gsungs pa rnams kun nas kun du rtogs par byed pa'i phyir ro/_/de bzhin du yang gsungs pa zhes pa ni bden pa gnyis la 'jug par ro/_/gnyis su med pa'i ye shes ni sgyu ma lta bu ste slob dpon rdo rje 'dzin pa dang ston pa po yang ngo /_/brdzun du smra ba ni sgyu ma lta bu nyid du
[\[109a.6\]]bshad pa'o/_/de nyid ces pa ni drug pa'o/_/de rdo rje gsum gyi dngos po nyid tha dad ma yin pa yang so so so sor bya ba dang tha snyad btags pa zhes pa ni dbye ba'o/_/mi byed pas na zhes bya ba la sogs pa'o/_/gang yin pa zhes pa drug pa'o/_/rgyal ba ni rnam par snang mdzad la sogs pa dus
[\[109a.7\]]gsum du bzhugs pa rnams so/_/mi phyed pa nyid las bden pa gnyis tha dad pa'i phyir rdo rje'o/_/de la sogs pa'i tshig gis zhes pa ni/_sogs pa'i sgra las/_phra mos kun du 'byed pa dang /_tshig 'khyal ba ngag bsdus so/_/sems can thams cad ces pa la sogs pa gsungs pa'i
[\[109b\]]
[\[109b.1\]]phyir ro/_/sems can bsdus pa'i don las gzhan du tshig rtsub po la sogs pa rnal 'byor pas brjod par mi bya'o/_/de bzhin du bgrod pa'i dus su yang ji ltar 'byung ba'o/_/rdo rje 'chang chen po mnyes par bya zhes pa ni/_ngag rtsub mo la sogs pas sems can sdud pa'i phyir ro/_/de
[\[109b.2\]]la 'dir dam tshig lnga'i bshad pa las de bzhin gshegs pa lnga'i gzugs yongs su gyur par gsungs pas drug pa yin gyi lnga po rnams ni rdo rje 'chang chen po'i gzugs kyi ni ma yin no/_/drang ba'i don to/_/ma 'ongs pa'i gdul bya'i 'gyod pa bsal ba'i don du/_bcom ldan 'das
[\[109b.3\]]rdo rje 'chang chen po la zhu ba/_de nas zhes bya ba la sogs pa gsungs te/_dgongs pa'i chos gcig pu ni mngon par dgongs pa tsam gyi chos gcig po ni 'dir ston par byed pa yin pa'i phyir/_dgongs pa'i chos gcig po mngon par brjod pa ni rdo rje 'chang chen po'o/_/phyag na rdo rje ni byang chub
[\[109b.4\]]sems dpa'o/_/de bzhin du gcig ces bya ba la sogs pa zhu ba'o/_/mi bskyod pa'i dam tshig gcig pa la brtsams te zhus pa ma yin nam de ci ltar rnam par snang mdzad la sogs pa'i dam tshig gi lan gsung bar byed ce na/_de nyid sna tshogs don ldan zhes gsungs te/_ngo bo nyid sna
[\[109b.5\]]tshogs pa'i don to/_/bshad du gsol zhes bya ba la sogs pa ni de kho na nyid kyi don ni de nyid do/_/dgongs pa'i don ni 'gal ba'i tshig gi don no/_/de nas zhes bya ba la sogs pa'i tshig gi lan gsungs te/_slar zhes pa ni dgongs pa lung ston du sngar gsungs pa'i lan gyi tshig la ltos
[\[109b.6\]]nas so/_/mi bskyod ces bya ba la sogs pa dgongs pa'i don du 'chad pa ni/_sprul pa ni sprul pa'i lus so/_/de rdo rjer 'gyur te/_de bzhin nyid dang lhan cig gcig tu gyur pas mi phyed pa nyid kyi phyir ro/_/ma rig pa ni rtag tu rtogs pa med pa'o/_/de'i zhes pa sprul pa ste 'gro ba'i rgyud
[\[109b.7\]]kyi nang du gtogs pa'i sprul pa'i'o/_/de nyid lag pa ste phyag yin te/_de bzhin gshegs pa'i brdas so/_/lag pa de la ye shes rang bzhin ni longs spyod rdzogs pa'i sku'o/_/phung sogs zhes pa ni sprul pa'i lus su skyes pa'o/_/dus gsum zhes pa ni dus gsum pa ste/_dus gsum
[\[110a\]]
[\[110a.1\]]pa yang phung po la sogs pa yongs su rdzogs pas 'byung ba'i phyir ro/_/rdo rje gsum ni sku la sogs pa'i rdo rje las skyes pa'o/_/phye mar brlags pa ni/_rnam par 'jig pa'o zhes 'chad par 'gyur ro/_/'od gsal ba'i bdag nyid can gyi chos kyi sku'i rdo rje des so/_/'di
[\[110a.2\]]ni zhes pa tha mal pa'i phung po la sogs pa bshig pa'o/_/zhe sdang zhes pa ni/_rang bzhin gyi phung po dag kyang phyir phyogs par bshig pa'i mthar thug pa ste/_zhe sdang ste mi bskyod pa'o/_/de'i rigs yid du 'ong ba ni 'od zer lngas brgyan pa'o/_/mi bskyod ye shes rdo rje ni rnam par shes
[\[110a.3\]]pa'i phung po lnga bo'o/_/de tsam nyid kyi phyir gzugs la sogs pa'i phung po rnams de las skyes pa ni rdo rje chos kyi sku de las skyes pa'i zung 'jug gi ngo bo'o/_/gsungs pa'i don nyid thob par 'gyur/_/zhes bya ba la sogs pa gsungs so/_/mi bskyod pa'i dam tshig bshad nas
[\[110a.4\]]rnam par snang mdzad la sogs pa'i dam tshig bshad pa'i phyir/_de nas zhes bya ba la sogs pa gsungs te/_phyag na rdo rje ni bod par byed pa'o/_/ye shes thar pa rab bsgrub pa ni ye shes ni dz+nyA na ste/_dz+nyA rtogs pa la'o/_/na dgag pa la'o/_/des na 'di don shes pa'i dngos po med
[\[110a.5\]]cing mi shes pa med pa rang bzhin gyis 'od gsal lo/_/'khor ba dang mya ngan las 'das pa dag las grol ba'i phyir yongs su dag pa'i ye shes kyi sku ni thar pa'o/_/de mchog tu gyur pas sgrub par byed pa ste/_sgrub par byed pa gzhan ni thun mong ba yin pa'i phyir ro/_/rdo rje 'chang chen po ni
[\[110a.6\]]khyad par du rang bzhin te chos rnams thams cad kyi rang bzhin no/_/des dag pa ni sdig pa dang bsod nams dag gis kun du 'dres pa med pa'i phyir ma gos pa'o/_/byang chub ni rdo rje 'chang chen po nyid do/_/de'i don du spyod pa ni mchog tu gyur pas ston par byed pa'o/_/yang dag par rdzogs pa'i byang
[\[110a.7\]]chub ni rdo rje 'chang chen po'o/_/dam tshig gi de kho na nyid gang yin pas de bsgrub par bya ba de ni sgrub pa'o/_/chos zhes bya ba la sogs pa dam tshig gi de kho na nyid 'chad par byed do/_/rin chen chos ni chos kyi sku'o/_/rdo rje rab tu 'jug pas ni sprul pa'i sku'o/_/rdo rje sems dpa' ni ye shes kyi
[\[110b\]]
[\[110b.1\]]sku'o/_/rnam par smin pa las byung ba ni rnam par smin pa'i phyir dang /_las kyi rnam par smin pa las skyes pa ni rnam par smin pa las byung ba'o/_/sprul pa'i sku'i gnas skabs kyi phung po la sogs pa de rnams 'phrogs pa ni gsal ba'o/_/des zhes pa ni chos kyi skus so/_/rnam kun du zhes
[\[110b.2\]]pa ni ma lus par ro/_/de lta bur gyur pa gang yin zhe na/_thams cad ces bya ba la sogs pa gsungs te/_sangs rgyas byang chub rab bsgrub pa ni ye shes kyi sku rab tu sgrub par byed pa'o/_/yid bzhin nor bu lta bur ni/_bsam pa thams cad yongs su rdzogs par nus pa nyid yin pa'i
[\[110b.3\]]phyir de dang mnyam pa'o/_/nor gyi rgya mtsho yongs su gang ni yo byad la dbang thob pa'o/_/thams cad nyid kyis ni rnam par snang mdzad kyi rigs can rnams kyis so/_/'di'i bya ba gang zhe na/_gti mug ces bya ba la sogs pa gsungs so/_/'dod chags kyi dam tshig gi dbang du byas nas sgyu
[\[110b.4\]]ma zhes byas pas gsungs pa/_der ni zhes pa sgyu ma'i sku la'o/_/phung po la sogs gang bar bya ba ni shin tu rnal 'byor gyi rim par sprul pa'i sku 'dzin par byed pa de'i ngo bo nyid du bya'o/_/ci ltar zhe na/_bzhi zhes bya ba la sogs pa gsungs te/_byang chub kyi ni tshul mchog ni rin po che'i
[\[110b.5\]]gang zag go/_/de nyid kyi phyir/_kun rdzob ces bya ba la sogs pa gsungs te dbang po las dam pa'i bde ba'i spyod pa las zung 'jug ces pa la sogs par sbyar ro/_/de'i sbyor ba ni bden pa gnyis sbyor ba ste/_de la mnyam gzhag sbyor ba yi ni de dag so sor rtogs pa'i don du mnyam
[\[110b.6\]]par gzhag pa'i sbyor ba ste nges so/_/'di zhes bya ba la sogs pa ni gnyis su med par nyams su myong ba 'di ni sangs rgyas thams cad kyi ste thams cad rtogs pa rnams kyi'o/_/'dod chags chen po'i tshul mchog ni/_don chen po skyed par byed pa nyid yin pa'i phyir ro/_/de nas zhes bya ba
[\[110b.7\]]sogs pa la 'gro ba'i rnam pa nyid yin pa'i phyir sna tshogs so/_/sku la sogs pa'i rdo rje gcig tu gyur pa'i phyir rdo rje mi phyed gsum mo/_/rnam par snang mdzad la sogs pa'i de bzhin gshegs pa lnga'i bdag nyid can nyid yin pa'i phyir rgyal ba'i bdag nyid do/_/rdo rje 'chang gi dngos
[\[111a\]]
[\[111a.1\]]grub ni rdo rje'i dngos grub po/_/de'i thabs nye bar ston par byed pa yin pa'i phyir/_rab ston pas so/_/rtsub ngag sogs zhes pa'i sgra las brdzun du smra ba la sogs pa rnams gzhan du dam tshig lnga nye bar song nas bzhi po rnams kyang bshad do zhes pa ni 'gal bar 'gyur ro/_/phung
[\[111a.2\]]po la sogs med ston tshig ni/_'dir sogs kyi sgra las khams la sogs pa bsdus so/_/de'i don ni phung po la sogs med pa'i don to/_/phung po la sogs pa dngos po med pa'i don la ma bslabs par dngos po med par brjod pa yang /_rang gi don dang gzhan gyi don ci'ang sgrub par mi
[\[111a.3\]]nus pa ma yin no/_/de'i phyir gsungs pa/_de lta bu de bslabs pas shes so/_/tshig dang ldan zhes pa ni drug pa'i rjes su'o/_/ngo bo gang yin zhe na/_rnam par snang mdzad la sogs pa de bzhin gshegs pa thams cad kyi rang bzhin phung po la sogs pa rnams so/_/de rnams kyi
[\[111a.4\]]bdag po ni de rnams skye ba dang zad pa dag gi rgyur gyur pa nyid yin pa'i phyir ro/_/khams gsum pa zhes pa ni 'dir khams zhes pa 'di 'chad par byed pa 'di gsungs pa/_rang gi mtshan nyid zhes pa la sogs pa'o/_/slar yang khams kyi don ci zhe na/_rab tu rnam par 'byed pa zhes bya
[\[111a.5\]]ba la sogs pa gsungs so/_/khams gsum pa'i zhes bya ba la sogs pa 'di'i don de zhes bya ba la sogs pa gsungs so/_/bshad pa gnyis ka phan tshun sbrel bar gsungs pa de zhes bya ba la sogs pa ste/_'jig rten gyi khams rnam pa gsum du gsungs pas lhan cig sbyor bar byed
[\[111a.6\]]pa de nyid kyis na zhes bya ba la sogs pa gsungs so/_/de bzhin gshegs pa'i spyod pa 'di slar yang ci zhe na/_'di nyid la zhes bya ba la sogs pa'o/_/spyod pa nyid kyi bsngags pa zhes pa ni/_drang ba'i don dang dgongs pas bshad pa dag go/_/rgyal chen ris bzhi la sogs pa zhes pa la
[\[111a.7\]]sogs pa'i sogs kyi sgra las mtshe ma la sogs pa lnga rnams bsdus so/_/zin pa'i phung po la sogs pa bden pa gnyis kyi rnam par dbye ba'i bar ma chad par ma zin pa'i dbang du byas nas gsungs pa/_de rnams zhes bya ba la sogs pa ste/_gang na zhes bya ba la sogs pa'i tshig las
[\[111b\]]
[\[111b.1\]]gzugs med pa'i khams na gzugs med do/_/de nyid kyi phyir 'di dag gi don la med ces mi ldan pa'i don du bshad do/_/steng mngon par brjod pa'i dbang du byas nas bzhi zhes bya ba la sogs pa gsungs te/_thog mar yang thun mong du bstan pa nyid yin pa'i phyir/_rgyu ba dang zhes bya ba la
[\[111b.2\]]sogs pa gsungs so/_/phung po la sogs pa rnams so zhes pa ni zin pa dang ma zin pa'o/_/rang las zhes pa ni rang dbang las so/_/brjod gyis mi lang ba'i yang zhes bya ba ni le'u dang por bshad zin to/_/dam tshig la the tshom za ba'i sgo nas ni sngar gsungs pa'i dam tshig lnga po de shes
[\[111b.3\]]pa la the tshom za ba ste 'phags pa ma yin pa'i las rab tu 'jug pa de'i sgo nas so/_/thun mong ni mchog ma yin pa brtags pa'i sgrub thabs so/_/mchog ni rdzogs pa'i rim pa'i sgrub thabs so/_/rang gi lha ni rang gi rigs kyi lha la slob bzhin pa'o/_/dang po zhes pa ni der gsungs pa'i
[\[111b.4\]]'dus par gyur nas zhes pa sbyar bar byas so/_/snying po ni A li kA li bsdus pa'i ngo bo nyid yin pa'i phyir ro/_/gsal bar byas pa ni rab tu rtogs pa'o/_/sku la sogs pa'i bdag nyid can yin pa nyid kyi phyir sku zhes bya ba la sogs pa gsungs so/_/dngos grub chen po ni ral gri'i
[\[111b.5\]]dngos grub la sogs pa'i mtshan nyid can dngos grub chen po brgyad do/_/de'i thabs ni de 'grub pa'i rgyu'o/_/mchog ni de'i 'og tu sangs rgyas nyid sgrub pa'i thabs yin pa'i phyir ro/_/snang ba'i ye shes ni chung ngu yin pa'i phyir dang /_snang ba nye bar thob pa ni gti mug gi bdag nyid can nyid
[\[111b.6\]]yin pas de'i phyir de dag la ltos nas/_shes rab ces bya ba la sogs pa gsungs te/_mchog tu dga' ba'i ngo bo snang ba kun du gsal ba'i bdag nyid do/_/de'i zhes pa ni mchog tu dga' ba byung ba las te/_snang ba dang snang ba nye bar thob pa ni ma yin no/_/de la ltos pa nyid kyi phyir/_/
[\[111b.7\]]mchog tu dga' ba'i bdag nyid can rdo rje 'chang chen po la ltos pa nyid yin pa'i phyir ro/_/gsung bstan pa'i phyir/_lus zhes bya ba la sogs pa gsungs te/_sku dang gsung dang thugs kyi rdo rje rnams ni lus la sogs pa rnams so/_/'di'i don 'chad pa sku dang gsung dang thugs rnams
[\[112a\]]
[\[112a.1\]]bsgom pa ni sku dang gsung dang thugs zhes pa ni sku dang gsung dang thugs kyi tshul gyis zhes pa rnam par 'grel lo/_/bsgom pa zhes pa 'di'i bshad pa ni/_yongs su shes pa zhes pa'o/_/de lta bu'i sku dang gsung dang thugs bsgom pa gang yin pa de bya'o/_/ci ltar zhe na/_
[\[112a.2\]]rnam par mi rtog ces bya ba la sogs pa gsungs pa/_rnam par mi rtog mi dmigs pa ji lta bur 'gyur ba de lta bur bya'o zhes bya ba'i khyad par ro/_/dgongs pa ma yin pa'o/_/pha rol tu phyin pa zhes pa la sogs pas rnam par snang mdzad la sogs pa'i ting nge 'dzin la snyoms par zhugs
[\[112a.3\]]nas spyan ma la sogs pa mnyes par byas par gyur to zhes gsungs par 'gyur ro/_/mnyes par byed pa de nyid rdo rje ste/_bden pa gnyis gnyis su med pa'i rang bzhin nyid yin pa'i phyir te/_de nyid kyi phyir mi 'jigs pa'i ngo bo yin pas zhes gsungs so/_/sems rtse gcig pa nyid ni
[\[112a.4\]]sems ni gnyug ma'i ngo bo nyid yin pa'i phyir zung 'jug gi ting nge 'dzin no/_/rdo rje 'chang chen po ni drug pa'o/_/de rnams ni zhes pa la sogs pa la/_lhan cig spyod pa ni spyan ma la sogs pa rnams so/_/sogs pa'i sgra las rjes su spyod pa'i gzugs la sogs pa'i rdo rje rnams bsdus
[\[112a.5\]]te de rnams pho nya mo dang bran mo dang gar ma la sogs pa'i khyad par du bya ste phye ba des dbye ba la sogs pa rnams kyis so zhes bya ba'i don to/_/'dun pa'i go rims dang /_mngon par 'dod pa'i rim gyis so/_/de'i zhes pa ni bya ba'i'o/_/shub bu dang man ngag gis so/_/'dus dang zhes pa ni rnal 'byor
[\[112a.6\]]pa dang rnal 'byor ma'i tshogs bya ba'i dbang gis gcig tu 'dus pa'o/_/go rims ni 'dus pa rnams kyis ji ltar bstan pa'i tha snyad kyis rab tu 'jug pa'i rim pa'o/_/de nyid rtogs pa'i go rims sam dkyil 'khor la sogs pa gsungs pa rnams kyang rung ste/_dkyil 'khor la
[\[112a.7\]]sogs pa gsungs pa rnams kyi'ang rang gi ngo bo ni de nyid do/_/de lta bu'i zhes bya ba la sogs pa ni phyir byung bar gyur to zhes pa ni phyi rol nyid yin pa'i phyir ro/_/rgyab kyis phyogs pa ni de bzhin gshegs pa rnams sgrub pa po la zhes mngon par dgongs so zhes bya ba'i sgra phyis nges par
[\[112b\]]
[\[112b.1\]]bstan no zhes pa ni sngar gsungs pa mchog tu 'dzin no zhes byas nas de bzhin gshegs pa rnams rgyab kyis phyogs pa'o/_/rol pa'i sgo nas zhes pa ni de bzhin gshegs pa rnams rol pa lta bu rnams kyi rang gi ngo bo ston pa/_spyan ras kyis mi 'tsho ba'i rgyu ni de ma thag tu gsungs
[\[112b.2\]]pa'i phyir ro/_/thams cad ces bya ba la sogs pa ni byon cing zhes pa yang dag par bskyed pa'o/_/gshegs pa ni sku las zhes pa spyi bo las so/_/gsung las zhes pa mgrin pa las so/_/thugs las zhes pa snying ga las so/_/gnas 'di rnams las phyung bar gyur to zhes pa
[\[112b.3\]]spros par gyur pa'o/_/ci ltar spros par gyur zhe na/_tshig gi zhes bya ba la sogs pa gsungs te/_ci lta bu'i tshig ce na/_thugs dang sku la ltos pa'i gsung ste/_gang du thugs dang sku bdag gis rab tu sbyor ba de ru gsung sbyor ba'o/_/ci lta bu ni slar yang brjod par bya ba ci zhes pa'o/_/
[\[112b.4\]]bud med dang skyes pa dang ma ning zhes pa la sogs pa ni bsdus par gyur pa zhes pa ni A li kA li dang rnam par shes pa bsdus pa nyid yin pa'i phyir dang yi ge rnams de'i ngo bo nyid yin pa'i phyir yi ge gsum mo/_/gsungs tsam gyis zhes pa ni brjod par byas pa'i skad cig la zhes
[\[112b.5\]]pa ni mngon du ston par byed pa'i dus la ltos nas 'di gsungs so/_/gzigs pas zhes bya ba la sogs pa'o/_/ci ltar gzigs pa tsam gyis rgyal bar gyur pa ma yin zhe na/_de'i phyir de'i khyad par ston par byed pa ni rdo rje sems dpa' zhes bya ba la sogs pa gsungs so/_/rigs
[\[112b.6\]]thams cad ni rnam par snang mdzad la sogs pa'i rigs lnga'o/_/de'i bdag po'o/_/dga' ba rgya chen po ni kun tu rangs pa'o/_/'da' bar mi bya ba ni/_'dus pa pa rnams kyis rim pa las 'da' bar mi bya'o/_/gnas pa zhes pa ni sgrub pa'i thabs las gsungs pa'i rim pas so/_/
[\[112b.7\]]rang gi ngo bo nyid kyis zhes pa gsum po 'di rnams gang yin pa ni/_gang gi bdag nyid gang yin pa de rang gi ngo bos te thun mong ma yin pa'i rnam pa'o/_/gang yang sgrub pa po'i rang gi ngo bos so/_/rdo rje zhes pa la sogs pas ting nge 'dzin sems dpa' de bzhin gshegs pa lnga'i bdag
[\[113a\]]
[\[113a.1\]]nyid can 'od zer lnga dang ldan par gsungs so/_/sangs rgyas rnams kyi zhes pa ni yang dag par rtogs pa rnams kyi sku dang gsung dang thugs kyi nus pa ni sku la sogs pa'i stobs so/_/bcug pa tsam nyid kyis zhes pa ni de bzhin gshegs pa'i stobs kyis bcug pas rnal
[\[113a.2\]]'byor pa dang lhan cig tu gyur pa de'i bdag nyid las so/_/de nyid kyi phyir thams cad ces bya ba la sogs pa gsungs so/_/mnyes par byed pa'i phyir ni rjes su chags pa skyed par byed pa nyid yin pa'i phyir ro/_/rgyal po ni drug pa'o/_/sku'i dkyil 'khor zhes pa ni de bzhin
[\[113a.3\]]gshegs pa rnams kyi gnas nyid yin pa'i phyir ro/_/'di ni zhes bya ba ni 'gugs pa'o/_/brten par gyur pa ni mi slu bar gyur pa nyid yin pa'i phyir ro/_/bsdus pa zhes pa la sogs pas bkug pa zhes pa 'dir byed pa la lUT ston par byed do/_/thugs kyi dam tshig ni mi
[\[113a.4\]]bskyod pa'o/_/'di gtso bo nyid yin pa'i phyir ji ltar zhes bya ba la sogs pa gsungs te/_shar la sogs pa'i gnas rnams su zhes pa ni/_gtso bo'i shar la sogs pa'i gnas bzhi po rnams su'o/_/ji ltar gsungs pa ni sgrub pa'i thabs su'o/_/phyag la sogs pa zhes pa'i
[\[113a.5\]]sgra las zhal dang mtshan ma la sogs pa gzung ngo /_/'dod chags la sogs pa'o zhes pa ni 'dod chags dang 'dod chags dang bral ba dang /_'dod chags bar ma'o/_/de rnams kyis nye bar mtshon par byas pa ni/_rang gis yang dag par rig par byas nas so/_/rig pa'i sbyor ba'o/_/
[\[113a.6\]]yi ge gsum gyis zhes bya ba ni oM AHhUM zhes bya ba 'dis so/_/spro bar bya ste ni byang chub kyi sems las rdzogs pa phyi rol du bya ba'o/_/dkyil 'khor gzhan du yang rnam par snang mdzad la sogs pa'i lus nyid do/_/dbyer med pas zhes pa ni/_dkyil 'khor dang dkyil 'khor par
[\[113a.7\]]gsungs pas gang yin pa la'o/_/rnam par snang mdzad la sogs pa'i sku la ni/_dkyil 'khor las gzhan pa'i dkyil 'khor pa yod pa ma yin no/_/snying ga'i zhes pa ni dam tshig sems dpa'i snying ga'i dbus su chud pa'o/_/thugs ka zhes pa la sogs pa der zla ba la gnas pa'i
[\[113b\]]
[\[113b.1\]]ye shes sems dpa' ston par byed do/_/ye shes sems dpa'i thugs kar ting nge 'dzin sems dpa' bsgom par bya'o zhes pa ni rnam par snang mdzad la sogs pa'i dbang du byas nas gsungs pa'o/_/phul zhes bya ba la sogs pas mi bskyod pa ston par byed do/_/kha rnam
[\[113b.2\]]par gyes pa'i rdo rje zhes pa ni rtse mo gyes pa'o/_/lcags kyu zhes bya ba la sogs pa de bzhin gshegs pa'i 'od zer gyi lcags kyo'i rnam pas 'gugs par byed pa'o/_/bskul bar bya ba ni/_de bzhin gshegs pa rnams kyi thugs ka nas 'gugs par byed pa'i don zhes gsungs
[\[113b.3\]]so/_/bsgrub par bya ba zhes bya ba la sogs pa ni le'u bco brgyad par 'chad par 'gyur ba/_bsgrub bya'i lus gang yin pa yang /_/dkyil 'khor rnam par bsgom par bya/_/zhes pa la sogs pa'o/_/rdo rje lcags kyus zhes bya ba la sogs pa la/_rdo rje lcags kyus bskul ba'i
[\[113b.4\]]'og tu ci zhig bya zhe na/_lha zhes bya ba la sogs pa gsungs te/_thugs rdo rje gcig pu nyid ni thugs ni sgrub pa po de thams cad ni/_rol mkhan gcig nyid ces bya ba la sogs pa ni/_rigs lnga la yang sbyar bar bya'o/_/'jigs par gyur pa zhes pa ni 'jigs pa gnyis pa'i
[\[113b.5\]]mang tshig gi mtha'o/_/gyur pa ni 'da' ba gang yin pa de rnams 'jigs par gyur pa'o/_/de ltar zhes bya ba la sogs pa'i don bshad pa ni mchog tu 'dzin par byed do/_/nan tan mi byed pa ni mi shes pa'i phyir ro/_/mi shes pa nyid bstan par bya ba'i phyir
[\[113b.6\]]gal te zhes bya ba la sogs pa gsungs so/_/las gang gis ni zhi ba la sogs pa'i bya ba tshogs pa'i dngos grub rim pas sel bar 'dod pa mi 'grub bo/_/sgra ji bzhin pa'o/_/don bshad zin to zhes pa ni drang ba'i don gyi bshad par gsungs pa'o/_/gsang ba ni 'gugs
[\[113b.7\]]pa'o/_/de la rab tu zhugs pa las ni mchog tu brtson pa'o/_/yongs su rdzogs pa ni de bzhin gshegs pa thams cad kyi bdag nyid can yin pa'i phyir ro/_/yod pa ni yod bzhin pa'o/_/sngags kyi dam tshig ni bsgrub par bya ba dang sgrub par byed pa'i rab tu sbyor ba'o/_/'da' bar
[\[114a\]]
[\[114a.1\]]mi bya ba ni 'da' bar bya ba ma yin pa gang yin pa de rnams sngags kyi dam tshig ste sgrub pa'i thabs ni dbang po gnyis kyi rnam par rtog pa ste de'i 'og tu 'od gsal ba'i phyir ro/_/grub par gyur nas zhes bya ba ni bden pa gnyis kyi bdag nyid can nyid du rdzogs par
[\[114a.2\]]gyur pa'o/_/bshad pa'i don 'di nyid bstan pa'i phyir/_don dam pa zhes bya ba la sogs pa gsungs so/_/de yongs su mi spong ba ni de dag yongs su mi spong ba ste/_de'i don gyis sbyor ba des chags pas te rtag tu mngon par zhen pa'o/_/khams gsum pa zhes bya ba la
[\[114a.3\]]sogs pas zung 'jug gi ting nge 'dzin la gnas pa'i'o/_/'gro ba ma lus pa rjes su 'dzin par byed pa nyid kyi rjes su chags pa dang bcas pa gus pa dang bcas pa'o/_/lta bar byed pa phyag rgya chen po'i bdag nyid kyi lus su shes par bya'o zhes bzung bar 'gyur ro/_/cho ga bzhin
[\[114a.4\]]zhes pa ni dmigs pa ni cho ga'o/_/de dang mtshungs par gcig nyid du 'jug go zhes pa bzhin no/_/de nyid kyi phyir 'di na zhes bya ba la sogs pa ni gsungs so/_/cho ga ni ye shes kyi sku bskyed pa'o/_/thabs dang bcas pa zhes pa la sogs pa ni de la sgra ji lta ba bzhin du brjod pas
[\[114a.5\]]thabs lha'i dmigs pas 'od zer bskul ba des/_de bzhin gshegs pa rnams kyis nus pa 'gugs shing 'jug par byed pa'o/_/'bras bu yang thams cad zil gyis gnon pa'i sangs rgyas su 'gyur ro zhes gsungs so/_/mchog sgrub pa la gnas pa rnams kyi thabs rig ma'i
[\[114a.6\]]dbang phyug ces bya ba la sogs pa gsungs pa de'i 'og tu dngos grub ces bya ba la sogs pa mngon par brjod pa ni 'bras bu'o/_/de bzhin gshegs pa thams cad nyid ni rnam par snang mdzad la sogs pa lnga po rnams so/_/de rnams kyi drung du gnas nas byang chub kyi sems kyi
[\[114a.7\]]dbang bskur bar byed pa nyid yin pa'i phyir thams cad dbang bskur ro/_/des zhes bya ba la sogs pa la de bzhin nyid la dmigs pa des so/_/gzugs la sogs pa'i yul lnga po la mchog dang tha ma dang bar ma'i btsun mo rnams so so re rer gnas pa rnams nye bar longs spyod par
[\[114b\]]
[\[114b.1\]]bya zhing nyams su myong bar bya'o/_/de la sgrub pa thun mong pa la gnas pa rnams kyi gzugs la sogs pa rnams gzugs rdo rje la sogs pa nyid kyis nyams su myong ngo /_/mchog sgrub pa la gnas pa rnams ni bden pa gnyis su med pa nyid kyis so/_/rnal 'byor pa gnyis
[\[114b.2\]]kyis bsgoms pa las spro ba yang rnam pa gnyis su spro bar bya zhes bya ba la sogs pa gsungs te/_phyag rgya chen po la sogs pa'i sbyor ba ni phyag rgya chen po dang /_dang po'i sbyor ba ni phyag rgya chen po la sogs pa'i sbyor bar bshad do/_/dang po'i sbyor ba de la byang chub kyi sems rnam pa gnyis
[\[114b.3\]]skye ba yod do/_/de nyid kyi phyir sangs rgyas gnas zhes pa sangs rgyas kyi gnas kyi rgyu'o/_/de'i phyir sangs rgyas kyi sprul pa'o/_/sems can zhes bya ba la sogs pa ni byang chub ni rdo rje 'chang chen po'i phyag rgya'o/_/reg par byar med pas/_chu'i zla ba bzhin no/_/'bras bu la gnas
[\[114b.4\]]pa mngon par brjod nas lam la gnas pa'i dbang du byas nas bslab pa zhes bya ba la sogs pa gsungs te/_nye bar gdags pas na zhes bya ba 'dis bslab bzhin pa'i rgyal ba'i yon tan gyi cha shas las rig par bya'i 'bras bu rdo rje 'chang chen po zhes gsungs par 'gyur ba ni ma
[\[114b.5\]]yin no/_/gsal bar bya ba'i phyir zhes pa ni le'u dang por bshad pa sbas pa'i don rab tu gsal bar bya ba'i don du brtags pa'i rnal 'byor pa'i dbang du byas nas/_thams cad ces bya ba la sogs pa gsungs pa/_rdo rje gsum ni rnam par snang mdzad la sogs pa sku'i rdo rje
[\[114b.6\]]rnams so/_/tha mi dad pa nyid ni zhal dang kha dog dang phyag dang /_yi ge dang mtshan ma'i dbye ba med pa'i phyir ro/_/thugs zhes pa 'dis rdo rje gsum po rnams kyang thugs tsam nyid du rigs so/_/phyag rgya chen po bskyed pa ni rdo rje 'chang chen po'i sku bskyed pa'o/_/gnas rnams
[\[114b.7\]]bskyed pa sngon 'gro bas/_/rdo rje gsum bskyed bsgom par bya/_/zhes gsungs pa'i phyir/_nam mkha'i rdo rje zhes bya ba la sogs pa ni/_gnas bskyed pa ni sngon 'gro bas/_/rdo rje gsum bskyed bsgom par bya/_/zhes gsungs pa'i phyir/_nam mkha'i rdo rje zhes bya ba la sogs pa ni/_
[\[115a\]]
[\[115a.1\]]gnas bskyed pa'i bar du gsungs pa/_spyan ma la sogs pas ni/_spyan ma la sogs pa'i rang bzhin yin pa'i phyir ji ltar rigs par rlung la sogs pa'i dkyil 'khor bzhi po gang yin pa'o/_/da ni lhag par mos pa'i dkyil 'khor gyi 'od gsal du zhugs
[\[115a.2\]]ma thag tu gang zhig bsgom par bya ba de bstan pa'i phyir/_dkyil 'khor rdo rje zhes bya ba la sogs pa gsungs te/_de nyid ces gsungs pa'i phyir sa bon gsum po kha dog gsum du bsgom par bya'o zhes rtogs par bya'o/_/sngar bshad pa zhes pa ni nam mkha'i rdo rje zhes
[\[115a.3\]]pa la sogs pas bshad pa'o/_/rtse mo lnga pa ni rdo rje dkar po'o/_/rnam par snang mdzad la sogs pa bskyed pa'i rgyu ni 'khor lo kha dog lnga pa la sogs pa'i mtshan ma bzhin no/_/'dir rdo rje'i steng du mtshan ma la slar yang yi ge gsum bsgom par bya bar brjod do/_/rigs
[\[115a.4\]]thams cad ni rnam par snang mdzad la sogs pa'i rigs lnga'o/_/rdo rje 'chang chen po'i rnal 'byor pa ni de bzhin gshegs pa drug pa sgom par byed pa rnams kyi'o/_/don ci zhe na zhes bya ba la sogs pa ni slar yang ji lta bu'i ngo bor sprul pa yin nam ci zhes pa 'gog par byed pa
[\[115a.5\]]zhal gsum pa la sogs pa nyid kyis sprul par bshad pa ma yin no zhes gsungs pa/_rin chen zhes bya ba la sogs pa ste bskyed pa'i rim pa'i go rims kyis rdzogs pa'i rim pa sbyar bar bya'o/_/rgyu ni rnal 'byor dang rjes su rnal 'byor dag gis sprul pa'i kun rdzob kyi
[\[115a.6\]]bden pa'o/_/de dag dngos po med pa'i don dam pa'i bden pa ste kun rdzob kyi bden pa'i thob bya yin pa nyid kyi phyir 'bras bu'o/_/rin po che'i gang zag rnams kyis bskyed pa'i rim pa'i go rims kyis rdzogs pa'i rim pa rtogs par bya ba'i don du yin no zhes mngon par
[\[115a.7\]]dgongs so/_/sngags kyi rigs pa zhes bya ba la sogs pas rdo rje 'chang chen po'i bskyed pa'i rim pa gsungs te mi bskyod pa la sogs pa rnams kyang ston par byed do/_/rdo rje mi phyed gsum bsgoms pas/_/zhes pa ni/_rdo rje gsum ni rdo rje 'chang chen po'o/_/des dbye bar bya ba ma
[\[115b\]]
[\[115b.1\]]yin pa bdag nyid gcig pu bsgom pas bskyed pa gang yin pa de rnams rdo rje gsum dbyer med bsgoms pa'o/_/de bzhin gshegs pa rnams kyis zhes pa ni mi bskyod pa la sogs pa sngon du 'gro ba can nyid kyis gsungs so/_/gang yang de bzhin gshegs pa thams cad
[\[115b.2\]]kyi bdag nyid can yin pa nyid kyi phyir rdo rje gsum dbyer mi phyed pa bsgoms pas rdo rje 'chang chen po des de bzhin gshegs pa thams cad kyi bdag nyid kyi lha rnams zhes gsungs pa'i mang tshig go/_/'di nyid ces pa ni rdo rje 'chang chen po la sogs pa'i bskyed pa'i rim
[\[115b.3\]]pa'o/_/sngags kyi rig ma zhes bya ba la sogs pas mdor bstan pa 'di rgyas par bshad pa'i dbang du byas nas rnam par snang mdzad ces bya ba la sogs pa gsungs pa/_dran pa gcig pa'i ting nge 'dzin zhes bya ba ni rnam par snang mdzad la sogs pa gcig tu gyur pa
[\[115b.4\]]rnams/_dran pas ni skyed par byed pa'i sgo can gyi dran pa'o/_/de'i rnam pa'i sems ni ting nge 'dzin no/_/de'i tshe ni 'dir rnal 'byor dang rjes su rnal 'byor dag gis rnam par snang mdzad la sogs pa lnga po rnams re re ste so so so sor skyed pa dang rjes su dran pa yod pa'o/_/
[\[115b.5\]]lhag par mos pas zhes bya ba ni 'dir bsam par bya'o/_/rnam par snang mdzad la sogs pa bskyed pa yang ci zhe na/_mi bskyod pa gtso bor lhag par mos pa'i dkyil 'khor ltar rnam par snang mdzad la sogs pa gtso bo la'o/_/'khor lo bsgoms nas zhes pa ni 'dir yang
[\[115b.6\]]zla ba'i steng du yi ge gsum gyis byin gyis brlabs pa'i 'khor lo bsgoms nas zhes brjod do/_/dam tshig sems dpa' bsgom par bya'o zhes gsungs pa'i phyir rdo rje 'chang chen po la gsungs pa'i rnam pa las rnam par snang mdzad la sogs pa rnams kyi dam pa'i
[\[115b.7\]]khyad par ston par byed do/_/khyad par gzhan yang /_de zhes bya ba la sogs pa gsungs te/_oM yig de las de bzhin gshegs pa rnams spro bar byed pa ni khyab pa zhes pa dang sbrel lo/_/'od dpag med la sogs pa rnams la yang 'dir bskyed pa la sogs pa'i
[\[116a\]]
[\[116a.1\]]rim pa la ltos pa'o/_/'di nyid kyis ni zhes bya ba la sogs pa'o/_/de bzhin gshegs pa lnga po zhes pa ni rnam par snang mdzad la sogs pa nas don yod pa'i mthar thug pa lnga pa'o/_/dge ba'i rtsa ba legs par yongs su smin pa'i phyir zhes pa ni
[\[116a.2\]]rdzogs pa'i rim pa lhag par rtogs pa de dag gi 'bras bu dag gi rgyu'o/_/don 'di nyid bstan par bya ba'i phyir/_rdo rje lta bu zhes bya ba la sogs pa gsungs te/_rnam par snang mdzad la sogs pa'i rnal 'byor bzhi po rnams la yang bshad pa 'di sbyar bar bya'o/_/sgra ji bzhin
[\[116a.3\]]pa'o/_/de ltar zhes bya ba la sogs pas ting nge 'dzin drug po mchog tu 'dzin par byed do/_/rdo rje 'chang chen po yang sngags dang mtshan ma la sogs pa rnams kyis bskyed par gsungs pa'i phyir lus rnams kun la ste rnal 'byor pa'i lus kyi bdag nyid can nyid yin
[\[116a.4\]]pa'i phyir/_rgyu ba dang mi rgyu ba la chu zla lta bu'i dpes khyab par byed pa'o/_/rim pa dang po dang gnyis pa dang gsum pa dag gi thun mong ba yin pa'i phyir dang /_rigs ni rnam pa brgyar gsungs pa/_/zhes bya ba la sogs pa mngon par brjod pa'i phyir ro/_/rang gi phyag rgya
[\[116a.5\]]chen po'i gzugs su ni rang ste bdag nyid kyi lus phyag rgya chen po ste longs spyod rdzogs pa'i sku gnyis kyi gzugs su'o/_/rim pa gsum pa'i mthar rim pa bzhi pa la rjes su 'byed pa dang ril por 'dzin pa dag mngon par brjod pa'i phyir 'di yang gsungs pa/_rjes
[\[116a.6\]]su 'byed pa zhes bya ba la sogs pa 'chad par 'gyur ba nyid kyi phyir yang ngo /_/sems dpa' gsum gyi bdag nyid can ni dam tshig sems dpa' la sogs pa'i bdag nyid can no/_/gcig tu 'gyur zhes pa ni zhal gcig pa phyag gnyis pa'i ye shes kyi sku'i rang bzhin
[\[116a.7\]]gcig pa yongs su dag par 'gyur ro/_/'dis mdor byas kyi rim par gsungs pa'i rnal 'byor bzhis rdzogs pa'i dam tshig sems dpa' dang ngag byin gyis brlab pa'i rim par gsungs pa dang sbrel bar ston par byed do/_/de yang zhes pa ni 'od gsal zhes gsungs pa'i
[\[116b\]]
[\[116b.1\]]don gyi rim pa ston par byed do/_/de la sangs rgyas rnams kyi zhes bya ba la sogs pa ni rgyud gyur pa'i phung po la sogs pa rnams kyis so/_/slar yang 'di'i khyad par 'chad pa ni gzugs zhes bya ba la sogs pa'o/_/de nyid bzhi bstan zhes gsungs pa'i phyir gnas bzhi po phyung ba'i
[\[116b.2\]]dkyil 'khor 'od gsal la 'jug pa'i gnas ye shes gsum ston par byed do/_/ye shes gsum gyi bdag nyid can longs spyod rdzogs pa'i sku la ni bar do'i srid pa'i rnam pa la'o/_/rang la zhes pa ni sgrub pa po rab tu 'jug bzhin pa zhes pa ni sgrub pa po rnam gsum zhes
[\[116b.3\]]pa la sogs pa ni longs spyod rdzogs pa'i 'jug pa'i gnas ye shes gsum ston par byed do/_/ye shes de yang 'jug pa'i rim pa'i mtha' brjod pa de dag mnyam par gyur cing zhes bya ba la sogs pa gsungs te/_rnam par zhu bar gyur pa ni/_sems ni sems las byung la
[\[116b.4\]]thim/_/sems las byung ba ma rig pa/_/de'ang 'od gsal bar 'gro'o/_/zhes pa'i rim pas so/_/brjod pa nyid kyi don der zhes bya ba la sogs pa gsungs te/_sangs rgyas ni ye shes gsum ste zhes pa de bzhin nyid rtogs pa'i thabs yin pa'i phyir dang /_sangs rgyas
[\[116b.5\]]bskyed pa'i rgyu nyid yin pa'i phyir ro/_/ldang bar byed pa de las zhes bya ba la sogs pa gsungs pa/_brtan pa dang g.yo ba'i bdag nyid can ye shes kyi sku zhes pa ni gsungs pa yang /_srid gsum rnam par rig pa tsam/_/dngos po'i rang bzhin yod ma yin/_/zhes so/_/bsam
[\[116b.6\]]pa ji lta ba bzhin du ni/_gti mug la sogs pa'i bdag nyid can gyi bsam pa gang yin pa ni bsam pa ji lta ba'o/_/de nyid kyi phyir rnam par snang mdzad la sogs pa zhes bya ba gsungs te/_skus zhes bya ba ni rnam par snang mdzad la sogs pa'i sprul pas so/_/de nyid 'jug
[\[116b.7\]]pa nyid yin pa'i phyir ro/_/de nyid kyi phyir rnam par snang mdzad la sogs pa'i sprul pa de rnam par shes pa'i bdag nyid ma yin pa'am zhes brjod par mi bya ste ye shes kyi sku nyid de bzhin nyid la 'jug pa yin pa'i phyir ro/_/rdo rje 'chang chen po bzhin de rnams kyang gzhan du
[\[117a\]]
[\[117a.1\]]sems can gzhan no zhes kyang brjod par mi bya ste/_sngar med pa'i sems can rab tu 'byung bar thal bar 'gyur ba'i phyir ro/_/rang gi sngags zhes pa la sogs pas yongs su dag pa'i ye shes kyi sku la dmigs par gsungs so/_/de'i 'og tu zhes bya ba
[\[117a.2\]]la sogs pas de'i sprul pa'i sku'o/_/srog gi rtsol ba'i yan lag tu gyur pa zhes pa mi shigs pa la brten nas srog rtsol bsgom par 'dod bzhin pa nyid kyi phyir ro/_/haM yig rdo rje zhes bya ba/_haM gi yi ge'i ngo bo ni rdo rje 'chang chen po'i ngo bo'o/_/brjod du med pa ni 'od
[\[117a.3\]]gsal gyi rang bzhin no/_/yul du byas pa ni zhes pa ni yid dang nges par ldan pa mig dag gis gzugs de la rnam par rtogs pa'i phyir/_de nyid du rna bas sgra de dag thos pa'i phyir ro/_/de nyid ni longs spyod pa ste/_ye shes kyi rang bzhin gyi sku'o zhes pa ni gang zhig rgyud gzhan
[\[117a.4\]]du gsungs pa ni/_mgrin par longs spyod 'khor lo ni/_/mgrin par yang dag rig pa gang /_/zhes so/_/mgrin par longs spyod nyams su myong ba de la longs spyod kyi sgras brjod do/_de'i phyir na rgyud nyid du gsungs pa/_ro drug rnams kyi gzugs can yang /_/zhes bya ba la sogs pa
[\[117a.5\]]brjod do/_/tshigs su bcad pa'i tshogs so/_/longs spyod rdzogs pa'i sku nyid du brjod pa gang yin pa de rnams ni/_pha rol tu phyin pa'i tshul gyis lhan cig tu 'gal te/_pha rol tu phyin pa'i tshul gyis 'dir gnod do/_/'dir rdo rje theg pa la brjod byar 'brel pa'i longs spyod
[\[117a.6\]]rdzogs pa'i skur bshad par bya ba la 'gal ba gang yang ma mthong ngo /_/de rnams kyang rim pa gsum par bstan pa'i longs spyod rdzogs pa'i sku mngon par shes pa nyid do/_/rim pa dang por yang dang po'i mgon po ni rnam gzhag rim par klu'i blo'i zhabs kyis longs spyod rdzogs
[\[117a.7\]]pa'i skur byas pa ni rnam par gzhag pa mngon par shes pa nyid du rtogs par bya'o/_/ngag rnam par dag pa tsam de dag gir brjod par bya'o/_/de thob nas zhes bya ba la sogs pa sprul pa'i sku 'dzin pa 'di ston par byed do/_/slar yang ye shes kyi skur brjod pa'i rang gi ngo bo don dam
[\[117b\]]
[\[117b.1\]]pa'i bden pa'o zhes bya ba la sogs pa gsungs te/_'od zer bcu ni srog gi rtsol ba la sogs pa rlung bcu'i bdag nyid can no/_/de la rab tu gnas pa ni rlung dang /_rnam par shes pa bskyed par byas pa nyid yin pa'i phyir ro/_/de ni 'di lta bur 'gyur ro zhes pa ni bden pa gnyis
[\[117b.2\]]kyi bdag nyid can dang rlung dang rnam par shes pas bskyed par 'gyur ro zhes mngon par dgongs so/_/dgongs pas bshad pa'o/_/bshad ma thag pa'i zhes bya ba la sogs pas/_gzung ba'i sprul pa'i sku zhes pa ni shin tu rnal 'byor du gsungs pa'i rim pas thob pa'i sprul
[\[117b.3\]]pa'i sku'o/_/de la nam mkha'i snying po la sogs pa'i sa bon bkod pas mig la sogs pa'i skye mched rnam par dag pa'o/_/de'i sgo nas ni de'i thabs kyis so/_/'bras bu gang yin pa de bstan par bya ba'i phyir/_dang po zhes bya ba la sogs pa gsungs te/_mig gi
[\[117b.4\]]sbubs stong par byas pas zhes pa ni mig gi dbang po tsam ni ma yin no/_/de bzhin du skye mched gzhan rnams la yang bshad par bya'o/_/nyi ma dang zla ba'i 'od zer rnams kyis 'bar bar gyur pa zhes pa ni mig gnyis la ltos pa'i tshig go/_/de la mig g.yon pa zla ba'i bdag nyid
[\[117b.5\]]can nyid kyi phyir zla ba'i 'od zer rnams dang mig g.yas pa nyi ma'i bdag nyid can nyid kyi phyir nyi ma'i 'od zer rnams kyis 'bab par gyur bzhin pa ste dkyil 'khor gyi cho gar ni/_/yi ge Ta yis mig g.yon zla bar byas/_/yi ge ma yis mig g.yas nyi ma dgod/_/ces so/_/
[\[117b.6\]]bsam par bya ba'i sa bon gzhan yang yod do zhes 'dis gsal bar byed pa de las byung ba'i zhes pa ni/_th+liM gi yi ge las byung ba'i khro bo'i mig gnyis bskyod pas sa'i snying po'i rang bzhin gyis th+liM yongs su gyur pa'i mig bsgoms pas/_de las rdzogs pa'i sa'i snying po bsgom
[\[117b.7\]]par bya'o/_/rdo rje 'chang chen po zhes pa la sogs pa'o/_/sa'i snying po ni sa bcu'i dbang phyug ma yin nam de ci ltar rdo rje 'chang chen po dang 'dra bar blta zhe na/_rdo rje 'chang chen po nyid ni sa'i snying po'i ting nge 'dzin la snyoms par zhugs pa yin gyi/_rdo rje 'chang chen po las gzhan
[\[118a\]]
[\[118a.1\]]pa'i snying po ma yin no zhes pas nyes pa med do/_/bshad pa yang thog mar bcom ldan 'das de nyid gdul bya'i skye bo rnams dga' bar bya ba'i don du khang pa brtsegs pa mngon par sprul nas rang gi sku'i phung po la sogs pa rnams spros pa de'i khongs kyi dbus
[\[118a.2\]]su bzhugs so zhes so/_/de nyid kyi phyir/_nam mkha' rdo rje zhes bya ba la sogs pa gsungs so/_/rdo rje 'chang chen po las sa'i snying po gzhan yin par gyur na de bzhin du yang rdo rje 'chang chen po'i gnas yin pa'i phyir brjod pa'i nyes par thal bar 'gyur ro/_/de bzhin
[\[118a.3\]]du lha'i rna ba la sogs pa'i mngon shes ma tshang ba nyid kyis nyes pa'ang brjod par bya'o/_/mngon par shes pa lnga dang 'dra ba zhes pa ni bcom ldan 'das mngon par shes pa drug dang ldan pa ma yin nam zhe na/_'dir mngon par shes pa lnga kho na ston par byed pa yin
[\[118a.4\]]pa'i phyir mngon par shes pa lnga kho na brjod par bya ba slar yang de la gzhan gyi sems shes pa'i mngon par shes pa med pa ma yin no/_/dang po'i sbyor ba byas te zhes pa ni rnal 'byor bzhi la rdzogs pa'i rdo rje 'chang chen po'i gzugs su bdag nyid dmigs par bya ba'i don no/_/
[\[118a.5\]]rnal 'byor bzhi las bskyed pa'i sprul pa'i rdo rje 'chang chen po ni bdag nyid kyi 'og tu'o/_/dam tshig oM yig ces pa la sogs pa'o/_/de nyid kyi phyir rnal 'byor bzhi'i 'og tu'o/_/rdo rje pad+ma 'du bya ba gsungs pa dang /_bdud rtsi myang ba la yang snying ga dang /_lkog ma sbyang
[\[118a.6\]]ba gsungs pa de nyid kyi phyir sprul pa'i sku 'dzin pa'i 'og tu mig la sogs pa rnam par dag pa'i don du/_sa'i snying po la sogs pa'i sa bon lha'i mig la sogs pa'i 'bras bu dgod par bya'o zhes rtogs par bya'o/_/de bzhin gshegs pa dgod pas zhes pa ni de
[\[118a.7\]]bzhin gshegs pa lnga'i sa bon dgod pa'o/_/bskyed pa'i rim pas zhes bya ba ni sgrub thabs su gsungs pa'i rnal 'byor dang rjes su rnal 'byor la sogs pa'i bskyed pa'i rim pas sprul pa'i sku'i gzugs rdo rje 'chang chen po'i gzugs so/_/de'i mig gi zhes pa
[\[118b\]]
[\[118b.1\]]la sogs pa ni sngar bzhin no/_/sku gsum yi ge oM zhes pa ni 'dir rtsa bar oM yig gsum btus nas oM yig gcig 'jog par byed do zhes pa ni mi rigs te/_dgongs pa lung ston du oM yig gsum yang bshad pa nyid yin pa'i phyir ro/_/de bzhin du rin chen 'byung
[\[118b.2\]]ldan la sogs pa bzhi po'i sa bon dgod pa 'chad par byed pa 'chad par 'gyur bzhin par rtogs par bya'o/_/dgongs pa ma yin pa'o zhes pa ni dbang po dang yul dang rnam par shes pa rnams gsal bar mngon par brjod pa ni de kho na nyid du 'dod pa nyid kyi phyir ro/_/
[\[118b.3\]]ri bo rnams su zhes pa ni ri bo rnams dang 'dra ba ni ri bo ste/_nu ma rgyas pa la sogs pa dang ldan pa nyid kyi phyir ro/_/rnam par dben pa zhes pa ni rnam par dben pa rnams dang 'dra ba ni rnam par dben pa ste/_skyes bu gzhan bsten pa nyid las so/_/klu dang 'bab chu rnams su ni/_
[\[118b.4\]]klu dang 'bab chu rnams dang 'dra bar rtag tu skyes bu la mtshungs par 'bab pa thun mong pa'i phyir ro/_/nges pa'i don to zhes pa ni yang dag par yod pa'i don gsal bar 'dir bstan par bya ba nyid kyi phyir ro/_/de ltar zhes pa la sogs pa la gnas phun sum tshogs zhes
[\[118b.5\]]pa ni/_drang ba dang nges pa'i don gyis tha dad pa'o/_/rnam par snang mdzad ces pa sngar bshad pa 'dir sbrel lo/_/rin chen 'byung ldan la sogs pa ma gsungs pa rnams kyi dbang du byas nas/_de bzhin du zhes bya ba la sogs pa gsungs te/_sa'i snying po la sogs
[\[118b.6\]]pa zhes pa la sogs pas sngar gsungs pa'i byang chub sems dpa' dgod pa ni 'dir gnas phun sum tshogs pa dang sbrel bar gsal ba'o/_/sgra ji bzhin pa'o/_/rdzogs pa'i rim pas zhes pa ni sngar bstan pa'i bskyed pa'i rim pa la ltos pa dang bcas pas
[\[118b.7\]]so/_/rtse mo lnga pa zhes pa la sogs pa ni rang gi ngo bo ston pa ste/_rdzogs pa'i rim pa la dmigs pa'i rim pa ni 'dir mngon par dgongs pa mthar thug pa'o/_/'bar ba lnga zhes pa la sogs pas ji ltar rigs par dbang po dang yul lnga po rnams so/_/ldang zhing
[\[119a\]]
[\[119a.1\]]rgyu ba dang /_rnam par rgyu ba dang /_nges par rgyu ba dang /_yang dag par rgyu ba dang /_rab tu rgyu ba rnams dang 'brel par ston par byed do/_/spro ba dang bsdu ba zhes pa la sogs pas brjod pa'i rlung gi dbang las dbang po rnams 'dzin par byed pa nyid du
[\[119a.2\]]bstan no/_/rab tu 'byung bas zhes pa ni dbang po rnams zhes pa lhag ma dang /_dbang po rnams la khyad par dang /_dbang po rnams la khyad par sbyor bar byed pa rnams bstan par bya ba'i phyir/_rang sngags zhes bya ba la sogs pa gsungs te/_'jug pa la sogs pa'i
[\[119a.3\]]rang bzhin can rab tu bskor bas zhes pa ni dbang po lnga po rnams la 'od zer lnga la sogs pa ni yi ge gsum mo/_/de rnams zhes pa ni dbang po rnams la sbyor bas drangs la zhes pa'o/_/de ltar rdzogs pa'i rim pas mngon shes lnga brjod nas 'dod pa lnga la nye bar longs
[\[119a.4\]]spyod pas sprul pa'i sku la dmigs pa'i 'bras bu ye shes kyi sku/_rdo rje nam mkha' zhes bya ba la sogs pa gsungs te/_rdo rje nam mkha' ni 'od gsal las langs pa nyid kyi phyir ro/_/phyag rgya chen po ni rang gi 'dod pa'i lha rnam pa'o/_/bsams shing shes par
[\[119a.5\]]bya'o zhes pa ni 'chad par 'gyur ba la ltos pas las nyid do/_/de'i dbus su gnas pa ni de'i phung po'i nang du son pa'o/_/dbang po ni mig la sogs pa'i dbang po'i tshogs ni de dang ldan pa'i rdo rje 'chang chen po'i ngo bo'o/_/dkar po la sogs pa'i 'od zer ni kha dog
[\[119a.6\]]dkar po ni rdo rje 'chang chen po ste 'dir dmigs par bya ba nyid kyi phyir ro/_/de nyid kyi phyir 'od de dang 'dra ba zhes bya ba la sogs pa gsungs te/_de rnams la zhes pa ni gzugs la sogs pa'i yul rnams la drangs pa zhes pa ni dang po'i tshogs so/_/rab tu 'byung bas ni/
[\[119a.7\]]sangs rgyas kyi sprul pa'i sku'i gnas so/_/de rnams kyi gnas ni/_me long la sogs pa'i ye shes lnga'i rang bzhin phung po la sogs pa rnams kyi ngo bo nyid ye shes kyi skur yod bzhin pa nyid kyi phyir ro/_/khams gsum pa'i lus zhes pa ni khams gsum pa'i lus su
[\[119b\]]
[\[119b.1\]]rdzogs pa sems dpa'i lus te rnal 'byor pa'i sku dag ni rnam par snang mdzad kyi rang bzhin nyid yin pa'i phyir ro/_/de nyid kyi phyir rnam par snang mdzad ces bya ba la sogs pa gsungs te/_oM zhes bya ba'i ye shes sems dpa'i zhes pa ni dang por rdo rje 'chang chen por gsungs
[\[119b.2\]]pa'i ye shes sems dpa'i dang ting nge 'dzin sems dpa' dag ni rim pa gzhan nyid do/_/don 'di nyid gsungs pa zhes bya ba la sogs pas brjod pa'i don rgyas par bshad pa sngags kyi dam tshig gi de nyid yi ge gsum las rdzogs pa'i rdo rje 'chang chen po rig pa'i
[\[119b.3\]]skyes bu ni ye shes kyi sku'o/_/dgongs pas bshad pa'o/_/de ltar las kyi lam rnam par dag pa zhes pa ni/_bya ba'i las de nyid lam ste lam mo/_/rdo rje 'chang chen po'i go 'phang thob pa ni rdo rje 'chang chen po nyid thob pa kho na rnam par dag pa ste/_de bstan nas zhes
[\[119b.4\]]pa'o/_/sku gsung thugs kyi rdo rje can/_/rnal 'byor 'dir 'gyur phyin chad ni/_/klog gam yang na zhes bya ba la sogs pa'o/_/rnam pa gzhan du na le'u la 'jug par gsungs pa'i lha'i sku rnam pa gnyis kyi gzugs gsal bar byed pa'i don du zhes pa 'di dang 'gal
[\[119b.5\]]bar 'gyur ro/_/yang na lha rnam pa gnyis gsal ba ni dge ba dang mi dge ba la sogs pa'i las kyi lam rnam par dag pa'i rgyu nyid yin pa'i phyir gsungs so/_/de ltar las kyi lam rnam par dag pa zhes bya ba la sogs pa gsungs te/_phyag rgya chen po yongs su thim pa zhes
[\[119b.6\]]bya ba'o/_/le'u bcu gcig par lha'i sku rnam pa gnyis gsal bar byed pa gsungs pa dang 'dir phyag rgya chen po rnam pa gnyis yongs su thim pa don gcig pa nyid ma yin nam/_'di dag lha bskyed pa'i don yin pa'i phyir ro zhe na/_bden te 'on kyang le'u bcu gcig
[\[119b.7\]]par gsungs pa ni/_le'u dang por gsungs pa la ltos pa dang bcas pa yid la le'u bcu gnyis par brjod pa'i yongs su thim pa ni gnyis ka la mi ltos pa nyid do/_/'khor lo la sogs pa'i mtshan ma'i gzugs kyis so/_/sa 'og dang sa steng dang sa bla zhes pa ni mtho
[\[120a\]]
[\[120a.1\]]ris dang bar snang dang sa 'og gi snod kyi 'jig rten mngon par brjod de/_snod kyi 'jig rten rnam pa sna tshogs pa yang ston par byed pa nyid yin pa'i phyir ro/_/de nyid ni zhes pa sa 'og dang sa steng dang sa bla zhes pa 'di'o/_/'byin par byed pa po nyid yin
[\[120a.2\]]pa'i phyir zhes pa ni/_gsungs pa yang /_thugs kyi rdo rjes snod kyi 'jig rten mngon par sprul nas sems can gyi 'jig rten sprul par byed do zhes so/_/dgongs pa ma yin pa'o/_/nam mkha' zhes bya ba la sogs pas sngar gsungs pa'i gnas las gnas gzhan
[\[120a.3\]]gsungs pa/_nam mkha' zhes bya ba la sogs pa ni/_nam mkha' ni de bzhin nyid do/_/der phung po la sogs pa brtag pa ni phung po la sogs pa bskyed pa de de'i sbyor ba las phung po la sogs pa dgon pa chen por 'dod do/_/nam mkha'i ngo bor rab tu bsgrub pa ni dgon
[\[120a.4\]]pa chen po'o zhes pa gcig ni tha mal pa'i phung po la sogs pa la brten nas sems dpa' la sogs pa bsgrub par bya ba nyid yin pa'i phyir ro/_/gnas med ces bya ba la sogs pa ni 'od gsal ba'i bdag nyid can sgrub pa'i gnas gzhan longs spyod rdzogs pa'i bdag nyid
[\[120a.5\]]do/_/nges pa'i don to/_/longs spyod rdzogs pa yang sprul pa'i sku sgrub par byed pa'i gnas so zhes gsungs pa/_yid kyi rang bzhin gyi zhes bya ba la sogs pa ste/_rdo rje 'jam pa ni longs spyod rdzogs pa'i sku'o/_/'di'i bya ba dpag tshad brgya'i khyon tsam du zhes bya ba
[\[120a.6\]]gsungs te/_'di'i bshad pa ni/_dpag tshad rnams zhes bya ba la sogs pa'o/_/dpag tshad brgya zhes bya ba la sogs pa ni las nyid do/_/gsal bar byed pas na zhes bya ba ni 'chad par 'gyur ba'i bya ba la ltos pa'o/_/gang gis gsal bar byed pa bstan pa'i phyir
[\[120a.7\]]gsungs pa/_rab tu tsha zhing 'bar ba'i rdo rje lta bu gang yin pa zhes pa bcom ldan 'das so/_/'di'i bshad pa 'bar ba'i zhes bya ba la sogs pa'o/_/slar yang snang bar 'gyur ba ci ltar 'gyur ba yin zhe na/_dag pa'i bdag nyid ces bya ba la sogs pa gsungs te/_sgyu ma
[\[120b\]]
[\[120b.1\]]lta bu'i sku nyid kyi phyir rnam par dag pa sgyu ma lta bu'i sku mnga' ba'i phyir zhes pa ni dag pa'i bdag nyid du byed pa zhes 'dir rgyu'o/_/tshangs pa la sogs pa rnams zhes pa ni lha ma lus pa bsdu ba'i don no/_/lha mo thams cad kyis yongs su bskor ba'i phyir tshangs
[\[120b.2\]]pa'o/_/des ji srid du de gtso bor gyur pa de rnams ye shes kyi sku thob pa de lha rnams kyis mthong bar mi 'gyur ro/_/de nyid kyi phyir gzhan dag gis lta smos kyang ci dgos zhes gsungs so/_/blta bar bya ba ma yin pa kho na ma yin nam ci ltar mtshan nyid rnam par gzhag par
[\[120b.3\]]bya zhe na/_phyir mi ldog pa'i spyod yul yin pa'i phyir ro zhes bya ba la sogs pa'o/_/so so'i skye bo rnams kyi zhes pa ni tshangs pa la sogs pa'i lha las gzhan rnams so/_/de nyid kyi phyir mi la sogs pa rnams kyis lta ci smos zhes gsungs so/_/phyir mi ldog pa'i spyod
[\[120b.4\]]yul yin pa'i phyir/_dag pa'i bdag nyid sgyu ma lta bu'i sku yin pa'i phyir zhes gsungs so/_/thog mar de kho na nyid ston par byed pa 'di nyid ces bya ba la sogs pa gsungs te/_bshang gci ni yul dang dbang po rnams te zhes pa ni dbang po dang yul dag de bzhin gshegs
[\[120b.5\]]pa rnams kyi ming ngo /_/des zhes pa ni bcu po rnams kyis so/_/phan tshun bsregs pas na dam tshig lnga rnams kyis so zhes pa ni/_de rnams kyi dam tshig lnga po rnams so so'i skye bo la sogs pa'i thun mong pa nyid yin pa'i phyir ro/_/khyad par gyi dbang du byas nas gsungs pa/_rdo
[\[120b.6\]]rje mi phyed gsum zhes bya ba la sogs pa gsungs pa/_rdo rje gsum ni rnam par snang mdzad la sogs pa'i bdag nyid sku dang gsung dang thugs so/_/de dag mi phyed pa gsum po rnams kyi'ang thugs tsam nyid yin pa de nyid kyi phyir thugs zhes gsungs so/_/de las byung bas ni
[\[120b.7\]]brjod pa'i ye shes gsum gyi rang bzhin gyis so/_/dbang po dang yul rnams kyis ni/_rang nyid so sor gsal ba tsam gyi dam tshig lnga po rnams dang ldan pa'o/_/rnal 'byor pas ci zhig bya zhe na/_lcags gsum zhes bya ba gsungs te/_'khor ba'i ngo bo yin pa nyid kyi
[\[121a\]]
[\[121a.1\]]phyir snang ba gsum po de yang lcags bzhin du sra ba nyid kyi phyir/_rab tu grags pa'i lcags gsum zhes mngon par brjod par bya'o/_/snang ba gsum dang yang dag par ldan pa ni rang bzhin dang snang ba gcig tu 'dres par byas nas zhes bya ba'i don to/_/ye
[\[121a.2\]]shes kyi sku ni ye shes gsum gyis bskyed pa nyid kyi phyir ro/_/ril por 'dzin pa dang rjes su gzhig pa dag gis ni stong pa nyid bco brgyad ril po'i don dag gis so/_/rtog ge pa thams cad ni/_dmigs pa dang bcas par mthong ba nyid yin pa'i phyir ro/_/yul ma yin
[\[121a.3\]]pa zhes pa ni thugs sems gsum gyis bskyed pa nyid kyi phyir/_/bsgom par bya'o ni 'od gsal ba'i bdag nyid de'i bdag nyid du shes par bya'o/_/rdo rje 'jam pa dang 'od 'dra bar 'gyur ro zhes pa ni yongs su rdzogs pa'i rdo rje 'chang chen po dang mtshungs par 'gyur
[\[121a.4\]]ro/_/dgongs pas bshad pa'o/_/de ltar zhes bya ba la sogs pas nye bar bstan nas zhes pa ni nye bar bstan nas so/_/'khor lo'i rig pa 'dzin pa'i dngos grub kyi rgyu nyid yin pa'i phyir dang por zhes bya ba la sogs pa gsungs te/_rnam par snang mdzad kyi ting
[\[121a.5\]]nge 'dzin mngon du byas la zhes pa ni brjod pa'i longs spyod rdzogs pa'i skur dmigs nas rnam par snang mdzad phyung ste bcug pas rnam par snang mdzad du dmigs par bya'o zhes bya ba'i don to/_/'khor lo rtsibs brgyad pa zhes pa ni lcags rnon po las byas pa/_oM
[\[121a.6\]]yig las mngon par skyes pa bsams nas thog mar bdud rtsi lngas byug pa byas nas bsrung ba yang bya'o/_/sangs rgyas thams cad kyis zhes pa la sogs pa ni rnam par rtog par bya ba'o/_/ji srid du dro bar gyur pa zhes pa la sogs pa ni yon tan gsum po 'di nye bar
[\[121a.7\]]bskyed pa de srid du bsams nas/_lag pas blangs nas thog mar sangs rgyas dang byang chub sems dpa' thams cad dang 'phags pa nyan thos dang rang sangs rgyas dag thams cad la phul nas rang gis 'dzin cing gzhan sems can thams cad la de bstan par bya'o/_/
[\[121b\]]
[\[121b.1\]]bzhengs pa ni langs pa ste rdo rje 'chang chen po dang 'dra bar 'gyur ro/_/sngar longs spyod rdzogs pa'i sku la dmigs pa sngon du 'gro bas rnam par snang mdzad du dmigs nas 'khor lo yang dag par bsgrub par bya bas kyang dngos grub thob par 'gyur ro/_/de'i dngos grub
[\[121b.2\]]'byor pa'am rdzogs pa'i rim pa lhag par rtogs pa'i don du sangs rgyas thams cad mnyes par byed pa la 'jug pa'i phyir ro/_/bsod nams nges par byung ba nyid yin pa'i phyir thams cad kyang rdo rje 'dzin pa dang 'dra ba zhes bya ba la sogs pa gsungs so/_/
[\[121b.3\]]nam mkha' dkyil 'khor zhes pa ni rdo rje rtse lnga pa sor brgyad pa byas nas stong pa nyid du bsgoms la dkyil 'khor gyi dbus su hUM yig gi rdo rje 'chang chen por bsams nas zhes bya ba'i don to/_/'dod pa'i dbang phyug ces pa ni thog mar rnam par snang mdzad kyi ting nge
[\[121b.4\]]'dzin dang 'chad par 'gyur ba la/_cho ga 'di de bzhin du sbyar bar bya bar kun du nus pa'i don la'o/_/dam tshig ces pa ni lhan cig pa'i don te/_'gro zhing zhes pa ni saM sngon ma las a ta sa ta ti 'gro ba ste/_byings la 'di rab tu sbyar ro/_/bzhud pas na zhes
[\[121b.5\]]pa ni brjod pa'i rdo rje'i rig pa 'dzin pa dang lhan cig tu zhes pa lhag ma'o/_/mnyam pa nyid kyi sgras rdo rje mkha' 'gro ma rnams mngon par brjod par bya'o zhes mnyam pa nyid de mkha' 'gro ma rnams yin pas zhes gsungs so/_/rdo rje ni rdo rje'i rig pa 'dzin pa'o/_/
[\[121b.6\]]mnyam pa nyid kyang sngar gsungs pa'i mkha' 'gro ma rnams te 'di mnyam pa nyid la brten pa'i don to/_/lhan cig spyod pa ni/_lhan cig spyod par byed do/_/'gro bar byed do zhes byas nas so/_/thams cad ces bya ba la sogs pa la sngags dang phyag rgya'i tshogs
[\[121b.7\]]ni pad+ma'i rigs can rnams so/_/sgrub pa po la zhes pa ni pad+ma'i rig pa 'dzin pa la'o/_/dbang bskur ba zhes pa ni bdag nyid dbus su blon po'i 'khor bzhin du blon po rnams dang rgyal rigs bzhin du spyi bor dbang bskur bar byed do zhes pa'i don to/_/mnyam pa
[\[122a\]]
[\[122a.1\]]zhes pa ni snga ma bzhin du chad pa dang lhag pa med pa nyid kyis mnyam pa zhes pa ni ljang gu la sogs pa'i 'od zer lnga rnams mnyam pa nyid kyi phyir ro/_/'od ni dga' bar byas pa nyid du bshad pa'o/_/rang sngags ni hA yig ste/_rang gi sngags las zhes par rigs so
[\[122a.2\]]zhes pa ni rang gi sngags hA yig las yang dag par skyes pa'i ral gri zhes dgongs so/_/'od zer lnga zhes pa ni ral gri'i 'od zer mngon par brjod do/_/rdzogs pa ni bya ba byas pa'o/_/rdzogs pa ni/_slob bzhin pa'o/_/ral gri zhes pa ni snga ma bzhin no/_/phyag rgya chen po ni
[\[122a.3\]]mkha' 'gro ma rnams dang lhan cig spyod pa'o/_/de'i bdag nyid kyis ni sngar bshad pa'i mkha' 'gro ma'i rang gi ngo bo nyid kyis sam/_bdag gi ngo bo nyid kyis so/_/phyi rol gyi rdzas zhes pa ni gsum bsres pa ste gsungs pa yang /_lcags gsum lhan cig ldan zhes so/_/'chad
[\[122a.4\]]par 'gyur ba yang /_/dngos grub rang bzhin gsum nyid des/_/zhes 'chad par 'gyur ba la ltos nas gsungs shing /_sngar 'khor la sogs pa'i dngos grub gsungs pa'i phyir ro/_/tsa na ka'i 'bru tsam zhes pa ni/_'dir de'i dbyibs kyang phyi rol gyi rdzas las mngon par byung ba'i
[\[122a.5\]]ril bu yis rnam par brjod do/_/sa bon ni oM yig go/_/bdag po ni rnam par snang mdzad do/_/de'i gzugs ni sku dang phyag dang zhal dang /_kha dog dang mtshan ma la sogs pa dang ldan pa'o/_/mgo bo'i sgo ni gtsug tor ro/_/'jug pa'i rang bzhin ni 'jug par byed par gyur pa'i
[\[122a.6\]]ril bu rnam par bsams shing 'dir khyad par du bsgom par bya'o/_/de nyid kyi phyir yang dang yang du zhes bya ba la sogs pa gsungs so/_/gang de ltar zhes bya ba la sogs pas 'bras bu ston par byed pa de nas brtsams te zhes pa bsgoms pa mthar phyin pa'i skad cig nas brtsams
[\[122a.7\]]te'o/_/byang chub sems dpa' zhes bya ba la sogs pas bden pa gnyis kyi bdag nyid can rdo rje 'chang chen po'i ye shes kyi sku mchog tu 'dzin no/_/de dang 'dra ba ni de dang mtshungs pa ste/_ril bu sgom par byed pa nyid phra mo'i rnal 'byor bzhin du bden pa gnyis gnyis su med pa'i
[\[122b\]]
[\[122b.1\]]rgyun yin pa'i phyir ro/_/'dzam bu nA da las skyes pa'i gser dang mnyam pa'i 'od ni de dang mnyam pa'i sku'i kha dog go/_/gnas pa'i bdag nyid can zhes pa ni/_lkog ma nyid du'o/_/ldang ba'i bdag nyid can zhes pa ni/_snying gar pad+ma dkar po'i steng du 'gro ba'o/_/phyag rgya chen po'i gzugs
[\[122b.2\]]kyis kyang ni rnam par snang mdzad la sogs pa'i gzugs kyis kyang ngo /_/grub pa ni 'khor lo'i rig pa 'dzin pa la sogs pa'i dngos grub bo/_/'di dag ji ltar bya zhe na/_dang po bzhin du zhes bya ba la sogs pa gsungs te/_rnam par snang mdzad kyi rnal 'byor dang ldan pas zhes
[\[122b.3\]]pa ni/_'dir bya'o zhes pa dang sbrel bar bya'o/_/gnyis su med pa'i ye shes kyi bdag nyid can ni/_shin tu rnam par dag pa'i ye shes kyi bdag nyid can no/_/bdag nyid bsgom par bya zhes pa ni/_de ltar 'chad bzhin pa'i rin po che'i rig pa 'dzin pa la sogs pa'i dngos grub
[\[122b.4\]]la'ang sbyar bar bya'o/_/rtse gsum pa la sogs pa zhes pa ni khro bo stobs po che la sogs pa'i mtshan ma'o/_/phul du byung ba'i dngos por ni bskyed pa'i rim par gsungs pa'i rim pas so/_/dam tshig chen po ni theg pa chen po ste 'dus pa'i mtshan nyid do/_/dam tshig chen po'i
[\[122b.5\]]dngos grub ni rdo rje 'chang chen po'o/_/sgra ji bzhin pa'o/_/bskyed pa'i rim pa la gnas pa rnams kyis dngos grub sgrub par byed pa lam gyi bzhi mdo zhes bya ba la sogs pa gsungs te/_bram ze la sogs pa zhes pa la/_yul gzhan dag ni mig la sogs pas gzung bar bya'o/_/
[\[122b.6\]]dgongs pas bshad pa'o/_/sems can rjes su 'dzin pa la rab tu 'jug pa gdul bya'i skye bo zhes bya ba la sogs pa so sor gsungs pa rdo rje gsum gyi bdag nyid can zhes pa ni sku la sogs pa'i rdo rje'i bdag nyid can nyid kyi phyir ro/_/sngags las rdzogs pa nyid yin pa'i phyir
[\[122b.7\]]sngags kyi skyes bu'o/_/bdag nyid ces bya ba la sogs pa ni sku dang gsung dang thugs so/_/sku la sogs pa las nges par byung ba'i 'od zer kyo ba tang gi rang bzhin can te/_lcags kyu'i rnam par ro/_/sangs rgyas rnams zhes pa ni sangs rgyas kyi snod nyid yin pa'i phyir
[\[123a\]]
[\[123a.1\]]nye bar btags pas so/_/rin po che zhes pa ni rin po che lta bu'o/_/shin tu mchog tu 'gugs pa ni/_g.yo ba zhes pa la sogs pa la bsams nas zhes pa ni bsgrub bya'i mdun du'o/_/der bzhag ste zhes pa ni bka' bsgos pa'i bsgoms pa'i khro bos so/_/
[\[123a.2\]]lus dang ngag dang sems rnams la zhes pa ni bsgrub bya'i dam tshig sems dpa' la sogs pa rnams la bdag nyid kyi sku dang gsung dang thugs ni dam tshig la sogs pa'i sems dpa'o/_/de'i 'od zer gyi kyo ba tang ngo /_/gzhan dag tu ni zhes pa tsan+dan la sogs pa'i rigs la
[\[123a.3\]]de'i 'og tu yang /_dgug pa'i yul gsungs pa/_'di nyid kyis bya ba la sogs pa'o/_/'di'i nye bar bsdu ba mkha' dbyings zhes bya ba la sogs pa gsungs so/_/lha mo zhes pa ni spyan ma la sogs pa'i rang bzhin nyid yin pa'i phyir bud med rnams so/_/mi phyed pa'i
[\[123a.4\]]dgug pa ni/_nges par bsgoms pa nyid kyi phyir ro/_/de zhes pa ni 'khor lo'o/_/ji ltar dbang du byas pa de bzhin du dgug go zhes brjod pa ma yin nam/_de ci ltar rnam par snang mdzad la sogs pa'i mtshan mas 'gugs par byed pa nyid yin zhe na bsam par bya ste/_sogs pa'i
[\[123a.5\]]sgra las dril bu dang /_rin po che dang /_ral gri rnams so/_/khams gsum pa zhes pa la sogs pas dgug pa'i yul ston par byed do/_/sku dang gsung dang thugs ni sems dpa' gsum gyi bdag nyid can no/_/lcags kyu la sogs pa rnams kyis zhes gsungs pa'i phyir lcags
[\[123a.6\]]kyu la sogs pa gang yin pa yod pa de 'dir rdo rje 'chang chen por sngar gsungs pa'i rnam par dbye zhes mtshon par bya ste gang yang rdo rje 'chang chen po'i mtshan ma rdo rje la sogs pa lcags kyu la sogs pa yongs su sgom par byed pa la ltos nas kyo ba la sogs pa rnams kyis zhes bya ba
[\[123a.7\]]la sogs pa gsungs so/_/rgyas gdab par zhes pa ni slob mar bya'o zhes pa'i don to/_/'di lta bu'i zhes bya ba la sogs pas rdo rje sems dpa'i go 'phang thob pa'i bya ba ston par byed pa por 'gyur ro zhes bstan to/_/ji ltar gsungs pa'i mtshan nyid dang ldan pa'i rnam par snang
[\[123b\]]
[\[123b.1\]]mdzad la sogs pa'i rnam par yongs su skyed pa zhes bya ba la sogs pa sngar gsungs pa'i mtshan nyid dang ldan pa'i lha thams cad kyi sku ni rnam par snang mdzad kyi rang bzhin nyid yin pa'i phyir ro/_/de bzhin du gsung 'od dpag med kyi bdag nyid can nyid do zhes gsungs pa lce nyid
[\[123b.2\]]ces pa'o/_/rang gi lha'i nga rgyal dang ldan zhes bya ba la sogs pas/_sems kyi bya ba ston cing mi bskyod par byed pa ston par byed do/_/lag par gnas pa zhes bya ba 'dis/_'di lag par bzung nas zhes ston par byed do/_/bzlas par bya ba'i sngags kyi yi ge zhes bya ba la sogs
[\[123b.3\]]pas/_sngags kyi yi ge ni dgug pa sbyor ba gzhan bstan no/_/gsang ba gsum zhes pa ni 'di'i sku zhes bya ba la sogs pa'i bshad pas bsgrub bya dang sgrub pa po dag dgug pa la sogs pa la sku la sogs pa'i gsang ba gsum la rnam par snang mdzad la sogs pa rnams mnyam pa nyid du
[\[123b.4\]]rtogs pas de rnams kyi gsang gsum dam tshig ces mngon par brjod pa gsungs so/_/rang gi ngo bo ji lta ba bzhin du yongs su shes pa'i mtshan nyid ces pa ni gang gi rang gi ngo bo nyid rnam par snang mdzad la sogs pa gang gi so so rang gi ngo bo nyid gang yin pa ji lta bu'i rang bzhin zab pa
[\[123b.5\]]dang rgya che ba'i rang bzhin de yongs su shes pa'i bdag nyid can gyi mchod pa byas nas zhes mngon par dgongs so/_/le'u bco lnga pa'i bshad pas 'chad par 'gyur ba yang sgyu ma lta bu'i ting nge 'dzin shes pa dang bral bas 'jig rten pa'i dngos grub kyang 'grub par mi 'gyur na/_slar
[\[123b.6\]]yang 'jig rten las 'das par ga la 'gyur zhes so/_/de'i phyir 'di zhes pa la sogs pa gsungs te/_'di zhes pa ni dgug pa'o/_/gang bshad ma thag pa'i cho gar gsungs pa 'gugs pa'i don dgug par bya ba nyid kyi mtshan nyid kyi cho ga de'o/_/las kyi dbye bas ni/_bshad pa
[\[123b.7\]]dang 'chad par 'gyur ba'i las kyi bye brag gis nye bar longs spyod pa zhes pa la 'byung po rnams kyi zhes pa lhag ma'o/_/de la thog mar mkha' la spyod pa nyid kyi dbang du byas nas sha chen zhes bya ba la sogs pa gsungs te/_gtor ma byin nas zhes pa ni/_gzhan der rtog pa la sogs pa
[\[124a\]]
[\[124a.1\]]gsungs pa'i rim pas so/_/mi'i sha la sogs pa zhes bya ba la sogs pa'i sgras glang po che la sogs pa yongs su gzung ngo /_/mngon par shes pa lnga zhes pa 'dir gang yin slar yang 'dir mngon par shes pa lnga gzung bar bya zhes bsam par bya'o/_/de bzhin
[\[124a.2\]]du zhes bya ba la sogs pa la rgyal po la sogs pa zhes pa ni 'dir de rnams 'gugs par 'gyur ro zhes rgyud du gsungs pa'i don dang sbrel lo/_/bshad pa'i zhes bya ba la sogs pa la sha rnams bsgoms nas zhes pa ni ci ltar bsgom par bya ba'i sha'o zhes bsam par bya'o/_/
[\[124a.3\]]yang na phyag bya ba la sogs pas zhes pa la sogs pa yang ngo /_/rdo rje 'chang chen po zhes pa ni rnal 'byor bzhi las rdzogs pa'i zla ba'i dkyil 'khor la gnas pa'o/_/gsungs pa yang /_de ltar bdag nyid byin brlabs pas/_/zla ba'i dkyil 'khor dbus gnas pa/_/zhes so/_/ye
[\[124a.4\]]shes sems dpa' ni sku mdog dmar po phyag gnyis kyis rang snang la 'khyud pa kha sbyor gyi sbyor bas lus thams cad dgyes par byed pa'o/_/ting nge 'dzin sems dpa' ni nag po rtag tu 'char ba mar me chen po lta bu mi shes pa'i mun pa 'joms par byed pa po'o/_/dbu rgyan zhes bya
[\[124a.5\]]ba la sogs pa la/_rdo rje 'chang chen po ni dkar po phyag gnyis pa ste/_de nyid kyi phyir/_zla ba zhes bya ba la sogs pa gsungs so/_/'dzag pa zhes pa ni byang chub kyi sems 'dzag pa dang 'dra ba lta bu'o/_/drug pa mnyes par byed pa'i rim pa mngon par brjod nas/_rnam par snang
[\[124a.6\]]mdzad la sogs pa lnga po rnams kyi dam tshig ces bya ba la sogs pa gsungs te/_yi ge AHdang yi ge oM gyi zhes pa ni nye bar mtshon pa ste/_des swA hA'i yi ge'i dam tshig kyang bya'o/_/des yi ge swA yongs su gyur pa las rin po che'i rnam pa'o/_/yi ge hA yongs su gyur pa
[\[124a.7\]]las ral gri'i rnam pa'o/_/rang rang gi sa bon gyis byin gyis brlabs pa'i lcer bsgoms nas bya'o zhes pa'o/_/'dis zhes bya ba la sogs pa ni phan yon no/_/las su rung ba ni lus dang sems las su rung ba nyid thob pa'o/_/slob bzhin pa'i rim pas rdo rje 'chang chen
[\[124b\]]
[\[124b.1\]]po dang 'dra bar 'gyur ro/_/sgra ji bzhin pa'o/_/zin pa ni lus so/_/ma zin pa ni lus las gzhan no/_/gnyis ka ni pi wang dang gling bu la sogs pa la skyes pa de gnyis kas bskyed par bya ba nyid yin pa'i phyir ro/_/'byung ba chen po las byung ba ni sa la sogs pa'i bu ga
[\[124b.2\]]las langs pa'o/_/rdo rje'i rdzu 'phrul mchog ces pa ni rdzu 'phrul ni rten yin pa nyid kyi phyir ji ltar gsungs pa de las rdo rje mchog ste 'od gsal zhes mngon par brjod do/_/ji ltar zhes bya ba ni sangs rgyas kyi sku mtha' yas pa zhes pa ni gsungs pa yang /_sna tshogs tshul
[\[124b.3\]]gyi thabs kyis du ma'i rnam pa ru/_/rab tu 'jug pas srid pa gsum gyi 'jigs pa sel/_/zhes so/_/sangs rgyas rnams kyis sems can gyi don bya ba yang mtha' yas so/_/de ltar rdzogs pa'i rim pa la gnas pa'i rnal 'byor pa'i lha'i mig la sogs pa dang ldan pa
[\[124b.4\]]ni rang dang gzhan gyi don phun sum tshogs pa gsungs so/_/grub pa ste ci ltar gnas par 'gyur zhe na/_lha'i bzhon pa zhes gsungs te/_lha rnams gang gis 'gro bar byed pa de lha'i bzhon pa ste/_gzhal yas khang gi shing rta dang glang po che la sogs pa'i bzhon pa
[\[124b.5\]]ste bzhon par bya ba'o zhes pas bzhon pa ste/_lha dang mi la sogs pa'i bzhon par bya ba yin pa'i phyir ro/_/gzhal yas khang la sogs pa ni de rnams kyis zhon te 'gro zhing dkyil 'khor la zhon te 'gro ba ma yin pa'i phyir ro/_/shing rta la sogs pa ni gal te yang rta la sogs pa
[\[124b.6\]]rnams kyis bzhon par bya ba'o/_/de bzhin du 'jig rten na yang shing rta la sogs pa bzhon pa nyid kyis tha snyad 'dogs so/_/rnam par rgyu zhing zhes pa ni rdo rje 'chang chen po dang de dag gnas par byed pa'o/_/'bras bu'i phyogs gcig ces pa ni/_'dis 'bras bu rnams kyi
[\[124b.7\]]ngo bo gang yin pa de ston par byed do/_/bsnyen par zhes bya ba la sogs pa ni srung ba'i 'khor lo'i de ma thag tu dmigs par bya ba ste/_dngos po med pa zhes bya ba la sogs pa'i tshigs su bcad pa gang yin pa zhes pas bsnyen par byed par gsal lo/_/sa'i cha la sogs
[\[125a\]]
[\[125a.1\]]pa yang dag par sbyar zhing zhes pa ni/_rlung la sogs pa'i dkyil 'khor bzhi'i de ma thag tu rdo rje'i sa'i cha dmigs pa'o/_/sogs pa'i sgras khang pa brtsegs pa dang /_de'i dbus su lhag par mos pa'i dkyil 'khor la dmigs pa dang /_gzugs phung
[\[125a.2\]]rtogs pa me long dang /_/zhes bya ba la sogs pas dkyil 'khor 'di 'od gsal bar 'jug pa zhes pa 'di bsdus so/_/stong pa nyid la dmigs pa dang /_de nas sna tshogs pa'i pad+ma'i steng du/_nyi ma zhes pa la sogs pa nye ba'i sgrub pa ste rnal 'byor dang rjes su rnal 'byor
[\[125a.3\]]dang shin tu rnal 'byor gyi mthar thug pa'o/_/de nyid kyi zhes bya ba la sogs pa gsungs pa'i phyir 'dir mi bskyod pa phyung nas bcug pa'i yang dag par rtogs par byed pa ma yin no/_/rnal 'byor chen po'i dbang du byas nas sgrub pa'i don gyi zhes bya ba la sogs pa gsungs
[\[125a.4\]]te/_rigs kyi dbye bas zhes pa ni 'dir sngar gsungs pa shes par byas la zhes pa 'di sbrel lo/_/ston pa yin te zhes pa ni/_bcom ldan 'das zhes pa lhag ma'o/_/byang chub kyi sems zhes pa ni de bzhin nyid do/_/lhag par mos pa'i dkyil 'khor 'od gsal du
[\[125a.5\]]bcug pa'i 'og tu gang zhig bya ba de dag bstan par bya ba'i phyir/_oM shU n+ya tA zhes bya ba la sogs pa gsungs so/_/de nas khang pa brtsegs pa'i dbus su bya ba nyi ma zhes bya ba la sogs pa gsungs te/_gzhag la zhes pa ni dmigs nas so/_/de'i steng du zhes pa ni pad+ma'i
[\[125a.6\]]steng du'o/_/yi ge gsum zhes pa ni yi ge gsum mo/_/de dag yongs su gyur pa las mtshan ma zhes yid la bya'o/_/de nas yang steng du slar yang yi ge gsum mo zhes yid la bya'o/_/nye bar te gam du zhes pa ni yongs su dag pa'i phyag rgya chen po dang nye bar dang po'i mgon po yongs su dag
[\[125a.7\]]pa tsam la ltos pa nyid kyi phyir phyag rgya chen po'o/_/de la zhes pa ni/_phyag rgya chen po'i gzugs la'o/_/bkod la zhes pa ni tshig gi lhag ma'o/_/de rnams ci zhe na/_rdo rje zhes bya ba la sogs pa gsungs te/_de rnams ni rnam par snang mdzad la sogs pa rnams so/_/skye mched ni
[\[125b\]]
[\[125b.1\]]dgod pa'i gnas sgrub pa po'i gzugs kyi phung po la sogs pa rnams so/_/de rnams zhes pa rnam par snang mdzad la sogs pa nas gnod mdzes kyi mthar thug pa rnams so/_/gzugs kyi phung po la sogs pa rnams kyang ci yin zhe na/_gsum pa zhes bya ba la sogs pa
[\[125b.2\]]gsungs te/_'bras bu dang rgyu yongs su shes pa ni/_rnam par snang mdzad la sogs pa dgod pa'i rgyu'o/_/'bras bu ni gzugs kyi phung po la sogs pa bkod pas sangs rgyas nyid la sogs pa sbyin pa gsum pa nyid do/_/sngags zhes bya ba la sogs pa la rigs kyi
[\[125b.3\]]dbye bas zhes pa ni rnam par snang mdzad la sogs pa'i rigs kyi dbye bas te/_rdo rje 'chang chen po yang ye shes sems dpa' dang ting nge 'dzin sems dpa' dag gi rnam par sngar bshad pa nyid kyi phyir ro/_/ji rigs par zhes pa ni/_gang du gang gi rnam par yang dag par
[\[125b.4\]]'byung ba ni ji ltar rigs pa ste/_rnam pa de bzhin du bsgoms pa ni sngags kyi bdag po zhes brjod par bya'o/_/rdo rje 'chang chen po bzhin du thams cad kyi ye shes sems dpa' zhes shes par byed do/_/ting nge 'dzin sems dpa' ni rang rang gi lha'i kha dog gi rnam pa zhes pa 'dir
[\[125b.5\]]rigs kyi dbye bas ji lta ba bzhin du rang nyid lta bur yang dag par gyur pa'i ye shes sems dpa' ni 'di dag la bsam par bya'o/_/de zhes bya ba la sogs pa la/_tshe na zhes mang po'i tshig ni bdag po lnga'i rgyas 'debs pa'i dus tha dad pa nyid kyis mang po nyid yin pa'i phyir/_de'i
[\[125b.6\]]tshe ye shes rdo rje can zhes pa ye shes rdo rje can no/_/rang gi lhag pa'i lha'i sbyor ba dang ldan pa zhes pa ni gang gi bdag nyid kyi lha gang yin pa de'i rnal 'byor dang ldan pa'o/_/rang gi sngags badzra d+h+r-ika la sogs pa zhes pa ni lha sum cu so gnyis po rnams kyi ming sum cu so gnyis
[\[125b.7\]]so/_/de las phyung ba las phyi rol du byung ba'o/_/gal te de las byung ba ni rdzogs pa'o zhes 'gyur na de'i tshe rnam gzhag rim pa la sogs pa dang 'gal bar 'gyur te/_badzra d+h+r-ika ces bya ba la sogs pa'i sngags brjod nas lha rnams kyi 'khor lo ma lus pa dbyung bar bya'o
[\[126a\]]
[\[126a.1\]]zhes bya ba la sogs pa rnam gzhag rim par gsungs pa'i phyir ro/_/de bzhin gshegs pa lnga'i zhes bya ba ni mi bskyod pa la sogs pa gtso bor gyur pa dang ldan pa rnams kyi'o/_/bdag po rdo rje 'chang chen po ni dkar po'o/_/de la gal te 'od gsal ba las
[\[126a.2\]]bdag byin gyis brlabs pa'i rim pas langs nas mi bskyod pa phyung nas bcug pas dkyil 'khor du gtso bor gyur pa ni mi bskyod pa ste/_de'i tshe phyag gnyis pa zhal gcig pa'o/_/de nas rnal 'byor bzhi'i rim pas yin pa de'i tshe zhal gsum pa phyag drug pa'o/_/bsams nas
[\[126a.3\]]'grub par 'gyur ro zhes 'chad par 'gyur ba dang sbrel lo/_/sgra ji bzhin pa'o/_/'dus pa phyi ma zhes 'dir gsungs pa ni/_bsnyen pa rnam pa gnyis ka'i bshad pa tshad mar sgrub pa'i don du ste/_rnam pa gzhan du na le'u 'dir gsungs pa'i bsnyen pa'i ye shes bdud rtsi nyid
[\[126a.4\]]ces bya ba la sogs pa'i bshad pa'i nang du 'dus pa phyi ma bri ba dang zlos par 'gyur ro/_/thar par 'dod pa rnams kyis zhes pa ni mchog gi sgrub pa ni thar pa'i rgyu nyid yin pa'i phyir/_rtag tu zhes bya ba 'di'i rnam par 'brel pa ni dus thams cad du'o/_/bdag nyid
[\[126a.5\]]thams cad ces pa 'di'i mngon du nye bar bstan pa dang /_spyod lam thams cad du zhes sbrel lo/_/ye shes bdud rtsi zhes pa gnyis su med pa'i bdag nyid can nyid kyi phyir ro/_/thams cad ces bya ba la sogs pa ni/_de bzhin gshegs pa 'chad par 'gyur ba rnams kyi
[\[126a.6\]]sngags kyi de nyid don bsgrub pa'o zhes pa la ltos nas sbrel ba ni drug pa'o/_/mchog ni sangs rgyas nyid kyi mtshan nyid do/_/bshad pa zhes pa ni rtsa ba la ltos nas gsungs pa'o/_/mdor bstan pa'i tshig rnams kyi zhes pa ni/_'chad bzhin pa'i 'dus pa phyi ma'i rgyas par
[\[126a.7\]]bshad pa la ltos nas so/_/rgyas par bshad pa gsungs pa zhes pa ni 'dus pa phyi ma nyid do/_/'phags pa'i bshad pa zhes bya ba la sogs pa 'chad par 'gyur ba dang sbrel lo/_/so so'i bshad pa gsungs pa zhes pa ni 'chad par 'gyur ba la ltos nas sngar gsungs
[\[126b\]]
[\[126b.1\]]pa'i bshad pa'i ngo bo nyid yin pa'i phyir ro/_/dbang po rnams zhes pa bshad pa ni phal cher rdo rje phreng bar gsungs so/_/sems kyi zhes pa ni sems nyid mig la sogs pa'i dbang po dang yul la brten nas gzung ba dang 'dzin pa po dang 'dzin pa'i ngo bor gnas so zhes mngon
[\[126b.2\]]par dgongs so/_/dman pa zhes pa la sogs pas de'i yul gsungs so/_/rnam par sbyong bar byed pa zhes pa 'dis yan lag dang po skye bo thams cad kyi thun mong bar rtogs par byed do/_/sangs rgyas lnga ni mig la sogs pa ste zhes pa 'dis thun mong gi bsnyen pa dang 'brel ba'i
[\[126b.3\]]dbang du byas nas gsungs so/_/gsang ba zhes bya ba la sogs pa ni/_rtog pa zhes bya ba la sogs pa/_sngar mdor bstan pa'i rgyas par bshad pa ston par byed do/_/de nyid la zhes bya ba la sogs pa la gnas pa ni/_sangs rgyas kyi gzugs su rtog par byed pa'i gnas skabs so/_/
[\[126b.4\]]de ltar dpyad nas zhes pa ni gzung ba la sogs pa rnams phan tshun la ltos nas skyes pa rnams de bzhin gshegs pa lnga'i bdag nyid can rang bzhin gyis bsgrub pa nyid du so sor rtog pa'o/_/de kho na nyid la 'jug pa la mngon par phyogs pas zhes pa ni/_rten cing 'brel par 'byung ba
[\[126b.5\]]tsam de bzhin gshegs pa'i bdag nyid can nyid ni/_de kho na nyid do/_/de la 'jug pa ni tha mal pa'i dngos po dngos po med pas de bzhin gshegs pa nyid du bstan par bya'o/_/lus zhes bya ba la sogs pa la shin tu sbyangs pa la sogs pa la zhes pa ni/_lus la sogs pa las su
[\[126b.6\]]rung ba nyid do/_/gzung ba la sogs pa rnams rten cing 'brel par 'byung ba tsam nyid du lta ba'i 'bras bu sems zhes bya ba la sogs pa gsungs te/_de nyid ces bya ba la sogs pa ni gzung ba la sogs pa dang bral ba'i sems kyi rang gi ngo bo ston par byed do/_/snang ba tsam ni/_snang ba la
[\[126b.7\]]sogs pa gsum gyi ngo bo de dag rang gi yid la brten nas skyes pa tsam nyid kyi rang bzhin dang bral ba'o/_/thams cad stong pa nyid ni 'od gsal ba'o/_/der mthar thug pa ni de'i ngo bo'o/_/'byung bar 'gyur ba ni skye bar 'gyur ba'o/_/brjod pa'i don 'di nyid dbang gi sgo nas lnga zhes bya ba
[\[127a\]]
[\[127a.1\]]la sogs pa gsungs te/_'og gi dbugs ni thur du sel ba'i rlung ngo /_/sa la sogs pa'i bdag nyid can yang zhes pa ni/_sna'i sgo ru mngon par brjod pa'i dkyil 'khor bzhi'i bdag nyid can 'di yang ngo /_/phyung nas zhes pa ni phyag rgya thog mar mnyes par byas nas so/_/byang
[\[127a.2\]]chub kyi sems thig le'i gzugs kyi ni kun rdzob kyi rnam par phye ba'i gzugs kyis so/_/steng du 'byung ba'i dbang du byas nas dang por gzugs la sogs pa'i yul rnams dang mig la sogs pa'i dbang po rnams de dag gi rnam par shes pa rnams kyang yid kyi rnam par shes pa la
[\[127a.3\]]rag las pa nyid yin pa'i phyir/_rang gi gzugs la sogs pa'o zhes bya ba la sogs pa gsungs te/_thim pa zhes pa ni yid kyi rnam par shes pa zhes pa lhag ma'o/_/de nyid kyi phyir de bzhin du yul dang dbang po'i rten du gyur pa zhes bya ba la sogs pa gsungs te/_gang zhig rten
[\[127a.4\]]par byed ce na/_rnam par shes pa zhes pa lhag ma'o/_/gang zhig ces pa'i sgra gzugs la ltos pa'am thun mong gi tshig go/_/'gog pa zhes bya ba la sogs pa la/_'gog pa'i rdo rjer gyur zhes pa ni 'gog pa'i rdo rje ni 'od gsal ba'o/_/der gyur pa ni de thob pa'o/_/'gog pa'i
[\[127a.5\]]gnas skabs su/_thog mar mtshan ma lnga ni rgyu ste/_so sor sdud cing 'dzin pa ni phan yon no/_/de yang rnal 'byor pa la 'byung bar 'gyur ro/_/de nyid kyi phyir sa zhes bya ba la sogs pa gsungs so/_/spro bar bya zhing khyab par bya'o zhes pa ni 'od gsal ba nyid kyis 'gro ba shes par
[\[127a.6\]]bya ba las mngon par dgongs so/_/'dis 'od gsal ba rnam pa gnyis kyi bshad pas ril por 'dzin pa dang rjes su gzhig pa'i rim pa bstan to/_/de ltar zhes bya ba la sogs pa la/_gang zhes bya ba ni sems so/_/de'i rnam pas zhes pa ni rnam par shes pa rlung la sogs
[\[127a.7\]]pa'i rnam pas yin gyi slar yang sa la sogs pa ni ma yin no/_/gsungs pa yang /_'od gsal ba las stong pa che/_/de las kyang ni thabs 'byung ngo /_/de las shes rab skye bar 'gyur/_/de las rlung ni 'byung ba'o/_/zhes so/_/'di dag tsam ni 'dir ye shes kyi sku bskyed pa tsam
[\[127b\]]
[\[127b.1\]]la 'brel bar nye bar dmigs par bya'o/_/rlung las me ni yang dag 'byung /_/zhes bya ba la sogs pa ni sprul pa'i sku yis so/_/rim pa de nyid kyis de spro bar bya ba de ci ltar yin zhe na/_'di ni mi 'gal te ye shes kyi sku la yang /_phyi rol dang ro gcig pa nyid kyis me la sogs
[\[127b.2\]]pa'i khams gsum yod pa nyid kyi phyir te/_de bzhin du ye shes kyi sku la ni kha dog dang dbyibs la sogs pa'i khams las skyes pa'i gzugs kyi phung po dang /_rab tu dang ba'i 'od zer lnga me'i khams las skyes pa dang /_rang gi don gyi phung po chu las skyes pa zhes bshad
[\[127b.3\]]pas/_ye shes kyi sku bskyed pa'i rim par bstan pa'i phyir gsungs so/_/so sor snang ba ni yang dag par rig pa zhes pa la sogs pa ni nye bar mtshon pa'o/_/ril por 'dzin pa dang rjes su gzhig pa dag gis bshad pa'i rim pas 'gro ba 'gog pa'i rnam pa las
[\[127b.4\]]ldang ba yang 'gro ba'i rnam par brjod par bya'o zhes/_shes rab dang thabs zhes bya ba la sogs pa gsungs te/_rgyu ba dang mi rgyu ba zhes pa ni rnal 'byor pa rang gi so sor snang ba tsam ni shes rab bo/_/so sor snang ba tsam gyi rang bzhin ni thabs so/_/rang gi so sor snang ba ni sgyu ma
[\[127b.5\]]lta bu nyid do/_/snyoms par zhugs pa ni 'di dag ro gcig pa nyid du yongs su shes pa'o/_/de nyid kyi phyir kun rdzob ces bya ba la sogs pa gsungs te/_gong bu zhes bya ba la sogs pa ni yongs su dag pa'i sku ni phyag rgya chen po'o/_/des gcig tu byas nas zhes pa ni/_gsungs pa
[\[127b.6\]]yang /_rdo rje theg par de nyid ni/_/rnal 'byor pas ni gang gang dmigs/_/de de'i bdag nyid kho nar brtag_/ces so/_/'phags pas kyang /_dbang po gang dang gang lam gyur/_/de dang de yi ngo bor bya/_/mnyam par ma bzhag sbyor ba yis/_/sangs rgyas kun gyi rang bzhin bskyed/_/
[\[127b.7\]]ces so/_/de ltar bdag nyid dang lhan cig tu byas nas ci zhig bya zhe na/_mi rgyu ba zhes bya ba la sogs pa gsungs te/_rang gi rnam pa'i gzugs rgyu ba dang mi rgyu ba'i dbus su'o/_/ci zhe na/_zung du zhes bya ba la sogs pa gsungs te/_bsgom par bya ba la sogs pa rnam par rtog pa ma lus
[\[128a\]]
[\[128a.1\]]pa dang bral ba'i bdag nyid can nyid yin pa'i phyir zung du 'jug pa'i ting nge 'dzin no/_/rnam par bsgom par bya'o zhes pa 'di'i don gsungs pa ni shes par bya'o zhes pa'o/_/bskyed pa dang bral ba yang zung 'jug gi rnam pa gzung ba nyid tsam ni ye shes so/_/gsungs pa
[\[128a.2\]]yang /_gang zhig skye ba bral ba yang /_/skye ba med pa de nyid blo/_/zhes bya ba la sogs pa'o/_/rnal 'byor zhes bya ba la sogs pas ni rnam pa gsum nye bar bstan te/_byin gyis brlabs pa zhes bya ba la sogs pas rim pa'i mthar de dag bshad pa ni/_byang chub sems ni rnam par dag_/ces
[\[128a.3\]]bya ba la sogs pas rnam par dag pa nyid du brtags pa'i rnal 'byor ston par byed do/_/rim gyis zhes pa ni/_sngags kyi sa bon la sogs pa'i rim pa las so/_/yongs su dag pa ni zung 'jug gi gzugs so/_/yongs su ma dag pa ni mdor byas can gyi rim pa dang bdag la byin gyis
[\[128a.4\]]brlab pa'i rim par mngon par brjod pa'i sku gnyis so/_/yongs su dag pa dang yongs su ma dag pa'i rgyur de la zhes bya ba la sogs pa gsungs te/_mtshan ma dang bcas pa ni/_dmigs pa dang bcas pa'o/_/gzugs zhes bya ba la sogs pas rang gi ngo bo ston par byed do/_/slar
[\[128a.5\]]yang yongs su dag pa'i lha'i rnam pa las zlog pa sgrub par byed pa ma yin no/_/mtshan ma dang bcas pa rdzogs pa'i sangs rgyas nyid las cig shos so/_/mtshan ma med pa ni sangs rgyas nyid kyi mtshan nyid do/_/mtshan ma med pa ni/_stong pa nyid dang zung 'jug la gnas nas mtshan ma dang
[\[128a.6\]]bcas pa yang rab tu 'grub par byed do/_/de'i phyir de bas zhes bya ba la sogs pa gsungs te/_dgongs pas bshad pa'o/_/me long ye shes zhes bya ba la sogs pa ni me long ye shes la rnam pa du ma 'pho bar mthong ba'i phyir dgon pa chen po ste/_dgon pa lta bu ni dgon pa ste/_rnam pa sna
[\[128a.7\]]tshogs shing rnam par bkra ba'i brtan pa dang g.yo ba'i rnam pa'i gnas kyi don so sor snang ba'i rten yin pa nyid kyi phyir ro/_/'dir rnams nyid du bde ba thob pa'o zhes pa ni/_'di rnams nyid ni 'od gsal ba rtogs pa'i thabs kyi gnas rnams su'o/_/bde ba zhes pa ni zung 'jug gi bdag
[\[128b\]]
[\[128b.1\]]nyid kyi bde ba chen po'o/_/nges pa'i don to zhes pa ni/_'dir nges pa'i don las ma gsungs kyang sngar gyi drang ba'i don rtogs so/_/de'i phyir de ltar zhes bya ba la sogs pa gsungs te/_dang po zhes bya ba la sogs pa ni lhag mar mos pa'i dkyil 'khor 'od gsal du bcug ma thag pa ni/
[\[128b.2\]]stong nyid byang chub bo/_/gnyis pa zhes pa la/_sa bon bsdu ba ni rnal 'byor las te oM yig la sogs pa las skyes pa'i nyi ma'i dkyil 'khor la sogs pa'o/_/ye shes kyi sku rdo rje 'chang chen po bskyed pa ni/_gsum pa gzugs ni rdzogs pa ste rjes su rnal 'byor la'o/_/bzhi pa
[\[128b.3\]]zhes pa ni yi ge dgod pa zhes pa shin tu rnal 'byor la yi ge dgod pa'o/_/drang ba'i don to/_/mchog ces bya ba la sogs pa la ngo bo nyid yongs su shes pas ni/_stong pa nyid gsum las rdzogs pa'i 'od gsal ba nyid yongs su shes pas so/_/phyag rgya chen po'i dngos grub ni zung
[\[128b.4\]]'jug gi bdag nyid can no/_/des pa'i don to/_/gsungs pa'i phyag rgya chen po'i bsgrub pa'i gnas lnga rnams su zhes bya ba la sogs pa gsungs te/_gzugs la sogs pa zhes pa ni/_gzugs rdo rje la sogs pa zhes pa'o/_/yang dag par nye bar gyur pa'i yul lnga po rnams la yul lnga
[\[128b.5\]]po so sor brjod pa'i phyir thun bzhi dag tu bya ba la sogs pa gsungs te/_de mnyes par byed pa ni lha mo bzhi mnyes par byed pa'o/_/shin tu dga' ba shes pa ni pad+ma can la sogs pa'i lha mo lnga po rnams kyi rigs dang yul dang skye ba dang rang bzhin dang dus
[\[128b.6\]]la sogs pa shes pa sngon du 'gro bas/_thog mar gnas ji lta bar 'khyud pa dang /_'o byed pa dang /_so dang sen mos 'debs pa la sogs pa dang /_nu ma dang skra la sogs pa 'tsher ba dang nyed pa la sogs pa la mkhas pa ni 'di dga' ba la mkhas pa'o/_/rgya cher mngon
[\[128b.7\]]par brjod pa ni dga' ba'i bstan bcos la sogs par sbyor ba gzhan dga' ba la brtsams nas gsungs so/_/yi ge oM zhes pa ni/_yi ge oM ser po'o/_/sdom pa ni/_byang chub kyi sems sdom par byed pa ste/_yi ge oM rengs par byed pa pos yang dag par sdom pa nyid kyi phyir
[\[129a\]]
[\[129a.1\]]ro/_/bde ba dam pa ni 'jig rten pa'i bde ba ste/_yongs su shes pa'i khyad par yang dag par gzung ba nyid kyi phyir ro/_/dbang po thams cad 'grub par 'gyur ro zhes pa ni 'dir bde ba chen po zhes pa lhag ma'o/_/'di'i rang gi ngo bo rdo rje zhes bya ba la sogs pa gsungs te/
[\[129a.2\]]de bsgrubs shing zhes pa ni thun bzhir sgrub par gsungs pa'i go rims kyis so/_/rtog pa'i ting nge 'dzin la gnas pa'i zhes bya ba la sogs pa ni/_thun bzhir sgrub pa la bde ba chen po'i ting nge 'dzin gyi don zhes pa'o/_/rdo rje ni 'od gsal ba'o zhes pa la sogs pa yang rang gi ngo bo
[\[129a.3\]]'chad par byed pa'o/_/slar yang rtogs pa'i rnal 'byor pa'i bde ba chen po'i ting nge 'dzin la sogs pa shes par byed pa ma yin no/_/yang na rtogs pa'i ting nge 'dzin la dmigs pa sngon du 'gro bas 'gro ba'i rgyud du byed do/_/rnam gzhag rim par gsungs pa'i rig pas bde ba chen
[\[129a.4\]]po'i ting nge 'dzin gyi don du bslab par bya'o zhes pa rtog pa'i ting nge 'dzin la gnas pa'o/_/mchog sgrub pa la gnas pa rnams kyi zhes pa ni zung 'jug gi ting nge 'dzin ni lhag par rtogs pa rnams kyi'o/_/sgra ji bzhin pa'o/_/tshigs su bcad pa ni dgongs pas bshad pa las so/_/tshig gi
[\[129a.5\]]rgyan no zhes pa ni/_sangs rgyas kun 'dzin zhes bya ba la sogs pa'i tshigs su bcad pa la gus pa bskyed pa'o/_/de ltar zhes bya ba la sogs pa la lha'i sbyor ba ni rdo rje 'chang chen po'i rnal 'byor bstan nas rnam par snang mdzad la sogs pa'i rnal 'byor pa rnams kyi'ang /_de nyid
[\[129a.6\]]nges par bya dgos pas/_de'i sgo nas nye bar sdud par byed do/_/dbyer med pas na rnam par snang mdzad kyi rnal 'byor pa'o zhes bya ba la sogs pa la/_man ngag ma thob pas zhes bya ba ni/_dbyer med pa nyid du byin gyis brlabs pa'i man ngag ma thob pa'i phyir ro/_/de nyid kyi
[\[129a.7\]]phyir sgrub pa'i thabs su gsungs pa/_slar yang thams cad bdag nyid bya/_/zhes pa la sogs pa'o/_/rmongs pa ni byin gyis rlob par byed pa'i man ngag mi shes pa'o/_/rdzogs pa'i rim pa las ring du 'gyur ro zhes pa ni/_dbyer med pa nyid du byin gyis brlab pa 'di rdzogs pa'i
[\[129b\]]
[\[129b.1\]]rim pa'i rgyu nyid yin pa'i phyir ro/_/thams cad ces bya ba la sogs pa la/_de rnams kyi zhes bya ba la sogs pa ni rnam par snang mdzad la sogs pa rnams kyi'o/_/mi phyed pa'i ngo bo nyid ni tha mi dad pa'i ngo bo nyid do/_/sbyor ba bzhi ni snyoms par 'jug pa'i mchog la dang po stong nyid byang
[\[129b.2\]]chub la sogs pa'i dbye ba bzhi po thun bzhi zhes bya ba la sogs pa yang sbyor ba bzhi po'o/_/rdo rje ni rdo rje 'chang chen po ste/_de'i rgyu can gyi rnal 'byor ni/_rdo rje'i sbyor ba ste sbyor ba bzhi'o/_/de nyid kyi phyir de zhes bya ba la sogs pa gsungs te/_'dis zhes pa ni rdo rje'i sbyor bas so/_/de nyid
[\[129b.3\]]ces pa ni/_spyod par mngon par brjod pa'i sbyor ba bzhi'o/_/rdzogs pa'i bcom ldan 'das 'di yongs su dag pa'i rdo rje 'chang chen po lhag par rtogs pa'i rgyu nyid yin pa'i phyir/_rdzogs pa zhes bya ba la sogs pa gsungs te/_de bstan pa ni/_de 'dzin par byed pa ste le'u'o/_/
[\[129b.4\]]rim pa gnyis la slob pa la 'jug pa'i zhes pa ni/_le'u bshad pa'i skabs kyi bar ma chad par/_thun mong mchog gi dbye ba yis/_/zhes pa mngon par brjod pa ni rim pa gnyis la ltos pa'i tshig go/_/de nyid kyi phyir/_de nas bsnyen pa la sogs pa'i cho ga'i 'og tu zhes gsungs te/
[\[129b.5\]]'dod pa'i dbang phyug la sogs pa dang ldan pa nyid kyi phyir ro/_/bcom ldan 'das so zhes pa ni/_gsungs pa yang /_dbang phyug phun sum tshogs pa dang /_/bsod nams grags pa dpal dang ni/_/gzugs dang de nas brtson 'grus te/_/drug rnams b+ha ga zhes par thos/_/zhes so/_/blo ldan
[\[129b.6\]]zhes pa la sogs pa la/_rdo rje bzhi po ni le'u gcig gnyis par gsungs pa'i/_dang po stong nyid byang chub ste/_/zhes bya ba la sogs pa/_'da' bar bya ba ma yin pa'i phyir ni/_de dang 'brel pa'i phyir ro/_/bzang po ni/_lha rnams te mi bskyod pa la sogs pa'i de bzhin gshegs
[\[129b.7\]]par dmigs par byed pa 'di bzang po'o/_/sbyor ba yan lag drug ni/_'di ni 'dir mngon par dgongs te/_mdor byas kyi rim pa sgom par byed pas las rab 'byam tha mal pa 'byung bar gyur gyi yan lag drug la dmigs par bya'o zhes pa'o/_/mngon par bstod pa gsungs pa
[\[130a\]]
[\[130a.1\]]zhes pa ni/_rdo rje 'chang chen po la zhes pa lhag ma'o/_/bden pa gnyis nges par sbyor ba zhes pa ni yan lag drug gi bya ba'o/_/gnyis dang gnyis su med pa la sogs pa rnam par rtog pa'i spros pa med pa'i phyir spros pa med pa'o/_/tshul zhes pa ni zung 'jug gi ngo
[\[130a.2\]]bo'o/_/ma skyes pa ni sgyu ma'i glang po che la sogs pa bzhin dang /_skra shad 'dzing ba bzhin no/_/gzod ma nas zhi ba ni/_phyis skyes nas mya ngan las 'das pa med cing yod pa slar yang skye ba med pa ste nyan thos la sogs pa bzhin no/_/rnam pa de lta bu'i yul dang yul can rnams rab tu
[\[130a.3\]]'jug pa med pa phung po zhes pa la sogs pa ni yan lag drug gsungs pa dang mi 'gal lo/_/de ltar rim pa rnam pa gnyis la bslabs pa las rab 'byam sgrub pa'i thabs mngon par brjod nas de'i yan lag tu gyur pa'i rdo rje bzlas pa yang gsungs pa/_sku gsum mi phyed ces pa ste/
[\[130a.4\]]chos kyi sku la sogs pa'i ngo bo gcig pa'i phyir sku gsum mo/_/rdo rje 'chang chen po ni drug pa'o/_/de nyid kyi 'jug pa ni bskyed pa'o/_/bdag nyid yod bzhin pa nyid kyi phyir gnas pa'o/_/de'i gnas ni dkyil 'khor te/_khang pa brtsegs pa dang lha'i rten no/_/gos dkar la sogs dkyil
[\[130a.5\]]'khor bzhi thob par bya ba'o zhes gzhan nas gzhan du brgyud pa la shes par bya'o/_/gsungs pa yang /_rlung gi de nyid rim gyis ni/_/sngags kyi de nyid yang dag 'jug_/ces pa la sogs pa'o/_/bsdus pa ni bsdus pa'o zhes pa/_rdo rje bzlas pas sngags thams cad grub pa'o/_/bdag
[\[130a.6\]]gir mdzad ni de'i bdag nyid kyis bsten par bya ba'o/_/thams cad ces bya ba la sogs pa la sku la sogs pa'i ngo bo zhes pa ni 'chad par 'gyur bar yang /_de ni sku yi bzlas par bshad/_/ces pa la sogs pa'o/_/rin po che'i gang zag rnams kyi ni rnam par rig pa'i ngo bo ni bzlas pa'i
[\[130a.7\]]dus su 'jug pa la sogs pa'i ngo bo yin pa'i phyir te/_'jug pa dang gnas pa zhes bya ba la sogs pa gsungs so/_/rdo rje bzlas pa yongs su shes pas zhes pa la/_zhi ba la sogs pa'i bya ba rnams zhes bya ba la sogs pa ni/_le'u gcig bzhin par gsal lo/_/'di nyid kyi las
[\[130b\]]
[\[130b.1\]]gcod pas ni bskyed pa'o/_/de rnams kyi don ni yi ge gsum mo zhes pa ni sbrul la sogs pa'i sngags kyi don gyi dngos grub byed pa nyid yin pa'i phyir ro/_/rdo rje mi phyed gsum gyis mtshan pa ni sku la sogs pa'i rdo rje rnams gcig nyid du mtshan par bya ba de gang yin pa de de bzhin no/_/de'i ngo bo
[\[130b.2\]]nyid ni rdo rje gsum gcig pa'i ngo bo'o/_/yongs su shes pa ni/_yi ge gsum gyi bdag nyid can rdo rje 'chang ngo /_/bla na yod pa dang bcas pa zhes bya ba la sogs pa'i sgras bla na med pa la sogs pa gzung ngo /_/lus kyi dkyil 'khor las nges par 'byin pa zhes pa 'dis bskyed pa'i
[\[130b.3\]]rim pa la gnas pa rnams kyi mchod pa ston par byed do/_/phung po la sogs pa zhes pa la sogs pas phyi'i dkyil 'khor lus kyi dkyil 'khor du 'jug pa ston par byed do/_/de'i 'og tu sku'i dkyil 'khor ye shes sems dpa' la kha sbyor du dang /_de yang ting nge 'dzin
[\[130b.4\]]sems dpa' la ting nge 'dzin sems dpa' 'jug pa'i dbang du byas nas rdzogs nas zhes bya ba la sogs pa gsungs te/_ting nge 'dzin sems dpar gzhug par bya'o zhes pa ni/_'od gsal bar zhes pa lhag ma'o/_/'di ni zhes pa bshad ma thag pa'i 'jug pa ni/_rin
[\[130b.5\]]po che'i gang zag dang 'brel pa ston par byed do/_/yi ge oM gyi bzlas pa'i dbang du byas nas sku'i zhes bya ba la sogs pa gsungs te/_rgyu des na zhes bya ba 'dis don gyi rjes su 'gro ba'i mi shigs pa yongs su shes pa so so'i rgyu nyid du gsungs so/_/de bzhin gshegs pa thams
[\[130b.6\]]cad kyi phung po dang khams dang skye mched dang dbang po la sogs pa'i ngo bo rnams/_rlung dang rnam par shes pa mi shigs pa'i de kho na nyid dang lhan cig tu 'gags pa ni/_slar yang ldang bar byed pa snying ga'i pad+ma zhes bya ba la sogs pa gsungs te/_'di nyid du 'gags pa'i phyir
[\[130b.7\]]ro/_/mig la sogs pa'i skye mched rnams su zhes pa ni/_spro ba zhes 'chad par 'gyur ba dang sbrel lo/_/dmigs pas ni rlung dang rnam par shes pas so/_/'jug pa dang gnas pa dang ldan pa nyid don yod pa'i bzlas pa ste/_bya ba nan tan gyi ngo bo nyid kyi phyir don yod
[\[131a\]]
[\[131a.1\]]pa'o/_/de rang gi rdo rje ni/_de zhes pa yi ge oM la sogs pa'o/_/lus zhes pa sbrul la sogs pa'i sngags kyi sku'o/_/yang na lus nyid do/_sngags brjod pa la lus la brten nas 'byung ba'i phyir/_de rnams kyi ni khro bo rnams kyi zhes pa'o/_/bskrad pa la sogs pa'i cho ga
[\[131a.2\]]zhes pa ni/_khro bo'o yi ge hUM 'brug sgra bsgrags pa zab mo'i tshig tu gnas pa'o/_/khro bor gsal bas rdo rje khro bo chen po'i tshig ces par brjod par bya'o zhes pa'o/_/sogs pa'i sgra las sngags kyi don mngon du byed pa dang sngags kyi gzi brjid dang sngags kyi las la sogs pa gzung
[\[131a.3\]]ngo /_/sems can thams cad la phan 'dod pa zhes pa ni/_sems can thams cad la phan par mngon par 'dod pa gang yin pa ni rgya mtsho chen po ste gti mug gi rigs so/_/gti mug rnam par dag pa ni/_/gti mug ni mi shes pa'o/_/de rnam par snang mdzad nyid du shes pa grol
[\[131a.4\]]ba'i mtshan nyid do/_/'jog pa ni/_de'i ngo bos shes nas so/_/gang sems pa ni sgom pa'o/_/tshig gi 'dod chags mngon par gsal bar gyur pa'i tshig go/_/de nyid rdo rjes te brtan pa nyid yin pa'i phyir ro/_/lus la sogs pa ni yul dang de la dmigs nas bskyed pa'o/_/de bzhin
[\[131a.5\]]gshegs pa rnams ni rnam par snang mdzad la sogs pa rnams so/_/bskyed pa dang rdzogs pa'i dbye bas rnam pa gnyis so/_/'dod chags de nyid ni 'od gsal gyi ngo bo'o/_/ji lta ba bzhin du yongs su shes pa ni 'od gsal ba ni phyin ci ma log par yongs su shes pa las 'byung ba'i phyir
[\[131a.6\]]ro/_/ji lta ba bzhin du yongs su shes pa nyid sgrub pa po nyid yin no zhes de shes pas na zhes bya ba la sogs pa gsungs te/_pad+ma can la sogs pa zhes sogs pa'i sgra las/_dung can ma dang /_glang chen ma dang /_ri mo can ma rnams gzung ngo /_/de rnam par dag pa ni/_lhan cig skyes
[\[131a.7\]]pa'i ngo bo'o/_/ma ning zhes bya ba la sogs pa la de las byung ba zhes pa ni/_rnam pa gcig go/_/khro bo zhe sdang gnas las skyes pa'o/_/sa'i snying po la sogs pa rnams yi ge th+liM la sogs pa las skyed pa nyid do zhes pa gzhan no/_/slar yang 'dir 'gal ba 'byung ba med do/_/gti mug
[\[131b\]]
[\[131b.1\]]ces bya ba la sogs pa ni/_ma rig pa ni ma rig pa'i rang bzhin no/_/bud med dang skyes pa ni/_spyan ma la sogs pa dang rnam par snang mdzad la sogs pa rnams so/_/tha mal pa nyid dam rdo rje 'chang nyid gang yin pa de dang por sgrub pa po rnams kyi phyag rgya chen po'i dngos grub la brtson par
[\[131b.2\]]byed do/_/thabs kyi rang bzhin ni snang ba mched pa las skyes pa'o/_/zhe sdang mi bskyod pa'o/_/'di'i shes rab ni/_de bzhin nyid de 'tshe ba'i bdag nyid can ni/_ngan 'gro'i rgyu nyid yin pa'i phyir ro/_/snang ba gsum yang rang bzhin te/_'tshe ba'i bdag nyid can ma yin nam/_de
[\[131b.3\]]ci ltar thabs kyi rang bzhin gyi dbang du byas nas brjod par bya zhe na/_snang ba dang rang bzhin no/_/rtul bo nyid las ma rig pa'i rang bzhin yang skyes pa nyid yin pa'i phyir/_thabs kyi rang bzhin ni shin tu rnon po nyid yin pa'i phyir ro zhes pa mi 'gal lo/_/rdo rje lta bu'i ting nge 'dzin ni zung
[\[131b.4\]]'jug gi ngo bo'o/_/dbang du 'gyur ba'o zhes pa ni/_de las byung ba ste bskyed pa dang 'brel lo zhes mngon par dgongs so/_/'khor lo bsgrub par bya ba ni/_nges par 'byung bar bya ba ste/_oM yig gis bsgrub par bya ba dgug par bya'o zhes pa'o/_/rnam par snang mdzad kyis
[\[131b.5\]]gzugs kyis bskyed nas ting nge 'dzin sems dpa'i 'od zer las byung ba/_bsgrub bya bskyed nas gzhag par bya ste/_ji lta ba bzhin du zhes pa 'chad par 'gyur bar gsal lo/_/zhi ba ni/_rims la sogs pa nye bar zhi ba'o/_/gzir bar byed pa ni/_hUM yig dang de las skyes pa'i
[\[131b.6\]]spro ba dang bsdu bar byed pa ste/_bsreg par bya ba ni ma yin no/_/rgyas par 'gyur ba na ni rjes su rgyas par bya ba'o/_/rnam pa thams cad kyis ni las thams cad byed pa po nyid yin pa'i phyir ro/_/'di nyid kyi zhes pa ni/_zhi ba la sogs pa'i don du gsungs pa'i rnam par snang mdzad
[\[131b.7\]]la sogs pa'i 'khor lo la sogs pa'i dkyil 'khor du'o/_/ngos rnams su ni nye logs rnams su'o/_/bzhi ni phyogs rnams su'o/_/rnam par snang mdzad la sogs pa zhes pa ni/_mi bskyod pa la sogs pa'i de bzhin gshegs pa bzhi la ltos pa'i tshig ste/_rnam par snang mdzad
[\[132a\]]
[\[132a.1\]]kyi dkyil 'khor la sogs pa rnams su ni mi bskyod pa la sogs pa dgod par bya'o/_/mtshan ma dang sa bon dang gzugs kyis zhes mtshon par bya'o/_/las dang rjes su mthun pa zhes pa ni/_/zhi ba la sogs pa'i las kyi bye brag gis so/_/de la zhi ba la ni/_rnam par
[\[132a.2\]]snang mdzad dang spyan ma'i tshogs spros nas 'od zer dkar po'i gzugs su bsdu bar bya'o/_/mi bskyod pa la sogs pa rnams la yang nag po la sogs pa'i gzugs kyis so/_/'chad par 'gyur ro/_/mngon par 'dod pa'i 'bras bu 'grub pa ni zhi ba la sogs pa skyed par byed pa'o/_/
[\[132a.3\]]rdzogs pa dang /_ma rdzogs pa'i bye brag ni rnal 'byor pa gnyis kyi dbye bas so/_/sku la sogs pa ni bshad pa'o/_/bsdus pa ni 'di nyid du'o/_/de nyid kyi phyir sku gsum rdo rje can zhes 'chad par 'gyur ro/_/des zhes pa ni sku la sogs pa'i rang gi ngo bos so/_/de bzhin gshegs pa
[\[132a.4\]]lnga'i bdag nyid can yin pa'i phyir/_rdo rje lnga rnams so/_/rdo rje 'chang chen po ni drug pa'o/_/rang bzhin gyi gzugs zhes pa ni phyag gnyis pa sku mdog dmar po rang snang la 'khyud pa'o/_/mi la sogs pa rnams skye ba'i rim pas nges par bstan no zhes gsungs shing /_de rnams kyang phyag
[\[132a.5\]]gnyis pa zhal gcig pa nyid kyi rnam pa'o/_/gzugs ni lus so/_/sku ni yi ge hUM gi rnam pa'o/_/chu la sogs pa zhes pa'i sogs pa'i sgra las rlung dang me dang 'dzin ma'i dkyil 'khor rnams gzung ngo /_/kun du mtshon par bya ba ni yang dag par mtshon par bya ba'o/_/yi ge oM la sogs
[\[132a.6\]]pa zhes pa sogs pa'i sgra las yi ge AHdang yi ge hUM dag bsdus so/_/bsam gtan rdo rje can zhes pa ni/_bsam gtan gyi 'jug pa la sogs pa la dmigs pa'o/_/de nyid brtan par gyur pa nyid yin pa'i phyir rdo rje ste/_de gang la yod pa de ni bsam gtan rdo rje can no/_/rdo rje rnam
[\[132a.7\]]pa bzhi ni/_de bzhin gshegs pa'i bdag nyid can yin pa nyid kyi phyir ro/_/byed pa zhes pa ni rnal 'byor pa 'di'i ngo bos zhes pa mngon par dgongs so/_/de nyid kyi phyir 'di ni zhes bya ba la sogs pa gsungs te/_rdzogs pa'i rim pa la gnas pa'i dbang du byas nas gsungs pa nyid yin
[\[132b\]]
[\[132b.1\]]pa'i phyir/_gsad pa ste las dang po pa rnams kyi zhes bya ba la sogs pa gsungs so/_/ma zhugs pa rnams zhes pa ni/_mngon du gyur pa'i rdo rje theg pa la gnas pa dang por 'jug pa la ni/_'dod pa'i rjes su thun mong ba'i cho ga'o/_/sgo nga la sogs pa zhes pa'i sogs pa'i sgra las yan lag
[\[132b.2\]]'jig pa dang /_skam par byed pa dang rnam par 'gyur ba la sogs pa gzung ngo /_/'di nyid kyi ni rlung gi dkyil 'khor ro/_/dbang du bya dka' ba la sogs pa nyid las thams cad byed pa ni/_bsgrub par bya ba'i dgra bo rnams kyis sta re la sogs pa'i mtshon cha rnams kyis bsad pa ste 'chi bar
[\[132b.3\]]byas pa'o/_/kha sbyor dbye ba zhes pa ni/_bsgrub par bya ba gang yin pa'i dkyil 'khor du rnam par bya'o/_/nyes pa bsgrag par byas nas de rnams kyi lus de yang 'khor lo can rnams kyis de nas de rnams gsad par byas nas spangs par bsgom ste rang gi lus 'khor la zhugs par blta bar
[\[132b.4\]]bya'o zhes pa kha sbyor dbye ba'o/_/chad pas gcad par bya ba ni gsad par bya ba'o/_/bdag nyid nyi ma'i dkyil 'khor lta bur yongs su gyur pa zhes pa ni/_thog mar yi ge hUM yongs su gyur pas nyi ma'i dkyil 'khor dmigs la le'u bcu gcig par gsungs pa'i rdo rje kha zhes pa dbus
[\[132b.5\]]ma'i rtse mo la rtse mo gzhan ma 'byar pa nyid kyi phyir ro/_/khro bo'i rnam pa thams cad ces pa ni snyems pa dang /_gsus pa 'phyang ba dang /_khro gnyer bsnyer ba la sogs pa'i gzugs so/_/'khor lo'i dbus na gnas pa ni/_khang pa brtsegs pa'i dbus na gnas pa'o/_/phyag drug pa ni
[\[132b.6\]]gzhan du phyag bzhi pa nyid du gsungs pa'o/_/'di man ngag ji lta ba bzhin du zhes pa ni sgrub pa'i thabs la sogs par gsal lo/_/de las byung ba ni rdo rje 'chang gis phyung ba'o/_/'chad par 'gyur ba'i spro ba dang bsdu ba'o/_/phyogs bcu zhes pa la sogs pa ni/_de bzhin gshegs
[\[132b.7\]]pa rigs lngas bsdus pa rnams so/_/ji lta ba bzhin du rang gi ni/_gang gi phyag rgya gang yin pa dang /_bdag nyid gang yin pa de'i rim pa las ma 'das pas so/_/ye shes lus la gnas pa rnams kyi zhes pa ni/_sprul pa'i lus 'di lnga po'i bdag nyid can yin pa nyid kyi phyir ro/_/
[\[133a\]]
[\[133a.1\]]'byin pa zhes pa ni lha mo dang yang dag par sbyor ba las 'byin par byed pa'o/_/sangs rgyas la sogs pa zhes bya ba'i la sogs pa'i sgras rin chen 'byung ldan la sogs pa rnams bsdus so/_/khros pa ni yid do zhes pa ni/_de nyid kyi phyir grang ba brgyad kyi gzugs la sogs
[\[133a.2\]]pa 'jug par byed pas khros pa'o zhes bsam par bya'o/_/gsod pa'i zhes bya ba ni rdo rje 'chang chen po'o zhes pa ni 'od gsal ba'i bdag nyid can nyid yin pa'i phyir ro/_/sgyu ma lta bu'i nus pa zhes pa ni/_de nyid kyi phyir bcom ldan 'das bdag nyid sgyu ma lta bu ni/_'chi zhing mya
[\[133a.3\]]ngan las 'das par byas nas gdul bya dang rjes su mthun pas slar yang gdug pa can gzhan gang yin pa rnams 'chi zhing mya ngan las 'das par byed pa'o/_/sangs rgyas ni rdo rje 'chang chen po'i sku la sogs pa'i bdag nyid can no/_/dkyil 'khor gyi gnas ni snod kyi gzugs skye
[\[133a.4\]]ba la kun du chags pa'o/_/ji ltar 'di rmongs par gyur pa las kun tu chags so/_/sangs rgyas kyis kyang mi 'grub bo/_/zhes pa 'dis rnam pa thams cad du bsgrub pa med par ston par byed de/_slar yang sangs rgyas kyi dngos grub yod pa ma yin no/_/bshad ma thag pa'i zhes bya ba la
[\[133a.5\]]sogs pas dang por de srid du sgrub pa po zhes sngar gsungs pa 'di sbrel bar ston par byed do/_/sangs rgyas kyi zhing du skye bar bsgom par bya'o zhes pa ni lha mi g.yo ba bsgoms pas sangs rgyas kyi zhing du skye bar 'gyur ro/_/'di ltar rnam par gtses shig ces pa ni/_sngar gsungs
[\[133a.6\]]pa 'di khro bo'i lha rnams zhes pa 'dir 'brel lo/_/de nyid kyi 'khor lo zhes pa ni/_lcags la sogs pa las byas pa'i 'khor lo bzhin no/_/rnam par 'tshe ba'i bdag nyid can yin pa'i phyir dang 'jig par byed pa po yin pa'i phyir ro/_/rnam par snang mdzad yongs su gyur pa las
[\[133a.7\]]byung ba'i zhes pa ni mi bskyod pa'i sa bon dang mtshan ma las skyes pa de gyur pa'i mi bskyod pa bskyed nas phyung ste bcug pa nyid kyi phyir ro/_/rdo rje sems dpa' ni bshad ma thag pa'i mi bskyod pa'i gzugs zhal bzhi pa zhes pa la sogs pas so/_/bud med dang skyes pa'i bye brag gis
[\[133b\]]
[\[133b.1\]]ni/_spyan ma la sogs pa dang rnam par snang mdzad la sogs pa'i bye brag gis so/_/rang gi lus zhes pa ni sku la sogs pa'i bdag nyid can no/_/'dus par byas nas zhes pa sku la sogs pa rnams su sku la sogs pa'i rigs rnams so/_/ci ltar zhe na/_bsdus nas zhes pa'o/_/de thams cad
[\[133b.2\]]kyi zhes pa ni bcug ma thag pa rnams so/_/de nyid kyi phyir rang gi lus la zhes bya ba la sogs pa gsungs te/_dkyil 'khor pa la sogs pa rnams kyi zhes pa'i sogs pa'i sgras dkyil 'khor gyi dbang phyug gis bsdus so/_/de nas de rnams la zhes pa ni spros pa rnams la'o/_/de
[\[133b.3\]]bzhin du rin chen 'byung ldan la sogs pa rnams kyi zhes pa la sogs pa ni yongs su gyur par sbyor bar bya'o zhes pa ni/_mi bskyod pa'i gzugs zhal bzhi phyag drug par bshad pa zhes mngon par dgongs so/_/de'i 'khor rnams kyi ni de bzhin gshegs pa lnga'i 'khor rnams
[\[133b.4\]]so/_/sangs rgyas dkyil 'khor ni sangs rgyas thams cad kyi bdag nyid can yin pa nyid kyi phyir bdag nyid do/_/gshin rje gshed kyi bdag nyid ces pa rdo rje 'chang chen po yongs su gyur pa ste/_dam tshig thams cad ces bya ba la sogs pas bsam par bya'o zhes 'chad par 'gyur ro/_/
[\[133b.5\]]'khor dang bcas par brtag par bya'o zhes pa ste/_de la sangs rgyas rnams zhes bya ba la sogs pa gsungs te/_rnam par snang mdzad la sogs pa rnams zhes pa 'dir spyan ma la sogs pa'i lha mo rnams rjod par byed de/_gang gi tshe med pa las lung bstan du med pas so/_/
[\[133b.6\]]byams pa la sogs pa yang zhes pa ni/_'di byang chub sems dpa' rnams dang khro bo bcu po rnams zhes mngon par brjod de sngar bzhin mi bskyod pa dang ldan pa'i dkyil 'khor lta bur sum cu rtsa gnyis kyang 'khor nyid do/_/sku dang gsung dang thugs zhes pa ni/_sku la sogs
[\[133b.7\]]pa'i rigs can rnams nyid grangs ji lta ba bzhin du bcug pa la phung po la sogs pa rnams su phung po la sogs pa rnams dang mig la sogs pa rnams su sa'i snying po la sogs pa rnams zhugs par ro/_/spro bar bya'o ni sku la sogs pa nyid las phyi rol du bya'o/_/sku gsum ni dus
[\[134a\]]
[\[134a.1\]]gsum du yang du 'byung ba'i phyir dus gsum la bzhugs pa'o/_/gsod par byed par zhes pa ni rang gi mtshan ma tho ba la sogs pa rnams kyis zhes pa'o/_/dkyil 'khor gyi bdag po nyid do zhes pa la gshin rje mthar byed nyid do zhes pa ni gshin rje mthar byed kho na'o/_/
[\[134a.2\]]lha thams cad kyi thun mong ba zhes pa ni bshad pa dang ma bshad pa'i thun mong du'o/_/de'i lha mo rnams kyis zhes pa spyan ma la sogs pa rnams kyis so/_/de yongs su gyur pa'i byams pa la sogs pa'i phyag rgya 'od gsal du bcug ma thag tu langs pa'i rdo rje 'chang chen po yongs su gyur
[\[134a.3\]]pa'o/_/de las byung ba zhes pa ni rdo rje 'chang chen po yongs su gyur pa las byung ba'o/_/khro bo'i gzugs kyis ni sngar bshad pa'i mi bskyod pa'i gzugs kyis sam/_gshin rje mthar byed kyi gzugs kyis so/_/mnyam pa nyid ces pa ni khro bo'i gzugs kyis so/_/thams cad ces pa
[\[134a.4\]]thog mar rim pas mngon par brjod pa'i srung ba'i 'khor lo bsdus pa'o/_/de la bsrung ba'i phyir ro ni sgrub pa po'i sems bsrung ba'i phyir ro/_/rdzogs pa'i rim pa la gnas pa rnams kyi ni/_bshad ma thag pa'i bskyed pa'i rim pa'i dbang du byas pa'i rnal 'byor pa lnga po rnams kyi'o/_/
[\[134a.5\]]bsgrub par bya ba ni 'od zer lnga pos khyab pa'i snang ba tsam mo/_/de'i phyir de yang zhes bya ba la sogs pa gsungs te/_rang gi sngags kyi yi ge zhes bya ba la sogs pas ngag la sogs pa mngon par brjod do/_/gnas zhes pa ni/_ngag la sogs pa gang yin pa'o/_/sems ni sems kyi
[\[134a.6\]]rnam pa snang ba gsum gyi ngo bo'o/_/sgyu ma lta bu ni ye shes kyi sku'i bdag nyid can no/_/rdo rje ye shes ni gnyis su med pa'i ye shes zhes pa la bstan nas so/_/'jig par byed pa ni nyams par byed pa'o/_/rengs pa zhes pa ni rang gi bya ba'i bsam pa'i nus pa chu rengs par byed pa'i
[\[134a.7\]]sbyor ba ste cho ga de gsungs pa/_/sprul pa'i sku las cig shos ni bla ma nyid kyis 'og tu 'bying ba las steng du 'phyo bar 'byung ba'i phyir thog mar zhes bya ba la sogs pa gsungs te/_go rims bzhin du chu'i steng du sgom par byed pas bkod nas chu'i steng du bcag par bya'o zhes sbrel lo/_/
[\[134b\]]
[\[134b.1\]]'dir yang sngar gsungs pa'i sangs rgyas rnams nam mkha' dang rlung zhes bya ba la sogs pa sbyor bar bya'o/_/rdo rje 'bar ba ni/_'bar ba dang ldan pa rtse mo lnga pa kha dog nag po'o/_/khro bo gzhan gang yang rung ba'i gzugs bzung ste zhes pa ni/_'di yang 'khor gyi khro bo bzhin no/_/pad+ma'i rdul lta bur
[\[134b.2\]]ser po zhes mtshon par bya ste/_rengs pa'i sbyor ba'i skabs yin pa nyid kyi phyir ro/_/tshad ri rab dang 'dra'o/_/sa'i 'og tu song ba zhes pa ni khro bo'i 'khor lo'i tshogs kyi steng du gnas pas rengs par byed pa ni 'dir ma gsungs pa nyid kyi phyir ro/_/sangs rgyas zhes bya ba la sogs pas
[\[134b.3\]]rengs par byed pa gsungs pa yang 'di zhes bya ba gsungs te/_rengs par bya ba la mkhas pa ni/_dpung rengs par bya bar mi nus pa'o/_/de'i phyir de yang rengs par byed pa'i phyir ro/_/snang bar 'gyur ba ni/_rab tu grags par nye bar 'gyur ba'o/_/mig la sogs pa zhes pa ni/_sogs
[\[134b.4\]]pa'i sgra las zhal gsum pa phyag drug pa la sogs pa dang ldan pa nyid gzung bar bya'o/_/bsgrub par bya ba'i snying gar zhes pa ni bsgrub par bya ba steng ngam gan rkyal du gyur pa'i snying gar ro/_/yid dang mi mthun pa ni yid du mi 'ong ba ste 'gal ba zhes pa'i don to/_/sems can rnams kyi ni
[\[134b.5\]]rdo rje'i 'od zer gyis khyab pa rnams so/_/bsdu ba ni gzugs dang gzugs brnyan 'jug pa'i tshul gyis kun du 'jug par bya'o/_/dmar po dang dkar po la sogs pa'i kha dog lnga nyid kyi phyir sems can rnams de bzhin gshegs pa'i rang bzhin gyi rdo rje la 'jug pa dang 'thon pas de bzhin
[\[134b.6\]]gshegs pa'i rang bzhin yin pa'i phyir dang /_'gro ba 'di kun sangs rgyas mnga' bdag nyid/_/ces gsungs pa'i phyir/_/rin po che pad+ma rA ga la sogs pa zhes bya ba gsungs te/_rnal 'byor pa'i yid kyi shing rta rdzogs par byed pa nyid yin pa'i phyir bdud la sogs pa'i nye bar 'tshe
[\[134b.7\]]ba la sogs pa sel cing yid kyi shing rta bskyed pa'i rten yin pa'i phyir/_yid bzhin gyi nor bu zhes bya ba la sogs pa gsungs so/_/bdud la sogs pa skyed pa'i rgyu mi dge ba'i dri ma dang bral ba nyid kyi phyir/_'od ni tshon zhes bya ba la sogs pa gsungs te/_rang gi gnas su ni
[\[135a\]]
[\[135a.1\]]mngon par dbang bskur ba sbyin par gsungs pa'i gnas su'o/_/rnam par snang mdzad kyi tshogs ni rnam par snang mdzad kyi ting nge 'dzin la snyoms par zhugs pa'i rnal 'byor pas zhi ba byed pa ni snying ga'i sa bon las phyung bas so/_/bsnyen pa ni snga ma kho nar bshad pa'i de
[\[135a.2\]]bzhin gshegs pa nyid de de'i phyir de bzhin gshegs pa nyid dbang bskur bar 'os pa nyid kyi phyir ro/_/de lta bu'i zhes pa ni/_sems can gyi tshogs zhi bar byed pa la ci zhig bya zhe na/_yid bzhin gyi nor bu lta bu zhes bya ba la sogs pa gsungs te/_mngon par 'dod pa'i sbyin pa
[\[135a.3\]]phul du byung bas/_sgrub pa po la 'brel par byed do zhes mngon par dgongs so/_/de yang ci zhig dga' bar byed ce na/_der zhes bya ba la sogs pa gsungs te/_rang byin gyis brlabs pa yongs su gyur pa zhes bsam par bya'o/_/sangs rgyas thams cad kyis ni bshad ma thag pa
[\[135a.4\]]rnams kyis so/_/skyon med pa ni dri ma dang bral ba'o/_/mi slu ba ni gdon mi za bar 'gyur ba'o/_/zhi ba'i dkyil 'khor lta bu'i dkyil 'khor der yi ge oM las byung ba'i 'khor lo oM gyis brlabs pa'o/_/de las byung ba'i rnam par snang mdzad kyi gzugs te sku ji lta ba bzhin du zhes pa
[\[135a.5\]]sgrub thabs las gsungs pa'i rnam pa lta bur ro/_/bsgrub par bya ba ni rnam par snang mdzad kyi gzugs so/_/rmongs pa ni gti mug gi bdag nyid do/_/sbyor ba zhes bya ba la sogs pa gsungs pa'i phyir/_gang yin pa zhes bya ba ni rang gi snying ga'i sa bon las 'thon pa rnams so/_/slar yang
[\[135a.6\]]zhes bya ba la sogs pa ni snga ma la ltos pa'o/_/dbang chen ni sa la dbang ba ste gtso bor gyur pas 'di dbang chen te rten par byed pa'i rang bzhin yin pa nyid kyi phyir dbang chen gyi dkyil 'khor zur bzhi la rdo rjes mtshan pa de'i steng du swA las rdzogs pa'i rin po che'i swA yis byin gyis brlab
[\[135a.7\]]pa las rin chen 'byung ldan bskyed par bya'o/_/de bzhin du 'od dpag med bskyed par bya ste me'i dkyil 'khor zur gsum pa rdo rjes mtshan pa'o/_/ci rigs pa zhes pa ni/_rin po che'i sbyor bas rin chen 'byung ldan gyi gzugs dang 'dod chags can la 'dod chags
[\[135b\]]
[\[135b.1\]]rdo rje'i bdag nyid can te/_chags pas 'dod chags bdag nyid sbyor/_/'dod chags dga' dang yang dag ldan/_/'dod chags rgyun gyis dbang bskur na/_/'dod chags rdo rje bdag nyid 'gyur/_/zhes 'dus pa phyi mar gsungs pa'i phyir ro/_/rin chen sprin zhes pa la sogs pa
[\[135b.2\]]la/_rin chen sprin ni rin chen 'byung ldan no/_/tshogs zhes pa ni/_de lta bu la sogs pa rnams kyis mngon par rtogs par bya'o/_/mkha' dbyings zhes pa la sogs pa nas der zhes pa'i mthar thug pa gdon mi za bar brtag par bya'o/_/rdo rje nam mkha' zhes pa la sogs pa la de zhes
[\[135b.3\]]pa rdo rje nam mkha' 'od dpag tu med pa'o/_/mdun du rdo rje thad kar gnas pa zhes pa ni/_mi bskyod pa gtso bor gyur pa'i dkyil 'khor du/_gtso bo'i sku'i gzhogs su gnas pa nyid kyi phyir ro/_/gzugs ni rdo rje nam mkha' dang chos mdun zhes pa 'dis skabs 'dir mi bskyod pa dang
[\[135b.4\]]don yod pa dag mngon par brjod do/_/'od dpag tu med pa'i ting nge 'dzin sngar brjod pa'i phyir ro/_/de nyid kyi phyir mi bskyod pa zhes bya ba la sogs pa gsungs so/_/rang gi rigs kyi phyag rgya spyan ma la sogs pa rnams so/_/sems kyi rgyun 'od zer gyi ngo bo'o/_/thugs su byon pa ni
[\[135b.5\]]dga' ba'o/_/'jam dpal dang mtshungs pa ni/_kha dog dang gzi brjid dang ldan pas 'gro ba thams cad dga' ba nyid la sogs pa rnams kyis de dang mtshungs pa'o/_/de'i phyir gnas zhes bya ba la sogs pa gsungs te/_'dis 'di rgyal po nyid du gsungs so/_/rigs lnga'i sangs
[\[135b.6\]]rgyas dang byang chub sems dpa' rnams sngar bzhin du spros pa dang bsdus pa'o/_/bltas tsam gyi zhes pa ni dga' ston chen po'i rab tu sbyor ba'o/_/gzhag pa'i zhes pa ni sngar ro/_/mi bskyod pa'i sbyor ba dang ldan pas zhes pa ni shin tu gnag pa'i rlung gi dkyil 'khor gyi steng du rang gi sa bon
[\[135b.7\]]dang mtshan ma yongs su gyur pa las rdo rje 'chang chen po yongs su gyur pa yang de'i 'og tu rang gi las byung ste/_nam mkha'i rdo rje srin po la sogs pa rnams kyis yongs su gang bar bya'o zhes sbrel lo/_/me'i dkyil 'khor la gnas pa ni mdun du gnas pa'o/_/kha sbyar phye ba zhes pa ni
[\[136a\]]
[\[136a.1\]]sngar bshad pa'o/_/bsams nas ni yang dag par mtshan nas so/_/sangs rgyas kyi theg pa pa ni/_theg pa chen po la lhag par mos pa'o/_/las dang po pa ni bskyed pa'i rim pa sgom par byed pa'o/_/gzhan yang sngar bshad pa zhes pa ni/_sngar mdor bsdus te mngon par
[\[136a.2\]]brjod pa la ltos pa'o/_/nges par bshad pa'i las rnams rab tu 'grub par 'gyur ro zhes pa ni/_'chad par 'gyur ba'i byams pa la sogs pa zhes pa'i mthar thug pa rjes su 'jug par bya'o/_/rgyud 'dir ma gsungs pa'i sgrub thabs rnams dang rgyud gzhan du gsungs pa rnams
[\[136a.3\]]brjod pa'i las dang 'brel par bstan par bya ba'i phyir sngags rnams zhes bya ba la sogs pa gsungs te/_de bzhin gshegs pa la sogs pa rnams so/_/de las byung ba zhes pa ni/_de nyid kyi phyir 'od gsal ba'i rang bzhin no/_/gsal ba ni sa la sogs pa'i khams rnams kyi shin tu
[\[136a.4\]]'khrugs pa nyid kyi phyir ro/_/dkyil 'khor zhes pa ni 'gro ba'i bdag nyid can nyid kyi phyir ro/_/sa bon la sogs pa las rdzogs par spro bar bya ba ni snying ga nas phyi rol du spro bar bya ba'o/_/gsung gi rdo rje'i ting nge 'dzin gyi 'og tu rin chen dang don yod dag gi rdzogs pa'i rim
[\[136a.5\]]pas bskyed par rtogs par bya'o/_/nyi ma'i dkyil 'khor ni nye bar mtshon pa ste zhes pa snang ba mched pa'i brda nyid yin pa'i phyir ro/_/nyi ma ni nye bar mtshon par byed pa nyid yin pa'i phyir brjod do/_/nye bar mtshon pa nyid kyang khro bo bskyed pa'i skabs yin pa'i phyir ro/_/snang ba dang snang
[\[136a.6\]]ba nye bar thob pa dag ma 'dres pa las rim pa dang por rnal 'byor gsungs pa'i tshul gyis 'khor lo'i 'od zer zhes pa 'khor lo'i dngos grub ni 'khor lo'i tshogs te/_gang du 'khor lo de gtsug tor 'khor los sgyur ba'o/_/'khor lo yang de yin la/_'od zer gyis 'khyud pa'i
[\[136a.7\]]lus kyang de yin pa de srid du gang yin pa'o/_/yang na mi bskyod pa'i rigs nyid kyis phyag g.yas kyi dang pos rdo rje'i gnas su gtsug tor 'dzin pa/_g.yas kyi gnyis pa'i phyag tu 'khor lo'i mtshan ma 'dzin pa de dang des 'od kyis 'khyud pa'i lus so/_/sgrub pa'i thabs su ni/_yig
[\[136b\]]
[\[136b.1\]]mkhan gyis nyes pas 'khor lo dang glegs bam kha cig tu rdo rje zhes blta bar bya ste rnam par snang mdzad kyi rigs can nyid yin pa'i phyir/_phyag g.yas kyi dang pos 'khor lo ser po 'dzin pa'o zhes pa ni/_sgrub pa'i thabs kyis tshul ma yin par blta bar bya ste/_rnam par snang mdzad kyang 'dir
[\[136b.2\]]dkar po ste 'khor lo dkar po 'chang ba'o/_/sprin gyi mdog ces pa ni sprin nag po'i kha dog go/_/de nyid ces pa ni/_rnam pa gnyis po nyid kyis so/_/gsod pa la sogs pa zhes pa ni/_sogs pa'i sgra la rengs pa la sogs pa gzung ngo /_/bka' ni rdo rje 'chang gi bskul ba las so/_/de'i don
[\[136b.3\]]gyi 'khor lo ni lha'i 'khor lo'o/_/de gsungs pa'i rim pas dmigs pa'i phyir ro/_/rdo rje zhes bya ba la sogs pas rdzogs pa'i rim pa'i ting nge 'dzin nye bar sdud par byed pa'o//_//le'u bcu gsum par sngags la ma ltos pa'i zhi ba la sogs pa'i las mngon par brjod nas/_da
[\[136b.4\]]ni zhes bya ba la sogs pa gsungs te zhes bya ba ni/_rnam par bshad pa ni nye bar 'gro ba'o/_/bshad pa'i rgyud ces pa ni rdo rje phreng bar mngon par brjod pa la sogs pa mtshon pa'o/_/byang du kha bltas zhes pa ni/_'dir rgyas pa la zhes pa 'di dang sbrel lo/_/shar du kha bltas zhes pa ni 'dir zhi ba
[\[136b.5\]]zhes pa 'di'o/_/klu'i blos mdzad pa'i sbyin sreg gi cho gar yang gsungs pa/_zla ba nya la byang du blta/_/bzang po'i stan la gnas nas brtsam/_/rgyas pa ser po'i gos la sogs/_/nyi ma snga dro rgyas pa brtsam/_/zhi ba dkar po'i gos la sogs/_/dkar po'i nyi ma'i dang por brtsam/_/srod
[\[136b.6\]]la shar du kha bltas gyur/_/'jam pa'i stan la gnas nas ni/_/sgrub po las dang rjes mthun pas/_/byams dang snying rje ldan bsams nas/_/las kyi rjes mthun rnal 'byor gyis/_/zhi la byams pas kun du dpyad/_/ces so/_/phra ba ni rang rang gi bdag nyid can no/_/byang chub
[\[136b.7\]]sems kyi byin gyis brlabs pa ni/_rnam par shes pas byin gyis brlabs pa'o/_/grol ba ni bskyed pa yongs su shes pa'o/_/sngags rnams ni phreng bar bgrang ba'i sbrul la sogs pa rnams so/_/sbrul la dngos grub yin zhes pa la sogs pa las 'gyur ro zhes pa lhag par gnas
[\[137a\]]
[\[137a.1\]]pa'o/_/gzung min zhes pa ni ljang khu nyid dang ring po nyid la sogs pas so/_/yang na grang ba la sogs pa'i reg bya reg par byed pa nyid kyi rjes su dpag par bya ba'i mthar thug pa'o/_/sems 'dzin par byed do zhes pas sems kyi dbyings so/_/rlung la yid phebs
[\[137a.2\]]pa'i gnas skabs ni de bzhin gshegs pa'o/_/ji ltar zhes pa la sogs pa ni sems can gyi snying la gnas pa'i dper brjod pa'o/_/dbang chen gyi dkyil 'khor zhes pa ni/_'di ltar bshad pa pad+mar gnas pa zhes 'chad par 'gyur ba 'dir sbyar bar bya'o/_/rlung gi dkyil
[\[137a.3\]]'khor zhes pa ni 'dir brjod pa'i bshang sgo'i pad+mar gnas pa zhes pa'o/_/sgrub pa'i thabs su gsungs pa yang /_lte bar swA'o/_/rkang pa gnyis la hA dgod ces so/_/rdo rje 'chang chen po ni drug pa'o/_/sgrub pa po ni rnam par snang mdzad kyi rigs can rnams so/_/sbrul lta bu
[\[137a.4\]]ni sbrul lo/_/oM gyi yi ge gdengs ka'i rnam pa dang por yod pa'i phyir dang /_tha mar gshog gi rnam par swA hA zhes pa 'di dag tu brjod pa la bsod nams rab tu 'byung ngo zhes pas bsod nams len pa'o/_/ru ru zhes pa lha la rangs pas phyag 'tshal lo/_/spu ru zhes pa sngags
[\[137a.5\]]pas gyur pa ste/_gsal bar byed pa ni zhi ba'i don rab tu gsal bar byed pa ste nad kyi zug rngu sred par byed pa'i don ni gzi brjid dang ldan par mdzod cig_/bdag gi zhes pa ni sgrub pa po'i'o/_/re ba ni don du gnyer ba'i las sgrub pa'o/_/thogs pa med pa'i spyan ni sgrub pa po dang
[\[137a.6\]]bsgrub bya dang /_sgrub pa rnams la thams cad rjes su sgrub par byed pa'i zhi ba'i las tsam ni spyan no/_/thugs las phyung ba ni sngags kyi yi ger gyur pa de zla ba'i cha shas rdzogs pa'i khyim der bsten par bsam par bya zhing shes par bya'o/_/mnyes pa ni zhi ba las 'das pa nyid du
[\[137a.7\]]sgrub pa la'o/_/sems rtse gcig pa nyid ni dgyes pa'i mtshan nyid do/_/bskul ba ni puSh+TiM ku ba ti zhes bya ba la sogs pa'o/_/kha dog ni ser po la sogs pa'o/_/bsam pa ni rgyas pa'i sems la sogs pa'o/_/shi ba sos par byed pa zhes pa ni/_rtog par gsungs pa'i rim pas
[\[137b\]]
[\[137b.1\]]so/_/gzhan du yang bshad pa rnam par snang mdzad kyi rnal 'byor pas sems dpa' gsum gyi bdag nyid can gyi gshin po'i snying gar de'i ming yig dang nam mkhar AHkha dog dmar po pad+ma 'dab ma brgyad pa'i ze 'bru la yang dag par bkod nas pad+ma zum pa de nyid du spyan ma'i sngags
[\[137b.2\]]kyis yongs su bskor bar byas nas sbrul gyi zhags pas bcing bar bya'o/_/de'i sngags kyi 'od zer rnams kyis mngon par dbang bskur zhing spyan ma'i sngags kyang bzlas pas khyad par du 'tsho bar byed do/_/skul bar byed do ni rab tu bsad par byed do/_/sku gsum zhes bya ba la
[\[137b.3\]]sogs pa ni las kyi go 'phang ngo /_/sku gsum dam tshig ni rdo rje 'chang chen po'o/_/de nyid khro bar byed do zhes pas khro bo ste mi bskyod pa'o/_/gang yin pa zhes pa ni rdo rje 'chang chen po'o/_/de zhes pa ni yang de nyid do/_/bcom ldan 'das zhes pa ni mi bskyod pa'i ting nge 'dzin la
[\[137b.4\]]snyoms par zhugs pa'i rdo rje 'chang chen po'o/_/dngos po ni bgegs rnams so zhes pa ni/_sgrub pa po yid la rnam par 'tshe bar byed pa'i don du 'byung po'o zhes bya ba nas so/_/'da' bar bya ba ma yin pa ni yid kyi'o/_/brtan pa nyid yin pa'i phyir rdo rje'o/_/btsun mo'i mchog
[\[137b.5\]]lta bur ni/_lnga po rnams shes pa'o/_/gzungs thams cad kyi zhes pa ni rdo rje'i rigs dang 'brel pa rnams kyi'o/_/oM gyi don ni bshad zin to zhes pa ni/_spyan ma'i sngags su'o/_/g+hu TI ni zhes pa'i tshig gnyis ni bod pa la'o/_/g+hu Ta g+hu Ta ya/_zhes pa'i tshig gnyis ni bod pa la'o/_/mi
[\[137b.6\]]phyed pa ni mtshungs pa ste/_bsgrub par bya ba yang rdo rje gsum gyi bdag nyid can nyid du dmigs pa'i phyir ro/_/mi bskyod pa rjes su dran pa zhes pa ni rdo rje 'chang chen po yongs su gyur pa mi bskyod pa la dmigs nas sngags brjod pas srung ba'i rab tu sbyor ba bya'o zhes mngon par dgongs so/_/
[\[137b.7\]]srung ba zhes bya ba la sogs pas srung ba'i sbyor ba dang po la ltos nas/_'di chen po nyid du ston par byed do/_/rtag tu zhes bya ba la sogs pas mngon par brjod bzhin pa'i srung ba'i sbyor ba'o/_/sku gsum dngos grub byed pa zhes pa ni/_chos la sogs pa'i sku gsum gyi bdag
[\[138a\]]
[\[138a.1\]]nyid can yin pa nyid kyi phyir/_sku gsum ni mi bskyod pa'am bsgrub bya'i lus so/_/de srung ba skyed par byed pa'o/_/de 'ba' zhig tu ma zad kyi nad la sogs pa'i 'jigs pa thams cad las srung bar byed do zhes/_gzhan yang zhes bya ba la sogs pa gsungs
[\[138a.2\]]so/_/rin po che'i rigs rnams kyi yang zhes bya ba 'dis/_rgyas pa la yang sngar bzhin du rin chen 'byung ldan gyi rnal 'byor pa dang 'di 'brel bar ston par byed do/_/pad+ma'i rigs can gyi lha mo ni khro gnyer can la sogs pa rnams so/_/btsun mo'i mchog ces pa 'di'i don khyad par du
[\[138a.3\]]zhes pa la sogs pa gsungs so/_/bsam gtan ni 'od dpag med la dmigs pa'o/_/nor chen po ni gser la sogs pa'o/_/'bru ni yungs kar la sogs pa'o/_/'phel bar byed pa ni sor mo bzang mo ste/_spyan ma la sogs pa bzhin no/_/rin po che brgyad kyi bum pas rin
[\[138a.4\]]po che dang 'dres pa 'byin par byed pa bsam par bya'o/_/sngags kyi pu Sh+TiM kurbaM ti zhes sbyar bar bya'o/_/gser dang dngul gyi yi ge phyung nas bsgrub bya la mngon par dbang bskur zhing rgyal bar bya'o/_/bton pa tsam gyis ni cho ga ji lta ba'i tshul du sngags brjod pas so/_/'grub par
[\[138a.5\]]'gyur bar ni rtog par gsungs pa'i rim pas dngos grub byed par 'gyur ro/_/'di ni zhes pa sngags kyi bdag nyid can gyi gzugs so/_/skyes bu gtso bo ni blon po'o/_/snying sra ba ni shin tu dma' ba ma yin pa'i sems so/_/rnam pa thams cad du ni nor dang 'khor la sogs
[\[138a.6\]]pas so/_/'dir sngags kyi yi ge dmar po phyung nas zhes bya ba la sogs pa brjod par bya'o/_/rdo rje 'chang gis gsungs so zhes pa ni/_sdud par byed pa'i tshig go/_/na mAHzhes bya ba la sogs pa'i sngags kyi tshig bstan par bya ba'i phyir sngags zhes bya ba la sogs pa gsungs te/
[\[138a.7\]]sngags kyi bdag nyid can sngags ni lhar nges par brjod par bya'o zhes mngon par brjod pa'i phyir ro/_/'phrul ba ni g.yos pa'o/_/gdul ba nyid du zhes pa ni 'dul ba'i don du 'gugs pa nyid kyi phyir ro/_/rdo rje 'chang chen po rjes su dran pa zhes pa ni/_/rdo rje 'chang chen po yongs su gyur
[\[138b\]]
[\[138b.1\]]pa'i rnam par snang mdzad kyi rnal 'byor pa 'dir las kyi dbang du byas pa nyid yin pa'i phyir ro/_/ming gi yi ge zhes pa ni/_bud med de'i rnam par shes pa bkug par bsgom par gsungs so/_/gshin rje gshed kyi zhes bya ba la sogs pa la/_lus ni gong bu'o/_/de nyid kyi phyir rlung gi dkyil
[\[138b.2\]]'khor la sogs pa'i sbyor ba 'dir bya'o/_/rkang pa dgug pa'am gong bu 'gugs par byed pa'o/_/rnam par snang mdzad ces pa ni/_rnam pa sna tshogs pa'i rnam pas snang bar bya zhing gsal bar bya'o zhes pas rnam par snang mdzad de/_drug pa rdo rje 'chang chen po'o/_/phyag rgya chen po'i gzugs
[\[138b.3\]]ni don yod pa'i sku'o/_/de dang zhes bya ba la sogs pas don yod pa'i ting nge 'dzin la snyoms par zhugs pas bdud rtsi 'khyil pa'i sngags gsungs par 'gyur ro zhes ston par byed do/_/mkha' dbyings zhes bya ba la sogs pa ni/_mthu phul du byung ba zhes pa'i bsam pa mchog go/_/'dir
[\[138b.4\]]zhes bya ba la sogs pa la/_bsgrub par bya ba ni bsam par bya ba'o/_/'bar bar bya'o zhes pa ni nyal ba'i khams la sogs pa rnams las rab tu sad par bya ba'o/_/gos kyis kyang byabs pas 'ong bar 'gyur ro/_/zla ba'i steng du zhes pa ni pad+ma dkar po 'dab ma brgyad pa'i steng du'o
[\[138b.5\]]zhes rtogs par bya'o/_/lag pa'i sor tshigs rnams la zhes pa ni lag pa g.yas pa'i mthe chung la sogs pa'i sor mo'i tshigs rnams la oM zhes bya ba la sogs pa rnams dkar po nyid du bsam par bya'o/_/'od zer dkar po rnams kyis zhes pa ni yi ge haM gis zhes mngon par dgongs
[\[138b.6\]]so/_/don yod pa zhes bya ba la sogs pa la de nyid ni 'byung ba de nyid do/_/'byung ba zhes bya ba ni dbyug pa sngon po'o/_/'di las zhes pa 'byung ba'o/_/de nyid kyi phyir dpal zhes bya ba la sogs pa gsungs te/_don yod pa bskyed nas dbyug pa sngon po'i sngags brjod par bya'o zhes mngon par
[\[138b.7\]]dgongs so/_/'khor dang bcas pas ltung byas pa ni sprul pa'i 'khor los so/_/gang 'dod pa'i zhes pa ni sgrub pa po'i zhes pa lhag ma'o/_/de'i yang zhes pa ni bsgrub bya'i gzugs brnyan no/_/chu bo'i ngos gnyis zhes pa ni rgya mtshor 'bab pa'i chu klung gi'o/_/grog mkhar zhes
[\[139a\]]
[\[139a.1\]]pa ni gzhan sa'i'o/_/bdud rtsi lnga ni bshad pa la sogs pa'o/_/rkang pa g.yon pa yang dag par bskum pas so/_/sprin gyi dpal ni sprin nag po'i tshogs kyis gzugs phun sum tshogs pa'o/_/de yang char chad pa ni char pa'i bgegs so/_/pad+ma 'dab ma brgyad dang ldan pa
[\[139a.2\]]rnams la shar gyi 'dab ma la nor rgyas kyi bu ser po/_lho ru pad+ma dkar po/_nub tu stobs kyi rgyu dmar po/_byang du 'jog po nag po/_mer pad+ma chen po sngo bsang /_bden bral du mtha' yas sngo skya'o/_/rlung du rigs ldan dkar po/_dbang ldan du dung skyong ser po'o/_/dgug pa sngon du 'gro bas zhes pa
[\[139a.3\]]ni/_klu'i rnam par shes pa gzhug pa sngon du 'gro bas so/_/gzugs brnyan gyi snying ga'i ni mtha' yas kyi zhes rtogs par bya'o/_/chu bo'i ngogs gnyis kyi zhes pa ni snga ma bzhin no/_/de bzhin gshegs pa ni gdul dka' ba nyid kyi dngos po rtogs pa'i phyir ram/_gdul dka' ba shes
[\[139a.4\]]pa nyid yin pa'i phyir de bzhin gshegs pa'o/_/Tak+ki zhes pa 'dir sdud par rtogs pa'o/_/bdag nyid cher skyes zhes pa rnam pa sna tshogs pa'i rnam pas bdag nyid las skyes de nyid de chen po 'ang de yin la bdag nyid las skyes pa'ang yin no zhes pa'o/_/de bzhin du rdo rje 'chang chen
[\[139a.5\]]po ni drug pa'o/_/rdo rje lcags kyu zhes pa ni btsag gis bris la rdo rje lcags kyus byin gyis brlabs pas so/_/ti Ni ti Ni zhes pa ni bskul ba'i phyir bzlas te brjod pa'o/_/rnon po'i sgra ni zad pa sbyin pa las thob pa ni nges pa'i tshig gi go cha'i tshul lo/_/thob pa zhes pa ni so sor mthar thug par zhes
[\[139a.6\]]pa lhag ma'o/_/rdo rje 'chang chen po ni drug pa'o/_/gro ga'i 'dab ma la sogs pa la zhes pa ni sogs pa'i sgra las ta la'i 'dab ma la sogs pa dang ras la sogs pa gzung ngo /_/gi wang la sogs pa zhes pa 'dir yang gur gum la sogs pas so/_/ming gis mtshan pa ni bsgrub par bya ba'i
[\[139a.7\]]ming gis mtshan pa'o/_/rnam par shes pa dgug pa sngon du 'gro ba rdo rje lcags kyu zhes pa la sogs pa snga ma bzhin no/_/dam tshig ces pa la sogs pa la ting nge 'dzin la snyoms par zhugs nas zhes pa la sogs pa la/_'dir rdo rje 'chang chen po ni byed pa po'o/_/rdo rje 'dzin thams cad ni/_de bzhin
[\[139b\]]
[\[139b.1\]]gshegs pa la sogs pa nas khro bo'i mthar thug pa'o/_/gang yin pa zhes pa ni drug pa'o/_/'dul bas na zhes pa ni 'joms par byed pa'i phyir te/_pu dak+Shan ni zhes pa 'dir byings la'o/_/nges pa'i tshig gi cho gas sum+b+ha'o/_/khro bo chen po ni sngags kyi bdag nyid do/_/'khor rnams zhes
[\[139b.2\]]pa ni snga ma bzhin no/_/bskul ba ni ded par byed pa'o/_/sngags su grags pa ni sngags rnams thams cad zlos pa'i dus su dran par byed pa'i don to/_/rang gi ye shes sems dpa' 'gugs par byed do zhes pa lhag ma'o/_/zhabs ni 'gugs par byed pa'i rten yin pa'i phyir ro/_/mnan
[\[139b.3\]]pa ni bskor ba'o zhes pa ye shes sems dpa' bcings pa'i don to/_/de bzhin gshegs pa thams cad ni phung po la sogs pa'i ngo bo'o/_/nang la mchog tu gzhol ba ni/_rdzogs pa'i rim pa la gnas pa'o/_/slob bzhin pa ni sngags las mchog tu gzhol ba'o/_/tshig tu brjod
[\[139b.4\]]pa ni rdo rje 'chang chen po'i gsung ngo /_/gzhan du mi 'gyur ba nyid ni mngon par brjod bya las 'khrul pa med pa'i phyir ro/_/bsgrub par dka' ba ni/_dgug dka' ba 'gugs pa'o/_/zhags pa la sogs pa'i rnam pas zhes pa ni/_zhags pa'i rnam pas bcing ba'o/_/rdo rje
[\[139b.5\]]lcags kyu'i rnam pas dgug pa'o/_/'dzin zhes pa ni sgrub pa po nges par 'tsho bar byed pa 'dzin pa'i phyir ro/_/gzhug pa zhes pa ni sgrub pa po'i lus kyi nang du zhes pa'i don to/_/dam pa zhes pa ni sngar gsungs pa la ltos pas so/_/sangs rgyas ni ston pa po nyid du shes pa po
[\[139b.6\]]nyid yin pa'i phyir ro/_/yang dang yang du ston pa po nyid yin pa'i phyir gsung gi tshogs so/_/de'i sbyor bas bstan pa ni rtag tu yod pa nyid do/_/bstan pa'i dbang du byas nas chen po zhes bya ba la sogs pa gsungs te/_dkyil 'khor gyi bdag po ni mi bskyod pa'o/_/thugs
[\[139b.7\]]ni bsgrub bya'i sems so/_/rdo rje lcags kyu ni 'od zer gyi ngo bo'o/_/rdo rje sems dpa' rgyal chen po ni bsgrub par bya ba yang gnas gang yin pa ste/_dkyil 'khor gyi rnam pa bsgom par bya'o zhes gsungs pa'i phyir ro/_/thugs rdo rje ni thugs kyi bdag nyid can nyid kyi phyir ro/_/rnam par
[\[140a\]]
[\[140a.1\]]snang mdzad la sogs pa'i rnal 'byor pa'i ye shes sems dpa'i dbang du byas nas 'khor lo zhes bya ba la sogs pa gsungs te snga ma bzhin no/_/rin chen dang don yod dag gi 'ang 'dir bya'o zhes mngon par brtag par bya'o/_/gang dang gang gi mtshan ma yin pa de
[\[140a.2\]]dang de ni rang gi mtshan mar 'gyur ro/_/rdo rje sems dpa'i rnal 'byor pa ni mi bskyod pa'i rnal 'byor pa'o/_/bsgoms nas zhes pa ni/_bkug pa'i ngos rnams su'o/_/rlung gi zhes pa ni sna tshogs rdo rje'i 'og tu gnas pa'o/_/zla ba'i dkyil 'khor gyi rnam pa yongs su gyur pas
[\[140a.3\]]'khor lo ste mtshan mas dgug pa'i skabs yin pa nyid kyi phyir ro/_/bdud rtsi 'khyil pas sgrub pa po nges par 'byung bas zhes gsungs pa'i rab tu sbyor ba yang sbyar bar bya'o/_/bdud rtsi 'khyil pa zhes bya ba la sogs pa yang rdo rje lcags kyu bsams nas zhes pa ni 'dir rin chen
[\[140a.4\]]'khor lo dbang po'i rnal 'byor pa'o zhes mtshon par bya'o/_/de nyid kyis ni/_rdo rje lcags kyu de nyid kyis so/_/bskul ba ni yang dag par bteg cing kun du drangs par byas zhes 'dir blta bar bya'o/_/mdung zhes pa ni 'di mtshan ma mdung ngo /_/rlung gi dkyil 'khor la bskyon zhes pa ni/_
[\[140a.5\]]gnod mdzes nyid kyis so/_/btsag la sogs pa zhes bya ba la sogs pa ni mtshal la sogs pa dmar po'i mtshan yongs su bzung ba'i don to/_/rdo rje lcags kyu'i rnam pa nges par byung ba zhes pa 'dir lhag ma'o/_/khar ni rang gi khar ro/_/chos 'byung ba ni rigs lnga'i bud med
[\[140a.6\]]rnams kyi'o/_/bton pa ni bkug pa'o/_/gro ba la sogs pa'i mtshan ma mi g.yo bar brtags nas sa dang ma 'dres par ro/_/yang dag par bsrungs te zhes pa mi g.yo ba'i sngags las bskyed pa ston par byed do/_/ming rnams bris la zhes pa ni drag po khug cig ces bya ba la sogs pa'o/_/
[\[140a.7\]]rdo rje gsum zhes bya ba la sogs pas ni dpe'o/_/mtshan thams cad dang ldan pa zhes bya ba ni mtshan sum cu rtsa gnyis po rnams dang /_dpe byad rnams dang ldan pa nyid kyi phyir ro/_/'jam dpal ni drug pa'o/_/longs spyod rdzogs pa'i gzugs dang sngags dang dkyil 'khor du gnas pa'i
[\[140b\]]
[\[140b.1\]]'jam dpal phyung nas rjes su 'jug par bya'o/_/de spro ste ni/_rang gi lus las nges par phyung nas so/_/de yongs su gyur pa ni gshin rje mthar byed yongs su gyur pa'o/_/de nas ni de'i bar ma chad par ro/_/me'i dkyil 'khor ni yi ge hUM las skyes pa'am raM las skyes pa'o/_/gzhag ste zhes
[\[140b.2\]]pa ni gshin rje mthar byed me'i dkyil 'khor du'o/_/rlung gis zhes pa ni me'i dkyil 'khor gyi 'og tu gnas pas so/_/de las babs nas dam tshig gis bcings te nye bar longs spyad par byas na gzhan du mi 'gyur ro/_/rnam pa gnyis zhes pa ni bskyed pa dang rdzogs pa gsungs pa'i
[\[140b.3\]]dbye bas so/_/lnga po rnams kyis zhes pa ni mi bskyod pa la sogs pa lnga po rnams kyis te/_de nyid kyi phyir 'di rnams kyi rigs can rnams kyang rigs kyi dbang phyug gi ngo bo nyid yin pa'i phyir ro/_/de nyid kyi phyir thams cad kyi tshe drug pa la dmigs par bya ba'o/_/dgos pa rgya che ba mi bskyod
[\[140b.4\]]pa la sogs pa rnams so zhes rtogs par bya'o/_/rnam par 'khrul pa ni don gyi bya ba thams cad kyi rnam pa'o/_/de nyid kyi phyir/_sna tshogs rdo rje'o/_/mtshan ma'i gzugs sam gdan yang rung ngo /_/gnas skabs kyi khyad par ni/_don yod grub pa la dmigs pa ste/_rdo rje'i rang bzhin ni
[\[140b.5\]]ye shes bdag nyid can yin pa nyid kyi phyir ro/_/dkyil 'khor pa rnams ni/_de'i rigs can gyi lha mo rnams so/_/gtso bo ni sgrol ma'i rang bzhin nyid yin pa'i phyir dang /_de'i bdag nyid can gyi ngo bo'o/_/yang yang sna tshogs pa'i gzugs 'dzin pa/_thun mong ma yin pa'i yon tan dang ldan
[\[140b.6\]]pa nyid kyi phyir ro gzhan gyi dbang du gyur pa ni/_bdag nyid kyi sems la kun du gnas pa ma yin pa'o/_/sngar gsungs pa'i rim pas ni bdud rtsi 'khyil pa'i sngags brjod pa'i rim pas so/_/ming dang spel te brjod par bya ba yang ngo /_/rdo rje lcags kyu ni btsag gi mtshan mas
[\[140b.7\]]yang dag par bkug nas de'i 'og tu dam tshig gi sna tshogs pa nye bar longs spyod par bya'o/_/gang du zhes pa ni ting nge 'dzin de'i rigs dang ldan pa ni lha mo rnams so/_/de rnams su ni rigs rnams su'o/_/bud med kyi thod pa zhes bya ba la sogs pa la bshad ma thag pa'i sngags kyi
[\[141a\]]
[\[141a.1\]]man ngag gis mtshungs par slob pa ni sngags rnams so/_/dgug pa la sogs pa'i las rnams bya'o zhes/_de'i dngos grub sngags rnams thams cad ces bya ba la sogs pa gsungs te/_bud med dang skyes pa dang ma ning gi dbye bas ni gzhan ma yin pas so/_/de rnams
[\[141a.2\]]las byung ba ni ting nge 'dzin de dang sngags rnams mngon par brjod pa las so/_/rdo rje slob dpon ni rdo rje lta bur de'i yan lag nye bar ston par byed pa po'am/_mi bskyod pa'o/_/byang chub ces pa ni/_gsod pa rnam par dag pa la dmigs pa'i phyir ro/_/phyogs bcu'i zhes bya ba la sogs pa nges pa
[\[141a.3\]]kho nar brjod par bya'o/_/de'i phyir dri bar byed pa/_gang la zhes pa la sogs pa ste/_sna tshogs rdo rje ni nag po'o/_/gal te yang khro bo'i sngags rnams kyi rang rang so so'i las kyi khyad par mngon par gsungs pa de bzhin du yang bskul tshig sbrel ba dang bsam pa'i khyad par yid la bya bar
[\[141a.4\]]gshin rje gshed la sogs pa gang yang rung ba zhes bya ba la sogs pa gsungs so/_/de bzhin du/_gshin rje gshed la sogs pa'i khro bo'i nga rgyal dmigs te zhes pa ni rdo rje 'chang chen po yongs su gyur pa las de dang der gyur pa'o/_/de rnams zhes pa ni gcig gi yang ngo /_/gnas ni de
[\[141a.5\]]dag sems rab tu dang ba 'dod pa'i rnam par ro/_/bsgrub par bya ba'i rkang rjes kyi sa zhes pa ni/_snabs la sogs pa dang /_gcin dang /_bshang ba'i gong bu'o/_/bdag nyid rdo rje 'chang nyid du nges par ston par byed do zhes pa ni/_rdo rje 'chang nyid khro bo'i gzugs la sogs par gyur pa'i phyir ro/_/
[\[141a.6\]]rnam par snang mdzad la sogs pa dmigs pas zhes pa la 'dir sogs pa'i sgra las rin chen dbang po la sogs pa rnams bsdus so/_/zla ba zhes pa la sogs pa la mi bskyod pa'i sbyor ba yis zhes pa sngar bshad pa de 'dir gsungs so/_/rnam par snang mdzad ces pa la sogs pa ni cho ga
[\[141a.7\]]gzhan no/_/bdud rtsi 'khyil pa nyid phur bu zhes pa'i don to/_/phur bu'i cho ga shes pas phur bus gdab pa'i gnas gang zhe na/_gsungs pa/_phur bu'i cho ga shes pa yang zhes bya ba ni/_rdo rje sems dpa' zhes pa'i don no/_/'di'i bshad pa ni/_sgrub pa po zhes bya ba la sogs pas sbyor
[\[141b\]]
[\[141b.1\]]ba'i bdag nyid chen po ston par byed do/_/rnam par snang mdzad chen po zhes pa la sogs pas bsgrub par bya ba la dmigs pa dang ldan pa'o/_/'bar ba'i rdo rje ni 'od zer lnga dang ldan pa ste/_sgrub pa po dang sgrub pa'i 'khor lo ni lha dang lha mo'i sku'i dkyil 'khor gyi 'khor lo 'bar ba ste 'od zer
[\[141b.2\]]dmar po dang ldan pa nyid yin pa'i phyir dang lha'i gzugs la dang sngags dang dbyer mi phyed pa'i phyir ro/_/gsungs pa gang yin pa zhes pa ste/_gnas las skrod par 'gyur ba ni gal te rnal 'byor pa dman par gyur pa'o/_/de las gzhan yang dpal gyi khams nam mkha' dang rlung las rab
[\[141b.3\]]tu byung ba nyid yin pa'i phyir ro/_/ngag gi spros pa zhes pa ni/_nam mkha' zhes bya ba la sogs pa gsungs te/_lce la gnod par byed do ni lkugs pa'i dngos por 'gyur ba'o/_/snying la gnod par byed do ni sems dang sems byung ba dang bral ba'i phyir ro/_/sangs rgyas ni rdzogs pa'i rim pa la gnas
[\[141b.4\]]pa zhes pa la sogs pas sngar gsungs pa ston par byed do/_/ci ltar sku dang gsung dang thugs rnams ci ltar yin zhe na/_gcig tu gyur pas kyang zhes bya ba la sogs pa gsungs te/_gang zhig sku la sogs pa gcig tu gyur pa'i rang bzhin de byang chub kyi sems rdo rje'o/_/sku la sogs
[\[141b.5\]]pa de rnams kyis rang bzhin gyi cha la dmigs nas tshar gcod par byed pa de'i phyir/_sku dang gsung dang thugs rmad du byung ba zhes sbyar bar bya'o/_/bshad zin pa dang ma bshad pa'i zhes bya ba la sogs pa la dang po'i brjod bya nas brtsams nas sgyu ma lta bu'i ting nge 'dzin las kyi dngos grub kyi
[\[141b.6\]]yan lag nyid du gsungs so/_/da ni de'i dbang du byas nas zhi ba can zhes bya ba la sogs pa gsungs te/_rdo rje 'chang chen po ni drug pa'o/_/mi 'gyur che ni 'gyur ba ni kun tu g.yo ba'o/_/'gyur ba med pas na mi 'gyur ba'o/_/rnam par mi 'jigs pa zhes pa ni/_dngos po de dang de skye ba'i dngos
[\[141b.7\]]po med pa'o zhes pa'o/_/thams cad dbang bskur zhes pa ni rigs lnga po rnams thams cad kyi mngon par dbang bskur zhing rgyas btab pa ni thams cad dbang bskur ro/_/rnam par snang mdzad la sogs pa'i de bzhin gshegs pa lnga po des kyang zhes pa rnam par snang mdzad la sogs pa lnga
[\[142a\]]
[\[142a.1\]]po yi yang ngo /_/mngon par dbang bskur zhing rgyas 'debs pa ni drug pa'o/_/gnas pa la sogs pa le'u brgyad par gsungs pa'i lhag ma'i lhag ma gcig gnyis lo lon zhes gsungs pas so/_/khyad par gzhan gyi dbang du byas nas mtshan rnams thams cad ces bya ba la sogs
[\[142a.2\]]pa gsungs so/_/mngon par 'dod pa'i don ni de kho na nyid la mngon du phyogs par byed pa'o/_/rigs lnga ni mi bskyod pa la sogs pa'i rigs rnams so/_/de bzhin gshegs pa lnga'i dbang du byas nas de ltar zhes bya ba la sogs pa gsungs so/_/rdo rje sems dpa'i ting nge 'dzin
[\[142a.3\]]gyis zhes pa ni/_rdo rje sems dpa' ni drug pa'o/_/de la ting nge 'dzin gang yin pa yang phyung nas rjes su zhugs pa zhes pa rdo rje sems dpa'i ting nge 'dzin te rnam par snang mdzad do/_/der rin chen dpal dang mtshungs par 'gyur ro ni de la dmigs pa nyid kyi phyir ro/_/de'i phyir sbyor ba de dang ldan
[\[142a.4\]]pas zhes gsungs te/_sa bcu'i dbang phyug tu 'gyur ro zhes pa ni/_snang ba gsum po la dmigs ma thag tu 'od gsal ba dmigs pa nyid kyi phyir ro/_/rtog pa'i rnal 'byor yin pa'i phyir ro zhes pa ni/_brtags pa'i rnal 'byor la dmigs ma thag tu 'od gsal ba nyid la dmigs pa'i
[\[142a.5\]]phyir ro/_/mngon par byang chub pa'i rim pas ni/_rim pa bzhi par so sor bstan pa'i rim pas so/_/phyi'i dbang du byas nas/_rdo rje nyi ma zhes bya ba la sogs pa gsungs te/_mtshams kyi dus zhes pa ni nyi ma'i mthar skyes pa'o/_/lung phog pa rnams kyi zhes mang po'i tshig ni yan lag
[\[142a.6\]]bzhi nyid yin pa'i phyir lung phog pa'o/_/snyoms par 'jug pa zhes pa ni/_nang gi shes rab ma la'o/_/de nyid kyi phyir shes rab kyi ngo bo nyid du gyur pa zhes gsungs te/_/byung ba ste skyes par gyur nas slar yang nub pa'o/_/skya rengs 'char ba ni ma rig pa ste snang ba nye bar thob pa nyid do/_/stobs
[\[142a.7\]]bcu zhes pa ni rdo rje snying po'i rgyud du gsungs pa yang gnas dang /_gnas ma yin pa mkhyen pa'i stobs nas zag pa zad pa mkhyen pa'i stobs ji srid par ro/_/mi 'jigs pa bzhi ni bdag la yang dag par rdzogs par sangs rgyas par ldan no zhes dam bcas pa la/_chos 'di dag mngon par
[\[142b\]]
[\[142b.1\]]rdzogs par sangs rgyas so/_/bdag gi zag pa zad pa la zag pa ma spangs pa dang /_gang slar yang bar chad kyi dbang du byas pa'i chos yang dag par bshad pa de dag so sor ston bzhin pa ni sdig pa bar chad du 'gyur ba'i gnas med do/_/bdag gis 'phags par nges par 'byung ba'i lam
[\[142b.2\]]bshad pa de la nges par 'byung ba ma yin no zhes 'dir de lta bu'i chos dang mthun pa'i rgol ba lha'am bdud dam de dag yod pa ma yin no/_/'di dag gi bshad pa ni/_dbu ma la 'jug par shes par bya'o/_/phyag rgya chen po zhes pa ni ye shes kyi sku'o/_/sangs rgyas mtshan gyis ni/_rdo rje snying po
[\[142b.3\]]rgyan gyi rgyud du gsungs pa'i phyag dang zhabs nyid rtsibs stong dang mu khyud dang lte bar bcas pa'i 'khor los brgyan pa dang /_phyag dang zhabs shin tu gnas pa la sogs pa zhes nye bar mtshon par byed do/_/dpe byad brgyad cu po rnams nye bar mtshon par byed do/_/stong gsum la sogs pa'i sgra
[\[142b.4\]]las stong gnyis dang stong gcig pa rnams gzung ngo /_/de ltar sgyu ma lta bu'i ting nge 'dzin la mngon par brjod nas zhi ba can la sogs pa'i las rnams 'di dang 'brel par dbang po gnyis zhes bya ba la sogs pa gsungs so/_/dbang po gnyis kyis rab tu sbyor ba'i thabs su bshang gci zhes bya
[\[142b.5\]]ba la sogs pa gsungs te/_'di ltar nye bar bstan pa'i spyad pa dang 'brel lo/_/so sor sdud pa zhes bya ba la sogs pa gsungs pa yang ngo /_/rdo rje 'chang chen po ni drug pa ste de mi bskyod pa'i ting nge 'dzin la gnas pa khro bo phyung ngo zhes sbrel lo/_/sdong bu dang lo ma la sogs pa zhes pa'i
[\[142b.6\]]sogs pa ni 'bras bu dang me tog zhes bya ba la sogs pa ste/_'bras bu dang me tog la sogs pa yang dag par bsdus pa'i don to/_/sbyar ba zhes pa ni mar dang sbrang rtsi mnyam pa la sogs rig pa gzhan dang gzhan pa'i rdzas kyis byas pa'i dug go/_/khro bo gang yang rung ba'i sbyor ba dang
[\[142b.7\]]ldan pas zhes pa ni gsungs pa yang /_thog mar las kun byed pa dang /_/sngags pa rab brjod dmigs las skyes/_/zhes so/_/til mar la sogs pas zhes pa'i sogs pa ni/_sdong bu dang 'dab ma la sogs pa'i dug yang dag par gzung ngo /_/bsgos nas zhes pa ni de rnams
[\[143a\]]
[\[143a.1\]]gcig tu byas nas so/_/dpung la sogs pa rnams zhes pa la sogs pa la shing rta la sogs pa rnams so zhes so sor ston par byed do/_/dam tshig chen po ni mi bskyod pa'i gzugs so/_/khro bo ni gshin rje gshed la sogs pa gang yang rung ba'o/_/rnam par bsgoms la zhes
[\[143a.2\]]pa ni me lha'i thugs ka ru'o/_/rang rang gi cho gas zhes pa ni sngar gsungs pa'i dgra'i dpung pa 'og tu song bar bsgoms nas de'i steng nas ri rab lta bu'i khro bos btsir bar bsgom par bya'o zhes pa la sogs pa'o/_/dgug pa'i cho ga ni rgyud gzhan du gsungs pa'i rim pas bya'o/_/las 'di'i
[\[143a.3\]]bya ba so so'i ngo bo bstan pa'i phyir/_sangs rgyas rnam par snang mdzad ces bya ba la sogs pa gsungs te/_lag pas ni g.yon pas mngon sum nyid du zhes pa'o/_/sgrub pa po ni gsum gsum du gnas pa'i phyir ro/_/yang na zhes bya ba la sogs pas phyi rol gyi tshogs pa la mi ltos pa nyid
[\[143a.4\]]du ston par byed do/_/yi ge oM las byung ba'i 'od zer nag po 'bar bas kun nas khyab pas 'dzag cing so sor 'joms pa ste so sor 'joms par nus pa'o/_/rang gi lag na gnas pa'i mtshon cha rnams kyis ni pad+ma la sogs pa rnams kyis so/_/rta mgrin spros nas nges par gnod mdzes ltar bka' bsgos te/
[\[143a.5\]]nor rgyas kyi bu la sogs pa rnams brdung bar bya'o/_/rang gi lag na gnas pa'i mtshon cha la sogs pa rnams kyis so zhes pa'o/_/'gag par 'gyur ba ni phyi ma bzhin no zhes pa'o/_/slob dpon gyis bya bar gsungs pa'i rab tu sbyor ba la rjes su chags par sangs rgyas rnams kyang zhes bya ba
[\[143a.6\]]la sogs pa gsungs te/_sngags dang spel bar gsungs pa'i rab tu sbyor bas phaT ces pa 'di'i nag po nyid du rab tu thob pa'o/_/ye shes zhes pa la sogs pas/_rang gi ngo bo ston par byed do/_/rdo rje 'chang chen po'i sku ni drug pa'i sku'o/_/bud med bzhi zhes pa ni gzugs rdo rje la
[\[143a.7\]]sogs pa'o/_/de nas pad+mo rab tu rgyas byas zhes pa ni/_rab tu dbye ba zhes pa'i don no/_/de nyid kyi phyir sgo'i pad+ma yang dga' bas shin tu phul du byung bar mngon par gsal bar byed do/_/byas nas zhes pa rjes su'o/_/gang thugs rab tu dang ba ma yin par dga' ba mngon par gsal bar
[\[143b\]]
[\[143b.1\]]byed pa ni ma yin no/_/lnga po'i bdag nyid can ni bshad pa kho na'i rjes su'o/_/rdo rje can gyi sbyor ba zhes bya ba la sogs pa gsungs te/_yul rnam pa gsum zhes pa ni yid du 'ong ba dang yid du mi 'ong ba dang btang snyoms pa'i dbye bas so/_/rang gi lus la sogs pa zhes bya ba la sogs pa'i sgra las mig
[\[143b.2\]]la sogs pa rnams su zhes rtogs par bya'o/_/bsres pa ni/_yang dag par sbyor ba'o/_/mchog tu dga' ba'i bde ba chen po'o/_/de skyed par byed pa'i 'byung bar byed pa de ni/_de bzhin gshegs pa lnga'i ngo bo ye shes kyi rang bzhin rdo rje 'chang chen po skyed par byed pa'o/_/rgyud du gsungs pa'i cho
[\[143b.3\]]gas zhes pa ni sngar gsungs pa'i rigs lnga'i 'bras bu la sogs pa dang /_le'u bcu drug pa la sogs pa de'i rnam par bskyed pa'i cho gas so/_/ba lang gi lci ba la sogs pa zhes pa ni sogs pa'i sgra las ut+pa la dang sha ba'i ril ma la sogs pa bsdus so/_/rnam pa sna tshogs pa la sogs
[\[143b.4\]]pa'i sems can du mngon par dgongs pa gang yin pa de lta bu'i cho gas kyang bza' ba rnams kyis lus gnas par brtag go/_/skal ba ngan par ni rang dang gzhan gyi sde pa rnams kyi rdo rje theg pa 'dir rab tu zhugs pa rnams kyis so/_/lcags gsum gyis ni/_zangs dang dngul dang
[\[143b.5\]]gser rnams kyis so/_/de'i mtshan ma mthong nas bsgrubs pa'i ril bu khar bcug nas so/_/brtul zhugs spyod pas zhes pa ni ril bu sgrub pa'i thabs su gsungs pa gang yin pa yang sbyar bar bya'o/_/ga bur dang tsan+dan rnams kyis zhes pa ni/_gnyis kyi tshig la mang po'i tshig go/_/ga
[\[143b.6\]]bur gyi sgras 'dir khrag kyang mngon par brjod do/_/de nyid kyi phyir tsan+dan yang nang gi bdag nyid can no/_/lung gi rjes su byed pa'i rnam par bshad pa tsan+dan dmar po rnams kyis zhes pa'o/_/de lta bur 'gyur te zhes pa ni gang phyag rgya la dmigs nas zhi ba can la sogs pa'i las byed pa de'i
[\[143b.7\]]gzugs su 'gyur ro zhes pa rjes su'o/_/yon tan brgyad kyi dbang phyug ces pa 'dod pa'i dbang phyug la sogs pa'i yon tan dang ldan pa'i phyir ro/_/skad cig gcig tsam nyid las dpag tshad bye ba du ma'i tshad du 'gro bar skad cig gcig gis zhes bya ba la sogs pa gsungs so/_/'di
[\[144a\]]
[\[144a.1\]]yang zhes pa ni sgrub pa po yang ngo /_/de 'ba' zhig tu ma zad de rdo rje 'chang chen po nyid do zhes mngon par dgongs so/_/sems 'khrug pa ni de kho na nyid lhag par rtogs pa la'o/_/rab dgyes bdag ces pa ni mnyes pa'o/_/rdo rje 'chang ni drug pa'o/_/rnam par snang mdzad la sogs pa rnams
[\[144a.2\]]zhes pa ni lnga po rnams so/_/gzhan yang zhes pa ni mi bskyod pa rjes su zhugs pa la ltos pa'i tshig gam yang na rnal 'byor bzhi las rdzogs pa'i sprul pa'i sku la ltos pa'o/_/mi 'gyur che ni yongs su dag pa'o/_/longs spyod rdzogs pa'i bdag nyid can nyid kyi phyir/_'di'i rig pa ni mA ma kI ste/
[\[144a.3\]]de'i rgyal po ni gang gi tshe rin po che'i rigs la ltos par 'gyur ro/_/gnod sbyin ma ni rdo rje ro langs ma la sogs pa rnams te zhes pa'i sogs kyi sgra ni dang po'i don te des gzhan gyis mi thub pa la sogs pa rnams bsdus so/_/bskyed pa'i sa bon la sogs pa'o zhes pa ni/_bskyed pa'i sa bon ni yi
[\[144a.4\]]ge hUM ngo /_/sogs pa ni mtshan ma la sogs pa bsdus so/_/gshin rje gshed la sogs pa'i khro bo'i rgyal po 'di dag gi ma yin no/_/'di rnams kyi ming gi yi ge la zla phyed dang thig les brgyan pa bskyed pa ni bskyed pa'i sa bon no/_/de gos pa ni sngar bzhin no/_/de zhes pa sngags la sogs
[\[144a.5\]]pa rnams so/_/rgyud ni bskyed pa'i rgyud nyid du bzung ba'o/_/rdo rje ro langs ma la sogs pa'i phyag rgya chen po'i gzugs gang yin pa des gnod sbyin mo'i sngags rgyud las te rdo rje ro langs ma la sogs pa rnams so/_/de'i don 'di yin te 'jam pa'i rdo rje ting nge 'dzin la gnas pas/_rdo rje ro langs
[\[144a.6\]]ma la sogs pa bsgoms nas/_'dus byas te de'i mgo bo klad pa la gshin rje mthar byed bsams nas de rnams kyi sgrub pa brtsam par bya'o/_/tshim pa ni 'dzag pa'i byang chub kyi sems kyi rgyun gyis mchod pa'o/_/de rnams kyi dkyil ni snying po'o/_/sgrub pa gzhan la ltos nas so/_/dam tshig chen
[\[144a.7\]]po zhes pa la sogs pa'i bshad pa ni dam tshig chen po ni phyag rgya chen po zhes pa la sogs pa'o/_/nus pa bsgrub par bya ba'i phyir ni dbab pa gzhan las nus pa nye bar bsgrub pa'i phyir ro/_/rnam pa gnyis zhes pa ni bskyed pa dang rdzogs pa'i dbye bas so/_/ngag gi bya ba ni sems can smin par
[\[144b\]]
[\[144b.1\]]bya ba dang grol bar byed pa skyed par byed par so sor sgrub pa'o/_/de bzhin nyid dang zhes pa ni gang du lus kyi dngos po med par dmigs pa'o/_/zla ba zhes pa la sogs pa'i rim pa'i mthar thug par pad+ma dmigs nas so/_/rdo rje chos ni 'od dpag med kyi bdag nyid can no/_/pad+ma rA ga ni nor bu dmar
[\[144b.2\]]po'o/_/de dang mnyam pa'i 'od ni ni de'i kha dog go/_/yi ge gsum ni hA AHhUM gi gzugs so/_/bkod nas zhes pa ni sna tshogs pad+ma'i mtshan ma'i steng du'o/_/bkod pa gsum ni sku rdo rje la sogs pa'i rdo rje gsum mo/_/nang du bsams nas zhes pa ni/_spros nas bskyed pa'o/_/u phaT i la zhes
[\[144b.3\]]pa ni 'jig rten pa'i mngon par brjod pa'o/_/sngags kyi rtog par lus 'gul ba dang g.yo ba ni 'khor lo bzhin du yongs su 'khor ba'o/_/bskul ba rnam par bshad nas rengs pa'i dbang du byas nas/_rengs pa zhes bya ba la sogs pa la 'phags pa rnams kyis dbang po las 'das pa mthong
[\[144b.4\]]ba'i sa 'di ni 'phags pa'i sa ste grub pa ni 'bebs pa grub pas 'bebs pa'i dngos grub bo/_/rdo rje'i rang bzhin mi phyed pa gang yin pa des so/_/sngar bshad pa'i rim pas zhes pa ni/_de bzhin nyid dang zla ba zhes bya ba la sogs pas so/_/thugs las yang dag par byung ba nyid kyi phyir ni
[\[144b.5\]]rdo rje 'chang chen pos gsungs pa nyid kyis so/_/rnam par shes pa dang bral ba'i phyir ni/_rnam par shes pa ni 'od gsal du rab tu zhugs pas gsum gsum gdon mi za bar 'bebs par byed do/_/'di'i sngags kyi don ni/_/dz+hai'i yi ge gang gis zhes pa 'chad par 'gyur bas so/_/lhag
[\[144b.6\]]ma hUM hA AHyi ge'i sa bon gyis dbab par bya'o/_/snod lhag par gnas pa zhes pa ni/_rab tu gnas pa'i cho gar gsungs pa'i rim pas so/_/ji lta ba bzhin du zhes pa la sogs pa la sngar bshad pa'i rdo rje sems dpa' dang ye shes sems dpa' gcig pa'i thugs rdo rje'o/_/thabs
[\[144b.7\]]kyi ye shes 'byung bar byas nas zhes pa ni ye shes 'bab pa'i thog mar ro/_/'od gsal du rab tu zhugs pa ni rab tu rtog pa'o zhes bsam par bya'o/_/lha chen po'i gnas skabs zhes pa ni sngar smos pa'o/_/shes nas zhes pa ni g.yo ba la sogs pas so/_/sa bon bzhi ni yi ge hUM la sogs
[\[145a\]]
[\[145a.1\]]pa'o/_/steng du ni ting nge 'dzin sems dpa' las nges par byung nas so/_/rang gi gnas su ni tha mal pa'i gnas skabs su'o/_/lha rnams gshegs su gsol bar byas nas gzung bar bya'o/_/go cha la sogs pas zhes pa ni bsrung ba'i rgyu yis so/_/bsgom pa dang sngags la
[\[145a.2\]]sogs pas yongs su dag pa ni drug pa'o/_/snga ma bzhin du byas nas zhes pa 'dis 'di sngar gsungs pa nyid du ston par byed do/_/de bzhin du zhes pa 'dis 'dir bshad ma thag pa nyid du'o/_/nges par dgag pa'i phyir ni bzlog pa'i phyir ro/_/gal te de bzhin du de'i 'og tu zlog par mi byed na de'i tshe
[\[145a.3\]]gsad par bya ba'i phyir rdzogs pa zhes bya ba la sogs pa gsungs te/_gsod ma ni 'od gsal du rab tu bzhugs pa'o/_/sta re dang tho ba zhes gsungs pa'i phyir 'di phyag gnyis pa nyid du mtshon par bya'o/_/yang na mtshan ma'i gtso bo ston par byed do/_/bsgrub par bya ba rnam pa ci lta bur bsams nas
[\[145a.4\]]zhes pa hUM yig la sogs pas khro bo gang yang rung ba zhes mtshon par bya'o/_/bstan pa la gnas pa ni/_lam la gnas pa'o/_/skyob med pa ni srung ba med pa'o/_/mthong nas zhes pa ni lha la sogs pa rnams kyis spangs pa nyid kyi phyir ro/_/khro bo la nges par byung ba'i du ba dang me ni khro bo'i du ba me'o/_/
[\[145a.5\]]'jigs pa yang 'jigs pa'i rgyu yang ngo /_/yi ge hrIHzhes pa ni nag po'o/_/'dir klu'i rgyal po drag po gang yang rung ba'i rnam par shes pa dgug par bya'o/_/de nas rab tu 'gro bar 'gyur ro/_/dad ces pas sbal ba la sogs pa rnams zhes pa ni bcos ma dang sdig pa la sogs pa rnams kyi yang dag par
[\[145a.6\]]sbyar ba las byung ba'o/_/sdig pa'i sgras sbrul nyid mngon par brjod par bya'o/_/'dir ni sdig pa nyid do/_/phyogs bcu zhes bya ba la sogs pas gsungs pa'i bsgrub par bya bas nye bar bsags pa'i sdig pa ston par byed do/_/sbrul gyi gzugs ni gdug pa'o/_/me la sogs pa zhes pa
[\[145a.7\]]ni 'dir sogs pas char la sogs pa 'byung ba bsdus so/_/khams 'khrug pa ni nang gi bdag nyid can no/_/'byung po nag po'i gzugs ni/_sha za spre'u la sogs pa'i gzugs kyis so/_/bsgrub par bya ba zhes pa ni rang bzhin gyi gzugs so/_/rdo rje can gyi zhes pa ni gsum pa'i don la
[\[145b\]]
[\[145b.1\]]bzhi pa'o/_/rnam pa gsum zhes pa ni dman pa dang bar ma dang mchog go/_/srung ba zhes pa la sogs pa ni sgrub thabs su mngon par brjod pa'i rim pas so/_/zlos par 'gyur ba ni de'i cho gas so/_/phreng ba'i sngags ni spyan ma la sogs pa rnams dang nges par gnod mdzes la sogs pa rnams
[\[145b.2\]]kyis gsungs pa rnams so/_/bsgrub par bya ba zhes pa ni/_sgom pa la sogs pa'i rim pas sam rtog par gsungs pa bris sku la sogs pa'i rim pas so/_/mnyes par byas pa zhes pa ni gsol ba 'debs pa la sogs pa rnams kyis so/_/phur bus gdab par bya'o zhes pa ni 'di'i
[\[145b.3\]]don bsam par bya'o/_/phur bu 'di yang rig pa gcod par byed pa'i rgyu nyid yin pa'i phyir de 'dus pa phyi mar yang gsungs pa/_de yi gzugs brnyan byas nas ni/_/zhes pa la sogs pa nas/_lce mgrin de bzhin snying ga ru/_/phur bu'i cho gas phur bus gdab/_/zhes pa ji srid par ro/_/
[\[145b.4\]]na maHsaman+ta kA ya wAka tsit+ta badzrA N+'aM che ge mo'i man+t+ra de ba tA shAn+d+ya di kartA rany+tsa kA li ya tsakra warti hUM/_ts+tshin+d+ya ta zhes so/_/rang gi rig pa gcod par byed par 'dod na/_sku sha ljang gu rnams khu tshur gyis bzung nas che ge mo dang che ge mo'i sngags la sogs pa rnams gcad do zhes pas mtshon rnon pos
[\[145b.5\]]gcad par bya'o/_/rengs par bya'o zhes pa ni sngags la sogs pa rengs par bgyi'o zhes mngon par brjod nas/_de'i bsam pas sngags brjod nas khu tshur bcings pas de nas lha rnams kyi gzugs brnyan byas nas phur bus lha rnams rengs par bya'o zhes pa'o/_/thams cad stong pa nyid kyi
[\[145b.6\]]lus la sogs pa thub pa'i thabs dang ldan pa'i phyir thub pa'o/_/zin pa dang ma zin pa ni phyi dang nang gi bdag nyid can no/_/de rnams su dus gsum du byung ba'i rgyal ba de bzhin gshegs pa'i bdag nyid can nyid yin pa'i phyir rdo rje 'chang ngo /_/chos bdag med pa la gnas pa ni/_sgrub pa po
[\[145b.7\]]zhes mngon par dgongs so/_/rdo rgyus zhes bya ba la sogs pa'i don ni bshad zin to/_/sngags 'dis bskul ba ni che ge mo zo shig ces brjod pas so/_/zin pa tsam gyis ni mthong ba'i dug gis bdag nyid can nyid kyi phyir mthong ba tsam gyis kyang zhes pa'o/_/'dis zhes pa la sogs pa gsungs pa
[\[146a\]]
[\[146a.1\]]ni don gzhan no/_/mche ba'i dug la sogs pa rnams zhes pa ni/_'dir sogs pa'i sgra ni rig pa'i dug la sogs pa gzung ba'i don du'o/_/'dzud par byed do zhes pa rkang pa'i 'og na gnas pa snying gar son par byed do zhes pa'i don to/_/dug med par gyis shig ces
[\[146a.2\]]rnal 'byor pa sems rab tu mi brtan pa'o zhes rtogs par bya'o/_/nye ba'i dug ces pa ni/_sbrul la sogs pa sna tshogs pa mang po'i mthar thug par mngon par brjod pa'i phyir ro/_/'brum bu zhes pa 'di'i don ni e NI pa ti la sogs pa rnams te/_nad 'ga' zhig ni ming ngo /_/nus pa gang yin pa
[\[146a.3\]]ni nus pa'ang bskyed pa'i rgyu'o/_/gang gzhan nang du bshad pa rnams te/_de rnams kyang ngo /_/'od gsal bas yongs su sbyangs pa'i phyir ro zhes pa ni/_'di sgra brnyan gyi chos nyid kyi brda yin pa'i phyir ro/_/mtshon pa la sogs pa zhes pa'i sogs pas bong ba dang dbyu gu la sogs pa bsdu ba'i don
[\[146a.4\]]no/_/mngon spyod ni lus 'jig pa la sogs pa'o/_/lus zungs ni na tshod nyid la sogs pa'o/_/dri ma ni kha zas yongs su gyur pa las skyes pa'o/_/kha zas mi mthun pa ni rab tu grags pa nyid do/_/de rnams las byung ba ni nad kyi rgyu rnams so/_/'khor lo'am zhes pa la sogs pa la pad+ma'am
[\[146a.5\]]zhes bya bar yang rtogs par bya'o/_/yang na gsung gi rdo rje'i rnal 'byor pas kyang 'khor lo'am rdo rje'am/_pad+ma'am yongs su gyur par rtogs par bya'o/_/nad las nges par rgyal ba rab tu gnas pa ni kun du gnas pa ster bar byed do zhes pa'o/_/ci ltar zhe na nad pa zhes bya ba la sogs
[\[146a.6\]]pa gsungs so/_/ji lta ba bzhin du byung ba'i zhes pa ni dzi na dzika zhes pa la sogs pa'i sngags gsum sku rdo rje la sogs pa'i rnal 'byor pa gsum po rnams kyi thog mar brjod pa nyid kyi phyir ro/_/gang bshad pa zhes pa ni thog mar ro/_/bdag la byin gyis brlab pa'i lus ni nye bar dmigs
[\[146a.7\]]pa'i bdag nyid can du nye bar dmigs pas so/_/gsungs pa yang /_kun rdzob nye bar dmigs pa yi/_/ting 'dzin 'di ni ma shes nas/_/nad kyi rnam pa las rgyal zhing /_/de bzhin sgyu mas dbang bskur rgyal/_/zhes so/_/ye shes bkye ba ni gdul bya 'gugs par byed pa'i rgyu mtshan nyid yin
[\[146b\]]
[\[146b.1\]]pa'i phyir/_rnam par snang mdzad la sogs pa lnga pa'o/_/'khor chen po nyid ni rdo rje 'chang chen po ste mi bskyod pa rjes su zhugs pas so/_/de la ni chos rnams la'o/_/rnam pa gnyis zhes pa 'di'i bshad pa ni/_nang la zhes pa la sogs pa'i rim pa'i sgrub pa la 'jug pa'i dbang du byas nas sgrub pa po
[\[146b.2\]]zhes bya ba la sogs pa gsungs so/_/ye shes kyi sku ni bdag la byin gyis brlab pa'i bdag nyid can no/_/mthong ba ni dmigs pa ste/_de gal te rmi lam la bdag nyid 'od gsal du rab tu 'jug par mthong ngo /_/de chos sangs rgyas rnams kyi zhes bya ba la sogs par sbyar bar bya'o/_/longs
[\[146b.3\]]spyod rdzogs pa'i sku ni yongs su dag pa'o/_/khams gsum pa zhes bya ba la sogs pas gzhan yang gsungs te/_dngos grub chen po ni yongs su rdzogs pa'i longs spyod rdzogs pa'i skur bskyed pa'o/_/gzhan sngags la mchog tu gzhol ba'i dbang du byas nas sgrub pa po zhes bya ba la sogs pa
[\[146b.4\]]gsungs so/_/mthong bar 'gyur ba ni dmigs par 'gyur ro/_/de bzhin nyid du zhes bya ba la sogs pa ni/_rmi lam ma mthong ba'i 'bras bu thob par 'gyur ro ni mngon sum du byed pa'o/_/gzhan yang thams cad ces bya ba la sogs pa gsungs te/_'jig rten pa'i dngos grub ni/_zhi ba can
[\[146b.5\]]la sogs pa'i ngo bo'o/_/gzhan yang phyogs bcu zhes bya ba la sogs pa gsungs te/_chos kyi mdzod ni chos kyi snod kyi khang pa lta bu'o/_/chos kyi rgyal po ni rdo rje lta bu'i lam gyi ngo bo'o/_/glegs bam du chud pa ni de dag mngon par rjod par byed pa nyid kyi phyir ro/_/'dir 'jig rten pa'i
[\[146b.6\]]dngos grub la de dag par byed do zhes gsungs pa dang sbyor ro/_/slar yang rdzogs pa'i rim pa'i dbang du byas nas/_gang chos kyi 'khor lor son pa zhes bya ba la sogs pa gsungs te/_chos kyi stan ni seng ge'i khri la sogs pa'i ngo bo'o/_/dam tshig sbyor bas ni/_rdzogs pa'i rim pa la
[\[146b.7\]]dmigs pa'i dus su'o/_/slar yang sngags la mchog tu gzhol ba'i dbang du byas nas kun dga' ra ba zhes bya ba la sogs pa gsungs te/_gzhan yang sangs rgyas zhes bya ba la sogs pa'o/_/thob par 'gyur ba ni/_rig pa 'dzin pa'i rgyal po ste bdag por 'gyur ro/_/gsungs so
[\[147a\]]
[\[147a.1\]]zhes pa ni 'chad par 'gyur bar ro/_/rnam pa sna tshogs pa ni rdzogs pa'i rim pa la gnas pa'i mthong ba rnams so/_/'dir sngags la mchog tu gzhol ba'i nye bar sdud pa yang rtogs par bya'o/_/dam tshig nyams pa zhes pa 'di'i don 'chad par 'gyur bar dam tshig las 'das
[\[147a.2\]]par bya zhing zhes pa'o/_/de la dam tshig ni bsrung ba dang bza' ba la sogs pa dang bla ma la sogs pa'i rjes su 'jug pa la sogs pa'o/_/bden pa mthong ba ni/_lam lhag par rtogs pa yang ste lam lhag par rtogs pa ni byed pa po brtson 'grus brtan pa ni slar yang le lor ci ltar 'gyur/_de la sgrub
[\[147a.3\]]pa po'i rmi lam mthong ba rnam pa gnyis la/_'di ni tshig go zhes sbrel lo/_/rang gi sems te rang gi sems nyid las zhes pa ni sems kyi dbang gis dang phyi rol la don gyi dbang gis sems rtogs pa'i phyir ro/_/rmi lam la yang don las bzlog pas sems kyi dngos po yin pa'i phyir ro zhes gsungs
[\[147a.4\]]pa nyid kyi phyir dang /_dbu ma la 'jug pa la sogs par/_sems la ma ltos don zhes gzhan ni cung zad yod ma yin/_/dngos por rang dbang med ces mnyam sbyor khyod kyi seng ge'i sgra/_/zhes gsungs so/_/'di dag zhes pa rmi lam du mthong ba'i dngos po'o/_/sems las tha dad par gyur pa ni sems la
[\[147a.5\]]ma ltos pa'o zhes mngon par dgongs so/_/de nyid kyi phyir sems la ma ltos pa'i chos rnams med pa'i phyir dang /_de dag gi chos nyid kyang med ces bya ba la sogs pa gsungs te/_'dir zhes pa ni rnam par bshad pa'i de kho na nyid do/_/gsungs pa zhes pa bcom ldan 'das
[\[147a.6\]]kyis so/_/de bzhin nyid du zhes pa 'od gsal du zhugs pa'i dus zhes pa'o/_/dbang sogs la zhes pa 'dir phung po la sogs pa bsdu ba'i don no/_/shes pa gnyis po ni snang ba la sogs pa'o/_/de la zhes pa ni/_de lta bur gyur pa'o/_/'dir zhes pa ni stong pa la'o/_/chen po nyid ni stong pa chen
[\[147a.7\]]po la'o/_/gnyid log pa ni stong pa chen po'i bdag nyid can kun rdzob bo/_/rlung la brten na ni nang gi bdag nyid can gyi rlung gi dbang gis so/_/'di'i dpe dang dpe can gyis de rnams kyi dbye ba so sor bstan pa'i phyir gnyid log ces bya ba la sogs pa gsungs te/_kun brtags pa zhes pa ni dbye bar ro/_/
[\[147b\]]
[\[147b.1\]]brdzun pas rnam par dpyad pas de lta bu nyid las bden par nye bar dmigs pa nyid kyi phyir ro/_/de nyid kyi phyir/_brdzun dang bden pa dag kyang yod ma yin/_/zhes so/_/ngo mtshar du gyur zhes bya ba la sogs pa ni 'di dag dka'o zhes bya ba la sogs pa'i don gsal bar ro/_/chos rnams zhes pa ni
[\[147b.2\]]rmi lam dang rmi lam nye bar dmigs pa rnams la'o/_/de nyid ni chos nyid do/_/'bras bu'i de nyid ni yongs su dag pa'i sgyu ma lta bu nyid du rmi lam gyi dpes bshad do/_/nam mkha' la ni 'od gsal ba la'o/_/gzhir gyur pa la ni/_de'i bdag nyid can la'o/_/nam mkha' bsgom pa ni stong pa
[\[147b.3\]]bzhi'i bdag nyid can rdo rje 'chang chen po bsgoms pa'o/_/'di'i bshad pa ni/_nam mkha' rten pa por byas nas/_/zhes pa'o/_/tha dad pa nyid du mi snang ba'i phyir zhes pa ni ngo bo nyid med pa nyid kyis so/_/de'i bdag nyid can yin pa'i phyir ni nam mkha'i bdag nyid can yin pa'i phyir dang /_rnam
[\[147b.4\]]par gzhig pa de tsam nyid kyi phyir ro/_/de nyid kyi phyir thams cad ces bya ba la sogs pa la/_'di zhes pa ni nam mkha'o/_/rmi lam dang 'bras bu dag gi dpe dang dpe can dag rmi lam zhes bya ba la sogs pa gsungs te/_mig la sogs pa rnams kyis gang yul du byar med pa'o/_/rnam pa
[\[147b.5\]]dang bral ba nyid yin pa'i phyir dang de bzhin nyid kyis so/_/de nyid kyi phyir thogs pa med pa'o/_/yongs su shes par bya ba ni de bzhin nyid kyi ngo bo nyid kyis so/_/lta ci smos zhes pa gnyid sad pa'i gnas skabs nye bar thob pa la ltos nas rmi lam nye bar thob pa dang de'i 'bras bu rnams shin tu
[\[147b.6\]]gsal bar rang bzhin med pa nyid do zhes mngon par dgongs so/_/lus la sogs pa'i bdag nyid can yin pa'i phyir sems can gyi 'jig rten ni lus zhes bya ba la sogs pa gsungs te/_rdo rje ni sgrub par byed pa'o/_/gnas ni rdo rje'i go 'phang ngo /_/gang yang sems kyi ngo bo nyid kyi dbye ba nye
[\[147b.7\]]bar dmigs pa'o zhes mngon par dgongs so/_/de'i phyir gang yin pa yang zhes bya ba la sogs pa gsungs te/_de'i chos thams cad ni snod la sogs pa bshad ma thag pa'o/_/nam mkha'i khams ni snang ba gsum ste stong pa dang shin tu stong pa dang chen po stong par mngon par brjod par
[\[148a\]]
[\[148a.1\]]bya ba nyid kyi phyir ro/_/don 'di nyid shes pa ni dag pa kun du bzang ngo /_/nam mkha' zhes bya ba la sogs pa ni snga ma bzhin no/_/de yang zhes pa ni snang ba gsum gyi bdag nyid can no/_/rang bzhin dang rang bzhin med pa nyid kyis 'dod pa'i khams la sogs pa la ni lus la sogs
[\[148a.2\]]pa la kun du mi gnas te de ni skye ba med do/_/khams gsum pa las 'das pa nyid kyi phyir dang khams gsum pa yang skye ba kun du gzung ba nyid kyi phyir ro/_/gang dang gang gis kyang zhes pa ni yod pa dang med pa la sogs pas so/_/shin tu dbyer med pa ni de'i ngo bo nyid yin pa'i phyir ro/_/rdo rje'i
[\[148a.3\]]gnas ni dbyer mi phyed pa'i gnas su bskyed pa'o/_/byang chub kyi sems nyid ni de bzhin nyid do/_/de yang zhes pa la sogs pa ni bshad zin to/_/bdag ces bya ba la sogs pa ni dpe'o/_/yang na zhes pa ni/_'dir de bzhin zhes pa'i don to/_/lha zhes bya ba la sogs pa'i bshad pa ni/_
[\[148a.4\]]thams cad ces bya ba la sogs pa'o/_/drug pa ni rdo rje 'chang chen po'o/_/de las ni drug pa las te/_ye shes bzhi'i bdag nyid can las so/_/dga' ba lnga ni 'dod pa lnga'i bde ba'o/_/phreng ba'i sngags la sogs pa rnams zhes pa'i sogs pa'i sgra las de las cig shos kyi sngags rnams
[\[148a.5\]]bsdus pa'i don ni sman la sogs so/_/'jig rten las 'das pa'i bsam gtan la skyes pa'i ngo bo nyid med pa'i phyir zhes pa ni/_med pa zhes pa de bzhin nyid 'di dag gi tshig bla dgas so/_/gnyis po zhes pa lus dang ngag dang sems gang yin pa'i rten dang brten pa'i dngos por 'gal ba'i
[\[148a.6\]]phyir zhes pa de rnams gang yin pa gsal bas cung zad rten dang brten pa nyid du ma mthong ba'i phyir ro/_/de rnams gang 'di dag kyang skyes par bshad pa dang skyes pa ma yin pa dag go/_/spyod bsdus su yang /_'dir phung po la rnam par shes pa cung zad kyang med cing rab tu gnas pa gsal ba nyid
[\[148a.7\]]yin pa'i phyir ro zhes med pa'i 'khyil pa gang yin pa la brtsams nas gang gis rten dang brten pa'i dngos po med do/_/yang na rten dang brten pa'i dngos por 'gal ba'i phyir ro zhes pa ni 'dir 'chad par 'gyur ba de ci'i phyir zhe na zhes pas 'di ci ltar 'gal zhes mngon par dgongs so/_/
[\[148b\]]
[\[148b.1\]]nam mkha' ltar zhes bya ba la sogs pas 'gal ba'i rgyu gsungs so/_/ngo bo nyid dag pa'i phyir zhes pa ni 'od gsal ba'i ngo bo nyid yin pa'i phyir lus la sogs pa rnams gang yin pa yang lus ni rang gi bdag nyid kyi rten dang brten pa'i dngos por yod pa de bzhin du/_de dag gi rang bzhin shin tu tha
[\[148b.2\]]dad pa'i chos ches mchog tu 'dzin par byed do zhes pa'o/_/de 'dzin par byed do zhes pa bskyed pa'i rim pa la phyung nas rab tu zhugs pa dang /_rdzogs pa'i rim pa la ye shes lnga ste sngags kyi bdag nyid kyi rdo rje 'chang gi sku dang gsung dang thugs so/_/drug pa ni de bzhin gshegs pa'i ye shes kyi
[\[148b.3\]]bdag nyid can no/_/sku la sogs pa 'di nyid du ye shes gsum las yang dag par byung ba ste skyes pa'o/_/thugs rdo rje ni ngo bo nyid do/_/rgyu la ni ye shes gsum la'o/_/'bras bu la ni 'od gsal ba nyid do/_/rang gi sems ni snang ba gsum mo/_/chos nyid ni 'od gsal ba nyid do/_/'di dag
[\[148b.4\]]la gnas pa ni/_bshad ma thag pa'o/_/mi smra bar gyur pa ni ngag gi yul las shin tu 'das pa'i phyir ro/_/de skad ces bya ste le'u zhes pa lhag ma'o/_/mtha' drug gi bshad pa ni drug pa rdo rje 'chang chen pos bshad do zhes mngon par dgongs pa'o/_/dkyil 'khor du dbang bskur ba nyid ces pa
[\[148b.5\]]ni de nyid kyi phyir sgrub pa'i snod so sor brtags pa med par dkyil 'khor de mngon par brjod pa nye bar bstan pa'i phyir gsungs pa slar yang zhes bya ba 'dis 'byung bar 'gyur ba'i slob ma rnams dang ma 'ongs pa'i rdo rje slob dpon rnams kyis kyang bya bar gsungs so/_/sku 'dzin pa ni thugs rdo rje'o/_/
[\[148b.6\]]bskul ba'i dbang gis bstod pa'i tshig byung ba'i phyir gsungs pa/_de bzhin gshegs pa zhes bya ba la sogs pa'o/_/mngon sum du byas nas zhes bya ba ni thog mar rab tu dang ba'i dang bas zhes bya ba'i don to/_/gzugs la sogs pa'i yul rnams dang me tog la sogs pa'i rdo rje rnams kyang
[\[148b.7\]]de bzhin gshegs pa'i bdag nyid can yin pa nyid kyi phyir ro/_/dkyil 'khor du mngon par dbang bskur ba nyid ces gsungs pa'i phyir med par thams cad dbang bskur ba med do/_/mngon par dbang bskur ba med par yang dngos grub phran tshegs dag kyang grub par mi 'gyur na sangs rgyas nyid la
[\[149a\]]
[\[149a.1\]]sogs pa'i dngos grub chen po lta ci smos de nyid kyi phyir rgyud so sor dbang bskur dang dkyil 'khor dag mngon par brjod par blta bar bya'o/_/dkyil 'khor gyi cho ga'i sgrub pa'i thabs zhes bya ba la sogs pas 'chad par 'gyur bas dang po nyid du dkyil 'khor du dbang bskur
[\[149a.2\]]ba'i don gsungs so/_/'di dag la sogs pa nyid kyang rgyud gzhan du de dang de'i khyad par dbye ba blang ngo /_/slar yang zhes bya ba la sogs pas slob ma dang slob dpon gyi 'brel pa dang nyan pa'i rim pa gsungs so/_/sku dang gsung dang thugs rdo rje la gnas pa zhes pa ni sku la sogs pa
[\[149a.3\]]'grub par byas pa'o/_/sku la sogs pa'i don mngon par rjod par byed pa po yang rung ngo /_/mngon sum du byas nas ni kun du dang bar byas nas so/_/de bzhin gshegs pa thams cad kyi sku'i rang bzhin yin pa'i phyir rnam par snang mdzad ni thams cad ces bya ba la sogs pa gsungs te/_de
[\[149a.4\]]nyid kyi phyir sku'i dkyil 'khor zhes gsungs so/_/nyon mongs pa'i ri dwags rnam par 'jigs pas na zhes bya ba ni gti mug shas che ba'i rigs can rnams kyi zhes pa lhag ma'o/_/de la zhes pa ni dkyil 'khor pa'o/_/'bad pa ni gti mug gi rigs can rnams rjes su bzung ba'i bsam
[\[149a.5\]]pa'o/_/dkyil 'khor lta bu ni dkyil 'khor gyi cho ga'i tshogs so/_/sangs rgyas thams cad kyi ni zhes pa rang bzhin nyid gang yin pa'am byang chub sgrub pa'i don du rab tu 'jug pa nyid kyi phyir ro/_/sgrub pa po thams cad kyi ni gti mug gi rigs can thams cad dam gang yang 'jig rten dang 'jig
[\[149a.6\]]rten las 'das pa'i dngos grub thams cad kyi sgrub pa po rnams so/_/de'i phyir 'di kun zhes bya ba gsungs so/_/ngos su re re'i zhes bya ba ni lte ba'i gnas la ltos nas so/_/de ni gru bzhi lham pa ste/_/zhes pa'i khang pa brtsegs pa'i phyi'i gzugs la ltos nas gsungs so/_/de nyid kyi phyir gru
[\[149a.7\]]bzhi zhes bya ba la sogs pa gsungs so/_/dri ma med pa'i tshon gyis ni rdul tshon kha dog mchog tu 'bar ba'i phyir ro/_/sangs rgyas kun gyis zhes pa ni dag pa'i nyes pa med pa'o/_/de nyid kyi phyir thams cad ces bya ba la sogs pa gsungs te/_mdzes par byas pa ni/_byin gyis
[\[149b\]]
[\[149b.1\]]brlabs pa'o/_/'khor lo'i phreng bas brgyan pa zhes pa ni/_snying po'i dkyil 'khor rnam par bcad pa'o/_/bla ma las mthong ba rang gis bya ba yang /_de kho na nyid bsdus pa la sogs pa las nges par bstan pa'i dkyil 'khor gyi cho ga sbyang ba de lta bu'i dkyil 'khor bri bar bya'o zhes/_de kho
[\[149b.2\]]na nyid bsdus pa las gsungs pa zhes bya ba la sogs pa gsungs so/_/rgya cher ni de las dkyil 'khor gyi cho gar gsungs pa nyid yin pa'i phyir ro/_/de ltar zhes bya ba la sogs pa la lha rnams kyi zhes pa ni dkyil 'khor pa rnams kyi dbus su'o/_/nang gi rim par gnas pa rnams kyi mngon du
[\[149b.3\]]phyogs pa'i dbus su'o/_/rang gi phyag rgya spyan ma las ji srid gnas sam go 'phang yang dag par ldan pa'o/_/lha'i gzugs ni rnam par snang mdzad kyi sku'am 'khor lo'o/_/mi bskyod pa la sogs pa 'ang zhes bya ba la sogs pa ni/_shar la sogs pa'i phyogs zhes bya ba la sogs pas de
[\[149b.4\]]bzhin gshegs pa yongs su bskor ba'o/_/gcig pu zhes pa ni btsun mo'i phyag rgya dang bral ba'o/_/spyan ma zhes bya ba la sogs pas dgod do/_/ji ltar rigs par zhes pa ni lha mo rnams kyis yongs su bskor ba'o/_/khro bo zhes bya ba la sogs pas rim pa gsum pa'i sgo bzhi po ston
[\[149b.5\]]par byed do/_/stobs chen zhes bya ba la sogs pa'i grwa bzhi po ste 'dir yongs su bskor ba ni med do zhes mtshon par bya'o/_/de nyid kyi phyir gzugs la sogs pa rnams dang ni gzugs rdo rje la sogs pa rnams so zhes pa 'dis rim pa gnyis pa'i de bzhin gshegs pa la sogs pa bzhin du
[\[149b.6\]]gzugs rdo rje la sogs pa rnams kyang yongs su bskor bar rtogs par bya'o/_/byams pa la sogs pa rnams kyang gnas ji lta ba bzhin du dgod do/_/sngags shes pa zhes pa la sogs pa la sngags ni lha'i rnal 'byor rnam pa gnyis de de shes pa'o/_/lha'i 'khor lo'i gzugs su
[\[149b.7\]]dmigs pa'i tshogs kyi dkyil 'khor gyi dbus su'am/_dkyil 'khor gyi dbus su ste sku'i dkyil 'khor gyi dbus su'o/_/shes rab dang thabs gnyis ka yang lha sum cu rtsa gnyis kyi bdag nyid can yin pa'i phyir ro/_/gzhan na re gang rdo rje slob dpon drug pa nyid dang mtshungs pa kho na
[\[150a\]]
[\[150a.1\]]ma yin nam bshad pa'i rgyud rdo rje phreng bas lha sum cu rtsa gnyis kyi bdag nyid can du bshad pa de ci ltar yin zhe na sgom pa 'di med de drug pa nyid rnam par snang mdzad la sogs pa nyid du yongs su gyur pas dkyil 'khor gyi dbang por 'gyur ro zhes so/_/bde mchog gi rgyud
[\[150a.2\]]kong ka Na'i dka' 'grel du bris pa rdul tshon gyi dbus su sku dang gnyi ga las/_steng du khri byin nas dkyil 'khor mchod pa rang gi phyag rgya dang bcas pas bya ba zhes pa ni yang dag pa ma yin no/_/'di ni zhes bya ba la sogs pa la/_sgrub pa po rnams kyi zhes pa ni/_slob dpon rnams nyid do zhes
[\[150a.3\]]mngon par dgongs so/_/nges pa kho nar zhes pa ni bza' ba ni lus rgyas pa'i don du sku'i rdo rje nyid kyang 'dir gtso bo zhes de'i phyir nges pa kho nar zhes mngon par brjod par bya'o/_/ngos re re zhing zhes bya ba la sogs pa ni snga ma bzhin no/_/yongs su rdzogs pa zhes pa ni sum cu rtsa gnyis po rnams
[\[150a.4\]]kyang ngo /_/cho ga la mkhas pa zhes pa ni/_de kho na nyid bsdus pa'i rgyud la sogs par bshad pa'i dkyil 'khor gyi cho ga la bya ba'o/_/de ltar zhes bya ba la sogs pa la dkyil 'khor gsum zhes bya ba ni sngar gsungs pa'i thugs kyi dkyil 'khor dang bcas pa'o/_/rdo rje 'dzin pa la
[\[150a.5\]]sogs pa zhes bya ba la sogs pas le'u bzhi par gsungs pa'i mi bskyod pa gtso bo yin la/_'dir dkyil 'khor pa nyid du mngon par brjod do/_/dkyil 'khor gyi sgras sku la sogs pa'i dkyil 'khor 'brel par ston par byed do/_/de ltar gzhan rnams la yang dkyil 'khor phan
[\[150a.6\]]tshun du'o/_/gang yang rin po che rtse mo dgu pa'i rdo rje 'dzin pa'i phyir rin chen dbang po nyid rdo rje 'dzin pa'o/_/sogs pa'i sgra ni dang po'i don te/_des rin chen dbang po la sogs pa rnams so zhes rtogs par bya'o/_/de'i phyir dkyil 'khor pa rnams kyi zhes pa ni sku dang gsung gi dkyil
[\[150a.7\]]'khor dag dang gsum po 'di rnams las gzhan yang mA ma kI la sogs pa rnams dkyil 'khor pa yin pa nyid kyi phyir ro/_/sku zhes bya ba la sogs pa ni sku la sogs pa'i rdo rje gsum po rnams phan tshun mngon par spyod pa la gsang ba gsum nyid du nges so/_/de bzhin gshegs pa nyid ni
[\[150b\]]
[\[150b.1\]]so sor 'dus par rin chen zhes bya ba la sogs pa gsungs so/_/'di ni nye bar mtshon pa ste/_des dkyil 'khor pa gzhan rnams kyi yang gtso bo nyid ni gsang ba gsum nyid du rtogs par bya'o/_/gsang ba gsum ni rdo rje 'chang chen po nyid kyi bdag nyid can yin pa'i phyir thams cad do/_/de
[\[150b.2\]]bzhin gshegs pa thams cad ces bya ba la sogs pas thig gdab pa nas brtsams pa nyid ni dkyil 'khor yongs su gyur pa gsungs so/_/de bzhin du gang gi tshe dkyil 'khor gyi bdag nyid gang yin pa de'i tshe/_de'i kha dog dang de'i rnal 'byor gyis thig gdab pa la sogs pa bya'o/_/sku
[\[150b.3\]]la sogs pa ni gsang ba nye bar bya bzhin pa'o/_/rdo rje zhes pa la sogs pa de rnams zhes pa ni skyed par byed do zhes pa lhag ma'o/_/yid skyob par byed pa zhes pa 'di bshad pa ni sems zhes bya ba la sogs pa'o/_/chos kyi dbyings kyi ngo bo nyid yin pa'i phyir/_mi 'jigs pas na zhes bya ba la
[\[150b.4\]]sogs pa gsungs so/_/gal te de kho na nyid bsdus pa las zhes bya ba la sogs pas rdzogs pa'i rim pa la gnas pa ni 'dir gsungs pa'i cho gas dkyil 'khor bri bar bya ba ma yin no/_/rdzogs pa'i rim pa la gnas par bya'o zhes pa'i don nyid mngon par brjod par 'gyur ro/_/bskyed
[\[150b.5\]]pa'i rim pa la gnas pa yang de kho na nyid bsdus pa'i rgyu la sogs par mngon par brjod pa'i dkyil 'khor bri ba'i cho ga la ltos par mngon par brjod pa de bskyed pa'i rim pa'i rnal 'byor pas rgyud 'dir gsungs pa'i cho ga'i dbang du byas nas dam tshig ces bya ba la sogs pa gsungs so/_/
[\[150b.6\]]gnas 'di bzhi ste zhes pa spyi bo dang mgrin pa la sogs par ro/_/bskyed par bya'o zhes pa rigs lnga nyid ces pa lhag ma'o/_/nges par gnod mdzes kyi rdul tshon gyi dkyil 'khor du rdzogs par gyur pa'i dkyil 'khor ba rnams bkug nas sa mA dzaHzhes pa dang spel ba'i sngags bzlas pas
[\[150b.7\]]so/_/bsam gtan gyis bskyed pa'i mchod pa'i dbang du byas nas/_dus gsum zhes bya ba la sogs pas gsungs te/_de rnams kyis zhes pa ni snying ga'i sa bon las byung ba rnams kyis so/_/dus gsum du bzhugs pa'i de bzhin gshegs pa rnams kyis ni bkug pa rnams kyis so/_/
[\[151a\]]
[\[151a.1\]]gcig tu byas nas ni rdul tshon gyi dkyil 'khor dang lhan cig yang dag par sbyor ba byas pas mchod pa bya'o/_/mchod pa'i 'bras bu 'di dag ces bya ba la sogs pa gsungs te/_gsungs pa'i sngags ni/_'das pa'i sangs rgyas dang byang chub sems dpa' rnams kyi'o/_/sgra ji
[\[151a.2\]]bzhin pa'o/_/rgya che ba shin tu mdzes pa ste bdud rtsir byas pa nyid kyi phyir ro/_/'di nyid ces pa ni phyi'i de bzhin gshegs pa'i dbang du byas nas gsungs pa gang yin pa 'di'o/_/nang gi bdag nyid can ni slob dpon gyi lus kyi nang du rtogs pa'i phung po la sogs pa'i ngo bo de bzhin gshegs
[\[151a.3\]]pa rnams gtor mas tshim par bstan no/_/bshang ba dang sogs pa'i sgras gzugs la sogs pa dang yul lnga mngon par brjod par bya'o zhes/_sgra ji bzhin pa ma yin pas zhes gsungs te/_de bzhin gshegs pa rnams kyi brdar gyur pa'i sgra'o/_/de las gzhan ma lus la srog
[\[151a.4\]]chags rnams kyi sgra nyid kyis bsdus pa'i phyir ro/_/bshang ba la sogs pa zhes pa ni nye bar mtshon par byed pa ste go ku la sogs pa rnams phung po lnga dbang bskur ba rnams nye bar mtshon par byed do/_/gtor ma byin gyis brlabs pa ni bdud rtsi la sogs pa'o/_/'di dag thams cad du bcu po
[\[151a.5\]]rnams nyid kyis bshad par bstan pa'i phyir ro/_/skabs su bab par slar yang phung po dang khams la sogs pa'i rang bzhin rnam par snang mdzad la sogs pa de bzhin gshegs pa lnga po rnams bshad pa la sogs pa'i yul lnga po rnams kyis tshim par byed par 'dir gsungs so/_/de nyid kyi
[\[151a.6\]]phyir/_yang na zhes bya ba la sogs pa gsungs te/_rnal 'byor pa 'jug par byed pa'i don du phan yon ston pa shu tsa zhes bya ba la sogs pa gsungs te/_phung po dang khams dang skye mched la sogs pa thams cad tshim par byed pa nyid kyis yul gzhan thams cad thun mong pa nyid yin pa'i
[\[151a.7\]]phyir ro/_/sngags pa zhes pa ni rim pa gnyis la gnas pa'i rigs can thams cad do/_/phyi rol du yang de bzhin gshegs pa'i sngags pa tshim par byed pa dang /_tshim par byas pa nyid du 'gyur ro zhes sngags zhes bya ba la sogs pa gsungs so/_/rdo rje sems dpa' ni mi bskyod pa'o/_/ci rigs
[\[151b\]]
[\[151b.1\]]par zhes pa ni bla ma las so/_/sangs rgyas thams cad kyi ni rdzogs pa'i rim pa'i rigs can lnga po rnams kyi'o/_/sgra ji bzhin pa'o/_/de ltar zhes bya ba la sogs pa la/_rdo rje 'chang chen po zhes pa ni de bzhin gshegs pa'i snying po'i bdag nyid phung po'i za ma tog la gnas pa'i thugs kyi rdo rje'o/_/
[\[151b.2\]]gcig tu byas nas ni bsreg bya'i rdzas kyis so/_/ji ltar rnyed pa zhes pa ni las kyi rjes su mthun par rnyed pa dang /_thab khung bud shing gi me la'o/_/de nyid kyi phyir 'chad par 'gyur ba zhi ba la sogs pa zhes bya ba la sogs pa'o/_/rdo rje gsum zhes bya ba la sogs pa ni/_sgra ji bzhin pa ma yin
[\[151b.3\]]pa'o/_/bdag nyid rang gi phyag rgya zhes pa ni/_rigs lnga po rnams kyi spyi'i tshig ste/_gang dang gang gi phyag rgya spyan ma la sogs pa'i gzugs de dang lhan cig tu bdag nyid kyi sku dang gsung dang thugs gcig tu byas pa ni rdo rje dang pad+ma yang dag sbyor ba'o/_/de las byung ba rnams kyis so/_/dkyil
[\[151b.4\]]'khor gyi bdag po zhes pa ni spyi'i tshig ste rigs gang dang gang yin pa de'i dkyil 'khor gyi bdag po gang yin pa ni thog mar lha'i 'khor lo gnas ji lta ba bzhin du slob ma'i lus dang khang pa brtsegs par dgod par bya ste/_snying ga'i pad+ma dang snying po'i rim pa'i dbus su dkyil 'khor gyi bdag
[\[151b.5\]]po gzhag par bya'o/_/rnal 'byor bzhi las rdzogs pa'i dkyil 'khor gyi bdag po de'i phyir mdo dang bsre bar byed pa gcig tu bya bar gsungs pa 'dis 'dir 'gal ba med do/_/gti mug la sogs pa'i rigs can gyi slob ma rnams rnam par snang mdzad la sogs pa nyid bdag po rnams su sprul pa
[\[151b.6\]]can du sbyar bar bya ste gang las dkyil 'khor gyi bdag po rnams dang /_dkyil 'khor pa rnams kyang phyag gnyis pa nyid rang rang so so'i sku'i dkyil 'khor gyi bdag po'o/_/gang gi phyir le'u dang por gsungs pa'i rig pa'i skyes bu chen po'i gzugs zhe sdang la sogs par gyur nas dkyil 'khor
[\[151b.7\]]du zhugs pa'o/_/lhag ma bdud rtsi gsum zhes pa ni/_khrag dang rkang dang gcin gyi ngo bo'o/_/'di dag ces bya ba la sogs pa ni/_bla ma rnams lan bdun du mngon par bsngags par 'dod do/_/rgyud gzhan du ni lan brgya rtsa brgyad du mngon par bsngags nas bza' bar bya ste/_rnam pa gzhan du na dam
[\[152a\]]
[\[152a.1\]]tshig gi rdzas su mi 'gyur bar blta bar bya'o/_/yang na 'dus pa phyi mar/_rdo rje'i lam nas ni/_slob ma'i kha ru dbab par bya/_/zhes gsang ba'i dbang bskur bar bshad do/_/rgyud gzhan du yang /_rgan po ming med dag gis ni/_/slob ma'i kha ru dbab par bya/_/zhes pa ni/_gnyis
[\[152a.2\]]ka gcig tu sbrel bas rdo rje slob ma la dbab par bya'o zhes pa ni mi 'gal lo/_/theg pa gsar pa ni sangs rgyas kyi theg pa'o/_/gang yang gsang ba'i dbang bskur ba las thog mar mngon par dbang bskur ba gang yin pa des dbang bskur ba de rnams theg pa sar pa la gnas pa'o/_/de rnams gang yin pa
[\[152a.3\]]la gsang ba ste bstan par mi bya ba ni sa la sogs pa rnams so/_/de rnams la ni gang mngon par dbang bskur ba ni bstan par bya bar gsungs so zhes sbrel lo/_/ci ltar bstan par bya zhe na/_de nyid bzhi zhes bya ba la sogs pa gsungs te/_cho ga 'di lta bu ni 'chad par 'gyur bzhin pa bdag
[\[152a.4\]]nyid kyis bslab cing sbyin sreg dang gtor ma'i tshul gyis zhes pa tsA ru'i dngos pos bsgrubs nas phyi dang nang gi sbyin sreg dang gtor mas tshim par byed pa de'i tshul gyis dbul bar bya'o/_/mnyes pa ni rab tu dgyes pa'o/_/mgon po ni rnam par snang mdzad la sogs pa'i sangs rgyas dang byang chub
[\[152a.5\]]sems dpa' rnams so/_/ci ltar zhe na/_bdud rtsi lnga zhes bya ba la sogs pa gsungs te/_bza' ba la sogs pa/_bI ra shu mA/_mU'i tshul gyis yul gyi rang bzhin nyid yin pa'i phyir 'di rnams gzugs rdo rje la sogs pa'i sa bon las bskyed par bya'o/_/sha zhes bya ba la sogs pa ni/_sgrol ma
[\[152a.6\]]rnam pa lnga zhes pa stobs dang kha dog gsal bar byed pa'i phyir go ku la sogs pa'o/_/dam tshig chen po lag ldan rta/_/de bzhin khyi la sogs pa'i sha/_/phung po la sogs rigs dbye bas/_/gang gsungs dam tshig de bshad do/_/zhes gsungs pa'i phyir/_phung po'i ngo bo nyid yin pas
[\[152a.7\]]'di rnams rnam par snang mdzad la sogs pa'i sa bon gyis bskyed nas sbyangs pa dang rtogs pa la sogs pa'i rim pas yang dag par sbyangs nas byin gyis brlabs te/_bza' bar bya'o/_/'dus pa phyi mar ni yi ge gsum gyi sa bon gyis bskyed par bya'o zhes bya ba la sogs pa gsungs so/_/'di nyid
[\[152b\]]
[\[152b.1\]]yul ro nyid du bshad pas sgrub par byed pa gang yin pa rnams kyang yul ror bsdus pa nyid de zhes bya ba la sogs pa gsungs so/_/yul gzhan gyi dbang du byas nas rdo rje gsang ba zhes bya ba la sogs pa gsungs so/_/dbang po gnyis zhes pa ni bud med dang skyes pa'i dbang po'o/_/klu la sogs pas
[\[152b.2\]]kyang zhes pa'i sogs pa'i sgras ma bshad pa'i yul rnams bsdus so/_/de nyid kyi phyir thams cad ces bya ba la sogs pa gsungs te/_sdug pa ni yid du 'ong ba ste yongs su mgu bar gyur par ston par byed do/_/bshad zin pa'i yul ro'i dbang du byas nas slar yang bdud rtsi lnga zhes bya ba la sogs
[\[152b.3\]]pa gsungs te/_bza' ba la nye bar spyod pa'i dus su ni za bar byed pa'i dus su'o/_/dang por zhes bya ba la sogs pa ni sbyang ba dang rtogs pa dang zhes pas 'bar bar byed pa dang gdung bar byed pa la sogs pa'i rim pas so/_/de la dang por rim pa la yang /_hUM yig gis ni yang dag sbyar/_/AH
[\[152b.4\]]yig gis ni rtogs par bya/_/oM gyis mnan nas 'bar bar bya/_/'di ni bza' ba sbyong ba'o/_/zhes so/_/'dus pa phyi ma ru/_rdo rje hUM las yang dag 'byung /_/bar snang la gnas bsam par bya/_/AHlas byung ba'i pad+ma ni/_/de yi 'og der bsgom par bya/_/oM gyis mtshan ma'i bdud rtsi ni/_/
[\[152b.5\]]de yi dbus su gzhag par bya/_/rdo rje pad+ma mnyam sbyor bas/_/'bar bas rnal 'byor tshim par bya/_/zhes bya ba la sogs pa'o/_/klu'i blo'i zhabs kyis mdzad pa'i sbyin sreg gi cho gar yang /_sku gsung thugs kyi snying po yang /_/nyi ma zla ba me dbus gnas/_/yi ge gsum gyis mngon
[\[152b.6\]]bsngags pa'i/_/sbyang dang 'bar dang rtogs par byed/_/ces so/_/'di rnams phan tshun 'brel pas 'bad pa nyid du rtogs par bya'o/_/de lta bu'i rim pas sbyangs pa'i phyi nas bza' ba'i dus su yi ge oM bsgoms nas 'bar bar bya'o zhes rtogs par bya'o/_/khro bo'i mthar thug pa zhes pa ni
[\[152b.7\]]sum cu rtsa gnyis po rnams kyis so zhes mngon par dgongs so/_/de rnams ni sum cu rtsa gnyis po rnams so/_/de rnams kyi sku la sogs pa'i bdag nyid can yin pa'i phyir thim pa'i sa bon ni sku la sogs pa'i sa bon gsum gyi bdag nyid can nyid du 'gyur ro zhes pa'i don to/_/dbab par bya'o
[\[153a\]]
[\[153a.1\]]zhes pa ni/_rab tu gzhug par bya'o/_/rab tu bcug pa'i yi ge gsum po nyid kun du slob pa des yi ge hrIHla rab tu gzhug go/_/rdo rje 'chang chen po la phan tshun rab tu 'jug pa bzhin no/_/de nyid kyi phyir de la mngag gzhug pa zhes bya ba la sogs pa gsungs so/_/de ltar
[\[153a.2\]]zhes bya ba la sogs pa ni yi ge gsum gyi bdag nyid can nam bdag gi rang bzhin gang yin pa de de bzhin no zhes pa gnod sbyin thams cad sgrub par byed pa 'dod bzhin pa nyid yin pa'i phyir gnod sbyin gyi khyad par mngon par brjod do/_/de'i don ni 'di yin te/_gnod sbyin thams cad kyi
[\[153a.3\]]gtso bo gang yin pa la bka' bsgo ba stsal bar 'dod de/_de nyid yi ge gsum las rdzogs pa'o/_/mngon par 'dod pa'i las la sbyar bar bya'o zhes pa ni/_de nyid kyi phyir gzhan yang zhes bya ba la sogs pa gsungs so/_/phyag na rdo rje ni mi bskyod pa'o zhes bya ba la sogs pa gsungs
[\[153a.4\]]pa'i phyir thog mar yang gnod sbyin gyi sgras mi bskyod pa la sogs pa kho nar mngon par 'dod do zhes rtogs par bya'o/_/'di ni khyad par te thog mar ni bskyed pa'i sngags gcig nyid do/_/'dir ni sna tshogs te rdo rje gsang ba'i gnas zhes pas 'di'i bshad pa 'byung ngo /_/gsang ba ni mchog go/_/
[\[153a.5\]]yan lag gi don ni dbang du byas nas/_de la zhes pa ni de rnams la zhes bya ba la sogs pa gsungs te/_pad+ma dang nyi ma'i dkyil 'khor la gnas par byas nas zhes pa ni/_'dir pad+ma ni 'od dpag med kyi mtshan ma ste/_de'i steng du nyi ma'i dkyil 'khor byas nas zhes rtogs par bya'o/_/sna tshogs
[\[153a.6\]]pad+ma ni lha thams cad kyi thung mong par sngar bshad pas nges par gnod mdzes kyang rdo rje nyi ma'i dkyil 'khor la gnas pa nyid du sbyar bar bya'o/_/gshin rje gshed kyang zla ba zhes pa zla ba'i steng du 'khor lo'am/_nyi ma'i dkyil 'khor la gnas par bya zhes pa dgod par bya'o/_/sdug bsngal
[\[153a.7\]]drag po ni mi bskyod pa la sogs pa'o zhes pa la sogs pas mi bskyod pa la sogs pa'i gzugs su dmigs nas khro bo rnams la bka' bsgo ba sbyin par bya'o zhes pa la mngon par dgongs nas nges par sbyor ba'i tshig gi mthar oM zhes brjod nas bka' bsgo bar byin cig ces yang dag par bskul
[\[153b\]]
[\[153b.1\]]ba zhes bya ba la sogs pa ston par byed do/_/rnam pa gzhan du na dka' bsgo ba so sor nges par mi 'gyur ro/_/A zhes pa 'di bka' bsgo ba thams cad kyi thun mong ba nyid yin pa'i phyir ro/_/mdung rtse 'dzin pa zhes pa ni stobs po che la sogs pa rnams kyis so/_/rdo rje chen pos zhes pa ni bdud rtsi
[\[153b.2\]]'khyil pa la sogs pa rnams kyis so/_/lcags kyu 'dzin pas zhes pa ni 'dod pa'i rgyal po la sogs pa rnams kyis so/_/gzhan dngos su ma gsungs pa rnams kyi mtshan ma bstan pa'i phyir rnam pa sna tshogs pas zhes bya ba la sogs pa'o/_/mngon par 'dod pa'i don zhes pa ni gang gi don du
[\[153b.3\]]mngag gzhug pa la bka' bsgos pa'o/_/'dir zhes pa ni ri bo la sogs par ro/_/sgrub par zhes pa ni sgrub pa'o/_/sum cu rtsa drug ces pa la sogs pas 'di'i 'bras bu gsungs so/_/rdo rje sems dpa' la sogs pa'i mngag gzhug pa ni thun mong gi mngag gzhug pa sgrub pa'i skabs
[\[153b.4\]]su mi bskyod pa la sogs pa'i mngag gzhug pa'o/_/khyad par gyi sgrub pa la nges par gnod mdzes la sogs pa sangs rgyas kyi ngo bo'o/_/'jig rten pa'i lha chen po la sogs pa rnams dang /_'jig rten las 'das pa mi bskyod pa la sogs pa rnams so/_/des zhes pa ni rdo rje 'chang chen
[\[153b.5\]]pos so/_/gsol ba btab pa ni bod par byed pa ste sgrub pa pos sbyar bar 'gro bar byed pa'o/_/de la zhes pa ni bsgrub par bya ba'i don la'o/_/ming dang sbyar nas che ge mo gyis shig ces so/_/de la zhes pa ni bya ba la'o/_/drag pos ni stobs kyis so/_/de ltar zhes pa ni bshad pa'i rim pas nges
[\[153b.6\]]par sbyar ba'o/_/grub pa zhes pa ni dngos grub nye bar gyur pa'i rgyud do/_/sangs rgyas thams cad ces pa ni mi bskyod pa la sogs pa rnams so/_/bu gcig pu ni bu'i gtso bo sras po zhes pa'i don to/_/'dzin pa dang 'jig rten las 'das pa'i bstan bcos la mkhas pa'o/_/rten pa ni thams cad mngon
[\[153b.7\]]par zil gyis gnon pa'o/_/rang gi 'dod pas rang gi dbang du bya ba la gzhag par nus pa ma yin pa de dag kyang gal te 'dod na ci ltar slar yang gzhan de dag 'di zhes bya ba la sogs pa'o/_/mda' lnga zhes gsungs pa'i phyir 'di phyag gnyis pa nyid do/_/'jam pa'i rdo rje'i dkyil 'khor pa
[\[154a\]]
[\[154a.1\]]yang mda' gzhu dang bral ba ste ye shes zhabs kyi 'dod pa brjod pa'i bsam pa'o/_/'dod pa 'di rnams rgyud du med pa dang por 'jam dpal gyi sgras longs spyod rdzogs pa'i sku bshad do/_/de'i phyir bla ma rnams la rim gro bya ba'o/_/mda' lnga po rnams kyis bsnun par byed
[\[154a.2\]]pa'i gnas ci ltar zhes bya ba la sogs pa gsungs te/_sa bon zhes pa bla ma'i zhabs kyi drin las so/_/lhag pa'i bsam pa brtan po ni/_sems brten pas so/_/nang gi bdag nyid la mchog tu gzhol ba'i rdzogs pa'i rim pa la dmigs pa lhur len pa'o/_/de bzhin gshegs pa thams
[\[154a.3\]]cad kyi zhes pa ni rdzogs pa rnams kyi'o/_/gdul ba'i don zhes pa ni gang zhes pa dbang po lha'i 'khor lor yang dag par bstan pas gdul byar gyur pa de rnams gdul ba'i don no/_/nam mkha' zhes bya ba la sogs pa la sangs rgyas kyi dkyil 'khor ni sangs rgyas kyi tshogs sam dkyil
[\[154a.4\]]'khor gyi 'khor lo'o/_/de la sogs pa rnams kyis zhes pa ni oM AHhUM swA hA'i yi ge rnams kyis so/_/gdug pa rnams zhes pa ni gdul bya rnams so/_/rab tu bsgom par bya'o zhes pa ni sku la sogs pa'i rigs can rnams rnam par snang mdzad la sogs pa'i ngo bor bsgom par bya'o/_/byin
[\[154a.5\]]gyis brlab pa'i cho ga las ni de bzhin du mig byin gyis brlabs pa las so/_/nam mkha'i rdo rje'i dbus su gnas pa ni nam mkha'i dbus su gnas pa'o/_/rdo rje sku gsum sbyor ba yis ni skabs kyi mi bskyod pa la sogs pa gsum kho nar rtogs par bya'o/_/gcig tu byas nas zhes pa ni brjod
[\[154a.6\]]pa'i sa bon gyis lhan cig tu zhes mtshon par bya'o/_/rdo rje bskyed de zhes pa ni/_sa bon 'di kho nas zhes so sor rtogs par bya'o/_/'di zhes pa ni 'chad par 'gyur bzhin pa'o/_/rdo rje ser po zhes pa ni rin chen 'byung ldan te/_'gying ba nyid kyis dbyer mi phyed pas nye bar btags nas rdo rje
[\[154a.7\]]'gying ba ni rin chen 'byung ldan spro ba'i dba' rlabs phreng ba ni zhi ba la sogs pa'i don du rnam pa sna tshogs par snang ba'o/_/bstod pa ni rab tu bstan pa'o/_/rdo rje chen po zhes pa ni 'chad par 'gyur ba'i yi ge tsam las so/_/nyi ma'i dkyil 'khor zhes pa ni/_zla bar 'dir sbyar bar bya'o/_/
[\[154b\]]
[\[154b.1\]]lha mor gsungs shing dkar mo nyid yin pa'i phyir ro/_/de bzhin gshegs pa spro ba dang bsdu bas zhes pa ni rgyur gyur pa nyid sangs rgyas kyi sprin zhes pa dang sbrel lo/_/rang gi dkyil 'khor pa'i dbus su gnas par zhes pa ni sangs rgyas kyi brtag par mngon par brjod pa'i dkyil 'khor gyis dkyil
[\[154b.2\]]'khor pa rnams te de'i dbus su gnas pa'o/_/mi bskyod pa'i dkyil 'khor du gsungs pa'i dkyil 'khor pa rnams kyi'o/_/sku rdo rje la sogs pa rnams kyis zhes pa ni sku rdo rje la sogs pa'i sa bon rnams kyis so/_/sku dang gsung dang thugs rdo rje rnams kyi dbab pa ni gdug pa can rnams la zhes
[\[154b.3\]]lhag ma'o/_/rdo rje sems dpa' sems dpa' che/_/zhes pa ni de lta bur gyur pa'i skul byed ma'i rnam pa 'dzin pa'i rdo rje 'chang chen po'o/_/de bzhin gshegs pa zhes pa ni mi bskyod pa la sogs pa lnga po rnams so/_/rdo rje sems dpa' bzhin du ni mi bskyod pa la sogs pa bzhin no/_/rdo rje la sogs pa tsam
[\[154b.4\]]'chang ba nyid kyis zhi ba so sor bsgrub pa'i phyir gsungs so/_/rdo rje ni mi bskyod pa'o zhes pa la sogs pas nye bar bsdu ba gsungs te/_ye shes kyi ngo bo'i 'od zer rnams kyis zhes pa ni/_'od zer ni rlung dang rnam par shes pa tsam nyid yin pa'i phyir ro/_/thams cad ces bya ba la sogs pa la rdo rje
[\[154b.5\]]dang 'dra bar longs spyod cing zhes pa ni rnam par bcad du med pa'o/_/dmigs par byed pa ni/_dbye ba med pa'i phyir rdo rje dang 'dra ba'o/_/ting nge 'dzin rdo rje zhes pa ni 'dir rdo rje'i sgras khyad par mngon par brjod de/_de'i phyir dzam+b+ha la'i ting nge 'dzin gyi khyad par zhes gsungs te/_khyad par gyi sgra
[\[154b.6\]]yang snying po'i don te/_ting nge 'dzin gyi snying po zhes bya ba'i don to/_/de bskyed pa ni de thob par bya'o zhes pa'i don to/_/snga ma bzhin du zhes pa ni snga ma'i sgras thog mar gsungs so/_/des na thog mar bsgoms pa'i dzam+b+ha la bzhin du gnas lnga rnams su sa bon lnga byas nas zhes pa'i don to/_/de'i zhes
[\[154b.7\]]pa la sogs pa ni sna tshogs pad+ma dang ma tu lung+ga'i la yongs su bzhugs pa de yi'o/_/bde ba chen po ni bdag gi ngo bo ste rdo rje 'chang chen por bshad pa nyid kyi phyir ro/_/rdo rje bdud rtsi'i chu ni bdud rtsi lnga la sogs pa'i ngo bor bsgrubs pa'i chu la yi ge gsum gyis mngon par bsngags par bsam
[\[155a\]]
[\[155a.1\]]par bya'o zhes pa'i don to/_/de ltar sbyin pa zhes pa ni chu sbyin pa'i mthar ci zhig bya zhe na/_rdo rje sems dpa' zhes bya ba la sogs pa gsungs te/_gang yang de'i zhes bya ba la sogs pa thog mar mngon par brjod pa rdo rje sems dpa' zhes bya ba la sogs pa dang sbrel lo/_/de nyid ni
[\[155a.2\]]zhes bya ba la sogs pa'o/_/'dod pa ni gzugs la sogs pa rnams so zhes pa gnod sbyin mo dang mtshungs pa nyid do/_/thams cad ces bya ba la sogs pa la dam tshig rdzogs par byed pa ni sku skyed par byed pa'o/_/phyi dang zhes bya ba la sogs pa 'di sbrel lo/_/gnod sbyin mo'i tshogs kyis nam
[\[155a.3\]]mkha' khyab par yongs su gang bar bsgoms nas phyi dang nang gi bdag nyid can gyi mchod pa rnams kyis mchod nas thugs rdo rje'i tshul gyis dbab par bya'o/_/rdo rje gsum gyi sbyor bas ni/_sku la sogs pa'i 'od zer gyis gnod sbyin mo ni bkug nas mchod de/_gzhug par bya'o zhes pa dang sbrel bar
[\[155a.4\]]rtogs par bya'o/_/de'i 'og tu zhes bya ba la sogs pa la gcig gi zhes pa ni mngon par 'dod pa'i gnod sbyin mo'i sku'o/_/rdo rje gsum ni gnod sbyin mo rnams so/_/sku la sogs pa can du sku la sogs par byin gyis brlabs pa'o/_/rigs lngar bya ba nyid ni rigs gcig tu bya ba zhes pa 'dis de rdo rje
[\[155a.5\]]sems dpa'i rigs nyid du ston par byed do/_/sku gcig tu byas pa de nyid ces pa ni mnyam pa nyid kyis gnas pa ni de dang lhan cig tu'o/_/dngos grub ni lha mo rnams te 'jig rten pa'i mkha' 'gro ma rnams te de rnams spyan ma la sogs pa'i rigs nyid do/_/de rnams kyi zhes pa ni snyoms
[\[155a.6\]]par 'jug pa'i don te de rnams ni rnal 'byor pas bsgrub par bya'o zhes pa'i don to/_/thob pa'i thabs ni 'chad par 'gyur ba'i mtshan nyid do/_/de nyid sna tshogs zhes bya ba la sogs pa gsungs te/_'dis ni lus la sogs pa yang dag pa dang /_de 'jig rten pa'i mkha'
[\[155a.7\]]'gro ma rnams so zhes shes nas bsgrub par bya'o zhes rab tu bshad par 'gyur ro/_/sangs rgyas zhes bya ba la sogs pas gzugs nyid kyi 'jig rten dang 'jig rten las 'das pa'i mkha' 'gro ma rnams thun mong par gsungs so/_/dngos grub phra mo zhes bya ba la sogs pas 'jig rten pa'i
[\[155b\]]
[\[155b.1\]]mkha' 'gro ma rnams kyi dngos grub kyi khyad par so sor ston par byed pa'i don to/_/de nyid kyi phyir rdo rje mkha' 'gro ma rnams kyis phra mo ma yin pa'i dngos grub la brten pa nyid du gsungs so/_/rdo rje zhes bya ba la sogs pa ni snyoms par 'jug pa'i 'bras bu'i dbye ba'o/_/sgrub pa po rdo rje mkha'
[\[155b.2\]]'gro ma rnams kyi dbang du byas nas mi snang ba zhes bya ba la sogs pas gsungs te/_'gro ba'i rnam pa dngos po med par byas pa'o/_/de la sogs pa ni thog mar ro/_/de'i 'og tu phyi nas ldang ba la sogs pa zhes bya ba'i sogs pa'i sgra las sprul pa'i skus sems can skyed par byed pa dang /_
[\[155b.3\]]snyoms par 'jug pa'i 'bras bu dang 'brel pa gang yin pa dang /_snyoms par 'jug pa gang yin pa 'di dag tu 'gyur ro zhes mngon par dgongs so/_/bshad pa'i rim pa 'dis cir 'gyur zhe na/_de rnams kyis zhes bya ba la sogs pa gsungs te/_gnod sbyin rgyal po zhes bya ba la sogs
[\[155b.4\]]pa gsungs pa'i phyir/_rdzogs pa'i rim pa la gnas pa ni rdo rje 'chang chen por 'gyur ro zhes mtshon par bya'o/_/'di rnams kyi zhes pa ni 'jig rten pa'i mkha' 'gro ma rnams kyi'o/_/de nyid kyi phyir 'chad par 'gyur ba sangs rgyas kyi byang chub ni rdo rje mkha' 'gro ma rnams so zhes so/_/de
[\[155b.5\]]ltar zhes bya ba la sogs pa ni/_bya ba byas pa zhes pa ni/_bskyed pa dang rdzogs pa'i rim pa'i lam lhag par rtogs pa'o/_/gal te rim pa gnyis po dag gi lam gcig kho nar 'gyur na snyoms par 'jug pa'i 'bras bu gnyis mngon par brjod pa dang 'gal bar 'gyur ro/_/spyad pa'i rim pa
[\[155b.6\]]ni spyod pa'i rim pa'o/_/rnam par snang mdzad la sogs pa zhes bya ba la sogs pas spyir brjod do/_/rigs gsum zhes bya ba la sogs pas rnam par snang mdzad kyi dbang du byas nas khyad par du gsungs so/_/lha'i sku ni bdag nyid do/_/shing la sogs pa'i rang bzhin zhes pa ni lag pa dang
[\[155b.7\]]rkang pa dang gdong pa la sogs pa shing la sogs pa las byas pa nyid yin pa'i phyir ro/_/gtso bo nyid kyi phyogs la dngos su dang /_slob ma la sogs pa rnams kyis bsdus pa'i dkyil 'khor bskyed par mi nus pa gal te dkyil 'khor pa lnga po thams cad nyid du shing la sogs pa'i rang bzhin las
[\[156a\]]
[\[156a.1\]]byas nas de'i dbus su nye bar zhugs te/_rang gi yan lag ma lus pa de rnams gang yin pa dang spyod pa spyad par bya'o/_/de nas slob ma shin tu yang dag par sbyangs par 'gyur ro/_/de rnams kyang de bzhin gshegs pa la sogs pa de dang de'i kha dog gi gdong la sogs
[\[156a.2\]]pa can du shing la sogs pa'i rang bzhin las bya'o zhes pa'o/_/sdong bu zhes bya ba la sogs pa ni/_yang na ci ltar sdong bu nye bar longs spyod pas spyod pa byed par nus pas ji srid du shing la sogs pa'i rang bzhin gyi cha byad 'dzin pa gzugs la sogs pa'i 'dod pa lnga nyams su myong bar yang
[\[156a.3\]]gsungs pa'i spyod pa spyad pa ni spros pa med pa'i rab tu dbye ba'o/_/shin tu spros pa med pa'i spyod pa'i dbang du byas nas sdong bu zhes bya ba la sogs pa gsungs so zhes pa ni mi 'gal lo/_/de ltar phyi rol gyi sdom pas bsdams pa nyid du bsgrubs nas spyod pa dang de rnams kyi phan yon rnam par dag pa
[\[156a.4\]]'di bstan pa'i phyir sdom pa'i mthar thug pa'i yang dag par bsdams pa nyid do/_/sgrub pa po de bzhin gshegs par so sor bstan nas gzhan dang rang spangs pa zhes bya ba la sogs pas bshad pa'i phyir/_de ltar zhes bya ba la sogs pa gsungs te/_mi bskyod pa ni rdo rje gsum gyi bdag nyid can yin
[\[156a.5\]]pa nyid kyi phyir de la zhes bya ba la sogs pa gsungs so/_/so so'i sku la sogs pa'i rdo rje rnams kyang mA ma kI nyid phyag rgyar sbyar bar bya'o zhes mngon par dgongs so/_/rang gi phyag rgya ni snying la gnas pa zhes pa ni bsams nas so/_/ci'i phyir ci ltar snying la de gnas she na/_rdo rje gsum zhes bya ba la
[\[156a.6\]]sogs pa ste 'di ni thun mong gi cho ga'o zhes pa rnal 'byor pa thams cad kyi thun mong nyid yin pa'i phyir ro/_/thams cad ces bya ba la sogs pa ni/_ye shes bskyed pa ni 'jig rten dang 'jig rten las 'das pa'i ye shes bskyed pa'o//_//'das pa'i le'u rnams su bskyed pa dang rdzogs pa'i rim
[\[156a.7\]]pa la gnas pa rnams kyi 'jig rten dang 'jig rten las 'das pa'i dngos grub sgrub pa'i don du dam tshig dang sdom pa rnam pa gnyis la nan tan bya bar gsungs pa de/_gal te gang yang nus pa dang bral bas bya ba ma yin te de'i tshe nyes par 'gyur ro zhes rim pa gnyis lhag par rtogs pas kyang zhes
[\[156b\]]
[\[156b.1\]]bya ba la sogs pa gsungs te/_rim pa gnyis lhag par rtogs pa ni de kho na nyid shes pa ma lus pa'i yul ma yin pa de'o/_/ci slar yang bskyed pa'i rim pa tsam shes pa ni cir 'gyur zhe na/_'jig rten pa dang zhes bya ba la sogs pa gsungs te/_de la 'jig rten pa'i dam tshig gi bza' ba la
[\[156b.2\]]sogs pa'o/_/sdom pa yang spyod pa la sogs pa de bzhin gshegs pas gsungs pa bzhin du nan tan du byed pa ni cha lugs la sogs pa 'chang ba'o/_/'jig rten las 'das pa yang bsrung bar bya ba la sogs pa'o/_/de la nan tan du byed pa ni sdom pa'o/_/de la nan tan du byed pa dang bral bas ni
[\[156b.3\]]mi phyed pas so/_/dngos grub ring du 'gyur ro zhes pa ni thog mar mngon par brjod pa'i 'jig rten pa'i dam tshig dang sdom pa la rab tu zhugs pa'o/_/gzhan du 'chi ba'i dus byas nas rtag tu dmyal bar 'tshed par 'gyur zhes so/_/thams cad ces bya ba la sogs pa la gang yin pa zhes pa ni drug pa'o/_/
[\[156b.4\]]de nyid khyad par du byed pa bzhin zhes bya ba la sogs pa ste/_khyad par du mi bskyod pa'i sgo nas bstod pa'o zhes gsungs pa'i phyir ro/_/rnam par snang mdzad la sogs pa bzhi po mi bskyod pa'i gzugs 'dzin pa'i rdo rje 'chang chen po la bstod pa'o/_/slar yang drug pa nyid khyad par du byed pa ni rnam par snang
[\[156b.5\]]mdzad la sogs pa'o zhes so/_/ci ltar slar yang drug pa nyid yin zhe na/_rdo rje zhes bya ba la sogs pa gsungs te/_mchog tu dga' ba'i bdag nyid can nyid yin pas na ni/_mchog tu zag pa med pa'i bde ba'i ngo bo nyid yin pa'i phyir ro/_/rab tu gnas par gyur pa'i dam tshig bzhi po gsung bar byed
[\[156b.6\]]pa nyid yin pa'i phyir/_/thams cad ces bya ba la sogs pa gang gi phyir rang bzhin gyis 'od gsal ba yin pa de'i phyir/_chos kyi dbyings kyi rang bzhin de dag gsung bar byed pa po nyid yin pa'i phyir ro zhes sbrel lo/_/dam tshig bzhi po zhes pa ni srog gcod pa dang /_ma byin par len pa dang /_'dod pas log
[\[156b.7\]]par g.yem pa dang /_brdzun du smra ba'i mtshan nyid le'u dgu par bshad pa rnam pa gnyis kyis bshad pa'i don to/_/de dag kyang bsrung bar bya zhing bza' bar mi bya'o/_/sangs rgyas ni rnam par snang mdzad la sogs pa rnams kyis zhes pa ni/_rnam par snang mdzad la sogs pa rnams kyis kyang bka'i
[\[157a\]]
[\[157a.1\]]'khor lo sbyar bar bya'o zhes pas rnam par snang mdzad la sogs pa'i rnal 'byor pa'i thun mong du ste drang ba'i don to/_/srog gcod pa la sogs pa bzhi po rnams kyi nges pa'i don yang le'u dgu par bshad do/_/sha chen rtag tu bza' bar bya/_/zhes pa ni/_'di yang bsrung bar bya ba'i
[\[157a.2\]]don la brtsams pa nyid yin pa'i phyir dang /_bza' bar bya ba'i don yang bshad pa dang 'chad par 'gyur ba nyid yin pa'i phyir ro/_/drang ba'i don dang nges pa'i don du gsungs pa dag gi nang du rtogs pa'i phyir/_bshad pa'i rgyud du gsungs pa yang /_maM ni mA ma kIr rab brjod/_/sa ni mngon rdzogs
[\[157a.3\]]byang chub ming /_/de yi bsam gtan dga' rnam pa/_/mAM sa zhes kyang de brjod bya/_/nam mkha'i mthar thug sbyor ba'i phyir/_/sha chen por de brjod par bya/_/gsang ba mchog gi go 'phang ni/_/rdo rje gsum po myur 'grub 'gyur/_/zhes so/_/dam tshig chen po lag ldan rta/_/de bzhin khyi la
[\[157a.4\]]sogs sha can/_/phung po la sogs rigs dbye bas/_/gang gsungs mnyam par yang dag bshad/_/de yi sbyor bas gnyis med zas/_/bsam gtan dga' ba gcig pu'i ming /_/zhes so/_/rnam par snang mdzad kyi ting nge 'dzin mngon par brjod nas gsung rdo rje'i dbang du byas nas 'di ni zhes bya ba
[\[157a.5\]]la sogs pa gsungs te/_dam tshig bzhi po bsrung bar bya zhes pa ni/_de nyid bzhi po zhes pa la de nyid bzhi po ni 'dir brdzun du smra ba gtso bor byin nas so/_/gsung gi rdo rje 'gyur med che ni 'od dpag med la sogs pa'i rnal 'byor pa rnams kyis so/_/bshang gci ni dbang po dang yul lo/_/de dag
[\[157a.6\]]bza' ba ni le'u dgu par gsungs pa'i drang ba dang nges pa'i don du bstan pa'o/_/dam tshig bzhi po ni ma byin par len pa la sogs pa can 'dod pas log par g.yem pa'i mthar thug pa bzhi pa'o/_/rdo rje sems dpa' rdzu 'phrul che ni mi bskyod pa la sogs pa'i rnal 'byor pa rnams kyis so/_/
[\[157a.7\]]khrag dang khu ba yang dag ldan/_/zhes pa ni thams cad mkhyen pa'i ye shes khrag khu ba rnam dag chos nyid do/_/bza' ba de dag gnyis med sbyor/_/bza' ba gang 'di dam tshig go/_/zhes gsungs so/_/sku zhes bya ba la sogs pa rin chen dbang po dang don yod pa dag gi'ang dam tshig 'di yin te/_
[\[157b\]]
[\[157b.1\]]de dag kyang sku la sogs pa'i bdag nyid can yin pa nyid kyi phyir ro/_/de ltar ji ltar so sor gsal ba de srid du bdag gis bshad do/_/gang zhig ma bshad pa ni/_rgya cher 'grel pa'i rjes su 'brang ba nyid kyi phyir ro/_/de bzhin gshegs pa lnga po rnams la yang dam tshig bzhi po sbyor ba nyid kyis gang
[\[157b.2\]]dang gang gi dam tshig de gtso bo nyid du byas nas rgya cher 'grel pas ma bshad pa nyid kyi phyir de nyid kyi glegs bam las yangs pas zlos pa med do/_/gang 'dir ni de'i grogs nye bar sdod pa de rnams 'dir khyad par gyi don la tshad ma'o/_/byang chub sems dpa' rnams kyang ngo /_/de ltar de bzhin
[\[157b.3\]]gshegs pa lnga po rnams kyi dam tshig drug pa la yang bshad pa'i phyir/_'ba' zhig gi yin par ma zad do zhes gsungs so/_/de ltar zhes bya ba la sogs pa ni/_yang dag par rdzogs pa'i sangs rgyas kyi theg pa rnams ni de'i lam la lhag par mos pa'i 'dus pa'i rnal 'byor pa rnams so/_/rang sangs
[\[157b.4\]]rgyas kyi byang chub la sogs pa la lhag par mos pa yang rang sangs rgyas kyi theg pa la sogs pa la zhugs shing rim pa'i mthar 'jug par bya'o zhes rang sangs rgyas zhes bya ba la sogs pa gsungs te/_dkon mchog gsum zhes pa ni 'dod chags dang bral ba'i tshul du gsungs pa'i dkon mchog
[\[157b.5\]]gsum mo/_/gtsor zhes gsungs pa'i phyir rang sangs rgyas rnams ngag gis kyang ston par srid par 'gyur ro/_/ya ma zung ni phyogs gcig las gnyis gnyis ston par byed pa ste phyed kyis 'bar bar byed do/_/lus phyed kyi tshar ba'o/_/cho 'phrul zhes pa ni so so tha dad tha dad du gdul bya'i skye bo'i yid so sor 'phrog
[\[157b.6\]]par byed pa ste/_de'i rang bzhin dang de'i rang bzhin ni cho 'phrul te rdzu 'phrul rnam pa sna tshogs pa'o/_/de dag kyang sngar ma byung ngo zhes pas rmad du byung ba'o/_/sku rdo rje zhes pa ni rdzu 'phrul thob pa la ste 'dus pa'i rnal 'byor pa'i lus la gnas pas sku'i sdom pa ste lus rnam par g.yengs pa med pa'o/_/yang
[\[157b.7\]]dag par rdzogs pa'i sangs rgyas rnams zhes pa 'di rnams yid kyi dbang po las skyes pa nyid du gsungs so/_/thos nas zhes bya ba 'dis don nyid du nyan thos kyi sgra ston par byed do/_/'dir theg pa'i dbye ba'i skabs nyid yin pa'i phyir/_gang zag ces bya ba la sogs pa gsungs te/_dgra bcom
[\[158a\]]
[\[158a.1\]]pa nyid ces pa ni gtso bo mchog tu brjod par bya'o/_/slar yang de las gzhan pa'i gang zag bdun po'ang zlog par byed pa'i don du ni ma yin no/_/de nyid kyi phyir nyan thos nyid thob par bya ba'i phyir zhes gsungs so/_/mngon par sbyor ba ni bslab pa la shin tu gus pa'o/_/
[\[158a.2\]]tshangs pa'i sa la mos pa rnams kyis zhes pa ni tshangs pa nyid thob par mngon par 'dod pa rnams kyi'o/_/tshangs pa zhes bya ba la sogs pa la/_gti mug ni mi shes pa ste thar pa ma yin pa nyid la thar par sems pa'i phyir ro/_/rab tu spyod pa ni de thob pa'i thabs la slob pa'o/_/gsad
[\[158a.3\]]par bya zhes bya ba la sogs pa yang dag par rdzogs pa'i sangs rgyas kyi theg pa pa rnams don de la brten nas srog gcod pa la sogs pa gsungs pa gang yin pa de ci zhig kyang gos pa med pa ma yin nam/_gal te gos ni ji ltar sangs rgyas nyid la sogs pa'i 'bras bu yin zhe na/_sku'i
[\[158a.4\]]zhes bya ba la sogs pa gsungs te/_'od gsal bar 'byung ba dang 'od gsal ba las ldang bar bya'o zhes so/_/'dus pa phyi mar yang gsungs pa/_chos rnams thams cad sgyu ma bzhin/_/skyed dang sdud par mdzad pa po/_/des ni de yi sdig mi 'gyur/_/bsod nams nyid kyang
[\[158a.5\]]khyad par du'o/_/gang la bsod nams sdig med pa/_/de ni byang chub yin par gsungs/_/zhes pa la sogs pa'o/_/yang na ci ltar khyab 'jug pa srog gcad pas dmyal bar 'gro bar mi 'gyur ba ci zhe na/_de rnams la yang de dag gi gnyen po'i ye shes yod do/_/de nyid kyi phyir de'i 'bras
[\[158a.6\]]bur sems can khams rnams zhes bya ba la sogs pa gsungs shing /_'di la rgyur bde 'gro zhes bya ba la sogs pa'o/_/ngag gi rnam pa bzhi'i dbang du byas nas brdzun zhes bya ba la sogs pa gsungs shing /_'dir 'bras bur gsung gi dbang phyug ces bya ba la sogs pa gsungs so/_/
[\[158a.7\]]de bzhin du zhes bya ba la sogs pas sems can rnam par dag pa ston pa 'di'i 'bras bu thugs kyi dbang phyug go/_/sku la sogs pa zhes bya ba la sogs pas rtag tu de bsgoms pa la chags pa ni rnam pa la phyag 'tshal bas rnam par g.yeng ba'i rgyu nyid yin pa'i phyir de 'gog par byed do/_/lus
[\[158b\]]
[\[158b.1\]]kyi dbang las zhes pa ni dkyil 'khor du 'jug pa'i don du sa yongs su gzung ba la sogs par phyag 'tshal ba'i ched du rjes su gnang ba'i phyir ro/_/'jig rten pa dang kun du phrad pa'i ched kyis dmar bas so/_/bla ma brgyud pa'i rim pas rdzogs pa'i rim pa lhag par rtogs pa rnams kyis bsam gtan
[\[158b.2\]]thams cad ces bya ba la sogs pa gsungs te/_sgyu ma lta bu la slob pa'i bshad pa'o/_/de nyid kyi phyag ces bya ba la sogs pas sems can khams rnams zhes bya ba la sogs pa gsungs te/_de bzhin gshegs pa la sogs pa zhes bya ba'i sogs pa'i sgras byang chub sems dpa' dang /
[\[158b.3\]]khro bo dang lha mo'i tshogs la sogs pa rnams yongs su gzung ngo /_/sku la sogs pas phyag bya ba zhes pa ni/_sku la sogs pa rnams kyis de la ro gcig tu gyur pa nyid kyis rab tu btud pa nyid kyi phyir ro/_/de nyid kyi phyir tshad ma gzhan la ltos nas/_de'i zhes bya ba la sogs pa gsungs te/
[\[158b.4\]]mchog gi mchog ces pa ni phyag 'tshal ba gang yin pa 'di'o/_/de'i 'bras bu rdo rje zhes bya ba la sogs pa gsungs te/_'di'i don rdo rje 'chang chen po zhes bya ba la sogs pa gsungs so/_/nam mkha'i dbyings zhes bya ba la sogs pa ni bsdus pa'i don to/_/dus gsum du zhes bya ba la
[\[158b.5\]]sogs pa gsungs te/_khams gsum pa ni 'dod pa la sogs pa'i khams so/_/nad ni go skabs so/_/yul dang dbang po'i ngo bo nyid kyis ni de'i bdag nyid kyis so/_/shes rab dang thabs dag ni shes rab ni stong pa nyid do/_/thabs ni snying rje'o/_/de dag gi lhag ma nyid yin
[\[158b.6\]]pa'i phyir dbang po dang yul rnams so/_/de nyid kyi phyir 'chad par 'gyur ba de ltar de kho na nyid lhag par rtogs pa'o zhes bya ba la sogs pa 'chad par 'gyur ro/_/de kho na nyid lhag par rtogs pa ni 'od gsal mngon sum du byas pa'o/_/tha mal pa'i lus spangs pa ni 'di rnams 'jig rten gyi rjes su
[\[158b.7\]]'jug pa la 'das pa'o/_/yang na rnal 'byor pa kha cig kyang tha mal pa'i dngos po 'byung ba yod de/_'gro ba rnams sangs rgyas kyi rang bzhin nyid yin pa'i phyir ro/_/mi 'jigs pa zhes pa ni zung du 'jug pa'i sku'o/_/ci ltar zhe na 'dzin pa zhes bya ba la sogs pa gsungs te/_mnyam
[\[159a\]]
[\[159a.1\]]pa zhes bya ba la sogs pa 'di las zhes bya ba ni 'od gsal ba las so/_/dam tshig ni zung 'jug go/_/nyin re zhes pa la sogs pa la rdzas ni don dam pa'i bden pa nyid yin pa'i phyir ro/_/'di'i don bshad pa ni lus ni zung 'jug gi sku'o/_/rtag tu zhes bya ba la sogs pas
[\[159a.2\]]'di'i bsdus pa'i don gsungs so/_/rdo rje zhes bya ba la sogs pa la/_mnyes par byed pa ni tha lam pa'i dngos po gsal bas zung 'jug gi skur snang bar 'gyur ba ni mnyes pa'o/_/de byed pa ni 'di'i thabs so/_/dam tshig ni bshad pa'i dmigs pa gang gis nye bar bya'o/_/dngos su bya ba
[\[159a.3\]]de dam tshig go/_/de ltar bshad ma thag pa'i de kho na nyid lhag par rtogs pa zhes bya ba la sogs pa la/_phyi rol zhes pa ni phyi'i bza' bar bya ba'o/_/ltos pa med pa ni nam mkha'i rig ma zhes bya ba la sogs pas bshad pa'i de kho na nyid lhag par rtogs pa nyid du ston par byed do/_/cod pan
[\[159a.4\]]zhes bya ba 'dis 'di cod pan du 'chang ba nyid du ston par byed do/_/shes rab kyi mdo ni rnal 'byor ma'i rgyud ces rtogs par bya ba'am shes rab mngon par brjod pa'i rgyud du'o/_/rgyun zhes bya ba la sogs pas bdud rtsi'i char 'bab par ston to/_/rtsa ba'i mdo zhes pa ni/_de kho na nyid bsdus
[\[159a.5\]]pa zhes rtogs par bya'o/_/lce zhes bya ba la sogs pas gsungs pa'i bdud rtsi bshad do/_/'di'i bshad pa ni/_rnam par snang mdzad la sogs pa zhes pa'i sogs pa'i sgra las de bzhin gshegs pa lhag ma bzhi po gzung ngo /_/bza' ba la sogs pa la longs spyod pa zhes pa'i sogs pa'i
[\[159a.6\]]sgra las btung bya dang gzhib bya dang bldag bya la sogs pa bsdus so/_/sku'i rdo rje 'dzin par byin gyis brlab ces pa ni lus la gnas pa'i de bzhin gshegs pa rnams kun du tshim par bya'o zhes yid la byed pa bskyed pa ni rnal 'byor pa thams cad kyi thun mong ngo /_/gal te ni sku'i rdo rje ni rnam
[\[159a.7\]]par snang mdzad kyis byin gyis rlob par dmigs par byed do zhes 'chad par byed na de'i tshe rnal 'byor pa thams cad kyi thun mong du mi 'gyur ro/_/phyi rol zhes bya ba la sogs pa las rdo rje 'dzin par byin gyis brlab pa ni mi bskyod par byin gyis brlab pa ste/_'di dag kyang rnal 'byor pa
[\[159b\]]
[\[159b.1\]]thams cad kyi thun mong ngo /_/mdo gdon cho ga bya ba la/_/zhes pa ni/_gsung rab la sogs pa zhes pa'i gsung rab ni yan lag dgu'o/_/sogs pa'i sgra las ngag gi rang bzhin du gyur pa gzhan dag kyang gzung bar bya'o/_/'od dpag med du byin gyis brlab pa ni/_'od dpag med kyi bdag nyid du
[\[159b.2\]]lhag par mos pa zhes par 'gyur ro zhes pa yang thun mong pa'i tshig tu byed do zhes pa la sogs pa'o/_/rnam par dag pa la sbyar ba zhes pa ni 'od gsal ba las byung ba nyid kyi de'i rang bzhin du lhag par mos pa'o/_/ci zhig ce na/_de zhes bya ba la sogs pa gsungs te/_thams cad ces bya ba la
[\[159b.3\]]sogs pa las rab 'byam byed pa po bstan no/_/sku zhes bya ba la sogs pas las bya ba'i yul bstan no/_/'od gsal ba las gcig tu gzhol ba nyid ni rang bzhin stong pa nyid kyi bdag nyid can nyid do/_/rnam par dgongs pa ni de'i don la dmigs pa ste/_dmigs pa'i don ni cang mi gsungs pa'i ngo bo
[\[159b.4\]]nyid yin pa'i phyir/_cang mi gsungs par gyur to zhes gsungs so/_/cang mi gsung bar gyur par shes pa'i dgongs pas bshad pa'i phyir sku zhes bya ba la sogs pa gsungs te/_'od gsal ba nyid ces pa 'di'i don/_ngo bo nyid mi 'gyur ba zhes bya ba la sogs pa gsungs so/_/rigs kyi bu
[\[159b.5\]]zhes bya ba ni bod pa'o/_/gal te 'di las ni 'di mngon par brjod par byar med cing mi 'jig pa'i gnas 'od gsal de las cang mi gsung bar gnas so zhes sbrel lo/_/sku zhes bya ba la sogs pas/_sku rnam par spyad pa'o/_/gsung dang thugs kyi mtshan nyid rnam par spyad pa'i phyir/_mtshan ma
[\[159b.6\]]zhes bya ba la sogs pa gsungs te/_'dis gsung dang thugs dag mtshan ma med pa'i phyir dngos po med par so sor bstan no/_/mtshan nyid med pa'i dngos po ni/_/'ga'i yang gang na'ang yod ma yin/_/zhes gsungs pa'i phyir ro/_/'di dag nyid/_'di dag ces bya ba la sogs pa
[\[159b.7\]]gsungs te/_khams gsum pa zhes pa ni lus la sogs pa gsum po ni/_sngar khams gsum pa nyid du bshad pa nyid yin pa'i phyir lus la sogs pa kho na lha'i 'khor lo'i tshul gyis gnas pa'i phyir ro/_/de dngos po med par so sor bstan no/_/de'i phyir ci ltar zhes bya ba la sogs pa gsungs
[\[160a\]]
[\[160a.1\]]te/_dri ba bshad pa'i phyir/_log pa zhes bya ba la sogs pa gsungs so/_/zin pa yin zhes pa nas 'od gsal ba las langs te zhes pa ji srid par ro/_/sgyu ma lta bu'i sku ni rdo rje 'chang chen po'o/_/des zin pa ni dkyil 'khor gyi 'khor lor nye bar gsal bar byed pa'o zhes
[\[160a.2\]]mngon par dgongs so/_/de nyid kyi phyir thams cad ces bya ba la sogs pa gsungs te/_thams cad ni dkyil 'khor gyi dbang phyug dang dkyil 'khor pa rnams kyi rnal 'byor pa gang yin pa de de bzhin no/_/de rnams nyid 'ba' zhig tu yang ma zad kyi/_yang de'i zhes bya ba la sogs pa ni nye bar longs spyod
[\[160a.3\]]pa ni bzung ba la sogs pa'i bdag nyid can khams gsum pa'i tshul du gnas pa'o/_/gsung rdo rje'i tshig ces bya ba la sogs pas 'khor ba rnam par dag pa'i bdag nyid can sgyu ma'i ngo bor gsungs so/_/de nyid kyi phyir mi shes pa zhes bya ba la sogs pa gsungs te/_mi shes pa ni kun du 'khor ba'i
[\[160a.4\]]rgyu nyid do/_dkyil 'khor gyi 'khor lo so so ma yin pa la dkyil 'khor gyi 'khor lo so so nyid du bden pa phyin ci log dang bral ba longs spyod rdzogs pa'i sku'i rgyu'o/_/'di dag ci ltar 'gyur zhe na/_thams cad ces bya ba la sogs pa gsungs te/_de bzhin gshegs pa thams cad ni rnam par
[\[160a.5\]]snang mdzad la sogs pa rnams so/_/'das pa rnams ni rang bzhin med pa'i khyad par mya ngan las 'das par zhugs pa'i phyir ro/_/de nyid kyi phyir de rnams zhes bya ba la sogs pa gsungs te/_de bzhin gshegs pa rnams 'ba' zhig tu ma zad kyi rtogs pa nyid kyis mya ngan las 'das par yang ngo /_/
[\[160a.6\]]yang rtogs pa rnams kyang ci zhe na/_gshegs pa dang byon pa'i zhes gsungs te/_de bzhin gshegs pa thams cad ni drug pa'o/_/de bzhin gshegs pa brjod pa nyid yin pa'i phyir dang mya ngan las 'das par bgrod pa dang ma bgrod pa dag de bzhin gshegs pa thams cad kyi bdag nyid yin pa'i phyir yang ngo /_/'od
[\[160a.7\]]gsal ba zhes bya ba la sogs pa gsungs te/_gang gi phyir de ltar de bzhin gshegs pa thams cad kyi bdag po yin pa de'i phyir/_der kun du brtags pa ni gsung rdo rje'i tshig go/_/phyin ci log la sogs zhes sbyar bar bya'o/_/gsung rdo rje'i tshig ni zung 'jug sgrub par byed pa'i tshig go/_/phyin ci
[\[160b\]]
[\[160b.1\]]log ces pa ni brjod bya phyin ci log nyid kyis so/_/dgos pa ci zhig yod ces pa ni/_ci zhig rjes su 'dzin zhes pa'i don no/_/de'i dbang du byas nas tshangs pa la sogs pa rnams zhes bya ba la sogs pa gsungs te/_phra ba ni phra mo'i gzugs nyid kyi skal ba can no/_/yang ba ni lus kyi tshad du ma
[\[160b.2\]]dang chen po nyid du ston par byed pa'o/_/sogs pa'i sgras lci ba las 'das pa dang dbang po nyid dang dbang du gyur pa nyid dang /_'dod dgur sgyur ba la sogs pa rnams bsdus so/_/'jig rten pa'i thams cad mkhyen pa nyid ces pa ni 'jig rten pa thams cad yongs su shes pa'o/_/'di zhes bya
[\[160b.3\]]ba la sogs pas drug pa ni/_'dir ston pa po nyid du ston par byed do/_/rdo rje'i de kho na nyid na bden pa gnyis so/_/rtog pa thams cad kyi zhes bya ba la sogs pas ngo bo nyid med pa'i sgra ni/_chos thams cad skye ba dang bar du dbye ba dang bral ba stong pa nyid la ltos pa/_rang bzhin stong pa nyid
[\[160b.4\]]mtshan nyid dang bral ba ston par byed do/_/sku gsum rdo rje zhes bya ba la sogs pas lam gyi ngo bo rdo rje 'chang chen por so sor bstan nas/_sangs rgyas rdo rje zhes pas shin tu mthar thug pa'i 'bras bu'i rdo rje'i 'chang chen po so sor ston par byed do/_/de ltar zhes bya ba la sogs pas ni/_rnam par
[\[160b.5\]]smras pas rgyu dang 'bras bu'i dngos po dag so sor bstan pas/_rtog pa ni blo'i rnam par 'phrul pa la sogs pa'i bya ba zhes pa 'dis 'od gsal ba las rnam par snang mdzad la sogs pa'i gzugs kyis sems can gyi don du so sor langs te/_zhi ba la sogs pa'i las byed pa'i rab tu
[\[160b.6\]]ston par byed do/_/smra ba'ang 'di yin zhes pa la sogs pa na rnam par snang mdzad la sogs pa'i dbang po'i gzhu dang mtshungs pa rnams don dam pa'i bden pa dang tha mi dad pa nyid do/_/rang gi sku zhes bya ba la sogs pa 'dis rdo rje 'chang chen po rang gi sku la sogs pa gsungs so/_/de
[\[160b.7\]]nyid ces bya ba la sogs pas 'od gsal ba yongs su dag pa de'o/_/de ltar zhes bya ba la sogs pa la mtshan ma med pa zhes pa ni/_bdun brgya par yang gsungs pa/_de bzhin nyid la rgyu yang cung zad med/_/rgyu las skyes pa'ang de bzhin nyid/_/de bzhin gshegs par rab tu 'dogs
[\[161a\]]
[\[161a.1\]]par byed/_/de bzhin gshegs pa'ang yod pa ma yin pa/_/de bzhin nyid du rab tu 'dogs par byed/_/ces so/_/gal te ltar na ci ltar de yi thabs/_/zhes bya ba la sogs pa la mngon par rtogs pa'i rim pa'i don dam pa ma yin no zhes brgal ba'o/_/rdo rje gsum zhes
[\[161a.2\]]pa ni rang bzhin gyi rgyud la 'jug pa rnams so/_/sku dbang phyug ces bya ba la sogs pa ni sems can gyi don du ma'i rnam pa nyid du lhun gyis grub pa'i sku ni sku'i dbang phyug go/_/skye gnas bzhi las skyes pa'i sems can kyi don du rtswa dang shing dang ri la sogs pa rnams su yang chos ston par byed
[\[161a.3\]]pa ni gsung gi dbang phyug go/_/yid la byed pa tsam las rin po che sna tshogs pa'i rang bzhin 'jig rten gyi khams la sogs par mngon par 'jug par byed pa ni thugs kyi dbang phyug go/_/mtha' yas shing rnam par bkra zhing rnam pa sna tshogs la yid mgyogs pa'i rdzu 'phrul gyi rnam par
[\[161a.4\]]'phrul pa ni rdzu 'phrul gyi dbang phyug go/_/yul dang dus thams cad du khyab par byed pa ni kun du 'gro ba'i dbang phyug go/_/'dod pa tsam gyis rang dang gzhan dag gis mngon par 'dod pa'i don yongs su rdzogs pa ni 'dod pa'i dbang phyug go/_/brtan pa dang g.yo ba dag rnam pa sna tshogs
[\[161a.5\]]pa'i gzugs su mngon par skyed par byed pa ni byed pa po'i dbang phyug go/_/mtha' yas shing gzhal du med la brjod kyis mi lang ba'i khams gsum gyi khongs su gnas pa'i sems can thams cad kyi thun mong gi yon tan gyis brgyan pa'i lus rab tu ston pa ni yon tan gyi dbang phyug
[\[161a.6\]]ste/_brgyad po de dag kyang ngo zhes pa'i don to/_/rig pa'i rang bzhin ni 'od gsal ba'i rang bzhin no/_/skyes bu'i gzugs 'chang ba nyid yin pa'i phyir 'dir skyes bu'o/_/de'i thabs sngar gsungs pa de dag bstan par bya ba'i phyir mkha' dbyings zhes bya ba la sogs pa gsungs te/_sangs
[\[161a.7\]]rgyas zhes bya ba la sogs pa la rdzogs pa dang ma rdzogs pa'i sems can gyi phung po rnams sgyu ma lta bur dmigs par bya'o/_/ci ltar zhe na/_mkha' dbyings zhes bya ba la sogs pa gsungs so/_/de nas zhes bya ba ni nam mkha'i dbyings so/_/sems can gyi tshogs ma lus pa zhes pa ni nam mkha'i
[\[161b\]]
[\[161b.1\]]dbyings de gnyug ma'i ngo bo nyid yin pa'i phyir ro/_/sku rdo rje bskyed pa'i rgyur gyur pa ni lus bskyed pa'i rgyu'o/_/zla ba'i gzugs zhes pa ni/_zla ba ni sems kyi brda nyid yin pa'i phyir sems nyid las de bzhin gshegs pa rnams skyed par byed do zhes mngon par dgongs so/_/sems 'byung gi brda
[\[161b.2\]]nyid yin pa'i phyir thabs kyi ngo bo rdo rje las so/_/gzhan du zhes bya ba la sogs pa ni/_gzhan du ni bskyed pa'i rim par gsungs pa las gzhan du rnam pa gzhan gyis so/_/dngos grub ni phyag rgya chen po'i dngos grub bo/_/khams gsum zhes bya ba la sogs pa la/_gnas pa zhes pa ni kha
[\[161b.3\]]sbyor gyi sbyor bas so/_/de nyid kyi phyir kun du dga' ba'i bde ba skyed par byed pa zhes gsungs so/_/khyu mchog ces bya ba la sogs pa yang bskyed pa'i rim pa'i rjes su mthun par ni bshad ma thag pa'i mi bskyod pa la sogs pa lnga po bskyed pa'i rim pa la gnas pa nyid kyi phyir ro/_/
[\[161b.4\]]grags pa chen po ni 'jig rten gsum du mchog tu bsgrags pa mthu stobs so/_/de'i ni de dag gi rang bzhin no/_/de rnams nyid kyi bskyed pa'i rim pa'i rjes su mthun par gnas nas rdzogs pa'i rim pa rnams kyis rnam pa gzhan bstan par bya ba'i phyir/_sems kun du bstan pa zhes bya ba la
[\[161b.5\]]sogs pa gsungs te/_cho ga dang man ngag ji lta ba bzhin du bsnyen pa'o/_/phyag rgya chen po zhes pa ni lha mo'i sku nyid do zhes pa'o/_/spyan ma la sogs pa bzhin du rdzogs pa'o/_/lhan cig ces pa ni sgrub pa po dang lhan cig ches 'dod chags la sogs pa'i mtshan nyid spyad pa ni sems kyi rang bzhin
[\[161b.6\]]du bskyed pa'i ngang tshul gang yin pa de'o/_/kun zhes pa ni lha mo kun gyi bdag nyid can gyi gtso bo yin pa'i phyir ro/_/sgrub pa po thams cad ni mi bskyod pa la sogs pa rnams kyi rnal 'byor pa yin pa de'o/_/de rnams ci lta bur gyur pa ni rtog pa'i rnal 'byor pa'o/_/gsang ba'i tshig ces pa ni gsang
[\[161b.7\]]ba so sor ston par byed pa'i tshig go zhes pa'i don to/_/de nyid kyi phyir bskyed pa'i rim pa pa rnams kyis lag pa'i phyag rgya bcing ba bkag pa med do zhes mtshon par bya'o/_/mi bcing ngo zhes pa ni rdzogs pa'i rim pa la gnas pa zhes pa lhag ma'o/_/'dir ci'i phyir zhe na/_rdo rje sems dpa'
[\[162a\]]
[\[162a.1\]]zhes bya ba la sogs pa gsungs so/_/thams cad ces bya ba la sogs pa ni/_don thams cad sgrub pa ni rdo rje 'chang chen po nyid do/_/de nyid sngags te yid la byed pa'i phyir dang /_skyob par byed pa'i phyir dang /_de dag kyang sbyor bar byed pa'o/_/gsang ba ni snod ma yin pa rnams la'o/_/de
[\[162a.2\]]rnams zhes pa rnam par snang mdzad la sogs pa'i rnal 'byor pa rnams so/_/bskyed pa'i rim pa'i rjes su mthun pas rdzogs pa'i rim pa la gnas pa nyid yin pas mang po'i tshig go/_/'dus pa la mngon par brtson pa rnams kyis ni rtag tu brtson 'grus rjes su bcing ba rnams kyis so/_/rdzogs pa'i
[\[162a.3\]]rim pa pa rnams kyi dam tshig mngon par brjod nas/_bskyed pa'i rim pa pa rnams kyi gsungs pa/_'dus pa'i rim pa pa rnams la yang zhes pa la 'dir bdun pa ni nges par gzung ba ste/_'dus pa pa rnams la zhes pa'o/_/bskyed pa dang rdzogs pa'i rim pa gnyis la spyod pa thun mong ba rnams la/_de
[\[162a.4\]]rnams rtog pa'i rnal 'byor pa rnams kyi so so'i byed pas nges par bzung ba'o/_/rtog pa'i rnal 'byor pa rnams kyi'ang rnam par snang mdzad kyi rnal 'byor pa rnams kyi dam tshig thams cad ces bya ba la sogs pa gsungs te/_dam tshig ni bza' ba'i ngo bo nyid yin pa'i phyir mngon du bya'o/_/sku rdo rje ni
[\[162a.5\]]'dir tshim par byed par bstan no/_/de nas sku rdo rje'i rigs can rnams ni lus la gnas pa'o/_/bshang ba la sogs pa rnams ni sgra ji bzhin pa ma yin pas gsungs pa rnams so/_/'dis bdud rtsi lnga las bshang ba bkag go/_/de nyid kyi phyir de bas zhes bya ba la sogs pa la nye bar spyad par bya'o
[\[162a.6\]]zhes pa ni yongs su gyur pas nam mkha' lding gi phyag rgya 'chang ba'i rnal 'byor pas dbyung bar bya'o/_/lus bde bar gnas pa'i don du ngag dang sems dag bde bar gnas par sems bzhin pa ni lus zhes bya ba la sogs pa gsungs so/_/bdud rtsi skyed par byed pa'i rim pa don de nyid
[\[162a.7\]]las zhes bya ba la sogs pa gsungs so/_/bcas pa zhes pa ni lha mo dang 'dus pa'o/_/rjes su mnyes par byed pa'i rim pa myos byed ces bya ba la sogs pa gsungs te/_gsungs pa yang b+ha ga'i dbus su gnas pa'i rtsa rtags dang mtshungs par myos byed 'gro ba'i mnyes pa las sor mo
[\[162b\]]
[\[162b.1\]]gsum gyis bskyod pas de phyung ba'i myos bu'i chu bo de yang 'dod pa las gdugs zhes pa ni myos byed 'jig par byed pa ste zla ba'i steng nas sna'i 'od ma lus pa myos pa spyi bor gnas pa srub pa ni gdugs zhes bya'o/_/myos byed kyi bug pa'i mthar gnas pa shin tu ring du drang ba'i chu bo yongs su gang
[\[162b.2\]]ba dang ma gang ba 'di dag ni zla ba zhes rtsa'o/_/rtsa ba'i 'khor lo gzhan mang du gnas pa las gtso bo 'di gsum 'dir gnas pa ni lag pa'i sor mos rnam par nyed pa'o/_/de'i 'og tu ci zhig bya zhe na/_ngag gi rdo rje zhes bya ba la sogs pa gsungs so/_/thams cad ces bya ba la sogs
[\[162b.3\]]pa la/_de rnams kyi thugs sun dbyung bar mi bya ste zhes pa ni/_ji ltar 'di rnams 'dod chags dang bral bar bskyed par mi bya ste/_de bzhin du nan tan bya'o zhes pa'i don to/_/mdor zhes bya ba la sogs pa la mdor bsdus na zhes pa ni spyod bsdus su gsungs pa'i rim pa las 'ba' zhig
[\[162b.4\]]ma yin gyi phung po rnams nyid du bsdus so zhes phyi rol zhes bya ba la sogs pa gsungs so/_/spyan ma la sogs pa'i lha mo rnams la yang khams gsum pa zhes bya ba la sogs pa gsungs so/_/yongs su brtag pa ni/_rigs brgya'i rab tu dbye ba ston par byed pa dang bstan pa'o/_/zin pa ni
[\[162b.5\]]lus so/_/ma zin pa ni phyi rol gyi bstan pa'i dngos por gyur pa'o/_/nam mkha'i rdo rje zhes bya ba la sogs pa ni nam mkha'i dbyings kyi ngo bo yin pa'i phyir ma zin pa'o/_/de nyid kyi phyir thams cad ces bya ba la sogs pa gsungs so/_/rdo rje 'chang zhes pa ni drug pa'o/_/de ltar gsungs
[\[162b.6\]]nas zhes pa ni phung po lnga ni mdor bsdus nas zhes bya ba la sogs pa gang zhig gsungs te/_de gsungs na zhes bya ba'i don to/_/bsdus pa zhes pa ni sngar gyi rigs brgya la ltos nas mdor bsdus pa rjes su dran par byed pa'o/_/thams cad ces bya ba la sogs pas lha sum cu so gnyis kyi
[\[162b.7\]]'khor lo'i 'khor gyi dkyil 'khor te 'di bsdus nas zhes pa 'dis sngar gsungs pa dang sbrel lo/_/lnga zhes bya ba la sogs pa gsungs pa'i phyir ston pa po gang dang gang yin pa ni drug pa'o/_/sngar bcom ldan 'das kyis gsungs so zhes bya ba la sogs pa mngon par brjod pa nyid
[\[163a\]]
[\[163a.1\]]yin pa'i phyir ro/_/yang dkyil 'khor gyi 'khor lo la mi bskyod pa gtso bo yin pa'i phyir de nyid ston par byed pa por rigs pa ma yin nam zhe na/_byang chub kyi sems rdo rje dang zhes bya ba la sogs pa gsungs te/_ji ltar theg pa chen po pa kha cig chos ston par byed pa po sems
[\[163a.2\]]can dang sems can ma yin pa las nges par byung ba ni bcom ldan 'das kyi bdag po la ltos pas de la bcom ldan 'das ston par byed pa po'o/_/de bzhin du 'dir yang mi bskyod pa la sogs pa la nges par byung ba la/_/drug pa ston par byed pa pa'o/_/de bzhin du ma 'ongs pa'i phyag na rdo rje
[\[163a.3\]]rnams kyis/_ma 'ongs pa'i slob dpon la blta bar bya'o zhes so sor sgrub par byed pa'i don du 'di gsungs so/_/slar yang 'di nyid kyi don gsungs pa ni rdzogs pa dang ma rdzogs pa'i sangs rgyas dang byang chub sems dpa' rnams kyi dbang du byas nas bshad pa'i phyir gsungs so/_/phyogs
[\[163a.4\]]bcu zhes bya ba la sogs pa la ji snyed cig 'khod cing zhes bya ba la sogs pas chos kyi sku la sogs pas byang chub sems dpa' rnams kyang gnas ji lta ba bzhin du kun du gnas pa la sogs pa yod do zhes rtogs par bya'o/_/de bzhin gshegs pa rnams kho na ni ma yin no/_/de rnams zhes bya ba
[\[163a.5\]]ni phung po dang khams la sogs pa'i rang bzhin no/_/slob dpon de la zhes pa ni rdo rje 'chang chen po'i rang bzhin la'o/_/de nyid kyi phyir 'di skad du bdag cag gi pha'o zhes bya ba la sogs pa gsungs te/_tshig gi tshogs ni phung po lnga la sogs pa'i rang bzhin du rdo rje 'chang gis byin par
[\[163a.6\]]byed do zhes pa'o/_/de nyid kyi phyir/_slar yang zhes bya ba la sogs pa gsungs so/_/bshad pa ni de bzhin gshegs pas so/_/rdo rje zhes bya ba la sogs pa la/_bstan du med pa ni bshad du med pa ste/_ngag gi yul las 'das pa nyid yin pa'i phyir ro/_/drug pa ni rdo rje 'chang chen po'i
[\[163a.7\]]ngo bo mi bskyod pa la sogs pa ste/_/phung po lnga po de dag la ltos nas che ba nyid do/_/gang zhes pa ni/_rgyud 'dir sems gtso bo yin pa'i phyir mi bskyod pas so/_/dkyil 'khor gyi bdag po zhes thun mong du gsungs pa'i phyir rnam par snang mdzad la sogs pa bzhi po las gzhan pa yang dkyil
[\[163b\]]
[\[163b.1\]]'khor pa'o/_/drug pa de nyid 'byin pa dang 'jug pas 'dzin bzhin pa ni/_rdo rje sems dpa' mngon par brjod pa'i snod du mi 'gyur ro zhes rtogs par bya ste/_rdo rje 'dzin mchog gang yin pa/_/dbus su gzugs ni legs bris pa/_/zhes sngar bshad pa nyid kyi phyir ro/_/gang kho na las
[\[163b.2\]]'di rnams kyi drug pa ni rgyu dang 'bras bu'i dngos po yin pa'i phyir byang chub kyi sems rdo rje ste 'di rnams kyang gnyis su med cing 'di dag rnam pa gnyis su dbyer med pa'o/_/de'i phyir mi bskyod pa'i dbang du byas nas byams pa gang yin pa dang de bzhin gshegs pa rnams kyi dri ba dang lan sngar gsungs
[\[163b.3\]]pa de gang yin pa de dag thams cad rnam par snang mdzad la sogs pa rnams la yang sbyor bar bya'o/_/sprul pa'i sku ni byams pa la sogs pa rnams so/_/mngon sum du byas pa zhes pa ni 'di rnams nyid kyis de bzhin gshegs pa rnams kyis bod pa'i don no/_/de'i phyir/_mi bskyod pa la sogs pa
[\[163b.4\]]rnams zhes bya ba la sogs pa gsungs so/_/zhu bar byed do zhes pa de bzhin gshegs pa rnams la zhes pa lhag ma'o/_/mi bskyod pa'i sku dang gsung dang thugs la gnas so zhes pa ni nye bar mtshon pa ste/_rnam par snang mdzad la sogs pa'i sku la sogs pa la yang sku la sogs pa'i dngos grub la
[\[163b.5\]]sogs pa gnas pa nyid kyi phyir ro/_/theg pa chen po'i chen po ni rdo rje theg pa'o/_/de nas rin po che gsal ba'i phyir mdo ste der ro/_/sangs rgyas thams cad ces bya ba la sogs pa la/_zhu ba ni 'od gsal ba ston par byed pa'o/_/'od gsal ba zhes pa ni mi bskyod pa ste byed pa po'o/_/gsang ba
[\[163b.6\]]zhes bya ba la sogs pas de bzhin gshegs pa la sogs pa rnams kyang yang dag pa'i mtha' la 'jug par ston par byed do/_/bzhengs nas zhes pa drug pa'i bdag nyid do/_/yang snga ma bzhin zhes pa 'byin pa dang 'jug pa'i dngos pos sngar mngon par brjod pa'i byang chub kyi sems 'byung
[\[163b.7\]]ba'o/_/rdzogs pa ni ngo bo nyid do/_/de nyid kyi phyir yid kyi dkyil 'khor 'byung ba gsungs te/_dkyil 'khor ni byang chub kyi sems 'byung ba'o/_/yid ni yid kyi tshul du'o/_/rdo rje 'chang chen po zhes pa ni nye bar brtags pa las nam mkha'i dbyings te 'od gsal ba'o/_/dkyil 'khor
[\[164a\]]
[\[164a.1\]]gang du ni lus la ste de'i bdag nyid yin pa'i phyir ro/_/gru bzhi lham pa zhes bya ba la sogs pa ni/_spyan ma la sogs pa zhes pa yid kyi rang bzhin no/_/tha mal pa ma yin pa ni tha mal pa'i yul ma yin par ro/_/sangs rgyas zhes bya ba la sogs pa la/_sangs rgyas ni rnam par
[\[164a.2\]]snang mdzad la sogs pa rnams so/_/dkyil 'khor ni de rnams kyi tshogs so/_/de nyid kyi phyir gsang ba lnga'i bdag nyid can zhes gsungs te/_/de bzhin gshegs pa lnga'i bdag nyid can no/_/'di nyid ces pa 'di dag gang yin pa'o/_/tha mal pa ni so so'i skye bo nyid kyis bsdus pa de
[\[164a.3\]]'dir brjod par bya'o/_/de'i don 'di yin te yongs su shes pa dang ldan pas 'di nyid lus yongs su dag pa ye shes kyi sku sangs rgyas dang byang chub sems dpa' dang lha mo la sogs pa thams cad bskyed pa'o/_/de'i bdag nyid can gyi sbyor ba ni/_de'i ngo bo la dmigs pa'o/_/des ni
[\[164a.4\]]bsgom par bya zhes bya ba la sogs pa des so/_/rnal 'byor pa ni mi bskyod pa la dmigs par gsungs so/_/drug pas zhes pa ni gang gis mi bskyod pa la dmigs par bshad pa'o/_/kun du sbyor bzhin pa nyid yin pa'i phyir zhes pa ni mi bskyod pa'o/_/spro ba dang zhes pa la sogs
[\[164a.5\]]pas rgyu dang 'bras bu gnyis ka'i ngo bo dag ro mnyam pa nyid du gsungs so/_/de'i phyir so ma zhes bya ba la sogs pa gsungs so/_/de ltar bdag po bskyed pa'i rim pa mngon par brjod nas de'i dkyil ni/_de'i snying po'i rim pas bdag po gzhan rnams kyi dkyil 'khor dgod pa yang
[\[164a.6\]]dag par gsungs so/_/mi bskyod pa zhes bya ba la sogs pas ni mi bskyod pa'i dkyil 'khor gsungs so/_/der yang lha dgod pa'i rim pa der zhes bya ba la sogs pa gsungs te/_des zhes bya ba la sogs pas dpe dang dpe can kun zhes bya ba la sogs pas gsungs te/_'khor
[\[164a.7\]]lo can kun ni rnam par snang mdzad la sogs pa rnams so/_/dkyil 'khor pa rnams zhes pa ni de'i dkyil 'khor pa rnams so/_/bzhugs pa zhes bya ba la sogs pa ni dgongs pa smras pa'o/_/rdo rje 'chang chen po'i sku nyid dkyil 'khor dang dkyil 'khor pa'i bdag nyid can nyid du
[\[164b\]]
[\[164b.1\]]gnas pa yin pa'i phyir/_de ltar zhes pa la sogs pa gsungs te/_thun mong zhes pa ni bya ba thams cad dang 'brel pa'o/_/de nyid kyis zhes pa ni dpe'o/_/blo dang ldan pa zhes pa ni dpe can te/_rnam par snang mdzad la sogs pa'i dkyil 'khor la ltos nas so/_/rtag tu bya'o zhes pa ni rnam pa
[\[164b.2\]]gzhan du na/_bsod nams kyi tshogs bsags pa dang /_ye shes kyi tshogs 'bar bar mi 'gyur ro/_/slob ma bsdu ba'i dbang du byas nas brtsams pa nyid kyi zhes bya ba la sogs pa gsungs te/_rang zhes pa ni rdo rje 'chang chen po'o/_/spyod pa spyad pa ni tshul khrims gang yin pa de rnams rang
[\[164b.3\]]gi spyod pa spyad pa'o/_/rang gi gnas zhes pa ni rdo rje 'chang chen po'i bdag nyid can gyi go 'phang ste gnas skabs thob par byed do zhes so/_/rdo rje 'chang chen po zhes pa ni ye shes kyi sku de'i thugs kar ni/_slob dpon rang gi snying gar ro/_/ji lta ba bzhin du zhes pa ni 'di'i kha dog dang dbyibs
[\[164b.4\]]ji lta ba de bzhin du'o/_/yid kyi zhes pa ni yid kyi sprul pa'o/_/de dag mdor bstan bsdus pa kun gyi zhes bya ba la sogs pa gsungs te/_de'i dbus su ni gtso bo'i gnas su'o/_/thams cad ces bya ba la sogs pa la rnam par snang mdzad la sogs pa zhes pa ni sku'i dkyil 'khor gyi gnas so/_/
[\[164b.5\]]srog gi rtsol ba zhes pa ni 'og tu 'jug pa'i srog rtsol gnas pa rnams kyis so/_/de nyid kyi phyir slob ma'i zhes bya ba la sogs pa gsungs te/_'dzag pa nyid du gyur cing zhes pa ni rdo rje pad+ma bskyod pa las so/_/rab tu thob par 'gyur ro zhes pa ni thob pa'i snod nyid du gnas par byed do zhes pa'i
[\[164b.6\]]don to/_/gang yang rab tu sbyangs pa'i 'gro ba dbang bskur ba'i don du zhes pa ni/_'chad par 'gyur ba'i gzhan gyi don phun sum tshogs pa zhes pa'o/_/mi gnas pa'i mya ngan las 'das pa ni/_gzhan gyi don gyi rgyu nyid yin pa'i phyir ro/_/thams cad ces bya ba la sogs pa ni nye bar sdud par
[\[164b.7\]]byed pa ste/_'di dag thams cad ces pa'o/_/'khor lo 'di'i steng du bsgrub bya'o/_/de'i steng du dkar po dang ser po'i pad+ma la sogs pas yi ge oM gyis dkar po la sogs pa 'bum gyi ngo bo mtshon par bya'o zhes rtogs par bya'o/_/sngon byung ba na zhes bya ba la sogs pa la mtha' drug gi
[\[165a\]]
[\[165a.1\]]lam so sor sgrub par byed pa 'dus pa'i rang bzhin la ltos pa'i tshig ste 'chad par 'gyur ba yang slar yang rgyal ba skyes mchog rnams kyis rnam par bshad pa'i mtha' drug lam ni yun ring du zhes bya ba la sogs pa'o/_/yang na don de lta mod kyi dus de srid kyi bar
[\[165a.2\]]du zhes bya ba la sogs pas 'jug pa'i rgyu rgyud thams cad kyi thun mong du bsngags pa'o/_/zab mo'i chos bstan pa la skrag pa'i 'du shes dang ldan pa ni 'dir gsungs pa'i lam bstan pa'i snod ma yin par gsungs pas de'i tshe thun mong gi rgyu nyid brjod par bya'o/_/'dir ni zhes pa
[\[165a.3\]]la sogs pas slar yang thun mong ma yin pa'i rgyu la 'jug pa ma yin nam zhe na/_bden te/_mtha' drug lam ni ring gnas shing /_/zhes 'chad par 'gyur bzhin pa'i phyir dang /_lam gyi khyad par gyi snod nyid du sems can thams cad rnams thun mong ma yin pa la 'jug pa'i rgyu'o/_/de
[\[165a.4\]]nyid kyi phyir 'chad par 'gyur bar bcom ldan 'das rnams bsgo bar gyis shig_/de ci'i phyir zhe na/_phyogs bcu na bzhugs pa'i byang chub sems dpa' rnams chos kyi rnam grangs 'di la skal ba yod pa'i phyir ro zhes so/_/khyab pa'i rgyu yod par 'gyur ro zhes bya ba la sogs pa gsungs par
[\[165a.5\]]gyur pa'i phyir thun mong bar 'dod do/_/snyigs ma lnga bdo ba rnams zhes pa ni tshe dang /_lta ba dang /_sems can dang /_dus dang /_nyon mongs pa'i snyigs ma 'di rnams dang bcas pa'o/_/byon te zhes bya ba la sogs pa ni bstan pa 'jug pa'i don tsam du gsungs so/_/sems rengs pa ma yin pa
[\[165a.6\]]ni yid dga' ba ma yin pa'o/_/sdug bsngal zhes pa ni 'khor ba'i phung po ni sdug bsngal te/_de la kun nas 'jig pa'i tshor ba ni sdug bsngal gyi sdug bsngal lo/_/'gyur ba'i sdug bsngal ni rga ba dang 'chi ba la sogs pa'o/_/'du byed kyi sdug bsngal ni dri dbab pa la sogs pa'o/_/'di
[\[165a.7\]]dag ni zhes bya ba la sogs pa la de nas yi ge rnams zhes pa rang gi ngo bo 'di dag thams cad ni mi 'jigs pa'i ngo bo'o/_/de ltar zhes bya ba la sogs pa la rnam par dag pa zhes pa ni/_tsan+dan la sogs pa rnams kyi bdag nyid gang zhig yin pa ma shes pas brjod pa de'i sgo nas de kho na nyid
[\[165b\]]
[\[165b.1\]]ston par byed pa yi ge ni thun mong ste/_tsan+dan la sogs pa dang rin po che'i gang zag dag gi thun mong ngo /_/'di dag gi ma shes pa'i gnas gang yin pa'o/_/ci ltar thun mong pa yin zhe na/_ji lta zhes bya ba la sogs pa gsungs so/_/de zhes bya ba la sogs pas 'dir lan no/_/de nas zhes bya ba la
[\[165b.2\]]sogs pas tsan+dan la sogs pa rnams nges par bstan no/_/de bzhin gshegs pa rnams zhes pa ni rin po che'i gang zag gi ming can bdag cag gis ma thob cing zhes bya ba la sogs pa gsungs so/_/ci'i phyir zhes bya ba la sogs pa ni/_gzung bar bya ba med pa ste don dam pa'i bden pa
[\[165b.3\]]med pas so/_/'dzin pa po med pa ni kun rdzob kyi bden pa med pas so/_/gsang ba'i yi ge gsum sngar gsungs pa bshad pa'i phyir de zhes bya ba la sogs pa gsungs te/_de kho na nyid ni zung 'jug go/_/gsal bar mdzad pa ni/_rab tu gsal bar mdzad pa'o/_/shin tu sbyangs pa ni brjod
[\[165b.4\]]pa nyid kyi yid can te/_ngag dang yid kyi yul ma yin pa'i phyir yid la byed par 'gyur ro/_/cang mi smra bar gyur to zhes gsungs so/_/de ltar tsan+dan la sogs pa the tshom dang bral bar gyur pa rnams kyi de'i 'bras bu bstan pa'i phyir the tshom bsal ba'i 'bras bu bstan par bya ba'i ched du the tshom
[\[165b.5\]]med pa ni mngon par rtogs pa'o/_/the tshom med pa'i rjes su mthun pa ste lta bar byed do/_/mthar byed do/_/ldan par byed do zhes gsungs pa'i phyir ro/_/de bzhin gshegs pa lnga ni phung po lnga'i bdag nyid can/_lus kyi dkyil 'khor la gnas pa'i bdag nyid ni slar yang sngags pas de bzhin
[\[165b.6\]]nyid la rab tu 'jug par bya ste/_de nas 'og tu sangs rgyas rnams kyis shin tu rjes su chags pa'i 'khor lo zhes gsungs pa'i phyir ro/_/bzhugs so zhes pa ni rdo rje 'chang chen po gcig nyid yin pa'i phyir ro/_/de'i don ni 'di yin te b+ha ga bcom ldan 'das te de bzhin gshegs pa thams cad
[\[165b.7\]]drug pa'i bdag nyid can du gyur pa ste drug pa la bzhugs pa'o/_/drug ldan la sogs pa rnams kyis zhes pa ni gcig tu bsngags pa rjod par byed pa dang /_lus kyis bya bzhin pa rnams dang bsngags pa sna tshogs pa rnams dang dbus su dang /_bar skabs su dang /_mtha' mar yang 'phral du
[\[166a\]]
[\[166a.1\]]sngags pas rmongs par byed pa gang yin pa dang drug tu 'gyur ro/_/de la sogs pa rnams kyis skul bar byed pa'o zhes pa ni/_rnal 'byor pa gnyid du gyur pa bcom ldan 'das su slong bar byed pa'o/_/de bstan par bya ba'i phyir khyod ni zhes bya ba la sogs pa gsungs te/_phan
[\[166a.2\]]pa'i don chen 'dod pa ni 'khyud pa la sogs pa'o/_/'tsho ba zhes pa ni 'khyud pa la sogs pa rnams kyis so/_/zag pa dang bcas pa dang zag pa med pa'i bde ba nyams su myong ba nyid ni tha mal pa dang tha mal pa ma yin pa'i bud med rnams kyis 'tsho ba'o/_/mi 'jigs pa nyid yin
[\[166a.3\]]pa'i phyir zhes pa ni sku bzhi po rnams kyis kyang ngo /_/de ltar ni sprul pa'i sku ni rnam pa gcig tu 'jug pa ma yin pa nyid kyis mi 'jigs pa nyid do/_/chos kyi sku yang ma byas pa nyid kyi phyir ro/_/longs spyod rdzogs pa'i sku ni nam mkha'i ji srid pa de srid du gnas pa'i phyir ro/_/bde ba
[\[166a.4\]]chen po yang 'khor ba dang mya ngan las 'das pa dag gi skye ba dang 'jig pa'i rang gi ngo bo dag gi mtshan nyid dang bral ba'i phyir ro/_/rdo rje 'chang chen po zhes pa ni drug pa'o/_/kun du zhes pa ni kun nas so/_/rdo rje 'chang chen po zhes pa ni rdo rje 'chang chen po ni snang ba la sogs pa snang ba gsum gyi
[\[166a.5\]]bdag nyid can yin pa'i phyir ro/_/drug cu lhag pa'i zhes bya ba la sogs pa gsungs te/_'gags shing zhes pa ni rlung gi rnam par shes pa la ltos pa'i phyir ro/_/ye shes kyi gnyid kyis ni ma rig pa'i ngo bos so/_/gang yang ye shes gsum ni gnyid kyi dngos po med pas de'i ngo bos
[\[166a.6\]]thams cad stong par gyur pa la lta ba ste nye bar dmigs shing mngon sum du byas nas rab tu sad par byed do zhes pa ni/_bzhengs par byed pa yang rlung la rag las pa nyid yin pa'i phyir dang /_rlung gi khams kyi rang bzhin nyid yin pa'i phyir ro/_/de ltar zhes bya ba la sogs pas
[\[166a.7\]]tshangs pa'i gnas bzhi'i rang bzhin rnams kyis zhes pa ni/_spyan ma la sogs pa'i khams bzhi'i rang bzhin du sngar gsungs pa ma yin nam/_gsungs pa yang /_sa ni spyan ma zhes bshad de/_chu yi khams ni mA ma kI/_/me ni gos dkar mo ru bshad/_/rlung ni sgrol mar nye bar grags/_/
[\[166b\]]
[\[166b.1\]]zhes pa zhe na/_khams kyi rang bzhin yang byams pa la sogs pa'i yid dang ldan pa nyid yin pa'i phyir/_da lta tshangs pa'i gnas bzhi'i rang bzhin du 'gyur ro/_/'di dag kho na phung po skyed par byed pa la khams kyi rang bzhin rnams te/_/byams pa la sogs pa rnams rtag tu dmigs par byed pa las
[\[166b.2\]]tshangs pa'i 'jig rten du skye bar 'gyur ba'i phyir tshangs pa'i gnas kyi sgras brjod par bya ba yang ngo /_/lha mo rnams kyi zhes pa ni sgrol ma gcig po rab tu 'gog par byed pa'i phyir yang rab tu sad par byed do zhes pa'i bar du rab tu sad par bshad pa ma yin nam zhe na bden te/_'on kyang lha mo gsum gyis rab
[\[166b.3\]]tu sad par byas nas rlung gi khams la ltos pa'i phyir de rab tu sad par byed do zhes brjod par bya ste/_gang yang sa la sogs pa'i khams rnams rlung la rag las pa'i phyir brgal ba 'di ni med do/_/yang na 'tsho ba dang 'chi ba'i chos can rnams ji ltar phyi rol rnams kyis rab tu sad par 'gyur ba ma
[\[166b.4\]]yin nam zhe na/_sngon gyi zhes bya ba la sogs pa gsungs te/_sems can rnams kyi don du byams pa la sogs pa gang yin pa rnams la slob pa 'di sngon gyi smon lam gyi rgyun no/_ji ltar thog mar gaN+DI'i sgra las dge slong slong bar byed pa de bzhin du/_gang thog mar/_stong pa nyid ces bya ba la sogs
[\[166b.5\]]pa la bzhengs nas zhes bya ba la 'di bdag byin gyis brlabs pa'i rim pas so/_/slar yang mi bskyod pa phyung nas rjes su bcug ma thag tu ci bya zhe na/_dpal shin tu dga' ba zhes bya ba la sogs pa gsungs te/_skyes bu'i sngon nyid du yan lag phal che ba sna tshogs pa tshim par gyur pa'i gdan thob ste
[\[166b.6\]]rnam par shes pa ji lta ba de bzhin du nye bar spyod pa 'dzag par byed pa 'di ni drag shul lo/_/de bzhin du bud med rnams so/_/de'i 'og tu dang por de dang de rnams kyi yul dang rang bzhin shes pa/_de bzhin du byung ba'i sen mo dang /_so dang /_'o byed pa ni rnam par sdang ba'o/_/sna tshogs pa'i dga'
[\[166b.7\]]ba'i rjes su chags pas 'dzag pa na ni lag pa can gyi sa'o/_/mngon par rdul la kun du sbyor bar byed pa ni g.yo ba'o/_/sen mo dang so gdab par byas pas rnam pa gsal bar 'gugs par byed pa yang rig ma de rnams kyis 'o byed pas 'phrog pa ni sems kyi phreng ba can no/_/de bzhin du rnam pa de
[\[167a\]]
[\[167a.1\]]nyid ni sa srung ngo /_/sin d+hu brgya phrag 'dzag pa ni rnam pa gnyis ldan no/_/gang yang zla ba'i cha las de dag skyes pa yang bud med do/_/de'i steng du rnam pa sna tshogs pa'i bsgrub bya bud med dal gyis mngon par sbyin par byas nas/_byed pa byed cing bya bas 'khor bar byas pa ni shin tu
[\[167a.2\]]gzhon pa'i lus so/_/rjes su skyes pa de bstan par rab tu 'phrog pas byas pa'i sgra las rnam par nyed bzhin pa ni 'dzag par byas pa'o/_/bud med kyi rdul las skyes pa dang mdzod las skyes pa de'i 'og tu slar yang sgo nga'i char 'gyur ro/_/lus kyi sdong bu 'jam zhing snyan par brjod pa rnams la chags
[\[167a.3\]]pas 'o byed pa'i ca co sgrogs pa'i shugs dang /_brten par 'khyud nas khyad par gyi dga' ba'i dga' ba shes pa ni gau DI dang /_bah+nI dang /_n+Ram+bI nir 'gyur ro/_/mgo la 'dod pa dang ldan pa dang mang po'i mthar 'dzag pa dang /_rnam par zhu bar byed pa ni chags pa tsam mo/_/lus dang yan
[\[167a.4\]]lag ro gcig pa'i dga' bar bshad par 'gyur ro/_/'dod pa'i ngo bo rab tu 'byung ba sngon gyi don zhes bya ba la sogs pa ni yul dang dus dang kun du 'dzin pa dang rang bzhin sra ba gang yin pa de rnams phyi'i dga' ba dang por bya ba'o/_/da don de'i dbang du byas nas/_'khyud pa dang zhes bya ba
[\[167a.5\]]la sogs pa gsungs te/_mang du brjod pa nyid ni gzhung rgya che bas 'jigs pas ma bris so/_/mchog tu dga' ba'i bde ba ni 'od gsal lo/_/kun rdzob byang chub kyi sems kyi rnam par zhu ba'i bdag nyid do/_/dkyil 'khor gyi 'khor lo phyung ste zhes pa ni/_'di la phyi'i dkyil 'khor gyi nang du
[\[167a.6\]]chud par bya'o zhes pa lhag ma nyid du rtogs par bya'o/_/gang gi phyir dkyil 'khor du gnas pa'i lha mo bzhi po rnams kyis ma mthong ba de'i phyir bdag po'i tshigs su bcad pa bzhis bzhengs pa'i ched du rab tu sad par byed do zhes pa'o/_/bde ba chen po zhes bshad pa ni slar yang zhes bya ba la
[\[167a.7\]]sogs pas 'chad bzhin pa'o zhes mngon par dgongs so/_/nam mkha'i gtos 'di ni/_stong pa gzhi'i bdag nyid can nyid yin pa'i phyir ro/_/rdo rje 'chang ni rdo rje gsum zhes pa 'di nyid kyi sku la sogs pa'o/_/yang dag par ldan pa zhes pa de'i bdag nyid kyis so/_/de la rnam par snang
[\[167b\]]
[\[167b.1\]]mdzad la sogs pa rnams kyi nang du gnas pa nyid yin pa'i phyir ro/_/de'i don 'di yin te/_de bzhin gshegs pa thams cad las bsgrubs pa'i mchog tu dga' ba'i rang bzhin no/_/mi g.yo bar 'gyur ro zhes pa ni mchog tu dga' ba'i gnas skabs las g.yo ba med pa'i phyir ro/_/sa gsum
[\[167b.2\]]ni lus la sogs pa'o/_/de'i gnas ni bskyed pa'i gnas te/_ye shes kyi phyag rgya'i nam mkha'i dbyings so/_/sems can gang yin pa zhes pa ni dbang bskur bar 'os pa rnams so/_/rdo rje gsum la sogs pa ni rang bzhin sku rdo rje la sogs pa'i ngo bor de rnams 'dod bzhin pa nyid kyi phyir
[\[167b.3\]]ro/_/sems can rnams kyi rang bzhin nyid sku la sogs pa'i ngo bo'o/_/bde bas zhes pa ni ye shes kyi phyag rgya dang snyoms par zhugs pa las skyes pas de bzhin gshegs pa nyid du phyin ci ma log par shes shing khong du chud pa nyid do/_/ye shes zhes pa ni/_ye shes nyid stobs bcu la
[\[167b.4\]]sogs pa nyid du yongs su gyur pa'i phyir ro/_/nyams su myong bar gyur to zhes pa ni de'i bdag nyid du'o/_/rdo rje'i 'od zer gyis mngon par dbang bskur bar sbyin pa ni 'od zer gyis mngon par dbang bskur ba'o/_/yang dag pa'i don ni ming can zhes pa ni don gyi ming can no/_/de la kun nas ni
[\[167b.5\]]thams cad nas te/_'khor ba dang mya ngan las 'das pa dag tu bzang ba ste mdzes pa na kun du bzang po'o/_/de rnams kyang mngon par dbang bskur bas kun du bzang po'o/_/de bzhin nyid du gyur to/_/de bzhin gshegs pa rnams zhes pa ni sngar rdo rje gsum dang yang dag par ldan pa nyid du
[\[167b.6\]]so sor bstan no/_/rnam par snang mdzad la sogs pa rnams mthong ba ni nyams su myong ba'o/_/chos thams cad ces pa ni/_chos rnams thams cad de de nyid phung po la sogs pa'i bdag nyid can no/_/de rnams kyi chos nyid ni 'od gsal ba nyid do/_/bcom ldan 'das mthong ba lags
[\[167b.7\]]so/_/de'i bdag nyid kyi snod nyid kyis so/_/de nyid kyi phyir bde bar gshegs pa mthong lags so zhes gsungs te/_bde bar gshegs pa nyid kyis mdzes pa 'od gsal ba la ltos pa ma yin no/_/'di'i bshad pa thams cad ces bya ba la sogs pa gsungs te/_rang gi snyoms par 'jug pa
[\[168a\]]
[\[168a.1\]]ye shes kyi phyag rgya dang snyoms par 'jug pas phan tshun mnyes par byed pa'o/_/de las skyes pa'i bde ba nyams su myong ba nyid kyis so/_/ci zhig ce na/_thams cad ces bya ba la sogs pa gsungs te/_bde ba bdag gis mdzad pa zhes pa ni/_rang bde ba la snyoms par zhugs pa
[\[168a.2\]]tsam nyid las sems can thams cad bde ba la snyoms par zhugs so zhes pa'o/_/bcom ldan 'das ye shes kyi phyag rgya dang snyoms par zhugs pa'o/_/bzhengs te zhes pa ni bcom ldan 'das bzhengs pa'i phyir ro/_/btsun mo ni ye shes kyi phyag rgya'o/_/de'i b+ha ga ni nam mkha'i dbyings
[\[168a.3\]]so/_/b+ha ga rnams la zhes mang po'i tshig ni lha mo'i 'khor lo'i rten nyid yin pa'i phyir/_ye shes kyi phyag rgyas sngags kyi sprul pa nges par 'byin pa shes pa ni gnas ji lta ba la brten nas so/_/ci zhig ce na/_bcom ldan 'das zhes bya ba la sogs pa gsungs so/_/de rnams zhes bya ba
[\[168a.4\]]la sogs pa la/_ma zer ni dgag pa'o/_/'dod chags kyi yi ge'i tshig gi sangs rgyas kyi byang chub sems dpa' rjes su rtogs par bya ste zhes pa/_rnam pa de lta bus tshig ma zer cig_/ci zhes pa ni brjod par bya ba ma yin pa ci zhe na/_thams cad ces bya ba la sogs pa gsungs te/_chos
[\[168a.5\]]rnams thams cad ni phyi dang nang gi bdag nyid can rnams so/_/des cir 'gyur zhe na/_gzugs kyi phung po ma yin zhes bya ba la sogs pa gsungs te/_gzugs kyi phung po la sogs pa rnams yod pa ma yin no zhes gsungs so/_/gang 'dis 'dod chags la sogs pa rnam par dag par
[\[168a.6\]]ston par byed pas rang gi ngo bo gsungs so/_/yongs su gtad pa ni yang dag par gtad pa'o/_/rnam pa gnyis zhes pa ni bskyed pa dang rdzogs pa'i dbye bas so/_/rdo rje 'dzin pa chen po'i ting nge 'dzin ni lam gyi bdag nyid do/_/de ston par byed pa'i rgyud kyi rgyal po zhes pa 'dis mngon par rjod
[\[168a.7\]]par byed pa dang mngon par brjod par bya ba 'dis mngon par rjod byed dang brjod bya 'brel par bstan no/_/ma 'ongs pa'i zhes bya ba la sogs pa gsungs pa'i phyir/_bsgo bar gyis shig ces pa la sogs pa ni/_sngar gsungs pa'i yul dang dus dang gnas skabs dang phyogs bcur
[\[168b\]]
[\[168b.1\]]bzhugs pa'i 'jig rten gyi khams su gnas pa'i byang chub sems dpa' rnams kyi dbang du byas nas gsungs so zhes don la thob bo/_/'jig rten gyi khams thams cad du zhes pa ni ci ste gang yang gzhan lhan cig pa'i 'jig rten gyi khams snyigs ma rnam pa lnga bdo ba nyid dang bral ba yod pa
[\[168b.2\]]gang yin pa nyid du brjod par bya ba ma yin nam/_ji ltar 'jig rten gyi khams 'di nyid du yang dag par skyes pa ci 'dra ba de bzhin du 'di ston par byed pa'i dus kyi gnas skabs kyi 'jig rten gyi khams rnams 'byung bar 'gyur na de'i tshe nyes pa cir 'gyur yang na 'byung bar 'gyur ba ma yin
[\[168b.3\]]nam/_de bzhin du yang rgyu mtshan 'dod chags can gyi skye bo rnams dang lhan cig pa nyid gang yin pa 'byung bar 'gyur te/_de rnams kyi dbang du byas nas 'jig rten gyi khams thams cad du zhes gsungs so/_/ma 'ongs pa'i sems can rnams ci ltar gsung rdo rje ston par byed pa po yin
[\[168b.4\]]pa de'i sems can gyi dbang po dang yul nyid yin pa'i phyir de'i tshig kyang ngo /_/de byin gyis brlab pa zhes pa ni gzung bar bya ba la ltos nas gsungs pa'i rnam pa'o/_/don dang tshul dang chos nyid ces pa ni/_don ni mngon par brjod par bya/_de'i tshul ni rnam par dbye ba/_de nyid ni chos
[\[168b.5\]]nyid do/_/'jig rten du rab tu bshad ces pa ni/_bla ma brgyud pas slob ma'i gzung bar bya ba dang 'dzin par byed pa'i dngos por rab tu 'jug par bstan pa'i dbang du byas nas gsungs so/_/de bzhin du ni slob ma'i rgyud la sems kyi de lta bu'i rgyud skyed par byed pa ni bla ma'o/_/
[\[168b.6\]]gang gis rdzogs pa'i rim pa sgrub par byed pa yang /_gzung ba dang 'dzin pa'i dngos por rab tu bstan pa'o zhes bya ba la sogs par mngon par brjod par bya'o/_/rab tu dga' ba'i sa zhes pa ni theg pa chen po'i tshul la ltos nas gsungs so/_/bla ma'i zhal nas bla ma'i zhal du zhes bya ba
[\[168b.7\]]la sogs pas bcom ldan 'das mya ngan las 'das nas ring du lon yang bcom ldan 'das kyi so so rang gis rig pa ni de'i rigs can rnams mtha' drug gi lam la gnas pa'i gsang ba 'dus pa pa da lta ba de rnams brgyud nas bla ma dang slob ma'i dngos pos rab tu 'jug par ston par byed do/_/de
[\[169a\]]
[\[169a.1\]]nyid kyi phyir 'phags pa'i lam las phyi rol du gyur pa rnams kyis zhi ba mngon du byed pa'i thabs med pa nyid de gzhan ni ston pa bcom ldan 'das kyi bya ba ma yin pa nyid kyi phyir ro/_/nyid kyi don rjes su brnyes pa kho na rdo rje theg pa 'dir rdzogs pa'i sangs rgyas nyid so so rang gi
[\[169a.2\]]rig pa ni ye shes la rton pa nyid kyi phyir ro/_/de bzhin gshegs pa kho na de bzhin gshegs pa rnams kyi so so rang gis rig pa'i ye shes 'dzin par byed do/_/rnam pa gzhan du de bzhin gshegs pa dang byang chub sems dpa' dag mnyam pa nyid du 'gyur ro/_/sa bcu'i dbang phyug rnams
[\[169a.3\]]kyang rdzogs pa'i sangs rgyas rnams kyi lhan cig tu sa bcu pa la sogs par mi mnyam par brjod par bya'o/_/nyan thos dang /_rang sangs rgyas zhes bya ba la sogs pa yang rdzogs pa nyid du 'gyur te/_rnam pa gzhan du na rigs kyi bdag nyid chen po tsam gyis nyan thos dang rang sangs rgyas
[\[169a.4\]]rnams/_sa dang po'i dbang phyug rnams kyis zil gyis gnon par 'gyur bar gsungs pa dang 'gal bar 'gyur ro/_/nyan thos dang /_rang sangs rgyas kyi bsam gtan lhag pa'i bsam pas lhag par zil gyis gnon zhes bya ba la sogs pa yang ngo /_/de ltar zhes bya ba la
[\[169a.5\]]sogs pas ma 'ongs pa'i sems can rnams la bslab pa gsungs te/_rang bzhin shes pas rdzogs pa'i rim pa mthar thug pa'i 'bras bur gyur pa rdo rje 'chang nyid do/_/'di skad ces bya ba la sogs pas sogs kyi tshig phyis pa'o/_/ma lus zhes bya ba la sogs pas sdud par
[\[169a.6\]]byed pa pos bstan pa'i rim pa rab tu gsal ba gang yin pa ma 'ongs pa'i sems can rnams la bstan pa'i rim par ston par byed do/_/thos nas zhes pa ni rdo rje 'chang chen po dang mtshungs pa las so/_/nyan pa po rnams la zhes pa ni/_de'i dus su nye bar gnas pa rnams kyis so/_/
[\[169a.7\]]yang dag par bshad nas zhes pa ni rgyud kyi rnam pa nyid do/_/brtsams pa'i don zhes pa ni/_sdud par byed pa brtsams pa'i ched kyi don de zhes bya ba'i don to/_/de bzhin gshegs pa thams cad ni rnam par snang mdzad la sogs pa rnams so/_/mdor bstan nas zhes pa mtshon par byas nas
[\[169b\]]
[\[169b.1\]]so/_/zhugs pa zhes pa ni/_de dag ston par byed pa po nyid yin pa'i phyir ro/_/gsang ba rnams ni de bzhin gshegs pa de rnams nyid kyi gsang ba rnams so/_/rdo rje 'chang chen po zhes bya ba la sogs pas ston pa po'i ming gi phreng ba ston par byed do/_/de ston pa'i zhes bya ba la sogs pas/_'di nyid
[\[169b.2\]]'dir blta bar bya'o zhes ston par byed do/_/snga ma zhes bya ba 'dis sngar bshad pa'o/_/le'u'i sgra ni gos ji lta ba bzhin du chu sbrang la sogs pa'i nye bar 'tshe ba 'jig par byed pa de bzhin du/_las dang skye ba la sogs pa'i nye bar 'tshe ba la gos dang 'dra bar sgrib par gnas pa
[\[169b.3\]]de len par byed do/_/'dzin par byed do zhes pas le'ur brjod par bya'o/_/gzhan yang zhes bya ba la sogs pa ni/_sngar gsungs pa'i byed pa po rdo rje sems dpa' ste/_de ci ltar rgyal ba skyes mchog rnams kyis rnam par bshad pa yin/_mtha' drug gi lam yang 'dus
[\[169b.4\]]pa las gzhan ma yin no/_/gsungs pa yang rnal 'byor rgyud mtha' drug bral bar nges par zhes so/_/sangs rgyas thams cad kyi bdag nyid can nyid kyi phyir/_rdo rje 'chang chen po zhes pa la nyes pa med de gang gi phyir rdo rje sems dpa' nyid sems can dang rjes su mthun par stobs
[\[169b.5\]]rab tu 'jug pa nyid yin pa'i phyir phyi rol sna tshogs pa de bzhin gshegs pa'i ngo bos rnam par bshad pa'o/_/de nyid kyis na yang 'gal ba med do/_/ring gnas shing zhes pa ni brjod du med pa'i yang brjod du med pa'i bskal pa zad pa zhes bya ba la sogs pa gsungs pa'i sngar
[\[169b.6\]]rgyud la rab tu 'jug par mngon par brjod pa la ltos nas gsungs so/_/phyi nas zhes pa ni phyis 'byung ba ni phyis nas so/_/rdo rje'i phreng ba la sogs pa ni bshad pa'i rgyud nyid yin pa'i phyir/_/de rnams dang ma lus pa ni rgyud gzhan dang /_gzhan rnams su yang ngo /_/de rnams kyi bshad pa
[\[169b.7\]]byas pa ni rnam par phye ba'o/_/mkhas mchog gis ni/_rnal 'byor gyi rgyud rnams kyis so/_/legs par drang zhes pa ni/_sngar gsungs pa nyid kyi phyir ro/_/rgyud kyi mthar thug ces pa ni rgyud rnams kyi mthar thug pa ste/_ji ltar bdag nyid kyi mthar thug pa 'di lta ste/_bsam pa can no zhes
[\[170a\]]
[\[170a.1\]]mthar thug pa'i sgras ni mchog tu mngon par brjod par bya'o/_/sgrol ma ni mchog tu gsal ba ste/_bcom ldan 'das kyis gsungs pa ye shes rab tu gsal bar bshad pa ye shes khong du ma chud pa'i gnyen po nyid du sgrol ma bzhin du mchog tu 'bar bar byed pa'o/_/dam pa rnams kyang yin la bde ba yang de yin
[\[170a.2\]]pas bde ba dam pa ste/_ma bcos shing phyin ci ma log pa'i chos nyid du gsungs so/_/de nyid ni mchog ste/_khams gsum pas mchod par bya ba nyid kyi phyir ro/_/zla ba ni rdo rje 'chang chen po ste/_zla ba'i brda ni/_ye shes gsum las skyes pa nyid kyi phyir dang /_de'i kha dog nyid kyi phyir ro/_/de la rtag tu 'brel
[\[170a.3\]]pa'i blo gang yin pa ni 'go ba rnams gang yin pa ste de de bzhin no/_/de dang ni grags pa yang rdo rje 'chang chen po dang mtshungs pa nyid yin pa'i phyir ro/_/bdag nyid kyang bshad pa gsum 'brel par bstan pa'i phyir rgya cher 'grel gyi rnam pas sgra mtshungs pas ming rab tu bsdus te phyogs gcig gi ming ngo /_/'di
[\[170a.4\]]ni slob dpon dpal thugs rje'i dpal gyi zhabs kyis mdzad pa ste/_gzhung gi tshad ni tshigs bcad kyi grangs sum stong lnga brgya dang gnyis so/_/'di ni skad gnyis smra ba chen po thar pa lo tsA ba'i zhabs kyi rdul spyi bos blangs shing gsung gi bdud rtsi'i ro myangs pa'i dge slong rin chen grub kyis nyi ma'i lo mgo can gyi zla
[\[170a.5\]]ba mar ngo'i tshes bcu gnyis la/_zha lu'i phug dga' ldan gyi dben gnas su bsgyur ba'o//_//rgyal ba gnyis pa klu sgrub dgongs pa'i don/_/mkhas mchog zla bas gzhung gi phreng bar brgyus/_/thugs rje dpal gyi legs bshad byi dor byas/_/gzhung 'di bsgyur las dge ba gang thob pa/_/de yis 'gro ba'i tshogs
[\[170a.6\]]rnams ma lus pa/_/sgrib gnyis 'dzin pa'i dri ma kun bral ba'i/_/rin chen rdo rje 'chang bar grub gyur cig_/rjod byed legs sbyar sgra la ma byang zhing /_/brjod bya 'dus pa'i don ni rtogs dka' bas/_/sgra don ji bzhin legs par ma 'gyur ba'i/_/nyes de mkhas pa rnams kyis bzod mdzad cing /_/phyis 'byung skad gnyis smra mkhas byung gyur
[\[170a.7\]]pa/_/sgra don brtags nas legs par 'chos pa dang /_/gzur gnas don gnyer mkhas pa'i skyes bu rnams/_/mnyes byas gzhung 'di phyogs bcur rgyas gyur cig_/ces pa 'di'i yi ge pa ni dge slong rin chen rgyal mtshan no/_/'dis 'khor ba sdug bsngal gyi rgya mtsho chen po myur du skems par gyur cig/_//
[\[170b\]]
[\[170b.1\]{D1791}]@##/_/rgya gar skad du/_pra dI po dI pa Tip+piT ko hri da yA dar+sha na nA ma/_bod skad du/_sgron ma gsal ba mdor bshad pa'i sa bcad snying gi me long zhes bya ba/_dpal rdo rje sems dpa' la phyag 'tshal lo/_/de bzhin gshegs pa lnga rnams la/_/gang zhig sku yis khyab byed gnas/_/rdo rje 'chang
[\[170b.2\]]ba'i gtso bo ni/_/rdo rje 'chang chen de la 'dud/_/mtha' drug ces bya'i 'grel pa ni/_/dpal ldan zla ba'i grags pas mdzad/_/dka' ba'i gnas la bdag gis ni/_/rnam par dbye ba'i rnam 'grel bya/_/de la dpal ldan rgyud kyi rgyal po zhes bya ba 'dis ni/_'dod pa'i lha la phyag 'tshal ba yin no/_/de la
[\[170b.3\]]rgyud kyi rgyal po zhes bya ba'i tshig gis ni rgyud gzhan rnams las khyad par du gyur pa'i don to/_/shin tu gsal bar rnam par phye/_/zhes bya ba ni rnal 'byor gyi rgyud kyi khyad par gyis so/_/gal te de lta na de nyid grub pa'i phyir 'bad pa ci zhig dgos zhes pa la/_mtha' drug gi ni bcing bas bcings pas zhes
[\[170b.4\]]bya ba smos so/_/'o na yang de nyid las/_khyod kyis rtogs par 'gyur ro zhe na/_yang rgol ba de nyid kyis na rgyal sras yul gyur zhes gsungs so/_/'dis ni mngon par shes pa thob pa rnams kyis 'grel pa bya bar 'os pa yin no zhes bsams so/_/de ltar yang dus kyi 'khor lo'i man ngag las
[\[170b.5\]]bstan te/_mngon par shes pa thob pas 'grel pa bya'o zhes so/_/de'i mtshan ci zhig yin zhe na/_rgyal ba'i 'dus gang yin zhes gsungs so/_/don ni 'di yin te/_de bzhin gshegs pa lnga rnams kyi 'dus pa zhes bya ba'i don to/_/'o na de la re zhig ji ltar na de bzhin gshegs pa 'di dag
[\[170b.6\]]gi tshogs 'dus pa yin zhe na/_bshad pa'i rim pa gnyis te/_bskyed pa'i rim pa dang /_rdzogs pa'i rim pa'o/_/de la bskyed pa'i rim pa la ni/_zla ba dang /_nyi ma dang /_sa bon dang /_phyag mtshan dang /_spro ba dang /_bsdu ba dang /_sku grub pa rnams kyi mngon par byang chub pa rnam pa lnga ni/_de bzhin
[\[170b.7\]]gshegs pa lnga'i ngo bo nyid 'dus pa yin no/_/yang na sku grub pa la gang de bzhin gshegs pa thams cad rab tu zhugs pa ni 'dus pa'o/_/yang rdzogs pa'i rim pa la thabs dang shes rab snyoms par zhugs pa ni dga' ba dam pa'i chags pa'i sgras rgyal ba'i tshogs mtha' dag rab tu zhugs pa'i 'og tu/_
[\[171a\]]
[\[171a.1\]]rdo rje nor bu'i rtse mor gcig tu zhu ba'i ngo bo byang chub kyi sems thig le'i rang bzhin du 'dus pa yin no/_/yang na rdo rje'i lam nas spros nas/_byang chub kyi sems thig le'i dkyil 'khor na yod pa'i lha'i gzugs kyi pad+ma'i snying po'i nang na rab tu yod pa ni 'dus pa'o/_/yang na phyir
[\[171a.2\]]mi ldog pa'i dbang bskur ba'i dus su tshangs pa'i sgo nas de bzhin gshegs pa thams cad slob ma la zhugs par byas pa de ni 'dus pa'o/_/'di dag ni mtshon pa tsam ste/_rnam pa gzhan ni gzhung mangs kyis dogs pa'i 'jigs pas ma bstan no/_/brgyud pa ma gtogs par ni de kho na nyid rtogs
[\[171a.3\]]pa med pa de'i phyir/_de ni dpal klu sgrub las thos pa yin no/_/rim pa gnyis la zhes bya ba 'dis ni 'dus pa nyid kyi rnam par 'grel pa'o/_/gal te yang dpal gsang ba 'dus pa ni rim pa rnam pa lngar bstan pa yin te/_'on kyang de bsdu ba'i don du yongs su brtags pas rim pa
[\[171a.4\]]gnyis su bstan pa yin no/_/shin tu gsang ba nyid du bstan pa'i phyir/_sangs rgyas kun gyi rgyas btab pa yin te/_rgyal po rnams kyi rang gi mdzod bzhin no/_/btud pa ni lus dang ngag dang yid de'i bdag nyid kyi rjes su zhugs pa'o/_/khyab bdag ni rdo rje sems dpa'i khyad par ro/_/rab tu gsal
[\[171a.5\]]bar bshad pa ni rab tu ston par byed pa'o/_/zla ba'i grags pas zhes bya ba ni gzhung byed pa'i tshig go/_/'di dag gi ni klu sgrub kyi zhal snga nas kyi slob ma yin pa nyid kyis man ngag dang ldan pa nyid du rab tu bstan no/_/rim pa zhes bya ba ni/_bskyed pa la sogs pa'i rim pa zhes bya ba'i don to/_/gsang
[\[171a.6\]]sngags sku zhes bya ba nas/_/bden pa gnyis kyi sbyor byed gang /_/'di ni sgrub pa'i yan lag mchog_/ces bya ba'i bar gyi ni/_rdo rje bzlas pa dang /_sems rnam par dag pa dang /_rang byin gyis brlab pa dang /_mngon par byang chub pa dang /_zung du 'brel pa'i rim pa rnams rab tu bstan no/_/
[\[171a.7\]]rgyud kun gyi ni don bsdus pa'o/_/zhes bya ba 'dis ni rim pa lnga las lhag pa dang chad pa nyid rab tu dgag pa yin no/_/dbye ba zhes bya ba ni rnam par spros pa'o/_/de la rdo rje bzlas pa ni rnam par snang mdzad la sogs pa'i dbye bas rnam pa mang po yin no/_/sems rnam par dag pa'i rim pa ni ye shes
[\[171b\]]
[\[171b.1\]]gsum la sogs pa'i dbye bas so/_/rang byin gyis brlab pa'i rim pa ni/_mngon par byang chub pa lnga'i dbye bas so/_/mngon par byang chub pa'i rim pa ni chags pa dang /_chags pa med pa dang /_chags pa bar ma'i dbye bas so/_/zung du 'brel pa'i rim pa ni kun rdzob dang /_don dam
[\[171b.2\]]pa'i dbye bas so/_/de rnams yang dag par bsdus pa ni zhes bya ba ni gang lnga po gcig tu zung du 'jug pa'i rim par yang dag par 'du ba'o/_/rgyud rig ste zhes bya ba ni 'gro ba'i bla ma khams gsum na rdo rje 'chang gi go 'phang ston par byed pa'o/_/sngags dang zhes bya ba la sogs pas ni rim pa rnams
[\[171b.3\]]kyi bsdus pa'i don no/_/sngags smos pas ni sngags thams cad yi ge gsum gyis yang dag par bsdus pa'i tshig go/_/sems kyi sgras ni sems las byung ba brgya drug cu'i rang bzhin bzung ba yin no/_/lus kyi sgras ni chos dang longs spyod dang sprul pa'i sku bzung ba yin no/_/rnam par dag pa
[\[171b.4\]]smos pas ni chags pa la sogs pa dang /_dga' ba la sogs pa bzung ba yin no/_/zung 'jug las zhes bya bas ni gnyis su byar med pa bzung ba yin no/_/mtha' drug la 'jug go zhes bya ba ni 'chad par 'gyur ba'o/_/mtha' drug po 'di yang dpal 'dus pa'i yul can yin no/_/de
[\[171b.5\]]yang gcig tu yi ge gsum gyi ngo bo nyid do/_/yi ge gsum po yang A li dang kA li'i sngags thams cad kyi yig 'bru dang tshig la sogs pa dbye ba rnams kyang yang dag par bsdus pa yin te/_/des na/_ya ra la wa ha mtha'i bar/_/zhes bya ba la sogs pa gsungs so/_/rim pa las rnam par 'das pa'i rgyu ni
[\[171b.6\]]brjod par mi rigs so zhe na/_dang po ya ra la wa smos pas ni las kyi sbyor ba'i nus pa sgrub pa gtso ba'i phyir ro/_/de ltar yang /_dngos grub 'dod pas bya ba ni/_/ra la sogs pa gsum nyid kyis/_/'gro ba'i don la rab tu 'jug_/ces bshad do/_/ci'i phyir a la sogs pa mi bzung zhe na/_/
[\[171b.7\]]bshad pa/_re zhig gsal bya rnams ni gsal byed med par brjod par mi nus pa yin te/_de dag nye bar bzung bas dbyangs kyi yi ge rnams kyang yang dag par bzung ba yin no/_/chos kyi phung po brgyad khri'i zhes bya ba la sogs pa ni rtogs par sla'o/_/de la rgyud kyi rtse mo zhes bya ba 'dis ni
[\[172a\]]
[\[172a.1\]]phan yon bstan no/_/gzhung nyung zhes bya ba la sogs pa 'dis ni rnal 'byor gyi rgyud mtha' dag gi snying por bstan to/_/de la rnyed dka' shes pa zhes bya ba'i tshig gis ni bsgrub par bya ba nyid du bstan to/_/rgyan bdun zhes bya ba la sogs pas ni gtan tshigs bstan to/_/de bas zhes bya
[\[172a.2\]]ba la sogs pas ni bla ma brgyud pa'i rgyan gyi rnam par dbye ba la 'grel pa byed pa'i snying rje gsal bar byed pa yin no/_/de la gleng bslang ba la sogs pa rgyan bdun ni/_mdor bstan pa dang /_mtshan nyid dang /_yongs su rtogs pa yin te/_de ltar na 'di rnam pa gsum gyi dbang du byas pa yin no/_/de
[\[172a.3\]]la dang po bstan pa la gleng bslang ba'i grangs ni rnam pa lnga yin te/_de la gnas skabs kyi tshe don bsgrub pa'i phyir bsam pa ni gleng bslang ba nyid du bstan pa yin no/_/ji srid de'i rigs pas sgrub pa ma byas pa de srid du ni gleng bslang ba de yang 'grub par mi 'gyur te/_de'i phyir rigs pa yang rnam pa
[\[172a.4\]]bzhi bstan no/_/de'i 'og tu sgra dang /_don gyi rnam par dbye bas rnam par bshad pa smos pa yin no/_/lnga pa ni smra ba po'i rgyan yin no/_/drug pa ni nyan pa po'i rgyan yin no/_/bdun pa ni brjod par bya ba ma lus pa mtha' dag bsdus pa'i rgyan yin no/_/thams cad bsdus pa ni dbye ba nyi shu rtsa brgyad do/_/
[\[172a.5\]]'di'i ming ci zhes bya ba la sogs pas ni rgyan dang po'i mtshan nyid de/_de yang dri ba sngon du 'gro ba'i lam ni/_rgyud kyi mtshan ni zhes bya ba la sogs pa'o/_/don ni 'di yin te/_ming med par ni tha snyad chad pa'i phyir 'gro ba thams cad 'on pa dang lkugs par 'gyur te/_de bas na mtshan bzung ba yin no/_/
[\[172a.6\]]de yang 'dus pa zhes bya ba'i mtshan no/_/de'i don ni sngar gtan la phab pa nyid do/_/rgyu mtshan gang gi don du zhes bya ba ni/_'dod chags kyi rigs can gyi sems can gyi sems gtsor byas nas de rnam par dag par byed pa'i phyir ro/_/byed pa po rdo rje 'chang chen po nyid la nyan pa pos gus pa nyid kyi phyir
[\[172a.7\]]rab tu bsgrub par 'gyur ro/_/le'ur bcad pa la sogs pa zhes bya ba'i tshad do/_/de ltar na yongs su 'bad pa dang /_gzhal bya mthar thug par gang du byas pa de ni le'ur bcad pa'o/_/dum bu la sogs pa'ang de bzhin du shes par bya'o/_/gzhung dang zhes bya ba la yi ge dang don las
[\[172b\]]
[\[172b.1\]]kyang shes par bya ste/_de gnyis ni 'brel pa'i phyir ro/_/dgos pa zhes bya ba ni rnam pa gnyis te/_bskyed pa'i rim pa dang rdzogs pa'i rim pa'o/_/de la dang po'i phyogs kyang rnam pa gnyis te 'jig rten dang 'jig rten las 'das pa'o/_/'jig rten pa'i zhi ba dang /_rgyas pa dang /_dbang du bya ba dang /
[\[172b.2\]]dgug pa dang /_rnam par dbye ba dang /_gsad pa dang /_dgar ba dang /_mngon spyod la sogs pa'o/_/'jig rten las 'das pa ni grub pa rnam pa brgyad de/_de yang 'og nas bshad la ji ltar 'khor lo'i rig pa 'dzin pa grub pa dang /_/de bzhin du rin po che dang /_pad+ma dang /_rdo rje dang /_ral gri dang /_
[\[172b.3\]]mdzub ris dang /_mig sman dang /_ri lu'i grub pa rnams so/_/'jig rten dag pa'i dgos pa ni rdzogs pa'i rim pa la'o/_/sangs rgyas kyang ni zhes bya ba ni rdo rje 'chang chen po nyid do/_/gleng ba ni 'das so zhes bya ba ni mjug sdud pa'o/_/rigs pa gsungs pa ni/_gnyis pa yang ni bshad par bya/_/zhes
[\[172b.4\]]bya ba la sogs pa la rgyud la sogs pa ni bstan pa'o/_/mdo sde dang 'dul ba dang mngon pa rnams kyi rigs pa sngar rab tu bstan nas/_phyis rang gi grub pa'i mthar ston to/_/mi yi skye bar 'khrungs pa ni/_/zhes bya ba la sogs pa la/_mi gdul bya yin pa'i phyir 'dra ba'i skye ba bzung ba ni rigs pa kho
[\[172b.5\]]na'o/_/mi'i skye ba bzung na yang 'dod chags dang bral ba la ma brten par ni sems can rnams 'dul bar mi 'gyur te/_de bas na de'i phyir btsun mo'i 'khor gyi nang nas byung ba ni gleng gzhi ste/_gleng gzhi ni sngon byung ba'o/_/gal te dgon pa la sogs pa na gnas na yang 'dod chags la sogs pa
[\[172b.6\]]'byung bar 'gyur ba de'i tshe khab nas byung ba don med pa yin na/_de nyid kyi phyir 'dul ba'i sdom pa bstan pa'i nges pa'i tshig ni bslab pa'i gzhi rnam pa sna tshogs kyi spyod pa'o/_/'bras bu bzhed pa yod pas/_bcom ldan 'das dka' ba spyod par mdzad pa de ni rgyu yin te/_'bras bu thob par bya
[\[172b.7\]]ba la thabs yin pa'i phyir ro/_/'di ni 'dod chags dang bral ba'i chos kyi zhes bya ba ni mjug bsdu ba'o/_/'dod chags kyi chos kyi rigs pa'i skabs ni sangs rgyas lnga zhes gsungs te/_nyon mongs pa lnga dang /_rnam par shes pa lnga dang /_phung po lnga dang /_rlung lnga dang /_'byung ba chen po lnga
[\[173a\]]
[\[173a.1\]]rnam par dag par bya ba'i phyir/_bcom ldan 'das rdo rje 'chang chen po rigs lnga'i de bzhin gshegs pa lnga'i rigs kyi skur bzung ba zhes bya ba'i don to/_/'di ni kun rdzob kyi phyogs su bstan pa yin te/_de rnam par bzlog pa'i phyir/_rigs gcig tu yang 'gyur ba yin/_/zhes
[\[173a.2\]]gsungs te/_rdo rje 'chang chen po'i rigs kyi ngo bo zhes bya ba'i don no/_/'di yan chad kyis ni rang gi don phun sum tshogs pa yin no/_/gzhan gyi don phun sum tshogs pa ni/_rdo rje la sogs pa bzung ba zhes bya ba la sogs pa gsungs so/_/sems can gyi khams mos pa sna tshogs pa yin pas de
[\[173a.3\]]dag rjes su bzung ba'i phyir ni/_bcom ldan 'das rdo rje la sogs pa'i mtshon cha bsnams pa yin no/_/de dag kyang ye shes la sogs pa rnam par dag pa'i ngo bo yin no zhes bya ba ni nges pa'i tshig gi don no/_/yang na dbang bskur ba'i dus su slob ma la rdo rje la sogs pa 'chang bar byed pa yin
[\[173a.4\]]no/_/der yang rnam par dag pa mngon du brjod nas sbyin par bya ba yin te/_ji ltar/_byang chub sems gang de rdo rje/_/shes rab dril bu yin par shes/_/zhes gsungs pa lta bu'o/_/de bzhin du bcom ldan ni sgeg pa la sogs pa'i gar stabs dgu'i nyams kyi spyod pa mdzad pa yin no/_/gzhan
[\[173a.5\]]dag la yang de ltar ston par mdzad de/_de la sgeg pa'i nyams kyis spyod pa ni mA ma kI chen po dang lhan cig gtugs pa dang /_'khyud pa dang /_sen mo dang sos gdab pa'i mtshan nyid do/_/dpa' bo'i spyod pa ni/_ji ltar mtshan mo dur khrod kyi phyogs su ro slong bar byed pa'o/_/rngam pa'i spyod pa
[\[173a.6\]]ni go ku da ha na za bar byed pa'o/_/smad pa dang 'jigs pa sbyin par byed pa ni rngam pa zhes bya bar bstan no/_/dgod pa'i spyod pa ni ji ltar cung zad 'dzum pa nyid kyi sgom pa'am/_sgeg pa'i nyams kyi bye brag gam/_mtshan mo ro langs 'jigs par bya ba'i phyir gad mo chen po'o/_/drag po'i spyod pa ni
[\[173a.7\]]ji ltar gshin rje gshed la sogs pa'i khro bo'i rgyal po bsgom pa'o/_/'jigs su rung ba'i spyod pa ni de'i lus nyid kyis bgegs bskrad pa'o/_/snying rje'i spyod pa ni rang bzhin gyis grub pa nyid de/_de bzhin gshegs pa rnams ni thugs rje chen po dang ldan pa'i phyir ro/_/rngam pa'i spyod pa ni ji ltar
[\[173b\]]
[\[173b.1\]]'jig rten dang 'gal bar gyur pa'i rim pas kyang rdo rje 'chang chen po'i go 'phang thob pas so/_/de yang le'u dgu pa'i skabs nas ston par 'gyur ro/_/zhi ba'i spyod pa ni rnam par rtog pa med pa ste/_de yang 'bras bu'i ngo bo zhes bya ba'i don to/_/de ltar gnyis ni spyi'i rgyan yin te/_bstan
[\[173b.2\]]bcos mtha' dag gi don la khyab par byed pa'o/_/gnyis ni khyad par gyi rgyan yin no/_/de las dang po/_/rgyan ni gsum pa nyid kyang ni/_/zhes bya ba la sogs pa gsungs pa la/_mtha' drug tshig gi nges zhes bya ba smos te/_mtha'i sgra ni bye brag gi rnam grangs so/_/de'i tshig gi nges
[\[173b.3\]]pa zhes bya ba ni mtshon pa tsam ste/_don gyi nges pa yang ngo /_/de nyid kyi khyad par ni rnal 'byor rgyud kyi tshul gyis bstan pa yin te/_bya ba'i rgyud dag la med pa'i phyir ro zhes bsams so/_/gal te de lta na rnal 'byor ma'i rgyud gang la yang med do zhe na/_de skad du ma zer cig ces bya ba yin te/
[\[173b.4\]]rnal 'byor ma'i rgyud ni khyad par du gyur pa yin te/_rnal 'byor gyi rgyud kyang de'i nang du 'dus pa yin te/_de dag la yang yod pa yin pas skyon med do/_/rgyas btab don ni rab rtogs bya/_/zhes bya ba ni rtsa ba'i rgyud du/_bcom ldan 'das kyis rgyal po'i mdzod la rgyas btab pa bzhin du/_rdo rje'i
[\[173b.5\]]tshig gi rgyas btab pa de la lde mig dang 'dra bar mtha' drug gi rim pa gang gi rab tu sad par byed pa yin no zhes bsams so/_/drang ba dang ni zhes bya ba la sogs pa ni bstan pa'o/_/skal ngan skyon ni sbed pa la/_/zhes bya ba la sogs pa la/_de la sbed pa ni rtsod pa'i ngang tshul can nyid kyi phyir
[\[173b.6\]]ro/_/skal ngan rnams la zhes bya ba ni mgu bar dka' ba'i phyir ro/_/de lta bu'i slob ma'i don du ni drang ba'i don du zhes gsungs te/_drang ba ni rang bzhin gyi don las gzhan pa nyid du khrid pa yin te/_de bshad pa ni rgyal ba ste rdo rje 'chang gis so/_/de dag la ni 'di tsam gyis don byed pa nyid kyis
[\[173b.7\]]so/_/don zhes bya ba ni don gyi rgyan nyid du bstan pa yin no/_/yang dag pa ni bden pa ste de kho na nyid ji lta ba'i don rab tu ston pa ste nges pa'i don ni gdon mi za ba'i don du yang gsungs pa yin la/_sngar gsungs pa las gzhan zhes bya ba ni tshig gi lhag ma'o/_/'di yang don gyi rgyan yin no/_/mchog 'dod
[\[174a\]]
[\[174a.1\]]ces bya ba la/_mchog ni 'jig rten las 'das pa'i rim pa yin te rdzogs pa'i rim pa'o/_/de la 'dod pa ni gang la mngon par 'dod pa zhes bya ba de dag ni de lta bu'o/_/de rnams la chos kyi de nyid ni tshig thams cad kyi don gyi ngo bo nyid kyi chos nyid do/_/gang rab tu ston pa de ni rdo rje 'chang ngo /_/
[\[174a.2\]]mos pa sna tshogs pa'i 'khor gyi nang du brjod par mi rung ba'i phyir/_rigs pa'i 'gal ba'i tshig gi sbyor ba yin zhes bya ba ni 'jig rten dang 'gal ba'i sgras so/_/yang na bum pa'i don bsgrub pa'i sgras byed pa la snam bu'i sgra sbyor ba 'dra bas so/_/de ni dgongs pas bshad ces bya ba 'dis ni sgra'i rgyan yin no/_/dkyil
[\[174a.3\]]'khor sogs dang rtog pa la/_/zhes bya ba la sogs pa la/_dkyil 'khor gyi cho ga sgrub pa'i skabs la ni sgra ji bzhin pa de bzhin gyi don de dkyil 'khor khru bcu gnyis pa bya'o zhes bstan pa la ni de las nyung ba dang /_lhag pa bya ba ma yin no/_/de bzhin du cho ga dang rtog pa la yang shes par bya'o/_/don rgyas
[\[174a.4\]]zhes pa ni zab pa ma yin pa'i don bshad pa'i sgra gang yin pa'o/_/de ni sgra ji bzhin gyi sgra'i rgyan nyid du gsungs pa'o/_/ko TA k+Sha la sogs pa'i sgra zhes pa la/_ji bzhin ma yin pa'i sgra bstan pa ni/_'jig rten bstan bcos la med cing /_/zhes bya ba la/_sgra ni rnam pa gnyis te/_'jig
[\[174a.5\]]rten pa dang bstan bcos pa'o/_/de la 'jig rten pa'i sgra ni ba lang dang /_rta dang /_skyes pa dang /_bud med dang /_phyugs dang /_bya dang /_glang po che dang /_ri dgas dang /_bram ze la sogs pa'o/_/bstan bcos kyi sgra ni/_de bzhin nyid dang yang dag pa'i mtha' dang /_mya ngan las 'das pa
[\[174a.6\]]dang lam dang /_stong pa nyid dang /_dkon mchog gsum la sogs pa ni/_ko TA k+Sha la sogs pa'i sgra ni 'jig rten pa dang bstan bcos kyi sgra ma yin te/_de ni don med pa'i phyir ro/_/gal te de lta na bcom ldan 'das kyis ci'i phyir gsungs she na/_de bzhin gshegs pa'i zhes bya ba la
[\[174a.7\]]sogs pa gsungs so/_/don ni 'di yin te/_bcom ldan 'das kyis rtog ge pa dang /_sgra pa rnams kyi rtogs par dka' ba'i don du de bzhin gshegs pa lnga'i mtshan 'di dag byas pa yin no/_/yang na slob dpon 'phags pa lha'i zhal snga nas kyis spyod pa bsdus pa'i sgron mar srog ces bya ba'i
[\[174b\]]
[\[174b.1\]]rlung la sogs pa'i ming du gzhan 'di bzung ba yin no/_/'di yang sgra'i rgyan yin no/_/dbang po dman pa'i sems can rnams/_/zhes bya ba la sogs pa la/_don ni 'di yin te/_dbang po dman pa ni re zhig nyan pa po'i dbang po'i khyad par thob pa ma yin pa'o/_/'on kyang bla ma la gus shing
[\[174b.2\]]bden pa dang /_dkon mchog gsum la sogs pa'i yul la gus pa dang bcas shing /_sbyin pa la sogs pa'i yon tan dang ldan pa'i tshul can de kho na nyid kyi snod du rung ba de dag la/_mchog tu gsal ba bcom ldan 'das kyis de kho na nyid ston pa gang yin pa de ni dgongs pa ma yin pa'i rgyan yin
[\[174b.3\]]no/_/ci ste dgongs pa dang drang ba'i don du bshad pa la tha dad du bya ba ci yod ce na/_sgra dang don gyi bye brag gis tha dad pa yin no zhes smras so/_/dgongs pa dang ji bzhin ma yin pa'i sgras bshad pa la tha dad du bya ba ci yod ce na/_'gal ba dang grags pa ma yin pa'i sgra'i bye brag gis so/_/dgongs pa dang
[\[174b.4\]]ji bzhin pa'i sgra bshad pa la tha dad du bya ba ci zhig yod ce na/_'gal ba dang 'gal ba ma yin pa'i bye brag gis so/_/nges pa'i don dang dgongs pa ma yin pa'i don la tha dad du bya ba ci yod ce na/_dbang po rno ba dang /_rtul pa'i bye brag gis so/_/de bzhin du dgongs pa dang /_ji bzhin pa'i sgra dang /_ji
[\[174b.5\]]bzhin ma yin pa'i sgrar bshad pa gsum ni sgra'i rgyan no/_/drang ba'i don dang nges pa'i don dang /_dgongs pa ma yin pas bshad pa gsum ni don gyi rgyan yin no/_/bshad pa'i dbye ba bzhi bstan pa'i phyir tshig gi don zhes bya ba la sogs pa ni bstan pa'o/_/dang po gcig pu kho na nyid/_/ces bya ba la
[\[174b.6\]]rab tu dbye ba sngon du 'gro bas bshad pa'o/_/thams cad kyi spyi don gyi dbye ba ni rnam pa brgyad yin no/_/sgra tsam la ni rab gzhol ba'i/_/zhes bya ba la sogs pa la/_tshad ma dang brda sprod pa la mngon par zhugs pa rnams la ni rnam par dbye ba'i tshig dang /_byed pa po dang /_bsdu ba la sogs pa
[\[174b.7\]]bshad pa tsam gyis dga' bar 'gyur ba yin te/_de bas na de'i don yi ge'i don zhes smos te/_yi ge 'bru'i don gyis zhes pa sgra'i rgyan yin no/_/mdo sogs la ni zhes bya ba la sogs pa la gang gi tshe mdo sde pa la sogs pa dge ba'i bshes gnyen gyi dbang gis sngags kyi lam la rab tu zhugs pa
[\[175a\]]
[\[175a.1\]]de'i tshe/_dam tshig dang spyod pa la sogs pa shin tu zab pa rnams mthong nas/_sems la 'gyod pa skyes te/_'byer bar byed pa de'i tshe/_dam pa'i chos spong ba'i sdig pa'i me la ji srid bye ba bzhin du ma ltung ba de'i bar du de dag skyob pa'i phyir/_de dang rjes su mthun pa nyid du bcom
[\[175a.2\]]ldan 'das kyis ston par mdzad pa ni/_de dag gang gi 'gyod pa las zlog par byed pa zhes bsams te/_dper brjod pa ni 'og nas mang du 'chad par 'gyur ro/_/de bzhin du bskyed pa'i rim pa zhes bya ba dbye ba gnyis pa yin te/_'di ni don gyi rgyan yin no/_/sbas dang zhes bya ba la sogs pa
[\[175a.3\]]la/_sbas pa 'di la yod pas na sbas pa'o zhes rang nyid kyis smras so/_/sbas pa ji lta bu zhe na/_'dod chags chos ni rab ston pa/_/zhes bya ba 'dod chags rnam par dag pa ston pa zhes bya ba'i don to/_/de bzhin du/_kun rdzob bden pa rtogs pa dang /_/zhes bya ba 'dis ni rang byin gyis brlab pa'i rim pa
[\[175a.4\]]bstan to/_/ye shes gsum po rnam brtags pa'i/_/zhes bya ba 'dis ni sems rnam par dag pa bstan pa yin te/_'di yang don gyi rgyan yin no/_/'od gsal ba dang rab tu zhugs pa zhes bya ba ni mngon par byang chub pa'i rim pa ste bzhi pa'o/_/zung du 'jug pa rtogs pa ste/_/zhes bya bas ni
[\[175a.5\]]rim pa lnga pa bstan pa'o/_/'di yang don gyi rgyan yin no/_/de la yi ge'i don gyis ni dgongs pa ma yin pa dang /_sgra ji bzhin pa gnyis bsdus so/_/spyi'i don gyis ni drang ba'i don dang /_nges pa'i don gnyis bsdus pa yin no/_/sbas pa'i don gyis ni dgongs pas bshad pa bsdus pa yin
[\[175a.6\]]no/_/mthar thug pa'i don gyis ni ji bzhin ma yin pa'i sgra bsdus pa yin no/_/yi ge'i don dang spyi'i don gyis ni bskyed pa'i rim pa bsdus so/_/sbas pa'i don gyi phyogs gcig gis ni rdo rje bzlas pa bsdus so/_/sbas pa'i don gyi phyogs gnyis pas ni sems rnam par dag pa'i rim pa dang /_rang
[\[175a.7\]]byin gyis brlab pa'i rim pa bsdus so/_/mthar thug pa'i don gyis ni mngon par byang chub pa'i rim pa dang /_zung du 'jug pa'i rim pa bsdus te/_'di ni bsdus pa'i don yin te/_de nyid kyi phyir mthar thug pa'i tshig go/_/'chad pas nyan par 'dod pa la/_/zhes bya ba la sogs pa la 'chad pa po'i
[\[175b\]]
[\[175b.1\]]rgyan bstan pa yin te/_nyan par zhes bya ba la nyan par byed pa'i bya ba la ltos nas byed pa po'i rkyen ni tsa zhes bya'o/_/gang dag nyan par byed pa de dag la ni rnam pa gnyis su bshad par bya ste/_gnyis po de bshad par bya ba'i phyir/_tshogs pa la bshad pa zhes bya ba la sogs pa bstan to/_/tshogs
[\[175b.2\]]ni 'khor gyi skye bo 'dus pa gsal ba'o/_/de la bshad pa ni byed pa po'i rkyen lU Ta zhes bya ba yin no/_/slob ma ni rjes su bstan pa ste/_dam tshig la sogs pa'i lam bstan pa ste/_de dag ni gsang ba yin la/_bla mas slob ma gang de dag la gang bshad pa de ni zhes bya ba'i don to/_/slob dpon gyis gang
[\[175b.3\]]la brten nas bshad pa byed pa ste bstan pa ni/_ji bzhin sgra dang zhes bya ba la sogs pa la bsam pa ni 'di yin te/_dgongs pa ma yin pa dang /_drang ba'i don gnyis ni don gyi rgyan yin no/_/sgra ji bzhin pa ni sgra'i rgyan dang /_de'i 'og tu yi ge'i don dang /_spyi'i don yang bskyed pa'i rim
[\[175b.4\]]pa gtsor byas pas tshogs la bshad pa yin te/_de ltar rgyan rnam pa lnga ni bshad pa'i rim pa dang po yin no/_/ji bzhin ma yin pa dang dgongs pas bshad pa ni sgra'i rgyan no/_/nges pa'i don dang sbas pa dang mthar thug pa ni don gyi rgyan te/_rdzogs pa'i rim pa gtso bo yin pa'i phyir/_slob
[\[175b.5\]]ma la bshad par 'dod do/_/de nyid kyi phyir rim pa gnyis zhes bya ba la sogs pa la smos te/_bshad pa'i rgyud kyi rjes 'brangs nas/_/zhes bya ba 'dis ni lung tshad mar bstan pa yin no/_/'jig rten nges par gyur pa yi/_/zhes bya ba 'dis ni nyan pa po'i rgyan bstan pa yin no/_/sems can gyi
[\[175b.6\]]khams mos pa sna tshogs yod pa'i phyir/_rigs so sor nges par gyur pa yin te/_gser dang dngul la sogs pa'i rigs bzhin no/_/byang chub sems dpa'i rigs la phyir mi rten zhe na/_rnam pa kun du nyan 'dod pa'i/_/zhes gsungs te/_nyan pa'i phyir zhugs pa la ni mi bshad pas
[\[175b.7\]]rigs pa ma yin no/_/de nyid kyi phyir/_blo yi rnam pa du ma las/_/zhes bya ba la/_blo rnam pa sna tshogs pa las so/_/gang zag rnam pa lngar 'dod do/_/zhes bya ba ni rnam pa gzhan ni ma yin no/_/ut+pal la sogs pa ni bstan pa yin no/_/thams cad mkhyen pas gsungs pa yin/_/zhes bya ba 'dis
[\[176a\]]
[\[176a.1\]]ni lung tshad mar bstan pa yin no/_/de ni ma lus thos gyur la/_/zhes bya ba la sogs pa la/_gang zag ut+pa la'i mtshan nyid ni slob dpon 'chad pa la nyan par zhugs pa na/_gzhal bya'i dngos po mtha' dag thos shing bzung la de las langs nas/_rang gi gnas su phyin pa
[\[176a.2\]]na thams cad brjed pa'o/_/de nyid kyi phyir ut+pal dang 'dra bas ut+pal ste/_ut+pal ni mtsho'i nang na yod na ni dri zhim zhing rnyed pa med la/_de las phyung na ni dri med cing rnyed pa yin no/_/gzung bya mang du'ang zhes bya ba la sogs pa ni pad+ma dkar po zhes bya ba'i gang zag bstan te/_gzung bar bya ba ni
[\[176a.3\]]chos kyi don no/_/lhag ma ni tshangs pa mtshungs par spyod pa gzhan las khyad par du gyur pa'o/_/de nyid kyi phyir mang zhes bya ba smos te/_mang ba ni mang po'o/_/thos par gyur kyang zhes bya ba ni rtogs pa dang /_'dzin pa dang /_bral bar gyur kyang ngo /_/'on kyang ston pa la 'jug pa na tshig gi
[\[176a.4\]]phyogs gcig kyang rigs pas smra bar nus pa med de/_tshig la skyon yod pa'i phyir te/_de ni pad+ma dkar po zhes bya ba'i gang zag yin te/_bum pa'i ras bal gyi sa bon dang 'dra ste/_bum par ras bal gyi sa bon bzhag na 'phel bar mi 'gyur te/_de kho na bzhin du gnas par 'gyur ro/_/
[\[176a.5\]]ras bal gyi sgra ni ras bal gyi sa bon la 'jug ste/_bum pa'i nang nas 'bras bu skye bar mi 'gyur ro zhes bsams so/_/pad+ma dkar po'i dri ni rang gi sbubs las gzhan du dri 'phro ba med pa de dang 'dra'o/_/dad dang ldan zhing zhes bya ba la sogs pas ni pad+ma zhes bya ba'i gang zag bstan te/_dper
[\[176a.6\]]na rgyu ba dang mi rgyu ba'i gnas ni sa yin no/_/de bzhin du yon tan mtha' dag gi tshogs kyi gzhi yang dad pa yin no/_/de dang gang ldan pa ni dad pa dang ldan pa'o/_/shes pas ni yang dag par rtogs pa'o/_/de'i 'bras bu ni snying rje'o/_/thos na blo'i kha bye ba de la de skad ces bya'o/_/bla ma las
[\[176a.7\]]chos dang /_mdo sde dang rgyud dang gzhal bya rnam pa sna tshogs thos nas gtan tshigs dang dpe brjod pa'i tshul gyis rgya cher 'byed par nus pa'o/_/tshigs med 'od ma ni sbubs stong pa'i bar du yin no/_/'od ma ni gling bu'o/_/de ji ltar gsal ba dang snyan par thos par 'gyur ba de bzhin du/_chos 'chad
[\[176b\]]
[\[176b.1\]]pa'i dus su slob mas thos par 'gyur ba gang yin pa de la de skad ces bya'o/_/de nyid kyi phyir pad+ma dang 'dra bas pad+ma yin te/_re zhig pad+ma ni rang nyid kyang dri zhim pa yin la phyogs thams cad kyang de bzhin du dris khyab pa yin no zhes bya ba ni ngo bo nyid kyi de lta bu'o/_/thos pa nyung zhing zhes bya ba la sogs pas
[\[176b.2\]]ni tsan+dan zhes bya ba'i gang zag bstan te/_thos pa nyung ba ni chos mang po 'dzin pa ma yin pa'o/_/gal te brgya lam na slob dpon brtse ba'i dbang gis de bos te/_kye bzhin bzang thos pa la goms par gyis shig dang /_ji srid khyod kyi don du bshad pa la brtson par bya'o/_/des de la smras
[\[176b.3\]]pa/_thams cad kyang bdag gis shes pa yin te/_de bas na bdag gi spyod yul du ma gyur pa ni gang yang med do zhes nga rgyal byed cing /_de spangs nas gzhan du 'gro bar byed do/_/rtsod pa'i dus su ni mang du smra la/_gal te rigs pa smra ba'i tshe ni skyon gang yang med na/_'on kyang rtsa ba med pa ni
[\[176b.4\]]mdo dang rigs pa'i lung spangs pa zhes bya ba'i don to/_/de nyid kyis na rjes su bzung bar mi nus pa zhes smos te/_bla mas mkhas pa nyid du bsgrub par mi nus pa yin te/_ji skad du/_mi shes bde bar dga' bar nus/_/bye brag shes pa rab dgar nus/_/shes rab cha tsam shes nyes pa/_/sangs
[\[176b.5\]]rgyas kyis kyang dgar mi 'gyur/_/zhes gsungs pa lta bu'o/_/de ni tsan+dan dang 'dra bas tsan+dan zhes bya ba'i gang zag yin te/_tsan+dan ni 'bras bu med pa'i phyir dang /_so gdug pa'i sbrul gyis bskor ba'i phyir drung du 'ga' yang nye bar 'gro ba ma yin no/_/tshul khrims dag cing zhes bya ba la sogs pas ni
[\[176b.6\]]rin chen zhes bya ba'i gang zag bstan te/_tshul khrims ni brtul zhugs ma nyams pa'o/_/dag pa ni bsam pa dag pa'o/_/mkha' la sgrin pa ni dge ba'i las la spro ba dang bcas pa'o/_/shes rab dang ldan pa ni rang bzhin gyis blo rno ba'o/_/dus gcig la zhes bya ba ni shes bya lan cig brjod pas
[\[176b.7\]]ji skid 'tsho'i bar du bzung nas mi brjed pa ni dus gcig pa yin te/_chos nyid kyis thob pa'i shes rab dang ldan pa'i phyir ro/_/thos nas legs par ston pa ni/_/zhes bya ba ni/_rang gi 'dod pas ma yin zhing lta ba gzhan gyis 'dres pa ma yin zhing zhes bya bas ni/_yid ches pa'i lung nyid du ston
[\[177a\]]
[\[177a.1\]]pa yin no/_/de nyid kyi phyir rin po che bzhin du rin thang med pa'i rin po che yin pa'i phyir dang /_re ba rdzogs par byed pa'i phyir ro/_/yang na de lta bu'i yon tan gyi tshogs kyi rin po che rnams gang la yod pa de ni/_rin po che zhes 'brum bu la sogs pa dang po na yod pa'i grangs
[\[177a.2\]]la a tsa'i rkyen byas te/_rin po che la sogs pa ni/_dbang po'i bye brag yin no/_/de la tsan+dan ni bems po'i rigs yin no/_/ut+pa la ni dbang po tha ma yin no/_/pad+ma dkar po ni 'bring po yin no/_/pad+ma ni rab yin no/_/rin po che ni dbang po rab kyi yang rab yin no/_/de'i phyir gang zag bzhi
[\[177a.3\]]po ni tshogs la bshad par rung ba yin la/_gcig ni slob ma la bshad pa'i snod yin no zhes bstan pa'i phyir bshad pa ni ut+pal de bzhin zhes bya ba la sogs pa yin no/_/rdo rje slob dpon mkhas pas ni/_/zhes bya ba la/_de dag gi shes pa'i dbye ba yis zhes bya ba yin te/_gzhan du na thams cad
[\[177a.4\]]nye bar 'dres par 'gyur ro/_/bstan bcos mtha' dag gi don bsdus pa'i rgyan bstan par bya ba'i phyir/_rgyan ni drug po zhes bya ba la sogs pa gsungs te/_rgyan drug po mthar phyin na bstan bcos kyi lus kyi rim pa gnyis su phyin par 'gyur ro zhes bsams so/_/de nyid kyi phyir/_de ni rgyan
[\[177a.5\]]gyur bdun pa ste/_/zhes gsungs so/_/bshad pa'i rgyud kyi rjes 'brangs na/_/zhes bya ba ni rang gi 'dod pa 'gegs pa yin no/_/shin tu rnyed par dka' zhes bya bas ni 'grel pa byed pa gzhan gyis rnyed par dga' ba'i phyir ro/_/rnal 'byor gyi rgyud thams cad la yang 'di nyid kyi bshad par rigs kyi/_
[\[177a.6\]]gzhan du ma yin no zhes bya ba'i sgra ji bzhin tsam gyis te/_'dis ni rin chen 'byung gnas zhi ba la sogs pas 'grel pa byas pa sun 'byin pa yin no/_/rgyan 'di dag kyang glegs bam mthong ba tsam gyis shes pa ma yin te/_'on kyang bla ma'i zhal la sogs pa las rnyed pa yin no zhes bstan pa'i
[\[177a.7\]]phyir/_de bas rdo rje slob dpon gyis/_/zhes bya ba la sogs pa gsungs pa yin te/_gleng gzhi ni bskyed pa'i rim pa'o/_/rim pa ni rdzogs pa'i rim pa'o/_/de dag gi sbyor ba zhes bya bar sbyor ro/_/dag ces bya ba ni byed pa'i gsum pa'o/_/bshad pa'i rgyud la mkhas pa yis/_/zhes bya ba
[\[177b\]]
[\[177b.1\]]ni rdo rje slob dpon gyi khyad par ro/_/gzhan du na rgyan rnam par dbye ba yongs su mi shes pa'i phyir ro/_/'o na rim pa'i sgra ni gnyi ga'i tshig yin na/_ji ltar rdzogs pa'i rim pa la 'jug ce na/_gleng gzhi'i sgra ni nye ba na yod pas so/_/spyi'i sgra ni rig pa rnam pa gsum gyi khyad par la 'jug ste/_/
[\[177b.2\]]don gyis dang /_skabs dang sgra gzhan nye ba na yod pas so/_/yang na ba glang la glang gi rigs pas nges pa med pa yang yin no/_/rgyan bdun bshad pa'i rigs pa zhes bya ba 'dis ni rgyan rnam pa bdun bstan pa yongs su rdzogs pa yin no/_/da ni zhes bya ba la sogs pas ni bsdus pa'i don bshad
[\[177b.3\]]par bya ste/_rjod pa dang brjod par bya ba'i bdag nyid rdo rje 'chang chen po'i ngag 'di'i don ni 'di yin te/_rdo rje 'chang chen po spros pa med pa'i ngo bo sgra dang don gyi ngo bor gyur nas ston par mdzad pa de/_gzhan du na bye brag dang ldan pa yin pa'i phyir/_rdo rje nyid du mi 'gyur ro/_/sprul pa'i
[\[177b.4\]]dkyil 'khor na spro ba'i dkyil 'khor ro/_/rig pa'i dbang bskur ba ni rig pa'i pad+ma'i nang du zhes bya ba'i don to/_/brtags pa dang rdzogs pa'i rim pa zhes bya ba la sogs pa la/_brtags pa'i rim pa ni bskyed pa'i rim pa'o/_/rdzogs pa'i rim pa ni yongs su rdzogs pa'i rim
[\[177b.5\]]pa'o/_/lha'i rnal 'byor gnyis pa ni yongs su dag pa dang /_yongs su ma dag pa'i lha'i rnal 'byor ro/_/le'u bcu drug pa'i don gzhan dag kyang rnyed pas zhes bya bas ni/_der yang 'di nyid kyi don la lar gtan la phab pa yin no/_/thams cad du ni ma yin no/_/gzhan du le'u bcu drug pa las ni/_le'u bzhi pa
[\[177b.6\]]las dkyil 'khor gsungs pa'i rdul tshon gyi dkyil 'khor spros te gsungs so zhes mi ston par 'gyur ro/_/de ltar re zhig lha'i rnal 'byor rnam pa gnyis kyis rgod pa thob par 'gyur ba de bzlog pa'i phyir/_don dam pa'i bden pa la 'jug par bya ba'i phyir le'u gnyis pa gsungs pa yin te/_de
[\[177b.7\]]nyid kyi phyir de la le'u gnyis pa las ni rdzogs pa'i rim pa 'ba' zhig nye bar ston pa yin no/_/don dam pa la rab tu zhugs pa la ni gzhan gyi don med pas smon lam 'bras bu med pa'i phyir/_'di nyid kyi nyes pa las bzlog pa'i phyir/_le'u gsum pa las ni yongs su dag pa'i lha'i rnal
[\[178a\]]
[\[178a.1\]]'byor gsal bar byed do/_/yongs su dag pa'i sgra ni rnam pa gnyis te/_gcig ni bskyed pa'i rim pa'i tshig go/_/gnyis pa ni rang byin gyis brlab pa'i tshig ste 'di ni gnyi ga yang bzung ba yin no/_/rig pa'i dbang bskur ba thob nas/_le'u bzhi pa las ni phyir mi ldog pa'i
[\[178a.2\]]dbang bskur ba'o/_/dbang bskur ba thob nas yang spyod pa byed de/_de bas na spyod pa'i le'u lnga pa yin no/_/sku gsung thugs kyi byin gyis brlab pa med par ni spyod pa mi 'grub pas/_sku gsung thugs kyi byin gyis brlabs pa ni le'u drug pa'o/_/'di ni mtshon pa tsam yin te/_gzhan phra ba'i
[\[178a.3\]]rnal 'byor la sogs pa yang gsungs te/_'di'i rgyud yin pa'i phyir/_le'u bdun pa la ni khyad par ci yang med de/_'on kyang le'u lnga pa las gsungs pa'i spros pa yin no/_/rgya che ba'i don shes na/_bde blag tu rtogs par bya'o zhes byas nas so/_/de ltar byas kyang grub pa med na ji srid rang
[\[178a.4\]]bzhin gyis rnam par rtog pa gtsang ba dang mi gtsang ba la sogs pa nye bar ma zhi na/_de'i phyir gsang ba'i dbang bskur ba le'u brgyad pa'o/_/gsang ba'i dbang bskur ba thob na dus de nyid du grub par bya ba'i phyir/_btsan thabs su ting nge 'dzin bsgrub par bya ba'i phyir le'u dgu pa'o/_/rnal
[\[178a.5\]]'byor pa sngags la mos pa rnams la ni gsang ba'i dbang bskur ba thob pa'i 'og tu sngags yang dag par bskul bas rdo rje 'chang chen po grub par bya ba'i phyir ni le'u bcu pa'o/_/de ltar dgu pa dang bcu pa ni brgyad pa'i yan lag tu gyur pa yin no/_/gtsor byed pa dang gtsor mi byed pa'i slob ma'i
[\[178a.6\]]bye brag gis so/_/gang yang btsan thabs kyi sbyor ba dang /_snying pos yang dag par bskul ba dag gis rdo rje 'chang chen po nyid thob pa de la ni bye brag rnam pa gnyis te/_sngags kyi sku dang ye shes kyi sku bskyed pa yin te/_de sngags kyi sku ni bskyed pa'i rim pas so/_/ye shes kyi sku ni
[\[178a.7\]]rdzogs pa'i rim pa yin te/_de'i don du le'u bcu gcig pa'o/_/ye shes kyi sku la rab tu zhugs pas ni sems can gyi don yod pa ma yin te/_de bas na de'i don du phyag rgya chen po yongs su gyur pas rang byin gyis brlab pa'i le'u bcu gnyis pa'o/_/skyes pa'i rnam pa las sems can rjes
[\[178b\]]
[\[178b.1\]]su bzung ba yin te/_des kyang las kyi sbyor ba sna tshogs bsgrub pa yin no/_/de'i phyir le'u bcu gsum pa dang bcu bzhi pa dag ni las kyi sbyor ba'i don du'o/_/gal te las kyi sbyor ba'i sgo nas rig pa la mngon par zhen par 'gyur te/_de bas na de spang bar bya ba'i phyir sgyu ma lta bu'i ting nge 'dzin mngon
[\[178b.2\]]du bya ba'i phyir ni le'u bco lnga pa'o/_/le'u bcu drug pa ni le'u bzhi pa'i yan lag tu gyur pa yin no/_/'di ni mtshon pa tsam yin te/_le'u thams cad kyi yan lag tu gyur pa yin no/_/de nyid kyi phyir phyi nas gsungs pa ni bdag dang gzhan gyi don du grub pa dam tshig dang sdom pa'i sgo nas yin te/_de
[\[178b.3\]]bas na de'i phyir le'u bcu bdun pa yin no/_/'di las gzhan pa'i bya ba med pas le'u gzhan med do/_/'o na le'u bco brgyad po ni yod pa kho na'o zhe na/_de ni bden mod kyi de spyi'i 'grel pa dang 'dra bas nyes pa med do/_/da ni zhes bya ba la sogs pa le'u bcu bdun gyi bshad pa'i bye brag ston
[\[178b.4\]]pa shin tu rtogs par sla'o/_/'di dag gi don tshad mar bya ba'i phyir mdo'i tshig bshad pa'i rgyud las bstan te/_dgongs pa dang dgongs pa ma yin pa zhes bya ba la sogs pa gsungs so/_/'o na rnal 'byor gyi rgyud kyi mtha' rnam pa drug tu nges pa yin no zhes bya bar ni mi rigs te/_'di ni rgyan
[\[178b.5\]]rnam pa bdun yin no zhes brjod par bya ba kho na'o zhe na/_'di ni skyon med de/_re zhig gleng bslang ba dang rigs pa ni bstan bcos mtha' dag la khyab pa yin pa'i phyir/_tshigs bcad re re la ni rnam par dbye ba ma yin te/_ba glang la glang nyid ces so so'i sgrar brjod pa ni ma yin la/_glang gi
[\[178b.6\]]tshogs mtha' dag la glang nyid ces bya ba gcig gis kyang khyab pa'i phyir ro/_/smra ba'i rgyan ni so sor brjod par bya ba ma yin te/_ji srid smra ba po med pa de srid du sgra dang don bsgrub par mi nus te/_de bas na shugs kyis smra ba po'i rgyan grub pa yin no/_/de yang gzhi med par ni ma yin te/
[\[178b.7\]]mtha' drug la de brten pa'i phyir ro/_/mtha' drug la de brten nas bshad pa rnam pa gnyis smra ba po byed pa yin no/_/bshad pa zhes bya ba'i las ni byed pa po la gnas pa yin no/_/nyan pa po'i rgyan yang tha dad par yod pa ma yin te/_gal te tha dad par brjod na ni smra ba po don med pa yin te de yang
[\[179a\]]
[\[179a.1\]]nyan pa po la ltos pa yin pa'i phyir ro/_/bsdus pa'i rgyan yang bstan bcos mtha' dag la khyab par byed pa kho nas/_gleng bslang ba sngar bstan pa dang 'dra ba nyid do/_/de'i lhag ma mtha' drug dang bshad pa dag ni tshigs bcad re re la brjod par bya'o/_/gal te de lta na mtha' drug
[\[179a.2\]]ces bya ba'i 'grel pa'i ming ci'i phyir rab tu grags/_mtha' drug dang bshad pa zhes bya bar rigs so zhe na/_de ni nyes pa med do/_/gnyi gas kyang ming thob par gyur pa de ni gzhan dang gzhan dag la yang tha snyad chags te/_dper na ma'i bu pha'i bu zhes bya ba lta bu'o/_/gsang ba'i bdag po don rgyas pa'i
[\[179a.3\]]zhes bya ba nas 'di ni bsdus pa'i don bstan pa yin no zhes bya ba'i bar gyis ni/_mtha' drug mi shes pa smad par bstan pa yin no/_/de rjes su gzung ba'i phyir 'brel pa brtsams pa yin no/_/'di skad bdag gis zhes bya ba la sogs pa dang po'i tshig gis ni brtags pa'i lha'i rnal 'byor ni yi
[\[179a.4\]]ge'i don gyi phyogs su bstan to/_/spyi'i don gyi phyogs ni phyogs snga ma sel ba'i sgo nas skabs ston par byed do/_/dgongs pa gang gis sdud par byed pa zhes bya ba nas/_mya ngan las 'das pa nye bar ston pa zhes bya ba'i bar gyis so/_/'di skad ces bya ba'i yi ge gnyis kyis ni shes rab
[\[179a.5\]]dang thabs kyi bdag nyid yin no zhes bya ba nas/_thig le'i gzugs kyis gnas pa'o zhes bya ba'i bar gyis ni 'gro ba thams cad skye ba'i sgo nas bsdus pa'i don yin no/_/chos kyi phung po brgyad khri dang /_/bzhi stong gi ni grangs snyed kyi/_/kun gyi gzhi dang pha ma ni/_/yi ge gnyis su de bzhin
[\[179a.6\]]bstan/_/zhes bya bas ni mdo sde la sogs pa'i nyes pa sel ba yin no/_/yi ge e ni mar gyur la/_/zhes bya ba'i tshigs su bcad pa gcig gis bsnyen pa bstan to/_/e ni pad+ma zhes bshad la/_/zhes bya ba la sogs pa'i tshigs su bcad pa gcig gis ni nye ba'i bsnyan pa bstan to/_/e ni
[\[179a.7\]]shes rab nyid gyur la/_/zhes bya ba la sogs pa'i tshigs su bcad pa gcig gis ni sgrub pa dang sgrub pa chen po bstan to/_/cha gnyis pa ni yi ge a'o/_/dgu pa ni yi ge oM yin no/_/sum cu bcu dang lnga pa'i sa bon ni yi ge ha yin no/_/cha gnyis pa ni tsheg drag go/_/lnga pa ni yi ge ma'o/_/
[\[179b\]]
[\[179b.1\]]de nyid klad kor ro/_/drug pa ni yi ge u yin no/_/theg le ni klad kor ro/_/de ltar oM AHhUM yin no/_/yi ge gsum 'byung bas zhugs so zhes bya bar sbyar ro/_/kha cig gcig ni cha gnyis ma yin zhes bya ba la sogs pa mtshams sbyar gyi yi ge a dgag pa'i tshig tu byas nas/_thig le tsam yin no
[\[179b.2\]]zhes brjod do/_/sbas pa'i bshad pa ni rdo rje phreng ba'i rgyud kyi bshad pa yin te/_de yang tshigs bcad du shes par bya'o/_/e ni shes rab dam pa nyid/_/ces bya ba nas/_rnam shes nyid ni lnga pa'o/_/zhes bya ba'i bar gyis ni/_sems rnam par dag pa'i rim pa yin no/_/ye shes gsum rnam par
[\[179b.3\]]'byed pa ni gcig tu sbas pa'i don no/_/mnyam nyid so sor rtog pa dang /_/zhes bya ba nas/_de dang der rigs las 'byung ba/_/lha dang lha mo tha dad pa/_/de ni yod min de med kyang /_/'gro ba'i don phyir ston pa yin/_/zhes bya ba'i bar gyis ni/_lha'i sku rnam par dag pa sngon du 'gro ba'i
[\[179b.4\]]rdo rje bzlas pa'i rim pa bstan to/_/de'i nang nas phyag rgya bzhis rgyas gdab cing zhes bya bas ni sangs rgyas spyan ma la sogs pa'am dgug pa dang gzhug pa la sogs pa'am/_las kyi phyag rgyal sogs pa'o/_/de nyid 'dod chags kyi chos ston pa'i sbas pa'i don gnyis pa'o/_/'di las
[\[179b.5\]]gnyis med mthong ba yi/_/zhes bya ba nas/_sbas pa'o zhes bya ba'i bar gyis ni sgyu ma lta bu'i ting nge 'dzin bstan pa ste/_de kho na rang byin gyis brlab pa'i rim pa'o/_/kun rdzob kyi bden pa la de ma thag mngon par byang chub pa'i rim pa ni sbas pa'i don gsum pa'o/_/yang lung gi bshad pa gsungs
[\[179b.6\]]pa ni zhes bya ba nas/_gnas med gnas pa'o zhes bya'o zhes bya ba'i bar gyis ni zung du 'jug pa'i rim pa mthar thug pa'o/_/don gcig go/_/nam mkha'i rang bzhin 'di la ni/_/zhes bya ba nas/_thub pa chen po bzhugs par mdzad/_/ces bya ba'i bar gyis ni mngon par byang chub pa'i
[\[179b.7\]]rim pa bstan te/_de nyid 'od gsal ba la 'jug pa ste mthar thug pa gnyis pa'i don yin no/_/de ltar dang po'i ngag gi yi ge'i don dang spyi'i don gyi yan lag bskyed pa'i rim pa bstan pa yin no/_/sba ba dang mthar thug pa dag gis ni rim pa lnga'i bdag nyid rdzogs pa'i rim pa bstan to/_/de
[\[180a\]]
[\[180a.1\]]bas na dang po'i ngag ni bstan bcos mtha' dag gi lus yin no/_/de nyid kyi phyir/_de ltar bzhugs pa'i tshig nyid kyi rgyud ma lus pa'i dgongs pa bstan nas zhes gsungs so/_/de'i 'og tu brjod kyis mi lang pa'i zhes bya ba nas/_gzhal med khang gi dbus su
[\[180a.2\]]bzhugs pa ste/_nges pa'i don zhes bya ba'i bar gyis ni 'khor phun sum tshogs pa bstan te/_der ni drang ba dang nges pa'i don gyi rgyan bstan to/_/de ltar ston pa dang gnas dang zhes bya ba la sogs pa nas snga ma bzhin te nges pa'i don te zhes bya ba'i bar gyis ni spro ba dang bsdu ba'i rim pa bstan to/_/
[\[180a.3\]]da ni 'dod pa'i khams na gnas pa'i/_/zhes bya ba la sogs pa la/_sangs rgyas bcom ldan 'das 'das pa'i 'og tu 'dod pa'i khams bstan bcos thams cad kyi pha rol tu phyin kyang /_'dod chags dang bral ba med de ci'i phyir zhe na/_'dod pa'i khams ni de lta bu'i mtshan nyid yin pa'i
[\[180a.4\]]phyir ro/_/des na de dag gi 'dod chags kyi spang ba'i phyir lha'i rnam par spros pa gsungs pa yin no/_/de ltar gzungs kyi dkyil 'khor sprul pas 'dod pa'i dbang phyug tu bstan nas zhes pa nas/_rdo rje'i sku la bzhugs par gyur te zhes bya ba ste/_drang ba'i don to zhes bya ba'i bar gyis ni mi
[\[180a.5\]]bskyod pa'i dkyil 'khor gyi 'khor los ni drang ba'i don bstan to/_/de bzhin gshegs pa mi bskyod pa ni rnam par shes pa'i bdag nyid can no zhes pa ni/_sprul pa'i sku 'dzin pa bstan par mdzad pa yin te/_nges pa'i don to zhes bya ba'i bar gyis ni dam tshig chen po'i dkyil 'khor gyi
[\[180a.6\]]'od gsal ba bstan te/_rnal 'byor pa'i bye brag brten nas nang dang phyi rol gyi dkyil 'khor gyi bye brag bstan to/_/da ni rdo rje 'chang chen po bskyed pa'i rim pa'i don du dang por ting nge 'dzin la snyoms par zhugs par gyur to/_/de yang de bzhin gshegs pa thams cad zil gyis non pa'i rdo
[\[180a.7\]]rje yin no/_/'grel pa byed pas ni spyi'i don bye brag gsum du bshad do/_/don de nyid gsal bar bya ba'i phyir zhes pa nas spyi'i don to zhes bya ba'i bar gyis ni/_rang bzhin gyi sems can gyi khams dkyil 'khor la gnas pa'i rnam par bskyed pa'i rim pa bstan to/_/de bzhin gshegs
[\[180b\]]
[\[180b.1\]]pa thams cad ces bya ba la sogs pa la zhes pa nas mchog tu dga' ba'i bde ba myong bar 'gyur te zhes bya ba'i don te/_sbas pa zhes bya ba'i bar gyis ni 'dod chags kyi chos bstan pa ste/_sbas pa'i don gyi phyogs gcig go/_/'dod chags kyi chos ni 'dod chags kyi chos nyid de/_de yang lhan cig
[\[180b.2\]]skyes pa'i ngo bo zag pa med pa'i don to/_/'dir rtsa phran stong phrag bdun cu rtsa gnyis ni khong stong ngo zhes bya ba'i bar gyis ni 'dir phung po lnga'i bdag nyid kyi lus la ba spu ji snyed pa de snyed kyi rtsa phran yod do zhes bsam pa yin no/_/de dag gi khong stong ni ba spu'i bu ga'o/_/rdo rje ni 'dir thabs kyi ye shes
[\[180b.3\]]zhes bya ba ni byang chub kyi sems kyi ming ngo /_/de'i ngo bo nyid ni gnas par gyur zhes bya ba ni khyab par gnas so/_/bsam pa ni 'di yin te/_thabs dang shes rab snyoms par zhugs pa'i dus su tshangs pa'i bu ga nas byang chub sems kyi til mar gyi thigs pas chu la khyab pa bzhin du rtsa phran thams cad du khyab
[\[180b.4\]]par byed do/_/de nas man ngag dang ldan pa'i rnal 'byor pas rdo rje'i rtse mor brten par bya ba mchog tu dga' ba'i bde ba myong bar 'gyur ba'i bar du'o/_/mchog tu dga' ba'i bde ba la yang rnam pa gnyis te/_gcig ni gnyis pa'i ming gi rnam grangs so/_/gcig ni rnal 'byor pa'i lhan cig skyes
[\[180b.5\]]pa'i dga' ba'i ming du chags pa la 'jug go/_/yang na mchog kyang yin la/_dga' ba yang yin pas na lhan cig skyes pa'i dga' ba'o/_/yang na mchog ni pha rol gyi dga' ba ni mchog tu dga' ba ste/_tshig bar ma mi mngon par byas pa ni mar gyis gang ba'i bum pa lta bu yin pas lhan cig skyes
[\[180b.6\]]pa la 'jug go/_/de bzhin gshegs pa thams cad ni zhes bya ba la sogs pa nas/_mthar thug par bshad pa'o zhes bya ba'i bar gyis ni 'od gsal ba la 'jug pa dang /_zung du 'jug pa'i rim pa bstan te/_mthar thug pa bstan pa yang yin no/_/de ltar lhag par mos pas rdo rje 'chang
[\[180b.7\]]chen po bskyed nas zhes bya ba nas 'di skad ces gsol to zhes pa ni nges pa'i don to zhes bya ba'i bar gyis ni drang ba dang nges pa'i don gyi bye brag gis lha'i gzugs rnam pa gnyis 'dzin par bstan pa yin te/_chos ston pa ni ched du'o zhes bya ba ni tshig gi lhag ma'o/_/'dus pa gsang ba
[\[181a\]]
[\[181a.1\]]bshad du gsol/_/zhes pa nas/_rdo rje 'chang chen po ste mthar thug pa'o zhes bya ba'i bar gyis ni de bzhin gshegs pa thams cad kyis bskul ba'o/_/'dus pa ni bshad pa bzhi la brten nas bshad do/_/de nas zhes bya ba ni 'das ma thag pa ste zhes bya ba nas/_dgongs
[\[181a.2\]]pas bshad pa'o zhes bya ba'i bar gyis ni/_bskul nas dgongs pas bshad pa'i bcom ldan 'das kyi lan no/_/de bzhin gshegs pa thams cad kyi sku dang gsung dang thugs kyi gsang ba zhes bya ba nas/_yang dag par ston par mdzad pa ste mthar thug pa'o zhes bya ba'i bar gyis ni de
[\[181a.3\]]bzhin gshegs pa thams cad kyis yang 'chad par bskul ba yin te bshad pa'i rgyan yin no/_/de ltar gsol ba btab pa dang zhes bya ba nas mthar thug pa'o zhes bya ba'i bar gyis ni bcom ldan 'das 'dus pa 'chad par bzhed nas/_sprul pa'i 'khor lo spro ba'i phyir dang po'i
[\[181a.4\]]ting nge 'dzin la snyoms par zhugs par gyur to/_/rang bzhin gyis 'od gsal ba zhes bya ba nas/_yang dag par 'byin par mdzad pa ste sgra ji bzhin pa'o zhes bya ba'i bar gyis ni spro ba bstan to/_/badzra d+h+r-ika ces bya ba ni zhes pa nas de ltar sgo rnam pa bzhir bkod nas bya ba'i bar gyis ni/_drang ba
[\[181a.5\]]dang nges pa'i don gyi rim pa'i sngags kyi tshig gis dkyil 'khor mtha' dag gi 'khor lo spro ba bstan cing ting nge 'dzin rjes su mthun pa yang bstan to/_/ci ste sngags kyi tshig 'di dag gis dkyil 'khor bskyed dam/_'on te bcom ldan 'das kyis bskyed pa yin zhe na/_bshad pa bcom
[\[181a.6\]]ldan 'das kyis bskyed pa yin te/_'on kyang lha mo'i pad+ma'i snying por thig le lhung bar byas nas/_sngags kyi sgra'i sgo nas lhar gyur pa yin te/_de bas na bcom ldan 'das kyi dkyil 'khor pa yin no/_/kha cig ni zhal gyi sgo nas sngags gsungs pa yin zhes zer te/_de ni rigs pa ma yin
[\[181a.7\]]te/_yig 'bru rnams ni brjod ma thag tu rnam par 'jig pa yin pa'i phyir la/_bde ba chen po rjes su myong ba'i dus su sngags brjod cing yang dag par byung ba ni rigs pa nyid de/_de ni rtag pa nyid kyi phyir ro/_/de bas na rdo rje'i lam nas spros pa ni rigs pa kho na'o/_/shar phyogs
[\[181b\]]
[\[181b.1\]]mtshams nas brtsams te zhes bya ba nas/_'dus pa'i don the tshom med pa la 'jug par bya ste zhes bya ba'i bar gyis ni/_sku'i dkyil 'khor bzhin du spro ba'i dkyil 'khor dgod pa bstan to/_/sems kyis gzhan ni mi bsam par/_/zhes bya ba nas/_rdo rje'i phreng ba las gsungs so zhes
[\[181b.2\]]bya ba'i bar gyis ni bcom ldan 'das kyi bka' tshad mar bstan pa yin no/_/rigs pa 'dis ni zhes bya ba la sogs pas ni mjug bsdus pa bstan pa yin no/_/gleng gzhi'i dbang du mdzad nas kyang /_/don gang yin pa bstan pa yin/_/rgyud kyi don ni lhag ma rnams/_/zhar la yang dag bshad pa
[\[181b.3\]]yin/_/zhes bya ba ni 'grel pa byed pa rang gi tshigs bcad yin no/_/'dir don ni 'di yin te/_gleng gzhi ni dang po'i ngag yin no/_/yang na bcom ldan 'das kyi bka' yin no/_/dbang du mdzad pa ni brten nas so/_/don gang yin pa bstan pa ni yang dag par bstan pa yin te de nyid du rgyud
[\[181b.4\]]kyi don mtha' dag bstan pa yin no/_/de'i 'og tu khyad par dang tha dad par bshad pa de ni lhag ma yin te/_zhar la bshad pa dang spros pa yin no zhes bya ba'i don to/_/ji ltar 'grel pa byed pas de ltar bzhugs pa'i tshig nyid kyis rgyud ma lus pa'i dgos pa bstan nas zhes pa lta bu'o/_/
[\[181b.5\]]de len cing 'dzin par byed pas na zhes bya ba'i sgra dgod pa'i rgyu mtshan tsam mo/_/sgra 'jug pa'i rgyu mtshan ni gzhal bya mthar thug pa'i sa yin no/_/gzhan du na le'ur bcad pa la sogs pa'i don med par 'gyur ro/_/de'i phyir gzhung dang don rdzogs pa las le'u la sogs par nges par
[\[181b.6\]]brjod do/_/sgron ma gsal ba zhes bya ba'i sa bcad pa las/_le'u dang po'o//_//de ltar le'u dang por thams cad bskyed nas/_sgra ji bzhin pa'o zhes bya ba'i bar gyis ni de bzhin gshegs pa thams cad kyis gsol ba btab pa dang lan rtsom pa'o/_/khyed kyis zhes bya ba la sogs
[\[181b.7\]]pa nas/_nges pa'i don to zhes bya ba'i bar gyis ni bcom ldan 'das kyi sku gsung thugs dbyer med par bstan to/_/de la man ngag ni 'di yin te/_re zhig sems ni rang bzhin gyis 'od gsal ba yin te/_rtsibs brgyad kyi chos kyi dbyings kyi 'khor lo'i snying por de rjes su myong bas/_
[\[182a\]]
[\[182a.1\]]des na de las de'i mod la dbang po'i gzhu bzhin du rnam par spro ba ni sems lus lta bur gyur pa yin no/_/sems tshig tu brjod pa lta bu zhes bya ba ni chos kyi dbyings kyi gnas nam mkha' las A li kA li 'byung ba ni sems tshig tu brjod pa lta bu yin no/_/lus sems lta bu dang
[\[182a.2\]]zhes bya ba ni rang bzhin gyis 'od gsal ba der lus thim par gyur pa ni lus sems lta bu yin no/_/e ma ho zhes bya ba la sogs pa la zhes bya ba nas/_dgongs pa ma yin pa'o zhes bya ba'i bar gyis ni de bzhin gshegs pa rnams chos bstan pa la dad pa g.yo ste/_tshig tu rdo rje 'chang chen po las
[\[182a.3\]]rjes su yi rang bar bstod pa yin no/_/de bzhin gshegs pa drug po rnams kyis zhes bya ba nas mthar thug pa'o zhes bya ba'i bar gyis rdo rje 'chang chen po'i bka' yin no/_/yi ge'i don gyis phyogs la ni bsgom par bya ba la med pa'i phyir zhes bya ba'i tshigs bcad kyis ni stong pa nyid tsam du ston
[\[182a.4\]]pa yin no/_/spyi'i don gyi phyogs la ni rnam par thar pa sgo gsum gyi sgo nas mdo sde pa'i 'gyod pa bsal bar bstan pa yin no/_/sbas pa'i phyogs la ni rang byin gyis brlab pa'i rim pa bstan to/_/mthar thug pa'i phyogs la ni mngon par byang chub pa'i sems dang /_zung du 'jug pa'i rim pa bstan to/_/
[\[182a.5\]]de nas bcom ldan 'das rnam par snang mdzad kyis zhes bya ba nas/_dgongs pa ma yin no zhes bya ba'i bar gyis ni rnam par snang mdzad kyis gsungs so/_/dngos po thams cad dang bral ba zhes bya ba ni byang chub kyi sems kyi tshigs su bcad pa slob dpon klu sgrub kyis mdzad pa'i 'grel pa rim par bshad pa
[\[182a.6\]]de la rgya cher blta bar bya'o/_/de bzhin gshegs pa thams cad kyi mi zad pa'i yang dag pa'i mtha'o zhes bya ba nas/_dgongs pa ma yin pa'o zhes bya ba'i bar gyis ni rin chen 'byung ldan la sogs pa dang po mi smos pa ci zhe na/_lus la gnas sel dgos so/_/mi bskyod pas gsungs
[\[182a.7\]]pa'i tshigs su bcad pa yin te/_rang bzhin gyis 'od gsal ba'i don bstan to/_/de nas zhes bya ba la sogs pas ni zhes bya ba nas/_yang dgongs pa ma yin pa'o zhes bya ba'i bar gyis ni rin chen 'byung ldan gyis gsungs pa'i tshigs su bcad pa yin te/_mngon par byang chub pa dang
[\[182b\]]
[\[182b.1\]]rang byin gyis brlab pa'i rim pa bstan to/_/de nas zhes bya ba ni/_yang dgongs pa ma yin no zhes bya ba'i bar gyis ni 'od dpag med kyis gsungs pa'i tshigs su bcad pa yin te/_zung du 'jug pa'i don dam pa bstan pa yin no/_/yang de nas zhes bya ba la sogs pa nas/_yang dgongs
[\[182b.2\]]pa ma yin no zhes bya ba'i bar gyis ni don yod grub pas gsungs pa'i tshigs su bcad pa yin te/_de yang zung du 'jug pa'i rim pa bstan to/_/'o na dkyil 'khor gyi gtso bo rdo rje 'chang chen po yin pas des gsungs par rigs na/_ci'i phyir de bzhin gshegs pa gzhan rnams kyis
[\[182b.3\]]gsungs she na de la ni nyes pa med do/_/rdo rje 'chang chen po ni longs spyod rdzogs pa'i sku yin la/_de bzhin gshegs pa rnams ni sprul pa'i sku yin pas rgyu dang 'bras bu tha mi dad pa'i phyir de ltar gsungs pa yin no/_/de yang mdzad pa gcig yin pa'i phyir ro/_/de nas zhes bya ba la sogs
[\[182b.4\]]pa zhes bya ba nas/_chos ston par mdzad pa'i rnam par bstod pa'o zhes bya ba'i bar gyis ni/_bstod pa'i gleng bslang ba bstan to/_/yang dag pa'i de kho na'i don ni 'od gsal ba'o zhes bya ba nas/_rgyu dang 'bras bu tha mi dad pa'i phyir de ltar gsungs pa yin no/_/de yang mdzad pa gcig
[\[182b.5\]]yin pa'i phyir ro/_/de nas zhes bya ba la sogs pa zhes bya ba nas/_chos ston par mdzad pa'i rnam par bstod pa'o/_/sgra ji bzhin par bshad pa'o zhes bya ba'i bar gyis ni byang chub kyi sems kyi tshigs bcad gsungs pa gang yin pa de nyid bstod pa'i sgo nas mjug sdud par bstan pa yin
[\[182b.6\]]no/_/de bas na bstod pa dang /_mjug sdud par bstan pa ni/_tshigs bcad bzhis bstan par shes par bya'o/_/sgron ma gsal ba zhes bya ba'i sa bcad pa las/_le'u gnyis pa'o//_//rnal 'byor pa rnam pa gnyis kyi phra mo bsgom pa rnam pa gnyis bya'o zhes bya ba la/_rnal
[\[182b.7\]]'byor rnam pa gnyis ni bskyed pa dang rdzogs pa rnam pa gnyis so/_/dang po stong pa nyid kyi byang chub rnam pa gcig go/_/sku'i rnam pa rdzogs pa dang /_sna'i rtse mo la sogs pa'i gnas su sgom pa'i phra mo'i sgom pa ni gnyis pa'o/_/de nas bcom ldan 'das kyis gsungs pa'o zhes bya ba nas/_bskyed
[\[183a\]]
[\[183a.1\]]pa'i rim pa'i ting nge 'dzin to zhes bya ba'i bar gyis ni bskyed pa'i rim pa 'ba' zhig bstan to/_/de yang de bzhin gshegs pa lnga'i dkyil 'khor gtsor byas nas bstan pa yin no/_/de bzhin gshegs pa zhes bya ba nas/_nges pa'i don to zhes bya ba'i bar gyis ni 'od
[\[183a.2\]]gsal ba la zhugs pa'i 'og tu rang byin gyis brlab pa'i rim pa bstan to/_/rigs lnga'i bye brag la brten nas de ma thag rang bzhin gyis 'od gsal ba las langs pa'o/_/da ni rang gi sems bstan par bya ba'i phyir zhes bya ba nas/_mthar thug pa'o zhes bya ba'i bar gyis ni phra mor sbyor ba
[\[183a.3\]]rnam pa gsum bstan to/_/spyi'i don gyi phyogs la ni sna'i rtse mor thig le bsgom pa'o/_/sbas pa'i phyogs la ni rdo rje dang pad+ma'i snying po la thig le bsgom pa'o/_/mthar thug pa'i phyogs la ni snying gi pad+ma'i snying po la thig le bsgom pa'o/_/de ltar 'di dag gi dbye ba'i rnam pa ni gti
[\[183a.4\]]mug dang /_'dod chags dang /_zhe sdang can gyi sems kyi dbye bas bstan pa yin no/_/rnam par snang mdzad la sogs pa'i zhes bya ba la sogs pa nas/_drang ba'i don to zhes bya ba'i bar gyis ni phra mo'i sbyor ba bstan par gyur nas/_de bzhin gshegs pa lnga'i dkyil 'khor spro bar
[\[183a.5\]]bstan to/_/nam mkha'i dbyings ni zhes bya ba nas nges pa'i don to zhes bya ba'i bar gyis ni dkyil 'khor bzhi pa'i rim pas dkar po la sogs pa'i 'od zer spro ba'i sngon du 'gro bas/_zhi ba la sogs pa bsgrub cing sangs rgyas dang byang chub sems dpa' thams cad spros shing bsdus
[\[183a.6\]]nas/_rang bzhin gyis 'od gsal ba rtogs pa bstan pa yin no/_/mtha' drug gis bshad pa'i le'u gsum pa'o//_//lha la dmigs pa sngon du 'gro ba zhes bya ba ni le'u'i skabs ston pa yin no/_/de nyid nas dgongs pa ma yin no zhes bya ba'i bar gyis ni de bzhin gshegs
[\[183a.7\]]pa lngas rigs lnga dang rigs gsum gyi rim pas rdo rje 'chang chen po la bstod pa bstan to/_/de nas zhes bya ba la sogs pa ni zhes bya ba nas/_sgra ji bzhin pa'i bar gyis ni sdud pa pos rdo rje 'chang chen po'i bka' rjes su brjod pa bstan to/_/rdo rje 'chang chen po'i gsung gis zhes bya ba nas/_'dir
[\[183b\]]
[\[183b.1\]]yang rgya cher ni dkyil 'khor gyi cho ga las blta bar bya'o zhes pa'i bar gyis ni thugs kyi dkyil 'khor phyag mtshan dang /_sku mdog dang phyag rgya dang /_tshad dang ldan pa ji lta ba bzhin du bstan to/_/dkyil 'khor gyi cho ga ni rang nyid kyis byas pa'o/_/gang gi phyir sangs rgyas ye shes kyi zhal
[\[183b.2\]]snga nas kyis ni dkyil 'khor gyi lha bcu dgur bzhed pa yin la/_zla grags kyi zhal snga nas kyis ni dkyil 'khor gyi lha sum cu rtsa gnyis su bzhed pa yin no/_/rtsa ba'i rgyud nas ni dkyil 'khor gyi lha bcu gsum la bdag nyid du gsungs te de'i phyir dkyil 'khor gyi cho ga las blta
[\[183b.3\]]bar bya'o zhes bstan to/_/'dir yang dkyil 'khor gyi cho ga gleng gzhi'i dbang du byas nas kyang don 'grel pa mkhan gyis mdzad pa yin par blta bar bya'o/_/lus dang zhes bya ba nas drang ba'i don to zhes bya ba'i bar gyis ni dam tshig gi phyag rgya dang snyoms par zhugs pa dang /_bdud rtsi lnga la
[\[183b.4\]]spyod par bstan pa yin te/_'di nyid ni mchod pa rab mchog yin te/_'di lta ste gsang ba'i mchod pa yin pas so/_/me tog dang spos la sogs pa ni bcos ma'i mchod pa dang /_de'i yan lag yin pa'i phyir gtso bo ma yin no zhes bsams so/_/lung gi bshad pa brjod par bya ste zhes bya
[\[183b.5\]]ba nas nges pa'i don to zhes bya ba'i bar gyis ni nang gi dkyil 'khor dang /_rang bzhin gyis 'od gsal ba la 'jug pa'i mchod pa bstan pa yin no/_/de la dgu pa'i bdag nyid ni chags pa dang /_chags pa dang bral ba dang /_chags pa 'bring dang /_stong pa dang /_shin tu stong pa dang /_
[\[183b.6\]]stong pa chen po dang /_snang ba dang /_snang ba mched pa dang /_snang ba thob pa de'i bdag nyid do/_/kha cig ni dam pa'i chos gsung rab yan lag dgu yin no zhes 'chad do/_/skad cig sogs kyi dus dbye bas/_/bcu drug lo ni ming du gyur/_/rnam pa sna tshogs pa dang /_rnam par smin pa dang /_rnam par
[\[183b.7\]]nyid pa dang /_dga' ba dang /_mchog tu dga' ba dang /_lhan cig skyes pa'i dga' ba dang /_dga' bral dang /_bsnyen pa dang /_nye ba'i bsnyen pa dang /_sgrub pa dang /_sgrub pa chen po dang /_stong pa dang /_shin tu stong pa dang /_stong pa chen po dang /_thams cad stong pa po ni/_skad cig ma bcu drug ces
[\[184a\]]
[\[184a.1\]]bya'o/_/kha cig stong pa bcu drug nyid yin no zhes 'chad do/_/gang yang 'jig rten pas brtags pa zhes bya ba 'dis ni don dam pa'i phyogs bstan pa yin no/_/de bzhin gshegs pa thams cad ces bya ba nas/_yang nges pa'i don to zhes bya ba'i bar gyis ni kun rdzob dang don dam
[\[184a.2\]]pa'i sgo nas dkyil 'khor gyi mjug bsdu ba bstan to/_/mtha' drug gis bshad pa'i le'u bzhi pa'o//_//rim pa gnyis pa rtogs pa ni le'u lnga pa'i skabs ston par byed pa yin no/_/dbang bskur ba thob pas kyang zhes bya ba nas/_sgra ji bzhin pa'o zhes bya ba'i bar gyis ni bcom ldan
[\[184a.3\]]'das kyis chos ston pa'i skabs bstan pa yin no/_/rnam par mi rtog ces bya ba nas/_dgongs pa ma yin pa'o zhes bya ba'i bar gyis ni 'od gsal ba rtogs pas byang chub yin no zhes bstan to/_/rang bzhin yongs su shes pa nyid ces bya ba nas sgra ji bzhin pa'o zhes bya ba'i bar gyis ni spro
[\[184a.4\]]ba'i spyod pa bstan to/_/rgyud kyi rgyal po khyad par du zhes pa nas/_/dgongs pas bshad pa'o zhes bya ba'i bar gyis ni spros pa med pa'i spyod pa bstan to/_/ma dang sring mo zhes bya ba nas/_nges pa'i don to zhes bya ba'i bar gyis ni shin tu spros pa med pa'i spyod pa bstan to/_/de nas zhes bya
[\[184a.5\]]ba la sogs pa la zhes bya ba nas/_/ci'i phyir mdzad ces bya ba'i bar gyis ni sgra ji bzhin pa'i don 'dzin pa tsam gyis ni byang chub sems dpa' rnams skyo bar gyur pa bstan pa yin no/_/de nas zhes bya ba nas sgra ji bzhin pa'o zhes bya ba'i bar gyis ni rgyan khyad par can bstan pas/_byang
[\[184a.6\]]chub sems dpa' rnams kyi the tshom sel ba yin no/_/de nas yang brjod kyis mi lang ba zhes bya ba nas/_drang ba'i don to zhes bya ba'i bar gyis ni de kho na nyid kyi bdud rtsi myangs pas/_byang chub sems dpa' rnams g.yo ba med pa'i ting nge 'dzin thob par bstan to/_/yang lung gis
[\[184a.7\]]bshad pa zhes bya ba nas/_nges pa'i don to zhes bya ba'i bar gyis ni lhan cig skyes pa'i dga' ba rtogs pa'i phyir/_rnam par rtog pa'i dri ma thams cad zad par bstan pa yin no/_/mkha' dang mnyam zhing zhes bya ba nas/_nges pa'i don to zhes bya ba'i bar gyis ni/_byang chub sems
[\[184b\]]
[\[184b.1\]]dpa' rnams dbugs phyung ba dang /_rang bzhin gyis 'od gsal ba dang /_rang byin gyis brlab pa bstan to/_/de nas zhes bya ba nas/_le'u rdzogs pa dgongs pa ma yin no zhes bya ba'i bar gyis ni byang chub sems dpa' rnams ngo mtshar du gyur nas/_de bzhin gshegs pa lnga gtsor byas
[\[184b.2\]]pa'i sgo nas/_bcom ldan 'das rdo rje 'chang chen po la bstod pa byed par stan to/_/mtha' drug gis bshad pa'i le'u lnga pa'o//_//bdag byin gyis brlab pa zhes bya ba la sogs pas ni le'u drug pa'i skabs ston par byed do/_/de nas zhes bya ba la sogs pa zhes bya ba nas/_drang ba'i don to
[\[184b.3\]]zhes bya ba'i bar gyis ni sku gsung thugs byin gyis rlob par byed pa'i sngags gsum bstan te/_de yang mgo la sogs pa'i gnas dag tu lha bkod pa sngon du 'gro bas byin gyis brlab par bya'o/_/rdzogs pa'i rim pa'i rnal 'byor pa rnams kyis sku dang gsung dang thugs kyis byin gyis brlab
[\[184b.4\]]pa bshad pa'i rgyud las bstan pa la 'jug par bya ste zhes bya ba 'dis ni lung gi bshad pa bstan to/_/de nas dpal chen mi bskyod pa/_/zhes bya la sogs pa'i tshig rkang drug ni mi bskyod pas thugs byin gyis brlab pa gsungs pa yin te/_oM zhes bya ba dang po yin/_/zhes bya ba dang po'i sgra ni
[\[184b.5\]]dang po'i sangs rgyas rnam par snang mdzad la 'dod pa yin no/_/sarba ta thA ga ta la thams cad rin chen 'byung ldan te/_nam mkha'i ngo bo nyid yin pa'i phyir ro/_/de bzhin gshegs pa ni 'od dpag med yin te/_de bzhin ni yang dag pa gsung ba yin pas de bzhin gshegs pa'o/_/yon tan
[\[184b.6\]]ming du zhes bya ba ni sems can dang /_rdul dang mun pa'o/_/de dang 'dra ba'i ming ni rnam par snang mdzad la sogs pa gsum gyi don to/_/sems kyi rdo rje gnyis ldan zhes bya ba ni sems kyi rdo rje ni tshig gnyis dang ldan pa ste des na mi bskyod pa yin no zhes bya ba'i don to/_/swa b+hA wa dang At+ma ko\u0f85haM
[\[184b.7\]]tshig gnyis dang ldan pa ni lnga pa don yod par grub pa yin te/_khams gsum gyi rlung gi bdag nyid yin pa'i phyir ro/_/gal te yang khams gsum gyi 'gro ba byang chub kyi sems kyi ngo bo yin yang rlung nyid kyang de'i ngo bo nyid yin pa'i phyir te/_rlung ni gzugs su med kyang bde ba chen po'i dbang gis
[\[185a\]]
[\[185a.1\]]gzugs dang ldan pa yin no/_/shin tu drang bar gyur na chu bzhin du sra ba yod pa'i phyir ro/_/a haM zhes pa drug pa ste zhes bya ba ni bdag kyang drug pa yin te/_thams cad kyang de'i bdag nyid yin pa'i phyir ro/_/'di yan chad ni sems byin gyis brlab pa yin no/_/de nas zhes bya
[\[185a.2\]]ba la sogs pa'i tshigs bcad gcig gis ni rnam par snang mdzad kyi sku byin gyis brlab pa gsungs so/_/oM zhes bya ba tshangs par bshad/_/ces bya ba la tshangs pa gnyis su med cing gcig yin no/_/yang na tshangs pa'i don ni dang po'i don te/_de yang rnam par snang mdzad yin no/_/
[\[185a.3\]]sarba ta thA ga ta zhes bya ba tshig gcig yin te/_gnyis pa ni rin chen 'byung ldan no/_/kA ya zhes bya ba 'dis ni 'od dpag med do/_/chags gtogs dbang phyug ces bya ba ni/_de'i khyad par ro/_/ke ge sgra'i bkod pas ka ya'i don ni dag gi don to/_/de'i ngo bo nyid yin pa'i phyir yang 'od
[\[185a.4\]]dpag med do/_/rdo rje ni bzhi pa mi bskyod pa yin te bstan pa'i phyir ro/_/rig byed ni nges brjod kyi rig byed dang /_mchod sbyin gyi rig byed dang /_snyan tshig gi rig byed dang /_srid srung gi rig byed do/_/swa b+hA ba At+ma ko\u0f85haM ni snga ma bzhin du bshad pas don yod par grub pa'o/_/'dod
[\[185a.5\]]pa'i lha ni lnga ste/_gang gi phyir myos par byed pa dang /_dga' bar byed pa dang /_rmongs par byed pa dang /_gdung bar byed pa dang /_skem par byed pa ste/_'dod pa'i lha'i mda' lnga yin no/_/lnga po de mtshon par byed pas 'dod pa lnga'o/_/yang na gzugs dang /_sgra dang /_dri dang ro dang
[\[185a.6\]]reg bya ni 'dod pa'i lha'o/_/a haM zhes bya ba ni rdo rje 'chang chen po drug pa'o/_/smin drug bu zhes bya ba ni gzhon nu la gdong drug yod pa'i phyir ro/_/de nas tshe dpag med ces bya ba la sogs pa'i tshigs bcad gcig gis ni 'od dpag med kyi gsung byin gyis brlab pa'i sngags
[\[185a.7\]]gsung ba yin no/_/oM ni snga ma bzhin du dang po'i rnam par snang mdzad rtag pa yin no/_/sarba ta thA ga ta ni rin chen mgon po gnyis pa yin no/_/wA ka ni de'i rang bzhin yin pa'i phyir ro/_/yon tan gsum ni rdul dang /_mun pa dang snying stobs gsum nyid pas gsum po 'od dpag med do/_/
[\[185b\]]
[\[185b.1\]]rdo rje ni mi bskyod pa bzhi pa ste/_dus ni rdzogs ldan dang /_gsum ldan dang /_gnyis ldan dang /_rtsod pa'i dus so/_/swa b+hA wa At+ma ko\u0f85haM ni lnga pa ste/_don yod par grub pa'o/_/a haM zhes bya ba ni rdo rje 'chang chen po ste/_drug pa yin no/_/dus ni drug ste/_dgun stod dang /_dgun smad dang /
[\[185b.2\]]dpyid dang /_so ga dang /_dbyar dang /_ston gyi dus so/_/gsum 'char zhes bya ba ni sku rdo rje la sogs pa'o/_/re re zhes bya ba ni drug gi ngo bor shes par bya'o/_/rim pa min pa ni rim pa ma yin pa ste/_sku dang gsung dang thugs zhes bya bar brjod pa yin na/_thugs sku dang de bzhin gsung
[\[185b.3\]]zhes gsungs pas so/_/rgyu ni rang 'dod dgar glegs bam la lta ba rmongs par bya ba'i don to/_/rdo rje gsum zhes bya ba las zhes pa nas/_nges pa'i don to zhes bya ba'i bar gyis ni/_de bzhin gshegs pa thams cad kyi sku dang gsung dang thugs byin gyis brlab pa bzhugs pa bsdu
[\[185b.4\]]ba ston to/_/de ltar bdag la sku byin gyis brlab pa la sogs pa byas nas zhes bya ba nas dgongs pas bshad pa'o zhes bya ba'i bar gyis ni/_lha mo'i lus la dgod pa dang /_/de dang snyoms par zhugs pa dang /_/rjes su chags pa'i sngags rnams dang /_/mchod pa rnam pa gnyis bstan to/_/
[\[185b.5\]]rigs lnga'i cha ni dgod byas la/_/zhes bya ba la rigs lnga ni rnam par snang mdzad la sogs pa'o/_/de'i cha ni sa bon te oM AHhUM swA hA de dag dgod par bya ba yin no/_/yang na rigs lnga'i sa bon gyi tshogs kyi go char byas pa gang la yod pa de la de skad ces bya'o/_/de ltar phyi dang nang gi
[\[185b.6\]]mchod pa bstan nas zhes bya ba nas dgongs pas bshad pa'o zhes bya ba'i bar gyis ni bstan pa dang bshad pa'i rim pas rdzogs pa'i rim pa bstan to/_/de yang rdo rje 'das pa dang /_sems rnam par dag pa dang /_rang byin gyis brlab pa dang /_mngon par byang chub pa dang /_zung du sbyor ba'i ngo
[\[185b.7\]]bo yin no/_/brtags pa'i rim pas ni byang chub rnyed par dka' bar bstan to/_/da ni le'u gsum pa las gsungs pa zhes pa nas/_nges pa'i don to zhes bya ba'i bar gyis ni phra mo'i rnal 'byor gyi bsgom pa gsum yin te/_de yang sna'i rtse mo dang /_snying gi snying po dang /_gsang ba'i
[\[186a\]]
[\[186a.1\]]snying po rnams la rim bzhin du shes par bya'o/_/da ni sngags dang rlung mnyam par sbyor ba ni zhes bya ba nas/_dgongs pas bshad pa'o zhes bya ba'i bar gyis ni nang gi dkyil 'khor gyi rim pa bzhi bsgom pas spro ba'i rim pas sems can gyi don du zhi ba la sogs pa'i las
[\[186a.2\]]rnams bstan to/_/da ni 'dod pa'i yon tan lnga'i sgo nas zhes pa nas/_drang ba'i don to zhes bya ba'i bar gyis ni/_rnal 'byor pa bdud rtsi lnga dang lcags kyu lnga la nye bar spyod pa'o nye bar spyad na ni rdo rje 'chang chen po nyid thob par bstan to/_/rdo rje tshig 'di dag bshad pa'i zhes pa nas nges
[\[186a.3\]]pa'i don to zhes bya ba'i bar gyis ni bdud rtsi lnga la sogs pa rtogs na/_sangs rgyas kyi chos rtogs pas de kho na nyid mngon sum du byas par bstan pa yin no/_/'dir skad cig ni se gol lo/_/thang cig ni yungs kar lan cig 'khor ba'o/_/yud tsam ni dbugs 'byung rngub gcig
[\[186a.4\]]go/_/zhag bco lnga la ni zla ba phyed do/_/de gnyis ni zla ba'o/_/zla ba bcu gnyis ni lo gcig go/_/gzugs la sogs pa ni phyag rgya'i yul la rnam par shes par bya'o/_/'di skad du bstan par 'gyur te thabs dang shes rab snyoms par zhugs pas rnal 'byor pas lhan cig skyes pa'i de kho
[\[186a.5\]]na nyid thob pa ni/_skad cig gis phyag rgya chen po thob pa'o zhes pa'i don to/_/sha chen po la sogs pa ni phung po la sogs pa rnam par dag pa phan yon dang bcas pa bstan to/_/mtha' drug gis bshad pa le'u drug pa'o//_//de ltar rnal 'byor pa tha mal pa dang zhes pas ni le'u'i
[\[186a.6\]]skabs ston par byed do/_/de nas zhes bya ba nas/_'di nyid las nges par thob par 'gyur ba'o zhes bya ba'i bar gyis ni spros pa'i spyod pa bstan to/_/yan lag drug ces bya ba ni/_so sor rjes su spyod pa dang /_bsam gtan dang /_dbugs ring du rngub pa dang /_'dzin pa dang /_rjes su dran pa
[\[186a.7\]]dang /_ting nge 'dzin to/_/sngags kyi spyod pa ni thun mong gi sgrub pa ste/_bsnyen pa la sogs pa'o/_/de ltar spros pa dang bcas pa'i spyod pa bstan nas zhes pa nas/_sgra ji bzhin pa'o zhes bya ba'i bar gyis ni spros pa med pa'i spyod pa bstan to/_/de la ri las mchod cing zhes pa ni sa'i rnam par dag
[\[186b\]]
[\[186b.1\]]pa'o/_/mer 'jug pa ni me'i khams rnam par dag pa'o/_/sogs pa'i sgras ni chur 'jug pa ste/_chu'i khams rnam par dag pa'o/_/zas bcad pas ni rlung 'khrugs par 'gyur te/_rlung gi khams rnam par dag pa'i phyir ro/_/gzhan yang rgas pa dang /_na ba bsad pa ni nyon mongs pa las
[\[186b.2\]]thar par bya ba'i phyir ro/_/de dag ni mu stegs lta ba ngan pa rnams kyi yin no/_/de ltar lus gdung ba'i sgo nas zhes pa nas/_nges pa'i don to zhes bya ba'i bar gyis ni/_shin tu spros pa med pa'i spyod pa bstan te/_der yang drang ba dang nges pa'i don gyi rgyan yin no/_/lha'i rnal 'byor dang mi
[\[186b.3\]]phyed pa'i 'dod pa zhes pas ni lha dang sngags gnyis tha mi dad pa'o/_/'das pa'i ye shes can yang zhes pa nas/_/dgongs pa ma yin pas bshad pa'o zhes bya ba'i bar gyis ni spros pa med pa'i spyod pas sngon gyi sangs rgyas kyang grub par bstan to/_/de rnams kyis rten par gyur pa zhes bya ba nas/_
[\[186b.4\]]spros pa dang bcas pa'i spyod pa'o zhes bya ba'i bar gyis ni gzugs la sogs pas de bzhin gshegs pa dang /_lha mo'i ngo bor shes nas rnal 'byor pas nye bar spyad par bya ba'i phyir/_spros pa bstan pa yin no/_/gzugs la zhes pa nas 'di ni spros pa med pa'o zhes bya ba'i bar gyis ni ye shes
[\[186b.5\]]gsum rnam par 'byed pa'i ngo bo la brten nas/_rnal 'byor pa gzugs la sogs pa la nye bar spyod pa rdo rje 'chang chen po'i go 'phang thob pa'o/_/de nyid spros pa med pa'i spyod pa bstan to/_/brgya drug cu'i ngo bo nyid ces bya ba ni de las shes rab kyi ngo bo sum cu rtsa gsum thabs kyi ngo bo bzhi bcu
[\[186b.6\]]ma rig pa'i ngo bo bdun/_de dag bsdoms na brgyad cu ste/_nyin zhag gcig la brgya drug cur 'gyur ro/_/de dag gi ngo bo nyid ni 'od gsal ba'o/_/gzugs la zhes bya ba nas mthar thug pa'o zhes bya ba'i bar gyis ni rang bzhin gyi 'od gsal ba la zhugs pa'i mtshan nyid kyis shin tu spros
[\[186b.7\]]pa med pa'i spyod pa bstan to/_/da ni rjes su dran pa drug ces bya ba nas/_dgongs pas bshad pa'o zhes bya ba'i bar gyis ni rdo rje bzlas pa la sogs pa'i rim pa lnga bstan to/_/de ltar rjes su dran pa drug gi sgo nas zhes pa nas/_dgongs pa ma yin pas bshad pa'o zhes bya ba'i bar gyis
[\[187a\]]
[\[187a.1\]]ni rigs lnga gtso bor byas pa'i sgo nas dam tshig gi phyag rgya dang snyoms par zhugs pa bstan to/_/spyod pa rnam pa gsum ni 'di nyid kyi yan lag tu gyur pa bstan pa'o/_/sngar gsungs pa'i rjes su dran pa drug ces bya ba nas/_dgongs pas bshad pa'o zhes bya ba ni/_rdo rje 'chang chen po
[\[187a.2\]]nas/_de bzhin gshegs pa lnga'i spro ba bstan to/_/drug pa'i rjes su dran pa ni ting nge 'dzin gyis skyo na bdud rtsis tshim par bya bar bstan to/_/sbyor ba dang rjes su sbyor ba dang zhes pa nas/_'dod pa'i dbang phyug gsal bar ston pa yin zhes bya ba'i bar gyis sku la sogs pa rjes su dran pa'i sgo nas/
[\[187a.3\]]don dam pa'i bden pa la 'jug pa bstan to/_/lnga bcu'i phung po la sogs pa btung bas zhes bya ba la don ni 'di yin te/_de la gzugs ni kha dog dang dbyibs kyi bye brag gis rnam pa nyi shu'o/_/tshor ba ni bde ba la sogs pa'i dbye ba dang /_gzugs la sogs pa yang dag par reg pa'i
[\[187a.4\]]dbye bas bco brgyad do/_/'du shes ni gcig 'ba' zhig go/_/'du byed ni dge ba dang mi dge ba dang lung du ma bstan pa'i dbye bas gsum mo/_/kun gzhi rnam par shes pa la sogs pa'i dbye bas ni brgyad do/_/de rnams bsdus pa ni lnga bcu'o/_/pad+ma spyan ma la sogs pa rigs
[\[187a.5\]]bzhi'o zhes bya ba ni pad+ma can ma ni pad+ma rab tu yangs pa can ma'o/_/sogs pa'i sgras ni dung can ma ni pad+ma yon po can no/_/ut+pal can ma ni pad+ma cung zad ma'o/_/ri dwags can ma ni pad+ma tha mal pa can ma'o/_/ri dwags ma dang /_rgod ma ma dang /_glang ma ste/_bud med kyi rigs rnam pa gsum
[\[187a.6\]]mo/_/skyes pa yang rnam pa gsum ste/_ri bong dang /_khyu mchog dang /_rta'i rigs te rnam pa gsum mo/_/'di ni 'dod pa'i bstan bcos kyi lugs so/_/der byas pa'i rab tu dbye ba'i las kyis so zhes bya ba ni dper na pad+ma can ma'i pad+ma yangs pa bzlog nas/_rnal 'byor pa'i rtags phra ba yod na
[\[187a.7\]]dog par byas te/_de ltar las bya'o/_/de bzhin du shes rab kyi pad+ma can dog par yod na yangs par bya'o zhes brtag par bya'o/_/rjes su dran pa'i 'bras bu bstan par bya ba'i phyir zhes bya ba nas/_sgra ji bzhin pa'o zhes bya ba'i bar gyis ni rnal 'byor pa ting nge 'dzin thob pa'i bdag nyid chen
[\[187b\]]
[\[187b.1\]]po'i sngags pa dang 'jig rten dang 'jig rten las 'das pa'i grub pa bstan pa yin no/_/mtha' drug gis bshad pa'i le'u bdun pa'o//_//de ltar spyod pa la gnas pa'i rnal 'byor pas zhes bya ba la sogs pas ni le'u'i skabs ston pa yin no/_/de nas bcom ldan 'das zhes bya ba nas/
[\[187b.2\]]dgongs pa ma yin pas bshad pa'o zhes bya ba'i bar gyis ni/_rdo rje 'chang chen po la rin chen 'byung ldan gyi yon tan yang dag pa'i tshogs yongs su brjod pa'i sgo nas bstod par byed par ston pa yin no/_/'dir ni drang ba dang nges pa'i don gyi rgyan gyi don yod pa yin no/_/de bzhin gshegs pa'i
[\[187b.3\]]mchog ces bya ba nas dgongs pas bshad pa'o zhes bya ba'i bar gyis ni/_bcom ldan 'das kyis bla na med pa'i mchod pa gsungs pa yin no/_/de bstan par bya ba'i phyir zhes bya ba nas/_yang dgongs par bshad pa'o zhes bya ba'i bar gyis ni phyag rgya chen po'i byin gyis brlab pa
[\[187b.4\]]bstan to/_/shin tu yang 'jig rten las 'das pa'i yang zhes bya ba nas/_ji lta ji lta bar bya'o zhes bya ba'i bar gyis ni/_bskyed pa'i rim pa la gnas pa'i rnal 'byor pa'i gnas dang /_phyag rgya'i rnam par dag pa bstan to/_/ji srid du de ltar byas pa'i zhes pa nas/_sgra ji bzhin
[\[187b.5\]]pa'o zhes bya ba'i bar gyis ni/_rdo rje 'chang chen po'i sku lha mo bzhis bskor ba slob ma dbang bskur ba'i don du gsungs pa yin no/_/da ni rnal 'byor gnyi ga'i zhes pa nas/_nges pa'i don to zhes bya ba'i bar gyis ni rim pa gnyis kyi rnal 'byor pa'i mchod pa 'dra ba'i rim pa bstan to/_/
[\[187b.6\]]gang zhig rlung ni bcur grags pa/_/de ni pad+ma ut+pal ming /_/zhes bya ba'i grang ba'i reg pa dang ldan pa'i phyir ro/_/de nyid ces grags rdo rje gsum/_/dzA ti gcig po gsum du 'dod/_/ces bya ba la dzA ti ni sna ma'i me tog ste/_de gcig po dri zhim pas yid 'phrog par byed pa bzhin du/_sku la
[\[187b.7\]]sogs pa'i de bzhin nyid shes pa ni rdo rje gsum yin no/_/de bzhin du kar ni ka la sogs pa ni lcug ma'i ngo bo nyid yin pa'i phyir/_sgeg pa dang ldan pa'i phyir dang /_skyes bu sgeg pa rnams dga' bar byed pa'i phyir/_sangs rgyas spyan la sogs pa'i rnam grangs yin no/_/da ni rnal 'byor pa
[\[188a\]]
[\[188a.1\]]gnyi ga'i thun mong gi zhes pa nas zhes bya ba'i bar du zhes bya ba'i bar gyis ni mos pa'i bye brag gis de bzhin gshegs pa lnga'i dkyil 'khor bsgom pa bstan to/_/de ltar bla ma'i bya ba bstan pa'i 'og tu zhes bya ba nas/_bsam gtan gyis kyang thams cad bskyed par bya'o
[\[188a.2\]]zhes bya ba'i bar gyis ni phyi rol dang /_gsang ba'i mchod pa dang /_dkyil 'khor dang slob dpon la slob mas bya ba gal te med na bsgom par bya ba bstan to/_/de ltar slob mas mchod pa'i yo byad thams cad bsags zhes pa nas/_de kho na nyid kyi mchod pa byas te zhes bya ba'i bar gyis ni
[\[188a.3\]]de ltar bsgom pa'i sngon du 'gro bas de bzhin gshegs pa rnams bsdu bar byas nas rdo rje slob ma dam tshig gi phyag rgya dang snyoms par zhugs par bstan to/_/chags pa dang /_chags pa dang bral ba zhes pa nas/_slob ma dbang bskur bar bya'o zhes bya ba'i bar gyis ni slob ma la gsang ba'i
[\[188a.4\]]dbang bskur ba sbyin par bstan pa'o/_/de bzhin gshegs pa thams cad tshim par bya'o zhes bya ba ni mtshon pa tsam ste/_kye ma'o bde ba che zhes kyang brjod par bya'o/_/bcom ldan 'das kyis ji skad du zhes bya ba ni lung tshad mar byas pa yin no/_/'di ni de zhes bya ba ni zhes pa nas/_sgra ji
[\[188a.5\]]bzhin pa'o zhes bya ba'i bar gyis ni gsang ba'i dbang bskur ba'i 'bras bu bstan no/_/mtha' drug gis bshad pa'i le'u brgyad pa'o//_//dbang bskur ba rdzogs pas zhes pa la sogs pa ni le'u'i skabs ston pa yin no/_/de nas zhes bya ba nas/_sgra ji bzhin pa'o zhes bya ba'i bar
[\[188a.6\]]gyis ni bcom ldan 'das rdo rje 'chang chen po chos ston pa rtsom pa yin no/_/nam mkha' bzhi'i bdag nyid can gyi zhes pa ni/_stong pa dang /_shin tu stong pa dang /_stong pa chen po dang /_thams cad stong pa'o/_/yang na lkog ma la sogs pa'i dkyil 'khor bzhi rnams so/_/yang na pad+ma'i nang na gnas
[\[188a.7\]]pa'i rtsa rgyun phra mo'i rtse mo shar la sogs pa'i phyogs la rim bzhin gnas pa'o/_/lnga ji ltar der yod pa yin yang gcig ni thams cad du khyab pa'i phyir ma brjod do/_/de yang ji skad du rdo rje bdud rtsi'i rgyud las/_b+ha ga yi ni stong pa gang /_/nam mkha' lnga yis brgyan pa yin/_/snying po ze ba dag ldan
[\[188b\]]
[\[188b.1\]]zhing /_/'dab ma brgyad kyis rnam par brgyan/_/zhes gsungs pa lta bu'o/_/nam mkha'i dbyings kyi dbus gnas pa/_/zhes bya ba nas/_gzhan du sdigs pa'i phul yin no/_/zhes gsungs pa'i bar gyis ni mi bskyod pa'i ting nge 'dzin gyis mngon spyod bstan pa yin no/_/de nas zhes bya ba la
[\[188b.2\]]sogs pas ni zhes pa nas/_ser sna can 'jungs pa zhes bya ba la sogs pa gsungs so zhes bya ba'i bar gyis ni rnam par snang mdzad kyi ting nge 'dzin gyis sngags dang /_phyag rgya'i rim pas gzhan gyi rdzas 'gugs pa bstan to/_/de nas zhes bya ba la sogs pa ni zhes pa nas/_sgrub pa nyams su blang
[\[188b.3\]]bar bya'o zhes bya ba'i bar gyis ni snang ba mtha' yas kyi ting nge 'dzin gyis/_bud med thams cad la 'dod pa'i sgo nas/_thams cad du 'dod pa'i dbang phyug tu ston pa yin no/_/de nas zhes bya ba la sogs pa ni zhes bya ba nas/_rtag par brdzun du smra bar bya zhes gsungs so zhes bya ba'i bar
[\[188b.4\]]gyis ni don yod grub pa'i ting nge 'dzin gyis chos thams cad kyi de kho na nyid kyi ngo bo bstan to/_/de nas zhes bya ba la sogs pa ni zhes pa nas/_drang ba'i don to zhes bya ba'i bar gyis ni rin chen 'byung ldan gyi ting nge 'dzin gyis/_ngag rtsub pa'i thabs kyi bdag dang gzhan rdo rje 'chang chen po nyid
[\[188b.5\]]du bsgrub par bstan pa yin no/_/rtsub pa'i ngag ni/_'di ni khyod kyi dmyal ba'i chu/_/dam tshig 'das na bsreg par 'gyur/_/zhes pa yin no/_/yang ba ma spangs pas 'chi bar mi 'gyur ba'i phyir ro/_/ngag rtsub pa yin na yang rtsub pa ma yin te/_nang na phan 'dogs pa'i bsam pa dang
[\[188b.6\]]ldan pa byang chub sems dpa' la yod pas so/_/lung gis bshad pa brjod par bya ste zhes pa nas/_nges pa'i don to zhes bya ba'i bar gyis ni 'od gsal ba la 'jug pa'i mtshan nyid dam tshig lnga tshigs su bcad pas bstan to/_/rdo rje 'chang chen po'i 'khor gyi nang nas zhes pa nas ma gsung
[\[188b.7\]]cig ces bya ba'i bar gyis ni ma 'ongs pa'i sems can gyi khams rjes su gzung bar bya ba'i phyir byang chub sems dpas ma rtogs pa lta bu'i tshul gyis rdo rje 'chang chen po'i bka' la ma gus pa ston pa yin no/_/bshad ma thag pa'i byang chub sems dpa' rnams kyis smras pa gsan nas zhes bya ba
[\[189a\]]
[\[189a.1\]]nas/_tshe 'di nyid la rang gi ngo bo nyid rje ba yin pas so zhes bya ba'i bar gyis ni de bzhin gshegs pa rnams kyis byang chub sems dpa' rnams la bskyed pa'i rim pa dang /_rdzogs pa'i rim pa'i spyod pa bstan pa yin no/_/de ltar spyod pa gnyis kyis bstan pa bshad nas zhes bya ba nas/
[\[189a.2\]]de dag rjes su rig par bya'o zhes bya ba'i bar gyis ni bden pa gnyis gnyis su med pa'i dpes dam tshig gi de kho na nyid de bzhin gshegs pas bstan to/_/de ltar chos thams cad kyi bden pa zhes pa nas/_rdzogs pa la ni 'jug pa dang ldang ba med pa'o zhes bya ba'i bar gyis ni/_gtsub shing dang gtsub stan
[\[189a.3\]]gyi dpes dngos po med par bstan to/_/de ltar mchog tu zab pa'i chos nyid thos shing zhes pa nas/_de ni ngo mtshar che'o zhes bya ba'i bar du'o zhes bya ba'i bar gyis ni/_byang chub sems dpas de kho na nyid rtogs pa skyo bas de la dad pa skyes pa'i tshig tu brjod pa bstan to/_/don dam pa ni 'od
[\[189a.4\]]gsal ba'o zhes pa nas/_dgongs pas bshad pa'o zhes bya ba'i bar gyis ni/_le'u don dang ldan pa'i ming bstan to/_/mtha' drug gis bshad pa'i le'u dgu pa'o//_//sgrub pa mchog dang tha mal pa la gnas shing zhes pa la sogs pas ni le'u'i skabs ston to/_/de nas zhes bya ba la
[\[189a.5\]]sogs pa le'u bcu pa zhes bya ba nas/_rab tu bstan du gsol zhes gsol ba btab pa'o zhes bya ba'i bar gyis ni/_de bzhin gshegs pa rnams kyis bcom ldan 'das la chos bshad par gsol ba btab par bstan to/_/de nas zhes bya ba nas zhus pa'i 'og tu'o zhes pa nas/_de la gzhol
[\[189a.6\]]bar mdzad pa'i phyir ro zhes bya ba'i bar gyis ni/_bcom ldan 'das kyis bka' stsal par ston pa yin no/_/lus dang sems zhes bya ba la sogs pa nas/_de bzhin gshegs pa thams cad la 'di skad ces bka' stsal to zhes bya ba'i bar gyis ni/_ting nge 'dzin la snyoms par zhugs pa'i sgo
[\[189a.7\]]nas lan bka' stsal pa bstan to/_/bcom ldan 'das zhes bya ba la sogs pa la zhes bya ba nas 'og nas bshad pa 'di gsungs pa'o zhes bya ba'i bar gyis ni rnal 'byor pa sngags la gzhol ba rnams la/_de bzhin gshegs pas rjes su gzung ba'i phyir/_bcom ldan 'das kyi
[\[189b\]]
[\[189b.1\]]sngags gsung bar rtsom pa bstan pa yin no/_/de gang zhe na zhes pa nas gyur pa zhes bya ba ni thob pa'o zhes bya ba'i bar gyis ni/_bcom ldan 'das kyi yi ge gsum gyi bdag nyid chen po bshad pas/_de bzhin gshegs pa dang /_byang chub sems dpa' rnams sems can thams cad rjes su gzung
[\[189b.2\]]ba'i don du de bzhin gshegs pa dang /_byang chub sems dpa' rnams dran pas brgyal bar gyur pa bstan to/_/bud med dang /_skyes pa dang /_ma ning gi ngo bo nyid kyis yi ge rnams zhes bya ba ni/_a'i tshar dang ka'i tshar gyi yi ge bzhi bcu rtsa dgu po'i ma mo de la/_sde tshan brgyad la
[\[189b.3\]]dbyangs kyi yi ge sde tshan gcig_/ka nas me'i bar la ni sde tshan lnga'o/_/mthar gnas dang /_usma na da'i sde tshan ni gnyis te brgyad do/_/kha cig ni dbyangs kyi yi ge la thung ba dang ring ba'i sde tshan gnyis yod de/_sde tshan brgyad do zhes zer ro/_/de la cha rnam pa bcu drug ni yi ge dang
[\[189b.4\]]po la bsdus pa yin te a'o/_/sde tshan lnga ni dang po'i yi ge la bsdus te ka'o/_/mtha' gnas dang dro ba ni dang po'i yi ge la bsdus te ya dang sha'o/_/yi ge bzhi po 'di dag ni/_yi ge gsum gyi nang du 'dus te/_yi ge a dang ka dang ya'i nang du'o/_/de la a'i sde tshan gyi yi ge ni bud med
[\[189b.5\]]kyi ngo bo'o/_/ka'i sde tshan gyi yi ge ni skyes pa'i ngo bo'o/_/ya la sogs pa ni ma ning gi yi ge'o/_/dbyangs kyi yi ge'i sde tshan ni yi ge a yis bsdus so/_/gsal byed kyi yi ge'i sde tshan ni yi ge hUM gis bsdus so/_/ya la sogs pa ni yi ge oM gyis bsdus so/_/'di nyid kyi phyir shes rab dang /
[\[189b.6\]]thabs dang gnyi ga'i ngo bo ni yi ge gsum yin no/_/de nas dran pa'i 'og tu zhes pa nas/_de skad ces bka' stsal pa'o zhes bya ba'i bar gyis ni/_rdo rje 'chang chen pos sems dpa' gsum gyi bdag nyid sprul nas de bzhin gshegs pa thams cad kyi thugs la sogs pa'i mthus blangs nas/
[\[189b.7\]]bdag nyid mthu thams cad dang ldan par bstan to/_/sku dang gsung dang thugs kyi nus pa zhes bya ba ni/_de bzhin gshegs pa thams cad kyi sku la sogs pa'i sa bon rang gi 'od zer gyis phog pa las/_de las byung ba'i 'od zer gyis 'od zer thams cad drangs pa zhes bya ba'i don to/_/de ltar bsdus
[\[190a\]]
[\[190a.1\]]pa'i dkyil 'khor mngon par bsdus pa zhes pa nas/_sgrub pa'i tshul gyis yongs su rtog go zhes bya ba'i bar du'o zhes bya ba'i bar gyis ni/_dkyil 'khor thams cad kyi sems dpa' gsum gyi bdag nyid thugs la bskul ba'i sgo nas/_bdag nyid thams cad kyi dbang
[\[190a.2\]]phyug tu bstan pa yin no/_/de bzhin gshegs pa thams cad kyi dbye bas bskyed pa'i rim pa dang /_bka' stsal pa'i 'khor lo bskor ba yang bstan pa yin no/_/bsgyur ba ni cha byad kyi bkod pa'o/_/gar mkhan ni gar byed pa'o/_/thugs yang dag par bskul ba'i cho ga zhes pa nas/_rjes su
[\[190a.3\]]'dzin par mdzad pa'o zhes bya ba'i bar gyis ni sgrub pa po la sangs rgyas kyi dus kyi tshad la brten nas rjes su bzung bar mdzad pa bstan to/_/rjes su bzung nas ci zhig mdzad ce na zhes pa la sgra ji bzhin pa'o zhes bya ba'i bar gyis ni sgrub pa po la 'jig rten pa dang 'jig rten las 'das pa'i sgrub pa de
[\[190a.4\]]bzhin gshegs pas gtad pa'i sgo nas byin pa dang /_de la brnyas pa'am/_le lo byas na dus 'das pa 'bras bu med par bstan to/_/de ltar thun mong gi sgrub pa la zhugs pa rnams kyi snying po zhes pa nas/_de gang zhe na cho ga'o zhes bya ba'i bar gyis ni/_rang byin gyis brlab pa dang /
[\[190a.5\]]'od gsal ba'i rim pa dag gi rdzogs pa'i rim pa la gnas pa'i rnal 'byor pas thugs bskul bar bstan pa yin no/_/de ltar thabs dang bcas pa ni/_/zhes pa nas/_dgongs pas bshad pa'o zhes bya ba'i bar gyis ni/_rdzogs pa'i rnal 'byor pa'i spro ba'i rim pas 'jug par
[\[190a.6\]]bstan to/_/mtha' drug gis bshad pa le'u bcu pa'o//_//de ltar rnal 'byor pa gnyis kyi snying po zhes bya ba la sogs pas ni le'u'i skabs ston par byed do/_/rnal 'byor pa gnyis ni brtags pa dang /_rdzogs pa'i rim pa'i rnal 'byor pa'o/_/de la brtags pa'i rnal 'byor
[\[190a.7\]]pa ni sngags kyi sku'o/_/rdzogs pa'i rim pa'i rnal 'byor pa ni ye shes kyi sku yin te/_de ltar 'di gnyis kyi bye brag yin no/_/de nas zhes bya ba la sogs pa nas/_tshe 'di nyid la rdo rje 'chang chen po'i go 'phang nyid thob par 'gyur ro zhes bya bar dgongs so zhes bya ba'i bar gyis ni de
[\[190b\]]
[\[190b.1\]]bzhin nyid dang /_gzhal med khang dang /_pad+ma dang zla ba dang /_nyi ma'i gdan dang lhan cig sems dpa' gsum gyi bdag nyid rdo rje 'chang chen po'i gzugs bskyed pa'i rim pa gsungs so/_/de ltar rdo rje 'chang chen po'i rnal 'byor pa'i bskyed pa'i rim pa bsgrub pa zhes bya ba nas sku rdo rje 'od zer
[\[190b.2\]]bkod par bya'o zhes bya ba'i bar gyis ni rnam par snang mdzad kyi sngags kyi sku bstan pa yin no/_/nam mkha' rdo rje zhes bya ba la sogs pa zhes pa nas dam tshig gang du 'byung ba'i ting nge 'dzin de la 'di skad ces bya'o zhes bya ba'i bar gyis ni 'od dpag med kyi sku bskyed pa bstan pa yin no/_/
[\[190b.3\]]rdo rje'i dkyil 'khor zhes bya ba la sogs pa zhes pa nas/_bya ba ni bskyed pa'o zhes bya ba'i bar gyis ni mi bskyod pa'i sngags kyi sku bskyed pa bstan no/_/de ltar brtag pa nyid kyis thun bzhir bslab pa byas nas zhes pa nas/_sgra ji bzhin pa'o zhes bya ba'i bar gyis ni rin chen 'byung
[\[190b.4\]]ldan dang /_don yod grub pa'i sngags kyi sku bskyed pa ste/_de bzhin gshegs pa'i skur grub na khams gsum gyi ston pa grub pa yin no/_/de ltar rtogs pa'i rnal 'byor gyi 'bras bu'i tshul gyis zhes pa nas/_dgongs pas bshad pa'o zhes bya ba'i bar gyis ni 'od gsal ba la
[\[190b.5\]]'jug pa'i rim pa dang /_rang byin gyis brlab pa'i rim pas/_rdo rje 'chang chen po la sogs pa de bzhin gshegs pa drug ye shes kyi skur bskyed pa bstan to/_/rjes su 'byed pa'i rim gyis zhes pa la/_chos kyi 'khor lo rtsibs brgyad pa'i dbus su yi ge raM 'bar bar bsams la
[\[190b.6\]]de las byung ba'i 'od zer gyi tshogs ba spu'i bu ga thams cad nas byung nas/_khams gsum thams cad bsregs shing /_de nas bdag nyid bsregs pa ni rjes su 'dzin pa'i rim gyis so/_/bshad ma thag pa'i rim pas zhes bya ba nas/_ting nge 'dzin dang ldan pa de la de skad ces
[\[190b.7\]]bya'o zhes bya ba'i bar gyis ni dbang po drug stong par byas nas sa bon ni ci rigs pa bkod de/_sa'i snying po la sogs pa'i bskyed pa'i rim pa dang /_de'i 'bras bu lha la sogs pa'i mig gi shes pa dang /_rdo rje 'chang chen po'i ting nge 'dzin bstan to/_/reg bya'i dbang po zhes bya ba ni
[\[191a\]]
[\[191a.1\]]rdo rje'i rtse mo'i nang na zla ba phyed pa 'dra ba yin no/_/de ltar byang chub sems dpa' rnams mig la sogs par bkod pa bstan nas zhes bya ba nas/_dgongs pa ma yin pas bshad pa'o zhes bya ba'i bar gyis ni rnam par snang mdzad kyi spyan byin gyis brlab pa bstan to/_/rnam par
[\[191a.2\]]dben pa'i zhes pa nas/_nges pa'i don to zhes bya ba'i bar gyis ni rnal 'byor pa'i phyi rol gyi gnas dang /_dam tshig gi phyag rgya dang snyoms par zhugs pa bstan to/_/de ltar gnas phun sum tshogs pa bstan cing zhes pa nas/_sgra ji bzhin pa'o zhes bya ba'i bar gyis ni mi bskyod pa
[\[191a.3\]]dang 'od dpag med dang /_rin chen dpal dang don yod grub pa rnams kyi sa bon gyi rna ba la sogs pa byin gyis brlab pa bstan to/_/bskyed pa'i rim pas sa bon rnam par dgod pa zhes pa nas/_de dang 'dra bar 'gyur ba'o zhes bya ba'i bar gyis ni rang bzhin gyis 'od gsal ba'i lam gyis mig
[\[191a.4\]]la sogs pa'i byin gyis brlab pa bstan to/_/rdzogs pa'i rim pa'i ting nge 'dzin zhes pa nas rdo rje gsum gyi rtog pa dam tshig ste/_rdo rje 'chang chen po'o zhes bya ba'i bar gyis ni thams cad bsdus pa'i sgo nas 'gro ba thams cad la khyab par byed pa'i de bzhin gshegs pa thams cad kyi ye shes kyi sku
[\[191a.5\]]bstan pa yin no/_/sku gsung thugs zhes bya ba nas/_dgongs pas bshad pa'o zhes bya ba'i bar gyis ni rnal 'byor pa sku rnam pa gnyis dang ldan pa'i phan yon bstan to/_/le'u bcu gcig pa mtha' drug gis bshad pa sa bcad pa'o//_//de ltar las kyi lam rnam par dag pa
[\[191a.6\]]bstan nas zhes bya ba la sogs pas ni le'u'i skabs bstan pa yin no/_/de nas zhes bya ba nas 'og nas bshad pa'i mtshan nyid bka' stsal pa'o zhes bya ba'i bar gyis ni bcom ldan 'das kyis bka' stsal pa yin no/_/mkha' ni go 'byed pa'o zhes bya ba nas/_dgongs pa ma yin
[\[191a.7\]]pas bshad pa'o zhes bya ba'i bar gyis ni chos ston pa'i gleng bslang ba bstan to/_/dngos grub thams cad grub pa yin/_/zhes pa nas/_nges pa'i don to zhes bya ba'i bar gyis ni nang dang phyi rol la brten pa'i grub pa'i gnas bstan pa'o/_/maM zhes bya ba ni 'og nas zhes pa nas/_dgongs
[\[191b\]]
[\[191b.1\]]pas bshad pa'o zhes bya ba'i bar gyis ni 'jam dpal gyi phyag rgya chen po bstan to/_/de nyid rdo rje 'chang chen po'i sku yang yin no zhes bstan to/_/de ltar byang chub sems dpa' 'jam dpal gyi ting nge 'dzin nye bar bstan nas zhes bya ba nas/_de ni 'khor lo'i dam tshig ces bya ba'i ting
[\[191b.2\]]nge 'dzin to zhes bya ba'i bar gyis ni 'khor lo'i rig pa 'dzin pa'i sku bstan pa yin no/_/dro ba dang du ba 'thul ba dang rab tu 'bar ba mthong na ni grub par rjes su dpag par sbyar ro/_/rdo rje 'chang chen po zhes bya ba la sogs pa ni zhes pa nas/_de'i bdag nyid can du 'gyur ro zhes bya ba'i bar du'o zhes bya
[\[191b.3\]]ba'i bar gyis ni/_pad+ma'i rig pa 'dzin pa'i sku bstan to/_/'od zer lnga dang lhag pa lnga dang zhes pa nas ting nge 'dzin kyang ral gri thams cad ces bya ba'i bar gyis ni/_ral gri'i rig pa 'dzin pa'i sku bstan to/_/de ltar 'khor lo dang rdo rje zhes pa nas/_ldang ba'i bdag nyid can du bsam par bya'o zhes
[\[191b.4\]]bya ba'i bar gyis ni rdo rje bzlas pa'i rim pa bstan to/_/dgos pa ni rigs pa la mngon par zhen pa spang bar bstan to/_/da ni phyag rgya chen po zhes pa nas/_rab tu byed pa nye bar sdud pa'o zhes bya ba'i bar gyis ni rnam par snang mdzad dang /_rin chen 'byung ldan dang /_'od dpag med dang /_mi
[\[191b.5\]]bskyod pa dang /_don yod par grub pa'i sgo nas rig pa'i 'khor los sgyur ba la sogs pa grub pa bstan to/_/dngos grub sgrub pa'i thabs zhes pa nas/_dgongs pas bshad pa'o zhes bya ba'i bar gyis ni/_dam tshig gi sems dpa' dang snyoms par zhugs pa'i don du/_dam tshig gi phyag
[\[191b.6\]]rgya'i spros pa bstan to/_/de ltar khyad par rtogs pa zhes pa nas/_de'i las ni nyams su len pa'i bya ba ste/_de byed par 'byung bas na zhes bya ba'i bar gyis ni rdo rje 'chang chen po la sogs pa'i gzugs kyis gang la 'os pa'i phyag mtshan spros pas dgug pa bstan to/_/dgos pa ni
[\[191b.7\]]sems can gdul bar bya ba yin gyi gzhan ni ma yin no/_/gnas la byed par 'gyur zhes bya'o zhes pa nas/_de skad ces gsungs so zhes bya ba'i sdud pa po'i tshig go zhes bya ba'i bar gyis ni rnam par snang mdzad dang /_'od dpag med dang /_mi bskyod par byed pa de'i ngo bo nyid
[\[192a\]]
[\[192a.1\]]yongs su shes pa tsam bstan to/_/las kyi dbye ba nye bar zhes pa nas/_mngon par 'dod pa'i don gyi dngos grub thob par 'gyur ro zhes bya ba'i bar gyis ni/_kha na ma tho ba med pa'i go ku da ha na'i zas bza' ba'i cho ga bstan pa yin no/_/lus rgyas par bya ba'i phyir/_tshim
[\[192a.2\]]par bya ba'i zhes pa nas/_/sgra ji bzhin pa'o zhes bya ba'i bar gyis ni/_rigs kyi bye brag gis bza' ba'i bya ba dang /_bdud rtsis tshim par bya ba bstan to/_/rnal 'byor pa'i bya ba'i sgo nas zhes pa nas/_'gyur ba ni der 'grub par 'gyur ba'o zhes bya ba'i bar gyis ni 'od gsal
[\[192a.3\]]ba las rnam par 'byung bar bstan to/_/de ltar rdzogs pa'i cho 'phrul zhes pa nas/_'bras bu'i phyogs so zhes bya ba'i bar gyis ni rnal 'byor pa phyag rgya chen po grub na cho 'phrul dang mngon par shes pa dang /_gzhan gyi don phun sum tshogs pa grub par bstan to/_/gcig tu bzhugs
[\[192a.4\]]pa'i tshig las brtsams nas zhes pa nas/_sgra ji bzhin pa'o zhes bya ba'i bar gyis ni bsnyen pa la sogs pa bskyed pa'i rim pa'i yan lag tu gyur pa bstan pa dang /_bshad pa'i rim pa bstan to/_/ji skad du/_dang po stong nyid byang chub ste/_/gnyis pa sa bon bsam pa yin/_/gsum pa
[\[192a.5\]]sku ni yongs bskyed pa/_/bzhi pa yi ge dgod pa'o/_/zhes gsungs pa lta bu'o/_/de ltar sbyor ba bzhi'i rim gyis zhes pa nas/_rdzogs pa'i rnal 'byor zhes brjod do zhes 'byung ba dang zhes bya ba'i bar gyis ni/_yan lag drug gi sbyor ba gsang ba 'dus pa'i rgyud phyi ma las bstan pa dang /
[\[192a.6\]]bshad pa dang /_rab tu bshad pa bzhin du 'grel pa byed pas rgya cher dbye ba byas pa bstan to/_/'on kyang de'i so sor bsdus pa dang /_bsam gtan gnyis ni sems rnam par dag pa'i rim pa yin no/_/srog dang rtsol ba zhes bya bas ni rdo rje bzlas pa'i rim pa bstan to/_/'dzin
[\[192a.7\]]pa yin par zhes bya ba ni mngon par byang chub pa'i rim pa'o/_/rjes su dran pa ni rang byin gyis brlab pa'i rim pa yin no/_/ting nge 'dzin zhes bya bas ni zung du 'jug pa'i rim pa bstan to/_/de nyid kyi phyir yan lag drug pa ni rdzogs pa'i rim pa bstan to/_/rnam par snang mdzad mngon
[\[192b\]]
[\[192b.1\]]par byang chub pa las kyang zhes bya ba nas/_dgongs pas bshad pa'o zhes bya ba'i bar gyis ni lung tshad mar byas pa bstan to/_/de ltar lha'i rnal 'byor pa zhes pa nas/_nges pa'i don to zhes bya ba'i bar gyis ni phyi rol dang nang gi bskyed pa dang rdzogs pa'i rim pa la gnas pa'i rnal
[\[192b.2\]]'byor pa'i sgrub pa'i gnas bstan te/_de ltar rnal 'byor pa gnyis kyis gnas zhes pa nas/_nges pa'i don to zhes bya ba'i bar gyis ni rdo rje'i gzhi kun rdzob dang don dam pa'i dbye bas bstan to/_/dus bzhi dag tu zhes bya ba nas/_sbyin par bya'o zhes bya ba'i bar gyis ni 'di dag
[\[192b.3\]]thams cad kyang dam tshig gi phyag rgya dang lhan cig bya'o zhes bstan to/_/de ltar phun sum tshogs pa ma tshang ba med pa zhes bya ba nas/_sgra ji bzhin pa'o zhes bya ba'i bar gyis ni dus nges par chad pa las rnal 'byor pa'i grub pa bstan to/_/zla ba phyed ni kun rdzob dang zhes pa nas dgongs pas
[\[192b.4\]]bshad pa'o zhes bya ba'i bar gyis ni/_'bras bu thob pa'i grub pa bstan to/_/bshad ma thag pa'i rim pas zhes bya ba nas/_sku dang gsung dang thugs mthar thug pas zhes bya ba'i bar gyis ni longs spyod rdzogs pa dang sprul pa'i sku'i sku rdo rje la sogs pa bskul ba tsam gyis dbang du bya ste/
[\[192b.5\]]bdag nyid kyi lus byin gyis brlab pa bstan to/_/lha'i rnal 'byor rgyas pa zhes pa nas/_sgra ji bzhin pa'o zhes bya ba'i bar gyis ni sngar bshad pa'i phyag rgya chen po nges par bya'o/_/de ma byas na ni don med do/_/le'u'i nges pa'i tshig kyang bshad pa yin no/_/le'u bcu gnyis
[\[192b.6\]]pa mtha' drug gis bshad pa'i sa bcad pa'o//_//rim pa gnyis la bslab pa la zhes pa la sogs pas le'u skabs ston par byed do/_/de nas zhes pa nas sgra ji bzhin pa'o zhes bya ba'i bar gyis ni/_sangs rgyas dang byang chub sems dpa' dang /_lha mo rnams kyis mchod
[\[192b.7\]]pa sngon du 'gro ba'i sgo nas/_chos bshad par bcom ldan 'das la bskul ba yin no/_/e ma'o zhes pa ni zhes pa nas dgongs pa ma yin pas bshad pa'o zhes bya ba'i bar gyis ni sngar bshad pa'i yan lag drug gi sbyor ba la rjes su yi rang ba'i sgo nas/_bcom ldan 'das chos
[\[193a\]]
[\[193a.1\]]ston pa la 'khor rnams kyis spro ba bskyed par bstan pa yin no/_/de ltar bstod pas zhes pa nas/_/bcom ldan 'das kyis bshad du gsol/_/zhes gsol ba btab pa'o zhes bya ba'i bar gyis ni/_de bzhin gshegs pa rnams kyis bcom ldan 'das la rdo rje'i
[\[193a.2\]]bzlas pa bshad par bskul ba bstan to/_/gang gi phyir las kyi sbyor ba la ni bzlas pas 'grub pa yin la/_de'i de kho na nyid yongs su shes pa'i rdo rje bzlas pa la ni de bzhin gshegs pa rnams gus pa cher mdzad pa ste/_de kho na nyid shes pa la ni grub pa thams cad lag na
[\[193a.3\]]yod pa yin no zhes pa'i rigs pas so/_/de nas ni zhes pa las/_nges pa'i don to zhes bya ba'i bar gyis ni/_mchod pa'i rim pa dang rdo rje bzlas pa'i rim pa bcu bstan to/_/kha cig ni mos pa'i bye brag gis so zhes bcad do/_/bdag gi bla ma ni gong nas gong du khyad par
[\[193a.4\]]gyi go 'phang yin no zhes 'chad do/_/de nyid kyi phyi ma ni yi ge bzlas pa tha mar bshad de/_de ni 'od gsal ba'i ngo bo yin pa'i phyir ro/_/gzhan yang bsam gtan zhes pa nas bsgom par bya'o zhes bya ba'i bar gyis ni/_rnam par snang mdzad la sogs pa'i sku dag gi sngags kyi
[\[193a.5\]]rim pas/_nad la sogs pa zhi ba la sogs pa'i las kyi sbyor ba bstan to/_/'di nyid ni cho ga'i lhag ma'i zhes pa nas las dang po pa rnams kyi thun mong ma yin pa'i de kho na nyid do zhes bya ba'i bar gyis ni rdo rje 'chang chen po bsgoms pas/_dkyil 'khor bzhi las byung ba'i 'od zer
[\[193a.6\]]dkar po'i tshogs kyis/_zhi ba la sogs pa'i las kyi sbyor ba bstan to/_/rdo rje bzhi po 'di dag nyid la zhes bya ba nas gsang ba po'o zhes bya bar sbyar ro zhes bya ba'i bar gyis ni sngar bshad pa'i dkyil 'khor bzhi'i spros pa bstan to/_/las rnam pa bzhi'i nang nas zhes pa nas
[\[193a.7\]]de yongs su gyur par bya'o zhes bya ba'i bar gyis ni/_de bzhin gshegs pa thams cad kyi ting nge 'dzin sngon du 'gro bas/_khro bo'i tshogs spros pas mngon spyod kyi las bstan to/_/'dir 'bru mar ni yungs mar ro/_/de'i 'khor rnams kyis yang bstan par bya ba'i phyir zhes bya ba
[\[193b\]]
[\[193b.1\]]nas/_sgra ji bzhin pa'o zhes bya ba'i bar gyis ni/_lha mo dang byang chub sems dpa' rnams kyis khro bo 'am/_yang na de las gyur pa'i khro bos bka'i tshogs spros pas bstan to/_/da ni rdzogs pa'i rim pa la gnas pa zhes pa nas/_dgongs pas bshad pa'o zhes bya ba'i bar gyis ni/
[\[193b.2\]]rdzogs pa'i rim pa la gnas pa rnams kyi rnal 'byor pa'i mngon spyod bstan to/_/rengs par bya ba'i cho ga bstan par bya ba'i phyir zhes pa nas/_sbyor ba yang dag par bstan pa'o zhes bya ba'i bar gyis ni/_chu dang gzhan rgol ba'i tshig dang pha rol gyi dmag tshogs rnams la rim pa gnyis kyi
[\[193b.3\]]rengs pa bstan to/_/hUM zhes bya ba la sogs pa la zhes bya ba nas/_ting nge 'dzin gang ston pa de la de skad ces bya'o zhes bya ba'i bar gyis ni phur bu'i cho ga bstan to/_/de yang khyab pa'i phyir/_bgegs la bya ba bzhin du dgra la yang bya ba yin no/_/bdud la sogs pa'i rnam par
[\[193b.4\]]'tshe ba zhes pa nas ting nge 'dzin de la yang de skad ces bya ba'i bar gyis ni zhi ba chen por bstan to/_/bsam gtan zhes bya ba la sogs pa ni zhes bya ba nas/_gang du de ston pa de la yang de skad ces bya ba'i bar gyis ni bgegs bskrad pa bstan te/_sngar bshad pa'i spros pa yin no/_/yang
[\[193b.5\]]na sngar bstan pa ni ting nge 'dzin gyi yul lo/_/'di ni dkyil 'khor gyi yul lo/_/zhi ba'i zhes bya ba la sogs pa nas/_de la yang de skad ces bya'o zhes bya ba'i bar gyis ni/_rnam par snang mdzad la sogs pa'i skur byas la bsgrub bya bsdu ba sngon du byas nas/_zhi ba la sogs pa'i
[\[193b.6\]]las kyi sbyor ba bstan pa yin no/_/gzhan yang sngar bshad pa'i lha rnams zhes pa nas/_ting nge 'dzin grangs med pa bshad pa yin no zhes bya ba'i bar gyis ni/_rnam par snang mdzad la sogs pa 'khor dang bcas pa'i zhal dang /_phyag la sogs pa'i dbye ba bstan pa yin no/_/da ni rdzogs
[\[193b.7\]]pa'i rim pa'i lha rnams bskyed par bya ba'i phyir zhes bya ba nas/_ting nge 'dzin de la de skad ces bya'o zhes bya ba'i bar gyis ni/_rnam par snang mdzad la sogs pa rang byin gyis brlab pa'i rim pa bskyed pa bstan to/_/de ltar rim pa gnyis kyi ting nge 'dzin rim par bstan nas zhes pa nas
[\[194a\]]
[\[194a.1\]]nges pa'i don to zhes bya ba'i bar gyis ni/_rim pa gnyis kyi mjug bsdu ba bstan to/_/rdo rje ni de bzhin gshegs pa zhes pa nas/_le'u'o zhes bya ba'i bar gyis ni/_don dang ldan pa'i le'u bstan to/_/le'u bcu gsum pa mtha' drug gis bshad pa'i sa bcad
[\[194a.2\]]pa'o//_//da ni sngags smra ba rnam pa bzhi'i rjes su 'brangs nas zhes bya ba la sogs pa ni/_le'u'i skabs ston pa yin no/_/de la dang por las kyi tshogs rnams kyi go rims ni zhes pa nas/_las rnams bya'o zhes bya ba ni/_khyad par te zhes bya ba'i bar gyis ni phyogs dang /_dus
[\[194a.3\]]dang /_kha dog dang /_sems kyi gnas skabs kyi bye brag lung tshad ma yin par bstan to/_/bcom ldan 'das kyis ji skad du bshad pa'i rgyud las zhes bya ba nas/_de'i tshe drag po'i las bya'o zhes bya ba'i bar gyis ni bshad pa'i rgyud kyi rim pa nyid kyis nang gi don la dmigs nas zhes pa la sogs
[\[194a.4\]]pa bstan to/_/da ni le'u la 'jug par bya ste zhes pa nas/_bsdus pa las phyung zhing bka' stsal pa'o zhes bya ba'i bar gyis ni rdo rje 'chang chen po chos ston pa las zhugs par mdzad pa yin no/_/oM zhes bya ba la sogs pa ni zhes pa nas/_sdud par byed pa'i tshig go zhes bya ba'i bar
[\[194a.5\]]gyis ni/_sangs rgyas spyan gyi sngags kyis don dang ldan pa'i tshig dang /_'od dang bcas pa dang /_nus pa dang bcas pa dang /_phan yon dang bcas pa dang /_ming smos pa dang bcas pa bstan to/_/de nas zhes bya ba la sogs pa nas/_mA ma kI ni rigs gnyi ga'i thun mong yin pa'i phyir
[\[194a.6\]]ro zhes bya ba'i bar gyis ni/_mA ma kI'i sngags kyang snga ma bzhin du bstan to/_/de'i rigs gnyi ga'i ji lta bu zhe na/_gang gi phyir phrag dog rnam par dag pa ni rin chen dpal lo/_/yon tan skyon du ston pa'i mtshan nyid do/_/de yang zhe sdang gi dbang gis 'byung la/_phrag dog ni zhe
[\[194a.7\]]sdang du gtogs pa'i phyir/_mi bskyod pa dang rin chen dpal gyi lha mo ni mA ma kI gcig yin no/_/de nas zhes bya ba la sogs pa nas/_sgrub pa pos bzlas shing bton pa tsam gyis kyang byed par 'gyur ba'o zhes bya ba'i bar gyis ni/_gos dkar mo'i sngags snga ma bzhin du bstan to/_/
[\[194b\]]
[\[194b.1\]]yang de nas zhes bya ba la sogs pa la zhes pa nas/_sdud par byed pa'i tshig go zhes bya ba'i bar gyis ni/_'phags ma sgrol ma'i sngags yin te/_snga ma bzhin no/_/zhi ba dang /_rgyas pa dang /_dbang du bya ba dang /_'gugs pa'i don rnams la grangs ji lta ba bzhin no/_/de nas zhes bya ba la
[\[194b.2\]]sogs pa la zhes pa nas/_rdo rje 'chang chen pos so zhes bya ba'i bar gyis ni/_gshin rje gshed kyi sngags 'gugs pa la gtsor ston to/_/de nas zhes bya ba la sogs pa la zhes pa nas/_nges par skrod par 'gyur ro zhes bya ba'i bar gyis ni/_bdud rtsi thab sbyor gyi sngags skrod pa'i sbyor
[\[194b.3\]]ba ldan pa bstan to/_/de nas zhes bya ba la sogs pa la zhes bya ba nas/_sngags brjod na bde bar gnas par 'gyur ro zhes bya ba'i bar gyis ni/_khro bo gzhan gyis mi thub pa'i sngags srin po la sogs pa ma rungs pa sreg par byed pa snga ma bzhin du bstan to/_/de nas zhes bya ba la sogs
[\[194b.4\]]pa la zhes pa nas/_dug sel bar 'gyur ro zhes bya ba'i bar gyis ni/_rta mgrin gyi sngags dug sel ba dang ldan pa'i sbyor ba bstan to/_/haM zhes bya ba'i ni bdud rtsi sa bon du grags so/_/de nas zhes bya ba la sogs pa la zhes pa nas/_'phral du 'chi bar 'gyur ro zhes bya ba'i bar
[\[194b.5\]]gyis ni/_khro bo dbyug sngon gyi sngags gsod par bstan te/_gal te 'jig par mi 'gyur na zhes bya ba ni smras pa'i las kyi grogs bstan pa'o/_/de nas zhes bya ba la sogs pa la zhes bya ba nas/_klu rnams char 'bebs par 'gyur ro zhes bya ba'i bar gyis ni khro bo stobs po che'i
[\[194b.6\]]sngags kyi gtsor char 'bebs pa'i cho ga bstan to/_/de nas zhes bya ba la sogs pa la zhes pa nas/_de rnams 'gugs pa'i bya ba byed par 'gyur ro zhes bya ba'i bar gyis ni/_khro bo 'dod pa'i rgyal po'i sngags te/_'gugs par byed pa la gtsor bstan to/_/de nas zhes bya ba
[\[194b.7\]]la sogs pa la zhes pa nas/_dus gsum du bzlas pas 'gugs par 'gyur ro zhes bya ba'i bar gyis ni/_khro bo mi g.yo ba'i sngags kyis 'gugs par byed pa bstan to/_/de nas zhes bya ba la sogs pa la zhes pa nas/_bu mo zhes bya ba ni nye bar mtshon pa tsam mo zhes bya ba'i bar
[\[195a\]]
[\[195a.1\]]gyis ni/_khro bo gnod mdzes kyi sngags yin te/_snga ma bzhin du 'gugs par byed pa bstan to/_/da ni nang gi la mchog tu gzhol ba zhes pa nas/_mjug bsdus pa'o zhes bya ba'i bar gyis ni/_rdo rje 'chang chen po la sogs pa'i skus khro bo'i tshogs rnams la bsgo ste/
[\[195a.2\]]lha'i bu mo la sogs pa 'gugs par nang gi rim pas bstan to/_/phyag rgya'i khyad par dang zhes pa nas/_gnas skabs thams cad du dmigs par bya'o zhes bya ba'i bar gyis na/_rdo rje bzlas pa dang /_ngag gi bzlas pas nges par bya'o zhes bstan to/_/de nas zhes bya ba la sogs pa
[\[195a.3\]]la zhes pa nas/_klu'i bu mo mig dkyus ring ba dag bkug nas/_nye bar spyad par bya'o zhes gsungs so zhes bya ba'i bar gyis ni/_khro mo ral pa gcig ma'i sngags kyis klu'i bu mo 'gugs pa bstan to/_/khro mo ral pa gcig ma ni gshin rje gshed kyi shes rab gcig ma yin no/_/de nas
[\[195a.4\]]zhes bya ba la sogs pa nas/_mnan nas sngags bzlas na khugs par 'gyur ro zhes bya ba'i bar gyis ni/_khro gnyer ma'i sngags kyis rig pa 'dzin pa'i bu mo 'gugs pa bstan no/_/khro gnyer ma ni rta mgrin gyi shes rab ma yin no/_/'gog pa'i rdo rje zhes bya ba la sogs pa la
[\[195a.5\]]zhes bya ba nas/_dgongs pas bshad pa'o zhes bya ba'i bar gyis ni/_rdo rje bzlas pas sngar bstan pa'i sngags grub par bstan to/_/sngags la mchog tu gzhol ba zhes pa nas/_don thams cad sgrub par byed pa bshad do zhes bya ba'i bar gyis ni/_sngar bshad pa'i sngags
[\[195a.6\]]rnams 'bum du bzlas pa byas na 'grub par 'gyur ro zhes bstan to/_/mngon spyod bya ba'i yul bstan par bya ba'i phyir zhes pa nas 'og ma'i sdud pa po'i tshig go zhes bya ba'i bar gyis ni/_dkon mchog gsum la gnod pa la gsad pa kho na'o zhes bya ba bstan to/_/de nas zhes bya ba
[\[195a.7\]]la sogs pa zhes pa nas/_myur zhing rings par 'chi bar 'gyur ro zhes bya ba'i bar gyis ni/_de bzhin gshegs pa lnga'i skur bskyed nas/_ma rungs pa rnams la bdud rtsi thab sbyor dang /_gshin rje gshed dag gis phur bus 'debs par bstan to/_/rdo rje dang pad+ma mnyam par
[\[195b\]]
[\[195b.1\]]zhes pa nas/_sdud par byed pa'i tshig go zhes bya ba'i bar gyis ni/_snyoms par zhugs pa'i sgo nas bsgrub bya'i lus ngag yid gsum la phur bus gdab par bstan to/_/de nas zhes bya ba la sogs pa la zhes pa nas/_sdud par byed pa'i tshig go zhes bya ba'i bar gyis ni/_rdo rje 'chang chen
[\[195b.2\]]po'i las kyi sbyor ba gsungs pa la/_sangs rgyas dang byang chub sems dpa' thams cad kyis rjes su yi rang bar mdzad pa bstan te/_zur gyi mjug bsdu ba bstan to/_/de bzhin gshegs pa zhes pa nas/_dgongs pas bshad pa'o zhes bya ba'i bar gyis ni le'u don dang ldan pa bstan
[\[195b.3\]]to/_/le'u bcu bzhi pa mtha' drug gis bshad pa'i sa bcad pa'o//_//bshad zin pa dang ma bshad pa'i zhes bya ba la sogs pas ni/_le'u'i skabs ston par byed do/_/de nas zhes bya ba la sogs pa zhes pa nas/_rtog pa'i rnal 'byor yin pa'i phyir ro zhes bya ba'i bar
[\[195b.4\]]gyis ni/_bcom ldan 'das dang po'i gnas la brten nas rigs lnga'i rnal 'byor pas/_dam tshig gi phyag rgya dang snyoms par zhugs pas mchod pa bstan to/_/dam tshig gi phyag rgya yang rigs dang kha dog gis bstan to/_/de ltar rtog pa'i rnal 'byor pa rnams kyi zhes pa nas/_dgongs
[\[195b.5\]]pas bshad pa'o zhes bya ba'i bar gyis ni rdzogs pa'i rim pa la zhugs pa'i rnal 'byor pa'i phyag rgya dang snyoms par zhugs pa dang mngon par byang chub pa'i rim pa dang /_rang byin gyis brlab pa'i rim pa bstan to/_/de ltar rdo rje 'chang chen po zhes pa nas/_'di dag thams cad rdzogs
[\[195b.6\]]par bya/_/zhes bya ba'i bar gyis ni gshin rje gshed kyi sngags dang /_de bsgoms pas dgra gsad par bstan to/_/hUM ni zhes bya ba la sogs pa la zhes pa nas bsam gtan nyid kyis thams cad rdzogs par bya'o zhes bya ba'i bar gyis ni/_khro bo gnod mdzes kyi ting nge 'dzin gyis/_ma
[\[195b.7\]]lus pa 'jig par byed pa'o/_/rdo rgyus zhes bya ba la sogs pa la zhes pa nas/_'di la gdon mi za'o zhes bya ba'i bar gyis ni gshin rje gshed kyi skur bskyed nas/_gsad pa bstan to/_/las kyi rdo rje zhes bya ba la sogs pa la zhes bya ba nas char gnon pa la mchog tu khyad par
[\[196a\]]
[\[196a.1\]]du 'phags pa'o zhes bya ba'i bar gyis ni khro bo bdud rtsi 'khyil pa'i bsgoms pas tshar gcod pa bstan to/_/dkyil 'khor zhes bya ba la sogs pa la zhes bya ba nas/_phaT ni gsad pa'o zhes bya ba'i bar gyis ni/_khro bo rta mgrin bsgoms pas rlung la sogs pa'i bgegs
[\[196a.2\]]bskyed par bzlog pa bstan to/_/da ni gsang ba lnga'i de kho na nyid ces bya ba nas/_de la sems dpa' thams cad bskyed pa'i rdo rje zhes bya ba'i ting nge 'dzin zhes bya'o zhes bya ba'i bar gyis ni rnal 'byor pa'i phyag rgya bzhis yongs su bskor cing /_snyoms par zhugs pa'i sgo nas de bzhin
[\[196a.3\]]gshegs pa lnga grub par bstan to/_/da ni phyag rgya gcig dang yang lhan cig spyod pa zhes bya ba nas/_nam mkha' mdzod kyi ting nge 'dzin gyis sems can gyi don rdzogs par byed de zhes bya ba'i bar gyis ni phyag rgya gcig pa'i rim pas rnal 'byor pa rdo rje 'chang chen po grub par bstan to/_/da
[\[196a.4\]]ni sgrub pa po zas kyi bya ba zhes pa nas/_de skad ces bka' stsal to zhes bya ba'i bar gyis ni/_sgrub pa po'i zas bsang bar bya ba yin no/_/'og nas bshad pa la ltos pa yin no zhes pa nas/_sdud par byed pa'i tshig go zhes bya ba'i bar gyis ni/_rnal 'byor pas ri lu'i rim pas mi
[\[196a.5\]]snang ba la sogs pa phan yon dang bcas pa bstan to/_/de nas zhes bya ba la sogs pa la zhes pa nas/_dgongs pas bshad pa'o zhes bya ba'i bar gyis ni/_sangs rgyas dang byang chub sems dpa' rnams rdo rje 'chang chen pos gzhal bar mdzad pa la rjes su yi rang ba mdzad pa'o/_/da
[\[196a.6\]]ni rigs kyi dbye bas rang gi lha zhes pa nas/_de sgrub cing skyed par byed pa'o zhes bya ba'i bar gyis ni/_de bzhin gshegs pa dang lha mo dang /_khro bo dang /_byang chub sems dpa' rnams kyi dbang bskur ba'i rtags cod pan bya ba bstan to/_/da ni snod la dbab pa'i cho ga zhes pa nas/
[\[196a.7\]]cho ga la sogs pas bsrung bar bya'o zhes bya ba'i bar gyis ni/_rnal 'byor pa rdo rje sems dpa' bsgoms pas slob ma sa bon bzhi rnam par bkod pa'i rim pas/_rdo rje dbab pa bstan to/_/'dir dgos pa ni bdag dang gzhan gyi dgos pa grub pa yin no/_/de ltar gnad la dbab pa
[\[196b\]]
[\[196b.1\]]zhes pa nas/_'ug pa zhes bya ba la sogs pa ni go sla'o zhes bya ba'i bar gyis ni/_sems can ma rungs pa rnams la mngon spyod kyi rdzas gnod sbyin dang /_srin po du ma gsod par byed pa bstan to/_/sbrul nag ces bya ba la sogs pa zhes pa nas rdo rje 'chang chen pos gsungs so zhes bya ba'i bar
[\[196b.2\]]gyis ni rnal 'byor pa gshin rje gshed du bskyed nas/_sbrul la sogs pa spros pas ma rungs pa gsod par bstan to/_/gsod pa'i yul 'di la zhes pa nas/_sdud par byed pa'i tshig go zhes bya ba'i bar gyis ni/_rnal 'byor pa rdzogs pa'i rim pa la gnas pas kyang /_gsod pa
[\[196b.3\]]rnam par dag pas kyang /_gsod par byed pa bstan to/_/de nas zhes bya ba la sogs pa la zhes pa nas/_de'i mtshan nyid la mkhas pa zhes bya ba'i bar gyis ni/_sbrul la sogs pa spros nas dug gi zin par byas te/_ma rungs pa gsod par byed pa bstan to/_/de la zhes bya ba la
[\[196b.4\]]sogs pa ni zhes pa nas/_rdo rje 'chang chen po zhes bya ba'i bar gyis ni dug 'pho bar bstan pa yin no/_/de la zhes bya ba la sogs pa la ni zhes pa nas/_gsang chen de sangs rgyas rnams kyi gsang ba'o zhes bya ba'i bar gyis ni/_dug dang nye ba'i dug gi gso ba bstan to/_/dang por gnas skabs
[\[196b.5\]]kyi 'brel pa zhes pa nas/_de ltar byas pas nad las thar bar 'gyur ro zhes bya ba'i bar gyis ni/_nad pa'i nad bsal nas sangs rgyas kyis kyang byin gyis brlab pa bstan to/_/rdzogs pa'i rim pa la gnas pa rnams kyi zhes pa nas/_rdo rje sems dpas bka' stsal pa yin no zhes bya ba'i
[\[196b.6\]]bar gyis ni/_rnal 'byor pa rdzogs pa'i rim pa la gnas pa yang /_nad kyi gso ba byed pa 'am gsod par byed pa bstan to/_/de ltar las kyi tshogs rnams bshad nas zhes pa nas ya nga ba ma spangs pas dus byed par 'gyur ro zhes bya ba'i bar du'o zhes bya ba'i bar gyis ni/_ting nge 'dzin la
[\[196b.7\]]zhugs pa'i 'dod pa dang /_mi 'dod pa'i rmi lam du mthong ba dang /_de'i 'bras bu bstan to/_/de la zhes bya ba la sogs pa las zhes pa nas/_de las dngos grub thams cad rjes su rtogs par bya zhing khong du chud par bya'o zhes bya ba'i bar gyis ni/_rmi lam dang /_yid bzhin gyi nor bu rin po che'i
[\[197a\]]
[\[197a.1\]]dpes/_sangs rgyas dang byang chub sems dpa' rnams kyi the tshom du gyur pa la/_bcom ldan 'das rdo rje 'chang chen pos chos thams cad kyi de kho na nyid gsungs so/_/de nas zhes bya ba la sogs pa la zhes pa nas/_sdud par byed pa'i tshig ste zhes bya ba'i bar gyis ni/_zhus
[\[197a.2\]]pa'i lan gyi sgo nas ston pa pos sngags dang grub pa dang /_sangs rgyas kyi chos dang /_lus la sogs pa dang /_nam mkha' rnams kyi rang bzhin gyis 'od gsal bar bstan to/_/sangs rgyas dang byang chub sems dpa' de dag ngo mtshar du gyur pa ni zhes pa nas gyur to zhes bya ba ni de ltar gyur pa'o
[\[197a.3\]]zhes bya ba'i bar gyis ni 'khor rnams the tshom chod par gyur nas mi smra bar 'khod par bstan to/_/rgyu ba dang mi rgyu ba zhes pa nas/_dgongs pas bshad pa'o zhes bya ba'i bar gyis ni le'u'i don dang ldan pa'i ming bstan to/_/le'u bco lnga pa mtha' drug gis bshad pa'i sa bcad
[\[197a.4\]]pa'o//_//sngar bshad pa'i mtshan nyid can gyi zhes bya ba la sogs pas ni le'u'i rtsom pa bstan to/_/de nas bcom ldan 'das zhes bya ba la zhes pa nas lhag ma'o zhes bya ba'i bar gyis ni mchod pa sngon du 'gro ba'i bstod pa la/_de bzhin gshegs pa rnams kyis bskul ba bstan
[\[197a.5\]]to/_/rdo rje thams cad ni zhes pa nas/_'od dpag med kyi dkyil 'khor ro zhes bya ba'i bar gyis ni/_khru bcu drug dang /_khru nyi shu'i sku dang gsung gi dkyil 'khor gyi mtshan nyid thams cad dang ldan pa dang /_mchod par bcas pa bstan to/_/de ltar sku dang gsung dang thugs kyi
[\[197a.6\]]dkyil 'khor zhes pa nas/_gang yin pa de la de skad ces bya ba'i bar gyis ni/_gzhan de bzhin gshegs pa gnyis kyi gtsor byas pa'i dkyil 'khor ram/_yang der 'dus par bya ba'i phyir/_dkyil 'khor gnyis bstan to/_/dkyil 'khor gsum gyi tshig gis ni le'u bzhi pa
[\[197a.7\]]las thugs kyi dkyil 'khor smos pa brjod par 'dod pa yin no/_/'grel pa byed pas kyang le'u bcu drug pa'i dkyil 'khor du/_le'u bzhi pa'i dkyil 'khor gyi rnam par spros pa yin no zhes rang nyid kyis bstan to/_/de nas zhes bya ba la sogs pa la zhes pa nas/_rim gyis
[\[197b\]]
[\[197b.1\]]rnam par brtag cing bsgrub par bya'o zhes bya ba'i bar gyis ni/_rnal 'byor pa phyag rgya dang bcas pas thig gdab pa dang /_tshon gyis bri ba bstan pa yin no/_/de ltar thun mong gi cho ga bstan nas zhes pa nas/_sdud par byed pa'i tshig go zhes bya ba'i bar gyis ni/_rnam par snang mdzad la
[\[197b.2\]]sogs pa'i rnal 'byor dang /_rang rang gi phyag rgya dang ldan pas/_dkyil 'khor 'dri na/_sangs rgyas kyis byin gyis brlab pa bstan to/_/sngags kyi sems pa zhes bya ba nas/_tshim par byed pa'o zhes dgongs so zhes bya ba'i bar gyis ni dkyil 'khor rnams la mchod pa bstan to/_/
[\[197b.3\]]de ltar legs par bslabs pa'i zhes pa nas/_gsung gi dkyil 'khor la yang ci rigs par shes par bya'o zhes bya ba'i bar gyis ni/_phyag rgya med na bla ma dang slob dpon gnyis kyis dkyil 'khor thig gdab par bya'o zhes bstan to/_/sangs rgyas rgyal chen lnga rnams ni/_/
[\[197b.4\]]zhes pa nas/_byang chub kyi yang dag par 'gro ba dam pa'o zhes bya ba'i bar gyis ni/_tshon sna lnga'i bsgom pa bstan to/_/dkyil 'khor 'dri ba'i dus su zhes pa nas/_bgegs byed par mi nus so zhes bya ba'i bar gyis ni/_dkyil 'khor 'dri ba'i dus su bgegs bsal
[\[197b.5\]]ba bstan to/_/rdo rje bum pa gzhag pa ni/_/zhes pa nas/_sgra ji bzhin pa ma yin pa'o zhes bshad pa'i bar gyis ni bum pa byin gyis brlab pa dang /_nang dang phyi rol gyi sbyin sreg bstan to/_/rnam par snang mdzad ces bya ba la sogs pa la zhes bya ba nas/_yi ge'i bdag nyid
[\[197b.6\]]can gyi sngags pa rdo rje 'di yin no zhes bya ba'i bar gyis ni slob ma dkyil 'khor du zhugs pa la dbab pa bstan to/_/de la zhes bya ba la sogs pa la zhes pa nas/_slob ma la dbugs dbyung ba'o zhes bya ba'i bar gyis ni/_slob ma nang gi rim pas dbang bskur ba don du
[\[197b.7\]]gnyir bas dri ba'i tshig bstan to/_/de la rdo rje slob dpon gyis zhes pa nas zhes kyang gsungs so zhes bya ba'i bar gyis ni/_slob mas gsol ba btab pa dang /_bla ma dgyes pas slob ma de'i lus la sngags kyi sa bon dgod pa dang /_dam tshig dpog pa bstan to/_/sngags
[\[198a\]]
[\[198a.1\]]kyi zhes bya ba la sogs pa la zhes pa nas/_sbyin par bya'o zhes bya bar sbyor ro zhes bya ba'i bar gyis ni/_slob ma'i bsam pa yongs su brtags shing /_dri ba sngon du 'gro bas sngags dang /_de'i lha sbyin pa bstan to/_/sngags kyi rgyal po'i ting nge 'dzin zhes pa nas/_spyan
[\[198a.2\]]la sogs par yongs su gyur to zhes bya ba'i bar gyis ni/_gsang ba'i dbang bskur ba gtad pa dang /_lha'i de kho na nyid bstan to/_/gnas dang gnas pa tha mi dad pa'i phyir/_dkyil 'khor gyi de kho na nyid ma bstan kyang brtag par bya ba yin te/_dper na dpal mchog dang po'i rgyud
[\[198a.3\]]las/_mi mnyam pa med pa ni gru bzhi'o zhes bya ba la sogs pa lta bu'o/_/de la zhes bya ba ni dam tshig sbyin pa'i dus su'o zhes bya ba nas 'di skad ces kyang gsungs so zhes bya ba'i bar gyis ni/_slob ma la bdud rtsi'i zas dang /_nyin par la sogs pa'i dbye bas ri lu byas te/
[\[198a.4\]]las byas pa'i zas kyi dam tshig sbyin no/_/de la 'di ni zhes bya ba la sogs pa nas/_rdo rje 'chang chen po'o zhes bya ba'i bar gyis ni de bzhin gshegs pa lnga'i rigs su skyes pa la brten nas/_mngag gzhug bsgrub pa phan yon dang bcas pa bstan to/_/de la 'di ni zhes bya ba nas
[\[198a.5\]]de skad ces bka' stsal to zhes bya ba'i bar gyis ni sngags kyis kyang lhag par mngag gzhug la bskul bar bstan to/_/da ni rgyal po la sogs pa dbang du bya ba zhes pa nas/_gsungs shing bshad pa yin no zhes bya ba'i bar gyis ni/_'jam pa'i rdo rje bsgom pa la brten nas/_rgyal
[\[198a.6\]]po la sogs pa dbang du bya ba bstan to/_/gdul ba'i don gyi sbyor ba zhes pa nas/_sgrub pa pos mthong bar 'gyur ro zhes bya ba'i bar gyis ni/_bsgrub bya la lha'i mig bskyed pa bstan to/_/bkres skom la sogs pa zhes pa nas/_rdo rje 'chang chen po'o zhes bya ba'i bar gyis
[\[198a.7\]]ni/_rnal 'byor pa'i tshim zhing blta bar byed pa'i cho ga bstan to/_/de la zhes bya ba la sogs pa la zhes pa nas/_dmigs pa de la de skad ces bya'o zhes bya ba'i bar gyis ni/_rin chen 'byung ldan sku mdog ser po bsgoms pas/_zhi ba la sogs pa'i las bstan to/_/de nas
[\[198b\]]
[\[198b.1\]]zhes bya ba la sogs pa la zhes pa nas/_de ni de skad ces bya'o zhes bya ba'i bar gyis ni skul byed ma bsgoms pas ma rungs pa 'dul ba bstan to/_/de nas zhes bya ba la sogs pa zhes pa nas/_de la de skad ces bya'o zhes bya ba'i bar gyis ni/_phyag rgya drug dang /_snyoms par zhugs pa'i
[\[198b.2\]]dzam+b+ha la bsgoms pas rgyas pa'i las grub pa bstan to/_/de nas zhes bya ba la sogs pa ni zhes pa nas/_de skad ces bka' stsal to zhes bya ba'i bar gyis ni/_'jig rten dang 'jig rten las 'das pa'i mkha' 'gro ma bsgrub pa bstan to/_/de'i dbang gis 'dod pa dang thar
[\[198b.3\]]pa'i 'bras bu thob pa yin no/_/de ltar bya ba byas pa'i zhes pa nas/_snyoms par 'jug par rab tu bya'o zhes bya ba'i bar gyis ni/_rigs kyi dbye bas bcos pa'i cha byad dang /_rang dang rang gi phyag rgya byas te/_de dang lhan cig tu gnas par bya'o/_/zur gyis rig pa'i brtul
[\[198b.4\]]zhugs bstan pa yin no/_/sdong bu zhes bya ba la sogs pa ni zhes bya ba nas rigs zhes pa sngags yin no zhes bya ba'i bar gyis ni/_ji snyed pa'i bsod snyoms kyi cho ga shes pa dang /_phyag rgya yang bgo ba bstan to/_/bsam gtan zhes bya ba la sogs pa ni zhes pa nas/_bud med la ltos
[\[198b.5\]]pa med pa la sbyin par bya'o zhes bya ba'i bar gyis ni/_ye shes kyi phyag rgya bstan to/_/de nyid kyi phyir de ltar zhes pa nas/_le'u nye bar sdud pa'o zhes bya ba'i bar gyis ni/_rnal 'byor pa rdzogs pa'i rim pa la gnas pa'i brtul zhugs kyi spyod pa phan yon dang bcas pa bstan to/_dngos
[\[198b.6\]]grub thams cad ni zhes pa nas/_sgra ji bzhin pa'o zhes bya ba'i bar gyis ni/_le'u don dang ldan pa'i ming bstan to/_/le'u bcu drug pa mtha' drug gis bshad pa'i sa bcad pa'o//_//rim pa gnyis po khong du chud pas kyang zhes bya ba la sogs pas ni le'u rtsom pa
[\[198b.7\]]yin no/_/sdud par byed pas de nas zhes pa nas/_sgra ji bzhin pa'o zhes bya ba'i bar gyis ni/_de bzhin gshegs pa rnams kyis ston pa po la phan yon dang bcas pa'i bstod pa bstan to/_/de nas zhes bya ba la sogs pa ni zhes pa nas/_dgongs pa ma yin pas bshad pa'o zhes
[\[199a\]]
[\[199a.1\]]bya ba'i bar gyis ni/_rdo rje 'chang chen po dgyes nas de bzhin gshegs pa rnams la mngon du phyogs par bstan to/_/de ltar de bzhin gshegs pa rnams kyis zhes pa nas/_khyab 'jug gi dam tshig go zhes bya ba'i bar gyis ni/_yang dag par rdzogs pa'i sangs rgyas
[\[199a.2\]]dang byang chub sems dpa' dang /_nyan thos dang /_tshangs pa dang /_drag po dang /_khyab 'jug gi dam tshig bstan to/_/de ltar tshangs pa la sogs pa zhes pa nas/_go sla'o zhes bya ba'i bar gyis ni/_tshangs pa la sogs pa'i dam tshig ni rnam par snang mdzad la sogs pa'i ngo
[\[199a.3\]]bor bstan to/_/de ltar gtso bo rnams kyi zhes pa dang /_brtsams pa'i don 'grub pa'i phyir ro zhes bya ba'i bar gyis ni/_gnod sbyin mo dang /_klu mo dang /_lha min mo'i dam tshig bstan to/_/rdo rje mkha' 'gro ma mnyes par bya ba'i phyir ro zhes bya ba nas/_nye bar sdud par
[\[199a.4\]]byed do zhes bya ba'i bar gyis ni rdo rje mkha' 'gro ma rnams la ji ltar 'dod par nye bar longs spyod par bstan to/_/khams gsum du 'byung ba zhes pa nas/_de skad ces bka' stsal to zhes bya ba'i bar gyis ni rang bzhin gyis 'od gsal ba la rab tu zhugs pa'i sgo nas/_las kyi lam
[\[199a.5\]]rnam par dag pa bstan to/_/da ni bsgrub pa rtsom par byed pa'i sngags so zhes pa nas/_rdo rje 'chang chen po nyid du bskyed pa'i spyod pa zhes bya ba'i bar du'o zhes bya ba'i bar gyis ni/_'dus pa'i rnal 'byor pa'i phyag 'tshal ba'i bye brag bstan to/_/bsnyen pa la sogs pa zhes pa nas/_
[\[199a.6\]]'di ni thog ma med pa'i dus can no zhes bya ba'i bar gyis ni/_de bzhin gshegs pa rnams snyoms par zhugs pa'i spros pa'i mtshan nyid kyi dam tshig bstan to/_/de ltar de kho na nyid rtogs pas zhes pa nas/_de bzhin gshegs pa mnyes par byed pa'i dam tshig go zhes bya ba'i bar gyis ni/_
[\[199a.7\]]spro ba dang bsdu ba'i rim pa bstan to/_/de kho na nyid rtogs pa rnams zhes pa nas/_sems ni mnyam par gzhag par 'gyur/_/zhes gsungs pa'i phyir ro zhes bya ba'i bar gyis ni/_bdud rtsi myang ba bstan to/_/de ltar nang gi bdag nyid la zhes pa nas/_dag pa rdo rjes de skad ces bka'
[\[199b\]]
[\[199b.1\]]stsal to zhes bya ba'i bar gyis ni/_zas dang smra ba dang /_sems pa la sogs pa la rnam par snang mdzad la sogs pa'i bsgom pa bstan to/_/gang sngar 'das pa dang zhes pa nas/_cang mi gsung bar gyur to zhes bya ba'i bar gyis ni/_las kyi sbyor ba thams cad 'od gsal ba nyid la 'jug pa
[\[199b.2\]]nyid rnam par dag par bstan to/_/de nas zhes bya ba la sogs pa ni zhes pa nas zhes sbyar bar bya'o zhes bya ba'i bar gyis ni/_de bzhin gshegs pa rnams la byang chub sems dpas/_zhu ba byas pa na/_rdo rje 'chang chen pos bshad pa'i sgo nas/_de dag gi the tshom sel ba bstan to/_/de nas zhes
[\[199b.3\]]bya ba la sogs pa la zhes pa nas/_'dra bar nye bar gdags par mdzad pa yin no zhes bya ba'i bar gyis ni/_rdo rje 'chang chen po'i de kho na nyid ni rnyed par dka' ste/_'on kyang 'gro ba thams cad ni de'i ngo bo nyid yin pa'i phyir ro zhes bstan to/_/de ltar byang chub sems dpa' dang zhes pa nas/_rnam
[\[199b.4\]]par brtag pa ni ma rnyed pa'i phyir ro zhes bya ba'i bar gyis ni/_bcom ldan 'das nyid kyi ting nge 'dzin bstan to/_/de ltar rdo rje 'chang chen po'i ting nge 'dzin nges par byas nas zhes pa nas/_ngo mtshar du gyur pa'i gnas skabs bstan par bya ba'i phyir zhes bya ba'i bar gyis ni/_zhus pa la lan
[\[199b.5\]]gdab pa'i sgo nas/_rdo rje 'chang gi de kho na nyid gtan la phab pa yin no/_/de nas zhes bya ba la sogs pa zhes pa nas/_ngo mtshar gyi rgyu'o zhes bya ba'i bar gyis ni de bzhin gshegs pas gsungs pa'i de kho na nyid la 'khor rnams kyi rjes su yi rang bar bstan to/_/de ltar mtshan ma med
[\[199b.6\]]pa'i ting nge 'dzin nges par byas nas/_zhag bdun gyis rtse gcig pa thob pas zhes pa ni zhes bya ba'i bar gyis ni/_thugs rdo rje bsgoms pas dbang po gnyis kyi mtshon pas snyoms par zhugs pa bstan to/_/ye shes kyi phyag rgya dang snyoms par zhugs pa ni zhes pa nas/_de sangs rgyas
[\[199b.7\]]nyid thob par 'gyur ro zhes bya ba'i bar gyis ni dam tshig gi phyag rgya dang /_lhan cig snyoms par zhugs pa bstan to/_/de nas zhes bya ba la sogs pa ni mnyam par gzhag pa'i zhes pa nas/_sdud par byed pa'i tshig go zhes bya ba'i bar gyis ni/_phyi rol gyi phyag rgya spangs nas/_sku
[\[200a\]]
[\[200a.1\]]rdo rje la sogs pa'i dam tshig gsum bstan to/_/spyod pa gsum la gnas pa yi/_/zhes pa nas/_de skad ces bka' stsal to zhes bya ba'i bar gyis ni/_phyi rol gyi dkyil 'khor la mngon par zhen pa bsal nas/_phung po la sogs pa nyid de bzhin gshegs pa nyid du
[\[200a.2\]]bstan to/_/de ltar rnam par snang mdzad la sogs pa zhes pa nas don dam pa'i bden pa la zhugs par gyur to zhes bya ba'i bar du'o zhes bya ba'i bar gyis ni/_bcom ldan 'das 'od gsal ba nyid la bzhugs par bstan to/_/bcom ldan 'das rnam par snang mdzad chen po zhes pa nas/_
[\[200a.3\]]de'i phyir byams pa cang mi gsung bar gyur to zhes bya ba'i bar gyis ni byang chub sems dpas de bzhin gshegs pa la rdo rje slob dpon gyi mtshan nyid zhus pa ni/_de bzhin gshegs pa thams cad kyi ngo bor rdo rje slob dpon bstan to/_/de ltar byams pa cang mi smra bar gyur pas zhes pa nas zhes
[\[200a.4\]]gsungs pa'i phyir ro zhes bya ba'i bar gyis ni/_zhus pa'i lan dang de bzhin du rdo rje slob dpon gyi phan yon sgyu 'phrul dra ba zhes bya ba'i rgyud chen po dang /_de bzhin du rin chen rgyal po zhes bya ba'i mdo chen po dang /_de bzhin du bcom ldan 'das ma stong phrag brgya pa tshad mar byas nas/_rdo rje
[\[200a.5\]]'chang chen pos gsungs so/_/de nas zhes bya ba la sogs pa nas/_bsam gtan gyi dkyil 'khor zhes bya ba'i bar gyis ni/_mi bskyod pa la sogs pa'i sku lha mo bzhis bskor ba'i nang du rdo rje 'chang chen po bzhugs pa bskyed nas/_slob ma la dbang bskur ba nang gi rim pa phan yon dang
[\[200a.6\]]bcas pa gsungs so/_/gzhan yang gdug pa zhes bya ba nas/_sbyor ba'i phul du byung ba'i khyad par bstan pa'o zhes bya ba'i bar gyis ni/_rdo rje mkha' 'gro ma la phyag drug pa bsgoms pas ma rungs pa tshar bcad par bstan pa yin no/_/de nas zhes bya ba la sogs pa la zhes pa nas/_
[\[200a.7\]]'da' bar mi bya ba'i dam tshig go zhes bya ba'i bar gyis ni nang gi sbyin sreg dang thun mong gi mchod pa bstan to/_de ltar thun mong gi mchod pa bstan nas zhes pa nas/_thob par 'gyur ro zhes bya ba'i bar gyis ni/_bdag dang gzhan gyi ched du thun mong gi mchod pa bstan to/_/de ltar
[\[200b\]]
[\[200b.1\]]bdag dang gzhan la mchod pa bstan nas zhes pa nas/_phul du byung ba'o zhes bya ba'i bar gyis ni sems can gyi ni khams mtha' dag la mchod pa bstan to/_/de ltar mchod pa'i rnam pa bstan nas zhes pa nas/_dmigs pa dang bcas pa'i phyir ro zhes bya ba'i bar gyis ni/_rnal 'byor
[\[200b.2\]]pa'i 'jug pa bstan to/_/de ltar rnal 'byor pa sems can rnams kyi yul la rab tu 'jug pa bstan nas zhes pa nas zhes bya ba'i phan yon no zhes bya ba'i bar gyis ni/_rnal 'byor pa skyo bar gyur na bdud rtsis bda' zhing tshim par bya ba bstan to/_/rdzogs pa'i rim pa rtogs par
[\[200b.3\]]gyur pa zhes pa nas/_mngon par zhen pa med pa la ni dgag pa med do zhes bya ba'i bar gyis ni/_'dus pa'i rnal 'byor pas phyi rol gyi mchod rten la phyag la sogs pa la mngon par zhen pa spang bar bstan to/_/le'u bco lnga pa las gsungs pa zhes pa nas/_de kho na nyid la
[\[200b.4\]]gnas par bya'o zhes bya ba'i bar gyis ni/_dug sel ba bstan to/_/de ltar dug bsal ba zhes pa nas/_kun tu bzang pos gsungs so zhes bya ba'i bar gyis ni nad gsos pa'i skyes bu la phyi nas nad yang mi skye bar bya ba'i phyir/_bdud rtsi thab sbyor srung ba'i 'khor lo bstan
[\[200b.5\]]to/_/de nas sdud par byed pa zhes pa nas cang mi gsung bar gyur to zhes bya ba'i bar gyis ni 'khor gyis zhus pas bcom ldan 'das kyi rgyud kyi bdag nyid bstan to zhes bya ba ni de ltar the tshom dang bral ba'i zhes pa nas/_phun sum tshogs pa dang ldan par 'gyur ro zhes bya ba'i bar gyis ni/_sngon
[\[200b.6\]]du byung ba'i sgo nas sngon byung ba rnyed par dka' la de ltar ni rgyud 'di rnyed par sla bar bcom ldan 'das kyis gsungs so/_/gsang ba 'dus pa 'di la zhes pa nas/_dgongs pa ma yin pas bshad pa'o zhes bya ba'i bar gyis ni/_byang chub sems dpa' rnams skye ba la the tshom du gyur
[\[200b.7\]]pa la/_de bzhin gshegs pa rnams kyis the tshom spang ba bstan to/_/de ltar de bzhin gshegs pa zhes pa nas/_'di'i don ni bshad zin pa'o zhes bya ba'i bar gyis ni/_de bzhin gshegs pa'i don byas zin pa'i phyir/_bcom ldan 'das la rab tu zhugs par gyur to/_/de
[\[201a\]]
[\[201a.1\]]ltar 'od gsal ba'i bdag nyid can zhes pa nas/_srog rtsol bas gson par mdzod cig ces bya ba'i bar gyis lha mo bzhi pos tshigs bcad bzhis bcom ldan 'das bzhengs par bstan pa yin no/_/de ltar tshangs pa'i gnas bzhi'i rang bzhin gyi lha mo rnams kyis yang
[\[201a.2\]]dag par bskul bar gyur pa dang zhes pa nas kun du bzang po zhes sngon ma byung ba'i don gyi ming can du gyur to zhes bya ba'i bar gyis ni bcom ldan 'das kyi sku'i rnam pa yongs su bzung ba ni/_bde ba chen po'i rang bzhin du gyur pa bstan to/_/de ltar sems can thams cad kyi ye
[\[201a.3\]]shes kyi dbang bskur bas dbang bskur nas zhes pa nas zhes bya ba ni rdo rje'i tshig gi don yin no zhes bya ba'i bar gyis ni/_rdo rje 'chang chen po 'od gsal ba las bzhengs nas de bzhin gshegs pa rnams la chos kyi de kho na nyid bstan to/_/de ltar gsang ba bstan pa yongs
[\[201a.4\]]su rdzogs nas zhes pa nas de bzhin gshegs pa'i gsung ji lta ba bzhin du khas blangs pa'i phyir ro zhes bya ba'i bar gyis ni/_phyag na rdo rje 'os su gyur pa'i phyir/_rdo rje 'chang chen pos rgyud gtad par mdzad pa yin no/_/rgyud gtad pa'i 'og tu zhes pa nas zhes mthar thug
[\[201a.5\]]pa gsungs pa yin no zhes bya ba'i bar gyis ni/_rnam par snang mdzad dang /_'od dpag med dang /_mi bskyod pa rnams sems can gyi khams mtha' dag gi lus dang /_ngag dang sems la de'i bdag nyid du rnam par zhu nas/_'od gsal ba la dmigs par bstan to/_/slob
[\[201a.6\]]dpon gyi zhal snga nas kyi bka' drin gyis rgyud kyi don dang tshul zhes pa nas pha rol gyi mtha' nges par bya'o zhes bya ba'i bar gyis ni 'phags pa lang kar gshegs pa las/_bcom ldan 'das kyis 'phags pa klu sgrub lung bstan pa/_rang gi slob dpon la dad pas phan yon bstan
[\[201a.7\]]pa yin no/_/da ni rgyud nye bar sdud par byed de zhes pa nas/_le'u zhes bya ba'i bar gyis ni sdud pa pos rgyud kyi mjug bsdu ba dang /_don dang ldan pa'i ming le'u bstan to/_/bde bar gshegs pa gsung shin tu phra ba'i rnal 'byor rgyud ces pa nas/_bde ba dam pa'i gnas mchog
[\[201b\]]
[\[201b.1\]]zla ba'i blo dang 'gro ba rnams ni ldan par shog_/ces bya ba'i bar gyis ni/_rang gi 'grel pa'i phan yon dang /_/bsod nams bsngo ba bstan to/_/mtha' drug sa gcod byas pa yis/_/dge ba bdag gis gang thob pa/_/des ni 'jig rten ma lus pa/_/'jam pa'i gzhon nu 'dra bar shog_/'jig
[\[201b.2\]]rten dbang phyug lhan cig bde ba'i ting 'dzin gnas/_/sa steng gus pas brten pa 'khor ba'i gdung ba sel/_/gang gi drin gyi dbang gis bdag gi ngag 'byor pa/_/ngag gi dbang phyug gos dkar mo de rgyal gyur cig_/sgron ma gsal bar byed pa'i le'u bcu bdun pa'i sa bcad
[\[201b.3\]]pa'o//_//sgron ma gsal ba'i mdor bshad pa'i sa bcad snying gi me long zhes bya ba/_dpal lak+Sh+mI ka ri'i zhal snga nas kyi slob ma/_paN+Di ta mkhas pa chen po ku mA ras mdzad pa rdzogs so//_//rgya gar gyi mkhan po paN+Di ta gzhon nu bum pa can dang /_bod kyi lo tsA ba
[\[201b.4\]]dge slong shAkya blo gros kyis bsgyur cing zhus te gtan la phab pa'o//[ {D1792}#]@##/_/rgya gar skad du/_pra dA+e [#]po d+yo ta na bi sa ma pany+tsi kA nA ma/_bod skad du/_sgron ma gsal bar byed pa'i dka' ba btus pa'i 'grel ba zhes bya ba/_sangs rgyas la phyag 'tshal lo/_/de la rim pa gnyis
[\[201b.5\]]po zhes bya ba ni bskyed pa dang rdzogs pa'i rim pa gnyis pa'o/_/ji srid ces bya ba ni D+had d+ha ya ra la rnams lan gnyis su bklags [#]pa dang bcas pa'i ka tshogs rnams so/_/i tha zhes bya ba de'i don ni a tshogs rnams su shes par bya'o/_/de nyid ni lus la sogs pa 'dzin pa shes rab dang
[\[201b.6\]]thabs kyi rang bzhin gyis gzung ba'o/_/'dul ba'i sdom par ldan mthong ba/_/zhes bya ba ni dge slong la sogs pa'i sdom pa can du gdul byas mthong ba'o/_/'bras bu 'dod pas zhes bya ba ni skye bo gdul ba can gyi [#]dgos pa la bya ste/_kun rdzob kyi 'bras bu'o/_/snying po sbas pa 'di la
[\[201b.7\]]yod ces bya ba ni 'dod chags la sogs pa'i rang bzhin ji lta ba bzhin du yongs su shes pas grol bar 'gyur te/_de ston par byed pa/_'dod chags chos ni rab ston dang /_/zhes pa gsungs so/_/ma zhes bya ba ni chos rnams rab tu mang po thob pa'o/_/lhag par zhes bya ba ni lhag par
[\[202a\]]
[\[202a.1\]]gzung ba'o/_/bum pa'i ras bal sa bon 'dra/_/zhes bya ba ni bum pa chung ngu ras bal gyi sa bon gyis gang bar byas pa bangs nas shin tu 'phel na slar mi thon pa ltar gsal bar ston mi nus pa'o/_/blo kha mi 'bye la zhes bya ba ni [#]shes rab brtan pa la sogs pas snying stong
[\[202a.2\]]pa'o/_/nyan zhes bya ba ni thos pa dri ma med pa'o/_/rgyud gcig pa ni zung du 'jug pas chos kyi de kho na nyid bshad par bya ste las dang po pa la bshad pa dang /_spros pa med pa'i rnal 'byor bshad pa'o/_/bshad pa rnam pa gnyis bya'o zhes bya ba ni tshogs pa la bshad pa dang /_slob
[\[202a.3\]]ma la bshad pa'o/_/de rnams kyis zhes bya ba [#]ni rgyan drug po rnams kyis bden pa gnyis po ni tshig [#]nges par byed pa'o/_/de ni rgyan bdun pa ste/_des zung du 'jug pa mthar thug pa sgrub [#]pa'o/_/'di skad bdag gi [#]zhes bya ba la sogs pas ni/_gleng gzhi ston pa yin no/_/rim pa
[\[202a.4\]]zhes bya ba ni 'dir rim pa lnga pa'o/_/bshad tshul rnam pa bzhi po ni tshig gi don dang /_spyi'i don dang /_sbas pa dang /_mthar thug pa ste/_bcu po tsam gyis spyod pa dor bar bya ste/_ji lta ba'i bde bar mi 'gyur ba dang /_'jig rten na sdug bsngal gyi rgyu mi dge ba bcu po ni ltung bar byed pas
[\[202a.5\]]so/_/de la rab tu ma chags par gyur pa dang mi dge ba bcu po bcom pa yang dag pa'i skye ba len no/_/cha gnyis pa ni yi ge AHring po'o/_/dgu pas brjod pa ni yi ge o yin no/_/dang ni bsdu ba ste yi ge aM dang AH'o/_/sum cu pa dang bcu pa ni yi ge ha yin no/_/lnga pa'i sa bon ni yi ge
[\[202a.6\]]u yin no/_/cha gnyis pa la lnga pa drug pa'i sa bon du byas pas phye na der 'gyur ro/_/khong par spros zhes bya ba ni chos kyi 'byung gnas su rnam par spros pa'o/_/e ni shes rab ces bya ba ni blo dang snang ba'i shes pa'o/_/snang ba mched pa rang nyid ni rig chen no/_/rtsa ba ni snang ba nye bar
[\[202a.7\]]thob pa'i rgyu ste/_thog ma'i dus so/_/de dag kyang [#]slar bzlog pas ji lta ba bzhin du snang ba'i 'bras bu gnyis por sbyar bas rnam par shes pa gnyis pa blta bar bya'o/_/rtag tu 'gro la gnas par 'gyur/_/zhes bya ba ni srog rtag tu gnas pa'o/_/gzugs dang chu dang gzugs las
[\[202b\]]
[\[202b.1\]]tshor ba'o/_/tshor ba'i phung po dang ldan pa ni rlung ngo /_/rol pas zhes bya ba ni 'joms pa'o/_/rnam par rol zhes bya ba ni rnam par sprul bar bya'o/_/rnam par 'phrul zhes bya ba ni sprul bar byed pa'o/_/rdo rje gsum po dam tshig mchog_/ces bya ba ni b+ha ga'o/_/ye shes de bzhin gshegs pa
[\[202b.2\]]kun/_/zhes bya ba nas/_'gro snying rnam dag ces bya ba ni b+ha ga'i khyad par ro/_/nam mkha'i skabs 'di nyid ces bya ba ni chos kyi 'byung gnas te/_rang bzhin rnams [#]rang bzhin med pa gnas gzhir gyur pa shes rab kyi b+ha ga'o/_/sems can thams cad dpal rdo rje sems dpa'
[\[202b.3\]]bzhugs pas bcug nas rdo rje sems dpa' nyid thob pa'o zhes bya ba la/_sems can thams cad ni byang chub sems dpa' thams cad do/_/dpal rdo rje sems dpa' bzhugs [#]zhes bya ba ni dbang bskur ba'i ye shes byin pas so/_/bcug pas zhes bya ba ni gnyis su med
[\[202b.4\]]pa'i sems su 'jug pas bde ba dang yid bde ba thob par gyur pa'o/_/thabs kyi ye shes shar bas so/_/zhes bya ba ni snang ba'i ye shes shar bas so zhes bya ba'i don to/_/sems dpa' gsum gyi mthar thug pa zhes bya ba ni dam tshig sems dpa' dang /_ye shes sems dpa'
[\[202b.5\]]dang /_ting nge 'dzin sems dpa'i mthar thug pa'o/_/nyon mongs pa lnga zhes bya ba ni 'dod chags dang /_zhe sdang dang /_gti mug dang /_nga rgyal dang /_phrag dog go/_/rdo rje lta bu'i ting nge 'dzin ni zung du 'jug pa'o/_/khams phra ba ni rlung gi khams so/_/des thabs kyi ye shes
[\[202b.6\]]gzhom du med pa'i thig le drangs pa'i gleng gzhi dang po'o/_/btsun mo dang 'khor gyi nang nas nges par byung bar gyur pa ni gleng gzhi gnyis pa'o/_/rab tu byung ba ni gleng gzhi gsum pa'o/_/rdo rje'i gdan la rdo rje lta bu'i ting nge 'dzin gyis zhugs [#]pa ni gleng gzhi bzhi pa'o/_/de ni gleng gzhi'i
[\[202b.7\]]dbye ba rnams so/_/rdo rje la sogs bzung ba ni/_/zhes bya ba'i chos kyi 'khor lo rab tu bskor ba la bya ba yin no/_/b+ha ga la bzhugs so zhes bya ba la sogs pas ni dang por phyi rol gyi dkyil 'khor gyi gzugs la sogs pa'i 'khor rnams nyid kyi sku la rab tu bcug pas mig la sogs
[\[203a\]]
[\[203a.1\]]pa rnams la thim nas longs spyod rdzogs pa'i skur gnas pa las byang chub kyi sems mchog tu dga' ba'i rang bzhin du gyur nas/_yum gyi skye gnas su byung ba ni b+ha ga la bzhugs so zhes bya ba'i don yin no/_/de nas ni [#]nur nur po/_/de nas mer mer po la sogs
[\[203a.2\]]pa'o/_/de nas zla ba bcu la sogs pa'i rim pas mig la sogs pa'i dbang po thams cad yongs su rdzogs par 'gyur ro/_/de nas skye [#]gnas kyi sgo khyad par can nas/_phyi rol du gshegs te yul dang yul can gyi gzugs la sogs par sprul pa ni 'khor phun sum
[\[203a.3\]]tshogs par gyur pa yin no/_/'di lta ste zhes bya ba la sogs pa gsungs pa'i don ni btsun mo dang ldan par bzhugs pa ni dam tshig gi phyag rgya'o/_/sngags kyi yi ge ni chos kyi phyag rgya'o/_/mtshan thams cad dang ldan pa ni phyag rgya chen po'o/_/des 'gro ba'i don byed pa ni las kyi
[\[203a.4\]]phyag rgya'o/_/chos ston [#]pa'i dus na phyag rgya de dag dang ldan pa po phyag gnyis pa la sogs pa'i rim pas srung [#]ba'i 'khor lo mdun [#]du dran par mdzad pa dang /_de nas lha sum cu rtsa gnyis kyi bdag nyid 'khor phun sum tshogs pa dang ldan par gyur nas/_bud med phun sum tshogs pa
[\[203a.5\]]la [#]mchod pa mdzad pa'i tshul gyis gdul bya 'dod chags can rnams kyi ting nge 'dzin bstan to/_/lha de rnams so so'i gdan dang ldan pa'i gnas gzhal yas khang brtsegs pa bstan pa'i phyir/_de nas zhes bya ba la sogs pa gsungs so/_/de nas dkyil 'khor pa rnams nyid kyi [#]snying ga la
[\[203a.6\]]sogs pa'i phung po la sogs pa'i ngo bor zhugs te 'od gsal bar gnas pa la/_oM shu n+ya tA zhes bya ba'i sngags kyi byin gyis brlab po/_/de'i de ma thag par nyi ma dang /_zla ba dang pad+ma dang /_yi ge gsum dang /_de dag zhu ba'i zla ba la sems can rnams zhugs [#]pa la/_oM
[\[203a.7\]]d+har+m+mA d+hA tu swa b+hA wa [#]zhes pa la sogs pa'i rim pas rdo rje 'dzin pa sems dpa' gsum gyi [#]mthar thug pa'i bar du bsam par bya'o/_/de nas nam mkha'i dbyings ni thams cad ces bya ba la sogs pas ni rigs lnga dang ldan pa'i shes rab kyi pad+mar byang chub kyi sems spros pas gang ba'o/_/sems
[\[203b\]]
[\[203b.1\]]can thams cad ces bya ba ni sangs rgyas dang byang chub sems dpa' rnams te/_rdo rje 'dzin pa'i dkyil 'khor pa rnams kyi dbye [#]ba dang yid bde ba thob par gyur pa'o/_/de nas zhes bya ba la sogs pas ni phyung nas rjes su zhugs pas zhal gsum pa'i rnam pa lta bu la sogs par rdo rje 'dzin pa'i
[\[203b.2\]]gzugs su snang bar gyur to/_/de nas sems can rnams kyi skal ba ji lta ba bzhin du mkhyen nas ston pa'i rim pa ji lta bur bshad pa bzhin du ston pa yin no/_/de nas zhes bya ba la sogs pas ni bla ma la slob ma rnams kyis gsol ba btab nas blangs nas 'bras bu nges pas na bslab pa de la
[\[203b.3\]]gnas par bya ba'i phyir/_de bzhin gshegs pa rdo rje 'dzin pa [#]nyid la nyid gsol ba 'debs par bstan pa yin no/_/sgron ma gsal bar byed pa'i le'u dang po'i dka' ba btus te bshad pa'o//_//rgyu dang 'bras bu'i nye bar gdags pa zhes bya ba'i sku dang gsung dang thugs rnams kyi
[\[203b.4\]]rang gi ngo bo dbyer mi phyed pa'i byang chub kyi sems gang yin pa de ni [#]rgyu yin la/_des rdo rje 'dzin pa mchog la nye bar spyod pa ni 'bras bu'o/_/sog [#]las zhes bya ba ni rlung las zhon pa'i rnam par shes pa rmi lam lta bur snang ba'o/_/khams gsum gyi rnam par gnas pa ni/_khams gsum
[\[203b.5\]]pa de nyid rlung rmi lam lta bur gnas pa ste/_gnas pa zhes pa [#]'di nyid kyang khams gsum par skyes pa'o/_/mchog ces bya ba ni dam pa ste srid pa bar ma do'i mtshan nyid dang 'dra ba'o/_/gcig tu zhes pa ni rlung dang rnam par shes pa gcig tu 'dus pa'o/_/myur du zhes pa ni sems tsam
[\[203b.6\]]du'o/_/mthong ba ni [#]der mthong ba'o/_/bdag nyid ces pa ni rnal 'byor par blta'o/_/de dag nyid ni rang byin gyis brlab [#]pa'i gnas te/_gzugs la sogs pa nas yid kyi mthar thug pa [#]de bzhin gshegs pa drug por byin gyis brlab pa la sogs pa bstan te/_/brtan pa dang
[\[203b.7\]]g.yo ba zhes bya ba la sogs pas ni stong pa [#]nyid kho nar bsgom [#]pa'i mu stegs can la sogs pa'i tshul 'gegs pa yin no/_/de yang /_bsgom par bya ba sgom [#]pa med/_/ces bya ba la sogs pa'o/_/de gang yod par bsgom zhes bya ba'i rnam pa [#]de lta bu nyid kyis yod dang med par bsgom pa dag
[\[204a\]]
[\[204a.1\]]ma yin par dpyad pa'o/_/steng 'og ces pa la sogs pa las ni nyan thos bye brag tu smra ba'i bsgom pa 'gegs pa ste/_de yang gzhan las smras pa/_nam mkha' gnyis po 'gegs [#]pa dang /_/dus gsum rtag pa 'dus ma byas/_/zhes pa'i tshul lo/_/gang yang
[\[204a.2\]]rgyu dang 'bras bu zhes pa [#]la sogs pas ni mdo sde pa'i spyi'i don bsgom pa 'gegs pa yin no/_/phung po la sogs pa zhes bya ba la sogs pas ni rnam par shes pa tsam du smra ba'i gzhung gi bsgom lugs 'gegs pa yin no/_/kun rdzob kyi bden pa bzlog par bya ba'i phyir zhes bya ba la
[\[204a.3\]]sogs pas ni kun rdzob tu snang ba der bsgom pa 'gegs pa yin no/_/bden pa gnyis lta bur zhes pa la sogs pas ni don dam pa'i bden pa dang /_kun rdzob kyi bden pa la mngon par zhen nas bsgom pa 'gegs par byed pa yin no/_/mthar thug pa'i don gyis ni bsgom [#]pa ma nor ba
[\[204a.4\]]yin par bstan te/_rang bzhin dga' ba dang rang bzhin gyis [#]'od gsal bar rab tu gnas pa yin no/_/sgron ma gsal bar byed pa'i le'u gnyis pa'i dka' ba btus te bshad pa'o//_//gnas ji lta ba bzhin du zhes pa ni dbus dang shar la sogs pa'i gnas rnams so/_/sku gsung
[\[204a.5\]]thugs kyis [#]mtshan pa zhes pa ni sku rdo rje rnam par snang mdzad kyis [#]dkyil 'khor ba rnams la yang mtshan pa ste/_gtsor byas pa'i rang bzhin 'dis ni thugs dang gsung rnams la yang go bar bya'o/_/rdo rje gsum po rnam pa [#]re re la yang nang phan tshun du ldan par gsal bar bstan pa'i phyir ro/_/
[\[204a.6\]]rnam par snang mdzad thugs rje che/_/sku gsung thugs kyi mtshan ma 'am/_/zhes gsungs pa la/_oM shU n+ya tA dz+nyA na zhes bya ba la sogs pa ni rigs drug dang /_rigs gsum dang /_mthar rigs gcig tu thug par bstan to/_/bzhi bzhi yi ni sbyor ba yis/_/zhes pa la sogs pa ni dkyil
[\[204a.7\]]'khor re re zhing yang dkyil 'khor bzhi bzhi'i rang bzhin yin pa la bya'o/_/gos dkar la sogs pa'i rang bzhin de ni lha ste rnam par shes pa'o/_/sgron ma gsal bar byed pa zhes bya ba'i le'u gsum pa'i dka' ba btus pa'i bshad pa'o//_//cho ga zhes pa la sogs pa ni gtor
[\[204b\]]
[\[204b.1\]]ma dang sbyin sreg la sogs pa'i cho ga nyi shu po rnams so/_/'di ni dgug pa'i bdag nyid mchog_/ces bya ba ni phung po lnga dang 'byung ba bzhi'i bdag nyid de/[# ]de lta bu'i thig skud kyis lus kyi dkyil 'khor rnams kyi gnas ji lta ba bzhin du yang dag par blta bar bya'o/_/rnam pa lnga'i zhes
[\[204b.2\]]bya ba la sogs pa ni ye shes lnga rnams kyi rang bzhin gyis mi bskyod pa la sogs pa dbus la sogs par bkod [#]pa yin par ston no/_/dbyibs kyi mchod pa zhes pa dang /_rnam pa gsum zhes pa ni 'jug pa dang ldang ba dang /_gnas pa'i rim gyis so/_/skad cig ces bya ba la sogs
[\[204b.3\]]pa ni snang ba rnams kyi rang bzhin gyi skad cig gi dus las stong pa bcu drug tu phye ba'o/_/zhi ba'i chos ni shin tu phra ba'i khams sems can gyi yongs su shes par byas pa [#]rnam par shes pa'i rang bzhin snying rje chen po'i bdag nyid de zhi bar nges par sbyangs pa'o/_/mdangs bzangs [#]'od ni yin
[\[204b.4\]]par gsungs/_/zhes pa ni de dag nyid la bya bar gsungs so/_/rten 'brel zhes pa ni rten cing 'brel par 'byung ba rnams so/_/dri ni lus la bya'o/_/sgron ma gsal bar byed pa'i le'u bzhi pa'i dka' ba btus pa'i bshad pa'o//_//de zhi gnas las byung zhes bya ba zung du
[\[204b.5\]]'jug par gyur pa las byung ba'o/_/ma dang sring mo bu mo zhes bya ba ni ma dang sring mo ltar rjes su phan par 'dod ma'o/_/snying la gnas pa'i lha mo che/_/zhes bya ba ni nang gi phyag rgya chen po'o/_/[#]mnyes par byas kyang zhes bya ba ni phyi rol gyi phyag rgya la'o/_/gnas pa'i zhes bya ba ni gang
[\[204b.6\]]'gog pa'i ting nge 'dzin la gnas pa'i byang chub sems dpa' rnams 'gog pa'i ting nge 'dzin la gnas pa de'i tshe rang gi khams phra mo'i 'od zer rnam par shes pa la reg pas byang chub sems dpa' rnams la nges [#]par gyur nas zung 'jug tu gnas pa la bya'o/_/sgron ma gsal bar byed pa'i
[\[204b.7\]]le'u lnga pa'i dka' ba btus pa'i bshad pa'o//_//sngags bstan pas zhes bya ba ni mdo tsam du bstan par byas pa'o/_/yang de gsal bar byed pa [#]gsungs pa/_rdo rje gsum po zhes bya ba la sogs pa ste/_rdo rje gsum ni rang gi lus la sdud pa dang /_gzhan gyi sku la spros pas
[\[205a\]]
[\[205a.1\]]mnyes par byed pa'i bkod pa rnam pa gsum [#]ste/_de rnams kyis de bzhin gshegs pa rnams la mtshan pa'o/_/de dag nyid kyang de bzhin gshegs pa'o/_/oM zhes bya ba la sogs pa la dang por ni sku gcig yin no/_/yon tan gsum ni de bzhin gshegs pa gsum ste thugs
[\[205a.2\]]rdo rje dang mi gnyis par ldan pa'o/_/de ltar gsungs pa'ang rigs drug gi bdag nyid can gyi ste/_de ltar sbyar bar bshad do/_/[#]dus su bshad ces bya ba ni rdo rje 'chang chen po'o/_/bdag po'i chos can [#]gcig pu las/_/zhes bya ba ni yid dang lhan cig tu skyes pa'i spyod yul du gyur pa'i
[\[205a.3\]]dkyil 'khor bar gyur pa'o/_/gnyi ga'i 'khor lo rjes su mnyes pa zhes bya ba ni phyi nang gi bdag nyid can gyi 'khor lo'o/_/bshad ma thag pa'i cho ga zhes bya ba ni lus la sogs pa'i byin gyis brlab pa'i cho ga ste/_de nyid kyi rjes su chags pa la sogs pa byas nas/_gnyis pa
[\[205a.4\]]rdzogs pa'i rim pa la gnas pa'o/_/rdo rje bzhi po ni rnal 'byor bzhi pa'o/_/phra mo'i sbyor ba kun du brtsams/_/zhes bya ba la sogs pa la sbyor ba ni 'od gsal ba'o/_/'od gsal ba de'i de ma thag par ni pad+ma dang zla ba dang yi ge gsum la sogs pa'i rim pas longs spyod rdzogs pa'i skur
[\[205a.5\]]bskyed pa'o[#]/_/rang gi rdo rje'i bu gar zhes bya ba ni nor bu'i bu gar byang chub kyi sems bsgom par bya'o/_/yum ni shes rab ma ste de'i pad+ma'i nang gi sna rtser thig le rdo rjer nas 'bru tsam la sogs pa rnams bsam pa'o/_/'gro nyal za ba tsam gyi spyod pa zhes bya ba ni zas za ba tsam dang /_nyal
[\[205a.6\]]ba tsam dang /_bshad du 'gro ba tsam las ma gtogs par ting nge 'dzin la dmigs pa 'ba' zhig gzhan du mi gnas pa'o/_/yang dag sngags kyi [#]gsang ba zhes pa ni gsungs ma thag pa'i sngags kyi de kho na nyid do/[# ]/rnal 'byor pa rnams kyi gsang ba brtag pa'o/_/skad cig ces bya ba la
[\[205a.7\]]sogs pa'i sgras ni rang bzhin gyis 'od gsal ba 'ba' zhig ston no/_/sngags pa zhes bya ba ni rdo rje sems dpa'o/_/sgron ma gsal bar byed pa'i le'u drug pa'i dka' ba btus pa'i bshad pa'o//_//yan lag drug ces bya ba ni ji skad du bshad pa'i bskyed pa'i rim pa dang /_
[\[205b\]]
[\[205b.1\]]rdzogs pa'i rim pa dag gis ji lta ba'i sems kyi yul rnams la gnas pa'o/_/'dod pa ni 'dzin pa'i rnam pa'o/_/mig la sogs pa zhes bya ba ni ji lta bu'i mig la sogs pa'i rnam par shes pa rnams kyis yul rnams blangs nas yid kyi rnam par shes pa dang lhan cig tu yul mchog tu gyur pa la sogs
[\[205b.2\]]pa rnams la bde ba tsam gyis yul du rnam par byed do/_/de bzhin du rnal 'byor pas kyang yongs su mi spang ba nyid du longs spyad par bya'o/_/yid du 'ong ba ni mchog tu gyur pa'o/_/yid du mi 'ong ba ni rnam par dman pa dag go/_/lung du ma bstan pa ni gnyi ga ma yin pa'o/_/khro bo ni thabs kyi ye shes
[\[205b.3\]]so zhes [#]bya ba ni khams phra mo dang 'dres pa'i ye shes so/_/rlung la dga' ba zhes bya ba ni yi ge hUM gi'o/_/rkan gyi pad+ma de dag kyang ldan par bya'o zhes bya ba ni ya rkan gyi lce'u chung dang ngo /_/chos dang don dang spobs pa so so [#]yang dag par rig pa zhes bya ba ni chos dang don ni blos rnam par spro bar bya ba'o[#]/_/
[\[205b.4\]]spobs pa so so [#]yang dag par rig pa ni rigs lnga la sogs pa so so'i rim par [#]rigs brgya rnams su nye bar mtshon te spro bar bya'o/_/rang bzhin brgyad cu dang ldan pa rnams zhes pa ni spyi ma lus pa rnams so/_/mthong ba'i chos la zhes bya ba ni chos rtogs pa na'o/_/sgron ma gsal bar byed pa'i
[\[205b.5\]]le'u bdun pa'i dka' ba btus pa'i bshad pa'o//_//lha nyi shu rtsa lnga po zhes bya ba ni rang bzhin gyis rnam par dag pa'i lha nyi shu rtsa lnga po rnams so/_/bdag po las gzhan pa zhes bya ba ni rigs gzhan du skyes pa yang brtag pa'o/_/sgron ma gsal bar byed pa'i le'u brgyad pa'i dka' ba
[\[205b.6\]]btus pa'i bshad pa'o//_//nam mkha' bzhi ni stong pa bzhi'i bdag nyid do/_/yang na 'byung ba bzhi dang /_phyag rgya bzhi'i bdag nyid kyis so/_/gzhan du na zhes bya ba la sogs pa ni sems can rnams gdul ba'i don du bya ba las gzhan du rang dgar srog gcod pa la sogs pa byed na/_
[\[205b.7\]]dmyal ba mnar med par ltung bar nges so/_/de nas skad cig de nyid la zhes pa ni sngar phye ba des snang ba gsal bar gyur pa na'o/_/dus kyi tshad ni dus de dag tu bsam pa shin tu bskyed pa'o/_/spyan la sogs pa zhes pa ni bzhi po las gang 'dod pa cig [#]bkug la rang gi rigs kyis
[\[206a\]]
[\[206a.1\]]bon gyis rdzogs par byas te/_ye shes sems dpa' dang /_ting nge 'dzin sems dpa' dang ldan par bya zhing rigs lnga po rnams kyis [#]gang bar byas nas dkyil 'khor ba rnams gos dkar mo la sogs pa'i bud med kyi gzugs kyis bcug la/_sngon du rjes su chags par
[\[206a.2\]]byas nas sna tshogs pa'i dga' bas gdul bya [#]sna tshogs pa'i don bya ba yin no/_/sngags kyi ming ni yi ge gsum la sogs pa'o/_/sngags kyi don ni yi ge gsum po rnams kyis sngags kyi [#]don brjod pa'o/_/sngags spel ba ni zhi ba la sogs pa'i don dang sngags spel ba [#]ste/_/swA hA la
[\[206a.3\]]sogs pa dang rab tu sbyar te sngags rnams rab tu brjod pa'o/_/rdo rje tshig sgra spangs pa ni rdo rje bzlas pa'o/_/go [(]rims [,]rim [)#]ni rim pa lnga po rnams so/_/sku dang gsung dang thugs kyi nus pa ni shes rab dang ye shes kyi rang bzhin no/_/[#]bdag po la sogs pa sems dpa' gsum zhes bya ba ni
[\[206a.4\]]dam tshig sems dpa' dang ye shes sems dpa' dang ting nge 'dzin sems dpa'i bdag nyid can gyi dkyil 'khor ba rnams kyi'o/_/gnod mdzes rgyal po zhes pa ni gnod mdzes kyi [#]rgyal pos kyang bkug ste bskul ba'o/_/'di ni bdag gi'i zhes pa la 'di ni zhes pa la 'di ni zhes pa ni rnal 'byor pa'o/_/bdag
[\[206a.5\]]cag gi zhes bya ba [#]ni sems can rnams kyi'o/_/pha'o zhes bya ba ni rnal 'byor pa bdag ste/_bdag nyid tshogs dang bcas pa la sems can gyi tshogs rnam pa mang po rnams gces par 'dzin par mngon du bsam par bya'o/_/gang yin zhe na zhes pa la sogs pa ni lha'i sku gnyis po mchog dang dam pa
[\[206a.6\]]yin par ston to/_/sgron ma gsal bar byed pa zhes bya ba'i le'u bcu pa'i dka' ba btus pa'i bshad pa'o//_//le'u dang po las zhes bya ba ni byang chub kyi sems rdo rje de bzhin gshegs pa la sogs pa las rdzogs pa'i rim pa ston to/_/de nas 'di gsungs ma thag tu zhes pa la
[\[206a.7\]]sogs pa ni bskyed pa'i rim pa ston to/_/mtshan ma gsum zhes bya ba ni nyi ma dang zla ba dang pad+ma rnams gcig tu gyur pas snying gar ye shes sems dpa' zhal gcig phyag gnyis pa 'khor lo dang dril bu 'dzin pa dang /_de'i thugs kar yi ge oM bsgom pa la bya'o/_/de ltar 'od dpag tu
[\[206b\]]
[\[206b.1\]]med pa la sogs pa rnams kyi sbyor ba yang bsgom par bya'o/_/dran pa gcig pa'i ting nge 'dzin/_/zhes bya ba ni rnam par snang mdzad la sogs pa'i rnal 'byor pas srung [#]ba'i 'khor lo la sogs pa'i rim gyis rdo rje 'dzin pa'i bdag nyid lha sum cu rtsa gnyis po skad cig tsam gyi rnam par bsam mo/_/
[\[206b.2\]]de nas oM shU n+ya tA la sogs pa'i sngags kyi rim gyis rnam par snang mdzad la sogs pa 'khor lo lta bur bsam par bya'o/_/de bzhin du byang chub sems dpa' rnams kyi rim pa sgrub thabs kyi [#]yang rjes su chags pas gdon pa la sogs pa bsgom par bya ba yin no/_/de bzhin du thams cad
[\[206b.3\]]bskyed la zhes bya ba ni hUM las skyes pa'i nyi ma dang /_/a las skyes pa'i pad+ma dang /_de las skyes pa'i yi ge gsum po bskyed pa'o/_/gzugs kyi phung po la sogs pa rnams dang zhes bya ba ni gzugs kyi phung po la sogs pa la byang chub sems dpa' rnams zhugs te/_'od gsal bar
[\[206b.4\]]gyur pa ni mchod pa yin no/_/dang por mig gi sbubs zhes bya ba ni mig gi rdog ma la sogs pa stong par byas nas 'od gsal bar gnas pa la/_yi ge th+liM la sogs pa las skyes pa'i sa'i snying po la sogs pa [#]bsam par bya'o/_/rdo rje ut+pal zhes bya ba ni gsang ba'i rdo rje nyid ut+pala'i sgrar
[\[206b.5\]]brjod do/_/de bzhin gshegs pa'i bkod [#]pas kyang bskyed par bya'o zhes bya ba ni/_rnam par snang mdzad kyi rnal 'byor pas rang gi mig gi gnas su rnam par snang mdzad dam sa'i snying po dgod par bya'o/_/de bzhin du 'og nas bshad pa'i mi bskyod pa la sogs pa rnams kyi rnal 'byor pas
[\[206b.6\]]kyang rna ba la sogs pa la mi bskyod pa la sogs pa bsam par bya'o/_/sku gsum po oM zhes bya ba ni gzugs dman pa dang 'bring dang mchog rnams bsgrub par bzung ba'o/_/sgron ma gsal bar byed pa'i le'u bcu gcig pa'i dka' ba btus pa'i bshad pa'o//_//de
[\[206b.7\]]ltar lam zhes bya ba ni dbang po la sogs pa'i rab tu 'jug pa rnams ji lta ba bzhin du rnam par dag pa'o/_/rim pa gnyis kyi zhes bya ba ni byang chub kyi sems rdo rje'i kun rdzob dang don dam pa ste/_rnal 'byor pa'i bskyed pa'i rim pa dang rdzogs pa'i rim pa'o/_/phyag rgya chen po yongs
[\[207a\]]
[\[207a.1\]]su gyur pa ni [#]de'i 'bras bu ste/_/'jig rten dang 'jig rten las 'das pa'i dngos grub bo/_/dang por rnam par snang mdzad kyi zhes bya ba la sogs pa ni dang por rnam par snang mdzad kyi rnal 'byor du byas la de nas mdun gyi bar snang du yi ge oM gyi [#]'khor lo ji srid du drod skyes par gyur pa de srid du
[\[207a.2\]]drod skyes par gyur pa de srid du bsgom mo/_/de nas lag pas blangs na [#]'grub par 'gyur ro/_/de ltar mi bskyod pa la sogs pa'i rnal 'byor pas kyang rdo rje la sogs pa mngon du gyur pa'i bar du bsgoms [#]nas lag pas blangs na 'grub par 'gyur te/_mig yangs zhes pa 'og nas 'byung
[\[207a.3\]]ba'i 'bras bu rnams dang 'brel te[#]/_/de ltar ri lu'i dngos grub rnams kyang blta bar bya'o/_/mgo bo'i sgor zhes bya ba ni spyi bo'i steng gi steng ste der ri lu mngon du gyur par byas la tshangs pa'i sgo de nyid du rab tu zhugs par bsgoms [#]na 'grub bo/_/rab tu mnyam pa'i cha lugs 'dzin pa ni
[\[207a.4\]]rang gi lha'i sbyor ba dang mthun par brjod pa'o/_/yul gzhan dag ces bya ba ni 'dod chags kyi yul lo/_/lus dang ngag dang yid kyi [#]zhes bya ba ni sku la sogs pa'i lcags kyus de bzhin gshegs pa rnams drangs nas nang du bcug ste/_rnal 'byor pa'i rin po che lta bu'i gang zag rnams kyi [#]
[\[207a.5\]]bsgrub bya dgug pa'i don to/_/de nyid kyi sbyor ba bstan par bya ba'i phyir zhes bya ba la sogs pa ni rlung gi dkyil 'khor las phab la dbang chen la gzhag [#]par bya'o/_/skye bo skal ba dang ldan pa [#]zhes bya ba ni rnal 'byor pas gzhan gyi don du bya'o/_/gzhan dag tu zhes bya ba ni gdug pa can
[\[207a.6\]]gyi sems can la'o/_/thun mong ma yin pa zhes bya ba ni spyod yul ma yin pa'o/_/rgyas gdab par bya'o zhes bya ba ni snyoms par 'jug par bya'o zhes bya ba'i don to/_/lag par gnas pa zhes bya ba ni bsgrub par bya ba bkug la lag pas bzung ste/_bzlas pa'i sngags kyi yi ge de la
[\[207a.7\]]dbang du bya ba la sogs pa'i sngags bzlas shing bsam gtan bya ba'o/_/sgrar grag [#]pa zin pa dang zhes bya ba ni sems can gyi 'byung bas bskyed pa'o/_/ma zin pa ni rnga dang shing la sogs pa'i sgra'o/_/gnyi ga ni sems dang sems med pas byas pa'i sgra'o/_/'bras bu'i phyogs
[\[207b\]]
[\[207b.1\]]gcig po zhes bya ba ni tha mal pa'i dngos grub bo/_/de nas sa'i cha la sogs pa zhes bya ba ni gzhal yang [#]khang brtsegs pa la sogs pa'o/_/rgyu dang 'bras bu zhes bya ba ni snga ma snga ma ni rgyu yin la phyi ma phyi ma ni 'bras bu yin no/_/bdag po rdo rje 'chang chen po zhes bya ba ni mi bskyod pa'o/_/gsang
[\[207b.2\]]ba gsum zhes bya ba ni yul dang dbang po dang rnam par shes pa ste/_dman pa dang 'bring po dang /_mchog gi dbye bas dbang po'i rnam par shes pas yul rnams 'dzin to/_/de la rim pa bzhin du rab tu sbyar nas mtshan ma rnams rab tu skye ste/_mtshan ma dbang po rnams yang dag par
[\[207b.3\]]skye bar 'gyur ro/_/rdo rje'i lam ni 'od gsal ba nas so/_/thabs dang shes rab snyoms par 'jug pa zhes bya ba ni bden pa gnyis gcig tu gyur pa'o/_/sgron ma gsal bar byed pa'i le'u bcu gnyis pa'i dka' ba btus pa'i bshad pa'o//_//rim pa gnyis ni ma rdzogs pa
[\[207b.4\]]dang rdzogs pa'i rim pa dag la bslab pa'o/_/ma gnang ba'i mngon spyod ces bya ba ni sems can gyi don spangs pa'i dbang phyug chen po la sogs pa'i dbang dang mngon spyod la sogs pa'o/_/spyod pa ni las de dag spyod par mdzad pa bskyed pa'o/_/nye bar len pa'i [#]phyag rgya chen po'i [#]sku la
[\[207b.5\]]nye bar len pa zhes bya ste yi ge gsum pa'o/_/de smras pa ni sprul pa'i sku nye bar len pa'o zhes pa ste/_phyag rgya chen po'i skur sbyar bas rdo rje bzlas par bya'o zhes bya ba'i don to/_/sangs rgyas rnams kyi zhes bya ba ni mi bskyod pa la sogs pa'i sangs rgyas gzhan rnams kyang ste/_der yi
[\[207b.6\]]ge gsum gyis sangs rgyas kyi skur bskyed pa [#]la sangs rgyas spyan la sogs pa spros nas snyoms par 'jug pa la sogs pa khyad par can gyi mtshan nyid kyis phan tshun du mchod par bya'o/_/yang sangs rgyas kyi zhes bya ba ni mi bskyod pa la sogs pa'i sangs rgyas kyi phyag rgya chen po'i sku rnams
[\[207b.7\]]so/_/rang gi lus dang ngag dang yid kyi nang na [#]gnas pa'i bkod pa'i mchod pas sku gsung thugs la [#]mchod pa ni bla na yod pa'i mchod par 'gyur ro/_/de ltar dbang po rab dang ldan pa zhes bya ba ni dbang po rab dang ldan pa yi ni dus gcig tu spros par brjod do/_/yang na zhes bya ba ni
[\[208a\]]
[\[208a.1\]]rim pas spros [#]la mchod pa bya'o zhes ston pa yin no/_/ye shes kyi khyad par gyis zhes bya ba ni rlung dang rnam par shes pa sgyu ma'i rang bzhin can gyis so/_/sku rdo rje zhes bya ba la sogs pa ni yi ge gsum rnam par dag pa'i sgo nas rdo rje bzlas par bya ba brjod pa yin no/_/don gyi
[\[208a.2\]]rjes 'gro zhes bya ba la sogs pa ni gsal lo/_/lus te zhes bya ba ni rnam par dag pa gang gis gshin rje gshed la sogs pa skyes pa dang bud med kyi mtshan nyid [#]can du bya ba'o/_/ma rig pa'o zhes bya ba ni stong pa [#]chen po'o/_/des don du gnyer zhing gsal ba ni hUM gis bsgrub bya sbar bar bya ba'o/_/'di
[\[208a.3\]]nyid kyi cho ga zhes bya ba ni dkyil 'khor par gyur pas [#]zhi ba la sogs pa bya'o[#]/_/kha sbyar dbye ba zhes bya ba ni bsgrub bya'i mig la sogs pa lus la bcug la las rnams bya ba'o/_/rnam par snang mdzad yongs su gyur pa las zhes bya ba ni rnam par snang mdzad kyi rnal 'byor pas rnam par snang
[\[208a.4\]]mdzad las skyes pa'i rdo rje sems dpa' sbyor ba dang ldan pa mngon spyod bya ba yin no/_/phun sum tshogs pa ni bskyed pa'o/_/bdag ni zhes bya ba ni bdag de bzhin gshegs pa che ge mo'i zhes nga rgyal dang ldan par bya'o/_/bsgrub bya'i lus rang gi gzhir gyur pa zhes bya ba ni bzhi pa'i bsgrub
[\[208a.5\]]bya'i bdag nyid stong par bsam pa'o/_/nam mkha'i dbyings kyi dbus te zhes bya ba ni rdo rje sems dpa'i shes rab kyi chos 'byung ba la'o/_/der yi ge oM bltas la rdo rje sems dpa' nang du bcug nas bdag nyid bsgoms te/_bdag nyid kyi snying gar bsgrub bya dgod par bya ba'o/_/de'i
[\[208a.6\]]mdun du ste zhes bya ba [#]ni snang ba mtha' yas kyi mdun du ste/_byang na gnas pa'i don yod grub pa'o/_/de dag la zhes bya ba ni mi bskyod pa dang snang ba mtha' yas dag gi gtso bo don yod grub pa ste/_de mi bskyod pa las byung ba'i don yod grub pa'o/_/de'i snying gar 'dod pa dgod
[\[208a.7\]]de/_zla ba dang rdo rje la sogs pa la ltos pa med pa ni zla ba dang nyi ma dang sa bon la sogs pa la mi ltos par zung du 'jug pas bskyed pa la bshad do/_/sgron ma gsal bar byed pa'i le'u bcu gsum pa'i dka' ba btus pa'i bshad pa'o//_//sngags rnam pa bzhi'i zhes bya ba
[\[208b\]]
[\[208b.1\]]ni sbrul la sogs pa'i sngags bzlas pas drag po'i las dang rims la sogs pa zhi bar bya ba'i [#]las so/_/snying ga'i phyogs su zhes bya ba ni swA hA sngon du song ba'i che ge mo A kAR+Sha [#]ya hri zhes bya ba'i sngags dang spel ba bris te snying gar gzhug [#]pa'o/_/nyi ma'i dkyil 'khor gnyis kyi
[\[208b.2\]]dbus su tshud par byas la zhes pa ni bsgrub bya sems dpa' gsum gyi bdag nyid du bsgoms te/_de'i ting nge 'dzin gyi sems dpa'i 'od zer gyis bsgrub bya bkru bar bya bar [#]bsam mo/_/lag mthil gnyis su zhes bya ba la sogs pa ni gsal lo/_/de'i de kho na nyid ni gzhan du mi
[\[208b.3\]]'gyur ba nyid ces bya ba ni rdzas dang bzlas brjod la ltos pa med par bsam gtan tsam gyis 'grub pa la bya'o/_/sangs rgyas ni ston pa'o zhes bya ba ni rdo rje 'dzin pa la sogs pa'i phyag rgya rnam pa gnyis po'i sbyor ba can dag ste/_bskyed pa dang rdzogs pa'i rim pa rnam pa gnyis po can no/_/
[\[208b.4\]]las [(]gyi [,]kyi [)]tshogs la mkhas pa rnams kyang zhes bya ba ni rgyud gzhan gyi las kyi tshogs rnams mthong zhing byed pa la mkhas pa rnams kyang ngo /_/mi'i rus pa zhes bya ba la sogs pa la mi'i rus pa'i phung po ni rnam par snang mdzad kyi'o/_/seng ldeng gi phur pa ni snang ba mtha' yas kyi'o/_/
[\[208b.5\]]lcags kyi phur pa ni mi bskyod pa'i'o/_/tsan+dan la sogs pa'i phur pa ni don yod grub pa dang /_rin chen 'byung ldan gyi'o/_/gnas las nyams par 'gyur ba ni gnas 'dor ba'o/_/de bzhin du ngag mnan pa dang sems mnan pa yang bya ba yin no/_/yang na gsang [#]ba 'grub par 'gyur ro/_/sgron ma
[\[208b.6\]]gsal bar byed pa'i le'u bcu bzhi pa'i dka' ba btus pa'i bshad pa'o//_//dkyil 'khor gyi dbus su zhes bya ba ni mi bskyod pa'i rnal 'byor pas shes rab ma dang rigs lnga dang ldan par byas te gnas pa'o/_/'khyud par byas pa ni dkyil 'khor gyi dbus su rol par bya ba'o/_/nub nas zhes bya
[\[208b.7\]]ba ni thun tshod dag 'das nas zla ba 'char ba'i dus te/_nam phyed kyi dus su dbang bskur ba thob par bya ba'o/_/'grub ces bya ba ni nyi ma 'char ba'i dus su ste/_phyi rol gyi snang ba la sogs pa'i ye shes kyi snod [#]du gyur pa'o/_/rang bzhin gyis [#]'od gsal bar sngon du 'gro bas zhes bya ba ni 'od gsal ba mdun du
[\[209a\]]
[\[209a.1\]]dran par byas nas/_thabs dang shes rab snyoms par zhugs te snang ba la sogs pa nang gi bdag nyid can rnams yang dag par bsam par bya ba'o/_/nyi ma ni snang ba nye bar thob pa'o/_/'di spel ba ni brtan par byed pa yin no zhes bya ba ni swA hA sngon du 'gro ba'i che ge mo s+t+waM [#]b+ha ya phaT ces pa'o/_/dam
[\[209a.2\]]tshig chen po'i khro bo zhes pa ni gshin rje mthar byed do/_/sgrub po gzhan las len pa zhes pa la sgrub po ni dgug pa shes pa'i slob dpon las kyang ngo /_/gnod pa 'di [#]gcod par 'dod pa yi zhes bya ba ni rnam par snang mdzad dang rdo rje 'dzin pa nas khro bo'i rnal 'byor pa gang yang rung ba'i [#]bar gyis de zlog par byed na tshe zad
[\[209a.3\]]cing gtugs par 'gyur ba yin no/_/las de brtsams pa nas zhes bya ba ni bgegs bya ba'i las brtsams nas so/_/i daM di ba [#]ya zhes bya ba ni gser la sogs pa byin cig hri swA hA zhes bya ba'o/_/rlung la sogs pa zhes bya ba ni rlung gi dkyil 'khor la sogs pa'o/_/gal te bag med pas byung bar gyur na de'i
[\[209a.4\]]tshe mche ba'i phyag rgya zhes pa la/_phyag rgya ni mche ba tshar gcod pa'i phyag rgya ste rta mgrin no/_/de'i sbyor bas bgegs kyi las rnams med par bya'o/_/de ltar ma byas na bya ba rnams mi 'grub ste/_de'i tshe dkyil 'khor la sogs pa rnams 'jig cing gcod par 'gyur ro/_/phaT ni gsod pa'o zhes bya ba ni phaT che ge mo mA
[\[209a.5\]]ra ya phaT ces pa'o/_/'di ni gsod pa'i sngags te zhi ba la sogs pa'i sngags la yang tha mar gsad [#]pa'i sngags byin na gang gi tshe yi ge phaT de/_de'i tshe gsod pa'i don gyi bya ba byed do/_/ye shes kyi rim pa zhes bya ba ni ye shes sems dpa' bcug pa'i rim pas rdo rje mi bskyod par bsgoms nas/_spyan la sogs
[\[209a.6\]]pa'i lha mo bzhi po rnams bton to/_/[#]dkyil 'khor lnga'i bdag nyid du skad cig gis bskyed la rnal 'byor par bsgom par bya'o/_/sngags dang phyag rgyas legs par brlabs [#]pa'i bud med bzhi zhes bya ba la sogs pas ni rig pa'i brtul zhugs kho na bshad pa yin no/_/rang gi snying ga'i pad+mo la sogs pa zhes
[\[209a.7\]]bya ba la sogs pa ni pad+ma'i steng du ye shes sems dpa'o/_/de'i steng du yi ge hUM gnas par bsgoms te/_de nyid dkyil 'khor gyi bdag po rdo rje 'chang dang mi phyed par lhag par mos par byas la de nas gang yang rung bar byas nas/_ye shes sems dpa' dgug par bya ste/_nang gi bdag nyid kyis 'bad par bya'o/_/
[\[209b\]]
[\[209b.1\]]de yang sems dpa' las skyes pa'i sna tshogs rdo rje la gnas pa 'og nas 'chad pa'i zhal gyi pad+ma bzhad bag can du gyur pa'i zhal dang ldan par bsgom par bya'o zhes bya ba'i don to/_/da ni phyag rgya gcig dang zhes bya ba ni rdo rje sems dpa' 'ba' zhig gi rnal 'byor gyi phyag rgya gcig tsam zhig dang lhan cig tu rig pa'i brtul zhugs
[\[209b.2\]]dpyad [#]par bya ba'o[#]/_/dza [#]ni dza ra yu ste bud med kyi sha ma'o/_/su ni su bar+Na [#]ste gser ti ni tam pa ste zangs ma'o/_/ru ni ru pa na ru ste de dag gis bkri [#]bar brjod do/_/nus pa bskyed pa'i phyir dang zhes bya ba ni mthu chen po bskyed pa'i phyir na'o/_/de ltar mngon du byas pa la spyod pa'i zhes bya ba ni skyil mo krung bcas pa'o/_/yang dag par
[\[209b.3\]]bskul la thabs kyi ye shes 'byung bar byas na zhes bya ba ni sems snying rje'i rang bzhin can ye shes sems dpa' bskyed de bsgom par byas nas yi ge bzhi po snod la gsal por bsam shing blta'o/_/gsung gi rdo rje snying ga'i phyogs su babs nas zhes bya ba ni gsung gi rdo rje'i 'od zer thugs rdo rje la babs te bskul
[\[209b.4\]]bas so/_/'di lta bur bsgrub bya dang por bsams nas zhes bya ba ni bsgrub bya thob pa la sogs pa dang ldan pa'i mi bskyod par bsams [#]pa'i bsgrub bya des thob pa la sogs pas rang sangs rgyas la sogs pa la rab tu bsnun par blta'o/_/de nas bsgrub bya de'i mig la sogs pa rang gi sa'i snying po la sogs pa la
[\[209b.5\]]bcug la bsgrub [#]bya de bsgrub par bya'o/_/yi ge hri'i 'od zer gyis zhes bya ba ni kha na gnas pa'i yi ge khaM de'i steng gi nang rol dpral ba'i thad kar yi ge hri bltas la de'i 'od zer gyis dug rnams drangs te bris pa'i sbrul gyi dpral bar zhugs nas/_kha na gnas pa'i yi ge khaM gi nang du dug de 'ong bar bsam mo/_/
[\[209b.6\]]bsgrub par bya bas mnyes par bya ba zhes bya ba ni bsgrub bya'i rang gi yi dam gyi lha ste de phur bus gdab po/_/snod kyi snying gar gnas pa zhes bya ba ni bsgrub bya gang yin pa'i lus spo la dug spo [#]bar byas pa la de nas snying gar ro/_/yi ge hUM zhes bya ba ni sngar gyi sku rdo rje'i rang bzhin yi ge oM gyis dug gso
[\[209b.7\]]bar bya ba dang spo ba de bzhin du 'dir yang thugs rdo rje'i rang bzhin yi ge hUM gis bya bar brjod do/_/rkang pa'i 'og ni snying ga'i dbus dang rkang mthil gyi dbus so/_/de ltar sdud [#]pa'i tshul gyis zhes bya ba ni de lta bur thams cad 'dis gcig tu bsdus par byas te/_skyugs par blta bar bya'o/_/hri
[\[210a\]]
[\[210a.1\]]bsgoms nas zhes bya ba ni 'dab ma rnams la gnas pa'i yi ge hri'i 'od zer gyis dug rnams mnyes shing bsdus nas drangs te/_yi ge a las zhugs pas yi ge a rgyas par gyur pas bsdus nas sa la btab par [#]bya'o/_/mtshan ma dang bcas pas zhes bya ba ni sngags la mchog tu
[\[210a.2\]]gzhol bas skyes pa dang bud med la sogs pa mthong ba'o/_/mtshan ma med pa zhes bya ba ni 'jig rten las 'das pa'i dngos grub kyi mtshan ma ste nang la mchog tu gzhol bas byang chub ye shes mchog ces bya ba la sogs pa mthong bar 'gyur ro/_/dga' ba lnga zhes bya ba ni dbang po lnga po dga' zhing bde
[\[210a.3\]]ba'o/_/sgron ma gsal bar byed pa'i le'u bco lnga pa'i dka' ba btus pa'i bshad pa'o//_//'ba' zhig tu bris shing gzhag [#]par bya'o zhes bya ba ni bdag po phyag rgya dang ldan par dbus su gzhag [#]la gzhan mi bskyod pa la sogs pa [#]ni shar la sogs pa'i phyogs su phyag rgya yangs par bri'o zhes bya
[\[210a.4\]]ba'i don to/_/pad+mas brgyan pa bris la zhes bya ba ni pad+ma'i dkyil 'khor zla ba'i dbyibs lta bur pad+ma'i phreng bas brgyan pa ste/_lha de kho na nyid kyi phyir lha'i bdag nyid kyi de kho na nyid du bya'o/_/sngags la mchog tu gzhol ba ste des ni zhes bya ba ni 'phags pa de kho na nyid bsdus pa las [#]gsungs pa'i tshul shes pas
[\[210a.5\]]rnal 'byor tsam bskyed pa yin yang gsang ba 'dus pa dang [#]mtshungs par bya ba ni ma yin no/_/yang dbang po gnyis kyi sbyor ba zhes bya ba ni ji lta ba'i phyi rol gyi me la lhag ma la sogs pa'i sreg rdzas rnams phyi'i sbyin sreg byed pa de bzhin du snyoms par 'jug pa'i sbyor bas kyang nang gi bdag nyid kyi sbyor bas nang gi sbyin
[\[210a.6\]]sreg bya [#]ste/_dbab pa'i rdo rjes zhes bya ba ni 'od dpag med kyi rang gi ngo bos phab la gzung [#]ngo /_/'di yis ni sngon du brjod pa'i dbab pa'i cho ga gsal bar byed do/_/dbab pa byas nas mi bskyod pa la sogs pas bsgrub bya'i lus dang ngag dang yid la byin gyis brlab [#]par mdzad do/_/a khaM bi ra hUM zhes bya ba
[\[210a.7\]]'dis ni slob ma dkyil 'khor du gzhug par bya'o/_/sangs rgyas kun gyi zhes bya ba ni rdul tshon gyi dkyil 'khor la bsgrub pa byas nas nang gi mchod pa bya ba ston to/_/yungs kar zhes bya ba ni de bzhin gshegs pa thams cad kyi rjes su chags pa sngon du 'gro ba'i gsang ba'i dbang bskur ba brjod pa yin no/_/
[\[210b\]]
[\[210b.1\]]yang na zhes bya ba la sogs pa ni lha mo rnams kyis dbang bskur ba ni slob ma la bsam par bya'o/_/slob dpon thams cad kyi zhes bya ba la sogs pa ni thugs kyi dkyil 'khor la sogs par dbang lnga pa la sogs pa'i dbang bla mas bskur bar bya'o/_/de yang dbang bskur ba chen po zhes bya ba la sogs pa'i tshigs su
[\[210b.2\]]bcad pa 'don cing sbyin no/_/shes rab dang ldan pa ni mA ma kI [#]la sogs pa dang snyoms par 'jug pa'i sbyor ba dang ldan pa la'o/_/dam tshig dang sdom pa 'dzin pa zhes bya ba la sogs pa ni sngags dang bsgom pa la sogs pa la dngos grub bsgrub pa'i don to/_/ji ltar 'dod pa smra ba'i slob ma la rjes su gnang [#]pa
[\[210b.3\]]sbyin par bya ba ni bsam pa shes par byas la sbyin par bya'o zhes bya ba yin no/_/khu ba zhes bya ba la sogs pa ni gsang ba'i dbang bskur ba la sogs pa sbyin par bya ba yin par ston to/_/gnod sbyin gyi gtso bo ni phyag na rdo rje'o/_/bsgrub byar gyur pa'i gdug pa rnams zhes bya ba ni nyan thos kyi lta ba can du sun 'byin
[\[210b.4\]]pa'i blo can rnams la nus mthu gsal por gyur pa'i rnal 'byor pas brtan par bya ba'o/_/rdo rje chen po bsgom zhing zhes bya ba la rdo rje ni rdo rje sems dpa'o/_/bsgom pa ni de zhu ba las byung ba'i yi ge tsuM ste/_de las skyes pa'i rdo rje chen po ni skul byed ma bsam par bya ba yin no/_/skul byed ma zhes bya ba ni gdug pa can gyi
[\[210b.5\]]lus dang ngag dang yid la 'joms shing 'joms par byed pa ste/_lus ngag yid ces bya ba ni bzhi pa'i tshig mang po bar blta bar bya'o/_/don ni 'di yin te gdug pa can rnams kyi lus dang ngag dang yid rnams 'joms so zhes pa'i don to/_/rdo rje bdud rtsi chu zhes bya ba ni byang chub kyi sems kyi rang bzhin du bsams te/_
[\[210b.6\]]spyi gtsug tu sbyin par bya'o/_/sgron ma gsal bar byed pa'i le'u bcu drug pa'i dka' ba btus pa'i bshad pa'o//_//cho 'phrul zhes bya ba la sogs pa ni bcom ldan 'das kyis shing a mra la sogs par sprul nas mdzad pa bstan pa ji bzhin du rang sangs rgyas kyang lus nye bar sprul nas gdul bya de
[\[210b.7\]]dag sems rangs par byed par 'dod do/_/de lta bu nyid ni bcom ldan 'das kyi mdzad pa ste/_de nyid sku rdo rje la gnas pa'i dam tshig yin la/_de nyid kyi rang sangs rgyas kyi rigs can rnal 'byor pas kyang de dang rjes su mthun pa'i chos bstan par bya'o/_/de bzhin du nyan thos la sogs pa'i dam
[\[211a\]]
[\[211a.1\]]tshig gis kyang de'i rigs can la de dang 'tsham [#]pa'i chos nyid [#]nye bar bstan par bya'o/_/de bzhin du dbang phyug chen po'i go 'phang thob par 'dod pa'i 'dod chags can rnams la 'dod chags bsten pa'i sgo nas chos ston par byed pa ni de'i tha tshig go/_/de bzhin du [#]khyab 'jug gi go 'phang
[\[211a.2\]]'thob par 'dod pa la yang thams cad stong pa nyi [#]tshe ba zhes bya ba'i chos ston pa ste de dag ni [#]sku rdo rje la sogs pa'i rang bzhin no/_/gnod sbyin mo la sogs pa'i dam tshig ni sha la sogs pa bza' ba [#]dang sems khro ba la sogs pa dang ldan par byas pas gnod sbyin mo la sogs pa bsgrubs [#]pas gzhan dag
[\[211a.3\]]dang de dag nyid du bcas pa yang dag pa'i lam la gzud do[#]/_/gnas kyi mtshan nyid ces bya ba ni rang rang gi phyag rgya dang sngags kyi gzung ma [#]'khyud de gsad [#]pa la sogs pa'i las rnams bya'o/_/rdo rje las byung ba ni 'od gsal ba'o zhes bya ba ni dngos po rnams 'od gsal ba'i rang bzhin 'od gsal
[\[211a.4\]]bar bskyed par bya'o/_/chos ni mi dge ba bcu spangs pa'o/_/chos ma yin pa ni mi dge ba bcu po'o/_/blang dor la ltos pa med par nyams su len pa [#]ni 'od gsal ba'o/_/de nyams su blangs pas rnal 'byor pa mi gnas pa'i mya ngan las 'das par 'gyur ro/_/dgos pa'i dbang gis zhes bya ba ni
[\[211a.5\]]sangs rgyas la sogs pa la lus dang ngag tsam gyis phyag 'tshal zhing lus ngag tsam gyis phyag bya ba yin no/_/phyi rol gyi bcud kyis [#]len gang yin pa de la ltos pa med pa zhes bya ba ni ting nge 'dzin gyis lus bstan par byed pa'i cho ga ston to/_/bdud rtsi zhes bya ba ni rdo rje sems dpa' las bdud rtsi 'dzag
[\[211a.6\]]pa'i rang bzhin dbu rgyan gyis [#]gnas te/_spyi gtsug tu gnas par [#]bsam par bya'o/_/rdo rje phra mo ni lce ste lce de'i rtse mo kha la reg pa las sems mnyam par gzhag [#]par 'gyur ro/_/rnal 'byor thams cad ces bya ba ni kun rdzob dang don dam pa'i bdag nyid can gyi rdo rje 'dzin pa ste/_bdag dang khams
[\[211a.7\]]gsum po der mnyam par longs spyod par bya'o/_/nyon mongs pa can ma yin pa ni mngon sum du byed pa'i thabs kyi sbyor ba rigs [#]pa'o/_/som nyir gyur pa ni de'i shes rab yid gnyis zos nas phan tshun du gros su 'gro bar byed do zhes bya ba'i don to/_/sku rdo rje'i rgyur gyur pa zhes bya ba ni phyag rgya chen
[\[211b\]]
[\[211b.1\]]po'i rgyur gyur pa la bya'o/_/spyi bor rdo rje zhes bya ba ni [#]rdo rje rtse lnga pa'o/_/de yongs su gyur pa las rdo rjes nye bar mtshan pa'i rdo rje sems dpa'o/_/rdo rje sems dpa' de yongs su gyur pa las mi bskyod pa la sogs par bsgom par bya'o/_/rim pa 'di nyid dang zhes bya ba ni rdo rje sems dpa' yongs su gyur pa las mi
[\[211b.2\]]bskyod pa la sogs par gyur pa ji lta ba bzhin du mi bskyod pa la sogs par gyur pas kyang 'jam dpal la sogs pa rnams su gyur te[#]/_/rdo rje dbyings kyi dbang phyug ma ni shes rab ma'i rang bzhin no/_/phyi rol gyi lha la zhes bya ba ni mi bskyod pa la sogs pa'o/_/de rnams las mngon par zhen par byed pa'i lag
[\[211b.3\]]pa'i phyag rgya mi bcing ba'o/_/dregs [#]pa dang gdugs ni mi'i sna'o/_/rdzogs pa dang zla ba ni de'i nang gi rtsa zlum po'i rnam par [#]dag go/_/rus sbal mgrin ni de'i nang na rtsa pad+ma'i rnam pa lta bur gnas pa'o/_/lta ba de bzlog par bya ba'i phyir zhes bya ba ni tha mal ba'i lta ba la sogs pa rnam par dag pa'o/_/slob dpon de zhes
[\[211b.4\]]bya ba ni 'dus pa ston pa po ste/_de bzhin gshegs pa'i sprul pa'i gzugs de la rab tu mchod cing sku la sogs pas byin gyis rlob pa dang /_de bzhin gshegs pa rnams kyis rjes su gnang ba stsol [#]ba dang bla na med pa'i yang [#]bla na med pa'i dbang bskur bas na byang chub kyi sems rdo rje slob dpon no/_/de nyid kyi zung du
[\[211b.5\]]'jug pa'i bdag nyid yin pas na rdo rje 'dzin chen po dang shin tu rnam par dag pa chos kyi dbyings kyi ngo bo mi bskyod pa'o/_/gsang ba lnga'i zhes bya ba ni de bzhin gshegs pa lnga'i bdag nyid slob dpon gyi [#]lus la mchod pa'i spyi kun bya'o/_/rang gi snying ga'i pad+ma la [#]zhes bya ba ni shin tu spros pa med pa shes par
[\[211b.6\]]'dod pa la sngon du dkyil 'khor sprul nas yi ge gsum dang srog dang stsol [#]bas byang chub kyi sems nges par phab ste/_slob ma'i spyi bor blugs [#]la de nas yang dag pa'i bden pa'i ngo bor slob ma bsams [#]nas chu la sogs pa'i rim pas dbang bskur ba sbyin par bya'o/_/nam mkha'i dbyings zhes bya ba la sogs pa [#]
[\[211b.7\]]ni spros pa dang bcas pa shes par 'dod pa'i don ston pa yin no/_/de'i 'og tu zhes bya ba la sogs pa ni snga ma bzhin no/_/rab tu sbyangs pa 'gro ba zhes bya ba ni shin tu yang spros pa med pa 'dod pa la de lta bur bya ba yin no/_/rang gi lus zhes bya ba ni thog mar rnal 'byor pa rang gi lus kyi sha dang rus pa la sogs pa 'od
[\[212a\]]
[\[212a.1\]]gsal bar blta bar bya'o/_/de nas hUM tri khaM zhes bya ba la sogs pas rdo rje mkha' 'gro skyed par byed pa yin no/_/bu ni sangs rgyas rnams so/_/tsha bo ni byang chub sems dpa' rnams so/_/pad+ma dang rdo rje yang [#]sbyar bas don skye bar byed par shes par bya'o/_/sa ni spyan ma ste shes rab kyi dngos
[\[212a.2\]]por rol par bya'o/_/'di lta ste zhes bya ba la sogs pa ni yi ge oM las byung ba'i 'khor lo'i dbus su bsgrub bya 'od zer ser po dang ldan par bzhag la/_/de'i steng du yang 'khor lo gnas par bsams te dug med par bya'o/_/ser po lta bur bya ba ni mnan [#]pa'i dus su ni thams cad ser por bsgom par bya'o/_/
[\[212a.3\]]mchod yon gyi shing ni shing de'i 'bras bu'i nang na pad+mo'i bal te de bsgril la pad+ma'i [#]skud pas dkris pa'o/_/nang gi mngon par byang chub pa ni snang ba la sogs pa'o/_/shes rab kyi rab rib kyi zhes bya ba ni de kho na nyid rtogs pas sems zhu bar gyur pa'o/_/drug pa'i bdag nyid ni rdo rje 'dzin pa'o/_/snyoms par zhugs
[\[212a.4\]]pa'i bdag A li kA li zhes bya ba ni g.yas dang g.yon pa'i rtsa'o/_/nam mkha'i gtos zhes bya ba la sogs pas ni mngon par rtogs pa'i rim pas bstan pa yin par brjod do/_/'di'i don ni rdo rje sems dpa' chur zhu ba'i 'od zer gyis sems can thams cad la reg pas de bzhin gshegs
[\[212a.5\]]pa'i ye shes thob par byas pa'i sa bsgul ba'i de ma thag par kun bzhengs par gyur te/_de bzhin gshegs pa rdo rje 'dzin pa'i spyod pa la bcom ldan 'das nyams su bstar nas bzhugs pa na [#]ngo mtshar du che'o zhes bya ba la sogs pa brjod pa yin no/_/de ltar bstan pa mdzad nas gsung gi rdo rje la bstod par
[\[212a.6\]]mdzad pa rdo rje chos zhes bya ba la sogs pa ston to/_/rdo rje chos zhes bya ba'i tshig ni phyag na rdo rje la bya ba yin no/_/sgron ma gsal bar byed pa'i le'u bcu bdun pa'i dka' ba btus pa'i bshad pa'o//_//slob dpon legs ldan byed [#]kyis mdzad pa sgron ma gsal bar byed pa'i rdo
[\[212a.7\]]rje'i [#]tshig gi dka' ba btus te bshad pa zhes bya ba rdzogs so//_//rgya gar gyi mkhan po rgyal ba mchog gi zhal snga nas [#]dang /_/bod kyi lo tsA ba dge slong dpal shAkya brtson 'grus kyis mnyan nas bsgyur zhing zhus te [#]gtan la phab pa//[# ]//