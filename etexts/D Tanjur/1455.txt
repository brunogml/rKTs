[\[1a\]]
[\[1b\]]
[\[1b.1\]{D4086}]@##/_/rgya gar skad du/_lo ka pradz+nyA/_bod skad du/_'jig rten gzhag pa/_bam po dang po/_bcom ldan 'das shAkya thub pa la phyag 'tshal lo/_/de nas/_stong rnams dang ni rol
[\[1b.2\]]mtsho dang /_/ngan song gsum dang gling dang shing /_/dga' tshal dang ni mkha' lding dang /_/rgyal chen grong dang 'dus pa rnams/_/'di skad bdag gis thos pa dus gcig na/_bcom ldan
[\[1b.3\]]'das mnyan yod na rgyal bu rgyal byed kyi tshal mgon med zas sbyin gyi kun dga' ra ba na bzhugs te/_de nas bcom ldan 'das kyis dge slong rnams la bka' stsal pa/_dge slong dag 'jig rten
[\[1b.4\]]gyi khams ni gsum po 'di dag yin te/_gang dag yin zhe na/_'di lta ste/_stong chung ngu'i 'jig rten gyi khams dang /_stong gnyis pa bar ma'i 'jig rten gyi khams dang /_stong gsum gyi
[\[1b.5\]]stong chen po'i 'jig rten gyi khams so/_/stong chung ngu'i 'jig rten gyi khams gang zhe na/_stong gsum gyi 'jig rten gyi khams na nyi ma rnam par snang ba rnams kun du 'khor zhing phyogs snang bar
[\[2a\]]
[\[2a.1\]]byed pa ci yod pa de nyid kyi yin te/_zla ba stong dang /_nyi ma stong dang /_ri'i rgyal po ri rab stong dang /_shar gyi lus 'phags po stong dang /_/lho'i 'dzam bu'i gling stong dang /_/nub kyi ba lang spyod stong dang /_/byang
[\[2a.2\]]gi sgra mi snyan stong dang /_/rgyal chen bzhi pa'i lha'i ris stong dang /_/sum cu rtsa gsum pa stong dang /_/'thab bral ba stong dang /_dga' ldan pa stong dang /_'phrul dga' ba stong dang /_gzhan 'phrul dbang byed pa stong dang /_tshangs
[\[2a.3\]]pa'i 'jig rten stong ste/_dge slong dag 'di ni stong spyi phud kyi 'jig rten gyi khams zhes bya'o/_/stong gnyis pa bar ma'i 'jig rten gyi khams gang zhe na/_stong chung ngu'i 'jig rten gyi khams stong gang yin pa de ni stong gnyis pa bar
[\[2a.4\]]ma'i 'jig rten gyi khams zhes bya'o/_/stong gsum gyi stong chen po'i khams gang zhe na/_dge slong dag stong gnyis pa bar ma'i 'jig rten gyi khams stong gang yin pa de ni stong gsum gyi stong chen po'i 'jig rten gyi khams zhes bya'o/_/_
[\[2a.5\]]dge slong dag de lta bu'i stong gsum gyi stong chen po'i 'jig rten gyi khams rnams shar phyogs su mtha' med cing mu med la/_'jig pa'am/_zhig par gnas shing /_chags pa'am chags par gnas te/_gzhan 'jig cing
[\[2b\]]
[\[2b.1\]]gzhan zhig par gnas la/_gzhan chags shing gzhan 'chags par gnas so/_/dge slong dag 'di lta bur stong gsum gyi stong chen po'i 'jig rten gyi khams lho dang /_nub dang /_byang gi phyogs su mtha' med cing mu med la/_'jig pa'am/_zhig par gnas shing /_chags
[\[2b.2\]]pa'am 'chags par gnas te/_gzhan 'jig cing gzhan zhig par gnas la/_gzhan chags shing gzhan 'chags par gnas so/_/dge slong dag nam mkha' la char pa'i 'bru shing rta'i srog shing tsam 'bab ste/_chu'i rgyun rnams rab tu 'bab pa na bar chad med pa de bzhin du/_
[\[2b.3\]]dge slong dag ngas lha'i mig rnam par dag pa mi las 'das pas shar phyogs su de lta bu stong gsum gyi stong chen po'i 'jig rten gyi khams mtha' med cing mu med pa/_gzhan 'jig pa'am zhig par gnas shing /_chags pa'am 'chags par gnas la/_gzhan 'jig cing gzhan
[\[2b.4\]]zhig par gnas la/_gzhan chags shing gzhan 'chags par gnas pa dang /_de bzhin du lho dang /_nub dang /_byang phyogs su de snyed kyi stong gsum gyi stong chen po'i 'jig rten gyi khams rnams mtha' med cing mu med la 'jig pa'am/_zhig par gnas shing /_chags pa'am
[\[2b.5\]]'chags par gnas te/_gzhan 'jig cing gzhan zhig par gnas la/_gzhan 'chags shing gzhan chags par gnas pa dag kyang mthong ngo zhes bka' stsal nas/_bcom ldan 'das nang du yang dag 'jog pa'i phyir gnas khang du gshegs so/_/de'i tshe na/_tshe dang ldan pa
[\[2b.6\]]maud gal ya na chen po 'khor de nyid kyi nang du 'dus par gyur te 'dug go/_/de nas tshe dang ldan pa maud gal ya na chen pos dge slong rnams la smras pa/_tshe dang ldan pa dag ji tsam du bcom ldan 'das kyis legs par bstan pa dang /_'di ltar shing rta'i srog shing gi dpes bstan pa
[\[2b.7\]]la ni legs te ngo mtshar to/_/de la stong spyi phud kyi 'jig rten gyi khams na ri chen po nyis stong yod de/_ri'i rgyal bo ri rab stong dang /_khor yug gi ri stong rnams so/_/stong spyi phud kyi 'jig rten gyi khams na rgya mtsho chen po nyis stong yod de/_nang gi rgya mtsho chen po stong dang /_
[\[3a\]]
[\[3a.1\]]phyi rol gyi rgya mtsho chen po stong rnams so/_/stong spyi phud kyi 'jig rten gyi khams na ri sum stong yod de/_sems can dmyal ba stong dang /_dud 'gro stong dang /_yi dwags stong rnams so/_/stong spyi phud kyi 'jig rten gyi khams na gling chen po bzhi stong yod de/_
[\[3a.2\]]shar gyi lus 'phags po stong dang /_lho'i 'dzam bu gling stong dang /_nub kyi ba lang spyod stong dang /_byang gi sgra mi snyan stong rnams so/_/stong spyi phud kyi 'jig rten gyi khams na shing chen po bzhi stong yod de/_'dzam bu'i gling pa'i shing rgya mtsho'i 'gram gyi shal ma li chen po stong dang /_lha
[\[3a.3\]]ma yin gyi ris kyi tsi tra pa ta li stong dang /_sum cu rtsa gsum pa'i sa brtol stong rnams so/_/stong spyi phud kyi 'jig rten gyi khams na klu'i rigs bzhi stong yod de/_rigs sgo nga las skye ba stong dang /_mngal nas skye ba stong dang /_drod gsher las skye ba stong dang /_rdzus te skye ba stong
[\[3a.4\]]rnams so/_/stong spyi phud kyi 'jig rten gyi khams na nam mkha' lding gi rigs bzhi stong yod de/_nam mkha' lding gi rigs sgo nga las skye ba stong dang /_mngal nas skye ba stong dang /_drod gsher las skye ba stong dang /_rdzus te skye ba stong rnams so/_/stong spyi phud kyi 'jig rten gyi
[\[3a.5\]]khams na rgyal po chen po bzhi stong yod de/_yul 'khor srung stong dang /_'phags skyes po stong dang /_mig mi bzang stong dang /_rnam thos kyi bu stong rnams so/_/stong spyi phud kyi 'jig rten gyi khams na 'gro ba lnga stong yod de/_sems can dmyal ba'i 'gro ba stong dang /_dud 'gro
[\[3a.6\]]dang /_yi dgas dang /_lha dang mi'i 'gro ba stong rnams so/_/stong spyi phud kyi 'jig rten gyi khams na 'dun sa chen po nyis stong yod de/_lha'i 'dun sa chos bzangs stong dang /_lha ma yin gyi 'dun sa nor bzangs zhes bya ba stong rnams so/_/'jig rten gzhag pa las tshigs
[\[3a.7\]]dang po'o/_/mdo las/_skye gnas ri dang rol mtsho dang /_/de bzhin sems can dmyal brgyad gzhan/_/sems can gnas dgu rab bshad de/_/las lam bcu po de bzhin no/_/stong spyi phud kyi 'jig rten gyi khams na 'dod pa'i skye gnas gsum yod de/_gsum gang
[\[3b\]]
[\[3b.1\]]gang zhe na/_sems can 'dod pa nye bar gnas pa dag yod de/_gang dag 'dod pa nye bar gnas pa rnams la dbang phyug gis dbang byed pa dag ste/_'di lta ste/_mi kha cig dang /_lha rnams so/_/'di ni 'dod pa'i skye gnas dang po'o/_/sems can 'dod pas sprul pa dag yod de/_
[\[3b.2\]]gang dag 'dod pas sprul pa dag la dbang phyug gis dbang byed pa dag ste/_'di lta ste/_'phrul dga'i lha rnams so/_/'di ni 'dod pa'i skye gnas gnyis pa'o/_/sems can 'dod pa'i sprul pa gzhan dag yod de/_/gang dag 'dod pa gzhan gyis sprul pa rnams la dbang phyug
[\[3b.3\]]gis dbang byed pa dag ste/_'di lta ste/_gzhan 'phrul dbang byed kyi lha rnams so/_/'di ni 'dod pa'i skye gnas gsum pa'o/_/stong spyi phud kyi 'jig rten gyi khams na bde ba'i skye gnas gsum yod de/_sems can gang dag lus 'di nyid la dben pa las skyes pa'i dga' ba dang
[\[3b.4\]]bde ba las brlan par byed cing yongs su brlan par byed de/_yongs su tshim par byed cing yongs su khyab par byed pa dag yod do/_/de dag lus 'di nyid la dben pa las skyes pa'i dga' ba dang /_bde bas brlan par byas shing yongs su brlan par byas te/_yongs su tshim par byas
[\[3b.5\]]shing yongs su khyab par byas nas bde bar reg pa la gnas so/_/de dag bde ba de dang /_bde ba la gnas pa des tshe ring zhing yun ring por gnas te/_'di lta ste/_tshangs ris kyi lha rnams so/_/'di ni bde ba'i skye gnas dang po'o/_/sems can gang dag lus 'di nyid la ting
[\[3b.6\]]nge 'dzin las skyes pa'i dga' ba dang /_bde bas brlan par byed cing yongs su brlan par byed de yongs su tshim par byed cing yongs su khyab par byed pa dag yod do/_/de dag lus 'di nyid la ting nge 'dzin las skyes pa'i dga' ba dang /_bde bas brlan par byas shing yongs su brlan par
[\[3b.7\]]byas te/_yongs su tshim par byas shing yongs su khyab par byas nas bde bar reg pa la gnas so/_/de dag bde ba de dang bde ba la gnas pa des tshe ring zhing yun ring por gnas te/_'di lta ste/_'od gsal gyi lha rnams so/_/'di ni bde ba'i skye gnas gnyis pa'o/_/sems can
[\[4a\]]
[\[4a.1\]]gang dag lus 'di nyid la dga' ba med pa'i bde bas brlan par byed pa dang /_yongs su brlan par byed de/_yongs su tshim par byed cing yongs su khyab par byed pa dag yod do/_/de dag lus 'di nyid la dga' ba med pa'i bde bas brlan par byas shing yongs su brlan
[\[4a.2\]]par byas te/_yongs su tshim par byas shing yongs su khyab par byas nas bde bar reg pa la gnas so/_/de dag bde ba de dang bde ba la gnas pa des tshe ring zhing yun ring du gnas te 'di lta ste/_dge rgyas kyi lha rnams so/_/'di ni bde ba'i skye gnas gsum pa'o/_/stong spyi phud kyi
[\[4a.3\]]'jig rten gyi khams na gser gyi ri chen po bdun stong yod de/_ri'i rgyal po gnya' shing 'dzin stong dang /_gshol mda' 'dzin stong dang /_seng ldeng can stong dang /_blta na sdug stong dang /_rta rna ri stong dang /_mu khyud 'dzin stong dang /_ri'i rgyal po rnam par 'dud stong rnams so/_/stong
[\[4a.4\]]spyi phud kyi 'jig rten gyi khams na rol mtsho chen po bdun stong yod de/_gnya' shing 'dzin gyi rol mtsho stong dang /_gshol mda' 'dzin gyi stong dang /_seng ldeng can gyi stong dang /_blta na sdug gi stong dang /_rta rna ri'i stong dang /_mu khyud 'dzin gyi stong dang /_rnam par 'dud kyi rol mtsho stong
[\[4a.5\]]rnams so/_/stong spyi phud kyi 'jig rten gyi khams na sems can dmyal ba chen po brgyad stong yod de/_sems can dmyal ba chen po yang sos stong dang /_thig nag stong dang /_bsdus gzhom stong dang /_ngu 'bod stong dang /_ngu 'bod chen po stong dang /_tsha ba stong dang /_rab tu tsha ba stong
[\[4a.6\]]dang /_sems can dmyal ba mnar med pa stong rnams so/_/stong spyi phud kyi 'jig rten gyi khams na sems can gyi gnas dgu stong yod do/_/sems can gzugs yod pa lus tha dad cing 'du shes tha dad pa dag yod de/_'di lta ste/_mi rnams dang /_lha kha cig go/_/'di ni sems
[\[4a.7\]]can gyi gnas dang po'o/_/sems can gzugs yod pa lus tha dad cing 'du shes gcig pa dag yod de/_'di lta ste/_tshangs ris kyi lha dang po byung ba gang yin pa de dag go/_/'di ni sems can gyi gnas gnyis pa'o/_/sems can gzugs yod pa lus gcig la 'du shes tha dad pa
[\[4b\]]
[\[4b.1\]]dag yod de/_'di lta ste/_'od gsal gyi lha rnams so/_/'di ni sems can gyi gnas gsum pa'o/_/sems can gzugs yod pa lus gcig cing 'du shes gcig pa dag yod de/_'di lta ste/_dge rgyas kyi lha rnams so/_/'di ni sems can gyi gnas bzhi pa'o/_/sems
[\[4b.2\]]can gzugs yod pa 'du shes med cing 'du shes dang bral ba dag yod de/_'di lta ste/_'du shes med pa'i lha rnams so/_/'di ni sems can gyi gnas lnga pa'o/_/sems can gzugs med pa rnam pa thams cad du gzugs kyi 'du shes rnams las yang dag par 'das te/_thogs
[\[4b.3\]]pa'i 'du shes rnams nub par gyur cig sna tshogs kyi 'du shes rnams yid la mi byed pas nam mkha' mtha' yas so snyam nas nam mkha' mtha' yas skye mched rdzogs par byas te gnas pa dag yod de/_'di lta ste/_nam mkha' mtha' yas skye mched du skyes pa'i lha rnams so/_/_
[\[4b.4\]]'di ni sems can gyi gnas drug pa'o/_/sems can gzugs med pa rnam pa thams cad du nam mkha' mtha' yas skye mched las yang dag par 'das te/_rnam par shes pa mtha' yas so snyam nas rnam shes mtha' yas skye mched rdzogs par byas te gnas pa dag yod de/_
[\[4b.5\]]'di lta ste/_rnam shes mtha' yas skye mched du skyes pa'i lha rnams so/_/'di ni sems can gyi gnas bdun pa'o/_/sems can gzugs med pa gang dag rnam pa thams cad du rnam shes mtha' yas skye mched las yang dag par 'das te/_ci yang med do snyam nas ci yang med
[\[4b.6\]]pa'i skye mched rdzogs par byas te gnas pa dag yod de/_'di lta ste/_ci yang med pa'i skye mched du skyes pa'i lha rnams so/_/'di ni sems can gyi gnas brgyad pa'o/_/sems can gzugs med pa rnam pa thams cad du ci yang med pa'i skye mched las yang dag par 'das nas
[\[4b.7\]]'du shes med 'du shes med min skye mched rdzogs par byas te gnas pa dag yod de/_'di lta ste/_'du shes med 'du shes med min skye mched du skyes pa'i lha rnams so/_/'di ni sems can gyi gnas dgu pa'o/_/stong spyi phud kyi 'jig rten gyi khams na/_mi dge ba bcu'i las
[\[5a\]]
[\[5a.1\]]kyi lam dag yod de/_srog gcod pa dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig 'khyal pa dang /_brnab sems dang /_gnod sems dang /_log par lta ba rnams so/_/srog
[\[5a.2\]]gcod pa shas cher kun du bsten cing bsgoms te/_lan mang du byas pas sems can dmyal ba chen po mnar med par skye bar 'gyur ro/_/de bas ches shas chung ba dang /_de bas ches yang bas ni tsha bar ro/_/de bas ches shas chung ba dang /_de bas ches yang bas ni ngu 'bod chen
[\[5a.3\]]por ro/_/de bas ches shas chung ba dang /_de bas ches yang bas ni ngu 'bod du'o/_/de bas ches shas chung ba dang /_de bas ches yang bas ni bsdus gzhom du'o/_/de bas ches shas chung ba dang /_de bas ches yang bas ni thig nag tu'o/_/de bas ches shas chung ba dang /_de bas
[\[5a.4\]]ches yang bas ni sems can dmyal ba chen po yang sos su skye bar 'gyur ro/_/ma byin par len pa shas cher kun tu bsten cing bsgoms te/_lan mang du byas pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig 'khyal pa dang /_
[\[5a.5\]]brnab sems dang /_gnod sems dang /_log par lta ba shas cher kun tu bsten cing bsgoms te/_lan mang du byas pas ni sems can dmyal ba chen po mnar med par skye bar 'gyur ro/_/de bas ches shas chung ba dang /_de bas ches yang bas ni rab tu tsha bar ro/_/de bas shas chung
[\[5a.6\]]ba dang /_de bas ches yang bas ni tsha bar ro/_/de bas ches shas chung ba dang /_de bas ches yang bas ni ngu 'bod chen por ro/_/de bas ches shas chung ba dang /_de bas ches yang bas ni ngu 'bod du'o/_/de bas ches shas chung ba dang /_de bas ches yang bas ni bsdus gzhom du'o/_/de
[\[5a.7\]]bas ches shes chung ba dang /_de bas ches yang bas ni thig nag tu'o/_/de bas ches shas chung ba dang /_de bas ches yang bas ni sems can dmyal ba chen po yang sos su skye bar 'gyur ro/_/'jig rten gzhag pa las tshigs gnyis pa'o/_/mdo la/_mkha' lding las
[\[5b\]]
[\[5b.1\]]lam bcu po dang /_/myong ba dang ni bkres dang zas/_/bdud rtsi phyis char pa dang /_/mu ge bde dang bcu tshan no/_/stong spyi phud kyi 'jig rten gyi khams na klu'i rigs bzhi stong rgya mtsho chen po na gnas so/_/nam mkha' lding gi rigs bzhi stong shing shal ma li mthon po la gnas te/_
[\[5b.2\]]sgo nga las skye ba stong dang /_mngal nas skye ba stong dang /_drod gsher las skye ba stong dang /_rdzus te skye ba stong rnams so/_/nam mkha' lding sgo nga las skye ba ni bza' ba'i phyir klu sgo nga las skye ba 'byin par byed de/_mngal nas skye ba ma yin/_drod gsher las skye ba ma yin/_
[\[5b.3\]]rdzus te skye ba ma yin no/_/de ci'i phyir zhe na/_ci ste de len na/_de nyid thal ba bzhin du byed par 'gyur ba'i phyir ro/_/nam mkha' lding mngal nas skyes pa ni bza' ba'i phyir klu sgo nga las skye ba dang /_mngal nas skye ba 'byin par byed de/_drod gsher las skye ba ma yin/_/rdzus te skye
[\[5b.4\]]ba ma yin no/_/de ci'i phyir zhe na/_ci ste de len na/_de nyid thal ba bzhin du byed par 'gyur ba'i phyir ro/_/nam mkha' lding drod gsher las skye ba ni bza' ba'i phyir klu sgo nga las skye ba dang /_mngal nas skye ba dang /_drod gsher las skye ba 'byin par byed de/_rdzus te skye ba ma yin no/_/_
[\[5b.5\]]de ci'i phyir zhe na/_ci ste de len na de nyid thal ba bzhin du byed par 'gyur ba'i phyir ro/_/nam mkha' lding rdzus te skye ba ni bza' ba'i phyir klu sgo nga las skye ba dang /_mngal nas skye ba dang /_drod gsher las skye ba dang /_rdzus te skye ba 'byin par byed do/_/klu la klu chen po bskal par gnas shing
[\[5b.6\]]sa 'dzin pa dag yod do/_/de dag kyang gang zhe na/_'di lta ste/_klu'i rgyal po dga' bo dang /_nye dga' gnyis dang /_klu'i rgyal po rtas rgyal dang /_klu'i rgyal po btang bzung dang /_klu'i rgyal po gzi can dang /_klu'i rgyal po yul 'khor srung dang /_klu'i rgyal po nag po chen po dang /_
[\[5b.7\]]klu'i rgyal bo e le'i 'dab ma rnams te/_'di dag gzhan yang klu chen po bskal par gnas shing sa 'dzin pa nam mkha' lding dag gis dbyung bar mi nus pa gang yin pa 'di dag ni lha dang lha ma yin gyi g.yul myong bar byed cing so sor myong bar byed de/_shes shing rab tu shes la/_kun
[\[6a\]]
[\[6a.1\]]du rab tu shes so/_/ji skad du/_shin tu mthu che ba yi klu dag yod/_/ma mtha' srung zhing chu na gnas pa ste/_/de dag lha min dag dang g.yul 'gyed pas/_/'di dag brgya byin gyi ni dpung yang yin/_/stobs kyang che zhing dug che klu yin te/_/shin tu drag po
[\[6a.2\]]dgra thabs sna tshogs can/_/lha min rnams dang lhan cig g.yul 'gyed pas/_/de dag brgya byin gyi ni dpung yang yin/_/zhes kyang bya'o/_/bar gyi mdo la/_dga' bo nyer dga' rtas rgyal dang /_/btang bzung dang ni gzi can dang /_/yul 'khor srung dang nag po che/_/e le'i 'dab
[\[6a.3\]]ma phyi ma yin/_/stong spyi phud kyi 'jig rten gyi khams na dge ba bcu'i las kyi lam dag yod de/_srog gcod pa spong ba dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig 'khyal pa spong ba dang /_brnab
[\[6a.4\]]sems med pa dang /_gnod sems med pa dang /_yang dag par lta ba rnams so/_/srog gcod pa spong ba shas cher kun du bsten cing bsgoms te lan mang du byas pas ni gzhan 'phrul dbang byed kyi lha rnams dang skal ba mnyam par skye bar 'gyur ro/_/de bas ches shas chung ba dang
[\[6a.5\]]de bas ches yang bas ni 'phrul dga' ba rnams so/_/de bas ches shas chung ba dang /_de bas ches yang bas ni dga' ldan pa rnams su'o/_/de bas ches shas chung ba dang /_de bas ches yang bas ni 'thab bral ba rnams su'o/_/de bas ches shas chung ba dang /_de bas ches yang
[\[6a.6\]]bas ni sum cu rtsa gsum pa rnams su'o/_/de bas ches shas chung ba dang /_de bas ches yang bas ni rgyal chen bzhi pa rnams su'o/_/de bas ches shas chung ba dang /_de bas ches yang bas ni mi rnams dang skal ba mnyam par skye bar 'gyur ro/_/ma byin par len pa dang /_'dod pa la
[\[6a.7\]]log par g.yem pa dang /_brdzun du smra ba dang /_phra ma dang /_tshig rtsub po dang /_tshig 'khyal pa spong ba dang /_chags sems med pa dang /_gnod sems med pa dang /_yang dag par lta ba shas cher kun tu bsten cing bsgoms te lan mang du byas pas ni gzhan 'phrul dbang byed kyi lha
[\[6b\]]
[\[6b.1\]]rnams dang skal ba mnyam par skye bar 'gyur ro/_/de bas ches shas chung ba dang /_de bas ches yang bas ni 'phrul dga' ba rnams so/_/de bas ches shas chung ba dang /_de bas ches yang bas ni dga' ldan pa rnams su'o/_/de bas ches shas chung ba dang /_de bas ches yang bas ni
[\[6b.2\]]'thab bral ba rnams su'o/_/de bas ches shas chung ba dang /_de bas ches yang bas ni sum cu rtsa gsum pa rnams su'o/_/de bas ches shas chung ba dang /_de bas ches yang bas ni rgyal chen bzhi pa rnams su'o/_/de bas ches shas chung ba dang /_de bas ches yang bas ni mi rnams
[\[6b.3\]]dang skal ba mnyam par skye bar 'gyur ro/_/ji ste mi rnams dang skal ba mnyam par skye na yang srog gcod pa spong bas ni tshe ring por 'gyur ro/_/ma byin par len pa spong bas ni longs spyod chen por 'gyur ro/_/'dod pa la log par g.yem pa spong bas ni chung ma 'gran zla med par 'gyur ro/_/_
[\[6b.4\]]brdzun du smra ba spong bas ni skur pa mang bar mi 'gyur ro/_/phra ma spong bas ni mdza' bo dang 'bye bar mi 'gyur ro/_/tshig rtsub po spong bas ni yid du mi 'ong ba'i sgra thos par mi 'gyur ro/_/tshig 'khyal pa spong bas ni tshig mnyan par 'gyur ro/_/chags sems med pas ni 'dod chags
[\[6b.5\]]che bar mi 'gyur ro/_/gnod sems med pas ni zhe sdang che bar mi 'gyur ro/_/yang dag pa'i lta bas ni gti mug che bar mi 'gyur ro/_/sems can dmyal bar myong bar 'gyur ba'i las rnams kyi nang na ni las gang gi rnam par smin pas mnar med pa'i sems can dmyal ba chen po'i che'i
[\[6b.6\]]tshad bskal par len pa 'di mchog yin no/_/dud 'gro myong bar 'gyur ba'i las rnams kyi nang na ni las gang gi rnam par smin pas sa srung gi bus sa srung gi bu nyid dang /_rab tu brtan pas rab tu brtan pa nyid thob pa 'di mchog yin no/_/yi dgas kyi skye gnas su skye bar 'gyur ba'i las
[\[6b.7\]]rnams kyi nang na ni las gang gi rnam par smin pas rgyal po gshin rjes gshin rje'i 'jig rten gyi sems can rnams kyi rgyal srid kyi dbang phyug la dbang byed pa 'di ni mchog yin no/_/mi'i skye gnas myong bar 'gyur ba'i las rnams kyi nang na ni las gang gi rnam par smin pas nga las nus pa
[\[7a\]]
[\[7a.1\]]las nu nyid du thob pa 'di mchog yin no/_/rgyal chen bzhi'i ris myong bar 'gyur ba'i las rnams kyi nang na ni las gang gi rnam par smin pas rgyal po chen po bzhi rnams rgyal srid kyi dbang phyug la dbang byed pa 'di mchog yin no/_/sum cu rtsa gsum myong bar
[\[7a.2\]]'gyur ba'i las rnams kyi nang na ni las gang gi rnam par smin pas brgya byin gyis brgya byin nyid thob pa 'di mchog yin no/_/'thab bral myong bar 'gyur ba'i las rnams kyi nang na ni las gang gi rnam par smin pas rab 'thab bral nyid thob pa 'di mchog yin no/_/dga' ldan myong
[\[7a.3\]]bar 'gyur ba'i las rnams kyi nang na ni las gang gi rnam par smin pas yongs su dga' ldan gyis yongs su dga' ldan nyid thob pa 'di mchog yin no/_/'phrul dga' myong bar 'gyur ba'i las rnams kyi nang na ni las gang gi rnam par smin pas rab sprul nyid thob pa 'di mchog yin no/_/_
[\[7a.4\]]gzhan 'phrul dbang byed myong bar 'gyur ba'i las rnams kyi nang na ni las gang gi rnam par smin pas dbang byed kyi dbang nyid thob pa 'di mchog yin no/_/ji ltar 'dzam bu'i gling gi mi rnams la bkres pa dang /_skom pa yod pa bzhin du shar gyi lus 'phags po rnams dang /_nub kyi ba
[\[7a.5\]]lang spyod pa rnams dang /_byang gi sgra mi snyan pa rnams dang /_rgyal chen bzhi'i ris kyi lha rnams dang /_sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' dang /_gzhan 'phrul dbang byed pa rnams la yang yod do/_/de phan
[\[7a.6\]]chad la ni bkres pa dang skom pa med do/_/de ltar 'dzam bu'i gling gi mi rnams la kha zas 'di lta ste/_'bras chan dang /_zan dang /_phye dang /_sha dang /_khur ba rnams yod pa bzhin du shar gyi lus 'phags po dang /_nub kyi ba lang spyod la yang yod do/_/byang gi sgra mi snyan gyi mi
[\[7a.7\]]rnams ni ma rmos ma btab pa'i 'bras bu sA lu'i 'bru za'o/_/rgyal chen bzhi'i ris kyi lha rnams ni dri za'i zas dang bdud rtsi'i zas za'o/_/rgyal chen bzhi'i lha rnams ji lta ba bzhin du sum cu rtsa gsum pa rnams dang /_'thab bral ba rnams ba dang /_dga' ldan pa rnams dang /_'phrul
[\[7b\]]
[\[7b.1\]]dga' ba rnams dang /_gzhan 'phrul dbang byed kyi lha rnams kyang de bzhin no/_/de yan chad la ni kham gyi zas med do/_/rgyal chen bzhi'i lha rnams kyi bdud rtsi ni rnam pa bzhi ste/_sngon po dang /_ser po dang /_dmar po dang /_dkar po rnams so/_/rgyal chen bzhi'i lha rnams ji
[\[7b.2\]]lta ba bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams kyang de bzhin no/_/tshangs ris pa rnams la ni med do/_/de yan chad la yang med do/_/ji ltar 'dzam bu'i
[\[7b.3\]]gling pa rnams la bshang ba dang gci ba yod pa bzhin du shar gyi lus 'phags po rnams dang /_nub kyi ba lang spyod pa rnams dang /_byang gi sgra mi snyan pa rnams la yang yod do/_/rgyal chen bzhi'i lha rnams la ni med do/_/de yan chad la yang med do/_/ji ltar 'dzam bu'i gling
[\[7b.4\]]gi mi rnams la char 'bab mkhas pa dang /_char 'bab mi mkhas pa yod pa bzhin du shar gyi lus 'phags pa rnams dang /_nub kyi ba lang spyod pa rnams la yang yod do/_/byang gi sgra mi snyan pa rnams dang /_rgyal chen bzhi'i lha rnams la ni med do/_/de yan chad la yang med do/_/_
[\[7b.5\]]ji ltar 'dzam bu'i gling gi mi rnams la lo legs pa dang /_mu ge yod pa bzhin du shar gyi lus 'phags po dang /_nub kyi ba lang spyod pa rnams la yang yod do/_/byang gi sgra mi snyan pa rnams dang /_rgyal chen bzhi'i lha rnams la ni med do/_/de yan chad la yang med do/_/ji ltar
[\[7b.6\]]'dzam bu'i gling gi mi rnams la 'jigs pa dang /_bde ba yod pa bzhin du shar gyi lus 'phags po rnams dang /_nub kyi ba lang spyod pa rnams la yang yod do/_/byang gi sgra mi snyan gyi mi rnams la ni med do/_/rgyal chen bzhi'i lha rnams dang /_sum cu rtsa gsum pa rnams dang /_'thab
[\[7b.7\]]bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams la yod do/_/tshangs ris pa rnams la ni med do/_/de yan chad la yang med do/_/'jig rten gzhag pa las tshigs gsum pa'o/_/mdo la/_nyo tshong
[\[8a\]]
[\[8a.1\]]mdog dang khang pa dang /_/gding ba dang ni gzhag gos dang /_/yang ba rdul rab bsgre ba dang /_/tha dad bag ma len dang bcu/_/ji ltar 'dzam bu'i gling gi mi rnams la nor ram/_'bru'am/_gser ram dngul nyo tshong bya ba yod pa bzhin du shar gyi lus 'phags pa rnams dang
[\[8a.2\]]nub kyi ba lang spyod pa rnams la yang yod do/_/byang gi sgra mi snyan gyi mi rnams dang /_rgyal chen bzhi'i lha rnams la ni med do/_/de yan chad la yang med do/_/'di snyam du/_'dzam bu'i gling gi mi rnams la nor dang 'bru rnams kyi nyo tshong byed do/_/shar gyi lus 'phags po rnams ni
[\[8a.3\]]ras dang be'u ras rnams kyis so/_/nub kyi ba lang spyod pa rnams ni ba lang dang nor bu rnams kyis so zhes zer ba yang yod do/_/ji ltar 'dzam bu'i gling gi mi rnams kyi mdog nag po dang /_dkar po dang /_sngo bsangs dang /_mdog skya snar rnam pa bzhi yod pa bzhin du shar gyi
[\[8a.4\]]lus 'phags pa rnams dang /_nub kyi ba lang spyod pa rnams kyang de bzhin no/_/byang gi sgra mi snyan gyi mi rnams ni mdog gcig pa ste dkar po'o/_/rgyal chen bzhi'i lha rnams kyi mdog ni rnam pa bzhi'o/_/sngon po dang /_ser po dang /_dmar po dang /_dkar po rnams so/_/rgyal chen
[\[8a.5\]]bzhi pa rnams kyi ji lta ba bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams kyang de bzhin no/_/tshangs ris kyi lha rnams kyang mdog gcig pa ste dkar po'o/_/tshangs ris
[\[8a.6\]]kyi lha rnams ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams
[\[8a.7\]]dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyang de bzhin no/_/nam mkha' mtha' yas skye mched dang /_rnam shes mtha' yas skye
[\[8b\]]
[\[8b.1\]]mched dang /_ci yang med pa'i skye mched dang /_'du shes med 'du shes med min skye mched la ni kha dog med do/_/'di ltar 'dzam bu'i gling gi mi rnams kyi khang pa ched du byas pa dang /_ched du byas pa ma yin pa dang /_khang bzangs dang /_sa khang rnams yod pa bzhin du shar gyi lus 'phags pa
[\[8b.2\]]rnams dang /_nub kyi ba lang spyod pa rnams la yang yod do/_/byang gi sgra mi snyan gyi mi rnams kyi khang pa ni ched du byas pa ma yin pa'i sa khang ngo /_/rgyal chen bzhi pa rnams kyi gzhal med khang ni ched du byas pa dang ched du byas pa ma yin pa'o/_/rgyal chen bzhi pa'i lha rnams kyi 'jig rten
[\[8b.3\]]pa bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams kyi yang de bzhin no/_/tshangs ris pa rnams kyi gzhal med khang rnams ni ched du byas pa ma yin pa'o/_/tshangs
[\[8b.4\]]ris pa rnams kyi ji lta ba bzhin du tshangs pa'i mdun na 'don pa dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung rnams dang /_tshad med dge ba rnams dang /_dge rgyas pa rnams dang /_sprin med pa
[\[8b.5\]]rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min pa rnams kyi gzhal med khang yang ched du byas pa ma yin no/_/gzugs med pa
[\[8b.6\]]rnams la ni khang pa med pa'o/_/ji ltar 'dzam bu'i gling gi mi rnams la gding ba dang bgo ba 'di lta ste/_bal gos dang /_sha na'i ras dang /_gso ma'i ras dang /_zar ma'i ras dang /_ras gos dang /_zab dar dang /_ko tam pa'i ras dang /_rtswa du ku la'i gos dang /_a pa ra na ti
[\[8b.7\]]ka'i gos dang /_ras dang /_be'u ras yod pa bzhin du shar gyi lus 'phags pa rnams dang /_nub kyi ba lang spyod pa rnams la yang yod do/_/byang gi sgra mi snyan gyi mi rnams ni dpag bsam shing las byung ba'i gos gyon no/_/ji ltar byang gi sgra mi snyan gyi mi rnams dpag bsam gyi
[\[9a\]]
[\[9a.1\]]shing las byung ba'i gos gyon pa bzhin du rgyal chen bzhi'i lha rnams dang /_sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed kyi lha rnams kyang de bzhin no/_/tshangs
[\[9a.2\]]ris kyi lha rnams ni gos gyon bzhin du skye'o/_/tshangs ris kyi lha rnams ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad
[\[9a.3\]]med dge rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyang de
[\[9a.4\]]gos gyon bzhin du skye'o/_/byang gi sgra mi snyan gyi mi rnams kyi dpag bsam shing las byung ba'i gos kyang rnam pa bzhi ste/_sngon po dang /_ser po dang /_dmar po dang /_dkar po rnams so/_/gzhan gos kyang rnam pa bzhi ste/_sngon po dang /_ser po dang /_dmar po dang /_dkar po
[\[9a.5\]]rnams so/_/dpag bsam shing las byung ba'i gos kyang rnam pa bzhi ste/_sngon po dang /_ser po dang /_dmar po dang /_dkar po rnams te/_dpag bsam shing las byung ba'i gos ji lta bu 'dod pa de lta bu skyes pa'am/_bud med dag gis sems bskyed ma thag tu de la yal ga 'dud
[\[9a.6\]]par byed do/_/rgyal chen bzhi'i lha rnams kyi dpag bsam shing las byung ba'i gos kyi shing rnams kyang rnam pa bzhi ste/_sngon po dang /_ser po dang /_dmar po dang /_dkar po rnams dang /_gzhan gos kyang rnam pa bzhi ste/_sngon po dang /_ser po dang /_dmar po dang /_dkar
[\[9a.7\]]po rnams so/_/dpag bsam gyi shing las byung ba'i gos kyang rnam pa bzhi ste/_sngon po dang /_ser po dang /_dmar po dang /_dkar po rnams te/_dpag bsam shing las byung ba'i gos ji lta bu 'dod pa de lta bu lha'i bu'am/_lha'i bu mo dag gis sems bskyed ma thag tu yal ga 'dud
[\[9b\]]
[\[9b.1\]]par byed do/_/de'i lag tu 'ong bar 'gyur ro/_/rgyal chen bzhi pa rnams kyi ji lta ba bzhin du sum cu rtsa gsum pa dang /_'thab bral ba rnams dang /_dga' ldan ba rnams dang /_'phrul dga' ba rnams dang /_gzhan 'phrul dbang byed pa rnams kyi yang de bzhin no/_/tshangs ris kyi lha
[\[9b.2\]]rnams la ni dpag bsam shing las byung ba'i gos med do/_/de yan chad la yang med do/_/ji ltar 'dzam bu'i gling gi mi rnams la gding ba dang /_bgo ba lci ba dang /_yang ba yod pa bzhin du shar gyi lus 'phags po rnams dang /_nub kyi ba lang spyod pa rnams la yang yod do/_/byang
[\[9b.3\]]gi sgra mi snyan pa rnams kyi dpag bsam gyi shing las byung ba'i gos la ni srang gcig yod do/_/rgyal chen bzhi'i lha rnams kyi ni srang phyed do/_/sum cu rtsa gsum pa'i lha rnams kyi ni srang gi bzhi cha gcig go/_/'thab bral ba rnams kyi ni srang gang gi brgyad cha gcig go/_/dga' ldan pa rnams
[\[9b.4\]]kyi ni srang gi bcu drug cha gcig go/_/'phrul dga' ba rnams kyi ni sum cu rtsa gnyis kyi srang gi cha gcig go_/_gzhan 'phrul dbang byed pa rnams kyi dpag bsam gyi shing las byung ba'i gos ni srang gi drug cu rtsa bzhi'i cha gcig las med do/_/tshangs ris kyi lha rnams kyi ni gzhal du med
[\[9b.5\]]pa'i gos yin no/_/tshangs ris pa rnams kyi ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas
[\[9b.6\]]pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyi yang gzhal du med pa'i gos yin no/_/nyi zer gyi
[\[9b.7\]]rdul bzhi bcu rtsa dgu'i cha gcig ni rdul phra rab yin no/_/rdul phra rab bdun ni rdul phra mo gcig go/_/rdul phra mo bdun la ni nyi zer gyi rdul gcig go/_/nyi zer gyi rdul bdun la ni ri bong gi rdul gcig go/_/ri bong gi rdul bdun la ni lug rdul gcig go/_/lug rdul bdun la ni glang rdul
[\[10a\]]
[\[10a.1\]]gcig go/_/glang rdul bdun la ni sro ma gcig go/_/sro ma bdun la ni a ba ga na gcig go/_/a ba ga na bdun la ni ba ti ka gcig go/_/ba ti ka bdun la ni nas 'bru gcig go/_/nas 'bru bdun la ni sor gcig go/_/sor nyi shu rtsa bzhi la ni khru gang ngo /_/'dzam bu'i
[\[10a.2\]]gling gi mi rnams kha cig ni khru tshad de ltar brtsis pa'i khru phyed dang bzhi pa'o/_/kha cig ni khru bzhi pa'o/_/shar gyi lus 'phags po rnams ni khru brgyad pa'o/_/nub kyi ba lang spyod pa rnams ni khru bcu drug pa'o/_/byang gi sgra mi snyan gyi mi rnams ni khru sum cu rtsa gnyis pa'o/_/rgyal chen
[\[10a.3\]]bzhi'i lha rnams kyi lus thob pa ni rgyang grags kyi bzhi cha gcig go/_/sum cu rtsa gsum pa rnams kyi ni rgyang grags kyi phyed do/_/'thab bral ba rnams kyi ni rgyang grags kyi bzhi cha gsum pa'o/_/dga' ldan pa rnams kyi ni rgyang grags gcig go/_/'phrul dga' ba rnams kyi ni
[\[10a.4\]]rgyang grags gcig dang /_rgyang grags kyi bzhi cha gcig go/_/gzhan 'phrul dbang byed rnams kyi ni rgyang grags phyed dang gnyis so/_/tshangs ris pa rnams kyi ni dpag tshad phyed do/_/tshangs pa mdun na 'don pa rnams kyi ni dpag tshad gcig go/_/tshangs pa chen po pa rnams kyi ni
[\[10a.5\]]dpag tshad phyed dang gnyis so/_/'od chung ba rnams kyi ni dpag tshad gnyis so/_/tshad med 'od pa rnams kyi ni dpag tshad bzhi'o/_/'od gsal ba rnams kyi ni dpag tshad brgyad do/_/dge chung ba rnams kyi ni dpag tshad bcu drug go/_/tshad med dge ba rnams kyi ni dpag tshad sum cu rtsa
[\[10a.6\]]gnyis so/_/dge rgyas pa rnams kyi ni dpag tshad drug cu rtsa bzhi'o/_/sprin med pa rnams kyi ni dpag tshad brgya nyi shu rtsa bzhi'o/_/bsod nams skyes pa rnams kyi ni dpag tshad nyis brgya lnga bcu'o/_/'bras bu che ba'i lha rnams kyi ni dpag tshad lnga brgya'o/_/'du shes med pa'i
[\[10a.7\]]sems can rnams kyi yang de dang 'dra'o/_/mi che ba'i lus thob pa ni dpag tshad stong ngo /_/mi gdung ba rnams kyi ni dpag tshad nyis stong ngo /_/gya nom snang ba rnams kyi ni dpag tshad bzhi stong ngo /_/shin tu mthong ba pa rnams kyi ni dpag tshad brgyad stong ngo /_/'og min gyi lha rnams
[\[10b\]]
[\[10b.1\]]kyi lus thob pa rnams kyi ni dpag tshad khri drug stong ngo /_/gzugs med pa rnams la ni bsags pa'i lus med do/_/nyi zer gyi rdul bzhi bcu rtsa dgu'i cha gcig gi ni rdul phra rab yin no/_/rdul phra rab bdun la ni rdul phra mo gcig go/_/rdul phra mo bdun la ni nyi zer gyi rdul gcig
[\[10b.2\]]go/_/nyi zer gyi rdul bdun la ni ri bong gi rdul gcig go/_/ri bong gi rdul bdun la ni lug rdul gcig go/_/lug rdul bdun la ni glang rdul gcig go/_/glang rdul bdun la ni sro ma gcig go/_/sro ma bdun la ni a ba ga na gcig go/_/a ba ga na bdun la ni ba ti ka gcig go/_/_
[\[10b.3\]]ba ti ka bdun la ni nas 'bru gcig go/_/nas 'bru bdun la ni sor gcig go/_/sor nyi shu rtsa bzhi la khru gang ngo /_/'dzam bu'i gling gi mi rnams kha cig gos khru tshad 'di lta bur brtsis pa'i khru brgyad pa gyon no/_/kha cig ni khru bcu pa'o/_/shar gyi lus 'phags pa rnams kyi ni khru nyi
[\[10b.4\]]shu pa'o/_/nub kyi ba lang spyod pa rnams kyi ni khru bzhi bcu pa'o/_/byang gi sgra mi snyan pa rnams kyi ni dpag bsam shing las byung ba'i gos khru brgyad cu pa gyon no/_/rgyal chen bzhi pa'i lha rnams kyang lus la ci ran pa'i gos gyon no/_/rgyal chen bzhi pa lha rnams kyi ji lta ba bzhin du sum
[\[10b.5\]]cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams dang /_tshangs ris pa rnams dang /_tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams
[\[10b.6\]]dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams
[\[10b.7\]]dang /_gya nom snang ba rnams dang /_shin tu mthong ba rnams dang /_'og min pa rnams kyi yang de bzhin no/_/ji ltar 'dzam bu'i gling gi mi rnams dbang po tha dad do/_/kha cig la ni mo'i dbang po dang /_kha cig la ni pho'i dbang po yod pa bzhin du shar gyi lus 'phags pa rnams dang /_nub kyi
[\[11a\]]
[\[11a.1\]]ba lang spyod pa rnams dang /_byang gi sgra mi snyan pa rnams dang /_rgyal chen bzhi pa'i lha rnams dang /_sum cu rtsa gsum pa'i lha rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams la yang
[\[11a.2\]]yang yod do/_/tshangs ris kyi lha rnams la ni mo'i dbang po yang med/_pho'i dbang po yang med do/_/tshangs ris pa rnams ji lta ba bzhin du tshangs pa'i mdun na 'don pa rnams dang /_tshangs pa chen po rnams dang /_'od chung ba rnams dang /_tshad med 'od pa rnams dang /_'od gsal ba
[\[11a.3\]]rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba
[\[11a.4\]]rnams dang /_'og min gyi lha rnams kyang de bzhin no/_/ji ltar 'dzam bu'i gling gi mi rnams la bag ma gtong ba dang /_bag ma len pa yod pa bzhin du shar gyi lus 'phags pa rnams dang /_nub kyi ba lang spyod pa rnams la yang yod do/_/byang gi sgra mi snyan pa rnams la ni med do/_/rgyal
[\[11a.5\]]chen bzhi pa'i lha rnams dang /_sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams la yang yod do/_/tshangs ris kyi lha rnams la ni bag ma gtong ba yang med len pa yang med do/_/_
[\[11a.6\]]tshangs ris kyi lha rnams la ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge rnams dang /_dge rgyas pa rnams dang /_
[\[11a.7\]]sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams la yang de bzhin no/_/'jig rten gzhag pa las tshig
[\[11b\]]
[\[11b.1\]]bzhi pa'o//_//'jig rten gzhag pa/_bam po gnyis pa/_mdo la/_grang dang tsha dang dus tshigs mtshan mo dang /_/pha ma dang ni rje khol dang /_/nor dang 'bru dang mngon par zhe na/_/bcu tshan yongs su brjod pa yin/_/ji ltar 'dzam bu'i gling gi mi rnams la shin tu grang ba
[\[11b.2\]]dang /_shin tu tsha ba yod pa bzhin du shar gyi lus 'phags pa rnams dang /_nub kyi ba lang spyod pa rnams la yang yod do/_/byang gi sgra mi snyan pa rnams la ni med do/_/rgyal chen bzhi'i lha rnams la yang med do/_/de yan chad la yang med do/_/ji ltar 'dzam bu'i gling gi mi rnams la
[\[11b.3\]]dus tshigs 'di lta ste/_dgun dang dpyid dang dbyar yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_byang gi sgra mi snyan pa rnams dang /_rgyal chen bzhi'i lha rnams dang /_sum cu rtsa gsum pa rnams dang /_'thab bral ba rnams dang /_dga'
[\[11b.4\]]ldan pa rnams dang /_'phrul dga' ba rnams dang /_gzhan 'phrul dbang byed kyi lha rnams la yang yod do/_/tshangs ris kyi lha rnams la ni dus tshigs med do/_/tshangs ris kyi lha rnams la ji lta ba bzhin du tshangs pa'i mdun na 'don pa rnams dang /_tshangs pa chen po rnams dang /_'od
[\[11b.5\]]chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba
[\[11b.6\]]rnams dang /_gya nom snang ba rnams dang /_shin tu mthong ba rnams dang /_'og min gyi lha rnams la yang de bzhin no/_/ji ltar 'dzam bu'i gling gi mi rnams la mtshan mo dang /_nyin mo yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_byang gi sgra
[\[11b.7\]]mi snyan pa rnams dang /_rgyal chen bzhi'i lha rnams dang /_sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed kyi lha rnams la yang yod do/_/tshangs ris kyi lha rnams la ni mtshan mo yang med/_
[\[12a\]]
[\[12a.1\]]nyin mo yang med/_tshangs ris pa rnams ji lta ba bzhin du tshangs pa'i mdun na 'don dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_
[\[12a.2\]]dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams la yang de bzhin no/_/ji lta ba
[\[12a.3\]]'dzam bu'i gling gi mi rnams la pha dang ma yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_byang gi sgra mi snyan pa rnams dang /_rgyal chen bzhi'i lha rnams dang /_sum cu rtsa gsum pa rnams dang /_'thab bral ba rnams dang /_dga' ldan pa
[\[12a.4\]]rnams dang /_'phrul dga' ba rnams dang /_gzhan 'phrul dbang byed kyi lha rnams la yang yod do/_/tshangs ris pa lha rnams la ni ma yang med pha yang med do/_/tshangs ris kyi lha rnams ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od
[\[12a.5\]]chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung
[\[12a.6\]]ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams la yang de bzhin no/_/ji ltar 'dzam bu'i gling gi mi rnams la rje bo dang bra na yod pa bzhin du shar gyi lus 'phags pa rnams dang /_nub kyi ba lang spyod pa rnams la yod do/_/byang gi sgra mi snyan
[\[12a.7\]]pa rnams la ni rje bo yang med bran kyang med do/_/rgyal chen bzhi'i lha rnams la ni rje bo dang bran kyang yod do/_/rgyal chen bzhi'i lha rnams ji lta ba bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan
[\[12b\]]
[\[12b.1\]]'phrul dbang byed pa rnams la yang de bzhin no/_/tshangs ris kyi lha rnams la ni rje bo yang med bran yang med do/_/tshangs ris pa rnams la ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams
[\[12b.2\]]dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba
[\[12b.3\]]rnams dang /_shin tu mthong ba rnams dang /_'og min gyi lha rnams la yang de bzhin no/_/ji ltar 'dzam bu'i gling gi mi rnams la nor dang 'bru yod pa bzhin du shar gyi lus 'phags pa rnams dang /_nub kyi ba lang spyod pa rnams la yang yod do/_/byang gi sgra mi snyan gyi mi rnams
[\[12b.4\]]la ni 'bru ni yod/_nor ni med do/_/rgyal chen bzhi'i lha rnams la nor ni yod 'bru ni med do/_/rgyal chen bzhi'i lha rnams ji lta ba bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul
[\[12b.5\]]dbang byed pa rnams la yang de bzhin no/_/tshangs ris kyi lha rnams la ni nor yang med 'bru yang med do/_/tshangs ris kyi lha ji lta ba bzhin du tshangs pa mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od
[\[12b.6\]]gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_
[\[12b.7\]]shin tu mthong ba rnams dang /_'og min gyi lha rnams la yang de bzhin no/_/ji ltar 'dzam bu'i gling gi mi rnams la pha'am ma'am/_bu pho'am bu mo 'am/_rje bo'am/_bran nam/_nor ram/_'bru la mngon par zhen pa yod pa bzhin du shar gyi lus 'phags pa rnams dang /_nub kyi
[\[13a\]]
[\[13a.1\]]ba lang spyod pa rnams la yod do/_/byang gi sgra mi snyan gyi mi rnams la ni ci la yang mngon par zhen pa med do/_/rgyal chen bzhi'i lha rnams la ni 'bru ma gtogs pa rnams la mngon par zhen pa yod do/_/rgyal chen bzhi'i lha rnams ji lta ba bzhin du sum cu rtsa
[\[13a.2\]]gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams kyi yang de bzhin no/_/tshangs ris kyi lha rnams la yang mngon par zhen pa med do/_/tshangs ris pa rnams ji lta ba bzhin du tshangs pa'i
[\[13a.3\]]mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams
[\[13a.4\]]dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyang de bzhin no/_/'jig rten gzhag pa las tshigs lnga pa'o/_/mdo la/_zla mtshan 'khrig dang khu chu dang /_/tshig
[\[13a.5\]]bsgyur dang ni chu klung brag_/sa la rdzing bu glang po dang /_/srung ma 'khor los sgyur ba'i lam/_/ji ltar 'dzam bu'i gling gi mi rnams la bud med zla mtshan can dang /_sbrum ma dang /_bu btsa' ba yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_
[\[13a.6\]]byang gi sgra mi snyan pa rnams la yang yod do/_/rgyal chen bzhi'i lha rnams kyi ni 'dzam bu'i gling gi mi rnams kyi khye'u 'am bu mo lo lnga lon pa ji tsam pa de bzhin no/_/lha'am lha'i bu mo phrag pa'am phang par sems can rdzus te skye bar 'gyur te/_de la lha 'am lha'i bu mo dag 'di snyam du 'di ni
[\[13a.7\]]bdag gi bu'am bu mo snyam du sems so/_/khye'u 'am bu mo de dag kyang 'di snyam du 'di ni bdag cag gi ma'am pha'o snyam du sems so/_/sum cu rtsa gsum pa rnams dang ni lo drug lon pa ji tsam pa bzhin no/_/'thab bral ba rnams kyi ni lo bdun lon pa ji tsam pa bzhin no/_/dga' ldan
[\[13b\]]
[\[13b.1\]]ldan bye pa rnams kyi ni lo brgyad lon pa ji tsam pa bzhin no/_/'phrul dga' ba rnams kyi ni lo dgu lon pa ji tsam pa bzhin no/_/gzhan 'phrul dbang byed pa rnams kyi ni 'dzam bu'i gling gi bu pho dang bu mo lo bcu lon pa ji tsam pa de bzhin du lha'am lha'i bu mo'i phrag pa 'am phang par rdzus te/_
[\[13b.2\]]skye ba'i sems can 'byung bar 'gyur te/_de na lha'am lha'i bu mo dag 'di snyam du 'di ni bdag gi bu'am bu mo snyam du sems so/_/khye'u dang bu mo dag kyang 'di snyam du 'di ni bdag cag gi ma'am pha'o snyam du sems so/_/tshangs ris kyi lha rnams ni thog ma nas lus kyi yan
[\[13b.3\]]lag dang nying lag thams cad rdzogs par skye shing 'chi ba na yang de kho na nyid do/_/tshangs ris kyi lha rnams ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba
[\[13b.4\]]rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu
[\[13b.5\]]mthong ba rnams dang /_'og min pa rnams kyang de bzhin no/_/gzugs med pa rnams la lus kyi gzugs med do/_/de bas na de dag gi skye ba yang mi mngon/_'chi ba yang mi mngon no/_/ji ltar 'dzam bu'i gling gi mi rnams mi tshangs par spyod pa 'khrig pa'i chos bsten pa ni
[\[13b.6\]]gnyis kyis gnyis sbyor ba yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_byang gi sgra mi snyan pa rnams dang /_rgyal chen bzhi'i lha rnams dang /_sum cu rtsa gsum pa rnams dang de bzhin no/_/'thab bral ba rnams ni 'khyud pa tsam gyis
[\[13b.7\]]gdung ba zhi bar 'gyur ro/_/dga' ldan pa rnams kyi ni lag pa nas bzung ba tsam gyis so/_/'phrul dga' ba rnams kyi ni bgad pa tsam gyis so/_/gzhan 'phrul dbang byed pa rnams kyi ni bltas pa tsam gyis gdung ba zhi bar 'gyur ro/_/tshangs ris pa rnams la ni 'dod chags
[\[14a\]]
[\[14a.1\]]med do/_/tshangs ris pa rnams ji lta ba bzhin du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams
[\[14a.2\]]dang /_dge rgyas par nams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyang de bzhin no/_/_
[\[14a.3\]]ji ltar 'dzam bu'i gling gi mi rnams la khu chu mi gtsang ba yod pa bzhin du shar gyi lus 'phags pa rnams dang /_nub kyi ba lang spyod pa rnams dang /_byang gi sgra mi snyan gyi mi rnams la yang de bzhin no/_/rgyal chen bzhi'i lha rnams la rlung 'byung ngo /_/rgyal chen bzhi'i lha rnams ji lta ba
[\[14a.4\]]bzhin du sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa rnams kyi yang de bzhin no/_/tshangs ris kyi lha rnams la ni 'dod chags med do/_/tshangs ris pa rnams ji lta ba bzhin
[\[14a.5\]]du tshangs pa'i mdun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_
[\[14a.6\]]bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba rnams dang /_'og min gyi lha rnams kyang de bzhin no/_/sems can dmyal ba'i sems can gyi tshe'i tshad kyi mtha'
[\[14a.7\]]ni bskal pa gcig ste/_bar ma dor 'chi ba ni yod do/_/dud 'gro'i skye gnas su skyes pa'i sems can rnams kyi tshe'i tshad ni mtha'i bskal pa gcig ste/_bar ma dor 'chi ba ni yod do/_/mi rnams kyi nyin zhag sum cu gang yin pa de ni yi dgas rnams kyi nyin gcig ste/_nyin zhag
[\[14b\]]
[\[14b.1\]]de sum cu la zla ba gcig_/zla ba bcu gnyis la lo gcig ste/_yi dgas rnams kyi tshe'i tshad kyi mtha' ni lo de lta bur brtsis pa'i lo lnga brgya ste/_bar ma dor 'chi ba ni yod do/_/de mi'i ltar brtsis na lo khri lnga stong yod do/_/shar gyi lus 'phags kyi mi rnams kyi che'i tshad kyi
[\[14b.2\]]mtha' ni lo nyis brgya lnga bcu ste/_bar ma dor 'chi ba ni yod do/_/nub kyi ba lang spyod kyi mi rnams kyi che'i tshad kyi mtha' ni lo lnga brgya ste/_bar ma dor 'chi ba ni yod do/_/byang gi sgra mi snyan gyi mi rnams kyi tshe'i tshad kyi mtha' ni lo stong ste/_bar ma dor 'chi ba med do/_/ci'i phyir
[\[14b.3\]]byang gi sgra mi snyan gyi mi rnams ni bar ma dor 'chi ba med ce na/_/de dag la bdag gi med cing yongs su 'dzin pa med de/_tshe nges shing khyad par du 'gro ba yin pas de'i phyir byang gi sgra mi snyan gyi mi rnams la bar mdor 'chi ba med do/_/'dzam bu'i gling gi mi rnams la ni yar skye ba dang /_mar
[\[14b.4\]]'gro ba yod de/_'dzam bu'i gling gi mi rnams res 'ga' ni tshe dpag tu med par 'gyur la/_res 'ga' ni tshe lo bcu par 'gyur la/_mi rnams kyi tshe lo lnga bcu gang yin pa de ni/_rgyal chen bzhi'i lha rnams kyi nyin zhag gcig go/_/nyin zhag de sum cu la zla ba gcig go/_/_
[\[14b.5\]]zla ba bcu gnyis la lo gcig ste/_rgyal chen bzhi'i lha rnams kyi tshe'i tshad kyi mtha' ni lo de lta bur brtsis pa'i lha'i lo lnga brgya ste/_bar ma dor 'chi ba ni yod do/_/de mi'i ltar brtsis na lo sa ya phrag dgu yod do/_/de ni sems can dmyal ba chen po yang sos kyi nyin zhag gcig
[\[14b.6\]]go/_/nyin zhag de sum cu la zla ba gcig_/zla ba bcu gnyis la lo gcig ste/_sems can dmyal ba yang sos kyi sems can rnams kyi che'i tshad kyi mtha' ni de lo lta bur brtsis pa'i sems can dmyal ba pa'i lo lnga brgya ste/_bar ma dor 'chi ba ni yod do/_/de mi'i ltar
[\[14b.7\]]brtsis na lo bye ba phrag 'bum drug khri nyis stong yod do/_/mi rnams kyi lo brgya gang yin pa de ni sum cu rtsa gsum gyi nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_sum cu rtsa gsum gyi lha rnams kyi tshe'i tshad kyi mtha' ni de lta bur brtsis
[\[15a\]]
[\[15a.1\]]pa'i lha'i lo stong ste/_bar ma dor 'chi ba ni yod do/_/de mi'i ltar brtsis na lo bye ba phrag gsum dang sa ya phrag drug yod do/_/de ni sems can dmyal ba chen po thig nag gi nyin zhag gcig go/_/nyin zhag de sum cu la zla ba gcig go/_/zla ba bcu
[\[15a.2\]]gnyis la lo gcig ste/_sems can dmyal ba chen po thig nag gi che'i tshad kyi mtha' ni lo de lta bur brtsis pa'i sems can dmyal ba'i lo stong ste/_bar mdor 'chi ba ni yod do/_/de mi'i ltar brtsis na lo bye ba phrag 'bum phrag bcu gnyis dang /_bye ba phrag dgu khri drug
[\[15a.3\]]stong yod do/_/mi rnams kyi lo nyis brgya gang yin pa de ni 'thab bral gyi lha rnams kyi nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_'thab bral ba'i lha rnams kyi tshe'i tshad kyi mtha' ni lo de lta bur brtsis pa'i lha'i lo nyis stong ste/_
[\[15a.4\]]bar ma dor 'chi ba ni yod do/_/de mi'i ltar brtsis na lo bye ba phrag bcu bzhi dang sa ya phrag bzhi yod do/_/de ni sems can dmyal ba chen po bsdus gzhom gyi nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_sems can dmyal ba
[\[15a.5\]]chen po bsdus gzhom gyi sems can rnams kyi tshe'i tshad kyi mtha' ni lo de lta bur brtsis pa'i sems can dmyal ba'i lo nyis stong ste/_bar ma dor 'chi ba ni yod do/_/de mi'i ltar brtsis na lo bye ba phrag gcig dang /_bye ba phrag gsum 'bum drug khri brgyad stong yod do/_/mi rnams kyi lo bzhi
[\[15a.6\]]brgya gang yin pa de ni dga' ldan gyi lha rnams kyi nyin zhag gcig go/_/nyin zhag sum cu la zla ba gcig_/zla ba bcu gnyis la lo gcig ste/_dga' ldan gyi lha rnams kyi che'i tshad kyi mtha' ni lo de lta bur brtsis pa'i lo bzhi stong yod do/_/bar ma dor 'chi ba ni yod do/_/de mi'i ltar
[\[15a.7\]]brtsis na lo bye ba lnga bcu rtsa bdun dang /_lo sa ya phrag drug yod do/_/de ni sems can dmyal ba chen po ngu 'bod kyi nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_sems can dmyal ba chen po ngu 'bod kyi sems can rnams kyi tshe'i
[\[15b\]]
[\[15b.1\]]tshad kyi mtha' ni lo de lta bur brtsis pa'i lo bzhi stong ste/_bar ma dor 'chi ba ni yod do/_/de mi'i ltar brtsis na lo bye ba phrag bye ba brgya dang /_bye ba phrag sa ya gnyis dang /_bye ba phrag dgu 'bum bzhi khri bzhi stong yod do/_/mi rnams kyi lo brgyad brgya gang yin pa de ni 'phrul dga' lha
[\[15b.2\]]rnams kyi nyin zhag gcig go/_/nyin zhag de sum cu la zla ba gcig go/_/zla ba bcu gnyis la lo gcig ste/_'phrul dga'i lha rnams kyi tshe'i tshad kyi mtha' ni lo de lta bur brtsis pa'i lha'i lo brgyad stong ste/_bar mdo'i 'chi ba ni yod do/_/de mi'i ltar brtsis na lo bye ba phrag nyis
[\[15b.3\]]brgya sum cu dang /_lo sa ya phrag bzhi yod do/_/de ni sems can dmyal ba chen po ngu 'bod chen po'i nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_sems can dmyal ba chen po ngu 'bod chen po'i tshe'i tshad kyi mtha' ni lo de lta
[\[15b.4\]]bur brtsis pa'i sems can dmyal ba'i lo brgyad stong yod de/_bar ma dor 'chi ba ni yod do/_/de mi'i ltar brtsis na lo bye ba phrag drug cu rtsa drug dang /_bye ba phrag sa ya gsum dang bye ba phrag lnga 'bum lnga khri nyis stong yod do/_/mi rnams kyi lo stong drug brgya gang yin pa de ni gzhan
[\[15b.5\]]'phrul dbang byed kyi lha rnams kyi nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_gzhan 'phrul dbang byed kyi lha rnams kyi che'i tshad kyi mtha' ni lo de lta bur brtsis pa'i lha'i lo khri drug stong ste/_bar ma dor 'chi ba ni yod do/_/de mi'i
[\[15b.6\]]ltar brtsis na lo bye ba phrag dgu brgya nyi shu rtsa gcig dang /_lo sa ya drug yod de/_de ni sems can dmyal ba chen po tsha ba'i nyin zhag gcig go/_/nyin zhag de sum cu la zla ba gcig_/zla ba bcu gnyis la lo gcig ste/_sems can dmyal ba chen po tsha ba'i sems can dmyal ba
[\[15b.7\]]pa'i sems can rnams kyi che'i tshad kyi mtha' ni lo de lta bur brtsis pa'i sems can dmyal ba pa'i lo khri drug stong ste/_bar ma dor 'chi ba ni yod do/_/de mi'i ltar brtsis na lo bye ba phrag lnga brgya dang /_lo bye ba phrag bye ba sum cu dang /_lo bye ba phrag sa ya brgyad dang /_bzhi 'bum dang /_lo bye ba
[\[16a\]]
[\[16a.1\]]phrag khri drug stong yod do/_/bar gyi mdo la/_dgu dang gsum dang bcu bzhi dang ni lnga bcu rtsa bdun dang /_/nyis brgya dgu brgya rnams ni mi yi grangs kyi lha tsher bshad/_/de bzhin gcig dang bcu gnyis gcig dang brgyad dang drug cu dang /_/lnga brgya dag ni sems can
[\[16a.2\]]dmyal ba pa yi tsher bshad do/_/tshangs ris kyi lha rnams kyi che'i tshad kyi mtha' ni bskal pa phyed de/_bar ma dor 'chi ba ni yod do/_/sems can dmyal ba chen po rab tu tsha ba'i che'i tshad kyi mtha' ni bskal pa phyed de/_bar ma dor 'chi ba ni yod do/_/tshangs pa'i mdun na 'don pa'i lha
[\[16a.3\]]rnams kyi che'i tshad kyi mtha' ni bskal pa gcig yin te/_bar ma dor 'chi ba ni yod do/_/sems can dmyal ba chen po mnar med pa'i che'i tshad kyi mtha' ni bskal pa gcig ste/_bar ma dor 'chi ba ni yod do/_/tshangs pa chen po pa'i lha rnams kyi che'i tshad kyi mtha' ni bskal pa phyed dang
[\[16a.4\]]gnyis te/_bar ma dor 'chi ba ni yod do/_/'od chung gi lha rnams kyi tshe'i tshad kyi mtha' ni bskal pa gnyis te/_bar ma dor 'chi ba ni yod do/_/tshad med 'od kyi lha rnams kyi tshe'i tshad kyi mtha' ni bskal pa bzhi ste/_bar ma dor 'chi ba ni yod do/_/'od gsal gyi lha rnams kyi che'i tshad kyi
[\[16a.5\]]mtha' ni bskal pa brgyad de/_bar ma dor 'chi ba ni yod do/_/dge chung gi lha rnams kyi che'i tshad kyi mtha' ni bskal pa bcu drug ste/_bar ma dor 'chi ba ni yod do/_/tshad med dge ba'i lha rnams kyi che'i tshad kyi mtha' ni bskal pa sum cu rtsa gnyis te/_bar ma dor 'chi ba ni yod do/_/_
[\[16a.6\]]dge rgyas kyi lha rnams kyi tshe'i tshad kyi mtha' ni bskal pa drug cu rtsa bzhi ste/_bar ma dor 'chi ba ni yod do/_/sprin med kyi lha rnams kyi che'i tshad kyi mtha' ni bskal pa brgya nyi shu rtsa lnga ste/_bar ma dor 'chi ba ni yod do/_/bsod nams skyes kyi lha rnams kyi che'i tshad kyi mtha' ni bskal
[\[16a.7\]]pa nyis brgya lnga bcu ste/_bar ma dor 'chi ba ni yod do/_/'bras bu che ba'i lha rnams kyi che'i tshad kyi mtha' ni bskal pa lnga brgya ste/_bar ma dor 'chi ba ni yod do/_/'du shes med pa'i lha rnams kyang de dang 'dra'o/_/mi che ba'i lha rnams kyi che'i tshad kyi mtha' ni bskal pa stong ste/_
[\[16b\]]
[\[16b.1\]]bar ma dor 'chi ba ni yod do/_/mi gdung ba'i lha rnams kyi che'i tshad kyi mtha' ni bskal pa nyis stong ste/_bar ma dor 'chi ba ni yod do/_/gya nom snang ba'i lha rnams kyi che'i tshad kyi mtha' ni bskal pa bzhi stong ste/_bar ma dor 'chi ba ni yod do/_/shin tu mthong ba'i lha rnams kyi
[\[16b.2\]]tshe'i tshad kyi mtha' ni bskal pa brgyad stong ste/_bar ma dor 'chi ba ni yod do/_/'og min gyi lha rnams kyi che'i tshad kyi mtha' ni bskal pa khri drug stong ste/_bar ma dor 'chi ba ni yod do/_/nam mkha' mtha' yas skye mched pa'i che'i tshad kyi mtha' ni bskal pa nyi khri ste/_bar
[\[16b.3\]]ma dor 'chi ba ni yod do/_/rnam shes mtha' yas skye mched pa'i lha rnams kyi che'i tshad kyi mtha' ni bskal pa bzhi khri ste/_bar ma dor 'chi ba ni yod do/_/ci yang med pa'i skye mched kyi lha rnams kyi che'i tshad kyi mtha' ni bskal pa drug khri ste/_bar ma dor 'chi ba ni yod do/_/'du
[\[16b.4\]]shes med 'du shes med min skye mched pa'i lha rnams kyi tshe'i tshad kyi mtha' ni bskal pa brgyad khri ste/_bar ma dor 'chi ba ni yod do/_/'di nas byang phyogs na ri nag po gsum yod do/_/ri nag po gsum po de dag gi byang phyogs na ri nag po gsum yod do/_/ri nag po gzhan gsum po
[\[16b.5\]]de dag gi byang phyogs na yang ri nag po gzhan gsum yod do/_/ri nag po gzhan gsum po de dag gi byang phyogs na ri'i rgyal po gangs zhes bya ba yod do/_/ri'i rgyal po gangs kyi byang phyogs na/_ri'i rgyal po spos kyi ngad ldang zhes bya ba yod do/_/ri'i rgyal po spos kyi ngad ldang nas
[\[16b.6\]]dpag tshad bcu'i tshu rol na mtsho chen po chu zhes bya ba zhig yod de/_ma dros pa zhes kyang bya'o/_/mtsho chen po chu zhes bya ba de la chur dpag tshad lnga bcu zheng du dpag tshad lnga bcu yod do/_/mtha' skor du ni dpag tshad nyis brgya yod do/_/dbyibs legs shing blta na sdug la mdzes
[\[16b.7\]]pa chu bsal zhing chu sbrang rtsi lta bus gang la/_me tog ut+pa la dang /_pad+ma dang /_ku mu ta dang /_pad+ma dkar pos kun du khebs par 'dug go/_/de'i nang nas chu klung chen po bzhi 'di lta ste/_gang+gA dang /_sin+d+hu dang /_si ta dang /_pak+Shu dang /_'di rnams 'bab ste/_gang+gA ni shar
[\[17a\]]
[\[17a.1\]]phyogs nas glang po che'i kha nas 'bab ste/_mtsho chen po chu zhes bya ba'i g.yas phyogs su bskor nas/_klung lnga brgya dang lhan cig tu shar phyogs [(]gyi [,]kyi [)]rgya mtsho chen por 'gro'o/_/sin+d+hu ni lho phyogs nas khyu mchog gi kha nas 'bab ste/_de ni mtsho chen po chu zhes bya ba'i g.yas
[\[17a.2\]]phyogs su bskor nas klung lnga brgya dang lhan cig tu lho phyogs kyi rgya mtsho chen por 'gro'o/_/pak+Shu ni nub phyogs nas rta'i kha nas 'bab ste/_de ni mtsho chen po chu zhes bya ba'i g.yas phyogs su bskor nas/_klung lnga brgya dang lhan cig tu nub phyogs kyi rgya mtsho chen por 'gro'o/_/si ta ni byang
[\[17a.3\]]phyogs nas seng ge'i kha nas 'bab ste/_de ni mtsho chen po chu zhes bya ba'i g.yas phyogs su bskor nas/_klung lnga brgya dang lhan cig tu byang phyogs kyi rgya mtsho chen por 'gro'o/_/'di skad du/_byang phyogs kha dgur 'gyur ba yi/_/chu mtsho yod de gzhan dag kyang /_/de ni mtsho chen chu
[\[17a.4\]]zhes bya/_/tha dad rgyu rnams 'byung gnas yod/_/chu klung gang+gA sin+d+hu pak+Shu dang /_/si ta dba' rlabs lbu ba'i phreng ba can/_/'bab cing thams cad gsal ba'i chu yin te/_/phyogs bzhi kho ra khor yug dag nas 'byung /_/gang+gA shar phyogs rgya mtshor 'gro ba ste/_/sin+d+hu lho phyogs rgya
[\[17a.5\]]mtshor 'gro ba yin/_/pak+Shu yang ni nub phyogs rgya mtshor 'gro/_/de yi byang phyogs rgya mtshor si ta 'gro/_/chu klung rab mchog bzhi po 'di dag ni/_/mchog tu bzang zhing so sor 'bab pa ste/_/re re zhing yang lnga brgya khyer nas ni/_/chu yi rgyun rnams rgya mtsho chen por 'gro/_/zhes kyang bya'o/_/_
[\[17a.6\]]ri spos kyi ngad ldang de'i byang phyogs dpag tshad nyi shu na gser gyi brag bya skyibs lha ma yin gyi ngos zhes bya ba yod de/_chur dpag tshad lnga bcu zhing du yang dpag tshad lnga bcu/_mtha' skor du dpag tshad nyis brgya 'phang du dpag tshad phyed dang bzhi yod pa/_dbyibs legs shing blta na
[\[17a.7\]]sdug la mdzes pa zhig yod do/_/de'i nang gis gzhi yang dbyibs legs shing blta na sdug la/_mdzes pa gser gyi bye ma bdal zhing tsan+dan gyi chus chag chag btab pa ste/_der yid du mi 'ong ba shing ngam/_/gseg ma 'am/_gang ci yang rung ba dag lhung na de mi ma yin pa
[\[17b\]]
[\[17b.1\]]rnams kyi rlung gi mthus phyi rol du gtor ro/_/de'i kho ra khor yug na gser gyi brag bya skyibs can brgya stong yod do/_/de dag thams cad kyang dbyibs legs shing blta na sdug la mdzes pa ste/_de dag gi nang nas gzhi rnams kyang dbyibs legs shing blta na sdug la/_mdzes
[\[17b.2\]]pa gser gyi phye ma bdal zhing tsan+dan gyi chus chag chag btab pa/_de dag tu yang yid du mi 'ong ba shing ngam/_gseg ma 'am/_gang ci yang rung ba dag lhung na/_de mi ma yin pa rnams kyi rlung gi mthus phyi rol du 'dor ro/_/de'i lam srid du dpag tshad nyi shu/_zheng du dpag
[\[17b.3\]]tshad phyed dang gnyis yod pa dbyibs legs shing blta na sdug la mdzes pa gser gyi phye ma bdal zhing tsan+dan gyi chus chag chag btab pa zhig yod de/_de yang yid du mi 'ong ba shing ngam gseg ma'am/_gang ci yang rung ba dag lhung na de mi ma yin pa rnams kyi rlung gi mthus phyi rol
[\[17b.4\]]du 'dor ro/_/brag bya skyibs lha ma yin gyi ngos de'i byang phyogs dpag tshad nyi shu na shing sA la'i rgyal po chen po rab tu brtan pa zhes bya ba sA la'i phreng ba rim pa bdun gyis bskor ba zhig yod do/_/sA la'i rgyal po rab tu brtan pa de'i rtsa ba ni 'dom bcu bzhi thur du zug go/_/sA la'i
[\[17b.5\]]phreng ba dang po'i rtsa ba ni 'dom bcu gsum thur du zug go/_/gnyis pa'i ni bcu gnyis so/_/gsum pa'i ni bcu gcig go/_/bzhi pa'i ni bcu'o/_/lnga pa'i ni dgu'o/_/drug pa'i ni brgyad do/_/sA la'i phreng ba bdun pa'i rtsa ba ni 'dom bdun thur du zug go/_/sA la'i rgyal po rab
[\[17b.6\]]tu brtan pa de'i yal ga dang /_lo ma dang yal ga rnams gang yin pa de ni sA la'i phreng ba dang po la thug go/_/sA la'i phreng ba dang po ni yal ga dang lo ma dang yal ga gang yin pa de ni gnyis pa la'o/_/gnyis pa'i gang yin pa de ni gsum pa la'o/_/gsum pa'i gang yin pa de ni bzhi
[\[17b.7\]]pa la'o/_/bzhi pa'i gang yin pa de ni lnga pa la'o/_/lnga pa'i gang yin pa de ni drug pa la'o/_/drug pa'i gang yin pa de ni bdun pa la'o/_/sA la'i phreng ba bdun pa'i yal ga dang /_lo ma dang yal ga gang yin pa de ni nam mkha' khyab par 'dug go/_/de'i nang gi sa gzhi yang
[\[18a\]]
[\[18a.1\]]dbyibs legs shing blta na sdug la/_mdzes pa gser gyi phye ma bdal zhing tsan+dan gyi chus chag chag btab pa ste/_de yang yid du mi 'ong ba shing ngam gseg ma'am/_gang ci yang rung ba dag lhung na ni de mi ma yin pa rnams kyi rlung gi mthus phyi rol tu 'dor
[\[18a.2\]]ro/_/de'i lam srid du dpag tshad nyi shu/_zheng du dpag tshad phyed dang gnyis yod pa/_dbyibs legs shing blta na sdug la mdzes pa zhig yod do/_/der yang yid du mi 'ong ba shing ngam gseg ma'am gang ci yang rung ba dag lhung na de mi ma yin pa rnams kyi rlung gi mthus phyi rol
[\[18a.3\]]du 'dor ro/_/sA la'i rgyal po rab tu brtan pa'i shar phyogs dpag tshad nyi shu na/_rdzing bu dal gyis 'bab ces bya ba chur dpag tshad lnga bcu/_zheng du yang dpag tshad lnga bcu ste/_mtha' skor du dpag tshad nyis brgya yod pa/_dbyibs legs shing blta na sdug la mdzes pa chu
[\[18a.4\]]bsil zhing chu sbrang rtsi lta bus gang ba/_me tog ut+pa la dang /_pad+ma dang /_ku mu ta dang /_pad+ma dkar pos khebs pa zhig yod do/_/rdzing bu dal gyis 'bab pa de'i nang gi pad+ma'i lo ma rnams che zhing mchog tu che ste/_'di lta ste/_ba lang gi ko ba tsam mo/_/pad+ma'i sdong bu rnams che zhing mchog
[\[18a.5\]]tu che ste/_'di lta ste/_gshol mda' tsam mo/_/pad+ma'i me tog rnams che zhing mchog tu che ste/_'di lta ste/_shing rta'i 'phang lo tsam mo/_/pad+ma'i rtsa ba rnams che zhing mchog tu che ste/_'di lta ste/_skyes bu chen po'i brla tsam mo/_/ro mngar zhing mchog tu mngar ste/_'di lta ste/_sbrang
[\[18a.6\]]bu'i sbrang rtsi ma bskol ba bzhin no/_/bcad na yang 'o ma 'dzag go/_/rdzing bu dal gyis 'bab kyi kho ra khor yug na rdzing bu brgyad stong yod de/_de dag thams cad kyang dbyibs legs shing blta na sdug la mdzes pa chu bsil zhing sbrang rtsi lta bus gang ngo /_/de dag gi nang gi pad+ma'i lo ma
[\[18a.7\]]rnams kyang che zhing mchog tu che ste/_'di lta ste/_ba lang gi ko ba tsam mo/_/pad+ma'i sdong bu rnams che zhing mchog tu che ste/_'di lta ste/_gshol mda' tsam mo/_/pad+ma'i me tog rnams che zhing mchog tu che ste/_'di lta ste/_shing rta'i 'phang lo tsam mo/_/pad+ma'i rtsa ba rnams che zhing
[\[18b\]]
[\[18b.1\]]mchog tu che ste/_'di lta ste/_skyes bu chen po'i brla tsam mo/_/ro mngar zhing mchog tu mngar te/_'di lta ste/_sbrang bu'i sbrang rtsi ma bskol ba bzhin no/_/bcad na yang 'o ma 'dzag go/_/de'i lam srid du dpag tshad nyi shu/_zhing du dpag tshad phyed dang gnyis yod pa/_
[\[18b.2\]]dbyibs legs shing blta na sdug la mdzes pa gser gyi phye ma bdal zhing tsan+dan gyi chus chag chag btab pa zhig yod de/_der yang yid du mi 'ong ba shing ngam/_gseg ma'am/_gang ci yang rung bdag lhung na de mi ma yin pa rnams kyi rlung gi mthus phyi rol du 'dor ro/_/_
[\[18b.3\]]sum cu rtsa gsum pa'i lha rnams kyi glang po che'i rgyal po g.yul dor chas pa rab tu brtan pa zhes bya ba gzugs bzang zhing blta na sdug la mdzes pa zhig yod de/_me tog ku mu ta'i mdog ltar thal kar du 'dug la/_yan lag bdun shin tu legs par gnas pa ste/_
[\[18b.4\]]de mgo bo yang dbyibs legs shing blta na sdug la mdzes pa ste/_sngo zhing srog chags lham bu chug sher gyi mdog ltar dbus dmar la mche ba drug yod de/_glang po che rab tu brtan pa srid du dpag tshad phyed dang gsum/_zheng du dpag tshad gcig 'phang du dpag tshad phyed
[\[18b.5\]]dang gnyis/_mtha' skor du dpag tshad bdun yod do/_/de'i 'khor glang po che brgyad stong yod do/_/de thams cad kyang gzugs bzang zhing blta na sdug pa mdzes pa/_me tog ku mu ta'i mdog ltar thal kar du 'dug cing yan lag bdun shin tu legs par gnas pa ste/_de
[\[18b.6\]]dag gi mgo bo yang dbyibs legs shing blta na sdug la mdzes pa ste/_sngo zhing srog chags lham bu chu gsher gyi mdog ltar dbus dmar la mche ba drug yod pa sha stag ste/_glang po che'i rgyal po rab tu brtan pa de 'khor dang bcas pa dgun zla ba bzhi ni brag bya
[\[18b.7\]]skyibs lha ma yin gyi ngos kyi nang na gnas shing 'khod do/_/dpyid zla ba bzhi ni shing sA la'i rgyal po rab tu brtan pa'i nang na gnas shing 'khod do/_/dbyar zla ba bzhi ni rdzing bu dal gyis 'bab kyi nang na gnas shing 'khod do/_/gang gi tshe glang po che'i rgyal po rab tu brtan
[\[19a\]]
[\[19a.1\]]pa brag bya skyibs lha ma yin gyi ngos kyi nang na gnas shing 'dug pa de'i tshe ni glang po che brgyad stong po rnams 'di lta ste/_glang po che'i rgyal po rab tu brtan pa srung ba dang sba ba dang mdzes par bya ba'i phyir brag bya skyibs brgyad stong gi nang na nye bar gnas shing 'khod
[\[19a.2\]]do/_/gang gi tshe glang po che'i rgyal po rab tu brtan pa brag bya skyibs lha ma yin gyi ngos kyi nang na gnas shing sA la'i rgyal po rab tu brtan pa'i nang du 'gro ba na/_res 'ga' ni tha mal pa'i tshul gyis 'gro'o/_/res 'ga' ni 'di lta ste/_lha dang lha'i bu rdzu 'phrul che zhing gang yang rung ba
[\[19a.3\]]dang 'dra bar bdag nyid mngon par sprul nas glang po che thams cad kyi nang na dbang che bar grags pa gang yin pa de nyid kyi mgo bo'am/_rgyab tu zhon te sil snyan dang pheg rdob pa dag cher byed cing 'gro'o/_/gang gi tshe glang po che'i rgyal po rab tu brtan pa'i nang na gnas shing 'dug pa de'i tshe ni
[\[19a.4\]]glang po che brgyad stong po 'di dag kyang 'di lta ste/_glang po che'i rgyal po rab tu brtan pa srung ba dang /_spa ba dang /_mdzes par bya ba'i phyir shing sA la'i phreng ba rim pa bdun po dag gi nang na kha nang du bltas shing 'khod do/_/shing sA la'i phreng ba dang po'i nang na 'dug pa gang yin pa de dag
[\[19a.5\]]kyang kha nang du bltas te 'khod do/_/gnyis pa'i nang na 'dug pa gang yin pa de dag kyang kha nang du lta'o/_/gsum pa'i nang du 'dug pa gang yin pa de dag kyang kha nang du lta'o/_/bzhi pa'i nang du 'dug pa de dag kyang kha nang du lta'o/_/lnga pa'i nang na 'dug pa gang yin pa de dag kyang
[\[19a.6\]]kha nang du lta'o/_/drug pa'i nang na 'dug pa gang yin pa de dag kyang kha nang du lta'o/_/bdun pa'i nang na 'dug pa gang yin pa de dag kyang kha nang du bltas te 'khod do/_/gang gi tshe glang po che'i rgyal po rab tu brtan pa shing sA la'i rgyal po rab tu brtan pa nas rdzing bu dal gyis 'bab par
[\[19a.7\]]'gro ba na/_res 'ga' ni tha mal pa'i tshul gyis 'gro'o/_/res 'ga' ni 'di lta ste/_lha'am lha'i bu rdzu 'phrul che zhing mthu che ba gang yang rung ba dang 'dra bar bdag nyid mngon par sprul nas glang po che de dag thams cad kyi nang na dbang che bar grags pa gang yin pa de nyid kyi mgo
[\[19b\]]
[\[19b.1\]]'am/_rgyab tu zhon te sil snyan dang pheg rdob pa dag rgya cher byed cing 'gro'o/_/gang gi tshe glang po che'i rgyal po rab tu brtan pa rdzing bu dal gyis 'bab kyi nang du zhugs nas rtse zhing dga' la dga' dgur spyod pa de'i tshe glang po che brgyad stong po de dag 'di lta ste/_glang po che'i rgyal po rab tu brtan
[\[19b.2\]]pa de srung ba dang /_sba ba dang /_mdzes par bya ba'i phyir rdzing bu dal gyis 'bab kyi mtha' kho ra khor yug nas bskor te kha nang du bltas shing 'khod do/_/gang gi tshe glang po che'i rgyal po rab tu brtan pa rdzing bu dal gyis 'bab kyi nang nas rtse zhing dga' la dga' mgur spyad nas phyir byung ba de'i tshe nang
[\[19b.3\]]na glang po che dbang che bar grags pa gang yin pa de rdzing bu dal gyis 'bab kyi nang du zhugs nas pad+ma'i rtsa ba rnams blangs te/_shin tu bkrus shing rab tu bshal nas glang po che'i rgyal po rab tu brtan pa la 'bul lo/_/gang gi tshe glang po che'i rgyal po rab tu brtan pas zos shing 'thungs te
[\[19b.4\]]'grangs par gyur pa de'i tshe glang po che gzhan brgyad stong po de dag kyang rdzing bu brgyad stong gi nang na rdzing bu re re zhugs na rtse zhing dga' la dga' dgur spyod do/_/pad+ma'i rtsa ba dag blangs nas shin tu bkrus shing rab tu bshal te za'o/_/sum cu rtsa gsum pa'i lha rnams kyi glang po che rgyal po
[\[19b.5\]]g.yul ngor spyad pa rab tu bstan pa'i mthu ni de tsam mo/_/sems can thams cad ni srung ma dang bcas shing srung ba dang /_skyob pa dang sbed pa dang /_mi 'bral ste/_sems can gang dbang chung bar grags shing bsod nams chung la/_gzi brjid chung ba de dag ni brgya phrag mang po dang /_stong phrag
[\[19b.6\]]mang po la gcig srung ste/_dper na ba lang ngam lug brgya phrag mang po dang stong phrag mang po la gcig srung ba de bzhin du/_sems can gang dbang chung bar grags shing bsod nams chung la/_gzi brjid chung ba de dag ni brgya phrag mang po dang /_stong phrag mang po la gcig bsrung ngo /_/_
[\[19b.7\]]sems can gang dbang che bar grags shing bsod nams che la gzi brjid che ba de dag ni brgya phrag mang po dang /_stong phrag mang po dag gis gcig tu bsrung ste/_dper na 'khor los sgyur ba'i rgyal po'am/_de bzhin gshegs pa dgra bcom pa yang dag par rdzogs pa'i sangs rgyas
[\[20a\]]
[\[20a.1\]]la brgya phrag mang po dang /_stong phrag mang po dag gis gcig tu srung ba de bzhin du sems can gang dbang che bar grags shing bsod nams che la gzi brjid che ba de dag la brgya phrag mang po dang /_stong phrag mang po dag gis gcig tu srung ngo /_/'dir smras pa/_
[\[20a.2\]]ji ste sems can thams cad srung ma dang bcas shing srung ba dang /_skyob pa dang /_sbed pa dang mi 'bral na ci'i phyir 'tshe ba yod par 'gyur/_smras pa/_srung ma mthu chung ba zhig yin na de la zil gyis gnon pa la 'tshe ba yod do/_/srung ma bag med cing bag med par gnas pa
[\[20a.3\]]zhig yin na ni bag med pa'i rgyu las kyang 'tshe ba rnams yod do/_/srung ma gnyis lhan cig mthun par gyur pas kyang zil gyis mnan nas 'tshe bar byed do/_/mi rnams chos ma yin pa spyod cing mi rigs pa spyod pa zhig yin na de dag gis chos ma yin pa spyod pa dang /_mi rigs pa
[\[20a.4\]]spyod pa las kyang 'tshe ba yod do//_//'jig rten gzhag pa/_bam po gsum pa/_sum cu rtsa gsum pa'i lha rnams kyi mi rnams kyi srung ma 'di lta ste/_lam po che dang /_srang dang /_bzhi mdo dang /_sum mdo dang /_dri 'tshong ba'i gnas rnams dang /_me tog
[\[20a.5\]]phreng ba 'tshong ba'i gnas rnams dang /_zong dgram pa'i gnas rnams dang /_btung ba 'tshong ba'i gnas rnams dang /_rtag tu myos pa'i gnas rnams dang /_gsod byed kyi gnas su bkod pa dag yod de/_zla ba phyed kyi tshes brgyad la rgyal po chen po bzhi po dag gi g.yog zho shas
[\[20a.6\]]'tsho ba rnams kyis lam po che dang /_srang dang /_bzhi mdo dang /_sum mdo dang /_dri 'tshong ba'i gnas rnams dang /_me tog gi phreng ba 'tshong ba'i gnas rnams dang /_zong dgram pa'i gnas rnams dang /_btung ba 'tshong ba'i gnas rnams dang /_rtag tu myos pa'i gnas rnams dang /_
[\[20a.7\]]gsod byed kyi gnas rnams na su zhig 'dug ces 'jig rten 'di thams cad byul te/_ci ste de dag gis skyen par tshor na ni de dag gnas mthon po la 'god do/_/ji ste de dag gis skyen par ma tshor ba na ni de dag gnas dma' ba la 'god do/_/zla ba phyed kyi tshes bcu bzhi la ni rgyal po chen
[\[20b\]]
[\[20b.1\]]po bzhi po de dag gi bu rnams kyi lam po che dang /_srang dang /_bzhi mdo dang /_sum mdo dang /_dri 'tshong ba'i gnas rnams dang /_me tog gi phreng ba 'tshong ba'i gnas rnams dang /_zong dgram pa'i gnas rnams dang /_btung ba 'tshong ba'i gnas rnams dang /_rtag tu myos pa'i gnas
[\[20b.2\]]rnams dang /_gsod byed kyi gnas rnams na su zhig 'dug ces 'jig rten 'di thams cad byul te/_ci ste de dag gis skyen par tshor na ni/_de dag gnas mthon po la 'god do/_/ci ste de dag gis skyen par ma tshor na ni de dag gnas dma' ba la 'god do/_/zla ba phyed kyi tshe bcu lnga la
[\[20b.3\]]ni rgyal po chen po bzhi po de dag nyid kyi lam po che dang /_srang dang /_bzhi mdo dang /_sum mdo dang /_dri 'tshong ba'i gnas rnams dang /_me tog gi phreng ba 'tshong ba'i gnas rnams dang /_zong dgram pa'i gnas rnams dang /_btung ba 'tshong ba'i gnas rnams dang /_rtag tu myos pa'i gnas
[\[20b.4\]]rnams dang /_gsod byed kyi gnas rnams na su zhig 'dug ces 'jig rten 'di thams cad byul te/_ci ste de dag gis skyen par tshor na ni/_de dag gnas mthon po la 'god do/_/ci ste de dag gis skyen par ma tshor na ni de dag gnas dma' ba la 'god do/_/bcom ldan 'das kyis kyang
[\[20b.5\]]'di skad du dge slong dag zla ba phyed kyi tshes brgyad la ni rgyal po chen po bzhi po dag gi zho shas 'tsho ba rnams ni ci mi dang mi ma yin pa'i 'jig rten na mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim gro byed pa dang /_
[\[20b.6\]]don byed pa dang /_bya ba'i rigs pa byed pa dang /_bsod nams byed pa dang /_tshe 'di dang tshe phyi ma la kha na ma tho ba rnams kyis 'jigs par lta ba dang /_sbyin pa dag sbyin zhing bsod nams dag byed pa dang /_gso sbyong la nye bar gnas pa dang /_tshul khrims yang dag par blangs
[\[20b.7\]]nas 'dug pa dag mang ngam zhes 'jig rten 'di thams cad du nyul lo/_/zla ba phyed kyi tshes bcu bzhi la ni rgyal po chen po bzhi po dag gi bu rnams ci mi dang mi ma yin pa'i 'jig rten na mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi
[\[21a\]]
[\[21a.1\]]nang na rgan rabs la rim gro byed pa dang /_don byed pa dang /_bya ba'i rigs pa byed pa dang /_bsod nams byed pa dang /_tshe 'di dang tshe phyi ma la kha na ma tho ba rnams kyis 'jigs par lta ba dang /_sbyin pa dag sbyin zhing /_bsod nams dag byed pa dang /_gso
[\[21a.2\]]sbyong la nye bar gnas pa dang /_tshul khrims yang dag par blangs nas 'dug pa dag mang ngam zhes 'jig rten 'di dag thams cad nyul lo/_/zla ba phyed kyi tshes bcwa lnga la ni rgyal bo chen po bzhi po de dag nyid ci mi dang mi ma yin pa'i 'jig rten na mar 'dzin pa dang /_phar 'dzin pa dang /_
[\[21a.3\]]dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim gro byed pa dang /_don byed pa dang /_bya ba'i rigs pa byed pa dang /_bsod nams byed pa dang /_tshe 'di dang tshe phyi ma la kha na ma tho ba rnams kyis 'jigs par lta ba dang /_sbyin pa dag sbyin zhing bsod
[\[21a.4\]]nams dag byed pa dang /_gso sbyong la nye bar gnas pa dang /_tshul khrims yang dag par blangs nas 'dug pa dag mang ngam zhes 'jig rten 'di thams cad nyul lo/_/ci ste mi dang mi ma yin pa'i 'jig rten na mar mi 'dzin pa dang /_phar mi 'dzin pa dang /_dge sbyong du mi 'dzin pa dang /_
[\[21a.5\]]bram zer mi 'dzin pa dang /_rigs kyi nang na rgan rabs la rim gro mi byed pa dang /_don mi byed pa dang /_bya ba'i rigs pa dag mi byed pa dang /_bsod nams mi byed pa dang /_tshe 'di dang tshe phyi ma la kha na ma tho ba rnams kyis 'jigs par mi lta ba dang /_sbyin pa dag mi sbyin zhing bsod
[\[21a.6\]]nams dag mi byed pa dang /_gso sbyong la nye bar mi gnas pa dang /_tshul khrims yang dag par blangs te/_mi 'dug pa dag mang na ni rgyal po chen po bzhi po rnams sum cu rtsa gsum pa'i lha rnams lha'i 'dun sa chos bzangs su 'dus shing 'khod pa'i nang du song nas 'di skad du
[\[21a.7\]]grogs po dag 'di shes par gyis shig_/mi dang mi ma yin pa'i 'jig rten na mar mi 'dzin pa dang /_phar mi 'dzin pa dang /_dge sbyong du mi 'dzin pa dang /_bram zer mi 'dzin pa dang /_rigs kyi nang na rgan rabs la rim gro mi byed pa dang /_don mi byed pa dang /_bya ba'i rigs
[\[21b\]]
[\[21b.1\]]pa dag mi byed pa dang /_bsod nams mi byed pa dang /_tshe 'di dang tshe phyi ma la kha na ma tho ba rnams kyis 'jigs par mi lta ba dang /_sbyin pa dag mi sbyin zhing bsod nams dag mi byed pa dang /_gso sbyong la nye bar mi gnas pa dang /_tshul khrims yang dag par blangs te mi 'dug pa dag
[\[21b.2\]]mang ngo zhes bsnyad do/_/de dag las thos nas sum cu rtsa gsum pa'i lha rnams yi ma rangs shing mi mgu bar gyur nas yi ma rangs pa nyid kyang phyir zlog par byed de/_/kye ma grogs po dag 'di ltar mi dang mi ma yin pa'i 'jig rten na mar mi 'dzin pa dang /_phar mi 'dzin ba dang /_
[\[21b.3\]]dge sbyong du mi 'dzin pa dang /_bram zer mi 'dzin pa dang /_rigs kyi nang na rgan rabs la rim gror mi byed pa dang /_don mi byed pa dang /_bya ba'i rigs pa mi byed pa dang /_bsod nams mi byed pa dang /_tshe 'di dang tshe phyi ma la kha na ma tho ba rnams kyis 'jigs par mi lta ba dang /_
[\[21b.4\]]sbyin pa dag mi sbyin zhing bsod nams dag mi byed pa dang /_gso sbyong la nye bar mi gnas pa dang /_tshul khrims yang dag par blangs te/_mi 'dug pa mang ba ni mi rnams kyi chos mdzes pa ma yin no/_/rkyen du bab pa ma yin no/_/legs pa ma yin no/_/dge ba ma yin no/_/de
[\[21b.5\]]ltar na lha rnams kyi tshogs ni yongs su 'grib par 'gyur la/_lha ma yin rnams kyi tshogs ni mngon par 'phel bar 'gyur ro zhes zlos so/_/ji ste mi dang mi ma yin pa'i 'jig rten na mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi
[\[21b.6\]]nang na rgan rabs la rim gro byed pa dang /_don byed pa dang /_bya ba'i rigs pa byed pa dang /_bsod nams byed pa dang /_tshe 'di dang tshe phyi ma dang kha na ma tho ba rnams kyis 'jigs par lta ba dang /_sbyin pa dag sbyin zhing bsod nams dag byed pa dang /_gso sbyong la nye bar gnas pa dang /_tshul
[\[21b.7\]]khrims yang dag par blangs nas 'dug pa dag mang na ni rgyal po chen po bzhi po rnams sum cu rtsa gsum pa'i lha rnams lha'i mdun sa chos bzangs du 'dus shing 'khod pa'i nang du song nas 'di skad du grogs po dag 'di shes par gyis shig_/mi dang mi ma yin pa'i 'jig rten na mar 'dzin pa dang /_
[\[22a\]]
[\[22a.1\]]phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim gro byed pa dang /_don byed pa dang /_bya ba'i rigs pa byed pa dang /_bsod nams byed pa dang /_tshe 'di dang tshe phyi ma la kha na ma tho ba rnams kyis 'jigs par
[\[22a.2\]]lta ba dang /_sbyin pa dag sbyin zhing bsod nams dag byed pa dang /_gso sbyong la nye bar gnas pa dang /_tshul khrims yang dag par blangs nas 'dug pa dag mang ngo zhes bsnyad na ni de dag las thos nas sum cu rtsa gsum pa'i lha rnams yi rangs shing mgu bar gyur nas yi rangs ba nyid
[\[22a.3\]]kyang zlos par byed de/_kye ma'o grogs po dag 'di ltar mi dang mi ma yin pa'i 'jig rten na mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim gro byed pa dang /_don byed pa dang /_bya ba'i rigs pa byed
[\[22a.4\]]pa dang /_bsod nams byed pa dang /_tshe 'di dang tshe phyi ma la kha na ma tho ba rnams kyis 'jigs par lta ba dang /_sbyin pa dag sbyin zhing bsod nams dag byed pa dang /_gso sbyong la nye bar gnas pa dang /_tshul khrims yang dag par blangs nas 'dug pa dag mang ba ni mi rnams kyi chos
[\[22a.5\]]mdzes so/_/rkyen du bab bo/_/legs so/_/dge'o/_/de ltar na lha rnams kyi tshogs ni mngon par 'phel bar 'gyur la/_lha ma yin gyi tshogs ni yongs su 'grib par 'gyur ro zhes zlos so/_/de nas lha rnams kyi dbang po brgya byin gyis lha'i 'khor rab tu dga' la bde zhing
[\[22a.6\]]yid bde ba skyes par rig nas/_de'i tshe tshigs su bcad de smras pa/_'di ni zla phyed tshes brgyad dang /_/de bzhin bcu bzhi bco lnga dang /_/cho 'phrul gyi ni zla phyed la 'ang /_/gso sbyong yan lag brgyad pa la/_/shin tu mnyam gzhag gnas byed 'dir/_/nga ci 'dra bar de bzhin 'gyur/_/_
[\[22a.7\]]dge slong dag lha rnams kyi dbang po brgya byin gyis gang 'di skad du/_'dir ni zla phyed tshes brgyad dang /_/de bzhin bcu bzhi bco lnga dang /_/cho 'phrul gyi ni zla phyed la'ang /_/gso sbyong yan lag brgyad pa la/_/shin tu mnyam gzhag gnas byed 'dir/_/nga ci 'dra bar de bzhin 'gyur/_/zhes
[\[22b\]]
[\[22b.1\]]tshigs su bcad pa smras pa de ni nyes par smras pa yin gyi legs par smras pa ma yin no/_/nyes par bstod pa yin gyi/_legs par bstod pa ma yin no/_/nyes par brjod pa yin gyi legs par brjod pa ma yin no/_/dge slong dag de ci'i phyir zhe na/_lha'i dbang po brgya byin
[\[22b.2\]]de ni 'dod chags dang bcas pa/_zhe sdang dang bcas pa/_gti mug dang bcas pa ste/_skye ba dang /_rga ba dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrugs pa rnams las yongs su ma grol zhing
[\[22b.3\]]sdug bsngal las yongs su ma grol lo zhes nga smra'o/_/de bas na des gang 'di skad du/_'dir ni zla phyed tshes brgyad dang /_/de bzhin bcu bzhi bco lnga dang /_/cho 'phrul gyi ni zla phyed la'ang /_/gso sbyong yan lag brgyad pa dang /_/shin tu mnyam gzhag gnas byed 'dir/_/_
[\[22b.4\]]nga ci 'dra ba de bzhin 'gyur/_/zhes tshigs su bcad pas smras pa 'di nyes par smras pa yin gyi legs par smras pa ma yin no/_/nyes par bstod pa yin gyi legs par bstod pa ma yin no/_/nyes par brjod pa yin gyi legs par brjod pa ma yin no/_/dge slong dag dge slong gang dgra
[\[22b.5\]]bcom pa yin zhing zag pa zad pa/_bya ba byas pa/_byed pa byas pa/_khur bor ba/_bdag gi don rjes su thob pa/_srid pa kun tu sbyor ba/_yongs su zad pa/_yang dag pa'i shes pas sems shin tu rnam par grol ba des ni gang 'di skad du/_'dir ni zla phyed tshes brgyad dang /_/de bzhin
[\[22b.6\]]bcu bzhi bco lnga dang /_/cho 'phrul gyi ni zla phyed la'ang /_/gso sbyong yan lag brgyad pa la/_/shin tu mnyam gzhag gnas byed 'dir/_/nga ci 'dra bar de bzhin 'gyur/_/zhes tshigs su bcad pa 'di smras na legs par smras pa yin te nyes par smras pa ma yin no/_/legs par bstod pa
[\[22b.7\]]yin te/_/nyes par bstod pa ma yin no/_/legs par brjod pa yin te nyes par brjod pa ma yin no/_/dge slong dag de ci'i phyir zhe na/_dge slong de ni 'dod chags dang bral ba/_zhe sdang dang bral ba/_gti mug dang bral ba ste/_skye ba dang /_rga ba dang /_na ba dang /_'chi ba dang /_mya
[\[23a\]]
[\[23a.1\]]ngan dang /_smre sngags 'don pa dang /_sdug bsngal ba dang /_yid mi bde ba rnams las yongs su grol zhing sdug bsngal las yongs su grol ba'o zhes smra ste/_de bas na des ni gang 'di skad du/_'dir ni zla phyed tshes brgyad dang /_/de bzhin bcu bzhi bco
[\[23a.2\]]lnga dang /_/cho 'phrul gyi ni zla phyed la'ang /_/gso sbyong yan lag brgyad pa la/_/shin tu mnyam gzhag gnas byed 'dir/_/nga ci 'dra bar de bzhin 'gyur/_/zhes tshigs su bcad pa 'di smras na legs par smras pa yin te/_nyes par smras pa ma yin no/_/legs par bstod
[\[23a.3\]]pa yin te nyes par bstod pa ma yin no/_/legs par brjod pa yin te nyes par brjod pa ma yin no zhes gsungs so/_/'dzam bu'i gling gi kho ra khor yug na/_'khor los sgyur ba'i rgyal po'i lam dpag tshad gcig tu gser gyi bye ma bdal te/_rgya mtsho chen po'i chus pus
[\[23a.4\]]mo nub pa tsam du yongs su khyab po/_/gang gi tshe 'khor los sgyur ba'i rgyal po 'jig rten du 'byung ba'i tshe rgya mtsho chen po dpag tshad gnyis kyi bar du chu skam zhing med par 'gyur te/_'khor los sgyur ba'i rgyal po gang nas gling du 'gro ba de ni 'khor los sgyur ba'i lam yin no/_/bcom
[\[23a.5\]]ldan 'das kyis kyang 'di skad du/_dge slong dag sngon byung ba 'khor los sgyur ba'i rgyal pos glang po rin po che brtag par 'dod pas nyi ma shar ba'i dus kyi tshe glang po rin po che la zhon nas sa chen po rgya mtsho la thug pa 'di nyid bskor te/_rgyal po'i pho brang nas 'khor de nyid du song nas
[\[23a.6\]]khye'u sus kyi bya ba byed do/_/dge slong dag gzhan yang 'khor los sgyur ba'i rgyal pos rta rin po che brtag par 'dod pas nyi ma shar ba'i dus kyi tshe rta rin po che la zhon nas sa chen po rgya mtsho la thug pa 'di nyid bskor te/_rgyal po'i pho brang 'khor de nyid du song nas khye'u sus kyi bya ba byed do/_/_
[\[23a.7\]]zhes gsungs so/_/bsdus pa'i mdo la/_ri dang skye gnas dag dang ni/_/nam mkha' lding dang nyo tshong dang /_/grang ba dag ni lnga par byas/_/dus tshigs kyang ni tha ma yin/_/'jig rten gzhag pa las tshigs drug pa'o/_/mdo la/_/srung ma lha'i grong khyer srang rnams rgyal
[\[23b\]]
[\[23b.1\]]byed pa/_/chos bzangs rgyu ba'i lam dang 'obs dang skyed mos tshal/_/sa gzhi dang ni yongs 'du rdo dang glang chen rnams/_/lha ma yin rnams kyi yang de dang 'dra ba yin/_/lha'i grong khyer dang lha ma yin gyi grong gi bar du sum cu rtsa gsum pa'i lha rnams kyi srung ma rnam pa lnga bkod
[\[23b.2\]]pa la 'di lta ste/_chu na gnas pa'i klu rnams dang /_lag na gzhong thogs kyi lha rnams dang /_phreng thogs kyi lha rnams dang /_rtag tu myos kyi lha rnams dang /_rgyal po chen po bzhi rnams so/_/gang gi tshe lha ma yin rnams sum cu rtsa gsum pa'i lha rnams dang /_lhan cig tu
[\[23b.3\]]g.yul 'gyed par 'dod par gyur pa de'i tshe/_dpung gi tshogs yan lag bzhi pa 'di lta ste/_glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs rnams go cha gyon no/_/go cha rnam pa bzhi gyon pa la 'di lta ste/_gser las byas pa dang /_
[\[23b.4\]]dngul las byas pa dang /_be+e DUr+ya las byas pa dang /_shel las byas pa rnams so/_/go cha rnam pa bzhi gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams bgos nas/_mtshon cha bzhi la 'di lta ste/_ral gri dang /_mdung
[\[23b.5\]]dang /_'phang mdung dang /_gzhu rnams so/_/mtshon cha rnam pa bzhi ral gri dang /_mdung dang /_'phang mdung dang /_gzhu rnams blangs nas sum cu rtsa gsum pa'i lha rnams dang 'gyed pa'i phyir lha ma yin gyi grong khyer nas byung ngo /_/lha ma yin de dag gi dpung gi tshogs yan lag
[\[23b.6\]]bzhi pa glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs rnams kyis go cha bgos te/_go cha rnam pa bzhi gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams bgos nas/_
[\[23b.7\]]mtshon cha rnam pa bzhi ral gri dang /_mdung dang /_'phang mdung dang /_gzhu rnams blangs te/_sum cu rtsa gsum pa'i lha rnams dang 'gyed pa'i phyir lha ma yin gyi grong khyer nas byung ba de dag chu na gnas pa'i klu rnams kyis mthong ngo /_/mthong nas chu na gnas pa'i klu rnams kyang dpung gi
[\[24a\]]
[\[24a.1\]]tshogs yan lag bzhi pa 'di lta ste/_glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs rnams kyang go cha bgos te go cha rnam pa bzhi gser las byas pa dang /_dngul las byas pa dang /_be+e DUr+ya las byas pa
[\[24a.2\]]dang /_shel las byas pa rnams bgos nas/_mtshon cha rnam pa bzhi ral gri dang /_mdung dang /_'phang mdung dang /_gzhu rnams blangs te/_lha ma yin rnams dang /_lhan cig tu g.yul 'gyed do/_/der ji ste klu rnams rgyal te/_lha ma yin rnams pham par gyur na ni klu rnams
[\[24a.3\]]kyis lha ma yin thub cing rdugs par byas te pham par byas shing rgyab kyis phyogs par byas nas lha ma yin gyi grong khyer du 'gro bar 'gyur ro/_/ji ste lha ma yin rnams rgyal te/_klu rnams pham na ni lha ma yin rnams kyis sum cu rtsa gsum pa'i lha rnams kyi srung ma dang po klu
[\[24a.4\]]rnams thub cing rdugs par byas te/_pham par byas nas rgyab kyis phyogs par byas nas/_rgya mtsho chen po nas ri'i rgyal po ri rab kyi bang rim dang po gang na lag na gzhong thogs kyi lha rnams 'khod par brje zhing 'gro'o/_/de nas lag na gzhong thogs kyi lha rnams dang /_chu na gnas
[\[24a.5\]]pa'i klu rnams dang /_srung ma gnyis gcig tu 'dus par gyur nas/_lha ma yin dang lhan cig tu g.yul 'gyed do/_/der ji ste srung ma gnyis rgyal te/_lha ma yin rnams pham na ni/_srung ma gnyis kyis lha ma yin rnams thub cing rdugs par byas te/_pham par byas shing rgyab
[\[24a.6\]]kyis phyogs par byas nas lha ma yin gyi grong khyer du 'gro bar 'gyur ro/_/ji ste lha ma yin rnams rgyal te/_srung ma gnyis pham na ni sum cu rtsa gsum pa'i lha rnams kyi srung ma gnyis lha ma yin rnams kyis thub cing rdugs par byas te/_pham par byas shing rgyab kyis phyogs par
[\[24a.7\]]byas nas/_ri'i rgyal po ri rab kyi bang rim dang po nas bang rim gnyis pa lag na phreng thogs kyi lha rnams 'khod par brje zhing 'gro'o/_/de nas phreng thogs kyi lha rnams dang /_lag na gzhong thogs kyi lha rnams dang /_chu na gnas pa'i klu rnams dang /_srung ma gsum po rnams
[\[24b\]]
[\[24b.1\]]gcig tu 'dus par gyur nas lha ma yin rnams dang lhan cig tu g.yul 'gyed do/_/der ji ste srung ma gsum po rnams rgyal te/_lha ma yin rnams pham na ni srung ma gsum po dag gis lha ma yin rnams thub cing rdugs par byas te/_pham par byas shing rgyab kyis
[\[24b.2\]]phyogs par byas nas lha ma yin gyi grong khyer du 'gro bar 'gyur ro/_/ji ste lha ma yin rnams rgyal te/_srung ma gsum po rnams pham na ni sum cu rtsa gsum pa'i lha rnams kyi srung ma gsum po rnams lha ma yin rnams kyis thub cing rdugs par byas te/_pham par byas shing rgyab
[\[24b.3\]]kyis phyogs par byas nas/_ri'i rgyal po ri rab kyi bang rim gnyis pa nas bang rim gsum pa gang na rtag tu myos pa'i lha rnams 'khod par brje zhing 'gro'o/_/de nas rtag tu myos pa'i lha rnams dang /_phreng thogs kyi lha rnams dang /_lag na gzhong thogs kyi lha rnams dang /_chu na
[\[24b.4\]]gnas pa'i klu rnams dang /_srung ma rnam pa bzhi po rnams gcig tu 'dus par gyur nas lha ma yin rnams dang lhan cig tu g.yul 'gyed do/_/der ji ste srung ma bzhi po rnams rgyal te/_lha ma yin rnams pham na ni srung ma bzhi po rnams kyis lha ma yin rnams thub cing rdugs
[\[24b.5\]]par byas te/_pham par byas shing rgyab kyis phyogs par byas nas lha ma yin gyi grong khyer du 'gro bar 'gyur ro/_/ji ste lha ma yin rnams rgyal te/_srung ma bzhi po rnams pham na ni sum cu rtsa gsum gyi lha rnams kyi srung ma bzhi po dag lha ma yin rnams kyis thub cing rdugs par byas te/_pham
[\[24b.6\]]par byas shing rgyab kyis phyogs par byas nas/_ri'i rgyal po ri rab kyi bang rim gsum pa nas bang rim bzhi pa gang na rgyal po chen po bzhi rnams 'khod par brje zhing 'gro'o/_/de nas rgyal po chen po bzhi po rnams dang /_rtag tu myos pa'i lha rnams dang /_phreng thogs kyi lha rnams dang
[\[24b.7\]]lag na gzhong thogs kyi lha rnams dang /_chu na gnas pa'i klu rnams dang /_srung ma lnga po rnams gcig tu 'dus par gyur nas lha ma yin rnams dang lhan cig tu g.yul 'gyed do/_/de ji ste srung ma lnga po rnams rgyal te/_lha ma yin rnams pham na ni srung ma lnga po rnams kyis lha ma yin
[\[25a\]]
[\[25a.1\]]rnams thub cing rdugs par byas te/_pham par byas shing rgyab kyis phyogs par byas nas lha ma yin gyi grong khyer du 'gro bar 'gyur ro/_/ji ste lha ma yin rnams rgyal te srung ma lnga po rnams pham na ni sum cu rtsa gsum pa'i lha rnams kyi srung ma lnga bo rnams lha
[\[25a.2\]]ma yin rnams kyis thub cing rdugs par byas te/_pham par byas shing rgyab kyis phyogs par byas nas/_ri'i rgyal po ri rab kyi bang rim bzhi pa nas steng gi gzhi gang na sum cu rtsa gsum pa'i lha rnams 'khod par brje zhing 'gro'o/_/de nas rgyal po chen po bzhi lha rnams
[\[25a.3\]]kyis lha'i dbang po brgya byin gang na ba der song ste phyin nas lha rnams kyi dbang po brgya byin la 'di skad ces smras so/_/kau shi ka gang bdag cag srung ma lnga po rnams lha ma yin rnams kyis thub cing rdugs par byas te/_pham par byas shing rgyab kyis phyogs par byas nas ri'i
[\[25a.4\]]rgyal po ri rab kyi bang rim gyi steng gi gzhir brjes te mchis par mkhyen par mdzod cig_/kau shi ka da ltar gang gi dus la bab par dgongs shig_/de nas lha'i dbang po brgya byin gyis rgyal po chen po bzhi rnams kyi ltar mnyan nas sum cu rtsa gsum pa'i lha rnams la smras pa/_grogs
[\[25a.5\]]po dag gang srung ma lnga po rnams lha ma yin rnams kyis thub cing rdugs par byas te/_pham par byas shing rgyab kyis phyogs par byas shing ri'i rgyal po ri rab kyi steng gi gzhir brjes te/_'ongs pa shes par gyis shig_/grogs po dag da ltar gang gi dus la bab pa soms shig
[\[25a.6\]]de nas lha rnams kyi dbang po brgya byin gyis glang po che'i rgyal po rab tu brtan pa la bsams so/_/de nas glang po che'i rgyal po rab tu brtan pas lha'i dbang po brgya byin gyi mtshan mo rtogs nas/_dper na skyes bu stobs dang ldan pa lag pa bskum pa las brkyang pa 'am/_brkyang ba las
[\[25a.7\]]bskum pa bzhin du glang po che'i rgyal po rab tu brtan pa 'dzam bu'i gling nas mi snang bar byas te/_sum cu rtsa gsum pa'i lha rnams kyi nang du song ngo /_/song nas mgo sum cu rtsa gnyis mngon par sprul te/_mgo re re la mche ba drug drug_/mche ba re re la rdzing bu bdun bdun/_rdzing bu
[\[25b\]]
[\[25b.1\]]re re la pad+ma bdun bdun/_pad+ma re re la sdong bu bdun bdun/_sdong bu re re la lha'i bu mo bdun bdun/_lha'i bu mo re re la g.yog mo bdun bdun/_g.yog mo re re la sil snyan bdun bdun mngon par sprul te/_mgo de dag thams cad kyi nang na khyad par du 'phags pa gang yin pa
[\[25b.2\]]de la lha'i dbang po brgya byin zhon no/_/de las gzhan pa'i mgo lhag ma rnams la ni nye ba'i dbang po sum cu rtsa gnyis po rnams zhon no/_/de las gzhan pa'i glang po che rnams la ni de las gzhan pa'i sum cu rtsa gsum pa'i lha rnams zhon no/_/de shin tu mgyogs te/_dper na 'jig
[\[25b.3\]]pa'i rlung ngam/_'chags pa'i rlung bzhin te/_de ltar na lha 'am lha'i bu mo su yang 'di skad du 'di ni bdag gi mdun du 'gro'o zhe'am phyi nas 'ong ngo snyam du sems pa med do/_/de nas glang po che'i rgyal po rab tu brtan pa sum cu rtsa gsum pa'i lha rnams kyi grong khyer lho phyogs kyi sgo nas
[\[25b.4\]]byung ste/_de nas skyed mos tshal rtsub 'gyur tshal du phyin nas/_rdzu 'phrul mngon par 'du byed pa de btang ste/_'di lta ste lha'am/_lha'i bu rdzu 'phrul che zhing mthu che ba gang yang rung ba dang 'dra bar bdag nyid mngon par sprul te/_sum cu rtsa gsum pa'i lha rnams dang lhan cig tu lha'i 'dod
[\[25b.5\]]pa'i yon tan lnga la 'byor cing ldan par 'gyur te/_rtse zhing dga' la dga' dgur spyod do/_/rang gi las kyi 'bras bu nyams su myong ngo /_/ji tsam du sum cu rtsa gsum pa'i lha rnams skyed mos tshal rtsub 'gyur tshal du rtse zhing dga' la dga' dgur spyod pa de tsam du lus kyang rtsub par 'gyur
[\[25b.6\]]la/_sems kyang rtsub bar 'gyur te/_de dag lus rtsub pa dang /_sems rtsub pa dang /_g.yul 'gyed pa la mngon bar mos par gyur nas dpung gi tshogs yan lag bzhi pa 'di lta ste/_glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs
[\[25b.7\]]rnams go cha gyon te/_dpung gi tshogs yan lag bzhi pa glang po che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs rnams kyi go cha rnam pa bzhi 'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel
[\[26a\]]
[\[26a.1\]]las byas pa rnams bgos so/_/mtshon cha rnam pa bzhi 'di lta ste/_ral gri dang /_mdung dang /_'phang mdung dang /_gzhu rnams so/_/mtshon cha rnam pa bzhi ral gri dang /_mdung dang /_'phang mdung dang /_gzhu rnams blangs nas lha ma yin rnams
[\[26a.2\]]dang lhan cig tu g.yul 'gyed do/_/ji ste lha ma yin rnams rgyal te/_lha rnams pham na ni lha ma yin rnams kyis lha rnams thub cing rdugs par byas te/_pham par byas shing rgyab kyis phyogs par byas nas shing rta byang phyogs su lha'i grong khyer gang na ba der phyir ldog go/_/'on
[\[26a.3\]]kyang lha ma yin rnams lha rnams kyi phyi bzhin du snyegs par byed nas der lha rnams 'di snyam du sems te/_'di ltar lha ma yin 'di dag bdag cag gi phyi bzhin du snyegs pa las na yang lan gnyis su g.yul 'gyed par 'dod do snyam du shes nas lha rnams phyir log ste/_lha ma yin rnams
[\[26a.4\]]dang lhan cig tu g.yul 'gyed do/_/ji ste lan gnyis su yang lha ma yin rnams rgyal te/_lha rnams pham na ni lha ma yin rnams kyis lha rnams thub cing rdugs par byas te/_pham par byas shing rgyab kyis phyogs par byas nas shing rta byang phyogs su lha'i grong khyer gang na bar phyir
[\[26a.5\]]ldog go/_/'on kyang lha ma yin rnams lha rnams kyi phyi bzhin du snyegs par byed na ni der lha rnams 'di snyam du sems te/_'di ltar lha ma yin 'di dag bdag cag gi phyi bzhin du stegs pa las na yang lan gsum du g.yul 'gyed par 'dod do snyam du shes nas lha rnams phyir
[\[26a.6\]]log ste/_lha ma yin rnams dang lhan cig tu g.yul 'gyed do/_/ji ste lha ma yin rnams 'ba' zhig rgyal te/_lha rnams pham na ni lha ma yin rnams kyis lha rnams thub cing rdugs par byas te/_pham par byas shing rgyab kyis phyogs par byas nas lha'i grong khyer du 'jug go/_/_
[\[26a.7\]]lha'i grong khyer du zhugs nas sgo rnams bcad de/_lha rnams la lha ma yin rnams kyis mi tshugs kyang 'jigs shing skrag pa dang ldan pa'i sems kyis shas cher gnas so/_/'on kyang lha ma yin rnams kyis der mi brdzi bzhin du lha ma yin rnams kyang 'di ltar lha rnams ni lha'i grong khyer na
[\[26b\]]
[\[26b.1\]]'dug kyang 'jigs shing skrag pa dang ldan pa'i sems kyis shas cher gnas mod kyi/_bdag cag gis der mi brdzi'o snyam du shes pa'i mthong ba 'jug go/_/ji ste lha rnams rgyal te/_lha ma yin rnams pham na ni lha rnams kyis lha ma yin rnams thub cing rdugs par byas te/_pham
[\[26b.2\]]par byas shing rgyab kyis phyogs par byas nas shing rta lho phyogs su lha ma yin gyi grong khyer gang na bar phyir ldog go/_/'on kyang lha rnams lha ma yin rnams kyi phyi bzhin du snyegs par byed na ni/_de ltar lha ma yin rnams 'di snyam du sems te/_'di ltar lha 'di dag bdag cag
[\[26b.3\]]gi phyi bzhin du snyegs pa las na yang lan gnyis su g.yul 'gyed par 'dod do snyam du shes nas lha ma yin rnams phyir ldog te/_lha rnams dang lhan cig g.yul 'gyed do/_/ji ste lan gnyis su yang lha rnams rgyal te/_lham yin rnams pham na ni lha rnams kyis lha ma yin rnams thub
[\[26b.4\]]cing rdugs par byas te/_pham par byas shing rgyab kyis phyogs par byas nas/_shing rta lho phyogs su lha ma yin gyi grong khyer gang na bar phyir ldog go/_/'on kyang lha rnams lha ma yin rnams kyi phyi bzhin du snyegs par byed na ni/_der lha ma yin rnams 'di snyam du sems te/_'di
[\[26b.5\]]ltar lha 'di dag bdag cag gi phyi bzhin du snyegs pa las na lan gsum du g.yul 'gyed par 'dod do snyam du shes nas lha ma yin rnams phyir log ste/_lha rnams dang lhan cig tu g.yul 'gyed do/_/ji ste lan gsum du lha rnams 'ba' zhig rgyal te/_lha ma yin rnams pham na ni
[\[26b.6\]]lha rnams kyis lha ma yin rnams thub cing rdugs par byas te/_pham par byas shing rgyab kyis phyogs par byas nas/_lha ma yin gyi grong khyer du 'jug go/_/lha ma yin gyi grong du zhugs nas sgo rnams bcad do/_/lha ma yin rnams la lha rnams kyis mi tshugs kyang 'jigs shing
[\[26b.7\]]skrag pa dang ldan pa'i sems kyis shas cher gnas so/_/'on kyang lha rnams kyis der mi brdzi bzhin du lha rnams kyang 'di ltar lha ma yin rnams ni lham yin gyi grong khyer na 'dug kyang /_'jigs shing skrag pa dang ldan pa'i sems kyis shas cher gnas mod kyi/_bdag cag gis ni der mi
[\[27a\]]
[\[27a.1\]]brdzi'o snyam du shes pa'i mthong ba 'jug go/_/bcom ldan 'das kyis kyang 'di skad du/_dge slong dag sngon byung ba lha dang lha ma yin g.yul du zhugs pa lha ma yin rnams rgyal te/_lha rnams pham na ni lha ma yin rnams kyis lha rnams thub cing rdugs
[\[27a.2\]]par byas te/_pham par byas shing rgyab kyis phyogs par byas nas/_shing rta byang phyogs su lha'i grong khyer gang na bar phyir ldog go/_/'on kyang lha ma yin rnams lha rnams kyi phyi bzhin du snyegs par byed na ni/_der lha rnams 'di snyam du sems te/_'di ltar lha ma yin 'di
[\[27a.3\]]dag bdag cag gi phyi bzhin du snyegs pa las na yang lan gnyis su g.yul 'gyed par 'dod do shes nas lha rnams phyir log ste/_lha ma yin rnams dang lhan cig tu g.yul 'gyed do/_/ji ste lan gnyis su yang lha ma yin rnams rgyal te/_lha rnams pham na ni lha ma yin
[\[27a.4\]]rnams kyis lha rnams thub cing rdugs par byas te/_pham par byas shing rgyab kyis phyogs par byas nas/_shing rta byang phyogs su lha'i grong khyer gang na bar phyir ldog go/_/'on kyang lha ma yin rnams kyis phyi bzhin du snyegs par byed na ni der lha rnams 'di snyam du sems te/_
[\[27a.5\]]'di ltar lha ma yin 'di dag bdag cag gi phyi bzhin du snyegs pa las na yang lan gsum du g.yul 'gyed par 'dod do snyam du shes nas lha rnams phyir ldog ste/_lha ma yin rnams dang lhan cig tu g.yul 'gyed do/_/dge slong dag ji ste lha ma yin rnams 'ba' zhig rgyal te/_
[\[27a.6\]]lha rnams pham na ni lha ma yin rnams kyis lha rnams thub cing rdugs par byas te/_pham par byas shing rgyab kyis phyogs par byas nas/_lha'i grong khyer mchog tu 'jug go/_/lha'i grong khyer du zhugs nas sgo rnams bcad do/_/lha rnams la lha ma yin rnams kyis mi
[\[27a.7\]]tshugs kyang 'jigs shing skrag pa dang ldan pa'i sems kyis shas cher gnas so/_/'on kyang lha ma yin rnams kyis der mi brdzi bzhin du lha ma yin rnams kyang 'di ltar lha rnams ni lha'i grong khyer na 'dug kyang 'jigs shing skrag pa dang ldan pa'i sems kyis shas cher gnas mod kyi/_
[\[27b\]]
[\[27b.1\]]bdag cag gis ni der mi brdzi'o snyam du shes pa'i mthong ba 'jug go/_/dge slong dag 'di ltar snga ma 'das pa'i dus na/_lha dang lha ma yin g.yul du zhugs pa na lha rnams rgyal te/_lha ma yin rnams pham na ni lha rnams kyis lha ma yin rnams thub cing rdugs par byas te/_
[\[27b.2\]]pham par byas shing rgyab kyis phyogs par byas nas/_shing rta lho phyogs su lha ma yin gyi grong khyer gang na bar phyir ldog go/_/'on kyang lha rnams lha ma yin rnams kyi phyi bzhin du snyegs par byed na ni der lha ma yin rnams 'di snyam du sems te/_'di ltar lha 'di dag bdag cag gi phyi
[\[27b.3\]]bzhin du snyegs pa las na yang lan gnyis su g.yul 'gyed par 'dod do snyam du shes nas/_lha ma yin rnams phyir ldog ste/_lha rnams dang lhan cig tu g.yul 'gyed do/_/ji ste lan gnyis su yang lha rnams rgyal te/_lha ma yin rnams pham na ni lha rnams kyis lha ma yin rnams
[\[27b.4\]]thub cing rdugs par byas te pham par byas shing /_rgyab kyis phyogs par byas nas shing rta lho phyogs su lha ma yin gyi grong khyer gang na bar phyir ldog go/_/'on kyang lha rnams lha ma yin rnams kyi phyi bzhin du snyegs par byed na ni der lha ma yin rnams 'di snyam du sems te/_'di ltar lha
[\[27b.5\]]'di dag bdag cag gi phyi bzhin du snyegs pa las na yang lan gsum du g.yul 'gyed par 'dod do snyam du shes nas/_lha ma yin rnams phyir log ste lha rnams dang lhan cig tu g.yul 'gyed do/_/ji ste lan gsum du lha rnams 'ba' zhig rgyal te/_lha ma yin rnams pham na ni_
[\[27b.6\]]lha rnams kyis lha ma yin rnams thub cing rdugs par byas te/_pham par byas shing rgyab kyis phyogs par byas nas lha ma yin gyi grong khyer du 'jug go/_/lha ma yin gyi grong khyer du zhugs nas sgo rnams bcad de/_lha ma yin rnams la lha rnams kyis mi tshugs kyang 'jigs
[\[27b.7\]]shing skrag pa dang ldan pa'i sems kyis shas cher gnas so/_/'on kyang lha rnams kyis der mi brdzi bzhin du lha rnams kyang 'di ltar lha ma yin rnams ni lha ma yin gyi grong khyer na 'dug kyang 'jigs shing skrag pa dang ldan pa'i sems kyis shas cher gnas mod kyi/_bdag cag gis
[\[28a\]]
[\[28a.1\]]ni der mi brdzi'o snyam du shes pa'i mthong ba 'jug go/_/dge slong dag sngon byung ba 'das pa'i dus na de lta bur gyur pa'i tshe/_'di skad du/_gang tshe lha dang lha min lhan cig tu/_/gnyi ga 'dus shing g.yul ni 'gyed pa na/_/shing rta pa ni nyi zla mtshungs
[\[28a.2\]]med de/_/lha yi shing rta pa ni mchog yin no/_/zhes kyang bya'o/_/ri'i rgyal po ri rab kyi steng gi gzhi ni sum cu rtsa gsum pa'i lha rnams kyi grong khyer blta na sdug ces bya ba chur dpag tshad nyis stong lnga brgya/_zheng du yang nyis stong lnga brgya/_mtha' skor du dpag tshad khri yod pa/_
[\[28a.3\]]dbyibs legs shing blta na sdug la mdzes pa zhig yod de/_gser gyi ra bas bskor te ra ba'i 'phang du ni dpag tshad phyed dang gsum yod do/_/ra ba de la rtsig skyabs rnam pa bzhi las byas pa yod de/_gser las byas pa dang /_dngul las byas pa dang /_bai DUr+ya las byas
[\[28a.4\]]pa dang /_shel las byas pa rnams so/_/gyen du 'phang ba'i mda' yab dang /_thur du 'phang ba'i mda' yab dang /_zam pa brgyud ma rnam pa bzhi yod de/_/gser las byas pa dang /_dngul las byas pa dang /_be+e DUr+ya las byas pa dang /_shel las byas pa rnams so/_/_
[\[28a.5\]]de'i nang gi sa gzhi dbyibs legs shing blta na sdug la mdzes te/_bris shing legs par bris pa tshon sna brgya rtsa gcig gis bris pa ste/_'jam zhing shin tu 'jam pa ni dper na shing bal gyi 'dab ma bzhin du/_rkang pa bzhag na ni nems zhes byed de/_
[\[28a.6\]]rkang pa bteg na ni par zhes byed de/_me tog man dar ba mang pos pus mo nub pa tsam du yongs su khebs te/_rlung gi mthus me tog rnying pa rnams ni 'thor/_me tog gsar pa rnams ni legs par bkram ste/_'di skad du/_lha rnams bsod nams dbang gi mthu stobs
[\[28a.7\]]kyis/_/lha yi grong khyer dag na rlung chen ldang /_/me tog rnying pa rnams ni 'dor bar byed/_/me tog gsar pa rnams ni legs par dgram/_/zhes kyang bya'o/_/lha'i grong khyer de ni sgo stong du gcig gis ma tshang ba yod do/_/sgo gcig gi yang 'phang du ni dpag tshad phyed dang gsum/_
[\[28b\]]
[\[28b.1\]]zheng du ni dpag tshad phyed dang gnyis yod do/_/sgo re re la yang skar ma'i gzugs su byas pa bzhi bzhi yod de/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams so/_/zla ba phyed pa lta bur yongs su grub pa dang /_
[\[28b.2\]]ba lang gi mgo lta bu dang /_me long rnams kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa bzhi yod de/_dbyibs legs shing blta na sdug la mdzes pa yin no/_/sgo re re la yang sum cu rtsa gsum pa'i lha rnams srung
[\[28b.3\]]ba'i phyir dang /_bsgrub pa'i phyir dang /_mdzes par bya ba'i phyir srung ma go cha bgos shing mtshon cha thogs pa lnga brgya bkod do/_/sum cu rtsa gsum pa'i lha rnams kyi lam srang srid du dpag tshad nyis stong lnga brgya yod la zheng du dpag tshad bcu gnyis yod do/_/dbyibs legs
[\[28b.4\]]shing blta na sdug pa mdzes pa gser gyi bye ma bdal zhing tsan+dan gyi chus chag chag btab pa zhig yod do/_/srang de'i glo g.yas g.yon na rdzing bu byas pa'i rdzing bu de dag gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha
[\[28b.5\]]gu rnam pa bzhi brtsigs so/_/rdzing bu de dag gi phyogs bzhi na them skas byas pa yod de/_them skas de dag 'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhi brtsigs so/_/rdzing bu
[\[28b.6\]]de dag gi lan kan gser las byas pa dang /_dngul las byas pa dang /_bai DUr+ya las byas pa dang /_shel las byas pa bzhi kun nas bskor te/_gser gyi lan kan gyi gtan ma dang /_gdang bu dang gzungs gzer ni dngul las byas so/_/dngul gyi ni gser las byas so/_/bai DUr+ya'i
[\[28b.7\]]shel las byas so/_/shel gyi lan kan gyi gtan ma dang /_gdong bu dang /_gzungs gzer ni bai DUr+ya las byas te/_dbyibs legs shing blta na sdug la mdzes so/_/rdzing bu de dag kyang chu bsil zhing chu sbrang rtsi lta bus gang ste/_me tog ut+pa la dang /_pad+ma dang /_ku mu ta dang /_
[\[29a\]]
[\[29a.1\]]pad+ma dkar pos yongs su khebs te/_de dag la ni chu nas skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams skad snyan pa 'byin no/_/rdzing bu de dag gi nye
[\[29a.2\]]'khor na me tog gi shing dang /_'bras bu'i shing sna tshogs pa rnams legs par skyes shing dbyibs legs la yongs su grub ste/_me tog phreng bar bkod pa bzhin du gyur pa ni dper na me tog phreng rgyud dang /_me tog phreng rgyud kyi slob ma mkhas pas me tog gi phreng ba tha gu la
[\[29a.3\]]brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams skad snyan pa 'byin to/_/de dag gi nye 'khor na
[\[29a.4\]]dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam shing las byung ba'i gos sngon po dang /_ser po dang /_dmar po dang /_
[\[29a.5\]]dkar po rnam pa bzhi yod do/_/rgyan sna tshogs lag rgyan dang /_rkang rgyan dang /_rgyan snang ba dang /_mi snang ba rnams 'byung ba'i shing dag yod do/_/lha'am lha'i bu mo dag gis ji lta bur 'dod pa'i sems bskyed ma thag tu de lta bur de dag gi lag tu 'ong bar 'gyur ro/_/rol
[\[29a.6\]]mo'i cha byad sna tshogs pi wang dang /_gling bu dang /_pi wang rgyud gsum pa dang /_'khar rnga dang /_ham shang rnams 'byung ba'i shing dag yod de/_lha 'am lha'i bu mo rnams kyis ji lta bur 'dod par sems bskyed ma thag tu de lta bur de dag gi lag tu 'ong bar 'gyur ro/_/bdud
[\[29a.7\]]rtsi rnam pa bzhi dang /_sbrang rtsi dang /_sbrang chang gi btung ba dag kyang yod do/_/yang thog rnams dang /_khang pa brtsegs pa rnams dang /_khyim rnams dang /_khang bzangs rnams dang /_bsil khang rnams dang /_/ltad mo lta ba'i sa rnams dang /_zam pa rnams bud med kyi tshogs
[\[29b\]]
[\[29b.1\]]kyis mdzes par byas shing lha'i bu mo mang pos brten pa dang /_sil snyan dang /_pheg rdob pa dag gi sgra snyan pa sgrogs pa dang /_dri sna tshogs kyis legs par bsgos pa dang /_kha zas dang btung ba dag kyang yod do/_/de na sum cu rtsa gsum pa'i lha rnams 'khor dang
[\[29b.2\]]bcas pa rtse zhing dga' la dga' dgur spyod do/_/rang gi las kyi 'bras bu nyams su myong ngo //_//'jig rten gzhag pa/_bam po bzhi pa/_lha'i grong khyer gyi nang na lha rnams kyi dbang po brgya byin gyi khang bzangs rnam par rgyal ba zhes bya ba chur dpag tshad nyis
[\[29b.3\]]brgya lnga bcu/_zheng du yang dpag tshad nyis brgya lnga bcu/_/mtha' skor du dpag tshad stong yod pa/_dbyibs legs shing blta na sdug la mdzes pa zhig yod do/_/lha'i grong khyer las dpag tshad phyed dang lngas gyen du 'phags so/_/khang bzangs rnam par rgyal ba de'i rmang rten
[\[29b.4\]]rnam pa bzhi las byas pa la 'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams so/_/khang bzang rnam par rgyal ba'i them pa rnam pa bzhi bkod pa la 'di lta ste/_gser las byas pa dang /_dngul las
[\[29b.5\]]byas pa dang /_bai DUr+ya las byas pa dang /_shel las byas pa rnams so/_/khang bzangs rnam par rgyal ba'i ka ba rnam pa bzhi gtsugs pa la 'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams so/_/gser
[\[29b.6\]]las byas pa'i ka tan dang /_ka zhu dang /_bye phul dang /_gdung rnams dngul las byas so/_/dngul gyi ni gser las byas so/_/bai DUr+ya'i ni shel las byas so/_/shel gyi ka tan dang /_ka zhu dang /_bye phul dang gdung rnams bai DUr+ya las byas so/_/khang bzangs rnam par rgyal
[\[29b.7\]]ba de'i phyam rten rnam pa bzhi las byas pa dag yod do/_/'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams so/_/khang bzangs rnam par rgyal ba la them skas rnam pa bzhi las byas pa dag yod do/_/'di lta ste/_
[\[30a\]]
[\[30a.1\]]gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhi brtsigs so/_/khang bzangs rnam par rgyal ba la lan kan gser las byas pa dang /_dngul las byas pa dang /_bai DUr+ya las byas
[\[30a.2\]]pa dang /_/shel las byas pa rnam pa bzhis kun nas bskor te/_gser gyi lan kan gyi gtan ma dang /_gdang bu dang /_gzungs gzer ni dngul las byas so/_/dngul gyi nyi gser las byas pa dang /_bai DUr+ya'i ni shel las byas so/_/shel gyi gtan ma dang /_gdang bu dang /_gzungs
[\[30a.3\]]gzer ni bai DUr+ya las byas so/_/bar gyi mdo la/_rmang rten them pa ka ba dang /_/phyam rten dang ni stobs ldan phyam/_/'khor sa dang ni spang leb khang /_/ya phubs dag ni tha ma yin/_/khang bzangs rnam par rgyal ba la ba gam brgyad yod do/_/ba gam re re la yang khang pa brtsegs
[\[30a.4\]]pa bdun bdun yod do/_/khang pa brtsegs pa re re la yang gnas khang bdun bdun/_gnas khang re re la yang lha'i bu mo bdun bdun/_lha'i bu mo re re la yang g.yog mo bdun bdun/_g.yog mo re re la sil snyan bdun bdun yod do/_/khang bzangs rnam par rgyal ba'i nang na rdzing
[\[30a.5\]]bu byas pa yod do/_/rdzing bu de la chur dpag tshad lnga bcu/_zheng du yang dpag tshad lnga bcu/_mtha' skor du dpag tshad nyis brgya yod do/_/rdzing bu de'i phyogs bzhi na them skas byas pa dag yod do/_/them skas de dag kyang /_'di lta ste/_gser las byas pa dang /_dngul las
[\[30a.6\]]byas pa dang /_bai DUr+ya las byas pa dang /_shel las byas pa'i pha gu rnam pa bzhi brtsigs so/_/rdzing bu de'i phyogs bzhi yang lan kan gyis kun nas bskor te/_lan kan rnam pa bzhi dag gis snga ma bzhin du/_dbyibs legs shing blta na sdug la mdzes pa/_bsil zhing chu
[\[30a.7\]]sbrang rtsi lta bus gang ste me tog ut+pa la dang /_pad+ma dang /_ku mu ta dang /_pad+ma dkar pos yongs su khebs la/_chu nas skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams skad snyan
[\[30b\]]
[\[30b.1\]]pa 'byin to/_/rdzing bu de'i nyen 'khor na me tog gi shing /_'bras bu'i shing rnam pa sna tshogs yod pa rnams legs par skyes shing dbyibs legs la yongs su grub pa ste/_me tog phreng bas bkod pa bzhin du gyur pa ni dper na me tog phreng rgyud dam/_me tog phreng rgyud
[\[30b.2\]]kyi slob ma mkhas pas me tog phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams
[\[30b.3\]]skad snyan cing 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam shing las byung ba'i gos sngon po dang /_
[\[30b.4\]]ser po dang /_dmar po dang /_dkar po rnam pa bzhi yod do/_/rgyan sna tshogs lag rgyan dang /_rkang rgyan dang /_rgyan snang ba dang /_mi snang ba dag 'byung ba'i shing rnams yod do/_/rol mo'i cha byad sna tshogs 'di lta ste/_pi wang dang /_gling bu dang /_pi wang rgyud gsum pa dang /_
[\[30b.5\]]'khar rnga dang /_ham shang rnams 'byung ba'i shing dag yod de/_lha dang lha'i bu mo rnams kyis ji lta bur 'dod par sems bskyed ma thag tu de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang sbrang chang gi btung ba dag kyang yod do/_/yang thog
[\[30b.6\]]rnams dang /_khang pa brtsegs pa rnams dang /_khyim rnams dang /_khang bzangs rnams dang /_bsil khang rnams dang /_ltad mo lta ba'i sa rnams dang /_zam pa rnams bud med kyi tshogs kyis mdzes par byas shing lha'i bu mo mang pos brten pa dang /_sil snyan dang /_
[\[30b.7\]]pheg rdob pa dag gi sgra snyan pa sgrogs pa dang /_dri sna tshogs kyis legs par bsgos pa dang /_kha zas dang /_btung ba dang ldan pa dag kyang yod do/_/de nas lha'i dbang po brgya byin 'khor dang bcas pa rtse zhing dga' la dga' dgur spyod do/_/rang gi las kyi 'bras bu nyams
[\[31a\]]
[\[31a.1\]]su myong ngo /_/lha'i grong khyer gyi shar lho'i mtshams na sum cu rtsa gsum pa'i lha rnams kyi lha'i 'dun sa chos bzangs zhes bya ba yod de/_chur dpag tshad sum brgya/_zheng du dpag tshad sum brgya mtha' skor du dpag tshad dgu brgya yod de/_lha'i grong
[\[31a.2\]]khyer las dpag tshad phyed dang bzhis 'phags so/_/lha'i mdun sa chos bzangs kyi sa gzhi dang /_yang thog dang /_ka ba dang /_spyi 'dus kyi gdung dang /_yang thog gi rtse bzhi dang /_phyam gzum dang /_phyam dgu po thams cad shel las byas pa dbyibs legs shing blta na
[\[31a.3\]]sdug la mdzes pa ste/_lan kan gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhis kun nas bskor te/_/de la sgo dang /_ya phubs dang /_g+ha na dang /_yang thog gi rtse bzhi dang /_lu na dang /_phyam dgu po yod de/_
[\[31a.4\]]phum dgu po re re la yang ka ba bcu drug gis brten to/_/rgyu ba'i lam ni rim pa bdun yod do/_/de'i dbus su bai DUr+ya las byas pa'i ka ba zur brgyad pa/_gsal zhing 'phan med la rigs dang ldan pa zhig yod de/_skra'i rtse mo tsam gyi khang pa brtsegs pa'i spyi 'dus kyi rten la mi reg
[\[31a.5\]]go/_/de'i 'og na lha'i dbang po brgya byin gyi gser gyi khri bzang po dang /_sum cu rtsa gsum pa'i lha lhag ma rnams kyi khri bshams pa yod do/_/der sum cu rtsa gsum pa'i lha rnams 'dus shing 'khod nas lha rnams dang /_mi rnams kyi don dang /_chos sems shing spyod de/_yongs
[\[31a.6\]]su rtogs par byed do/_/lha'i grong khyer nas rgyu ba'i lam srid du dpag tshad bcu gnyis/_zheng du yang dpag tshad bcu gnyis pa dbyibs legs shing blta na sdug la mdzes pa/_gser gyi bye ma bdal zhing tsan+dan gyi chus chag chag btab pa zhig yod de/_de'i glo g.yas g.yon
[\[31a.7\]]na me tog gi shing dang /_'bras bu'i shing sna tshogs yod pa rnams legs par skyes te/_dbyibs legs la yongs su grub pa ste/_me tog phreng bar bkod pa bzhin du gyur pa ni dper na me tog phreng rgyud dam/_me tog phreng rgyud kyi slob ma mkhas pas me tog gi phreng ba tha gu
[\[31b\]]
[\[31b.1\]]la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/lha'i grong khyer 'obs bdun
[\[31b.2\]]rim gyis kun nas bskor te/_'obs de dag kyang zabs dang /_rgyar dpag tshad gcig tsam yod de/_pha gu gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhis brtsigs pa na/_chu bsil zhing chu sbrang rtsi lta bus
[\[31b.3\]]gang ste/_me tog ut+pa la dang /_pad+ma dang /_ku mu ta dang /_pad+ma dkar pos yongs su khebs la/_chu las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/_
[\[31b.4\]]'obs de dag na chu ka dang /_rgyu mo gung dang /_'bru sna tshogs rnams byas pa dag yod de/_sum cu rtsa gsum pa'i lha rnams chu'i rtse mo la rtse zhing dga' la dga' dgur spyod do/_/'obs de dag gi nye 'khor na me tog gi shing dang /_'bras bu'i shing sna tshogs yod pa rnams legs
[\[31b.5\]]par yongs su grub pa ste/_me tog phreng bar bkod pa bzhin du gyur pa ni dper na me tog phreng rgyud dam/_me tog phreng rgyud kyi slob ma mkhas pas me tog phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan
[\[31b.6\]]cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams skad snyan pa 'byin to/_/de na sum cu rtsa gsum pa'i lha rnams 'khor dang bcas pa rtse zhing dga' la dga' dgur spyod de/_rang gi las kyi 'bras bu nyams su myong ngo /_/_
[\[31b.7\]]lha'i grong khyer gyi shar phyogs dpag tshad nyi shu na sum cu rtsa gsum pa'i lha rnams kyi skyed mos tshal shing rta sna tshogs can zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod pa/_dbyibs legs
[\[32a\]]
[\[32a.1\]]shing blta na sdug la mdzes pa/_gser gyi ra bas kun nas bskor te/_ra ba de'i 'phang du dpag tshad gcig yod la/_ra ba de la rtsig skyabs gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhi
[\[32a.2\]]yod do/_/gyen du 'phang ba dang /_mthur du 'phang ba'i mda' yab dang /_zam pa rgyu ba rnam pa bzhi yod de/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnams so/_/de'i nang gi sa gzhi ni dbyibs legs shing blta na
[\[32a.3\]]sdug la mdzes par bris shing legs par bris pa/_tshon sna brgya rtsa gcig gis bris pa ste/_'jam shing shin tu 'jam pa ni dper na shing bal gyi 'da' ba'am/_ras bal gyi 'da' ba bzhin du/_rkang pa bzhag na ni nems zhes byed rkang pa bteg na par zhes byed la/_me
[\[32a.4\]]tog man da ra ba mang pos pus mo nub pa tsam du yongs su khebs te/_rlung gi mthus me tog rnying pa rnams ni 'thor/_me tog gsar pa rnams ni legs par 'grems te/_'di skad du/_lha rnams bsod nams dbang gi rkyen gyis na/_/shing rta sna tshogs can na rlung chen ldang /_/_
[\[32a.5\]]me tog rnying pa rnams ni 'thor bar byed/_/me tog gsar pa rnams ni legs par 'grems/_/zhes kyang bya'o/_/skyed mos tshal shing rta sna tshogs can gyi nang na rdzing bu zhig yod de/_chur dpag tshad lnga bcu/_zheng du yang dpag tshad lnga bcu/_mtha' skor du dpag tshad nyis
[\[32a.6\]]brgya yod de/_rdzing bu de yang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de'i phyogs bzhi na them skas byas pa yod de/_them skas de dag kyang gser las byas pa dang /_dngul
[\[32a.7\]]las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de'i lan kan gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhis kun nas bskor te/_chu bsil ba dang /_chu
[\[32b\]]
[\[32b.1\]]sbrang rtsi lta bus gang zhing /_me tog ut+pa la dang /_pad+ma dang /_ku mu ta dang /_pad+ma dkar pos yongs su khebs la/_chu nas skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can rnams skad snyan
[\[32b.2\]]pa 'byin to/_/rdzing bu de'i nye 'khor na me tog gi shing dang /_'bras bu'i shing yod pa rnams legs par skyes shing dbyibs legs la yongs su grub pa ste/_me tog phreng bar bkod pa bzhin du gyur pa ni dper na me tog phreng rgyud dam/_me tog phreng rgyud kyi slob ma mkhas pas me tog
[\[32b.3\]]gi phreng ba tha gu la brgyus pa dang me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/dpag bsam gyi
[\[32b.4\]]shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam shing las byung ba'i gos sngon po dang /_ser po dang /_dmar po dang /_dkar po rnam pa bzhi
[\[32b.5\]]yod do/_/rgyan sna tshogs lag rgyan dang /_rkang rgyan dang /_rgyan snang ba dang /_mi snang ba dag 'byung ba'i shing dag yod do/_/rol mo'i cha byad sna tshogs 'di lta ste/_pi wang dang /_gling bu dang /_pi wang rgyud gsum pa dang /_'khar rnga dang /_ham shang rnams 'byung ba'i shing dag yod
[\[32b.6\]]do/_/lha'am lha'i bu mo rnams kyis ji lta bur 'dod par sems bskyed ma thag tu de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang /_sbrang chang gi btung ba dag kyang yod do/_/yang thog rnams dang khang pa brtsegs pa rnams dang /_khyim rnams dang
[\[32b.7\]]khang bzangs rnams dang /_bsil khang rnams dang /_ltad mo lta ba'i sa rnams dang /_zam pa rnams bud med kyi tshogs kyis mdzes par byas shing /_lha'i bu mo mang pos brten pa dang /_sil snyan dang /_pheg rdob pa dag gi sgra snyan pa sgrogs pa dang /_dri sna tshogs kyis legs par
[\[33a\]]
[\[33a.1\]]bsgos pa dang /_kha zas dang /_btung ba dang ldan pa dag yod de/_de na sum cu rtsa gsum pa'i lha rnams 'khor dang bcas pa rtse zhing dga' la dga' dgur spyod do/_/rang gi las kyi 'bras bu nyams su myong ngo /_/de'i lam chur dpag tshad nyi shu/_zheng du dpag
[\[33a.2\]]tshad phyed dang gnyis pa dbyibs legs shing blta na sdug la mdzes pa gser gyi phye ma bdal zhing tsan+dan gyi chus chag chag btab pa yod de/_de'i glo g.yas g.yon na me tog gi shing dang /_'bras bu'i shing sna tshogs yod pa rnams legs par skyes shing dbyibs legs la yongs su
[\[33a.3\]]grub pa ste/_me tog phreng bar bkod pa bzhin du gyur pa ni dper na/_me tog phreng rgyud dam/_me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_
[\[33a.4\]]skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam
[\[33a.5\]]pa bzhi yod do/_/dpag bsam shing las byung ba'i gos sngon po dang /_ser po dang /_dmar po dang /_dkar po rnam pa bzhi yod do/_/rol mo'i cha byad sna tshogs pi wang dang /_gling bu dang /_pi wang rgyud gsum pa dang /_'khar rnga dang /_ham shang rnams 'byung ba'i shing dag yod do/_/_
[\[33a.6\]]rgyan sna tshogs lag rgyan dang /_rkang rgyan dang /_rgyan snang ba dang /_mi snang ba rnams 'byung ba'i shing dag yod do/_/lha'am lha'i bu mo rnams kyis ji lta bur 'dod par sems bskyed ma thag tu de lta bur de dag lag tu 'ong bar 'gyur ro/_/lam de na bzhon pa sna tshogs bkod pa 'di lta ste/_
[\[33a.7\]]glang po che'i bzhon pa dang /_rta'i bzhon pa dang /_shing rta'i bzhon pa dang /_khyogs kyi bzhon pa dag yod de/_lha'am lha'i bu mo rnams kyi bzhon pa ji lta bur 'dod par sems bskyed ma thag tu de lta bu'i bzhon pa la zhon par gyur te/_skyed mos tshal shing rta sna tshogs can du dong nas rtse zhing
[\[33b\]]
[\[33b.1\]]dga' la dga' dgur spyod do/_/rang gi las kyi 'bras bu nyams su myong ngo /_/ci'i phyir skyed mos tshal gyi ming shing rta sna tshogs can zhes bya zhe na/_smras pa/_skyed mos tshal shing rta sna tshogs can na rdzing bu sna tshogs zhes bya ba dang /_shing sna tshogs dang /_lo ma sna tshogs dang /_
[\[33b.2\]]me tog dang /_'bras bu sna tshogs dang /_gos dang rgyan sna tshogs dang /_lha'i bu mo sna tshogs yod la/_gang gi tshe sum cu rtsa gsum pa'i lha rnams skyed mos tshal shing rta sna tshogs can na rtse zhing dga' la dga' dgur spyod de/_de'i tshe yang rnam pa sna tshogs kyis shin tu rtse zhing
[\[33b.3\]]dga' la dga' dgur spyod do/_/rang gi las kyi 'bras bu nyams su myong bas na de'i skyed mos tshal gyi ming shing rta sna tshogs can zhes bya'o/_/skyed mos tshal shing rta sna tshogs can gyi shar phyogs dpag tshad nyi shu na sa gzhi bzang po sna tshogs zhes bya ba zhig yod de/_chur dpag
[\[33b.4\]]tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod pa dbyibs legs shing blta na sdug la mdzes pa/_lan kan gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhis kun
[\[33b.5\]]nas bskor te/_gser gyi lan kan gyi gtan ma dang /_gdang bu dang /_gzungs gzer ni dngul las byas so/_/dngul gyi ni gser las byas so/_/bai DUr+ya'i ni shel las byas so/_/shel gyi ni gtan ma dang /_gdang bu dang /_gzungs gzer ni bai DUr+ya las byas so/_/de'i nang gi sa gzhi
[\[33b.6\]]dbyibs legs shing blta na sdug la mdzes par bris pa tshon sna brgya rtsa gcig gis bris pa ste/_'jam zhing shin tu 'jam pa ni dper na shing bal gyi 'da' ba'am/_ras bal gyi 'da' ba bzhin te/_rkang pa bzhag na ni nems zhes byed/_rkang pa bteg na ni par zhes byed la/_me tog
[\[33b.7\]]man da ra ba mang pos pus mo nub btsam du yongs su khebs te/_de na mi ma yin pa rnams rlung gi mthus me tog rnying pa rnams ni 'dor/_me tog gsar pa rnams ni legs par 'grems te/_'di skad du/_lha rnams las kyi dbang gi rkyen gyis na/_/sa gzhi sna tshogs can na
[\[34a\]]
[\[34a.1\]]rlung chen ldang /_/me tog rnying pa rnams ni 'thor bar byed/_/me tog gsar pa rnams ni legs par 'grems/_/zhes kyang bya'o/_/de'i lam srang du dpag tshad phyed dang gnyis yod de/_dbyibs legs shing blta na sdug la mdzes pa/_gser gyi bye ma bdal
[\[34a.2\]]zhing tsan+dan gyi chus chag chag btab pa zhig yod de/_de'i glo g.yas na me tog gi shing dang /_'bras bu'i shing sna tshogs yod pa rnams legs par skyes shing dbyibs legs la yongs su grub pa ste/_me tog phreng bar bkod pa bzhin du gyur pa ni dper na/_me tog phreng rgyud dam/_
[\[34a.3\]]me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jibs pa dang /_skad snyan yid du 'ong ba dang /_skad mnyen pa dang /_'dod dgur sgyur ba'i gzugs can
[\[34a.4\]]rnams skad snyan par 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam gyi shing las byung ba'i gos sngon po dang /_ser po
[\[34a.5\]]dang /_dmar po dang /_dkar po rnam pa bzhi yod do/_/rol mo'i cha byad sna tshogs pi wang dang /_gling bu dang /_pi wang rgyud gsum pa dang /_'khar rnga dang /_ham shang rnams 'byung ba'i shing dag yod do/_/rgyan sna tshogs lag rgyan dang /_rkang rgyan dang /_rgyan snang ba dang /_mi snang
[\[34a.6\]]ba rnams 'byung ba'i shing dag yod do/_/lha'am lha'i bu mo rnams kyis ji lta bur 'dod par sems bskyed ma thag tu de lta bur de dag gi lag tu 'ong bar 'gyur ro/_/lam de ni bzhon pa sna tshogs bkod pa 'di lta ste/_glang po'i bzhon pa dang /_rta'i bzhon pa dang /_shing rta'i bzhon pa dang /_
[\[34a.7\]]khyogs kyi bzhon pa dag yod do/_/lha'am lha'i bu mo rnams kyi bzhon pa ji lta bur 'dod par sems bskyed ma thag tu de lta bu'i bzhon pa 'ong bar 'gyur te/_de la zhon nas sa gzhi sna tshogs can du dong zhing ci bder gnas par mngon par dga' bar byed do/_/de na lha'i drang srong rnams rang
[\[34b\]]
[\[34b.1\]]dgar tshangs par spyad pa spyod do/_/de bzhin du lha'i grong khyer gyi lho phyogs dpag tshad nyi shu na/_skyed mos tshal rtsub 'gyur tshal zhes bya ba zhig yod do/_/chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la
[\[34b.2\]]dbyibs legs shing blta na sdug la mdzes pa/_gser gyi ra bas kun nas bskor te/_ra ba'i 'phang du dpag tshad gcig yod de/_shing rta sna tshogs can ji lta ba bzhin du rgyas par brjod par bya'o/_/khyad par ni 'di yod de/_ci'i phyir skyed mos tshal gyi ming rtsub 'gyur
[\[34b.3\]]tshal zhes bya zhe na/_smras pa/_skyed mos tshal rtsub 'gyur tshal na rdzing bu rtsub 'gyur tshal zhes bya ba dang /_shing rnams dang /_lo ma rnams dang /_me tog rnams dang /_'bras bu rnams dang /_rgyan rnams rtsub par 'gyur ba dang /_lha'i bu mo rtsub par 'gyur ba rnams yod la/_gang
[\[34b.4\]]gi tshe sum cu rtsa gsum pa'i lha rnams skyed mos tshal rtsub 'gyur tshal du rtse zhing dga' la dga' dgur spyod pa de'i tshe lus kyang rtsub par 'gyur zhing /_sems kyang rtsub par 'gyur te/_g.yul la mos par 'gyur bas na de'i phyir skyed mos tshal gyi ming rtsub 'gyur tshal zhes bya'o/_/skyed
[\[34b.5\]]mos tshal rtsub 'gyur tshal gyi lho phyogs dpag tshad nyi shu na/_sa gzhi bzang po rtsub 'gyur tshal bya ba yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod de/_sa gzhi bzang po sna tshogs can na ji lta ba
[\[34b.6\]]bzhin du rgyas par brjod par bya'o/_/lha'i grong khyer gyi nub phyogs dpag tshad nyi shu na skyed mos tshal 'dres pa'i tshal zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor dpag tshad stong yod la/_gser gyi ra bas
[\[34b.7\]]kun nas bskor ba/_ra ba'i 'phang du dpag tshad gcig yod de/_snga ma rnams na ji skad bshad pa bzhin du rgyas par brjod par bya'o/_/khyad par ni 'di yod de/_ci'i phyir skyed mos tshal gyi ming 'dres pa'i tshal zhes bya zhe na/_smras pa/_skyed mos tshal 'dres pa'i tshal ni rdzing bu
[\[35a\]]
[\[35a.1\]]'dres pa zhes bya ba dang /_shing rnams dang /_lo ma rnams dang /_me tog rnams dang /_'bras bu rnams dang /_gos rnams dang /_rgyan rnams 'dres pa dang /_lha'i bu mo rnams 'dres pa yod la/_gang gi tshe sum cu rtsa gsum pa'i lha rnams skyed mos tshal
[\[35a.2\]]'dres pa'i tshal na rtse zhing dga' la dga' dgur spyod pa de'i tshe yang 'chol par 'dres te/_shin tu rtse zhing dga' la dga' dgur spyod de/_rang gi las kyi 'bras bu rnams nyams su myong bas na de'i phyir skyed mos tshal gyi ming 'dres pa'i tshal zhes bya'o/_/skyed mos tshal 'dres pa'i
[\[35a.3\]]tshal gyi nub phyogs dpag tshad nyi shu na sa gzhi bzang po 'dres pa zhes bya ba yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod de/_sa gzhi bzang po snga ma rnams na ji lta ba de bzhin du rgyas par brjod par bya'o/_/lha'i
[\[35a.4\]]grong khyer gyi byang phyogs dpag tshad nyi shu na/_skyed mos tshal dga' ba'i tshal zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la/_gser gyi ra bas kun nas bskor te/_ra ba'i 'phang du dpag
[\[35a.5\]]tshad gcig yod de/_snga ma rnams na ji skad bshad pa de bzhin du brjod par bya'o/_/khyad par ni 'di yod de/_ci'i phyir skyed mos tshal gyi ming dga' ba'i tshal zhes bya zhe na/_smras pa/_skyed mos tshal dga' ba'i tshal na rdzing bu dga' ba zhes bya ba dang /_shing rnams dang /_lo ma rnams dang /_
[\[35a.6\]]me tog rnams dang /_'bras bu rnams dang /_gos rnams dang /_rgyan rnams dga' ba dang /_lha'i bu mo dga' ba rnams yod la/_gang gi tshe sum cu rtsa gsum pa'i lha rnams skyed mos tshal dga' ba'i tshal du rtse zhing dga' la dga' dgur spyod pa de'i tshe yang kun du dga' zhing rab tu dga' la/_
[\[35a.7\]]dga' zhing yid bde bar gyur nas rtse zhing dga' la dga' dgur spyod de/_rang gi las kyi 'bras bu nyams su myong bas na de'i phyir skyed mos tshal gyi ming dga' ba'i tshal zhes bya'o/_/skyed mos tshal dga' ba'i tshal gyi byang phyogs dpag tshad nyi shu na sa gzhi bzang po dga' ba zhes bya ba zhig
[\[35b\]]
[\[35b.1\]]yod do/_/chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la dbyibs legs shing blta na sdug la mdzes pa ste/_sa gzhi bzang po snga ma rnams na ji lta ba bzhin du rgyas par brjod par bya'o/_/lha'i grong khyer gyi byang shar
[\[35b.2\]]gyi mtshams na sum cu rtsa gsum pa'i lha rnams kyi shing yongs 'du sa brtol zhes bya ba yod de/_yongs 'du las brtol gyi rtsa ba ni dpag tshad lnga bcu thur du zug go/_/'phang du ni dpag tshad brgya yod do/_/yal ga phyir gyes pa ni dpag tshad lnga bcu yod do/_/yongs 'du sa brtol gyi yal
[\[35b.3\]]ga lnga yod de/_yal ga gcig ni shar phyogs dpag tshad lnga bcur 'dud do/_/yal ga gnyis pa ni lho phyogs su dpag tshad lnga bcur 'dud do/_/yal ga gsum pa ni nub phyogs su dpag tshad lnga bcur 'dud do/_/yal ga bzhi pa ni byang phyogs su dpag tshad lnga bcur 'dud do/_/_
[\[35b.4\]]yal ga steng ma ni dpag tshad lnga bcur steng gi nam mkha' khyab par 'dug go/_/yongs 'du sa brtol gyi chur dpag tshad brgya lnga bcu yod do/_/zheng du yang dpag tshad brgya lnga bcu yod do/_/mtha' skor du yang dpag tshad sum brgya lnga bcu yod do/_/yongs 'du sa brtol gyi dri
[\[35b.5\]]rdzi phyogs su ni dpag tshad brgyar ngad ldang ngo /_/rdzi phyogs ma yin par dpag tshad lnga bcur ngad ldang ngo /_/dpag tshad brgyad cur ni 'od dang kha dog gis lham me lhan ne lhang nger 'dug go/_/sum cu rtsa gsum pa'i lha rnams kyi shing yongs 'du sa brtol gyi lo ma ser ba na de'i tshe sum
[\[35b.6\]]cu rtsa gsum pa'i lha rnams kye ma/_yongs 'du sa brtol 'di lo ma ser ba las na da ni ring po mi thogs par 'dab ma lhags par 'gyur ro zhes nas kun tu dga' zhing rab tu dga' bas gnas pa gang yin pa de'i dus kyang yod la/_de'i skabs kyang yod do/_/sum cu rtsa gsum pa'i lha
[\[35b.7\]]rnams kyi shing yongs 'du sa brtol gyi 'dab ma lhags pa na de'i tshe sum cu rtsa gsum pa'i lha rnams kye ma yongs 'du sa brtol 'di 'dab ma lhags pa las na ring po mi thogs par sbal mig 'thon par 'gyur ro zhes nas kun tu dga' zhing rab tu dga' bas gnas pa gang yin pa de'i
[\[36a\]]
[\[36a.1\]]dus kyang yod la de'i skabs kyang yod do/_/sum cu rtsa gsum pa'i lha rnams kyi shing yongs 'du sa brtol sbal mig 'thon pa na de'i tshe sum cu rtsa gsum pa'i lha rnams kye ma yongs 'du sa brtol 'di sbal mig 'thon pa las na da ni ring por mi
[\[36a.2\]]thogs par sbal mig bye bar 'gyur ro zhes/_kun du dga' zhing rab tu dga' bas gnas pa gang yin pa de'i dus kyang yod la de'i skabs kyang yod do/_/sum cu rtsa gsum pa'i lha rnams kyi shing yongs 'du sa brtol sbal mig bye ba na de'i tshe sum cu rtsa gsum pa'i lha rnams kye
[\[36a.3\]]ma yongs 'du sa brtol 'di sbal mig bye ba las na da ni ring po mi thogs par me tog kha 'bu bar 'gyur ro zhes nas kun tu dga' zhing rab tu dga' bas gnas pa gang yang yin pa de'i dus kyang yod la de'i skabs kyang yod do/_/sum cu rtsa gsum pa'i lha rnams kyi shing yongs
[\[36a.4\]]'dus brtol gyi me tog kha 'bus na de'i tshe sum cu rtsa gsum pa'i lha rnams kye ma yongs 'du sa brtol 'di me tog gi kha 'bus pa las na da ni ring po mi thogs par me tog kha 'bye bar 'gyur ro zhes nas kun du dga' zhing rab tu dga' bas gnas pa gang yin pa de'i dus yang yod la
[\[36a.5\]]de'i skabs kyang yod do/_/sum cu rtsa gsum pa'i lha rnams kyi shing yongs 'du sa brtol gyi me tog kha bye ba na de'i tshe sum cu rtsa gsum pa'i lha rnams kye ma yongs 'du sa brtol 'di kha 'bye ba las nad ni ring po mi thogs par me tog gi 'dab ma thams cad yongs su rgyas par
[\[36a.6\]]'gyur ro zhes nas kun tu dga' zhing rab tu dga' bas gnas pa gang yin pa de'i dus kyang yod la de'i skabs kyang yod do/_/sum cu rtsa gsum pa'i lha rnams kyi shing yongs 'du sa brtol gyi me tog 'dab ma thams cad yongs su rgyas pa na yongs 'du sa brtol gyi me tog 'dab ma
[\[36a.7\]]thams cad yongs su rgyas pa'i dri'i rdzi phyogs su ni dpag tshad brgyar ngad ldang ngo /_/rdzi phyogs ma yin par ni dpag tshad lnga bcur ldang ngo /_/dpag tshad brgyad cur ni 'od dang kha dog gis lham me lhan ne lhang nger 'dug go/_/bcom ldan 'das kyis kyang 'di skad du/_dge slong dag
[\[36b\]]
[\[36b.1\]]sum cu rtsa gsum pa'i lha rnams kyi shing yongs 'du sa brtol gyi rtsa ba ni dpag tshad lnga bcur thur du zug go/_/'phang du ni dpag tshad brgyad yod do/_/yal ga dang /_lo ma dang /_yan lag rnams ni dpag tshad lnga bcur gyes so/_/dge slong dag sum cu rtsa gsum pa'i lha rnams kyi
[\[36b.2\]]shing yongs 'du sa brtol gyi lo ma ser ba na de'i tshe sum cu rtsa gsum pa'i lha rnams kye ma yongs 'du sa brtol 'di lo ma ser ba las na da ni ring po mi thogs par 'dab ma lhags par 'gyur ro zhes nas kun du dga' zhing rab tu dga' bas gnas pa gang yin pa de'i dus kyang yod do/_/_
[\[36b.3\]]dge slong dag sum cu rtsa gsum pa'i lha rnams kyi shing yongs 'du sa brtol gyi 'dab ma lhags pa na de'i tshe sum cu rtsa gsum pa'i lha rnams kye ma yongs 'du sa brtol 'di 'dab ma lhags pa las na da ni ring po mi thogs par sbal mig 'thon par 'gyur ro zhes nas kun nas dga' zhing rab tu
[\[36b.4\]]dga' bas gnas pa gang yin pas de'i dus kyang yod do/_/dge slong dag sum cu rtsa gsum pa'i lha rnams kyi shing yongs 'du sa brtol sbal mig 'thon pa de'i tshe sum cu rtsa gsum pa'i lha rnams kye ma yongs 'du sa brtol 'di sbal mig 'thon pa las na da ni ring po mi thogs par sbal
[\[36b.5\]]mig 'bya bar 'gyur ro zhes nas kun du dga' zhing rab tu dga' bas gnas pa gang yin pa de'i dus kyang yod do/_/dge slong dag sum cu rtsa gsum pa'i lha rnams kyi shing yongs 'du sa brtol sbal mig bye ba na de'i tshe sum cu rtsa sum pa'i lha rnams kye ma yongs 'du sa brtol 'di
[\[36b.6\]]sbal mig bye ba las na da ni ring po mi thogs par me tog kha 'bu bar 'gyur ro zhes nas kun du dga' zhing rab tu dga' bas gnas pa gang yin pa de'i dus kyang yod do/_/dge slong dag sum cu rtsa gsum pa'i lha rnams kyi shing yongs 'du sa brtol gyi me tog kha 'bus pa nas de'i tshe sum
[\[36b.7\]]cu rtsa gsum pa'i lha rnams kye ma yongs 'du sa brtol 'di me tog kha 'bus pa las na da ni ring po mi thogs par me tog kha 'bye bar 'gyur ro zhes nas kun du dga' zhing rab tu dga' bas gnas pa gang yin pa de'i dus kyang yod do/_/dge slong dag sum cu rtsa gsum pa'i lha rnams kyi
[\[37a\]]
[\[37a.1\]]shing yongs 'dus brtol gyi me tog kha phye ba na de'i tshe sum cu rtsa gsum pa'i lha rnams kye ma yongs 'du sa brtol 'di me tog kha bye ba las na da ni ring po mi thogs par me tog gi 'dab ma thams cad yongs su rgyas par 'gyur ro zhes nas kun du dga' zhing
[\[37a.2\]]rab tu dga' bas gnas pa gang yin pa de'i dus kyang yod do/_/dge slong dag sum cu rtsa gsum pa'i lha rnams kyi shing yongs 'du sa brtol gyi me tog 'dab ma thams cad yongs su rgyas pa na yongs 'du sa brtol gyi me tog thams cad yongs su rgyas pa'i dri rdzi phyogs su dpag
[\[37a.3\]]tshad brgyar ngad ldang ngo /_/rdzi phyogs ma yin par ni dpag tshad lnga bcur ngad ldang ngo /_/dpag tshad brgyad cur ni 'od dang kha dog gis lham me lhan ni lhang nger 'dug go/_/shing yongs 'du sa brtol thams cad yongs su rgyas pa'i 'og na sum cu rtsa gsum pa'i lha rnams dbyar zla ba
[\[37a.4\]]bzhi lha'i 'dod pa'i yon tan lnga la 'byor cing ldan par 'gyur te/_rtse zhing dga' la dga' dgur spyod de/_rang gi las kyi 'bras bu nyams su myong ngo /_/dge slong dag sum cu rtsa gsum pa'i lha rnams kyi shing yongs 'du sa brtol gyi mthu ni de tsam mo zhes gsungs so//_//_
[\[37a.5\]]bar gyi mdo la/_dang por lo ma ser ba dang /_/de nas 'dab lhags sbal mig 'thon/_/sbal mig bye dang me tog 'bus/_/me tog kha 'bye thams cad rgyas/_/shing yongs 'du sa brtol gyi drung na sum cu rtsa gsum pa'i lha rnams kyi ar mo nig lta bu'i rdo leb yod de/_chur
[\[37a.6\]]dpag tshad lnga bcu/_zheng du dpag tshad lnga bcu/_mtha' skor du dpag tshad nyis brgya/_'phang du dpag tshad phyed dang drug dang dpag tshad bco brgyad kyi cha gcig yod de/_dbyibs legs shing blta na sdug la mdzes par bris shing legs par bris pa tshon sna brgya rtsa gcig gis bris te/_
[\[37a.7\]]'jam zhing shin tu 'jam pa ni dper na shing bal gyi 'dab ma'am/_ras bal gyi 'dab ma bzhin te/_rkang pa bzhag na ni nems zhes byed/_rkang pa bteg na ni par zhes byed la/_me tog man da rab mang pos pus mo nub pa tsam du yongs su khebs te/_de'i dbus na lha'i dbang po brgya
[\[37b\]]
[\[37b.1\]]byin gyi seng ge'i khri bzang po dang /_sum cu rtsa gsum pa'i lha lhag ma rnams kyi khri bshams pa yod do/_/de na sum cu rtsa gsum pa'i lha rnams dbyar zla ba bzhir lha'i 'dod pa'i yon tan lnga dag la 'byor cing ldan par gyur te/_rtse zhing dga' la dga' dgur spyod de/_rang gi las
[\[37b.2\]]kyi 'bras bu nyams su myong ngo /_/ar mo nig lta bu'i rdo leb kyi kho ra khor yug na me tog gi shing dang 'bras bu'i shing sna tshogs yod pa dag legs par skyes shing dbyibs legs la yongs su grub pa ste/_me tog phreng bar bkod pa bzhin du gyur pa ni/_dper na me tog phreng rgyud
[\[37b.3\]]dam/_me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i
[\[37b.4\]]gzugs can rnams skad snyan pa 'byin to/_/de'i nye 'khor na dpag bsam gyi shing sngon po dang /_ser po dang /_dmar po dang /_dkar po rnam pa bzhi yod de/_gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam gyi shing las
[\[37b.5\]]byung ba'i gos sngon po dang /_ser po dang /_dmar po dang /_dkar po rnam pa bzhi yod do/_/rol mo'i cha byad sna tshogs 'di lta ste/_pi wang dang /_gling bu dang /_pi wang rgyud gsum pa dang /_'khar rnga dang /_ham shar rnams 'byung ba'i shing dag yod do/_/rgyan sna tshogs
[\[37b.6\]]lag rgyan dang /_rkang rgyan dang /_rgyan snang ba dang /_mi snang ba rnams 'byung ba'i shing dag yod do/_/lha 'am lha'i bu mo rnams kyis ji lta bur 'dod pa sems bskyed ma thag tu de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang sbrang chang gi
[\[37b.7\]]btung ba dag kyang yod do/_/yang thog rnams dang /_khang pa brtsegs pa rnams dang /_khyim rnams dang /_khang bzangs rnams dang /_bsil khang rnams dang /_ltad mo lta ba'i sa rnams dang /_zam pa rnams dang /_pra skan+da na ka rnams dang /_pra tsa ra ka rnams dang /_g+harga ra ka
[\[38a\]]
[\[38a.1\]]rnams dang /_bud med kyi tshogs kyis mdzes par byas shing lha'i bu mo mang pos brten pa dang /_sil snyan dang /_pheg rdob pa dag gi sgra snyan pa sgrogs pa dang /_dri sna tshogs kyis legs par bsgos pa dang /_kha zas dang /_btung ba dang ldan te/_de
[\[38a.2\]]na sum cu rtsa gsum pa'i lha rnams 'khor dang bcas pa rtse zhing dga' la dga' dgur spyod de/_rang gi las kyi 'bras bu nyams su myong ngo /_/sum cu rtsa gsum pa'i lha rnams kyi glang po che'i rgyal po skyed mos tshal du spyad pas srung gi bu zhes bya ba gzugs bzang zhing blta
[\[38a.3\]]na sdug la mdzes pa zhig yod do/_me tog ku mu ta'i mdog lta bur thal kar du 'dug la/_yan lag bdun legs par gnas pa ste/_de'i mgo bo dbyibs legs shing blta na sdug la mdzes pa ste/_sngo zhing srog chags lham bu chu gsher gyi mdog ltar dbus dmar
[\[38a.4\]]la mche ba drug yod de/_glang po che'i rgyal po sa srung gi bu'i srid du dpag tshad phyed dang gsum/_zheng du dpag tshad gcig_/'phang du dpag tshad phyed dang gnyis/_mtha' skor du dpag tshad bdun yod do/_/glang po che'i rgyal po sa srung gi bu'i 'khor glang po che brgyad stong yod
[\[38a.5\]]do/_/de dag thams cad kyang gzugs bzang zhing blta na sdug la mdzes pa me tog ku mu ta'i mdog ltar thal kar du 'dug cing yan lag bdun shin tu legs par gnas te/_de dag gi mgo bo yang dbyibs legs shing blta na sdug la mdzes te/_sngo zhing srog chags lham
[\[38a.6\]]bu chu gsher gyi mdog ltar dbus dmar la mche ba drug yod pa sha stag ste/_gang gi che sum cu rtsa gsum pa'i lha rnams skyed mos tshal gyi sar 'gro bar 'dod pa de'i tshe glang po che'i rgyal po sa srung gi bus mgo sum cu rtsa gnyis mngon par sprul te/_mgo re re la mche ba drug drug_/mche
[\[38a.7\]]ba re re la rdzing bu bdun bdun/_rdzing bu re re la pad+ma bdun bdun/_pad+ma re re la sdong bu bdun bdun/_sdong bu re re la lha'i bu mo bdun bdun/_lha'i bu mo re re la g.yog mo bdun bdun/_g.yog mo re re la sil snyan bdun bdun mngon par sprul te/_mgo bo de dag thams cad kyi nang na khyad
[\[38b\]]
[\[38b.1\]]par du 'phags pa gang yin pa de la lha rnams kyi dbang po brgya byin zhon no/_/mgo bo lhag ma rnams la ni nye ba'i dbang po sum cu rtsa gnyis po rnams zhon no/_/glang po che lhag ma rnams la ni sum cu rtsa gsum pa'i lha rnams zhon no/_/de shin tu mgyogs te dper na 'jig pa'i rlung
[\[38b.2\]]ngam 'chags pa'i rlung bzhin te/_de na lha'am lha'i bu mo su yang 'di ni bdag gi mdun du 'gro'o zhe'am/_phyi nas 'ong ngo snyam du sems pa med do/_/de nas glang po che'i rgyal pos srung gi bus sum cu rtsa gsum pa'i lha rnams so sor grong khyer gyi sgo nas bton to/_/bton nas so sor
[\[38b.3\]]skyed mos tshal du phyin par byas te/_rdzu 'phrul mngon par 'du byed pa de btang nas 'di lta ste/_lha'am lha'i bu mo rdzu 'phrul che zhing mthu che ba gang yang rung ba dang 'dra bar bdag nyid mngon par sprul nas/_lha'i 'dod pa lnga dag la 'byor cing ldan par gyur te/_rtse zhing dga' la dga' dgur
[\[38b.4\]]spyod do/_/ji ltar brgya byin lha'i dbang po sum cu rtsa gsum pa'i lha rnams kyi rgyal srid kyi dbang phyug la dbang byed pa de bzhin du/_lha ma yin gyi dbang po thags zangs ris lha ma yin rnams kyi rgyal srid kyi dbang phyug la dbang byed do/_/sum cu rtsa gsum pa'i lha rnams kyi rgyal po'i pho brang
[\[38b.5\]]'khor grong khyer blta na sdug ji lta ba bzhin du/_lha ma yin rnams kyi rgyal po'i pho brang 'khor yang grong khyer gser ldan zhes bya'o/_/lha'i dbang po brgya byin gyi khang bzangs rnam par rgyal ba ji lta ba de bzhin du/_lha ma yin gyi dbang po thags zangs ris kyi khang bzangs kyang gtams
[\[38b.6\]]pa can zhes bya'o/_/sum cu rtsa gsum pa'i lha rnams kyi lha'i 'dun sa chos bzangs zhes bya ba ji lta ba de bzhin du/_lha ma yin rnams kyi lha ma yin gyi 'dun sa yang nor bzangs zhes bya'o/_/sum cu rtsa gsum pa'i lha rnams kyi skyed mos tshal bzhi 'di lta ste/_shing rta sna
[\[38b.7\]]tshogs tshal dang /_rtsub 'gyur tshal dang /_'dres pa'i tshal dang /_dga' ba'i tshal ji lta ba de bzhin du lha ma yin rnams kyi skyed mos tshal bzhi yang 'di lta ste/_kun dga' ba dang /_rab tu dga' ba dang /_dga' ba dang /_dga' ba'i kun dga' ra ba rnams yin no/_/sum cu
[\[39a\]]
[\[39a.1\]]rtsa gsum pa'i lha rnams kyi sa gzhi bzang po bzhi 'di lta ste/_sna tshogs dang /_rtsub 'gyur dang /_'dres pa dang /_dga' ba ji lta ba de bzhin du lha ma yin rnams kyi sa gzhi bzang po bzhi yang kun tu dga' ba ma dang /_rab tu dga' ba
[\[39a.2\]]ma dang /_dga' ba ma dang /_dga' ba'i kun dga' ra ba ma rnams so/_/sum cu rtsa gsum pa'i lha rnams kyi shing yongs 'du sa brtol ji lta ba de bzhin du lha ma yin rnams kyi shing yang tsi tra pa ta la zhes bya'o/_/sum cu rtsa gsum pa'i lha rnams kyi ar mo nig lta
[\[39a.3\]]bu'i rdo leb ji lta ba de bzhin du lha ma yin rnams kyi yang lha ma yin gyi rdo leb ces bya'o/_/sum cu rtsa gsum pa'i lha rnams kyi glang po che'i rgyal po skyed mos tshal du spyad pa sa srung gi bu ji lta ba de bzhin du lha ma yin rnams kyi glang po che'i rgyal po skyed mos tshal du
[\[39a.4\]]spyad pa yang ti se'i gangs brtsegs zhes bya'o/_/sum cu rtsa gsum pa'i lha rnams kyi glang po che'i rgyal po g.yul ngor spyad pa rab tu brtan pa ji lta ba de bzhin du lha ma yin rnams kyi glang po che'i rgyal po g.yul ngor spyad pa yang bzod par dka' ba zhes bya'o/_/sum cu
[\[39a.5\]]rtsa gsum pa'i lha rnams kyi rta'i rgyal po sprin gyi shugs can zhes bya ba ji lta ba de bzhin du/_lha ma yin rnams kyi rta'i rgyal po yang brag 'dzin zhes bya'o/_/sum cu rtsa gsum pa'i lha rnams kyi lha'i grong khyer ji ltar 'khor dang ldan pa de bzhin du lha ma yin rnams kyi grong khyer
[\[39a.6\]]yang 'khor dang ldan pa yin no/_/lha ma yin rnams kyi lha ma yin gyi rgyal srid kyang sum cu rtsa gsum pa'i lha rnams kyi ji lta ba bzhin du rgyas par brjod par bya'o/_/'jig rten gzhag pa las tshigs bdun pa'o//_//'jig rten gzhag pa/_bam po lnga pa/_
[\[39a.7\]]mdo la/_phyed dang drug dang thang cig mtha'/_/thung dang grang dang 'grib pa dang /_/zlog pa dang ni bsdu ba dang /_/phyogs dang shar phyogs 'du shes pa/_/zla ba drug tu nyi ma lho phyogs su 'gro ste/_lho phyogs su 'gro ba na dpag tshad phyed dang drug dang dpag tshad kyi bco brgyad cha
[\[39b\]]
[\[39b.1\]]gcig tu 'dzam bu'i gling las yol te/_rgya mtsho chen po dpag tshad phyed dang drug dang dpag tshad kyi bco brgyad cha gcig khyab par byed do/_/zla ba drug tu nyi ma byang phyogs su 'gro ste/_byang phyogs su 'gro ba na dpag tshad phyed dang drug dang dpag tshad kyi bco brgyad cha gcig tu rgya mtsho
[\[39b.2\]]chen po las yol te/_'dzam bu'i gling du dpag tshad phyed dang drug dang dpag tshad kyi bco brgyad cha gcig khyab par byed do/_/zla ba drug tu nyi ma lho phyogs su 'gro ste/_lho phyogs su 'gro ba na nyin mo las thang cig re re 'grib cing /_mtshan mo las thang cig re re skye'o/_/zla ba drug
[\[39b.3\]]tu nyi ma byang phyogs su 'gro ste/_byang phyogs su 'gro ba na mtshan mo las thang cig re re 'grib cing nyin mo las thang cig re re skye'o/_/zla ba drug tu nyi ma lho phyogs su 'gro ste/_lho phyogs su 'gro ba na 'dzam bu'i gling gi mtha' myur du spong ngo /_/zla ba drug tu nyi ma byang phyogs su 'gro ste/_
[\[39b.4\]]byang phyogs su 'gro ba na 'dzam bu'i gling gi dbus yun ring mo zhig gis spong ngo /_/ci'i phyir dgun mtshan mo ring la nyin mo thung zhe na/_smras pa/_zla ba drug tu nyi ma lho phyogs su 'gro ste/_lho phyogs su 'gro ba na 'dzam bu'i gling gi mtha' myur du spong ba de'i phyir na dgun mtshan mo ring la
[\[39b.5\]]nyin mo thung ngo /_/ci'i phyir na dpyid dang dbyar nyin mo ring la mtshan mo thung zhe na/_smras pa/_zla ba drug tu nyi ma byang phyogs su 'gro ste/_byang phyogs su 'gro ba na 'dzam bu'i gling gi dbus yun ring du spong bas de'i phyir na dpyid dang dbyar nyin mo ring la mtshan mo thung ngo /_/ci'i phyir dgun
[\[39b.6\]]grang bar 'gyur zhe na/_smras pa/_zla ba drug tu nyi ma lho phyogs su 'gro ste/_lho phyogs su 'gro ba na dpag tshad bzhi khri nas nyi ma'i 'od zer 'byung ba rnams rgya mtsho chen por 'bab pas gling rnams grang bar 'gyur te/_de'i phyir na dgun grang ngo /_/ci'i phyir na dpyid dang dbyar
[\[39b.7\]]dro bar 'gyur zhe na/_smras pa/_zla ba drug tu nyi ma byang phyogs su 'gro ste/_byang phyogs su 'gro ba na dpag tshad bzhi khri nas nyi ma'i 'od zer byung ba rnams gling rnams su 'bab pas gling rnams dro bar 'gyur te/_de'i phyir na dpyid dang dbyar dro bar 'gyur ro/_/ci'i phyir zla
[\[40a\]]
[\[40a.1\]]ba'i dkyil 'khor mar gyi ngo tshes brgyad dag phan chad 'od 'grib cing kha dog dang dkyil 'khor chu zhing du 'grib ce na/_smras pa/_nyi ma dang nye bar 'gro zhing 'phrad par gyur to/_/'gro ba de rang gi dkyil 'khor las de'i grib ma byung ste/_des de'i dkyil 'khor
[\[40a.2\]]khebs shing de'i dkyil 'khor g.yogs par gyur te/_mi snang bas de'i phyir na/_zla ba'i dkyil 'khor mar gyi ngo tshes bcu drug phan chad 'od 'grib cing mdog dang dkyil 'khor dang chu zhing du 'grib po/_/ci'i phyir zla ba'i dkyil 'khor mar gyi ngo gnam stong la rnam pa thams
[\[40a.3\]]cad du mi snang zhe na/_smras pa/_nyi ma dang rnam pa thams cad du 'phrad cing 'grogs te/_de'i rang gi dkyil 'khor las grib ma 'byung ba de'i dkyil 'khor khebs shing des de'i dkyil 'khor g.yogs par mi 'gyur te mi snang bas de'i phyir na zla ba'i dkyil 'khor mar gyi ngo
[\[40a.4\]]gnam stong la rnam pa thams cad du mi snang ngo /_/ci'i phyir zla ba'i dkyil 'khor yar gyi ngo tshes gcig phan chad 'od skye zhing kha dog dang dkyil 'khor dang chu zhing du skye zhe na/_smras pa/_nyi ma dang 'bral zhing 'gro ste/_nyi ma dang 'bral zhing 'gro ba de rang gi dkyil 'khor las grib
[\[40a.5\]]ma chung ngur 'gyur te grib ma chung dur gyur pas de'i dkyil 'khor gyi phyogs snang bar gyur te/_de'i phyir na zla ba'i dkyil 'khor yar gyi tshes gcig phan chad 'od skye zhing kha dog dang dkyil 'khor dang chu zhing du skye'o/_/ci'i phyir zla ba'i dkyil 'khor yar gyi ngo tshes bco lnga la rnam
[\[40a.6\]]pa thams cad du yongs su rdzogs par 'gyur zhe na/_smras pa/_nyi ma dang rnam pa thams cad du bral te 'gro bas bral ba'i dkyil 'khor de las nyi ma'i 'od zer las gyur pa'i grib ma gang de'i dkyil 'khor la bsgribs pa de med par 'gyur te/_des de'i
[\[40a.7\]]dkyil 'khor snang bar 'gyur bas de'i phyir na zla ba'i dkyil 'khor yar gyi ngo tshes bco lnga la rnam pa thams cad du yongs su rdzogs par 'gyur ro/_/ci'i phyir zla ba'i dkyil 'khor gyi dbus rnyog la mtha' rnam par dang zhing rnyog pa med ce na/_smras pa/_gling gi rten gyis de'i dbus
[\[40b\]]
[\[40b.1\]]rnyog la/_chu'i rten gyis de'i mtha' rnam par dang zhing rnyog pa med do/_/gling rnams kyi gzugs brnyan gang yin pa des ni dbus rnyog la/_chu'i gzugs brnyan gang yin pa des ni mtha' rnam par dang zhing rnyog pa med do/_/gzhan yang zla ba'i dkyil 'khor gyi steng na kun dga' ra ba dang /_
[\[40b.2\]]skyed mos tshal dang /_khyim rnams dang /_khang pa brtsegs pa rnams yod pas de'i phyir yang zla ba'i dkyil 'khor gyi dbus rnyog la mtha' rnam par dang zhing rnyog pa med do/_/gang gi tshe 'dzam bu'i gling du nyi ma shar ba de'i tshe shar gyi lus 'phags su ni nyi ma phyed do/_/byang gi sgra mi
[\[40b.3\]]snyan na ni nyi ma nub po/_/nub kyi ba lang spyod na ni nam phyed do/_/gang gi tshe 'dzam bu'i gling du nyi ma phyed du gyur pa de'i tshe shar gyi lus 'phags su ni nyi ma nub po/_/byang gi sgra mi snyan na ni nam phyed do/_/nub kyi ba lang spyod kyi gling na ni nyi ma 'char ro/_/gang gi tshe 'dzam bu'i gling na nyi ma
[\[40b.4\]]nub pa de'i tshe/_shar gyi lus 'phags gling na ni nam phyed do/_/byang gi sgra mi snyan na ni nyi ma 'char ro/_/nub kyi blang spyod kyi gling na ni nyi ma phyed do/_/gang gi tshe 'dzam bu'i gling na nam phyed du gyur pa de'i tshe shar gyi lus 'phags kyi gling na ni nyi ma 'char ro/_/byang gi sgra mi snyan na ni nyi ma
[\[40b.5\]]phyed do/_//nub kyi ba lang spyod kyi gling na ni nyi ma nub po/_/ji ltar 'dzam bu'i gling thog mar byas te bshad pa de bzhin du shar gyi lus 'phags dang /_byang gi sgra mi snyan dang /_nub kyi ba lang spyod kyang thog mar byas te thams cad brjod par bya'o/_/'dzam bu'i gling gi shar phyogs gang yin
[\[40b.6\]]pa de shar gyi lus 'phags kyi ni lho phyogs so/_/byang gi sgra mi snyan gyi ni nub phyogs so/_/nub kyi ba lang spyod kyi ni byang phyogs so/_/'dzam bu'i gling gi lho phyogs gang yin pa de shar gyi lus 'phags kyi ni nub phyogs so/_/byang gi sgra mi snyan gyi ni byang phyogs so/_/nub kyi ba lang
[\[40b.7\]]spyod kyi ni shar phyogs so/_/'dzam bu'i gling gi nub phyogs gang yin pa de shar gyi lus 'phags kyi ni byang phyogs so/_/byang gi sgra mi snyan gyi ni shar phyogs so/_/nub kyi ba lang spyod kyi ni lho phyogs so/_/'dzam bu'i gling gi byang phyogs gang yin pa de shar gyi lus 'phags kyi ni
[\[41a\]]
[\[41a.1\]]shar phyogs so/_/byang gi sgra mi snyan gyi ni lho phyogs so/_/nub kyi ba lang spyod kyi ni nub phyogs so/_/ji ltar 'dzam bu'i gling thog mar byas te bshad pa de bzhin du byang gi sgra mi snyan dang /_nub kyi ba lang spyod dang /_shar gyi lus 'phags kyang thog mar
[\[41a.2\]]byas te thams cad brjod par bya'o/_/phyogs ni bzhi yod de/_shar phyogs dang /_lho phyogs dang /_nub phyogs dang /_byang phyogs so/_/shar phyogs la sems can shar phyogs su 'du shes pa dag kyang yod/_sems can lho phyogs su 'du shes pa dag kyang yod/_sems
[\[41a.3\]]can nub phyogs su 'du shes pa dag kyang yod/_sems can byang phyogs su 'du shes pa dag kyang yod do/_/lho phyogs la sems can lho phyogs su 'du shes pa dag kyang yod/_sems can shar phyogs su 'du shes pa dag kyang yod/_sems can nub phyogs su 'du shes pa dag kyang yod/_
[\[41a.4\]]sems can byang phyogs su 'du shes pa dag kyang yod do/_/nub phyogs la sems can shar phyogs su 'du shes pa dag kyang yod/_sems can lho phyogs su 'du shes pa dag kyang yod/_sems can nub phyogs su 'du shes pa dag kyang yod/_sems can byang phyogs su
[\[41a.5\]]'du shes pa dag kyang yod do/_/byang phyogs la sems can shar phyogs su 'du shes pa dag kyang yod/_sems can lho phyogs su 'du shes pa dag kyang yod/_/sems can nub phyogs su 'du shes pa dag kyang yod/_sems can byang phyogs su 'du shes pa dag kyang yod de/_
[\[41a.6\]]phyogs de dang de dag la de ltar tha snyad 'dogs so/_/'jig rten gzhag pa las tshigs brgyad pa'o//_//mdo la/_zla ba nyi ma gnyis kyi tshad/_/skar ma rnams kyang de bzhin te/_/zla drug nyi ma 'gro ba dang /_/gnod par byed pa tha ma yin/_/zla ba'i dkyil 'khor gyi tshad ji tsam
[\[41a.7\]]zhe na/_smras pa/_zla ba'i dkyil 'khor ni chur dpag tshad lnga bcu/_zheng du yang dpag tshad lnga bcu/_mtha' skor du dpag tshad brgya lnga bcu/_rngams su dpag tshad phyed dang drug dang dpag tshad kyi bco brgyad cha gcig yod de/_dbyibs legs shing blta na sdug la mdzes pa shel
[\[41b\]]
[\[41b.1\]]las grub pa ste/_gser gyi ra bas kun nas bskor ro/_/ra ba de'i 'phang du yang dpag tshad phyed do/_/ra ba de la rtsig skyabs 'di lta ste/_gser las byas pa dang /_dngul las byas pa dang /_bai DUr+ya las byas pa dang /_shel las byas pa rnam pa bzhi dang /_gyen du 'phang
[\[41b.2\]]pa'i mda' yab dang /_thur du 'phang ba'i mda' yab dang /_zam pa brgyud ma rnam pa bzhi dag yod do/_/de'i nang gi sa gzhi dbyibs legs shing blta na sdug la mdzes pa ste/_bris shing legs par bris pa tshon sna brgya rtsa gcig gis bris te/_'jam zhing shin tu 'jam
[\[41b.3\]]pa ni dper na shing bal gyi 'dab ma 'am/_ras bal gyi 'dab ma bzhin du/_rkang pa bzhag na ni nems zhes byed/_rkang pa bteg na par zhes byed la me tog man da ra ba dag gis pus mo nub pa tsam du khebs te/_de ni mi ma yin pa rnams kyi rlung gi mthus me tog rnying pa rnams ni
[\[41b.4\]]'thor gsar pa rnams ni legs par 'grems te 'di skad du/_zla ba'i bsod nams dbang gi rkyen gyis na/_/zla ba'i grong khyer dag na rlung chen ldang /_/me tog rnying pa rnams ni 'thor bar byed/_/me tog gsar pa rnams ni legs par 'grems/_/zhes kyang bya'o/_/zla ba'i
[\[41b.5\]]dkyil 'khor gyi nang na lam srang chur dpag tshad lnga bcu/_zheng du dpag tshad phyed dang gnyis pa cig yod de/_dbyibs legs shing blta na sdug la mdzes pa/_gser kyi bye ma bdal zhing tsan+dan gyi chus chag chag btab pa/_de'i glo g.yas g.yon na rdzing bu byas pa dag yod de/_
[\[41b.6\]]rdzing bu de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag gi phyogs bzhi na yang them skas byas pa dag yod do/_/them skas byas pa dag kyang gser las byas pa dang /_
[\[41b.7\]]dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i lan kan rnam pa bzhis kun nas bskor te/_gser
[\[42a\]]
[\[42a.1\]]gyi lan kan gyi gtan ma dang /_gdang bu dang /_gzungs gzer ni dngul las byas pa dang /_dngul gyi ni gser las byas so/_/be+e DUr+ya'i ni shel las byas so/_/shel kyi ni gtan ma dang /_gdang bu dang /_gzungs gzer ni bai DUr+ya las byas te/_
[\[42a.2\]]dbyibs legs shing blta na sdug la mdzes pa/_chu bsil ba dang /_chu sbrang rtsi lta bus gang ba ste/_me tog ut+pa la dang /_pad+ma dang /_ku mu ta dang /_pad+ma dkar pos yongs su khebs shing chu nas skyes pa'i bya sna tshogs skad snyan cing 'jebs pa dang /_skad yid du 'ong ba dang /_
[\[42a.3\]]skad snyan pa dang /_'dod dgur sgyur ba'i gzugs can rnams skad snyan pa 'byin to/_/de dag gi nye 'khor na me tog gi shing dang /_'bras bu'i shing sna tshogs yod pa rnams legs par skyes shing dbyibs legs la yongs su grub pa ste/_me tog phreng bar bkod pa bzhin du gyur
[\[42a.4\]]pa ni dper na me tog phreng rgyud dam/_me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_
[\[42a.5\]]'dod dgur sgyur ba'i gzugs can rnams skad snyan pa 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam gyi
[\[42a.6\]]shing las byung ba'i gos sngon po dang /_ser po dang /_dmar po dang /_dkar po rnam pa bzhi yod do/_/rol mo'i cha byad sna tshogs pi wang dang /_gling bu dang /_pi wang rgyud gsum pa dang /_'khar rnga dang /_ham shang rnams 'byung ba'i shing dag yod do/_/rgyan sna tshogs lag
[\[42a.7\]]rgyan dang /_rkang rgyan dang /_rgyan snang ba dang /_mi snang ba rnams 'byung ba'i shing dag yod do/_/lha dang lha'i bu mo rnams kyis ji lta bur 'dod pa sems bskyed ma thag tu de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang sbrang chang gi btung ba
[\[42b\]]
[\[42b.1\]]dag kyang yod do/_/yang thog rnams dang /_khang pa brtsegs pa rnams dang /_khyim rnams dang /_khang bzangs rnams dang /_bsil khang rnams dang /_ltad mo blta ba'i gnas rnams dang /_zam pa rnams bud med kyi tshogs kyis mdzes par byas shing lha'i bu mo mang pos
[\[42b.2\]]brten pa dang /_sil snyan dang /_pheg rdob pa rnams kyi sgra snyan par sgrogs pa dang /_dri sna tshogs kyis legs par bsgos pa dang /_kha zas dang /_btung ba dang ldan pa dag yod do/_/de ni lha'i bu zla ba 'khor dang bcas pa rtse zhing dga' la dga' dgur spyod de/_rang gi las
[\[42b.3\]]kyi 'bras bu nyams su myong ngo /_/nyi ma'i dkyil 'khor gyi tshad ni ji tsam zhe na/_smras pa/_nyi ma'i dkyil 'khor ni chur dpag tshad lnga bcu rtsa gcig_/zheng du yang dpag tshad lnga bcu rtsa gcig_/mtha' skor du dpag tshad lnga bcu rtsa gsum/_rngams su dpag tshad phyed dang
[\[42b.4\]]drug dang dpag tshad kyi bco brgyad cha gcig yod de/_dbyibs legs shing blta na sdug la mdzes pa shel las grub pa ste/_gser gyi ra bas kun nas bskor te/_ra ba de'i 'phang du yang dpag tshad phyed yod la ra ba de'i rtsig skyabs 'di lta ste/_gser las byas pa dang /_dngul
[\[42b.5\]]las byas pa dang /_be+e DUr+ya las byas pa dang /_shel las byas pa rnam pa bzhi dang /_gyen du 'phang ba'i mda' yab dang /_thur du 'phang ba'i mda' yab dang /_zam pa brgyud ma rnam pa bzhi dag yod do/_/de'i nang gis gzhi dbyibs legs shing blta na sdug la mdzes pa ste/_bris
[\[42b.6\]]shing legs par bris pa tshon sna brgya rtsa gcig gis bris te/_'jam zhing shin tu 'jam pa ni dper na shing bal gyi 'dab ma'am/_ras bal gyi 'dab ma bzhin te/_rkang pa bzhag na ni nems zhes byed/_rkang pa bteg na ni par zhes byed la/_me tog man da ra ba dag gis pus mo nub pa
[\[42b.7\]]tsam du khebs te/_de na mi ma yin pa rnams kyi rlung gi mthus me tog rnying pa rnams ni 'dor/_me tog gsar pa rnams ni legs par 'grems te/_'di skad du/_nyi ma'i dkyil 'khor dbang gi rkyen gyis na/_/nyi ma'i grong khyer dag na rlung chen ldang /_/me tog rnying pa rnams ni 'dor
[\[43a\]]
[\[43a.1\]]bar byed/_/me tog gsar pa rnams ni legs par 'grems/_/zhes kyang bya'o/_/nyi ma'i dkyil 'khor gyi nang na lam srang chur dpag tshad lnga bcu rtsa gcig_/zheng du dpag tshad phyed dang gnyis pa zhig yod de/_dbyibs legs shing blta na sdug la mdzes
[\[43a.2\]]pa gser gyi bye ma bdal zhing tsan+dan gyi chus chag chag btab pa/_de'i glo g.yas g.yon na rdzing bu byas pa dag yod de/_rdzing bu de dag kyang gser las byas pa dang /_dngul las byas pa dang /_be+e DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing
[\[43a.3\]]bu de dag gi phyogs bzhi na yang them skas byas pa dag yod de/_them skas de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag kyang gser las byas pa dang /_dngul
[\[43a.4\]]las byas pa dang /_bai DUr+ya las byas pa dang /_shel las byas pa'i lan kan rnam pa bzhis kun nas bskor te/_gser gyi lan kan gyi gtan ma dang /_gdang bu dang /_gzungs gzer ni dngul las byas so/_/dngul gyi ni gser las byas so/_/bai DUr+ya'i ni shel las byas
[\[43a.5\]]so/_/shel kyi ni gtan ma dang /_gdang bu dang /_gzungs gzer ni bai DUr+ya las byas so/_/dbyibs legs shing blta na sdug la mdzes pa/_chu bsil ba dang /_chu sbrang rtsi lta bus gang ba ste/_me tog ut+pa pa la dang /_pad+ma dang /_ku mu ta dang /_pad+ma dkar pos yongs su
[\[43a.6\]]khebs te/_chu las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/de dag gi nye 'khor na me tog gi shing dang 'bras bu'i shing sna tshogs yod pa rnams legs
[\[43a.7\]]par skyes shing dbyibs legs la yongs su grub pa ste/_me tog phreng bar bkod pa bzhin du gyur pa ni dper na me tog phreng rgyud dam/_me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog gi rna rgyan legs par byas pa bzhin te/_thang las
[\[43b\]]
[\[43b.1\]]skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/gzhag
[\[43b.2\]]gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam gyi shing las byung ba'i gos sngon po dang /_ser po dang /_dmar po dang /_dkar po rnam pa bzhi yod do/_/rol mo'i cha byad rnam pa sna tshogs pa'i pi wang dang /_gling bu dang /_pi wang
[\[43b.3\]]rgyud gsum pa dang /_'khar rnga dang /_ham shang rnams 'byung ba'i shing dag yod do/_/rgyan sna tshogs lag rgyan dang /_rkang rgyan dang /_rgyan snang ba dang /_mi snang ba rnams 'byung ba'i shing dag yod do/_/lha 'am lha'i bu mo rnams kyis ji lta bur 'dod pa sems bskyed ma thag tu/_
[\[43b.4\]]de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang sbrang chang gi btung ba dag kyang yod do/_/yang thog rnams dang /_khang pa brtsegs pa rnams dang /_khyim rnams dang /_khang bzangs rnams dang /_bsil khang rnams dang /_ltad mo lta ba'i sa dang /_
[\[43b.5\]]zam pa rnams dang /_bud med kyi tshogs kyis mdzes par byas shing lha'i bu mo mang pos brten pa dang /_sil snyan dang /_pheb rdob pa dag gi sgra snyan pa sgrogs pa dang /_dri sna tshogs kyis legs par bsgos pa dang /_kha zas dang btung ba dang ldan pa dag yod de/_de na lha'i bu nyi ma 'khor
[\[43b.6\]]dang bcas pa rtse zhing dga' la dga' dgur spyod de/_rang gi las kyi 'bras bu nyams su myong ngo /_/skar ma'i gzugs rnams kyi tshad ni ji tsam zhe na/_smras pa/_skar ma'i gzugs rnams la thams cad kyi nang na che ba gang yin pa de ni rgyang grangs bco brgyad pa'o/_/thams cad kyi nang na chung ba gang
[\[43b.7\]]yin pa de dag ni rgyang grags gsum mo/_/phal cher ni rgyang grags bcu dang bcu gnyis pa yin te/_dbyibs legs shing blta na sdug la mdzes pa shel las grub pa ste/_gser gyi ra bas kun nas bskor to/_/ra ba de la rtsig skyabs gser las byas pa dang /_dngul las byas pa
[\[44a\]]
[\[44a.1\]]dang /_bai DUr+ya las byas pa dang /_shel las byas pa rnam pa bzhi dang /_mda' yab dang /_ltad mo lta ba'i sa rnam pa bzhi yod do/_/de'i nang gis gzhi yang dbyibs legs shing blta na sdug la mdzes par bris shing legs par bris pa tshon sna brgya rtsa gcig
[\[44a.2\]]gis bris te/_'jam zhing shin tu 'jam pa ni dper na shing bal gyi 'dab ma'am/_ras bal gyi 'dab ma bzhin te/_rkang pa bzhag na ni nems zhes byed/_rkang pa bteg na ni par zhes byed la/_me tog man da ra ba dag gis pus mo nub pa tsam du khebs te/_rlung gi mthus me tog rnying pa
[\[44a.3\]]rnams ni 'thor/_me tog gsar pa rnams ni legs par 'grems te 'di skad du/_lha rnams bsod nams dbang gi rkyen gyis na/_/gzhal med khang mchog dag na rlung chen ldang /_/me tog rnying pa rnams ni 'thor bar byed/_/me tog gsar pa rnams ni legs par 'grems/_/zhes
[\[44a.4\]]kyang bya'o/_/de dag gi nang na rdzing bu byas pa dag yod de/_rdzing bu de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag gi phyogs bzhi na yang them skas byas pa dag yod de/_
[\[44a.5\]]them skas de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag kyang gser las byas pa dang /_dngul las byas pa dang /_bai DUr+ya las byas pa dang /_shel las byas pa'i
[\[44a.6\]]lan kan rnam pa bzhis kun nas bskor te/_gser gyi lan kan gyi gtan ma dang /_gdang bu dang /_gzungs gzer ni dngul las byas so/_/dngul gyi ni gser las byas so/_/bai DUr+ya'i ni shel las byas so/_/shel gyi gtan ma dang /_gdang bu dang /_gzungs gzer ni
[\[44a.7\]]bai DUr+ya las byas te/_dbyibs legs shing blta na sdug la mdzes pa/_chu bsil ba dang /_chu sbrang rtsi lta bus gang ba ste/_me tog ut+pa la dang /_pad+ma dang /_ku mu dang /_pad+ma dkar pos yongs su khebs shing /_chu nas skyes pa'i bya sna tshogs skad snyan cing 'jebs pa
[\[44b\]]
[\[44b.1\]]dang /_skad yid du 'ong ba dang /_skad snyan pa dang /_'dod dgur sgyur ba'i gzugs can rnams skad snyan pa 'byin to/_/de dag gi nye 'khor na me tog gi shing dang 'bras bu'i shing sna tshogs yod pa rnams legs par skyes shing dbyibs legs pa yongs su grub pa ste/_me tog phreng bar
[\[44b.2\]]bkod pa bzhin du gyur pa ni dper na me tog phreng rgyud dam/_me tog phreng rgyud kyi slob ma mkhas pas me tog gi phreng ba tha gu la brgyus pa dang /_me tog gi rna rgyan legs par byas pa 'byin te/_thang las skyes pa'i bya sna tshogs skad snyan cing 'jebs pa dang /_skad yid du 'ong ba dang /_skad
[\[44b.3\]]snyan pa dang /_'dod dgur sgyur ba'i gzugs can rnams skad snyan pa 'byin to/_/dpag bsam gyi shing sngon po dang /_ser po dang /_dmar po dang /_dkar po rnam pa bzhi ste/_rgyas par snga ma bzhin no/_/de dag na gzhal med khang na gnas pa'i lha'i bu rnams rtse zhing dga' la dga'
[\[44b.4\]]dgur spyod de/_rang gi las kyi 'bras bu nyams su myong ngo /_/nyi mas zla ba drug tu bgrod pa gang yin pa de ni zla bas zla ba gcig la 'gro ba dang 'ong bar byed do/_/ci'i phyir nyi ma'i dkyil 'khor la bltas na mig la gnod par 'gyur la/_zla ba'i dkyil 'khor la bltas na ni mig la gnod
[\[44b.5\]]par mi 'gyur zhe na/_smras pa/_zla ba'i dkyil 'khor ni chu shel yang yin zhing /_shel dang ba yang yin la/_nyi ma'i dkyil 'khor ni me shel yin pas de'i phyir na nyi ma'i dkyil 'khor la bltas na ni mig la gnod par 'gyur la/_zla ba'i dkyil 'khor la bltas na ni gnod par mi 'gyur
[\[44b.6\]]ro/_/'jig rten gzhag pa las tshigs dgu pa'o//_//mdo la/_'byung ba chen por 'du shes dang /_/bdag tu yang ni 'du shes pa/_/nam mkha' la ni sar 'du shes/_/dus ni gnyis su byas pa dang /_/skad cig pa ni tha ma yin/_/'byung ba chen po bzhi ni sa'i khams dang /_chu'i
[\[44b.7\]]khams dang /_me'i khams dang /_rlung gi khams dang /_sems can sa la sar 'du shes pa dag kyang yod/_chur 'du shes pa dag kyang yod/_mer 'du shes pa dag kyang yod/_rlung du 'du shes pa dag kyang yod/_sems can chu la sar 'du shes pa dag kyang yod/_chur 'du shes
[\[45a\]]
[\[45a.1\]]pa dag kyang yod/_mer 'du shes pa dag kyang yod/_rlung du 'du shes pa dag kyang yod do/_/sems can me la sar 'du shes pa dag kyang yod/_chur 'du shes pa dag kyang yod/_mer 'du shes pa dag kyang yod/_rlung du 'du shes pa dag kyang yod do/_/sems
[\[45a.2\]]can rlung la sar 'du shes pa dag kyang yod/_chur 'du shes pa dag kyang yod/_mer 'du shes pa dag kyang yod/_rlung du 'du shes pa dag kyang yod do/_/sems can sa la bdag tu 'du shes pa dag kyang yod/_chur 'du shes pa dag kyang yod/_mer 'du shes pa dag kyang yod/_rlung du
[\[45a.3\]]'du shes pa dag kyang yod do/_/sems can sa la bdag tu 'du shes pa dag kyang yod de/_sa'i khams gang yin pa de ni bdag yin la/_bdag gang yin pa de ni sa yin te/_de ltar sa dang bdag gnyis su dbyer med cing tha dad pa ma yin te/_bdag gi bdag ni rdzogs pa yin no zhes
[\[45a.4\]]nas de dag sa la bkur stir byed/_btsun par byed/_ri mor byed/_mchod par byed do/_/de dag gis bkur stir byas/_btsun par byas/_ri mor byas so/_/mchod par byas nas/_dga' zhing mgu la yi rangs te/_bkur stir byed cing nye bar brten te/_gnas la sems kyis lung
[\[45a.5\]]bstan pa yin no/_/sems can chu dang me dang rlung la bdag tu 'du shes pa dag kyang yod de/_rlung gang yin pa de ni bdag yin la/_bdag gang yin pa de ni rlung yin te/_de ltar rlung dang bdag gnyis su dbyer med cing tha dad pa ma yin te/_bdag gis bdag ni rdzogs pa yin no zhes nas
[\[45a.6\]]de dag rlung las bkur stir byed/_btsun par byed/_ri mor byed/_mchod par byed do/_/de dag gis bkur stir byas/_btsun par byas/_ri mor byas/_mchod par byas nas dga' zhing mgu la yi rangs te/_bkur stir byed cing nye bar brten te gnas la sems kyis lung bstan pa
[\[45a.7\]]yin no/_/sems can sa la nam mkhar 'du shes pa dag kyang yod do/_/nam mkha' la sar 'du shes pa ji ltar bu zhe na/_/sa la nam mkhar 'du shes pa ji ltar bu zhe na/_til rmed pa'i mi la la zhig gis khron pa brko ba'i mi 'ga' zhig la 'di skad du/_kye sdong po me reg ma dang 'dra
[\[45b\]]
[\[45b.1\]]ba'i mi glang mthong ngam zhes smras so/_/des smras pa/_ma mthong ngo /_/til za'am mi za/_smras pa mi za'o zhes so/_/de ltar na sa la nam mkhar 'du shes pa yin no/_/ji ltar na nam mkha' la sar 'du shes she na/_smras pa/_ji ltar bram ze la la zhig bong bu'i shing rtas song
[\[45b.2\]]nas bong bu'i shing rta las babs te/_bong bu'i shing rta phur bu la btags nas phur bu nam mkha' la btab te/_btsugs nas mgo la bas dkris te/_sa la gan rkyal du nyal ba de bzhin du nam mkha' la sar 'du shes pa yin no/_/lo gcig la dus gcig tu mtshan mo ni yud
[\[45b.3\]]tsam bco brgyad/_nyin mo ni yud tsam bcu gnyis yod do/_/lo gcig la dus gcig tu mtshan mo ni yud tsam bco brgyad/_nyin mo ni yud tsam bcu gnyis pa de gang zhe na/_dgun zla tha chungs yar gyi ngo tshes brgyad la mtshan mo ni yud tsam bco brgyad/_nyin mo ni yud tsam
[\[45b.4\]]bcu gnyis yod do/_/tshes dgu phan chad ni mtshan mo ni 'bri/_nyin mo ni skye ste/_mtshan mo ni thang cig re res 'bri'o/_/nyin mo ni thang cig re res skye'o/_/lo gcig la dus gcig tu nyin mo ni yud tsam bco brgyad/_mtshan mo ni yud tsam bcu gnyis yod de/_lo gcig la dus gcig
[\[45b.5\]]tu nyin mo ni yud tsam bco brgyad/_mtshan mo ni yud tsam bcu gnyis pa de gang zhe na/_smras pa/_ston zla ba yar gyi ngo tshes brgyad la nyin mo ni yud tsam bco brgyad/_mtshan mo ni yud tsam bcu gnyis yod do/_/tshes dgu phan chad ni nyin mo 'bri/_mtshan mo ni skye ste/_nyin mo ni thang cig
[\[45b.6\]]re res 'bri'o/_/mtshan mo ni thang cig re res skye'o/_/lo gcig la dus gnyis su mtshan mo yang yud tsam bco lnga/_nyin mo la yang yud tsam bco lnga pa yod de/_lo gcig la dus gnyis su mtshan mo yang yud tsam bco lnga/_nyin mo yang yud tsam bco lnga pa de dag gang zhe na/_smras pa/_
[\[45b.7\]]dpyid zla tha chungs yar gyi ngo tshes brgyad dang ston zla tha chungs yar gyi ngo tshes brgyad la mtshan mo yang yud tsam bco lnga/_nyin mo yang yud tsam bco lnga yod do/_/chos bzhi yod de/_bzhi gang zhe na/_skad cig dang /_de'i skad cig dang /_thang cig dang /_yud tsam rnams so/_/skad cig brgya
[\[46a\]]
[\[46a.1\]]nyi shu la ni de'i skad cig go/_/de'i skad cig drug cu la ni thang cig go/_/thang cig sum cu la ni yud tsam cig go/_/yud tsam sum cu la ni nyin zhag gcig go/_/nyin zhag sum cu'i cha gcig ni yud tsam gcig go/_/yud tsam gyi sum cu cha gcig ni
[\[46a.2\]]thang cig go/_/thang cig gi drug cu cha gcig ni de'i skad cig go/_/de'i skad cig gi brgya nyi shu'i cha gcig gi skad cig go/_/skad cig gi tshad ji tsam zhe na/_'di lta ste/_bud med bal 'khal ba 'bring gis ha cang mi ring ha cang mi thung bar bal bsnyad pa de tsam gyi yun ni skad cig gi
[\[46a.3\]]tshad yin no/_/de lta bu'i skad cig brgya nyi shu la de'i skad cig go/_/de'i skad cig de lta bu drug cu la thang cig go/_/thang cig de lta bu sum cu la yud tsam gcig go/_/yud tsam de lta bu sum cu la nyin zhag gcig go/_/nyin zhag de sum cu la zla ba gcig go/_/zla ba bcu gnyis
[\[46a.4\]]la lo gcig go/_/'jig rten gzhag pa las tshigs bcu pa'o//_//gleng gzhi ni yul mnyan du yod pa ste/_bcom ldan 'das kyis 'di skad du/_bskal pa ni grangs med pa bzhi ste/_grangs med pa dag gis bskal pa 'jig go/_/grangs med pa dag gis bskal pa
[\[46a.5\]]zhig par gnas so/_/grangs med pa dag gis 'chags so/_/grangs med pa dag gis bskal pa 'chags par gnas so zhes gsungs so/_/bar gyi bskal pa brgyad cu la ni bskal pa chen po gcig ste/_bar gyi bskal pa nyi shus ni 'jig rten 'jig go/_/bar gyi bskal
[\[46a.6\]]pa nyi shus ni 'jig rten zhig par gnas so/_/bar gyi bskal pa nyi shus ni 'jig rten 'chags so/_/bar gyi bskal pa nyi shus ni 'jig rten 'chags par gnas so/_/'jig pa ni rnam pa gsum ste/_mes 'jig pa dang /_chus 'jig pa dang /_rlung gis 'jig pa'o/_/_
[\[46a.7\]]'jig pa gsum gyi rtse mo ni 'od gsal ba dang /_dge rgyas dang /_'bras bu che ba rnams te/_gang gi tshe mes 'jig pa 'byung ba de'i tshe 'od gsal gyi lha rnams la 'jig pa'i rtse mo thug go/_/gang gi tshe chus 'jig pa 'byung ba de'i tshe/_dge rgyas kyi lha rnams la 'jig pa'i rtse
[\[46b\]]
[\[46b.1\]]mo thug go/_/gang gi tshe rlung gis 'jig pa 'byung ba de'i tshe 'bras bu che ba'i lha rnams la 'jig pa'i rtse mo thug go/_/mes 'jig pa lan bdun zhing chus 'jig pa lan gcig_/chus 'jig pa lan bdun zhing rlung gis 'jig pa lan bdun 'byung ngo /_/bar gyi bskal pa ni
[\[46b.2\]]gsum ste/_mtshon gyi bar gyi bskal pa dang /_nad kyi bar gyi bskal pa dang /_mu ge'i bar gyi bskal pa ste/_bskal pa ni mtshon dang nad dang mu ge gsum gyis mtha' thug par 'gyur ro/_/gang gi tshe mtshon gyi bar gyi bskal pa 'ong du cha zhing 'byung du nye bar gyur pa de'i
[\[46b.3\]]tshe mi rnams kyi tshe lo bcu thub par gyur te/_tshe lo bcu pa'i mi rnams kyi nang na gang yun ring du 'tsho ba des lo bcu thub ste dper na da ltar gyi mi rnams kyi nang na gang yun ring du 'tsho zhing ci legs ci bder rim gro byed pa des lo brgya'am/_cung zad lhag par thub pa de bzhin du tshe lo
[\[46b.4\]]bcu pa'i mi rnams kyi nang na yang yun ring du 'tsho ba des lo bcu thub po/_/tshe lo bcu pa'i mi rnams kyi bu gcig pa sdug cing yid du 'ong ba la mas legs su smon pa na bdag gi bu lo bcu pa'i bar du yun ring du 'tsho bar gyur cig ces legs su smon par byed de/_dper na da ltar gyi mi
[\[46b.5\]]rnams kyi bu gcig pa sdug cing yid du 'ong ba la mas legs su smon pa na 'di skad du/_bdag gi bu lo brgya'i bar du yun ring du 'tsho bar gyur cig ces legs su smon par byed pa de bzhin du/_tshe lo bcu pa'i mi rnams kyi bu gcig pa sdug cing yid du 'ong ba la mas legs su smon pa na
[\[46b.6\]]'di skad du/_bdag gi bu lo bcu pa'i bar du yun ring du 'tsho bar gyur cig ces legs su smon par byed do/_/tshe lo bcu pa'i mi rnams kyi bu mo btsas nas zla ba lnga lon pa na khyim thab la gtong bar 'gyur te/_dper na da ltar gyi mi rnams kyi bu mo lo bco lnga'am/_lo bcu drug lon
[\[46b.7\]]pa na khyim thab la gtong ba de bzhin du/_tshe lo bcu pa'i mi rnams kyi bu mo btsas nas zla ba lnga lon pa na khyim thab la gtong bar 'gyur ro/_/tshe lo bcu pa'i mi rnams kyi gos kyi nang na skra'i la ba mchog tu gyur te/_dper na da ltar gyi mi rnams kyi gos ka shi ka'i ras phra mo'am/_zar
[\[47a\]]
[\[47a.1\]]ma'i ras phra mo'am/_du gu la'i ras phra mo'am/_ko tam pa'i ras phra mo mchog yin pa de bzhin du/_tshe lo bcu pa'i mi rnams kyi gos kyi nang na skra'i la ba mchog tu 'gyur ro/_/tshe lo bcu pa'i mi rnams kyi kha zas kyi nang na ko Ta ba mchog tu 'gyur te/_dper
[\[47a.2\]]na da ltar gyi mi rnams kyi nang na 'bras sA lu'i chan nag po'i bag gsal ba tshod ma dang /_zhu ba dang /_bya na sna tshogs dang ldan pa mchog yin pa de bzhin du/_tshe lo bcu pa'i mi rnams kyi zas kyi nang na ko Ta ba mchog tu 'gyur ro/_/tshe lo bcu pa'i mi rnams kyi ro rnam pa lnga nub par
[\[47a.3\]]'gyur te/_lnga gang zhe na/_'o ma yang yod zho yang yod mod kyi mar mi 'byung ngo /_/til yang yod til gyi phye ma yang yod mod kyi til mar mi 'byung ngo /_/sbrang bu yang yod spra tshil yang yod mod kyi sbrang rtsi mi 'byung ngo /_/bu ram shing yang yod khu ba yang yod mod kyi bu ram du mi 'gyur ro/_/_
[\[47a.4\]]lan tshwa ni gtan med par 'gyur ro/_/tshe lo bcu pa'i mi rnams la mtshon chas brgyan par 'gyur zhing mtshon chas bzhag par 'gyur te/_dper na da ltar gyi mi rnams kyi rgyan mgul gdub bam/_gdu bu rgyan can nam/_rna cha gdub 'khor rnams sam/_dpung rgyan rnams sam/_lag pa'i rgyan rnams
[\[47a.5\]]sam/_rkang pa'i rgyan rnams sam/_sor gdub kyi rgyan rnams sam/_gser dngul gyi phreng ba thogs pa de bzhin du tshe lo bcu pa'i mi rnams mtshon chas brgyan cing mtshon chas bzhag par 'gyur ro/_/tshe lo bcu pa'i mi rnams kyi nang na gang mar mi 'dzin pa dang /_phar mi 'dzin pa dang /_dge
[\[47a.6\]]sbyong du mi 'dzin pa dang /_bram zer mi 'dzin pa de dag bkur ba dang /_gces su byas pa dang /_rab tu bsngags par 'gyur te/_dper na da ltar gyi mi rnams kyi nang na gang mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa de dag bkur zhing gces
[\[47a.7\]]par bya ba dang /_rab tu bsngags pa de bzhin du/_tshe lo bcu pa'i mi rnams kyi nang na gang mar mi 'dzin pa dang /_phar mi 'dzin pa dang /_dge sbyong du mi 'dzin pa dang /_bram zer mi 'dzin pa de dag bkur zhing gces su bya ba dang /_rab tu bsngags par 'gyur ro/_/tshe lo bcu pa'i mi rnams
[\[47b\]]
[\[47b.1\]]sems can gcig gis gcig mthong na shas cher zhe sdang ba'i sems dang /_gsad pa'i sems nye bar gnas par 'gyur te/_dper na da ltar gyi mi rnams la ri dgas kyi rngon pas dgon pa'i ri dgas mthong na shas cher zhe sdang ba'i sems dang /_gsad pa'i sems nye bar gnas
[\[47b.2\]]par 'gyur ba de bzhin du tshe lo bcu pa'i mi rnams gcig gis gcig mthong na/_shas cher zhe sdang ba'i sems dang /_gsad pa'i sems nye bar gnas par 'gyur ro/_/tshe lo bcu pa'i mi rnams kyi gnas rnams su zhag bdun du mtshon 'byung bar 'gyur te/_de dag gis shing ngam/_
[\[47b.3\]]gseg ma'am/_gyo mo'ang rung ste/_gang dang gang la nom pa de dag thams cad mtshon cha shin tu rno zhing 'jebs par 'gyur te/_shin tu rno zhing 'jebs pa de dang /_de dag gis gcig la gcig srog dang bral bar byed de/_gnyen 'dun zad pa dang /_longs spyod zad pa dang /_nor zad
[\[47b.4\]]par 'gyur ro/_/mtshon gyi bar gyi bskal pa de yang zhag bdun kho nar zad de/_zhag bdun 'das nas mthar thug par brjod par bya'o/_/de'i tshe gang su yang rung ste/_shi ba de dag thams cad lus dang bral nas sems can dmyal ba rnams su skye bar 'gyur ro/_/de na mi gang dag mtshon gyi bar
[\[47b.5\]]gyi bskal pa des ldog cing 'dzem par 'gyur la/_smod cing rnam par smod pa de dag las kha cig ni chu'i rdzong dang /_ri'i rdzong dang /_rdza stug po dang /_nags tshal stug po dag tu zhugs te/_der zhag bdun gyi bar du rtsa ba dang /_chus 'tsho zhing 'dug nas grong dang /_grong rdal dang /_yul
[\[47b.6\]]'khor dang /_rgyal po'i pho brang 'khor dag tu phyir log ste/_sems can de dag gcig gis gcig mthong na shas cher byams pa dang /_sdug pa dang /_gus pa dang /_snying brtse ba'i sems nye bar gnas par 'gyur te/_'di skad du/_kye ma sems can gson po mthong ngo /_/_
[\[47b.7\]]kye ma sems can gson po mthong ngo zhes 'dzer to/_/dper na da ltar gyi mi rnams kyi ma la bu gcig pa sdug pa yid du 'ong ba zhig yod la/_zla ba brgyad dam zla ba dgu lon te phrad na shas cher byams pa dang /_sdug pa dang /_gus pa dang /_snying brtse ba'i sems nye bar gnas pa 'di skad du
[\[48a\]]
[\[48a.1\]]kye ma bu gson po mthong ngo kye ma bu gson po mthong ngo zhes zer ba de bzhin du/_sems can de dag gcig mthong na shas cher byams pa dang /_sdug pa dang /_gus pa dang /_snying brtse ba'i sems nye bar gnas par 'gyur te/_'di skad du/_kye
[\[48a.2\]]ma sems can gson po mthong ngo /_/kye ma sems can gson po mthong ngo zhes kyang 'dzer to//_//bar kyi mdo la/_ring du gang 'tsho ma dang bu mo dang /_/gos dang zas dang nub par 'gyur ba dang /_/rgyan rnams dang ni bkur dang sdang ba dang /_/zhag bdun gnas rnams
[\[48a.3\]]su ni mtshon cha 'byung /_/sems can de dag 'di skad du/_bdag cag mtshon chas srog gcod pa 'dis gcig la gcig rnam par brlag pa la zhugs pas gnyen 'dun zad par gyur cing longs spyod zad pa dang nor zad par gyur gyi bdag cag gis dge ba'i chos 'ga' zhig yang dag
[\[48a.4\]]par blangs te 'khod par bya na bdag cag gi dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye ma bdag cag gi srog gcod pa yin gyi bdag cag gis mtshon chas srog gcod pa spang bar bya'o zhes nas de dag mtshon chas srog gcod
[\[48a.5\]]pa spang ngo /_/tshe lo bcu pa'i mis mtshon chas srog gcod pa spong ba de dag gi bu dang bu mo btsas pa rnams tshe lo nyi shu thub par gyur to/_/tshe lo nyi shu pa'i mi rnams 'di snyam du/_kye ma dge ba'i chos rnams yang dag par blangs pa'i phyir tshe yang nur la kha dog dang stobs dang /_bde ba dang
[\[48a.6\]]longs spyod dag kyang 'phel bar snang gi/_yang lhag par dge ba'i chos 'ga' zhig yang dag par blangs te/_'khod par bya na bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye ma bdag cag ni ma byin par len pa
[\[48a.7\]]yin gyi/_bdag cag gis ma byin par len pa spang bar bya'o zhes nas de dag ma byin par len pa spong ngo /_/tshe lo nyi shu ba'i mi ma byin par len pa spong ba de dag gi bu dang bu mo btsas pa rnams tshe lo bzhi bcu thub par gyur te/_de dag las kha cig ni tshe lo lnga bcu thub par gyur to/_/tshe lo lnga
[\[48b\]]
[\[48b.1\]]bcu pa'i mi rnams 'di snyam du kye dge ba'i chos rnams yang dag par blangs pa'i phyir tshe yang nur la kha dog dang stobs dang bde ba dang longs spyod dag kyang 'phel bar snang gi/_/bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag
[\[48b.2\]]cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye ma bdag cag ni 'dod pa la log par g.yem pa yin gyi/_bdag cag gis 'dod pa la log par g.yem pa spang bar bya'o zhes nas de dag 'dod pa la log par g.yem pa
[\[48b.3\]]spong ngo /_/tshe lo lnga bcu pa'i mi 'dod pa la log par g.yem pa spong ba de dag gi bu dang bu mo btsas pa rnams tshe lo brgya thub par gyur to/_/tshe lo brgya pa'i mi rnams 'di snyam du dge ba'i chos rnams yang dag par blangs pa'i phyir tshe yang nur la/_kha dog dang /_stobs dang bde ba dang /_
[\[48b.4\]]longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag cag gis dge ba'i chos gang zhig yang dag par blangs te/_'khod par bya snyam du sems so/_/de dag 'di snyam du kye bdag cag ni
[\[48b.5\]]brdzun du smra ba yin gyi/_bdag cag gis brdzun du smra ba spang bar bya'o zhes nas de dag brdzun du smra ba spong ngo /_/tshe lo brgya pa'i mi brdzun du smra ba spong ba de dag gi bu dang bu mo btsas pa rnams tshe lo nyis brgya thub par gyur te/_de dag las kha cig ni tshe lo nyis brgya lnga bcu thub par gyur to/_/_
[\[48b.6\]]tshe lo nyis brgya lnga bcu pa'i mi rnams 'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang longs spyod kyang 'phel bar snang gi bdag cag gis yang lhag par dge ba'i chos 'ga' zhig yang dag par blangs te 'khod par bya na/_
[\[48b.7\]]bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni phra ma can yin gyi/_bdag cag gis phra ma spang bar bya'o zhes nas de dag phra ma spong ngo /_/tshe lo nyis brgya lnga bcu pa'i mi phra ma spong ba de dag gi bu dang bu mo
[\[49a\]]
[\[49a.1\]]btsas pa rnams tshe lo lnga brgya thub par gyur te/_tshe lo lnga brgya pa'i mi rnams kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang longs spyod kyang 'phel bar snang gi/_bdag cag gis yang
[\[49a.2\]]lhag par dge ba'i chos 'ga' zhig yang dag par blangs te 'khod par bya na/_bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni tshig rtsub po smra ba yin gyi/_bdag cag gis tshig rtsub po spang bar bya'o zhes
[\[49a.3\]]nas de dag tshig rtsub po spong ngo /_/tshe lo lnga brgya pa'i mi tshig rtsub po spong ba de dag gi bu dang bu mo btsas pa rnams tshe lo stong thub par gyur to/_/tshe lo stong thub pa'i mi rnams 'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang
[\[49a.4\]]longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni tshig
[\[49a.5\]]'khyal pa can yin gyi/_bdag cag gis tshig 'khyal pa spong ngo /_/tshe lo stong pa'i mi tshig 'khyal pa spong ba de dag gi bu dang bu mo btsas pa rnams tshe lo nyis stong thub par 'gyur te/_de dag las kha cig ni tshe lo nyis stong lnga brgya thub par gyur to/_/tshe lo nyis stong lnga brgya pa'i mi
[\[49a.6\]]rnams 'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag cag gis
[\[49a.7\]]dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni brnab sems can yin gyi/_bdag cag gis brnab sems spang bar bya'o zhes nas de dag brnabs sems spong ngo /_/tshe lo nyis stong lnga brgya pa'i mi brnab sems
[\[49b\]]
[\[49b.1\]]spong ba de dag gi bu dang bu mo btsas pa rnams tshe lo lnga stong thub par 'gyur te/_tshe lo lnga stong pa'i mi rnams 'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang /_longs spyod dag kyang 'phel bar snang gi/_bdag cag gis
[\[49b.2\]]yang lhag par dge ba'i chos 'ga' zhig yang dag par blangs te 'god par bya na/_bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni gnod sems can yin gyi/_bdag gis gnod sems spang bar
[\[49b.3\]]bya'o zhes nas de dag gnod sems spong ngo /_/tshe lo lnga stong pa'i mi gnod sems spong ba de dag gi bu dang bu mo btsas pa rnams tshe lo khri thub par gyur to//_//'jig rten gzhag pa/_bam po drug pa/_tshe lo khri pa'i mi rnams 'di snyam du kye dge ba'i chos rnams
[\[49b.4\]]yang dag par blangs pa'i phyir tshe yang nur la/_kha dog dang stobs dang bde ba dang /_longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag cag gis dge ba'i chos gang zhig yang dag
[\[49b.5\]]par blangs te 'khod par bya snyam du sems so/_/de dag 'di snyam du bdag cag ni log par lta ba can yin gyi/_bdag gis log par lta ba spang bar bya'o zhes nas de dag log par lta ba spong ngo /_/tshe lo khri pa'i mi log par lta ba spong ba de dag gi bu dang bu mo btsas pa rnams tshe lo nyi khri
[\[49b.6\]]thub par gyur to/_/tshe lo nyi khri pa'i mi rnams 'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par
[\[49b.7\]]blangs te 'khod par bya na/_bdag cag gis dge ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni chos ma yin pa'i chags pas chags pa dang /_mi rigs pa'i 'dod pas zil gyis non pa dang /_log pa'i chos dang
[\[50a\]]
[\[50a.1\]]ldan pa yin gyi/_bdag cag gis chos 'di gsum spang bar bya'o zhes nas de dag chos gsum spong ngo /_/tshe lo nyi khri pa'i mi rnams gsum po de dag spong ba de dag gi bu dang bu mo btsas pa rnams tshe lo bzhi khri thub par gyur to/_/tshe lo bzhi khri ba'i mi rnams
[\[50a.2\]]'di snyam du kye dge ba'i chos rnams yang dag par blangs pa'i phyir tshe yang nur la/_kha dog dang stobs dang bde ba dang longs spyod dag kyang 'phel bar snang gi/_bdag cag gis yang lhag par dge ba'i chos 'ga' zhig yang dag par blangs te 'khod par bya na/_bdag cag gis dge
[\[50a.3\]]ba'i chos gang zhig yang dag par blangs te 'khod par bya snyam du sems so/_/de dag 'di snyam du kye bdag cag ni mar mi 'dzin pa/_phar mi 'dzin pa/_dge sbyong du mi 'dzin pa/_bram zer mi 'dzin pa/_rigs kyi nang na rgan rabs la rim gro mi byed pa yin gyi/_bdag cag gis mar
[\[50a.4\]]'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim gro bya'o zhes nas de dag mar 'dzin pa dang /_phar 'dzin pa dang /_dge sbyong du 'dzin pa dang /_bram zer 'dzin pa dang /_rigs kyi nang na rgan rabs la rim
[\[50a.5\]]gro byed pa de dag gi bu dang bu mo btsas pa rnams tshe lo brgyad khri thub par gyur to/_/tshe lo brgyad khri pa'i mi rnams 'dzam bu'i gling 'di nyid na 'byor pa dang rgyas pa dang bde ba dang lo legs par 'gyur zhing skye bo dang mi mang pos gang ngo /_/tshe lo brgyad khri ba'i mi rnams kyi grong dang grong
[\[50a.6\]]rdal dang yul 'khor dang rgyal po'i pho brang 'khor rnams kyi bar bya gag 'phur bas slebs pa tsam du 'gyur ro/_/tshe lo brgyad khri pa'i mi rnams kyi bu mo btsas nas lo lnga brgya lon na khyim thabs la btong ste/_dper na da ltar gyi mi rnams kyi bu mo btsas nas lo bco lnga'am bcu drug
[\[50a.7\]]lon na khyim thab la gtong ba de bzhin du/_tshe lo brgyad khri pa'i mi rnams kyi bu mo btsas nas lo lnga brgya lon na khyim thab la gtong ngo /_/tshe lo brgyad khri ba'i mi rnams kyi nang ni rnam pa gsum yod de 'dod pa dang /_zas mi za ba dang /_rga ba rnams yin no/_/tshe lo brgyad khri ba'i mi
[\[50b\]]
[\[50b.1\]]rnams kyi 'bru rnams ni che zhing mchog tu che ste/_dper na in+d+ra be nu'i 'bras bu bzhin te/_rgyal zhing mchog tu rgyal la snye ma gcig pu las kyang bye bo bzhi 'byung ngo /_/bcom ldan 'das kyis kyang mu khyud brtan lung bstan pa las 'di skad du/_dge slong dag mi rnams ni sdig pa
[\[50b.2\]]mi dge ba'i chos 'di dag nyid yang dag par 'dzin pa'i phyir tshe lo bcu par 'gyur ro/_/tshe lo bcu pa'i mi rnams kyi nang na gang yun ring du 'tsho ba des lo bcu thub ste snga ma bzhin du/_tshe lo brgyad khri thub pa'i mi rnams ni 'dzam bu'i gling 'di nyid na 'byor pa dang rgyas pa dang bde ba dang lo
[\[50b.3\]]legs par 'gyur zhing skye bo dang mi mang pos gang ngo /_/tshe lo brgyad khri ba'i mi rnams kyi grong dang grong rdal dang yul 'khor dang /_rgyal po'i pho brang 'khor rnams kyi bar bya gag 'phur bas slebs pa tsam du 'gyur ro/_/tshe lo brgyad khri ba'i mi rnams kyi bu mo btsas nas lo lnga brgya lon
[\[50b.4\]]pa yang snga ma bzhin no/_/tshe lo brgyad khri pa'i mi rnams kyi nad rnam pa gsum yod de/_'dod pa dang /_zas mi za ba dang /_rga ba rnams yin no zhes gsungs so/_/gang gi tshe nad kyi bar gyi bskal pa 'ong du cha zhing 'byung du nye bar gyur pa de'i tshe mi rnams kyi tshe lo bcu thub par 'gyur te/_
[\[50b.5\]]tshe lo bcu pa'i mi rnams kyi nang na gang yun ring du 'tsho ba des lo bcu thub ste/_rgyas par ring du gang 'tsho ba dang bu mo dang /_/gos dang zas dang nub par 'gyur ba dang /_/rgyan rnams dang ni bkur dang sdang ba dang /_/zhes mdo'i tshigs su bcad pa smos par bya'o/_/tshe lo bcu pa'i mi rnams
[\[50b.6\]]chos ma yin pa spyod cing mi rigs par byed do/_/de dag chos ma yin pa spyod cing mi rigs pa byed pas mi ma yin pa rnams 'khrugs nas nad dang /_gnod pa dang /_nad 'go ba rnams gtong ste/_der 'di lta ste mi mang po nad kyis 'chi bar 'gyur ro/_/de'i tshe gang su yang rung ste shi ba de dag
[\[50b.7\]]thams cad lus dang bral nas sems can dmyal bar skye bar 'gyur ro/_/nad kyi bar gyi bskal pa de yang zla ba bdun dang nyin zhag bdun kho nar zad de/_zla ba bdun dang nyin zhag bdun gyis mthar thug par brjod par bya'o/_/de nas mi de dag 'di snyam du bdag cag chos ma yin par spyod cing
[\[51a\]]
[\[51a.1\]]mi rigs par byed pa 'di dang /_sdug bsngal la zhugs pa 'dis gnyen 'dun zad cing nor zad la longs spyod zad par gyur gyi/_bdag cag gis dge ba'i chos 'ga' zhig yang dag par blangs te 'khod par bya na/_dge ba'i chos gang zhig yang dag par
[\[51a.2\]]blangs te 'khod par bya snyam du sems so/_/de dag 'di snyam du kye bdag cag ni srog gcod pa yin gyi/_bdag cag gis srog gcod pa spong bar bya'o zhes nas de dag srog gcod pa spong ngo /_/tshe lo bcu pa'i mi srog gcod pa spang ba de dag gi bu dang bu mo btsas pa rnams tshe lo nyi shu
[\[51a.3\]]thub par gyur pa nas rgyas par tshe lo brgyad khri ba'i mi rnams 'dzam bu'i gling 'di nyid na 'byor pa dang /_rgyas pa dang /_bde ba dang lo legs par 'gyur zhing skye bo dang mi mang pos gang ba dang /_bu mo lo lnga brgya lon pa'i bar du snga ma bzhin no/_/nad rnam pa gsum yod pa nas 'bru rnams
[\[51a.4\]]che zhing mchog tu che ste/_dper na in+d+ra be nu'i 'bras bu bzhin te/_rgyal zhing mchog tu rgyal la snye ma gcig pu las kyang bye bo bzhi 'byung ba'i bar du rgyas par bya'o/_/gang gi tshe mu ge'i bar gyi bskal pa 'ong du cha zhing 'byung du nye bar gyur pa de'i tshe mi rnams kyi tshe lo bcu thub par 'gyur te/_tshe
[\[51a.5\]]lo bcu pa'i mi rnams kyi nang na gang yun ring du 'tsho ba des lo bcu thub pa na/_tshe lo bcu pa'i mi rnams chos ma yin pa spyod cing mi rigs pa byed pa'i bar du rgyas par bya'o/_/de dag chos ma yin pa spyod cing mi rigs par byed pas lhas dus dus su char gyi rgyun legs par mi 'bebs te/_mu ge dang /_
[\[51a.6\]]tshegs chen po dang /_dgon pa dang /_thur mas 'tsho ba dang /_rjud pa dang /_rus pa dkar po 'byung bar 'gyur te/_mu ge zhes bya ba ni de'i tshe slong ba rnams kyis slong mo rnyed par dka' ste/_de bas na mu ge zhes bya'o/_/tshegs chen po zhes bya ba ni de'i tshe mi rnams rtsol ba chen po dang /_'bad pa chen po
[\[51a.7\]]dang /_bsham pa chen po dang /_lus gzer ba chen pos zas dang gos sgrub par byed de/_de bas na tshegs chen po zhes bya'o/_/dgon pa zhes bya ba ni ji ltar de ltar 'brog chen po'i dgon pa dang /_chu'i dgon pa dang /_chom rkun gyi dgon pa yod pa de bzhin du/_de'i tshe bza' ba dang /_btung ba dang /_
[\[51b\]]
[\[51b.1\]]bgo ba'i dgon pa chen po yod de/_de bas na dgon pa zhes bya'o/_/zud pa zhes bya ba ni da ltar gyi 'gyel ba zhes bya ba yin pa de'i dus na rjud pa zhes bya ste/_de'i tshe mi de dag bkres pa dang /_nyam chung ba dang ldan pas sa la 'gyel to/_/'gyel nas kyang ldang mi nus so/_/gzhan yang
[\[51b.2\]]su yang slong nus pa med pa de dag de nyid du 'chi bar 'gyur ro/_/rjud pa des mi de shi bas na ming rjud pa rjud pa zhes bya bar gyur to/_/gzhan yang rjud pa'i ming ni gab tse ba la yang bya ste/_de'i tshe mi de dag gis 'bru sna tshogs dang /_'bras rnams gab tse'i nang du bcug ste/_'di skye bo phyi ma
[\[51b.3\]]rnams kyi 'bru'i sa bon du bya'o zhes nas 'chi bar 'gyur ro/_/de bas na rjud pa zhes bya'o/_/thur mas 'tsho ba zhes bya ba de'i tshe na mi rnams kyi sa las sa bon gang skyed pa de dag 'bru chung ba'am/_'bras bu gcig pu 'byung bar 'gyur ba dang /_gzhan yang tshe thung ba'i mi rnams bza' mi
[\[51b.4\]]rim gyis thur ma 'dri ma ste de ring ni jo bos gsol gyi sang ni jo mos gsol lo/_/de ring ni jo cos gsol gyi sang ni jo co lcam gsol lo zhes bya ba dang /_gzhan yang de'i tshe mi rnams 'bras kyi bang ba dang /_'bru'i bang ba dag nas 'bru sna tshogs kyi 'bru thur mas brus te/_chu mang po
[\[51b.5\]]dang rdza ma'i nang du blugs nas bskol te/_'thung bas de'i phyir thur mas 'tsho ba zhes bya'o/_/rus pa dkar po zhes bya ba ni de'i tshe mi rnams bkres shing nyam chung ba dang ldan bzhin du 'chi ba de dag gi rus pa de dag rtsub cing snum bag med pa dang /_gzhan yang de'i tshe mi rnams kyis rus
[\[51b.6\]]pa de dag bsdus te/_chu mang po dang rdza ma'i nang du blugs nas rus pa'i khu ba bskol te 'thung bas de'i phyir rus pa dkar po zhes bya'o/_/de dag la sogs pa rnam grangs mang po rnams brjod par bya'o/_/de'i tshe mu ge chen po'i bar gyi bskal pa de de lta bur 'gyur te/_de'i tshe gang
[\[51b.7\]]su yang rung ste shi ba de dag thams cad yi dgas su skye bar 'gyur ro/_/mu ge'i bar gyi bskal pa de yang lo bdun dang /_zla ba bdun dang /_nyin zhag bdun kho nar zad de/_lo bdun dang /_zla ba bdun dang nyin zhag bdun 'das nas mthar thug par brjod par bya'o/_/der mi gang mu ge'i
[\[52a\]]
[\[52a.1\]]bar gyi bskal pas 'dog cing 'dzem par gyur la smod cing rnam par smod pa de dag las kha cig chu klung chen po dang /_mtsho chen po dang /_rdzing chen po dag dang /_lu ma chen po dag dang /_lteng ka dag tu song nas khre rgod dang /_ut+pa la'i rtsa ba dag gis 'tsho zhing
[\[52a.2\]]'dug ste/_lo bdun dang /_zla ba bdun dang /_nyin zhag bdun lon nas grong dang grong rdal dang /_yul 'khor dang /_rgyal po'i pho brang 'khor dag tu phyir ldog ste/_sems can de dag gcig gis gcig mthong nas shas cher byams pa dang /_sdug pa dang /_gus pa dang /_snying brtse
[\[52a.3\]]ba'i sems nye bar gnas par 'gyur te/_'di skad du kye ma sems can gson po mthong ngo /_/kye ma sems can gson po mthong ngo zhes kyang 'dzer to/_/dper na da ltar gyi mi rnams kyi ma la bu zhes bya ba nas de bzhin du tshe lo bcu pa'i mi rnams kye ma sems can gson po mthong ngo zhes bya
[\[52a.4\]]ba'i bar du snga ma bzhin no/_/de dag ni 'di snyam du bdag cag chos ma yin pa spyod pa 'di dang /_mi rigs pa byed pa dang /_sdug bsngal la zhugs pa 'dis zhes bya ba snga ma bzhin no/_/bdag cag gis dge ba'i chos 'ga' zhig yang dag par blangs te 'khod par bya na dge ba'i chos
[\[52a.5\]]gang zhig yang dag par blangs te 'khod par bya snyam nas de dag 'di snyam du kye bdag cag ni srog gcod pa yin gyi/_bdag cag gis srog gcod pa spang ngo zhes nas de dag srog gcod pa spong ngo /_/tshe lo bcu pa'i mi srog gcod pa spong ba de dag gi bu dang bu mo btsas pa rnams tshe lo nyi shu
[\[52a.6\]]thub par gyur to zhes bya ba nas/_snga ma bzhin du tshe lo brgyad khri ba'i mi rnams kyi 'bru rnams che zhing mchog tu che ba ni dper na/_in+d+ra be nu'i 'bras bu bzhin te/_rgyal zhing mchog tu rgyal ba snye ma gcig pu las kyang bye bo bzhi 'byung ba'i bar du rgyas par bya'o/_/gang gi tshe mes 'jig
[\[52a.7\]]pa 'ong du cha zhing 'byung du nye bar gyur pa de'i tshe mi rnams tshe lo brgyad khri thub par 'gyur ro/_/tshe lo brgyad khri pa'i mi rnams 'dzam bu'i gling 'di nyid na 'byor ba dang /_legs par 'gyur zhing skye bo dang mi mang pos gang ngo /_/tshe lo brgyad khri ba'i mi rnams zhes bya ba nas snga ma bzhin du snye ma
[\[52b\]]
[\[52b.1\]]gcig pu las bre bo bzhi 'byung zhes bya ba'i bar du rgyas par bya'o/_/sems can dmyal ba dag nas sems can rnams 'chi 'pho la skye ba ni med pa de'i dus kyang yod la de'i skabs kyang yod de/_gang gi tshe sems can dmyal ba dag nas sems can rnams 'chi 'pho la skye ba med na de
[\[52b.2\]]tsam gyis na 'jig rten 'di bar gyi bskal pa nyi shur chags par gnas pa de mthar thug par brjod par bya'o/_/sems can dmyal bar sems can 'ga' yang ma lus par 'gyur ba de'i dus kyang yod la de'i skabs kyang yod de/_gang gi tshe sems can dmyal bar sems can 'ga' yang ma
[\[52b.3\]]lus par gyur na/_de tsam gyis na 'jig rten 'di lta ste/_sems can dmyal ba 'jig par 'gyur ba zhig par brjod par bya'o/_/sems can dmyal ba ji lta ba de bzhin du dud 'gro dang /_yi dgas su sems can 'ga' yang ma lus par 'gyur ba de'i dus kyang yod la de'i skabs
[\[52b.4\]]kyang yod do zhes bya ba'i bar du snga ma bzhin te/_des na 'jig rten gyi bar gyi bskal pa nyi shur 'jig pa de byung bar brjod par bya'o/_/'dzam bu'i gling na sems can gang yang rung ba zhig lung med par chos nyid kyis 'thob pa'i bsam gtan dang po la mnyam par 'jog ste/_de
[\[52b.5\]]ting nge 'dzin de las langs nas kye ma dben pa las skyes pa'i dga' ba dang /_bde ba ni bde'o/_/kye ma dben pa las skyes pa'i dga' ba dang bde ba ni bde'o zhes sgra brjod cing dbyangs sgrogs par byed de/_sgra de tshigs chung ngus 'dzam bu'i gling thams cad du khyab par 'gro la/_de nas
[\[52b.6\]]de las gzhan pa'i sems can dag gis kyang sgra de thos nas chos nyid kyis 'thob pa'i bsam gtan dang po la mnyam par 'jog pa de'i dus kyang yod la de'i skabs kyang yod do/_/'dzam bu'i gling na sems can gang dag 'chi 'pho la skye ba ni med pa de'i dus kyang yod la de'i skabs kyang yod do//_
[\[52b.7\]]'dzam bu'i gling du sems can 'ga' yang ma lus par 'gyur ba de'i dus kyang yod la de'i skabs kyang yod de/_gang gi tshe 'dzam bu'i gling na sems can 'ga' yang ma lus par blun de tsam gyis na 'jig rten 'di 'di lta ste/_sems can dmyal ba 'jig par 'gyur ba dang /_dud 'gro 'jig
[\[53a\]]
[\[53a.1\]]par 'gyur ba dang /_yi dgas 'jig par 'gyur ba dang /_'dzam bu'i gling 'jig par 'gyur ba zhig par brjod par bya'o/_/'dzam bu'i gling ji lta ba bzhin du shar gyi lus 'phags dang /_nub kyi ba lang spyod kyang de dang 'dra'o/_/byang gi sgra mi snyan na sems can gang
[\[53a.2\]]dag 'chi 'pho la skye ba ni med pa de'i dus kyang yod la de'i skabs kyang yod do/_/byang gi sgra mi snyan gyi sems can 'ga' yang ma lus par 'gyur ba de'i dus kyang yod la de'i skabs kyang yod do/_/gang gi tshe byang gi sgra mi snyan du sems can gcig kyang ma lus par gyur na/_de tsam gyis na
[\[53a.3\]]'jig rten 'di 'di lta ste/_sems can dmyal ba 'jig par 'gyur ba dang /_yi dwags 'jig par 'gyur ba dang /_mi 'jig par 'gyur ba zhig par brjod par bya'o/_/rgyal chen bzhi pa'i lha rnams kyi nang na sems can gang yang rung ba zhig lung med par chos nyid kyis 'thob pa'i
[\[53a.4\]]bsam gtan dang po la mnyam par 'jog ste/_de ting nge 'dzin de las langs nas kye ma dben pa las skyes pa'i dga' ba dang bde ba ni bde'o/_/kye ma dben pa las skyes pa'i dga' ba dang bde ba ni bde'o/_/zhes sgra brjod cing dbyangs sgrogs par byed de/_sgra de tshegs chung ngus rgyal chen
[\[53a.5\]]bzhi pa'i lha rnams kyi nang du khyab par 'gro la/_de nas de las gzhan pa'i sems can dag gis kyang sgra de thos nas chos nyid kyis 'thob pa'i bsam gtan dang po la mnyam par 'jog pa de'i dus kyang yod la de'i skabs kyang yod do/_/rgyal chen bzhi pa'i lha rnams 'chi 'pho la skye ba ni med pa
[\[53a.6\]]ste de'i dus kyang yod la de'i skabs kyang yod do/_/rgyal chen bzhi pa'i lha rnams la sems can 'ga' yang ma lus par 'gyur ba de'i dus kyang yod la de'i skabs kyang yod do/_/gang gi tshe rgyal chen bzhi pa'i lha rnams la sems can 'ga' yang ma lus par gyur na de tsam gyis na
[\[53a.7\]]'jig rten 'di lta ste/_sems can dmyal ba 'jig par 'gyur ba dang /_dud 'gro 'jig par 'gyur ba dang /_yi dgas 'jig par 'gyur ba dang /_mi 'jig par 'gyur ba dang /_rgyal chen bzhi pa'i lha rnams 'jig par 'gyur ba zhig par brjod par bya'o/_/rgyal chen bzhi pa'i lha
[\[53b\]]
[\[53b.1\]]rnams ji lta ba bzhin du sum cu rtsa gsum pa dang /_'thab bral ba dang /_dga' ldan pa dang /_'phrul dga' ba dang /_gzhan 'phrul dbang byed pa rnams kyang de dang 'dra'o/_/gang gi tshe gzhan 'phrul dbang byed du sems can 'ga' yang ma lus par gyur na/_de tsam gyis na 'jig
[\[53b.2\]]rten 'di 'di lta ste/_'dod pa'i khams 'jig par 'gyur ba zhig par brjod par bya'o/_/tshangs pa'i 'jig rten du sems can gang yang rung ba zhig lung med par chos nyid kyis 'thob pa'i bsam gtan gnyis pa la mnyam par 'jog ste/_de ting nge 'dzin de las langs nas kye ma ting nge
[\[53b.3\]]'dzin las skyes pa'i dga' ba dang bde ba dang zhi ba ni bde'o/_/kye ma ting nge 'dzin las skyes pa'i dga' ba dang bde ba dang zhi ba ni bde'o zhes sgra brjod cing dbyangs sgogs par byed de/_sgra de tshegs chung ngus tshangs pa'i 'jig rten thams cad du khyab par 'gro la/_de nas de las
[\[53b.4\]]gzhan pa'i sems can rnams kyis sgra de thos nas bsam gtan gnyis pa la mnyam par 'jog pa de'i dus kyang yod la de'i skabs kyang yod do/_/tshangs pa'i 'jig rten nas sems can rnams 'chi 'pho la skye ba ni med pa de'i dus kyang yod la de'i skabs kyang yod do/_/tshangs pa'i 'jig
[\[53b.5\]]rten du sems can 'ga' yang ma lus par 'gyur ba de'i dus kyang yod la de'i skabs kyang yod do/_/gang gi tshe tshangs pa'i 'jig rten du sems can 'ga' yang ma lus par gyur na de tsam gyis na 'jig rten 'di 'di lta ste/_tshangs pa'i 'jig rten 'jig par 'gyur ba zhig par brjod par
[\[53b.6\]]byas te 'jig rten 'di stongs par 'gyur ro/_/lha yang dus dus su char gyi rgyun legs par mi 'bebs te/_lha rnams dus dus su char gyi rgyun legs par mi 'bebs pas sa chen po 'di la sa bon gyi tshogs dang /_shing gi tshogs dang /_sman dang /_rtswa dang /_'bras bu'i shing gang
[\[53b.7\]]yin pa de dag thams cad skam par 'gyur zhing ma rung bar 'gyur te med par 'gyur ro/_/yun ring mo zhig 'das nas nyi ma gnyis pa 'jig rten du 'byung ba de'i dus kyang yod la de'i skabs kyang yod do/_/nyi ma gnyis pa 'jig rten du byung bas sa chen po 'di na lteng ka chung ngu dang /_lteng ka chen
[\[54a\]]
[\[54a.1\]]po yod pa de dag thams cad skam par 'gyur zhing ma rung bar 'gyur te med par 'gyur ro/_/yun ring mo zhig 'das nas nyi ma gsum pa 'jig rten du 'byung ba de'i dus kyang yod la de'i skabs kyang yod do/_/nyi ma gsum pa 'jig rten du 'byung bas sa chen
[\[54a.2\]]po 'di na chu klung chung ngu dang /_chu klung chen po yod pa gang yin pa de dag thams cad skam par 'gyur zhing ma rung bar 'gyur te med par 'gyur ro/_/yun ring mo zhig 'das nas nyi ma bzhi pa 'jig rten du 'byung ba de'i dus kyang yod la de'i skabs kyang yod do/_/nyi ma bzhi pa 'jig rten du byung
[\[54a.3\]]bas mtsho ma dros pa zhes bya ba'i mtsho chen po gang nas klung bzhi la 'di lta ste/_gang gA dang /_sin+d+hu dang /_si ta dang /_pak+Shu rnams 'byung ba'i mtsho chen po de yang de'i tshe skam par 'gyur zhing ma rung bar 'gyur te med par 'gyur ro/_/yun ring mo zhig 'das nas nyi ma lnga pa 'jig rten du 'byung
[\[54a.4\]]bar 'gyur ba de'i dus kyang yod la de'i skabs kyang yod do/_/nyi ma lnga pa 'jig rten du byung bas rgya mtsho chen po'i chu dpag tshad brgya skam par 'gyur zhing ma rung bar 'gyur te med par 'gyur ro/_/chu dpag tshad gnyis dang /_gsum dang /_bzhi dang /_lnga dang /_drug dang /_bdun
[\[54a.5\]]dag kyang skam par 'gyur zhing ma rung bar 'gyur te med par 'gyur ro/_/nyi ma lnga pa 'jig rten du 'byung bas rgya mtsho chen po'i chu dpag tshad bdun stong lus par 'gyur zhing /_dpag tshad drug stong dang /_lnga stong dang /_bzhi stong dang /_sum stong dang /_nyis stong dang /_chig stong lus
[\[54a.6\]]par 'gyur ro/_/nyi ma lnga pa 'jig rten du byung bas rgya mtsho chen po'i chud pag tshad bdun brgya lus par 'gyur zhing /_dpag tshad drug brgya dang /_lnga brgya dang /_bzhi brgya dang /_sum brgya dang /_nyis brgya dang /_tshig brgya lus par 'gyur ro/_/nyi ma lnga pa 'jig rten du byung bas rgya mtsho
[\[54a.7\]]chen po'i chu dpag tshad bdun lus par 'gyur zhing /_dpag tshad drug dang /_lnga dang /_bzhi dang /_gsum dang /_gnyis dang /_gcig lus par 'gyur ro/_/nyi ma lnga pa 'jig rten du byung bas rgya mtsho chen po'i chu rgyang grags bdun tsam lus par 'gyur zhing rgyang grags drug dang /_lnga
[\[54b\]]
[\[54b.1\]]dang /_bzhi dang /_gsum dang /_gnyis dang /_gcig lus par 'gyur zhing /_nyi ma lnga pa 'jig rten du byung bas rgya mtsho chen po'i chu tA la bdun tsam lus par 'gyur zhing tA la drug dang /_lnga dang /_bzhi dang /_gsum dang /_gnyis dang /_gcig tsam lus par 'gyur ro/_/nyi ma lnga
[\[54b.2\]]pa 'jig rten du byung bas rgya mtsho chen po'i chu mi 'greng bdun tsam lus par 'gyur zhing mi 'greng drug dang /_lnga dang /_bzhi dang /_gsum dang /_gnyis dang /_gcig tsam lus par 'gyur ro/_/nyi ma lnga pa 'jig rten du byung bas chu lkog mar phyin pa tsam lus par 'gyur zhing mchan
[\[54b.3\]]khung tsam dang /_lte ba tsam dang /_sta zur tsam dang /_brla tsam dang /_rje ngar tsam dang /_long bu tsam nub pa'i chu lus par 'gyur ro/_/nyi ma lnga pa 'jig rten du byung bas chu gtan nas skam par 'gyur zhing ma lus par 'gyur la med par 'gyur te/_mthar mdzub mo gsher bar bya ba
[\[54b.4\]]tsam yang med do/_/yun ring mo zhig 'das nas nyi ma drug pa 'jig rten du 'byung bar 'gyur ba de'i dus kyang yod la de'i skabs kyang yod do/_/nyi ma drug pa 'jig rten du byung bas sa chen po 'di dang /_ri'i rgyal po ri rab la du ba 'thul cing rab tu 'thul la/_kun tu rab tu 'thul te
[\[54b.5\]]dper na rdza mkhan so btang ba des thog ma me btang ba na du ba 'thul zhing rab tu 'thul la kun tu rab tu 'thul ba de bzhin du nyi ma drug pa 'jig rten du byung bas sa chen po 'di dang ri'i rgyal po ri rab la du ba 'thul zhing rab tu 'thul la/_du ba kun tu rab tu 'thul lo/_/yun ring mo zhig
[\[54b.6\]]'das nas/_nyi ma bdun pa 'jig rten du 'byung ba de'i dus kyang yod la de'i skabs kyang yod do/_/nyi ma bdun pa 'jig rten du byung bas sa chen po 'di dang ri'i rgyal po ri rab 'bar nas me lce gcig tu gyur cing sreg ste/_dper na shing khur bcu la brten nas/_nyi shu 'am/_
[\[54b.7\]]sum cu'am/_bzhi bcu 'am/_/lnga bcu'am/_shing khur brgya'am/_shing khur stong ngam/_shing khur brgya stong la brten te/_me'i phung po chen po rab tu 'bar ba de bzhin du nyi ma bdun pa 'jig rten du byung bas sa chen po 'di dag ri'i rgyal po ri rab 'bar zhing rab tu 'bar
[\[55a\]]
[\[55a.1\]]la/_kun tu rab tu 'bar nas me lce gcig tu gyur cing sreg go/_/sa chen po 'di dang ri'i rgyal po ri rab de 'bar zhing rab tu 'bar la/_kun du rab tu 'bar te me lce gcig tu gyur cing bsregs pa'i me lce rlung gis gyen du khyer nas tshangs pa'i gzhal
[\[55a.2\]]med khang stong pa rnams kyi bar du sreg cing 'gro ste/_'od gsal gyi lha'i ris nas sems can gang skyes nas ring por ma lon la/_'jig rten 'di 'jig pa'i rgyus la mi mkhas shing 'chags pa'i rgyus la mi mkhas pa de dag gis me lce de mthong nas me lce 'di tshangs pa'i gzhal
[\[55a.3\]]med khang stong pa'i bar du bsregs nas 'di nyid du mi 'ong grang zhes mi dga' zhing skyo bar 'gyur ro/_/de la 'od gsal gyi lha'i ris na sems can gang sngon skyes pa 'jig rten 'di 'jig pa'i rgyus la mkhas shing 'chags pa'i rgyus la mkhas pa de dag ni sems can 'jigs pa de dag
[\[55a.4\]]gi grogs po dag ma 'jigs shig_/ma 'jigs shig_/me lce 'di ni sngon yang tshangs pa'i gzhal med khang stong pa'i bar du bsregs nas phyir de nyid du mi snang bar gyur ro/_/da ltar yang me lce 'di ni tshangs pa'i gzhal med khang stong pa'i bar du bsregs nas de nyid du mi snang bar 'gyur ro
[\[55a.5\]]zhes dbugs 'byin par byed do/_/nyi ma bdun pa 'jig rten du byung bas ri'i rgyal po ri rab kyi rtse mo dpag tshad brgya 'jig cing rab tu 'jig la/_ma rung bar 'gyur te med par 'gyur ro/_/rtse mo dpag tshad nyis brgya dang /_sum brgya dang /_bzhi brgya dang /_lnga brgya dang /_drug brgya dang /_
[\[55a.6\]]bdun brgya yang 'jig cing rab tu 'jig la ma rung bar 'gyur te/_sa chen po 'di dang /_ri'i rgyal po ri rab bsregs shing tshig pa'i du ba yang med la thal ba'i lhag ma yang med de/_dper na mar ram 'bru mar yang rung ste/_nam la bsregs shing tshig pa'i du ba yang med thal ba'i lhag ma
[\[55a.7\]]yang med pa de bzhin du/_sa chen po 'di dang /_ri'i rgyal bo ri rab bsregs shing tshig pa'i du ba yang med/_thal ba'i lhag ma yang med do/_/'di skad du/_dus kyi tshe na 'tsho ba'i 'jig rten 'dir/_/sprin rnams chu ni cung zad gtong mi byed/_/nyi ma gcig pus rtswa dang gel ba
[\[55b\]]
[\[55b.1\]]dang /_/sman dang sa bon shing mang zad par byed/_/nyi ma gnyis pas lteng ka chung ngu'i tshogs/_/de bzhin chu klung chung ngu skam par 'gyur/_/lteng ka chen po'i tshogs dang klung chen gyi/_/chu rnams nyi ma gsum pas med par byed/_/mi ma yin gnas mtsho ni rgya che ba/_/ma dros zhes
[\[55b.2\]]bya shin tu yid 'ong zhing /_/gtsang ma'i chu yis shin tu gang ba ni/_/nyi ma bzhi pa yis ni skam par 'gyur/_/rin chen mang pos gang zhing rab 'jigs la/_/sems can tshogs chen dag na gnas gyur pa/_/rgya mtsho dag ni nyi ma lnga rnams kyis/_/yongs su gdungs pas ma lus
[\[55b.3\]]skam par 'gyur/_/sa dang gangs dang de bzhin ri rab dang /_/gser gyi ri dbang rgya chen bdun po dang /_/nyi ma drug po dag gis rab gdungs pas/_/kun nas dud pa shin tu mthon por byed/_/gang tshe nyi ma bdun pa shar gyur cing /_/'dir ni 'od zer dra ba rab gtong ba/_/de yi tshe na
[\[55b.4\]]sa dang ri rnams kun/_/shin tu rab tu 'bar bar 'gyur zhe'o/_/'od zer dra ba rab mdzes ldan pa yi/_/nyi ma de bdun rnam par rgyu zhe'o/_/sa 'di dang ni de bzhin gser gyi gzhi/_/sems can dmyal brgyad ri rnams thams cad dang /_/'od ldan lha rnams kyi ni khang pa dang /_/'dod
[\[55b.5\]]pa kun gyi gnas su song nas kyang /_/'dod pa'i lha mang shin tu yid 'ong bral/_/tshangs pa'i gnas rnams shin tu sreg par byed/_/ji skad smras bzhin ma lus kun bsregs nas/_/dus mtha'i nyi ma gzi brjid che ldan pa/_/de dag nyid kyang dbang ni med 'gyur zhing /_/mi rtag
[\[55b.6\]]pas ni bcom nas zhig par 'gyur/_/de ltar lhun po rgya mtsho che dang sa/_/de bzhin mtho ris zad 'gyur shes nas ni/_/skye bo dam pa dag gis brten pa'i phyir/_/'phags pa'i gnas la rtag tu blo zhog shig_/ces kyang bya'o/_/bcom ldan 'das kyis kyang nyi ma bdun lung bstan
[\[55b.7\]]pa las 'di skad du/_dge slong dag 'du byed thams cad ni mi rtag pa/_mi brtan pa/_dbugs 'byin pa ma yin pa ste/_'gyur ba'i chos can no/_/dge slong dag 'du byed thams cad kyis ni ye chog go/_/skyo bar byas na legs so/_/ma chags par byas na legs so/_/rnam
[\[56a\]]
[\[56a.1\]]par thar pa byas na legs so/_/dge slong dag gang yun ring mo zhig 'das na char mi 'bab pa de'i dus kyang yod la de'i skabs kyang yod do/_/char mi 'bab pas sa chen po 'di la sa bon gyi tshogs dang /_shing gi tshogs dang /_sman dang rtswa dang 'bras bu'i shing
[\[56a.2\]]gang yin pa de dag thams cad skam par 'gyur zhing ma rung bar 'gyur la/_dge slong dag de ltar na 'du byed thams cad ni mi rtag pa'o/_/de ltar na mi brten pa'o/_/de ltar na dbugs 'byin pa ma yin no/_/de ltar na 'gyur ba'i chos can yin no/_/dge slong dag 'du byed thams cad kyis
[\[56a.3\]]ni ye chog go/_/skyo bar byas na legs so/_/ma chags par byas na legs so/_/rnam par thar pa byas na legs so/_/dge slong dag gang yun ring mo zhig 'das nas zhes bya ba nas de'i dus kyang yod la de'i skabs kyang yod do zhes bya ba'i bar du gsungs te/_snga ma bzhin du mdo
[\[56a.4\]]thams cad brjod par bya'o/_/'jig rten 'di yang tshig la nam mkha' la yang rlung ldang bar 'gyur ro/_/de tsam gyis na 'jig rten 'di bar gyi bskal pa nyi shur 'jig pa de mthar thug par brjod par bya'o/_/gang gi tshe 'jig rten 'di bar gyi bskal pa nyi shur zhig nas gnas par 'gyur ba de yang
[\[56a.5\]]byung bar brjod par bya'o/_/yun ring mo zhig 'das nas nam mkha' la rlung 'jam po ldang ba de'i dus kyang yod la de'i skabs kyang yod de/_de tsam gyis na 'jig rten gyi khams 'di bar gyi bskal pa nyi shur zhig nas gnas pa ste/_mthar thug par brjod par bya'o/_/gang gi tshe 'jig rten 'di bar
[\[56a.6\]]gyi bskal pa nyi shur 'chags pa de yang 'byung bar brjod par bya'o/_/de dag kyang rgyas par gyur cing stug por gyur pa de ni rlung gi dkyil 'khor yin te/_rngams su dpag tshad sa ya gcig dang drug 'bum yod do/_/rgyar ni grangs med tshad med de/_shin tu brtan zhing sra ba de la tshan po che
[\[56a.7\]]chen po dang /_rab gnon dang /_sred med kyi bu'i stobs kyang bdal bar 'gyur la rdo rjes kyang mi phyed do/_/yun ring mo zhig 'das nas rlung gi dkyil 'khor de'i steng du chu'i rgyun shing rta'i srog shing tsam gyi char 'bab pa de'i dus kyang yod la de'i skabs kyang yod do/_/rlung gi dkyil 'khor gang yin
[\[56b\]]
[\[56b.1\]]pa de dag gis chu de dag yongs su 'dzin cing kun nas rten la med par yang mi byed pa de ni chu'i dkyil 'khor zhes bya ste/_rngams su dpag tshad sa ya gcig dang dpag tshad 'bum nyi khri yod do/_/rgyar ni dpag tshad sa ya gcig dang /_nyis 'bum dang /_dpag tshad bzhi brgya lnga bcu
[\[56b.2\]]yod do/_/mtha' skor du ni dpag tshad sa ya phrag gsum dang /_drug 'bum dang /_dpag tshad sum brgya lnga bcu yod do/_/yun ring mo zhig 'das nas chu'i dkyil 'khor de'i steng du rlung ldang ba de'i dus kyang yod la de'i skabs kyang yod do/_/de dag gis chu de dag kun du sdud cing kun
[\[56b.3\]]tu 'thas par byed do/_/kun du bsdus shing kun du 'thas par byas nas gcig tu bsdus te/_thur du zug par byed cing steng ni chu dang mnyam par 'jog ste/_de ni gser gyi sa gzhi chen po yin te/_rngams su dpag tshad sum 'bum nyi khri yod do/_/rgyar dpag tshad sa ya gcig dang /_
[\[56b.4\]]nyis 'bum dang /_dpag tshad bzhi 'bum bcu yod do/_/mtha' skor du ni dpag tshad sa ya phrag gsum dang /_drug 'bum dang /_sum 'bum bcu yod do/_/yun ring mo zhig 'das nas gser gyi sa gzhi chen po de'i steng du chu'i rgyun shing rta'i srog shing tsam gyi char 'bab pa de'i dus
[\[56b.5\]]kyang yod la de'i skabs kyang yod do/_/gser gyi sa gzhi chen po des chu de dag yongs su 'dzin cing kun nas rten la med par yang mi byed pa de ni chu'i rgya mtsho chen po yin no/_/chu'i rgya mtsho chen po de'i steng du nang du bltas pa dang phyi rol du bltas pa'i rlung kho ra khor yug nas gru bzhir ldang
[\[56b.6\]]ba de'i dus kyang yod la de'i skabs kyang yod do/_/de dag gis chu de dag kun du sdud cing kun tu 'thas par byed do/_/kun du bsdus shing kun du 'thas par byas nas gcig tu 'dus par byas te/_thur du yang zug par byed de gyen du yang 'byung bar byed do/_/de ni ri'i rgyal po ri rab ces
[\[56b.7\]]bya ba yin te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad brgyad khri ni chu las gyen du 'phags te/_de'i 'phang du dpag tshad 'bum drug khri yod do/_/chur dpag tshad brgyad khri yod la zheng du yang dpag tshad brgyad khri yod do/_/mtha' skor du
[\[57a\]]
[\[57a.1\]]dpag tshad sum 'bum nyi khri yod la/_dbyibs legs shing blta na sdug la mdzes pa ste/_rin po che sna bzhi las grub pa yin no/_/chu'i rgya mtsho chen po gang yin pa de'i steng du nang du bltas pa dang /_phyi rol du bltas pa'i rlung kho ra khor yug nas gru bzhir
[\[57a.2\]]ldang ba de'i dus kyang yod la de'i skabs kyang yod de/_de dag gis chu de dag kun tu sdud cing kun tu 'thas par byed do/_/kun tu bsdus shing kun du 'thas par byas nas thur du yang zug par byed cing /_gyen du yang 'byung bar byed do/_/de ni ri'i rgyal po gnya' shing 'dzin zhes bya ba
[\[57a.3\]]yin te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad bzhi khri ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa yin no/_/yun ring mo zhig 'das nas
[\[57a.4\]]chu'i rgya mtsho chen po de'i steng du nang du bltas pa dang /_phyi rol du bltas pa'i rlung kho ra khor yug nas gru bzhir ldang ba de'i dus kyang yod la de'i skabs kyang yod de/_de dag gis chu de dag kun du sdud par byed cing kun du 'thas par byed do/_/kun du bsdus shing kun du 'thas par byas
[\[57a.5\]]nas thur du yang zug par byas nas gyen du yang 'byung bar byed do/_/de ni ri'i rgyal po gshol mda' 'dzin zhes bya ba yin te/_dpag tshad brgyad khri ni chu'i 'og gser gyis gzhi chen po la brten to/_/dpag tshad nyi khri ni chu las gyen du 'phags so/_/zheng du yang de dang 'dra ste/_dbyibs
[\[57a.6\]]legs shing blta na sdug la mdzes pa gser las grub pa yin no/_/yun ring mo zhig 'das nas/_chu'i rgya mtsho chen po de'i steng du nang du bltas pa dang /_phyi rol du bltas pa'i rlung kho ra khor yug na gru bzhir ldang ba de'i dus kyang yod la de'i skabs kyang yod do/_/de dag gi chu de dag
[\[57a.7\]]kun du sdud par byed cing kun du 'thas par byed de/_kun du bsdus shing kun tu 'thas par byas nas/_thur du yang zug par byed cing gyen du yang 'byung bar byed do/_/de ni ri'i rgyal po seng ldeng can zhes bya ba yin te/_dpag tshad brgyad khri ni chu'i 'og gser gyi sa gzhi chen po la brten
[\[57b\]]
[\[57b.1\]]to/_/dpag tshad khri ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa yin no/_/yun ring mo zhig 'das nas chu'i rgya mtsho chen po de'i steng du nang du bltas pa dang /_phyi rol du bltas pa'i rlung kho ra
[\[57b.2\]]khor yug nas gru bzhir ldang ba de'i dus kyang yod la de'i skabs kyang yod de/_de dag gis chu de dag kun du sdud par byed cing kun tu 'thas par byed do/_/kun du bsdus shing kun du 'thas par byas nas thur du yang zug par byed cing gyen du yang 'byung bar byed do/_/de ni ri'i rgyal po
[\[57b.3\]]blta na sdug ces bya ba yin te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad lnga stong ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa yin no/_/yun ring mo
[\[57b.4\]]zhig 'das nas/_chu'i rgya mtsho chen po'i steng du nang du bltas pa dang /_phyi rol tu bltas pa'i rlung kho ra khor yug nas gru bzhir ldang ba de'i dus kyang yod la de'i skabs kyang yod do/_/de dag gis chu de dag kun du sdud cing kun tu 'thas par byed do/_/kun du bsdus shing kun du
[\[57b.5\]]'thas par byas nas thur du yang zug par byed cing gyen du yang 'byung bar byed do/_/de ni ri'i rgyal po rta rna ri zhes bya ba yin te/_dpag tshad brgyad khri'i ni chu'i 'og gser gyi sa gzhi chen po la brten to/_/dpag tshad nyis stong lnga brgya ni chu las gyen du 'phags so/_/zheng du yang de
[\[57b.6\]]dang 'dra ste/_dbyibs legs shing blta na sdug la mdzes pa gser las grub pa yin no/_/yun ring mo zhig 'das nas chu'i rgya mtsho chen po de'i steng du nang du bltas pa dang /_phyi rol du bltas pa'i rlung kho ra khor yug nas gru bzhir ldang ba de'i dus kyang yod la de'i skabs kyang
[\[57b.7\]]yod do/_/de dag gi chu de dag kun tu sdud cing kun tu 'thas par byed do/_/kun du bsdus shing kun du 'thas par byas nas thur du yang zug par byed cing gyen du yang 'byung bar byed do/_/de ni ri'i rgyal po rnam par 'dud ces bya ba yin te/_dpag tshad brgyad khri ni chu'i 'og gser
[\[58a\]]
[\[58a.1\]]gyis gzhi chen po la brten to/_/dpag tshad stong nyis brgya lnga bcu ni chu las gyen du 'phags so/_/zheng du yang de dang 'dra ste dbyibs legs shing blta na sdug la mdzes pa gser las grub pa yin no/_/yun ring mo zhig 'das nas chu'i rgya mtsho chen po'i steng du
[\[58a.2\]]nang du bltas pa dang /_phyi rol du bltas pa'i rlung kho ra khor yug nas gru bzhir ldang ba de'i dus kyang yod la de'i skabs kyang yod do/_/de dag gi chu de dag kun du sdud cing kun du 'thas par byed do/_/kun du bsdus shing kun du 'thas par byas nas/_thur du yang zug par byed cing gyen du 'byung
[\[58a.3\]]bar byed do/_/de ni ri'i rgyal po mu khyud 'dzin zhes bya ba yin te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad drug brgya nyi shu rtsa lnga ni chu las gyen du 'phags so/_/zheng du yang de dang 'dra ste dbyibs legs shing blta na sdug la mdzes pa gser
[\[58a.4\]]las byas pa yin no/_/yun ring mo zhig 'das nas chu'i rgya mtsho chen po de'i steng du nang du bltas pa dang /_phyi rol du bltas pa'i rlung kho ra khor yug nas zlum por ldang ba de'i dus kyang yod la de'i skabs kyang yod do/_/de dag gi chu de dag kun du sdud cing kun du 'thas
[\[58a.5\]]par byed do/_/kun du bsdus shing kun du 'thas par byas nas thur du yang zug par byed cing gyen du yang 'byung bar byed do/_/de ni ri'i rgyal po kho ra khor yug gi ri zhes bya ba yin te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad sum brgya rtsa
[\[58a.6\]]phyed dang bcu gsum ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa lcags las grub pa yin no/_/yun ring mo zhig 'das na chu'i rgya mtsho chen po de'i steng du ri'i rgyal po ri rab kyi lho phyogs kyi phyi rol gyi rgya mtsho chen por nang du
[\[58a.7\]]bltas pa dang /_nang rgya che ba dang /_phyi rol du bltas pa dang /_shing rta'i dbyibs lta bu'i rlung kho ra khor yug nas ldang ba de'i dus kyang yod la de'i skabs kyang yod do/_/de dag gis chu de dag kun du sdud cing kun tu 'thas par byed do/_/kun tu bsdus shing kun du 'thas par byas nas gcig
[\[58b\]]
[\[58b.1\]]tu 'dus par byas te/_thur du yang zug par byed cing steng ni chu dang mnyam par 'jog ste/_de ni lho 'dzam bu'i gling zhes bya ba yin te/_dpag tshad brgyad khri ni chu'i 'og gser gyi sa gzhi chen po la brten to/_/steng ni chu dang mnyam par 'dug ste/_de'i ngos nang gi ring po gang yin pa de
[\[58b.2\]]la ni dpag tshad nyis stong yod do/_/ngos nang gi thung ngu gang yin pa de la ni dpag tshad phyed dang bzhi yod la/_mtha' skor du dpag tshad drug stong dang dpag tshad phyed dang bzhi yod de/_dbyibs legs shing blta na sdug la mdzes pa sa las grub pa yin no/_/yun ring mo zhig 'das
[\[58b.3\]]nas chu'i rgya mtsho chen po de'i steng ri'i rgyal po ri rab kyi shar phyogs kyi phyi rol gyi rgya mtsho chen por nang du bltas shing /_phyi rol rgya che ba'i rlung kho ra khor yug na zla gam lta bur grub cing ldang ba de'i dus kyang yod la de'i skabs kyang yod do/_/de dag gis chu de dag kun du sdud par byed
[\[58b.4\]]cing kun du 'thas par byed do/_/kun du bsdus shing kun du 'thas par byas nas gcig tu 'dus par byas te/_thur du yang zug par byed cing steng ni chu dang mnyam par 'jog ste/_de ni shar gyi lus 'phags kyi gling zhes bya ba yin te/_dpag tshad brgyad khri ni chu'i 'og gser gyi sa
[\[58b.5\]]gzhi chen po la brten to/_/steng ni chu dang mnyam par 'dug ste/_de'i ngos nang gi ring po gang yin pa de la ni dpag tshad nyis stong yod do/_/ngos nang gi thung ngu de la ni dpag tshad sum brgya lnga bcu yod la/_mtha' skor du dpag tshad drug stong dang dpag tshad sum brgya lnga bcu yod
[\[58b.6\]]do/_/dbyibs legs shing blta na sdug la mdzes pa sa las grub pa yin no/_/yun ring mo zhig 'das nas chu'i rgya mtsho chen po de'i steng ri'i rgyal po ri rab kyi nub phyogs kyi phyi rol rgya mtsho chen por nang du bltas pa dang /_phyi rol du bltas pa'i rlung kho ra khor yug nas
[\[58b.7\]]zlum por ldang ba de'i dus kyang yod la de'i skabs kyang yod de/_de dag gis chu de dag kun du sdud cing kun tu 'thas par byed do/_/kun du bsdus shing kun tu 'thas par byas nas gcig tu 'dus par byas te/_thur du yang zug par byed cing steng ni chu dang mnyam par 'jog go/_/de ni nub kyi ba lang
[\[59a\]]
[\[59a.1\]]spyod ces bya ba'i gling yin te/_dpag tshad brgyad khri ni chu'i 'og gser gyi sa gzhi chen po la brten to/_/steng ni chu dang mnyam par 'dug ste/_chur dpag tshad nyis stong lnga brgya/_zheng du yang dpag tshad nyis stong lnga brgya yod la mtha' skor du dpag tshad bdun
[\[59a.2\]]stong lnga brgya yod de/_dbyibs legs shing blta na sdug la mdzes pa sa las grub pa yin no/_/yun ring mo zhig 'das nas chu'i rgya mtsho chen po de'i steng ri'i rgyal po ri rab kyi byang phyogs kyi phyi rol gyi rgya mtsho chen por nang du bltas pa dang /_phyi rol du bltas pa'i rlung kho ra khor yug nas
[\[59a.3\]]gru bzhir ldang ba de'i dus kyang yod la de'i skabs kyang yod do/_/de dag gi chu de dag kun du sdud cing kun du 'thas par byed do/_/kun du bsdus shing kun du 'thas par byas nas gcig tu 'dus par byas te/_thur du zug par byed cing steng ni chu dang mnyam par gzhog go/_/de ni byang gi sgra
[\[59a.4\]]mi snyan zhes bya ba'i gling yin te/_dpag tshad brgyad khri ni chu'i 'og gser gyi sa gzhi chen po la brten to/_/steng ni chu dang mnyam par 'dug ste/_chur dpag tshad nyis stong zheng du yang dpag tshad nyis stong yod la/_mtha' skor du dpag tshad brgyad stong yod do/_/dbyibs legs shing
[\[59a.5\]]blta na sdug la mdzes pa sa las grub pa yin no/_/yun ring mo zhig 'das nas nam mkha' la tshangs pa'i gzhal med khang stong par legs par gnas par 'gyur ba de'i dus kyang yod la de'i skabs kyang yod do/_/de nas sems can tshe zad cing las zad la bsod nams zad nas 'od gsal gyi
[\[59a.6\]]lha'i ris nas tshe 'phos te/_tshangs pa'i gzhal med khang stong pa'i nang du skye bar 'gyur ro/_/de nas sems can gzhan yang tshe zad cing las zad la bsod nams zad nas 'od gsal gyi lha'i ris nas shi 'phos te/_tshangs pa'i 'dun na 'don pa'i lhar skye bar 'gyur ro/_/de nas tshangs
[\[59a.7\]]pa'i ris su skye'o/_/de nas rgyal chen bzhi'i ris kyi lha rnams kyi bar du skye bar 'gyur te/_de tsam gyis na 'jig rten ni bar gyi bskal pa nyi shur 'chags pa de mthar thug par brjod par bya'o/_/de nas 'jig rten 'di bar gyi bskal pa nyi shur chags nas gnas pa de yang 'byung bar brjod
[\[59b\]]
[\[59b.1\]]par bya'o/_/yun ring mo zhig 'das nas chu'i rgya mtsho chen po de'i steng du chu'i rgyun shing rta'i srog shing tsam gyi char 'bab pa de'i dus kyang yod la de'i skabs kyang yod do/_/des rol mtsho rnams kyang gang bar byed la gling rnams kyang chu dang mnyam par gzhog ste/_sa chen po 'di chu gcig
[\[59b.2\]]cing rgya mtsho gcig tu 'gyur bar byed do/_/sa chen po chu gcig cing rgya mtsho gcig tu gyur pa'i steng du rlung gis spris ma kun du sdud cing kun du 'thas par byed do/_/legs par gnas par byed cing kun du bdal te/_dper na 'o ma bskol te bsgrangs pa'i steng du rlung gis spris ma kun du sdud
[\[59b.3\]]cing kun du 'thas par byed de/_legs par gnas par byed cing kun du bdal ba de bzhin du sa chen po chu gcig cing rgya mtsho gcig tu gyur pa'i steng du rlung gis spris ma kun du sdud cing kun du 'thas par byed de/_legs par gnas par byed cing kun du bdal te/_de ni sa'i bcud kha dog
[\[59b.4\]]phun sum tshogs pa dang /_dri phun sum tshogs pa dang /_ro phun sum tshogs pa yin te/_kha dog ni dper na mar sar bzhin no/_/ri ni dper na sbrang bu'i sbrang rtsi ma bskol ba bzhin no/_/de nas sems can gzhan tshe zad cing las zad la bsod nams zad pas 'od gsal gyi lha'i
[\[59b.5\]]ris nas shi 'phos nas 'jig rten 'dir skye bar 'gyur ro/_/de dag 'dir gzugs bzang ba dang yid las skyes pa dang /_ma nyams pa dang /_dbang po tshang ba dang /_yan lag dang nying lag thams cad dang ldan pa dang /_bzang ba dang /_mdog sdug pa dang /_dga' ba'i bza' ba dang
[\[59b.6\]]dga' ba'i zas dang /_rang las 'od 'byung ba dang /_nam mkha' la 'gro ba dang /_tshe ring zhing yun ring por gnas so/_/de'i tshe na nyi ma dang /_zla ba 'di gnyis 'jig rten du mi 'byung ngo /_/rgyu skar rnams kyang mi 'byung ngo /_/dus tshigs dang /_lo rnams kyang mi 'byung ngo /_/zla ba dang
[\[59b.7\]]zla ba phyed rnams mi 'byung ngo /_/mtshan mo dang nyin mo rnams mi 'byung ngo /_/skad cig dang thang cig dang yud tsam rnams mi 'byung /_skyes pa dang /_bud med kyang med de/_gzhan du na sems can sems can zhes bya ba'i ming 'ba' zhig 'byung ngo //_//'jig rten gzhag pa/_
[\[60a\]]
[\[60a.1\]]bam po bdun pa/_de nas sems can bskal pa'i rang bzhin gzhan zhig gis sa'i bcud mdzub mo'i thor tos blangs te myangs so/_/ji tsam du myong bar byed pa de tsam du sred par 'gyur ro/_/ji tsam du sred par gyur pa de tsam du kham gyis za bar byed do/_/sems
[\[60a.2\]]can gzhan dag gis kyang sems can de dag sa'i bcud mdzub mo'i thor tos blangs te myong bar byed pa mthong ngo /_/mthong nas sems can de dag gis kyang sa'i bcud mdzub mo'i thor tos sa blangs te myong bar byed do/_/ji tsam du myong bar byed pa de tsam du sred par gyur to/_/ji tsam du sred par
[\[60a.3\]]gyur pa de tsam du kham gyis za bar byed do/_/sems can de dag gis sa'i bcud kham gyis zos pa des na de dag gi lus la ma khrang ba dang lci ba zhugs par gyur to/_/'od dang kha dog gi mdog gang yin pa de ni med par gyur te/_'jig rten du mun pa byung bar gyur to/_/chos nyid kyis na
[\[60a.4\]]'jig rten du mun pa byung na nyi ma dang zla ba 'di gnyis 'jig rten du 'byung bar 'gyur ro/_/rgyu skar rnams dang /_mtshan mo dang nyin mo rnams dang /_dus tshigs dang lo rnams dang /_skad cig dang thang cig dang yud tsam rnams 'jig rten du 'byung bar 'gyur ro/_/de nas sems can de dag gi
[\[60a.5\]]shar phyogs nas nyi ma'i dkyil 'khor 'char ba na de dag 'di skad du lha'i 'od de nyid 'di re/_lha'i 'od de nyid 'di re zhes nas ming nyin par nyin par zhes bya bar gyur to/_/de nas sems can de dag gi nub phyogs su nyi ma'i dkyil 'khor nub pa na de dag 'di skad du lha'i 'od de nyid dmar por
[\[60a.6\]]gyur pa 'di re/_lha'i 'od de nyid dmar por gyur pa 'di re zhes nas mtshan mo mtshan mo zhes bya ba'i grangs su bgrang ngo /_/de nas sems can de dag gi shar phyogs nas zla ba'i dkyil 'khor shar ba dang sems can 'di skad du mun pa bkra bar byed do/_/mun pa bkra bar byed do zhes nas zla
[\[60a.7\]]ba zla ba zhes bya ba'i grangs su bgrang ngo /_/de nas sems can de dag gi shar phyogs nas yang nyi ma'i dkyil 'khor 'char ba na/_de dag 'di snyam du lha'i 'od de nyid 'khor ba 'di re/_lha'i 'od de nyid 'khor ba 'di re zhes nas nyi ma nyi ma zhes bya ba'i ming 'byung ngo /_/de dag bza' ba
[\[60b\]]
[\[60b.1\]]dang /_kha zas de za la/_tshe ring zhing yun ring du gnas so/_/de dag gi nang na kha zas ches mang du za ba de ni kha dog ngan par 'gyur ro/_/gang kha zas ches nyung ngu za ba de ni kha dog bzang bar 'gyur ro/_/de ltar kha zas sna tshogs kyi rkyen gyis kha dog sna tshogs yod par gyur to/_/kha dog sna
[\[60b.2\]]tshogs yod par gyur pas/_kye sems can nga ni kha dog bzang ba yin no/_/khyod ni kha dog ngan pa yin no zhes sems can gyis sems can la brnyas par gyur to/_/kha dog gi mngon pa'i nga rgyal can de dag gis sdig pa mi dge ba'i chos de dag nyid yang dag par blangs pa'i phyir
[\[60b.3\]]sa'i bcud nub par gyur to/_/de nas sems can de dag 'dus shing tshogs nas mya ngan byed cing yi chad la smre sngags 'don te/_'di skad du/_kye hu sa'i bcud kye hud sa'i bcud ces kyang 'dzer te/_dper na da ltar gyi mi rnams kyi kha zas bzang po mngar ba 'ga' zhig rnyed na sngon gyi
[\[60b.4\]]yi ge dang /_tshig dang /_ming de dag rjes su slob par byed de/_'di skad du kye hud bro ba kye hud bro ba zhes zer ba de bzhin du/_sems can de dag 'dus shing tshogs nas mya ngan byed cing yi chad la smre sngags 'don te/_'di skad du kye hud sa'i bcud kyi hud sa'i bcud ces 'dzer te/_
[\[60b.5\]]'on kyang smras pa 'di'i don ni 'di yin no/_/smras pa 'di'i don ni 'di yin no zhes smras pa de'i don yang mi shes so/_/sa'i bcud nub par gyur pa na sems can de dag gis sa'i zhag kha dog phun sum tshogs pa dang /_dri phun sum tshogs pa dang /_ro phun sum tshogs pa byung bar gyur
[\[60b.6\]]te/_kha dog ni dper na dong ka'i me tog bzhin no/_/ro ni dper na sbrang ma'i sbrang rtsi ma bskol ba bzhin no/_/de dag bza' ba de dang /_kha zas de za la tshe ring zhing yun ring mor gnas so/_/de dag gi nang na gang kha zas ches mang du za ba de ni kha dog ngan par 'gyur ro/_/gang kha zas
[\[60b.7\]]ches nyung ngu za ba de ni kha dog bzang bar 'gyur ro/_/de ltar kha zas sna tshogs kyi rkyen gyis kha dog sna tshogs yod par 'gyur ro/_/kha dog sna tshogs yod par gyur pas/_kye sems can nga ni kha dog bzang ba yin no/_/khyod ni kha dog ngan pa yin no zhes sems can gyis sems
[\[61a\]]
[\[61a.1\]]can la brnyas par gyur to/_/kha dog gi mngon pa'i nga rgyal can de dag gis yang sdig pa mi dge ba'i chos de dag nyid yang dag par blangs pa'i phyir sa'i zhag kyang nub par gyur to/_/de nas sems can de dag 'dus shing tshogs nas mya ngan byed cing yi
[\[61a.2\]]chad la smre sngags 'don te/_'di skad du kye ma kyi hud kye ma kyi hud ces 'dzer te/_dper na da ltar gyi mi rnams las la la zhig nad yun ring po'i rims kyis btab pa na sngon gyi yi ge dang /_tshig dang ming de dag rjes su slob ste/_'di skad du kye ma kyi hud kye ma kyi hud ces zer ba de
[\[61a.3\]]bzhin du/_sems can de dag 'dus shing tshogs zhes bya ba nas/_smre sngags 'don pa'i bar du ste/_'on kyang smras pa 'di'i don ni 'di yin no/_/smras pa 'di'i don ni 'di yin no zhes smras pa de'i don yang mi shes so/_/sa zhag nub par gyur pa na sems can de dag ldum
[\[61a.4\]]bu'i tshal kha dog phun sum tshogs pa dang /_dri phun sum tshogs pa dang /_ro phun sum tshogs pa dang /_kha dog ni dper na ka dam bu ka'i me tog bzhin no/_/ro ni dper na sbrang ma'i sbrang rtsi ma bskol ba bzhin te/_de dag bza' ba de dang kha zas de za la tshe ring zhing yun ring du gnas so/_/_
[\[61a.5\]]de dag gi nang na kha zas ches mang du za ba de ni kha dog ngan par 'gyur ro/_/gang kha zas ches nyung ngu za ba de ni kha dog bzang bar 'gyur ro/_/de ltar kha dog sna tshogs kyi rkyen gyis kha dog sna tshogs yod par gyur to/_/kha dog sna tshogs yod par gyur pas/_kye sems can nga ni kha dog bzang
[\[61a.6\]]ba yin no/_/khyod ni kha dog ngan pa yin no zhes sems can gyis sems can la brnyas par gyur to/_/kha dog gi mngon pa'i nga rgyal can de dag gis yang sdig pa mi dge ba'i chos de dag nyid yang dag par blangs pa'i phyir/_ldum bu'i tshal yang nub par gyur te/_ldum bu'i tshal nub par
[\[61a.7\]]gyur nas de nas sems can de dag 'dus shing tshogs nas/_mya ngan byed cing yi chad la smre sngags 'don te/_'di skad du phar song phar song zhes 'dzer te/_dper na da ltar gyi mi rnams la la zhig tshig drag po'i brgyad bkag gis spyo bar 'dod pa na sngon gyi yi ge dang tshig dang ming de
[\[61b\]]
[\[61b.1\]]dag rjes su slob ste/_'di skad du phar song zhes zer ba de bzhin du/_sems can de dag 'dus shing tshogs nas mya ngan byed cing yi chad la smre sngags 'don te/_phar song phar song zhes 'dzer to/_/'on kyang smras pa 'di'i don ni 'di yin no/_/smras pa 'di'i don ni 'di yin no/_/_
[\[61b.2\]]zhes smras pa de'i don yang mi shes so/_/ldum bu'i tshal nub par gyur pa na sems can de dag gis ma rmos ma btab pa'i 'bras sA lu'i 'bru kha dog phun sum tshogs pa dang /_dri phun sum tshogs pa dang /_ro phun sum tshogs pa byung bar gyur te/_gzegs ma med cing phub ma med
[\[61b.3\]]pa dag cing gtsang ste/_sor bzhi tsam la yongs su g.yogs pa med pa de na/_nang brngas na nub skye nub brngas na nang skye'o/_/de ltar brngas shing brngas shing skye la brngas par yang mi mngon te/_de dag bza' ba de dang /_kha zas de za la tshe ring zhing yun ring du gnas so/_/gang gi phyir
[\[61b.4\]]sems can de dag gis ma rmos ma btab pa'i 'bras sA lu'i 'bru de dag rim gyis yongs su longs spyod pas de'i phyir de dag gi dbang po tha dad pa byung bar gyur to/_/kha cig ni mo'i dbang po kha cig pho'i dbang po byung ste/_de mo'i dbang po can gang yin pa dag dang /_pho'i dbang po can gang
[\[61b.5\]]yin pa de dag gcig la gcig mig gis mig tshugs su lta'o/_/ji tsam du mig gis mig tshugs su lta ba de tsam du kun du chags so/_/ji tsam du kun du chags pa de tsam du ngo tsha mi shes so/_/ji tsam du ngo tsha mi shes pa de tsam du log pa la zhugs so/_/sems can gzhan dag
[\[61b.6\]]gis kyang sems can log pa la zhugs pa de mthong ngo /_/mthong nas kyang rdul gyis 'thor zhing bong ba dang gseg ma dang gyo mo dag kyang 'phen te/_'di skad du ngan cing blun pa'i sems can mi bya ba byed pa/_da sems can gyis sems can sun 'byung ba ga la srid ces 'dzer te/_dper na da
[\[61b.7\]]ltar gyi mi rnams bag ma len pa dang gnyen 'dun rnams kyis me tog gam/_'bras yos sam/_tsan+dan gyi phye ma dag gis gtor te/_'di skad du/_sru skyid par gyur cig_/sru skyid par gyur cig ces kyang 'dzer te/_de bzhin du sems can de dag gcig la gcig sems can log
[\[62a\]]
[\[62a.1\]]pa la zhugs pa mthong nas snga ma bzhin du sems can sun 'byung ba ga la srid ces 'dzer to/_/de ltar na sngon chos ma yin par grags pa gang yin pa de ni da ltar gyi mi rnams kyi chos su grags so/_/sngon chos ma yin par grags pa de ni da ltar gyi bsngags
[\[62a.2\]]par gyur ro/_/gang gi phyir sems can de dag sdig pa dang /_dam pa'i chos ma yin pa de la zhen cing 'dzud par byed do/_/nges par zhugs pa des na phyogs gcig tu song ste khyim bya ba la zhugs shing rtsom par gyur te/_'dir bdag cag gnyis kyi mi bya'o zhes zer ba las khyim khyim
[\[62a.3\]]zhes bya ba'i ming byung ngo /_/de dag phye ma red za bar 'dod pa'i phyir ni phye ma red sA lu len to/_/nang par 'dod pa'i phyir ni nang par len to/_/de dag sems can le lo can gzhan dag gis/_sems can de la 'di skad du kye sems can tshur shog_/bdag cag gnyis sA lu len du 'dod do/_/_
[\[62a.4\]]zhes smras so/_/des 'di skad du/_kye sems can khyod bdag cag sA lu blang ba'i phyir nan tan byos shig_/ngas ni nang par gyi sA lu nub mo blangs zin to zhes smras so/_/de nas sems can de 'di snyam du nang par gyi sA lu phye ma red len pa 'di ni legs pa yin no/_/'di ni shin tu
[\[62a.5\]]legs pa yin gyi/_bdag cag gis yang zhag gnyis dang zhag gsum dang bdun gyi bar gyi sA lu blang bar bya'o snyam nas zhag bdun gyi sA lu blangs so/_/gang gi phyir de dag gis ma rmos ma btab pa'i 'bras sA lu'i 'bru kun du bsags pa'i tshul gyis longs spyad pas/_longs
[\[62a.6\]]spyad pa des na sA lu de las gzegs ma dang phub ma yang byung bar gyur/_brngas so cog kyang mi skye la brngas par yang mngon par gyur te/_sA lu rnams phung po phung por bzhag go/_/de nas sems can de dag 'dus shing tshogs nas mya ngan byed cing yi chad la smre sngags 'don te/_kye bdag
[\[62a.7\]]cag sngon gyi gzugs bzang zhing yid la skyes pa dang /_ma nyams shing dbang po tshang ba yan lag dang nying lag thams cad dang ldan te/_rang las 'od 'byung ba dang /_nam mkha' la 'gro ba dang /_bzang zhing mdog sdug pa dang /_dga' ba'i bza' ba rnams dang dga' ba'i zas rnams za la
[\[62b\]]
[\[62b.1\]]tshe ring zhing yun ring du gnas te/_bdag cag las gang kha zas ches mang du za ba de ni kha dog ngan par 'gyur la/_gang kha zas ches nyung ngu za ba de ni kha dog bzang bar 'gyur zhing /_de ltar kha zas sna tshogs kyi rkyen gyis kha dog kyang sna tshogs yod par 'gyur te/_kha dog sna tshogs
[\[62b.2\]]yod par gyur pas/_kye sems can nga ni kha dog bzang ba yin no/_/khyod ni kha dog ngan pa yin no zhes sems can gyis sems can la brnyas par gyur la bdag cag kha dog gi mngon pa'i nga rgyal can rnams kyis sdig pa mi dge ba'i chos de dag nyid yang dag par blangs pa'i phyir sa'i bcud
[\[62b.3\]]nub par gyur nas/_sa zhag kha dog phun sum tshogs pa dang /_dri phun sum tshogs pa dang /_ro phun sum tshogs pa byung bar gyur te/_kha dog ni dper na dong ka'i me tog bzhin no/_/ro ni dper na sbrang ma'i sbrang rtsi ma bskol ba bzhin te/_bdag cag bza' ba de dang kha zas de za la tshe
[\[62b.4\]]ring zhing yun ring du gnas te/_bdag cag las kha zas ches mang du za ba de ni kha dog ngan par 'gyur la/_gang kha zas ches nyung ngu za ba de ni kha dog bzang bar 'gyur ro/_/de ltar kha zas sna tshogs kyi rkyen gyis kha dog sna tshogs yod par gyur to/_/kha dog sna tshogs yod par
[\[62b.5\]]gyur pas/_kye sems can nga ni kha dog bzang ba yin no/_/khyod ni kha dog ngan pa yin no zhes sems can gyis sems can la brnyas par gyur te/_bdag cag kha dog gi mngon pa'i nga rgyal can rnams kyis yang sdig pa mi dge ba'i chos de dag nyid yang dag par blangs pa'i phyir sa zhag
[\[62b.6\]]nub par gyur nas/_ldum bu'i tshal kha dog phun sum tshogs pa dang /_dri phun sum tshogs pa dang /_ro phun sum tshogs pa byung bar gyur to/_/kha dog ni dper na ka dam bu ka'i me tog bzhin la/_ro ni dper na sbrang bu'i sbrang rtsi ma bskol ba bzhin te/_bdag cag bza' ba de dang
[\[62b.7\]]kha zas de dag za la tshe ring zhing yun ring du gnas te/_bdag cag las gang kha zas ches mang du za ba de ni kha dog ngan gyur la gang kha zas ches nyung ngu za ba de ni kha dog bzang bar gyur te/_de ltar kha zas sna tshogs kyi rkyen kyis kha dog sna tshogs yod par 'gyur la/_kha dog sna
[\[63a\]]
[\[63a.1\]]tshogs yod par gyur pas kye sems can nga ni kha dog bzang ba yin no/_/khyod ni kha dog ngan pa yin no zhes sems can gyis sems can la brnyas par gyur te/_bdag cag kha dog gi mngon pa'i nga rgyal can rnams kyis sdig pa mi dge ba'i chos de dag nyid yang
[\[63a.2\]]dag par blangs pa'i phyir ldum bu'i tshal nub par gyur te/_ma rmos ma btab pa'i 'bras sA lu'i 'bru kha dog phun sum tshogs pa dang /_dri phun sum tshogs pa dang /_ro phun sum tshogs pa byung bar gyur te/_gzegs ma med cing phub ma med la dag cing gtsang ste/_sor bzhi tsam la yongs su
[\[63a.3\]]g.yogs pa med pa de nang brngas na nub skye/_nub brngas na nang skye ba dang /_de ltar brngas shing skye la brngas par yang mi mngon te/_bdag cag bza' ba de dang kha zas de la za la tshe ring zhing yun ring du gnas te/_gang gi phyir bdag cag gis ma rmos ma btab pa'i 'bras sA la'i 'bru kun du
[\[63a.4\]]bsags pa'i tshul gyis longs spyod pas longs spyod pa des na sA lu de las gzegs ma dang phub ma yang byung bar gyur/_brngas so cog kyang mi skye la brngas pa yang mngon par gyur te/_sA lu rnams phung po phung por bzhag go/_/da ni bdag cag gis 'di ni khyod kyi'o/_/'di ni nga'i 'o
[\[63a.5\]]zhes zhing rnams gzhal zhing bgos la/_mu thug bri'o zhes nas de dag 'di ni khyod kyi'o/_/'di ni nga'i 'o zhes zhing rnams 'jal zhing bkyed mu thug 'dri'o/_/de nas sems can gzhan zhig gis bdag gi sA lu yod bzhin du gzhan gyi sA lu ma byin par blangs so/_/sems can gzhan
[\[63a.6\]]zhig gis sems can de bdag gi sA lu yod bzhin du gzhan gyi sA lu ma byin par len pa mthong ngo /_/mthong nas kyang 'di skad du/_ngan zhing blun pa'i sems can khyod ni mi bya ba byed pa'o/_/kye sems can bdag gi mA lu yod bzhin du gzhan gyi sA lu ma byin par len pa dag ga la srid/_kye
[\[63a.7\]]sems can khyod song la da phyin chad de ltar ma byed cig ces smras so/_/de nas sems can des bdag gi sA lu yod bzhin du lan gnyis lan gsum du gzhan gyi sA lu ma byin par blangs so/_/sems can de dag gi sA lu yod bzhin du lan gnyis lan gsum du ma byin par len pa sems can
[\[63b\]]
[\[63b.1\]]des mthong ngo /_/mthong nas kyang 'di skad du/_ngan zhing blun pa'i sems can khyod ni mi bya ba byed pa'o/_/kye sems can khyod bdag gi sA lu yod bzhin du gzhan gyi sA lu ma byin par len pa dag ga la srid ces smras te/_de'i lag pa gnyis nas kyang bzung nas de tshur 'dren phar 'dren la de'i tshe
[\[63b.2\]]'khor gyi nang du yang bkug ste/_sems can dag gang sems can 'dis bdag gi sA lu yod bzhin du gzhan gyi sA lu ma byin par blangs pa shes par gyis shig ces smras so/_/de nas sems can de dag gis sems can de la 'di skad du ngan zhing blun pa'i sems can khyod ni mi bya ba byed pa'o/_/_
[\[63b.3\]]khyod bdag gi sA lu yod bzhin du gzhan gyi sA lu ma byin par len pa dag ga la srid/_kye sems can khyod song la phyin chad de ltar ma byed cig ces smras so/_/de nas des sems can dag gang sems can 'dis sA lu'i phyir bdag tshur drangs phar drangs te/_'khor gyi nang du yang bkug pa shes
[\[63b.4\]]par gyis shig_/de nas sems can de dag gis sems can de la 'di skad du/_kye sems can khyod kyis sA lu'i phyir sems can tshur drangs phar drangs la 'khor gyi nang du yang bkug ste ci bya/_kye sems can khyod song la phyin chad de ltar ma byed cig ces smras so/_/de nas sems can de dag
[\[63b.5\]]'di snyam du sA lu'i phyir 'dren pa dang 'khor gyi nang du yang 'gugs par dag snang gi/_bdag cag 'dus la bdag cag gis nang na sems can gang ches gzugs bzang ba dang /_ches blta na sdug pa dang /_ches mdzes pa dang /_ches dbang che bar grags pa de bdag cag gis zhing gi dpon por
[\[63b.6\]]bskos nas/_bdag cag la dus dus su chad pas bcad pa'i rigs pa gang yin pa rnams la ni chad pas gcod par 'gyur/_phan gdags pa'i rigs pa rnams la ni phan 'dogs par 'gyur te/_gang bdag cag gi zhing rnams las skyes pa de las bdag cag gis dus dus su
[\[63b.7\]]chos bzhin byed thog shas sbyin par bya'o snyam du bsams so/_/de nas sems can de dag 'dus nas de dag gi nang na sems can gang ches gzugs bzang ba dang /_ches blta na sdug pa dang /_ches mdzes pa dang /_ches dbang che bar grags pa gang yin pa'i sems can de la 'di skad du/_
[\[64a\]]
[\[64a.1\]]kye sems can khyod tshur shog_/bdag cag gi zhing gi bdag po legs pa kho nar byos la/_sems can bdag cag las chad pas bcad pa'i rigs pa rnams ni chad pas chod cig_/phan gdags pa'i rigs pa rnams la ni phan thogs shig/_bdag
[\[64a.2\]]cag gi zhing rnams las skyes pa gang yin pa de las kyang bdag cag gis dus su chos bzhin du thog shas sbyin no zhes smras so/_/de nas skye bo mang pos bkur to zhes nas mang pos bkur ba mang pos bkur ba zhes ming du chags so/_/zhing rnams kyi bdag por gyur pa dang /_phongs pa las skyob pa'i phyir
[\[64a.3\]]rgyal rigs rgyal rigs zhes bya bar ming du chags so/_/chos dang tshul khrims kyi tshul kun du spyod pa dang /_shes rab kyi tshul kyang kun tu spyod pas 'khor mgu bar byed pa'i phyir rgyal po zhes bya bar ming du chags so/_/bcom ldan 'das kyis kyang gnas 'jog dang ba ra d+h+wa dza lung
[\[64a.4\]]bstan pa las 'di skad du/_gnas 'jog ci'i rgyu dang ci'i rkyen gyis rgyal rigs kyi cho rigs 'jig rten du byung zhe na/_'jig rten 'di 'jig cing 'jig pa'i tshe 'jig na sems can phal cher 'od gsal gyi lha'i rigs su skye ba de'i dus kyang yod la de'i skabs kyang yod de/_de dag der
[\[64a.5\]]gzugs bzang zhing yid las skyes pa dang /_ma nyams shing dbang po tshang ba dang /_yan lag dang nying lag thams cad dang ldan pa dang /_bzang zhing mdog sdug pa dang /_rang las 'od 'byung ba dang /_nam mkha' la 'gro ba dang /_dga' ba'i bza' ba dang /_dga' ba'i zas za ba dang /_
[\[64a.6\]]tshe ring zhing yun ring du gnas par 'gyur ba de'i dus kyang yod la de'i skabs kyang yod do/_/'jig rten 'di chags shing 'chags pa na 'jig rten du sa chen po 'di chu gcig cing rgya mtsho gcig tu 'gyur ba de'i dus kyang yod la de'i skabs kyang yod de/_chu gcig cing rgya mtsho gcig tu
[\[64a.7\]]gyur pa'i sa chen po'i steng du rlung gis spris ma kun tu bsdus shing kun tu 'thas par byas pa nas snga ma bzhin du rgyas par skye bo mang pos bkur ba zhes ming du chags pa dang /_zhing rnams kyi bdag por gyur pa dang /_phongs pa las skyob pa'i phyir rgyal rigs rgyal rigs zhes bya bar ming
[\[64b\]]
[\[64b.1\]]du chags pa dang /_chos dang tshul khrims kyi tshul kun tu spyod pa dang /_shes rab kyi tshul kun tu spyod pas 'khor mgu bar byed pa'i phyir rgyal po rgyal po zhes bya bar ming du chags pa'i bar du thams cad brjod par bya ste/_gnas 'jog 'di ni rgyal rigs cho rigs 'jig rten du byung
[\[64b.2\]]ba'i gtan tshigs kyi mchog yin te de yang chos bzhin du byed pa yin te chos ma yin pas ni ma yin no/_/de la 'di ni rgyal po'i dbang po mchog rnams kyi chos so/_/gang gi tshe mang pos bkur ba rgyal po chen por gyur pa de'i tshe ni mi rnams kyi ming sems can zhes bya bar gyur to/_/_
[\[64b.3\]]mang pos bkur ba'i bu ni 'od mdzes zhes bya bar gyur te/_gang gi tshe 'od mdzes rgyal po chen por gyur pa de'i tshe ni mi rnams kyi ming ni chu stod chu stod ces bya bar gyur to/_/'od mdzes kyi bu dge ba zhes bya bar gyur te/_gang gi tshe dge ba zhes bya ba rgyal por gyur pa de'i tshe ni mi rnams kyi
[\[64b.4\]]ming til las skyes til las skyes zhes bya bar gyur to/_/dge ba'i bu ni dge mchog ces bya bar gyur te/_gang gi tshe dge mchog rgyal por gyur pa de'i tshe ni mi rnams kyi ming sprin mgrin sprin mgrin zhes bya bar gyur to/_/dge mchog gi bu ni gso sbyong 'phags zhes bya bar gyur te/_
[\[64b.5\]]gang gi tshe gso sbyong 'phags rgyal por gyur pa de'i tshe ni mi rnams kyi ming ta la'i rje ngar ta la'i rje ngar zhes bya bar gyur to/_/rgyal po gso sbyong 'phags kyi spyi bor phol mig cig byung ste/_'jam zhing shin tu 'jam pa ni dper na shing bal gyi 'da' ba 'am/_ras bal gyi 'da' ba bzhin
[\[64b.6\]]te/_de la cung zad kyang gnod pa med de/_de smin te rdol ba las khye'u gzugs bzang zhing blta na sdug la mdzes pa skyes bu chen po'i mtshan sum cu rtsa gnyis dang ldan pa cig byung ste/_ming spyi bo skyes spyi bo skyes zhes bya ba dang /_nga las nu nga las nu zhes bya bar gyur te/_gzhon nu de
[\[64b.7\]]rdzu 'phrul che zhing mthu che bar gyur te/_des gling bzhi char du yang rgyal srid kyi dbang phyug la dbang byed do/_/gang gi tshe rgyal po nga las nu byung ba de'i tshe gzhung lugs chen po rgya che'o cog dpyad cing bsams te/_slob cing nye bar brtags nas byas pas na de phyin chad nas da ltar gyi
[\[65a\]]
[\[65a.1\]]bar du mi rnams kyi ming dpyod pa can dang /_sems pa can dang /_nye bar rtogs pa can dang /_shed las skyes pa shed las skyes pa zhes bya bar gyur to/_/rgyal po nga las nu'i brla g.yas pa nas phol mi gcig byung ste/_'jam zhing shin tu 'jam pa ni dper na
[\[65a.2\]]shing bal gyi 'da' ba 'am/_ras bal gyi 'da' ba bzhin te/_de la cung zad kyang gnod pa med de/_de smin cing rdol ba las khye'u gzugs bzang zhing blta na sdug la mdzes pa skyes bu chen po'i mtshan sum cu rtsa gnyis dang ldan pa zhig byung ste/_rkang pa g.yas pa nas byung ba'i phyir de'i ming mdzes pa
[\[65a.3\]]mdzes pa zhes bya bar gyur to/_/gzhon nu de rdzu 'phrul che zhing mthu che ste/_des kyang gling gsum du rgyal srid kyi dbang phyug la dbang byas so/_/rgyal po mdzes pa'i brla g.yon pa nas phol mig cig byung ste/_'jam zhing shin tu 'jam pa ni dper na shing bal gyi 'da' ba'am/_ras bal gyi 'da' ba
[\[65a.4\]]bzhin te/_de la cung zad kyang gnod pa med do/_/de smin te rdol ba las khye'u gzugs bzang zhing blta na sdug la mdzes pa skyes bu chen po'i mtshan sum cu rtsa gnyis dang ldan pa zhig byung ste/_rkang pa g.yon pa nas skyes so zhes nas ming nye mdzes nye mdzes zhes bya bar gyur to/_/gzhon nu de rdzu
[\[65a.5\]]'phrul che zhing mthu che ste/_des kyang gling gnyis su rgyal srid kyi dbang phyug la dbang byas so/_/rgyal po nye mdzes kyi rkang pa'i bol las phol mig gcig byung ste/_'jam zhing shin tu 'jam pa ni dper na shing bal gyi 'da' ba 'am/_ras bal gyi 'da' ba bzhin te/_de la cung zad kyang gnod pa
[\[65a.6\]]med do/_/de smin te rdol ba las khye'u gzugs bzang zhing blta na sdug la mdzes pa skyes bu chen po'i mtshan sum cu rtsa gnyis dang ldan pa zhig byung ste/_de rkang pa'i bol gyi steng nas byung ba'i phyir ming mdzes can ming mdzes can zhes bya bar gyur to/_/gzhon nu de rdzu 'phrul che zhing mthu che ste/_des
[\[65a.7\]]kyang gling gcig tu rgyal srid kyi dbang phyug la dbang byas so/_/rgyal po mdzes can gyi rkang pa'i mthil gyi 'og nas phol mig cig byung ste/_'jam zhing shin tu 'jam pa ni dper na shing bal gyi 'da' ba 'am ras bal gyi 'da' ba bzhin te/_de la cung zad kyang gnod pa med do/_/de smin te rdol ba las
[\[65b\]]
[\[65b.1\]]khye'u gzugs bzang zhing blta na sdug la mdzes pa skyes bu chen po'i mtshan sum cu rtsa gnyis dang ldan pa zhig byung ste/_rkang pa'i mthil gyi 'og nas skyes so/_/rkang pa'i mthil gyi 'og nas skyes so zhes nas ming mdzes ldan zhes bya bar gyur to/_/gzhon nu de rdzu 'phrul che zhing mthu che ste/_des
[\[65b.2\]]kyang gling gcig tu rgyal srid kyi dbang phyug la dbang byas so/_/de phyin chad kyi 'khor los sgyur ba'i rgyal po rnams ni gling gcig la dbang ba sha stag yin par rig par bya'o/_/mdzes ldan gyi bu ni btang ba'o/_/btang ba'i bu ni btang bzung ngo /_/btang bzung gi bu ni sha ku ni'o/_/sha ku ni'i bu ni sha
[\[65b.3\]]ku ni chen po'o/_/sha ku ni chen po'i bu ni ku shi'o/_/ku shi'i bu ni nye ba'i ku shi'o/_/nye ba'i kun shi'i bu ni ku shi chen po'o/_/ku shi chen po'i bu ni legs mthong ngo /_/legs mthong gi bu ni legs mthong chen po'o/_/legs mthong chen po'i bu ni gnod sel lo/_/gnod sel gyi bu ni shes
[\[65b.4\]]ldan no/_/shes ldan gyi bu ni skal ldan no/_/skal ldan gyi bu ni ngan spong ngo /_/ngan spong gi bu ni lhun po'o/_/lhun po'i bu ni nges 'gro'o/_/nges 'gro'i bu ni rab tu sgra grags so/_/rab tu sgra grags kyi bu ni rab tu sgra grags chen po'o/_/rab tu sgra grags chen po'i bu ni bde byed do/_/bde
[\[65b.5\]]byed kyi bu ni phyogs bdag go/_/phyogs bdag gi bu ni 'dul bzang ngo /_/'dul bzang gi bu ni rgyas byed do/_/rgyas byed kyi bu ni lha chen po'o/_/lha chen po'i bu dang tsha bo dang yang tsha'i rgyud kyi rgyal po brgyad khri bzhi stong gi 'dres pa'i grong khyer du rgyal srid kyi dbang phyug la dbang byas so/_/de dag 'og
[\[65b.6\]]tu rgyal po mu khyud ces bya ba byung ste/_mu khyud kyi bu ni rgyal po'o/_/rgyal po'i bu lhun po'o/_/lhun po'i bu ni 'jigs byed kyi shing rta'o/_/'jigs byed kyi shing rta'i bu ni shing rta brgya pa'o/_/shing rta brgya pa'i bu ni shing rta bcu pa'o/_/shing rta bcu pa'i 'og tu lnga len gyi rgyal po stong gis rgyal srid
[\[65b.7\]]kyi dbang phyug la dbang byas so/_/lnga len gyi rgyal po lnga stong gi 'og tu ka ling+ka'i rgyal po lnga stong gis rgyal srid kyi dbang phyug la dbang byas so/_/ka ling+ka'i rgyal po lnga stong gi 'og tu a smra ka'i rgyal po bdun stong byung ngo /_/a smra ka'i rgyal po bdun stong gi 'og tu sgra mi snyan gyi rgyal po brgyad stong byung
[\[66a\]]
[\[66a.1\]]ngo /_/sgra mi snyan gyi rgyal po brgyad stong gi 'og tu thod nga /_can gyi rgyal po dgu stong byung ngo /_/thod pa can gyi rgyal po dgu stong gi 'og tu yan lag can gyi rgyal po khri byung ngo /_/yan lag can gyi rgyal po khri'i 'og tu ma ga d+hA'i rgyal po khri chig stong byung ngo /_/ma ga d+hA'i rgyal
[\[66a.2\]]po khri chig stong gi 'og tu ta ma lib ta'i rgyal po khri lnga stong byung ngo /_/ta ma lib ta'i rgyal po khri lnga stong gi 'og tu rgyal po bu ram shing pa zhes bya ba byung ngo /_/bu ram shing pa'i bu tsha rgyud dang tsha bo dang yang tsha'i rgyud bu ram shing pa'i rgyal po stong chig brgyas rgyal srid kyi dbang phyug la dbang byas
[\[66a.3\]]so/_/de dag gi 'og tu rgyal po 'phags skyes po zhes bya ba byung ste/_'phags skyes po'i bu bzhi byung ba la 'di lta ste/_bzhin 'bar dang /_lag rna dang /_glang chen 'dul ba dang /_rkang gdub can no/_/de nas rkang gdub can gyi bu rgyal po rkang gdub zhabs zhes bya ba byung ngo /_/_
[\[66a.4\]]rkang gdub can zhabs kyi bu ni gnas 'jog go/_/gnas 'jog gi bu ni ba lang gnas so/_/ba lang gnas kyi bu ni seng ge 'gram ste/_seng ge 'gram la bu bzhi yod pa la 'di lta ste/_zas gtsang dang /_zas dkar dang /_bre bo zas dang /_bdud rtsi zas so/_/zas gtsang gi sras ni bcom
[\[66a.5\]]ldan 'das so/_/bcom ldan 'das kyi sras ni sgra gcan zin no/_/'di ni re zhig chos mngon pa las 'byung ba'i rgyal po'i rim pa yin te/_bdag nyid chen po de dag gis yi ge rgyas pa dag las mdor bsdus so/_/'dul ba las ji skad du 'byung ba de bzhin du yang bri bar bya ste/_mang
[\[66a.6\]]pos bkur ba dang /_'od mdzes dang /_dge ba dang /_dge mchog dang /_gso sbyong 'phags dang /_nga las nu dang /_mdzes pa dang /_nye mdzes dang /_mdzes can dang /_mdzes ldan dang /_rgyas byed dang /_sred pa dang /_nye sred dang /_btang ba dang /_btang bzung dang /_lus thul dang
[\[66a.7\]]shes ldan dang /_ngan spong dang /_shing rta sdu gu can dang /_dug can dang /_dug can chen po dang /_sha ku ni dang /_sha ku ni chen po dang /_ku shi dang /_nye ba'i ku shi dang /_ku shi chen po dang /_rgyas byed dang /_rgyas byed chen po dang /_legs mthong dang /_legs mthong chen po dang /_gnod sel dang /_
[\[66b\]]
[\[66b.1\]]gnod pa'i gnod sel dang /_rma bya dang /_nges 'gro dang /_bde byed dang /_rab 'dul dang /_rab tu sgra bsgrags pa dang /_rab tu dang ldan dang /_'od byed dang /_lhun po dang /_ri rab dang /_lhun po ldan dang /_me lce dang /_me lce phreng dang /_me lce ldan dang /_me lce ldan gyi bu tsha rgyud dang tsha
[\[66b.2\]]bo dang yang tsha'i rgyud kyi rgyal po 'bum gyis grong khyer gru 'dzin du rgyal srid kyi dbang phyug la dbang byas so/_/de dag gi 'og tu rgyal po dgra 'dul zhes bya ba byung ste/_dgra 'dul ba'i phyir na ming dgra 'dul zhes bya'o/_/rgyal po dgra 'dul gyi bu tsha rgyud dang tsha bo dang yang tsha'i rgyud kyi rgyal po lnga
[\[66b.3\]]khri bzhi stong gis grong khyer 'thab med du rgyal srid kyi dbang phyug la dbang byas so/_/de dag gi 'og tu rgyal po ma phebs 'bebs zhes bya ba byung ste/_rgyal po ma phebs 'bebs kyi bu tsha rgyud dang tsha bo dang yang tsha'i rgyud kyi rgyal bo drug khri sum stong gis wA rA Na sI'i grong khyer du rgyal srid kyi
[\[66b.4\]]dbang phyug la dbang byas so/_/de dag gi 'og tu rgyal po bzod par dka' ba zhes bya ba byung ste/_rgyal po bzod par dka' ba'i bu tsha rgyud dang tsha bo dang yang tsha'i rgyud kyi rgyal po brgyad khri bzhi stong gis grong khyer mda' 'dzin du rgyal srid kyi dbang phyug la dbang byas so/_/de dag gi 'og tu rgyal po
[\[66b.5\]]tshangs pas byin zhes bya ba byung ste/_tshangs pas byin gyi bu tsha rgyud dang /_tsha bo dang yang tsha'i rgyud kyi rgyal po sum khri nyis stong gis grong khyer glang can gnas su rgyal srid kyi dbang phyug la dbang byas so/_/de dag gi 'og tu rgyal po glang bos byin zhes bya ba byung ste/_rgyal po glang pos byin gyi bu tsha rgyud
[\[66b.6\]]dang tsha bo dang yang tsha'i rgyud kyi rgyal po lnga stong gis grong khyer rdo 'jog tu rgyal srid kyi dbang phyug la dbang byas so/_/de dag gi 'og tu rgyal po bal bu zhes bya ba byung ste/_rgyal po bal bu'i bu tsha rgyud dang tsha bo dang yang tsha'i rgyud kyi rgyal po sum khri nyis stong gis grong khyer u ra shar rgyal srid kyi dbang
[\[66b.7\]]phyug la dbang byas so/_/de dag gi 'og tu rgyal po tshan chen thub ces bya ba byung ste/_rgyal po tshan chen thub kyi bu tsha rgyud dang tsha bo dang yang tsha'i rgyud kyi rgyal po sum khri nyis stong gis grong khyer ma phebs su rgyal srid kyi dbang phyug la dbang byas so/_/de dag gi 'og tu rgyal po rgyal po zhes bya ba
[\[67a\]]
[\[67a.1\]]byung ste/_rgyal po rgyal po'i bu tsha rgyud dang tsha bo dang yang tsha'i rgyal po khri nyis stong gis ka n+ya kub dza'i grong khyer du rgyal srid kyi dbang phyug la dbang byas so/_/de dag gi 'og tu rgyal po rgyal ba'i sde zhes bya ba byung ste/_rgyal po rgyal ba'i sde'i bu tsha rgyud dang tsha bo dang yang tsha'i
[\[67a.2\]]rgyud kyi rgyal po khri brgyad stong gis grong khyer tsam par rgyal srid kyi dbang phyug la dbang byas so/_/de dag gi 'og tu rgyal po klu lha zhes bya ba byung ste/_rgyal po klu lha'i bu tsha rgyud dang tsha bo dang yang tsha'i rgyud kyi rgyal po nyi khri lnga stong gis ta ma lib ta'i grong khyer du rgyal srid kyi dbang phyug la dbang byas
[\[67a.3\]]so/_/de dag gi 'og tu rgyal po mi'i lha zhes bya ba byung ste/_rgyal po mi'i lha'i bu tsha rgyud dang tsha bo dang yang tsha'i rgyud kyi rgyal po khri nyis stong gis ta ma lib ta'i grong khyer du rgyal srid kyi dbang phyug la dbang byas so/_/de dag gi 'og tu rgyal po dug can pa'i lha zhes bya ba zhig byung ste/_rgyal po
[\[67a.4\]]dug can pa'i lha'i bu tsha rgyud dang tsha bo dang yang tsha'i rgyud kyi rgyal po khri brgyad stong gis grong khyer so ldan du rgyal srid kyi dbang phyug la dbang byas so/_/de dag gi 'og tu rgyal po blo bzang zhes bya ba byung ste/_rgyal po blo bzang gi bu tsha rgyud dang tsha bo dang yang tsha'i rgyud kyi rgyal po nyi khri chig stong gis grong khyer
[\[67a.5\]]rgyal po'i khab tu rgyal srid kyi dbang phyug la dbang byas so/_/de dag gi 'og tu rgyal po mun sel zhes bya ba byung ste/_rgyal po mun sel gyi bu tsha rgyud dang tsha bo dang yang tsha'i rgyud kyi rgyal po brgyas grong khyer wA rA Na sIr rgyal srid kyi dbang phyug la dbang byas so/_/de dag gi 'og tu rgyal po dbang chen
[\[67a.6\]]sde zhes bya ba byung ste/_rgyal po dbang chen sde'i bu tsha rgyud dang tsha bo dang yang tsha'i rgyud kyi rgyal po brgyad khri bzhi stong gis grong khyer ku shi ldan du rgyal srid kyi dbang phyug la dbang byas so/_/de dag gi 'og tu rgyal po rgya mtsho lha zhes bya ba byung ste/_rgyal po rgya mtsho lha'i bu tsha rgyud dang tsha bo dang yang tsha'i
[\[67a.7\]]rgyud kyi rgyal po stong gis yang grong khyer gru 'dzin du rgyal srid kyi dbang phyug la dbang byas so/_/de dag gi 'og tu rgyal po dka' thub spyod ces bya ba byung ste/_rgyal po dka' thub spyod kyi bu tsha rgyud dang tsha bo dang yang tsha'i rgyud kyi rgyal po brgyad khri bzhi stong gis yang grong khyer ku shi ldan du rgyal srid kyi
[\[67b\]]
[\[67b.1\]]dbang phyug la dbang byas so/_/de dag gi 'og tu rgyal po sa gtso zhes bya ba byung ste/_rgyal po sa gtso'i bu tsha rgyud dang tsha bo dang yang tsha'i rgyud kyi rgyal po stong gis yang grong khyer wA rA Na sIr rgyal srid kyi dbang phyug la dbang byas so/_/de dag gi 'og tu rgyal po sa bdag ces bya ba byung ste/_rgyal
[\[67b.2\]]po sa bdag gi bu tsha rgyud dang tsha bo dang yang tsha'i rgyud kyi rgyal po stong gis yang grong khyer 'thab med du rgyal srid kyi dbang phyug la dbang byas so/_/de dag gi 'og tu rgyal po sa 'dzin zhes bya ba byung ste/_rgyal bo sa 'dzin gyi bu tsha rgyud dang tsha bo dang yang tsha'i rgyud kyi rgyal po brgyad khri bzhi stong gis yang 'dres
[\[67b.3\]]pa'i grong khyer du rgyal srid kyi dbang phyug la dbang byas so/_/de dag gi 'og tu rgyal bo lha chen po zhes bya ba byung ste/_rgyal bo lha chen po'i bu tsha rgyud dang tsha bo dang yang tsha'i rgyud kyi rgyal bo brgyad khri bzhi stong gis yang grong khyer 'dres par rgyal srid kyi dbang phyug la dbang byas nas thams cad dang 'dres pa
[\[67b.4\]]de nyid dang /_lha chen po'i a mra'i tshal de nyid du rgyal po drang srong du gyur te/_drang srong gi tshangs par spyod pa spyad do/_/de dag gi 'og tu rgyal po nges 'phen zhes bya ba byung ngo /_/nges 'phen gyi bu ni mu khyud do/_/mu khyud kyi bu ni mu khyud brtan no/_/mu khyud brtan gyi bu ni tshan po che'o/_/tshan po che'i
[\[67b.5\]]bu ni za ba'o/_/za ba'i bu ni nye za'o/_/nye ba'i bu ni za ba can no/_/za ba can gyi bu ni za ldan no/_/za ldan gyi bu ni gya nom snang ba'o/_/gya nom snang ba'i bu ni mnyam lta'o/_/mnyam lta'i bu ni thos pa'i sde'o/_/thos pa'i sde'i bu ni chos kyi sde'o/_/chos kyi sde'i bu ni rtogs pa'o/_/rtogs pa'i bu ni
[\[67b.6\]]rtogs chen no/_/rtogs chen gyi bu ni rtogs sde'o/_/rtogs sde'i bu ni mya ngan med do/_/mya ngan med pa'i bu ni mya ngan bral lo/_/mya ngan bral gyi bu ni mtshams brtan no/_/mtshams brtan gyi bu ni rgan mtshams so/_/rgan mtshams kyi bu ni dun ma ra'o/_/dun ma ra'i bu ni skya rengs so/_/skya rengs
[\[67b.7\]]kyi bu ni phyogs bdag go/_/phyogs bdag gi bu ni rdul bzang ngo /_/rdul bzang gi bu ni bde byed do/_/bde byed kyi bu ni kun dga'o/_/kun dga'i bu ni me long zhal lo/_/me long zhal gyi bu ni skyed pa'o/_/skyed pa'i bu ni rgyal ba khyu mchog go/_/rgyal ba khyu mchog gi bu ni bza' btung ldan no/_/_
[\[68a\]]
[\[68a.1\]]bza' btung ldan gyi bu ni bza' btung mod do/_/gza' btung mod kyi bu ni thub med do/_/thub med kyi bu ni gzhan gyis mi thub pa'o/_/gzhan gyis mi thub pa'i bu ni brtan po'o/_/brtan po'i bu ni rab tu brtan no/_/rab tu brtan gyi bu ni stobs po che'o/_/stobs po
[\[68a.2\]]che'i bu ni bzhon pa mang ngo /_/bzhon pa mang gi bu ni blo bzang ngo /_/blo bzang gi bu ni brtan gzhon no/_/brtan gzhon gyi bu ni gzhu bcu pa'o/_/gzhu bcu pa'i bu ni gzhu brgya pa'o/_/gzhu brgya pa'i bu ni gzhu dgu bcu pa'o/_/gzhu dgu bcu pa'i bu ni rnam par rgyal ba'i gzhu'o/_/rnam par rgyal
[\[68a.3\]]ba'i gzhu'i bu ni gzhu bkra'o/_/gzhu bkra'i bu ni gzhu sra'o/_/gzhu sra'i bu ni gzhu brtan no/_/gzhu brtan pa'i bu ni shing rta bcu pa'o/_/shing rta bcu pa'i bu ni shing rta brgya pa'o/_/shing rta brgya pa'i bu ni shing rta dgu bcu pa'o/_/shing rta dgu bcu pa'i bu ni shing rta sna tshogs pa'o/_/shing rta
[\[68a.4\]]sna tshogs pa'i bu ni shing rta rnam pa sna tshogs pa'o/_/shing rta rnam pa sna tshogs pa'i bu ni shing rta brling pa'o/_/shing rta brling pa'i bu ni shing rta brtan no/_/rgyal po shing rta brtan gyi bu tsha rgyud dang tsha bo dang yang tsha'i rgyud kyi rgyal po bdun khri bdun stong gis grong khyer legs par snang du rgyal srid
[\[68a.5\]]kyi dbang phyug la dbang byas so/_/de dag gi 'og tu rgyal po nam mkha'i bdag po zhes bya ba byung ngo /_/rgyal po nam mkha'i bdag po'i bu ni klus bsrungs so/_/rgyal bo klus bsrungs kyi bu tsha rgyud dang tsha bo dang yang tsha'i rgyud kyi rgyal po brgyas yang grong khyer bA rA Na sIr rgyal srid kyi dbang phyug
[\[68a.6\]]la dbang byas so/_/de dag gi 'og tu rgyal po kr-I ki zhes bya ba byung ste/_de'i tshe bcom ldan 'das de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa/_bde bar gshegs pa/_'jig rten mkhyen pa/_skyes bu 'dul ba/_kha lo
[\[68a.7\]]sgyur ba/_bla na med pa/_lha dang mi rnams kyi ston pa sangs rgyas bcom ldan 'das 'od srungs 'jig rten du byung ste/_der byang chub sems dpa' bcom ldan 'das yang dag par rdzogs pa'i sangs rgyas 'od srungs las ma 'ongs pa'i dus su byang chub pa'i phyir smon lam btab cing tshangs
[\[68b\]]
[\[68b.1\]]par spyod pa spyod nas dga' ldan gyi lha'i ris su skyes te/_de de na tshe'i tshad ji srid du gnas so/_/rgyal po ki'i bu ni legs par skyes zhes bya bar gyur te/_rgyal po legs par skyes kyi bu tsha rgyud dang tsha bo dang yang tsha'i rgyud kyi rgyal po brgyas yang grong khyer gru 'dzin du rgyal srid kyi dbang phyug la
[\[68b.2\]]dbang byas so/_/de dag gi 'og tu rgyal po rna ba zhes bya ba byung ste/_rgyal po rna ba'i bu ni gau ta ma dang ba ra d+h+wa dza gnyis so/_/de gnyis las gau ta ma'i bu ni bu ram shing pa zhes bya'o/_/rgyal po bu ram shing pa'i bu tsha rgyud dang tsha bo dang yang tsha'i rgyud bu ram shing pa'i rgyal po brgyas yang grong khyer
[\[68b.3\]]gru 'dzin du rgyal srid kyi dbang phyug la dbang byas so/_/de dag gi 'og tu rgyal po 'phags skyes po zhes bya ba byung ste/_rgyal po 'phags skyes po'i bu bzhi la 'di lta ste/_bzhin 'bar dang /_lag rna dang /_glang chen 'dul dang /_rkang gdub can rnams te/_rkang gdub can gyi bu ni
[\[68b.4\]]gnas 'jog go/_/gnas 'jog gi bu ni ba lang gnas so/_/ba lang gnas kyi bu ni seng ge 'gram dang /_seng ge sgra gnyis so/_/seng ge 'gram gyi bu bzhi la 'di lta ste/_zas gtsang dang /_zas dkar dang /_bre bo zas dang /_bdud rtsi zas so/_/bu mo ni gtsang ma dang /_dkar mo dang /_
[\[68b.5\]]bre bo mo dang /_bdud rtsi ma rnams so/_/zas gtsang gi bu gnyis la bcom ldan 'das dang tshe dang ldan pa dga' bo'o/_/zas dkar gyi bu gnyis la/_tshe dang ldan pa rgyal ba dang bzang ldan no/_/bre bo zas kyi bu gnyis la ming chen dang ma 'gags pa'o/_/bdud rtsi zas kyi bu gnyis la/_
[\[68b.6\]]tshe dang ldan pa kun dga' bo dang lhas byin no/_/bdud rtsi ma'i bu ni zhi len no/_/bcom ldan 'das kyi sras ni sgra gcan zin no/_/de ltar na mang pos bkur ba'i rgyud ni sgra gcan zin la thug cing sgra gcan zin du zad de/_sgra gcan zin gyis mjug bcad nas srid pa'i lugs chad cing skye ba'i
[\[68b.7\]]rgyud zad de/_da srid pa skye ba med do/_/'jig rten gzhag pa las tshigs bcu gcig pa'o//_//mdo la/_rlung dang chu dang sa gzhi dang /_/nang dang phyi yi rgya mtsho dang /_/ri rab kyi ni ngos rnams dang /_/rtse mo bang rim ri rnams dang /_/sa ni ji ltar byung ba dang /_/rlung dang chu ni rab
[\[69a\]]
[\[69a.1\]]gnas la/_/de dag thams cad rigs bzhin du/_/rab tu bshad kyis rtogs par gyis/_/gang la chu ni rab gnas pa'i/_/rdzi rlung char pa'i rlung dmar ni/_/nam mkha' las ni ldang bar 'gyur/_/chu dang sa dang chu rnams dang /_/ri dang gling dang bzhi po rnams/_/_
[\[69a.2\]]chu mig mtsho dang 'bab pa dang /_/nya ming 'dzin khris gang ba yin/_/rgya mtsho chen po yangs pa dang /_/'byor cing rgyas pa'i ljongs rnams dang /_/grong dag dang ni grong khyer rnams/_/de dag thams cad sa chen la/_/rim gyis su ni rab tu gnas/_/nam mkha' gang la rlung gi dkyil
[\[69a.3\]]'khor gnas pa'i rlung gi dkyil 'khor de'i rngams su ni dpag tshad sa ya gcig dang drug 'bum yod do/_/rgyar ni grangs med tshad med do/_/rlung gi dkyil 'khor gang la chu'i dkyil 'khor gnas pa'i chu'i dkyil 'khor de'i rngams su ni dpag tshad brgyad 'bum yod do/_/rgyar ni dpag
[\[69a.4\]]tshad sa ya gcig dang nyis 'bum bzhi brgya lnga bcu yod do/_/mtha' skor du ni dpag tshad sa ya phrag gsum dang drug 'bum sum brgya lnga bcu yod do/_/chu'i dkyil 'khor gang la gser gyi sa gzhi chen po gnas pa'i gser gyi sa gzhi chen po de'i rngams su ni dpag tshad sum 'bum
[\[69a.5\]]nyi khri yod do/_/rgyar ni dpag tshad sa ya gcig dang nyis 'bum bzhi brgya lnga bcu yod do/_/mtha' skor du ni dpag tshad sa ya phrag gsum dang drug 'bum sum brgya lnga bcu yod do/_/nang gi rgya mtsho chen po ni chur dpag tshad nyis 'bum bzhi khri zheng du yang dpag tshad nyis 'bum bzhi
[\[69a.6\]]khri yod do/_/mtha' skor du ni dpag tshad dgu 'bum drug khri yod do/_/zabs su ni dpag tshad brgyad khri yod do/_/gser gyi sa gzhi chen po la brten to/_/phyi rol gyi rgya mtsho chen po ni zheng du gling ma gtogs par dpag tshad sum 'bum nyi khri yod do/_/gling gtogs par ni zheng du ni
[\[69a.7\]]dpag tshad sum 'bum nyi khri nyis stong yod do/_/chur yang de dang 'dra'o/_/mthar skor du ni tshad med do/_/zabs su ni dpag tshad brgyad khri yod de/_gser gyi sa gzhi chen po la brten to/_/ri'i rgyal bo ri rab ni dpag tshad brgyad khri ni thur du gser gyi sa gzhi chen po la brten to/_/dpag
[\[69b\]]
[\[69b.1\]]tshad brgyad khri ni chu las gyen du 'phags te/_'phang du dpag tshad 'bum drug khri yod do/_/chur ni dpag tshad brgyad khri zheng du yang dpag tshad brgyad khri yod do/_/mtha' skor du ni dpag tshad sum 'bum nyi khri yod do/_/dbyibs legs shing blta na sdug la mdzes pa rin po che
[\[69b.2\]]sna bzhi las grub pa yin te/_de la sum cu rtsa gsum pa'i lha rnams gnas so/_/ri'i rgyal po ri rab kyi ngos ni bzhi yod de/_shar gyi ngos dang /_lho phyogs dang /_nub phyogs dang /_byang phyogs kyi ngos so/_/shar phyogs kyi ngos ni shel las grub pa'o/_/lho phyogs kyi ngos ni bai
[\[69b.3\]]DUr+ya las grub pa'o/_/nub phyogs kyi ngos ni dngul las grub pa'o/_/byang phyogs kyi ngos ni gser las grub pa'o/_/ri'i rgyal po ri rab kyi rtse mo ni bzhi yod de/_shar phyogs kyi rtse mo dang /_lho phyogs dang /_nub phyogs dang /_byang phyogs kyi rtse mo'o/_/shar phyogs kyi rtse mo ni chur dpag
[\[69b.4\]]tshad brgya nyi shu rtsa lnga/_zheng du yang dpag tshad brgya nyi shu rtsa lnga/_mtha' skor du dpag tshad lnga brgya yod do/_/dpag tshad phyed dang lnga ni ri'i rgyal po ri rab las gyen du 'phags te/_dbyibs legs shing blta na sdug la mdzes pa shel las grub pa ste/_de la gnod sbyin lag na rdo rje rnams gnas
[\[69b.5\]]so/_/lho phyogs kyi rtse mo ni chur dpag tshad brgya nyi shu rtsa lnga/_zheng du yang dpag tshad brgya nyi shu rtsa lnga'o/_/mtha' skor du dpag tshad lnga brgya yod do/_/dpag tshad phyed dang lnga ni ri'i rgyal po ri rab las gyen du 'phags te/_dbyibs legs shing blta na sdug la mdzes pa bai DUr+ya las grub ste/_
[\[69b.6\]]de na gnod sbyin lag na rdo rje rnams gnas so/_/nub phyogs kyi rtse mo ni chur dpag tshad brgya nyi shu rtsa lnga/_zheng du yang dpag tshad brgya nyi shu rtsa lnga/_mtha' skor du dpag tshad lnga brgya yod do/_/dpag tshad phyed dang lnga ni ri'i rgyal po ri rab las gyen du 'phags te/_dbyibs legs shing blta na
[\[69b.7\]]sdug la mdzes pa dngul las grub pa ste/_de na gnod sbyin lag na rdo rje rnams gnas so/_/byang phyogs kyi rtse mo ni chur dpag tshad brgya nyi shu rtsa lnga/_zheng du yang dpag tshad brgya nyi shu rtsa lnga/_mtha' skor du dpag tshad lnga brgya yod do/_/dpag tshad phyed dang lnga ni ri'i rgyal po ri rab las gyen
[\[70a\]]
[\[70a.1\]]du 'phags te/_dbyibs legs shing blta na sdug la mdzes pa gser las grub pa ste/_de la gnod sbyin lag na rdo rje rnams gnas so/_/ri'i rgyal po ri rab kyi bang rim ni bzhi yod de/_bang rim dang po dang /_gnyis pa dang /_gsum pa dang /_bzhi pa'o/_/_
[\[70a.2\]]bang rim dang po ni chu las dpag tshad khris gyen du 'phags la/_ri'i rgyal po ri rab las dpag tshad khri drug stong phyir 'phags te/_dbyibs legs shing blta na sdug la mdzes pa rin po che sna bzhi las grub pa ste/_de na lag na gzhong thogs kyi lha rnams gnas so/_/bang rim
[\[70a.3\]]gnyis pa ni bang rim dang po las dpag tshad khris gyen du 'phags la/_ri'i rgyal po ri rab las dpag tshad brgyad stong phyir 'phags te/_dbyibs legs shing blta na sdug la mdzes pa rin po che sna bzhi las grub pa ste/_de na phreng thogs kyi lha rnams gnas so/_/bang rim gsum pa
[\[70a.4\]]ni bang rim gnyis pa las dpag tshad khris gyen du 'phags la/_ri'i rgyal po ri rab las dpag tshad bzhi stong phyir 'phags te/_dbyibs legs shing blta na sdug la mdzes pa rin po che sna bzhi las grub ste/_de na rtag tu myos pa'i lha rnams gnas so/_/bang rim bzhi pa ni bang
[\[70a.5\]]rim gsum pa las dpag tshad khris gyen du 'phags la/_ri'i rgyal po ri rab las dpag tshad nyis stong phyir 'phags te/_dbyibs legs shing blta na sdug la mdzes pa rin po che sna bzhi las grub pa ste/_de na rgyal po chen po rnams gnas so/_/ri'i rgyal po gnya' shing 'dzin
[\[70a.6\]]zhes bya ba ni ri'i rgyal po ri rab nas dpag tshad brgyad khri bor te/_dpag tshad brgyad khri ni chu'i 'og tu gser gyi sa gzhi chen po la brten to/_/dpag tshad bzhi khri ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las
[\[70a.7\]]grub pa ste/_de ni rgyal chen bzhi pa'i lha rnams kyi grong dang grong khyer dang /_ljongs gnas so/_/ci'i phyir ri'i rgyal po gnya' shing 'dzin zhes bya zhe na/_smras pa/_ri'i rgyal po gnya' shing 'dzin gyi rtse mo dbyibs legs shing blta na sdug la mdzes pa ni dper na shing rta'i gnya' shing bzhin te/_
[\[70b\]]
[\[70b.1\]]de bas na ri'i rgyal po gnya' shing 'dzin zhes bya'o/_/ri'i rgyal po gshol mda' 'dzin ces bya ba ni ri'i rgyal po gnya' shing 'dzin nas dpag tshad bzhi khri bor te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad nyi khri ni chu las gyen du 'phags so/_/_
[\[70b.2\]]zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na rgyal chen bzhi pa'i lha rnams kyi grong dang /_grong khyer dang /_ljongs gnas so/_/ci'i phyir ri'i rgyal po gshol mda' 'dzin zhes bya zhe na/_smras pa/_ri'i rgyal po gshol
[\[70b.3\]]mda' 'dzin gyi rtse mo dbyibs legs shing blta na sdug la mdzes pa ni dper na gshol mda' bzhin te/_de bas na ri'i rgyal po gshol mda' 'dzin zhes bya'o/_/ri'i rgyal po seng ldeng can zhes bya ba ni ri'i rgyal po gshol mda' 'dzin nas dpag tshad nyi khri bor te/_dpag tshad
[\[70b.4\]]brgyad khri ni chu'i 'og gser gyi sa gzhi chen po la brten to/_/dpag tshad khri ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na rgyal chen bzhi pa'i lha rnams kyi grong dang /_grong khyer dang /_ljongs
[\[70b.5\]]gnas so/_/ci'i phyir ri'i rgyal po seng ldeng can zhes bya zhe na/_smras pa/_ri'i rgyal po seng ldeng can gyi phyogs de dang de dag na ji ltar gser gyi seng ldeng yod pa bzhin du ri gzhan dag la med do/_/de bas na ri'i rgyal po seng ldeng can zhes bya'o/_/ri'i rgyal po blta na sdug ces bya ba ni ri'i
[\[70b.6\]]rgyal po seng ldeng can nas dpag tshad khri bor te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad lnga stong ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na
[\[70b.7\]]rgyal chen bzhi pa'i lha rnams kyi grong dang /_grong khyer dang /_ljongs gnas so/_/ci'i phyir ri'i rgyal po blta na sdug ces bya zhe na/_smras pa/_ri'i rgyal po blta na sdug gi rtse mo ji ltar dbyibs legs shing blta na sdug la mdzes pa bzhin du ri gzhan dag la med do/_/de bas na ri'i rgyal
[\[71a\]]
[\[71a.1\]]po blta na sdug ces bya'o/_/ri'i rgyal po rta rna ri zhes bya ba ni ri'i rgyal po blta na sdug nas dpag tshad lnga stong bor te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad nyis stong lnga brgya ni chu las gyen du 'phags so/_/_
[\[71a.2\]]zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na rgyal chen bzhi pa'i lha rnams kyi grong dang /_grong khyer dang /_ljongs gnas so/_/ci'i phyir ri'i rgyal po rta rna ri zhes bya zhe na/_smras pa/_ri'i rgyal po rta rna ri'i rtse mo dbyibs
[\[71a.3\]]legs shing blta na sdug la mdzes pa ni dper na rta'i rna ba bzhin te/_de bas na ri'i rgyal po rta rna ri zhes bya'o/_/ri'i rgyal po rnam par 'dud ces bya ba ni ri'i rgyal po rta rna ri nas dpag tshad nyis stong lnga brgya bor te/_dpag tshad brgyad khri ni chu'i 'og gser gyi sa gzhi chen po la
[\[71a.4\]]brten to/_/dpag tshad stong nyis brgya lnga bcu ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na rgyal chen bzhi pa'i lha rnams kyi grong dang grong khyer dang /_ljongs gnas so/_/ci'i phyir
[\[71a.5\]]ri'i rgyal po rnam par 'dud ces bya zhe na/_smras pa/_ri'i rgyal po rnam par 'dud kyi rtse mo dma' zhing 'dud pa ni dper na gnyan ru bzhin te/_de bas na ri'i rgyal po rnam par 'dud ces bya'o/_/ri'i rgyal po mu khyud 'dzin zhes bya ba ni ri'i rgyal po rnam par 'dud nas dpag tshad
[\[71a.6\]]stong nyis brgya lnga bcu bor te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad drug brgya nyi shu rtsa lnga ni chu las gyen du 'phags so/_/zheng du yang de dang 'dra ste/_dbyibs legs shing blta na sdug la mdzes pa gser las grub pa ste/_de na
[\[71a.7\]]rgyal chen bzhi pa'i lha rnams kyi grong dang /_grong khyer dang /_ljongs gnas so/_/ci'i phyir ri'i rgyal po mu khyud 'dzin zhes bya zhe na/_smras pa/_ri'i rgyal po mu khyud 'dzin gyi rtse mo dbyibs legs shing blta na sdug la mdzes pa ni dper na shing rta'i mu khyud bzhin te/_de bas
[\[71b\]]
[\[71b.1\]]na ri'i rgyal po mu khyud 'dzin zhes bya'o/_/ri'i rgyal po 'khor yug ri zhes bya ba ni phyi rol gyi rgya mtsho chen po bor te/_dpag tshad brgyad khri ni chu'i 'og gser gyi sa gzhi chen po la brten to/_/dpag tshad sum brgya rtsa phyed dang bcu gsum ni chu las gyen du 'phags so/_/zheng du
[\[71b.2\]]yang de dang 'dra'o/_/dbyibs legs shing blta na sdug la mdzes pa lcags las grub pa ste/_de na gnod sbyin gos sngon can rnams gnas so/_/ci'i phyir ri'i rgyal po khor yug ri zhes bya zhe na/_smras pa/_ri'i rgyal po khor yug ri'i phyogs de dang de dag na ji ltar gser
[\[71b.3\]]gyi 'khor lo yod pa bzhin du gzhan dag la med pa dang /_gzhan yang ri'i rgyal po khor yug ris gling bzhi pa 'khor lo'i tshul bskor te/_de bas na ri'i rgyal po khor yug ri zhes bya'o/_/gnya' shing 'dzin gyi 'phang du ni/_/dpag tshad bzhi khri yod par bstan/_/gshol mda'
[\[71b.4\]]'dzin ni nyi khri ste/_/khri ni seng ldeng can gyi ri/_/blta na sdug gi 'phang du ni/_/dpag tshad lnga stong yod par bstan/_/dpag tshad nyis stong lnga brgyar ni/_/rta rna ri ni mngon par 'phags/_/stong dang nyis brgya lnga bcu yi/_/grangs snyed rnam par 'dud las 'phags/_/mu khyud 'dzin
[\[71b.5\]]gyi 'phang du ni/_/drug brgya nyi shu rtsa lngar bstan/_/rgya mtsho 'di yi pha rol na/_/rgya mtsho gang gis bskor ba yi/_/khor yug dpag tshad sum brgya dang /_/dpag tshad phyed dang bcu gsum yod/_/de ni khor yug rir bshad do/_/'jig rten bar mtshams phan cad du/_/nyi zla de bzhin
[\[71b.6\]]skar ma dang /_/rgyu skar tshogs ni rgya chen kun/_/khor yug mi 'da' 'jig rten gyi/_/bar mtshams phan cad mun par 'dug_/mu khyud 'dzin dang rnam par 'dud/_/de bzhin rta rna ri dang ni/_/blta na sdug dang seng ldeng can/_/gshol mda' 'dzin dang gnya' shing 'dzin/_/ri bo de dag bdun
[\[71b.7\]]po rnams/_/ri yi mchog ste gser las grub/_/ri rab la sogs ri bo rnams/_/de dag gser gyi gzhi la brten/_/'jig rten gzhag pa las tshigs bcu gnyis pa'o//_//'jig rten gzhag pa/_bam po brgyad pa/_mdo la/_rol mtsho rgyal po'i pho brang 'khor/_/_
[\[72a\]]
[\[72a.1\]]gling dag dang ni gling phran rnams/_/steng dang 'og ni sdig bral gyi/_/shes pas nyams su myong ba yod/_/ri'i rgyal po gnya' shing 'dzin dang /_ri'i rgyal po gshol mda' 'dzin gyi bar de'i skabs na gnya' shing 'dzin gyi rol mtsho zhes bya ba yod de/_zabs
[\[72a.2\]]su ni dpag tshad brgyad khri yod la/_gser gyi sa gzhi chen po la brten to/_/zhing du ni dpag tshad bzhi khri yod do/_/dbyibs legs shing blta na sdug la mdzes pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par 'dug go/_/ri'i rgyal po gshol mda'
[\[72a.3\]]'dzin dang /_ri'i rgyal po seng ldeng can gyi bar de'i skabs na gshol mda' 'dzin gyi rol mtsho zhes bya ba yod de/_zabs su ni dpag tshad brgyad khri yod la/_gser gyi sa gzhi chen po la brten to/_/zheng du ni dpag tshad nyi khri yod do/_/dbyibs legs shing blta na sdug la mdzes
[\[72a.4\]]pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par 'dug go/_/ri'i rgyal po seng ldeng can dang /_ri'i rgyal po blta na sdug gi bar skabs na seng ldeng can gyi rol mtsho zhes bya ba yod de/_zabs su dpag tshad brgyad khri yod la/_gser gyi sa gzhi chen
[\[72a.5\]]po la brten to/_/zheng du ni dpag tshad khri yod de/_dbyibs legs shing blta na sdug la mdzes pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par 'dug go/_/ri'i rgyal po blta na sdug dang /_ri'i rgyal po rta rna ri'i bar de'i skabs na blta na sdug gi
[\[72a.6\]]rol mtsho zhes bya ba yod de/_zabs su ni dpag tshad brgyad khri yod la/_gser gyi sa gzhi chen po la brten to/_/zheng du ni dpag tshad lnga stong yod la/_dbyibs legs shing blta na sdug la mdzes pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par
[\[72a.7\]]'dug go/_/ri'i rgyal po rta rna ri dang /_ri'i rgyal po rnam par 'dud kyi bar de'i skabs na rta rna ri'i rol mtsho zhes bya ba yod de/_zabs su ni dpag tshad brgyad khri yod la/_gser gyi sa gzhi chen po la brten to/_/zheng du ni dpag tshad nyis stong lnga brgya yod de/_dbyibs legs shing
[\[72b\]]
[\[72b.1\]]blta na sdug la mdzes pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par 'dug go/_/ri'i rgyal po rnam par 'dud dang /_ri'i rgyal po mu khyud 'dzin gyi bar de'i skabs na ri'i rgyal po rnam par 'dud kyi rol mtsho zhes bya ba yod do/_/zabs su ni dpag tshad
[\[72b.2\]]brgyad khri yod la/_gser gyi sa gzhi chen po la brten to/_/zheng du dpag tshad stong nyis brgya lnga bcu yod de/_dbyibs legs shing blta na sdug la mdzes pa/_chu bsil zhing chu sbrang rtsi lta bus gang ste/_klu'i rgyal po dag gis rgyas par 'dug go/_/gnya' shing 'dzin gyi rol mtsho
[\[72b.3\]]yi/_/mtshams na gnya' shing 'dzin gyi ri/_/gshol mda' 'dzin gyi rol mtsho yi/_/mtshams na gshol mda' 'dzin gyi ri/_/seng ldeng can gyi rol mtsho yi/_/pha rol seng ldeng can gyi ri/_/blta na sdug gi rol mtsho yi/_/bar mtshams na ni blta na sdug/_/rta rna ri yi rol mtsho
[\[72b.4\]]yi/_/bar mtshams na ni rta rna ri/_/rnam par 'dud kyi rol mtsho yi/_/pha rol ri bo rnam par 'dud/_/mu khyud 'dzin gyi rol mtsho yi/_/bar mtshams na ni mu khyud 'dzin/_/chu 'dzin rol mtsho bdun po rnams/_/dang po'i bai DUR+Ya mdog bzhin/_/rab tu bsil ba'i chu dag dang /_/sbrang
[\[72b.5\]]rtsi lta bu'i chus kyang gang /_/me tog dus kyi rjes 'brang bas/_/rol mtsho mdzes byas rgya spos 'khrungs/_/de bzhin bal bu spang spos dang /_/sman ni sna tshogs dag gis gang /_/de bzhin 'jigs shing lus che la/_/drag cing mi bzad gdug pa yi/_/klu'i rgyal po rnams kyis rgyas/_/_
[\[72b.6\]]rol mtsho bdun po yid 'ong ba/_/ri bo dag gi 'od rnams dang /_/nyi ma'i 'od zer rnams kyis kyang /_/nyi ma 'char kar thang cig tsam/_/phyogs bcu dag tu lam mer snang /_/gser gyi ri bo bdun po yis/_/rol mtsho bdun po kun nas bskor/_/ri rnams gtso bo ri rab ni/_/rtse mo
[\[72b.7\]]bris pa bzhin du 'phags/_/ri'i rgyal po ri rab kyi shar phyogs/_ri'i rgyal po gnya' shing 'dzin gyi steng na/_rgyal po yul 'khor srung gi pho brang yul 'khor srung zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du
[\[73a\]]
[\[73a.1\]]dpag tshad stong yod la/_dbyibs legs shing blta na sdug la mdzes pa gser gyi ra bas bskor te/_ra ba'i 'phang du dpag tshad phyed yod do/_/ra ba de la rtsig skyabs gser las byas pa dang /_dngul las byas pa dang /_bai DUR+Ya las byas pa dang /_shel
[\[73a.2\]]las byas pa rnam pa bzhi yod de/_mda' yab dang zam pa rnam pa brgyud ma bzhi yod de/_de'i nang gi sa gzhi dbyibs legs shing blta na sdug la mdzes pa ste/_bris shing legs par bris pa tshon sna brgya rtsa gcig gis bris pa ste/_'jam zhing shin tu 'jam pa ni dper na shing bal
[\[73a.3\]]gyi 'da' ba 'am/_ras bal gyi 'da' ba bzhin te/_rkang pa bzhag na ni nems zhes byed/_rkang pa btegs na ni par zhes byed la/_me tog man dar ba dag gis pus mo nub pa tsam du yongs su khebs te/_mi ma yin pa rnams kyi rlung gi mthus me tog rnying pa rnams ni 'dor me tog gsar
[\[73a.4\]]pa rnams ni legs par 'grems te/_'di skad du/_yul 'khor srung gi bsod nams dbang gi mthus/_/yul 'khor srung gi grong khyer rlung chen ldang /_/me tog rnying pa rnams ni 'dor bar byed/_/me tog gsar pa rnams ni legs par 'grems/_/zhes kyang bya'o/_/de'i nang na lam srang
[\[73a.5\]]chur dpag tshad nyis brgya lnga bcu/_zheng du yang dpag tshad phyed dang gnyis pa zhig yod de/_dbyibs legs shing blta na sdug la mdzes pa gser gyi phye ma bdal zhing tsan+dan gyi chus chag chag btab pa/_de'i glo g.yas g.yon na rdzing bu byas pa dag yod de/_rdzing bu de dag 'di lta ste/_gser
[\[73a.6\]]las byas pa dang /_dngul las byas pa dang /_bai DUR+Ya las byas pa dang /_shel las byas pa'i pha gu rnam pa bzhis brtsigs so/_/rdzing bu de dag gi phyogs bzhi na them skas byas pa dag yod de/_them skas de dag kyang 'di lta ste/_gser las byas pa dang /_dngul las byas pa dang /_bai DUR+Ya
[\[73a.7\]]las byas pa dang /_shel las byas pa'i pha gu rnam pa bzhis brtsigs so/_/rdzing bu de dag lan kan rnam pa bzhis bskor te/_dbyibs legs shing blta na sdug la mdzes pa/_chu bsil zhing chu sbrang rtsi lta bus gang ste/_me tog ut+pal dang /_pad+ma dang /_ku mu ta dang /_pad+ma dkar pos
[\[73b\]]
[\[73b.1\]]yongs su khebs la chu nas skyes pa'i bya sna tshogs skad snyan cing 'jebs pa dang /_skad snyan yid du 'ong ba dang /_skad mnyen pa dang /_'dod dgur sgyur ba'i gzugs can dag skad snyan pa 'byin to/_/rdzing bu de dag gi nye 'khor na me tog gi shing dang /_'bras bu'i shing yod pa rnams
[\[73b.2\]]legs par skyes shing dbyibs legs la yongs su grub pa ste/_me tog phreng bar bkod pa bzhin du gyur pa ni/_dper na me tog phreng rgyud dam/_me tog phreng rgyud kyi slob ma mkhas pas me tog phreng ba tha gu la brgyus pa dang /_me tog gi rna rgyan legs par byas pa bzhin te/_thang las skyes
[\[73b.3\]]pa'i bya sna tshogs skad snyan cing 'jebs pa dang /_skad yid du 'ong ba dang /_skad mnyen pa dang /_'dod dgur sgyur ba'i gzugs can dag skad snyan pa 'byin to/_/de dag gi nye 'khor na dpag bsam gyi shing sngon po dang /_ser po dang /_dmar po dang /_dkar po rnam pa bzhi yod do/_/bzhag
[\[73b.4\]]gos sngon po dang /_ser po dang /_dmar po dang /_dkar po rnam pa bzhi yod do/_/dpag bsam shing las byung ba'i gos sngon po dang /_ser po dang /_dmar po dang /_dkar po rnam pa bzhi yod do/_/lag rgyan dang /_rkang rgyan dang /_rgyan snang ba dang mi snang ba rnams 'byung ba'i shing rnam pa
[\[73b.5\]]bzhi yod de/_lha 'am lha'i bu mo dag gis ji lta bur 'dod par sems bskyed ma thag tu de lta bur de dag gi lag tu 'ong bar 'gyur ro/_/rol mo'i cha spyad sna tshogs pi wang dang /_gling bu dang /_pi wang rgyud gsum pa dang /_khar rnga dang /_ham shang rnams 'byung ba'i shing dag yod
[\[73b.6\]]de/_lha 'am lha'i bu mo rnams kyis ji lta bur 'dod pa sems bskyed ma thag tu de lta bur de dag gi lag tu 'ong bar 'gyur ro/_/bdud rtsi rnam pa bzhi dang /_sbrang rtsi dang sbrang chang gi btung ba dag kyang yod do/_/yang tog rnams dang /_khang pa brtsegs pa dang /_khyim rnams dang /_khang
[\[73b.7\]]bzangs rnams dang /_bsil khang rnams dang /_ltad mo lta ba'i sa rnams dang /_zam pa rnams bud med kyi tshogs kyis mdzes par byas shing lha'i bu mo mang pos brten pa dang /_sil snyan dang /_pheg rdob pa dag gi sgra snyan pa sgrogs pa dang /_dri sna tshogs kyis legs par bsgos
[\[74a\]]
[\[74a.1\]146 ]pa dang /_kha zas dang btung ba dang ldan pa yod do/_/de na rgyal po chen po yul 'khor srung 'khor dang bcas pa rtse zhing dga' la dga' dgur spyod de/_rang gi las kyi 'bras bu nyams su myong ngo /_/ri'i rgyal po ri rab kyi lho phyogs ri'i rgyal po gnya' shing
[\[74a.2\]]'dzin gyi steng na rgyal po chen po 'phags skyes po'i pho brang 'khor 'phags par skyes zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la/_dbyibs legs shing blta na sdug la mdzes pa ste/_gser
[\[74a.3\]]gyi ra bas bskor la/_ra ba'i 'phang du dpag tshad phyed yod de/_snga ma bzhin du rgyas par brjod par bya'o/_/ri'i rgyal po ri rab kyi nub phyogs ri'i rgyal po gnya' shing 'dzin gyi steng na rgyal po chen po mig mi bzang gi pho brang 'khor sna tshogs gzugs zhes bya ba yod de/_chur dpag tshad
[\[74a.4\]]nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la/_dbyibs legs shing blta na sdug la mdzes pa ste/_snga ma bzhin du thams cad brjod par bya'o/_/ri'i rgyal po ri rab kyi byang phyogs ri'i rgyal po gnya' shing 'dzin gyi steng na rgyal po chen
[\[74a.5\]]po rnam thos kyi bu'i pho brang lcang lo can zhes bya ba zhig yod de/_chur dpag tshad nyis brgya lnga bcu/_zheng du yang dpag tshad nyis brgya lnga bcu/_mtha' skor du dpag tshad stong yod la/_dbyibs legs shing blta na sdug la mdzes pa ste/_snga ma bzhin du thams cad brjod par bya'o/_/dri za
[\[74a.6\]]dag gi bdag po'i rgyal/_/shar phyogs rnams ni skyong byed pa/_/rgyal po chen po yul 'khor srung /_/grong khyer yul 'khor srung na gnas/_/grul bum dag gi bdag po'i rgyal/_/lho phyogs pa rnams skyong bar byed/_/rgyal po chen po 'phags skyes po/_/grong khyer 'phags par skyes na
[\[74a.7\]]gnas/_/klu rnams kyi ni bdag po'i rgyal/_/nub kyi phyogs rnams skyong bar byed/_/rgyal po chen po mig mi bzang /_/grong khyer sna tshogs gzugs na gnas/_/gnod sbyin rnams kyi bdag po'i rgyal/_/byang gi phyogs rnams skyong byed pa/_/rgyal po chen po rnam thos bu/_/grong khyer
[\[74b\]]
[\[74b.1\]]lcang lo can na gnas/_/shar phyogs na ni yul 'khor srung /_/lho phyogs na ni 'phags skyes po/_/nub phyogs na ni mig mi bzang /_/byang phyogs na ni rnam thos bu/_/rgyal po chen po 'di bzhi dag_/'jig rten skyong ba gzi brjid ldan/_/phyogs bzhi dag ni skyong ba ste/_/rdzu
[\[74b.2\]]'phrul che la stobs kyang che/_/de dag tshogs ni gsum po rnams/_/bsrung ba'i phyir ni spro ba ste/_/sum cu rtsa gsum lha rnams dang /_/sangs rgyas bde ba gzigs rnams dang /_/'khor lo chos bzhin bskor ba yi/_/ljongs kyi bdag po gang yin pa/_/'khor los sgyur ba de la yang /_/_
[\[74b.3\]]bsrung ba'i phyir ni spro ba yin/_/ri'i rgyal po ri rab kyi shar phyogs kyi phyi rol gyi rgya mtsho chen po na shar gyi lus 'phags zhes bya ba'i gling ni rgya che la phyi rol zla gam ltar grub pa yod do/_/dpag tshad brgyad khri ni thur du gser gyi sa gzhi chen po la brten to/_/steng ni chu dang mnyam par 'dug
[\[74b.4\]]ste/_shar gyi lus 'phags po'i gling gi ngos nang gi ring po gang yin pa de la dpag tshad nyis stong yod do/_/nang gi thung ngu gang yin pa de la ni dpag tshad sum brgya lnga bcu yod do/_/mtha' skor du dpag tshad drug stong sum brgya lnga bcu yod do/_/dbyibs legs shing blta na sdug la mdzes
[\[74b.5\]]pa sa las grub pa ste/_de na shar gyi lus 'phags po'i mi rnams kyi grong dang /_grong rdal dang /_grong khyer dang /_yul 'khor dang /_pho brang 'khor rnams gnas so/_/ri'i rgyal po ri rab kyi lho phyogs kyi phyi rol gyi rgya mtsho chen po na 'dzam bu'i gling zhes bya ba'i gling nang rgya che la phyi rol
[\[74b.6\]]shing rta'i dbyibs legs par grub pa yod de/_dpag tshad brgyad khri ni thur du gser gyi sa gzhi chen po la brten to/_/steng ni chu dang mnyam par 'dug ste/_'dzam bu gling gi ngos nang gi ring po gang yin pa de la ni dpag tshad nyis stong yod do/_/nang gi thung ngu gang yin pa de la ni dpag
[\[74b.7\]]tshad phyed dang bzhi yod do/_/mtha' skor du dpag tshad drug stong dang phyed dang bzhi yod de/_dbyibs legs shing blta na sdug la mdzes pa sa las grub pa ste/_de na 'dzam bu'i gling gi mi rnams kyi grong dang /_grong rdal dang /_grong khyer dang /_yul 'khor dang /_pho brang 'khor
[\[75a\]]
[\[75a.1\]]rnams gnas so/_/ri'i rgyal po ri rab kyi nub phyogs kyi phyi rol gyi rgya mtsho chen po na nub ba lang spyod ces bya ba'i gling nang rgya che la phyi rol kun nas zlum por grub pa yod de/_dpag tshad brgyad khri ni thur du gser gyi sa gzhi chen po la brten to/_/steng ni chu dang mnyam
[\[75a.2\]]par 'dug ste/_nub kyi ba lang spyod kyi gling gi rgyar ni dpag tshad nyis stong lnga brgya/_mtha' skor du ni dpag tshad bdun stong lnga brgya yod de/_dbyibs legs shing blta na sdug la mdzes pa sa las grub pa ste/_de na nub kyi ba lang spyod pa'i mi rnams kyi grong dang /_grong rdal dang /_grong khyer
[\[75a.3\]]dang /_yul 'khor dang /_rgyal po'i pho brang 'khor rnams gnas so/_/ri'i rgyal po ri rab kyi byang phyogs kyi phyi rol gyi rgya mtsho chen po na byang gi sgra mi snyan zhes bya ba'i gling na rgya che la phyi rol gru bzhi lham par grub pa yod do/_/dpag tshad brgyad khri ni thur du gser gyi sa gzhi chen po la
[\[75a.4\]]brten to/_/steng ni chu dang mnyam par 'dug ste/_byang gi sgra mi snyan gyi gling gi chur dpag tshad nyis stong /_zheng du yang dpag tshad nyis stong /_mtha' skor du dpag tshad brgyad stong yod de/_dbyibs legs shing blta na sdug la mdzes pa sa las grub pa ste/_de na byang gi sgra mi_
[\[75a.5\]]snyan pa'i mi rnams gnas so/_/gling phran brgyad yod pa la 'di lta ste/_lus dang lus 'phags dang /_rnga yab dang rnga yab gzhan dang /_g.yo ldan dang nye ba'i g.yo ldan dang /_sgra mi snyan dang sgra mi snyan gyi zla rnams so/_/gling phran brgyad po 'di dag gi nang na bdun la ni mi rnams so/_/_
[\[75a.6\]]gcig la ni mi ma yin pa rnams gnas so/_/rgyal chen bzhi pa'i lha rnams ni 'og ma la shes pa'i mthong ba 'jug gi_/gong ma la ma yin te/_rdzu 'phrul lam gzhan gyi mthu ni ma gtogs so/_/de bzhin du sum cu rtsa gsum pa rnams dang /_'thab bral ba rnams dang /_dga'
[\[75a.7\]]ldan pa rnams dang /_'phrul dga' ba rnams dang /_gzhan 'phrul dbang byed pa rnams dang /_tshangs ris pa rnams dang /_tshangs pa'i 'dun na 'don pa rnams dang /_tshangs pa chen po pa rnams dang /_'od chung ba rnams dang /_tshad med 'od pa rnams dang /_'od gsal ba rnams
[\[75b\]]
[\[75b.1\]]dang /_dge chung ba rnams dang /_tshad med dge ba rnams dang /_dge rgyas pa rnams dang /_sprin med pa rnams dang /_bsod nams skyes pa rnams dang /_'bras bu che ba rnams dang /_mi che ba rnams dang /_mi gdung ba rnams dang /_gya nom snang ba rnams dang /_shin tu mthong ba
[\[75b.2\]]pa rnams kyang 'og ma la shes pa'i mthong ba 'jug gi/_gong ma la ma yin te/_rdzu 'phrul lam gzhan gyi mthu ni ma gtogs so/_/'og min gyi lha rnams ni thams cad du shes pa'i mthong ba 'jug go/_/mnar med pa'i sems can dmyal ba chen po'i 'og gi gzhi ni 'di nas thur du
[\[75b.3\]]dpag tshad bzhi khri la 'jug go/_/mnar med pa'i sems can dmyal ba chen po'i steng gi ngos ni 'di nas thur du dpag tshad nyi khri la thug go/_/de'i steng na sems can dmyal ba chen po rab tu tsha ba 'dug go/_/de'i steng na sems can dmyal ba chen po'i tsha ba 'dug go/_/de'i steng
[\[75b.4\]]na sems can dmyal ba chen po ngu 'bod chen po 'dug go/_/de'i steng na sems can dmyal ba chen po ngu 'bod 'dug go/_/de'i steng na sems can dmyal ba chen po bsdus gzhom 'dug go/_/de'i steng na sems can dmyal ba chen po thig nag 'dug go/_/de'i steng na sems
[\[75b.5\]]can dmyal ba chen po yang sos 'dug ste/_sems can dmyal ba chen po brgyad po 'di dag ni mthon dman du rim par gnas la/_lhag pa'i 'khor bcu drug bcu drug yod do/_/'di nas dpag tshad bzhi khri'i steng na ni rgyal chen bzhi pa'i lha rnams 'dug go/_/rgyal chen pa'i
[\[75b.6\]]lha rnams yan chad nas/_dang po yan chad kyi tshad ji tsam pa de srid na sum cu rtsa gsum pa'i lha rnams 'dug go/_/de bzhin du rgyas par bya ste/_dang po yan chad ji tsam pa de srid na gya nom snang gi lha rnams 'dug go/_/gya nom snang ba'i lha yan chad nas dang po yan chad kyi tshad ji
[\[75b.7\]]tsam pa de srid na shin tu mthong ba'i lha rnams 'dug go/_/shin tu mthong ba'i lha rnams yan chad nas dang po yan chad kyi tshad ji tsam pa de srid na 'og min gyi lha rnams 'dug go/_/sprin ni brgyad yod de/_sprin nang gi mthon po gang yin pa de'i 'phang du ni dpag tshad phyed dang gnyis
[\[76a\]]
[\[76a.1\]]yod do/_/gnyis pa ni dpag tshad gcig dang dpag tshad bzhi cha gcig go/_/gsum pa ni dpag tshad gcig go/_/bzhi pa ni dpag tshad gcig las bzhi cha gcig med pa'o/_/lnga pa ni dpag tshad phyed do/_/drug pa ni rgyang grags gcig go/_/_
[\[76a.2\]]bdun pa ni rgyang grags phyed do/_/brgyad pa ni rgyang grags kyi bzhi cha gcig go/_/'jig rten gzhag pa las tshigs bcu gsum pa'o//_//gleng gzhi ni mnyan du yod pa na ste/_de nas bcom ldan 'das kyis dge slong rnams la bka' stsal pa/_dge slong dag gnod par
[\[76a.3\]]'gyur ba dang /_gnod par 'gyur ba ma yin pa'i chos rnams bshad kyis de nyon la legs par shin tu yid la byos shig dang ngas bshad do/_/gnod par 'gyur ba'i chos rnams gang zhe na/_skyes pa'am/_bud med gang yang rung ste/_'chal ba'i tshul khrims dang /_sdig pa'i
[\[76a.4\]]chos can lus kyi nyes par spyod pa dang ldan pa dang /_ngag gi nyes par spyod pa dang ldan pa dang /_yid kyi nyes par spyod pa dang ldan pa de ni gang gi tshe nad kyis thebs shing sdug bsngal bar gyur la nad tshabs chen pos btab nas khri'u la 'dug gam/_khri la 'dug gam/_sa la
[\[76a.5\]]'dug gam/_nyal yang rung ste/_lus kyi tshor ba sdug bsngal zhing mi bzad la rtsub cing tsha ba dang yid du mi 'ong ba srog gcod par byed pa rnams kyis thebs na/_de la sngon gyi lus kyi nyes par spyod pa'am/_ngag gi nyes par spyod pa'am/_yid kyi nyes par spyod pa yang rung ste/_
[\[76a.6\]]gang byung ba de'i tshe de la dmigs par 'gyur zhing cher dmigs la mngon par dmigs par 'gyur te/_dper na phye ma red kyi dus su ri chen po rnams sam/_ri'i rtse mo rnams kyi grib ma shod du 'bab cing cher 'bab ste/_mngon par 'bab par 'gyur ba de bzhin du de la sngon gyi lus kyi nyes
[\[76a.7\]]par spyod pa'am/_ngag gi nyes par spyod pa'am/_yid kyi nyes par spyod pa yang rung ste/_gang byung ba de'i tshe la dmigs par 'gyur zhing cher dmigs la mngon par dmigs par 'gyur te/_de 'di snyam du/_kyi hud bdag gis sdig pa 'di lta ste/_lus dang ngag dang yid kyis byas
[\[76b\]]
[\[76b.1\]]so/_/kyi hud bdag gi bsod nams 'di lta ste/_lus dang ngag dang yid kyis ma byas so/_/sdig pa rnams byas pa dang /_brlang po rnams byas pa dang /_gdug pa rnams byas pa dang /_bsod nams dag ma byas pa dang /_dge ba dag ma byas pa dang /_'jigs pa dang skrag pa rnams
[\[76b.2\]]kyi skyabs ma byas pa rnams kyi 'gro ba gang yin pa'i 'gro ba de dag tu tshe phyi ma la 'gro bar 'gyur ro snyam du sems te de 'gyod par 'gyur ro/_/dge slong dag 'gyod bzhin du 'chi ba ni legs pa ma yin no/_/dus byed pa ni legs pa ma yin no/_/tshe phyi ma ni legs pa ma yin te/_des
[\[76b.3\]]lus kyi nyes par spyod pa spyad cing ngag dang yid kyi nyes par spyod pa spyad nas de'i rgyu dang de'i rkyen gyis lus dang bral te shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te 'di ni gnod par 'gyur ba'i chos rnams zhes bya'o/_/gnod par
[\[76b.4\]]'gyur ba ma yin pa'i chos rnams gang zhe na/_skyes pa 'am bud med gang yang rung ste/_tshul khrims can dang /_dge ba'i chos can lus kyi legs par spyod pa dang ldan pa dang /_ngag gi legs par spyod pa dang ldan pa dang /_yid kyi legs par spyod pa dang ldan pa de ni gang gi tshe nad kyis
[\[76b.5\]]thebs shing sdug bsngal bar gyur la/_nad tshabs chen pos btab nas khri'u la 'dug gam/_khri la 'dug gam/_sa la 'dug gam/_nyal yang rung ste/_lus kyi tshor ba sdug bsngal zhing mi bzad la rtsub cing tsha ba dang yid du mi 'ong zhing srog gcod par byed pa rnams kyis thebs na/_
[\[76b.6\]]de la sngon lus kyi legs par spyod pa 'am/_ngag gi legs par spyod pa'am/_yid kyi legs par spyod pa yang rung ste/_gang byung ba de'i tshe de la dmigs par 'gyur zhing cher dmigs la mngon par dmigs par 'gyur te/_dper na phye ma red kyi dus su ri chen po rnams sam/_ri'i rtse
[\[76b.7\]]mo rnams kyi grib ma shod du 'bab cing cher 'bab pa ste/_mngon par 'bab par 'gyur ba de bzhin du de la sngon gyi lus kyi legs par spyod pa 'am/_ngag gi legs par spyod pa 'am/_yid kyi legs par spyod pa yang rung ste/_gang byung ba de'i tshe de la dmigs shing cher dmigs
[\[77a\]]
[\[77a.1\]]la mngon par dmigs par 'gyur te/_de 'di snyam du kye ma bdag gis bsod nams 'di lta ste/_lus dang ngag dang yid kyis byas so/_/kye ma bdag gi sdig pa 'di lta ste/_lus dang ngag dang yid kyis ma byas so/_/bsod nams dag byas pa dang /_
[\[77a.2\]]dge ba dag byas pa dang /_'jigs pa dang skrag pa rnams kyi skyabs byas shing sdig pa rnams ma byas pa dang /_brlang po rnams ma byas pa dang /_gdug pa rnams ma byas pa'i 'gro ba'i gang yin pa'i 'gro ba de dag tu tshe phyi ma la 'gro bar 'gyur ro snyam du sems te 'gyod pa med par
[\[77a.3\]]'gyur ro/_/dge slong dag 'gyod pa med par 'chi ba ni legs so/_/dus byed pa ni legs so/_/tshe phyi ma ni legs te/_de lus kyi legs par spyod pa spyad cing ngag dang yid kyi legs par spyod pa spyad nas/_de'i rgyu dang de'i rkyen gyis lus dang bral te shi ba'i 'og tu bde 'gro mtho
[\[77a.4\]]ris kyi 'jig rten lha rnams kyi nang du skye bar 'gyur te/_'di ni gnod par 'gyur ba ma yin pa'i chos rnams zhes bya'o/_/dge slong dag gnod par 'gyur ba dang /_gnod par 'gyur ba ma yin pa'i chos rnams bshad par bya'o zhes ngas smras pa gang yin pa de ni bshad pa 'di yin no/_/_
[\[77a.5\]]bcom ldan 'das kyis de skad ces bka' stsal te/_bde bar gshegs pas de skad ces gsungs nas/_gzhan yang ston pas 'di skad du/_mi rigs 'tsho ba'i mi rnams kyis/_/'di ni gnod 'gyur rnams byas pa'i/_/'gro ba phyi ma gang yin pa'i/_/dmyal 'gro de dag nga las
[\[77a.6\]]nyon/_/yang sos dang ni thig nag dang /_/bdud gzhom dang ni ngu 'bod gnyis/_/gzhan yang mnar med chen po dang /_/tsha ba dang ni rab tu tsha/_/dmyal ba brgyad po 'di dag ni/_/thar bar dka' bar bstan pa ste/_/brlab pa'i las byas rnams kyis gang /_/re re'i 'khor ni bcu
[\[77a.7\]]drug yod/_/cha bzhi dang ni sgo bzhir ldan/_/cha yi tshad ni rnam par byed/_/lcags kyi ra bas kun nas bskor/_/lcags kyis su ni shin tu khebs/_/lcags kyi sa gzhi rab tsha ba/_/'bar zhing gzi brjid ldan pa ste/_/dpag tshad brgya phrag du mar yang /_/me lce dag ni
[\[77b\]]
[\[77b.1\]]mched par gnas/_/'jungs par 'dul ba drag po ste/_/me lce ldan zhing bsnyen par dka'/_/de dag ba spu slong ba'i gzugs/_/'jigs shing 'jigs byed sdug bsngal ba/_/drang srong dag dang sdom can dang /_/dka' thub can dang kha zer ba/_/rkang pa mtho zhing spyi'u tshugs
[\[77b.2\]]su/_/dmyal ba der ni ltung bar 'gyur/_/dbang po nyams pa de dag 'tshed/_/nya ni skam la bab pa bzhin/_/de ltar nyes byas las byed pa/_/nyin mtshan du ni cho nges 'debs/_/de ni sgra chen rab tu sgrogs/_/'phang mdung gis phog glang chen bzhin/_/lus kyi nyes par spyad byas
[\[77b.3\]]shing /_/ngag gi nyes par spyod rnams dang /_/yid kyi nyes pa spyad byas nas/_/sems can dmyal ba rnams su skye/_/zhes gsungs so/_/sems can dmyal ba chen po yang sos zhes bya ba la ci'i phyir sems can dmyal ba chen po yang sos zhes bya zhe na/_smras pa/_sems can
[\[77b.4\]]dmyal ba chen po yang sos su sems can gang skyes pa dang /_kun tu skyes pa dang /_byung ba dang /_kun tu byung ba dang /_phyin pa dang /_mngon par grub pa dang /_'thon par gyur pa'i sems can de dag gi sdig pa mi dge ba'i las de'i rnam par smin pas lcags kyi ral gri rno zhing shin tu rno la
[\[77b.5\]]spu gyen kar chod pa dag lag tu 'ong bar 'gyur ro/_/sems can de dag kyang sems can gcig gis gcig mthong na shas cher sdang ba'i sems dang gsad pa'i sems nye bar gnas par 'gyur te/_dper na rngon pas dgon pa'i ri dwags mthong na shas cher sdang ba'i sems dang gsad pa'i
[\[77b.6\]]sems nye bar gnas par 'gyur ba de bzhin du/_sems can de dag sems can gcig gis gcig mthong na shas cher sdang ba'i sems dang /_gsad pa'i sems nye bar gnas par 'gyur te/_de dag ral gri de dag gis gcig la gcig kun tu gcod cing kun tu 'bigs te/_kun tu
[\[77b.7\]]gtub cing kun tu gsheg par byed do/_/kun tu bcad cing kun tu phug ste/_kun tu gtub cing kun tu gshegs nas gang gi tshe gcig gis gcig bsad de/_shi bar gyur pa de'i tshe phyogs gcig tu 'du'o/_/dus gzhan zhig na sems can dmyal ba chen po yang sos su rlung
[\[78a\]]
[\[78a.1\]]bsil ba ldang ba de'i dus kyang yod la de'i skabs kyang yod de/_'di skad du sems can khyed rnams yang sos par gyur cig_/sems can khyed rnams yang sos par gyur cig ces sgra yang grags par 'gyur te/_de nas sems can de dag yang 'tsho bar
[\[78a.2\]]'gyur ro/_/de nas yang sems can de dag gi sdig pa mi dge ba'i las de'i rnam par smin pas lcags kyi ral gri dag lag tu 'ong bar 'gyur ro/_/de nas yang sems can de dag kyang sems can gcig gis gcig mthong na shas cher sdang ba'i sems dang gsad pa'i sems nye bar
[\[78a.3\]]gnas par 'gyur te/_dper na rngon pas dgon pa'i ri dgas mthong na shas cher sdang ba'i sems dag gsad pa'i sems nye bar gnas par 'gyur ba de bzhin du/_sems can de dag sems can gcig gis gcig mthong na shas cher sdang ba'i sems dang gsad pa'i sems nye bar
[\[78a.4\]]gnas par 'gyur te/_de dag ral gri de dag gcig gis gcig la kun tu gcod cing 'bigs te/_kun tu gtub cing kun du gsheg par byed do/_/kun tu bcad cing kun tu phug ste/_kun tu gtub cing kun tu gshegs nas gang gi tshe gcig gis gcig bsad de shi bar gyur
[\[78a.5\]]pa de'i phyogs gcig tu 'du'o/_/gzhan yang sems can dmyal ba chen po yang sos su sems can gang skyes pa dang /_kun tu skyes pa dang /_byung ba dang /_kun tu byung ba dang /_phyin pa dang /_mngon par grub pa dang /_'thon par gyur pa'i sems can de dag gi sdig pa mi dge
[\[78a.6\]]ba'i las de'i rnam par smin pas lcags kyi shang lang rno zhing shin tu rno la spu gyen kar chod pa dag lag tu 'ong bar 'gyur ro/_/sems can de dag kyang sems can gcig gis gcig mthong na shas cher sdang ba'i sems can gsad pa'i sems nye bar gnas par 'gyur te snga ma bzhin no/_/_
[\[78a.7\]]de dag shang lang de dag gis gcig gis gcig la kun tu gcod cing kun tu 'bigs te/_kun tu gtub cing kun tu gsheg par byed do/_/kun tu bcad cing kun tu phug ste/_kun tu gtubs shing kun tu gshags nas snga ma bzhin te/_gang gi tshe shi bar gyur pa de'i tshe phyogs gcig
[\[78b\]]
[\[78b.1\]]tu 'du'o/_/dge slong dag sems can dmyal ba chen po yang sos su rlung bsil ba ldang ba de'i dus kyang yod la de'i skabs kyang yod de/_'di skad du sems can khyed rnams yang sos par gyur cig_/sems can khyed rnams yang sos par gyur cig ces sgra yang grag par 'gyur te/_
[\[78b.2\]]de nas sems can de dag yang 'tsho bar 'gyur ro/_/de nas yang sems can de dag gi sdig pa mi dge ba'i las de'i rnam par smin pas lcags kyi shang lang rno zhing shin tu rno la/_spu gyen kar chod pa dag lag tu 'ong bar 'gyur ro/_/sems can de dag kyang sems can gcig gis
[\[78b.3\]]gcig mthong na snga ma bzhin du gsad pa'i sems nye bar gnas par 'gyur te/_de dag shang lang de dag gis gcig la gcig kun tu gcod cing kun du 'bigs la/_kun tu gtubs shing kun tu gsheg par byed de/_snga ma bzhin du shi bar gyur nas phyogs gcig tu 'du'o/_/_
[\[78b.4\]]gzhan yang sems can dmyal ba chen po yang sos su sems can gang skyes pa dang /_kun tu skyes pa dang /_byung ba dang /_kun tu byung ba dang /_phyin pa dang /_mngon par grub pa dang /_'thon par gyur pa'i sems can de dag gi sdig pa mi dge ba'i las de'i rnam par smin pas lcags kyi
[\[78b.5\]]chu gri lag tu 'ong bar 'gyur ro/_/sems can de dag kyang sems can gcig gis gcig mthong na shas cher sdang ba'i sems dang gsad pa'i sems nye bar gnas par 'gyur te/_snga ma bzhin no/_/de dag chu gri de dag gis gtub cing rab tu gtub la kun tu rab tu gtub par byed do/_/_
[\[78b.6\]]gtubs shing rab tu gtubs la kun tu rab tu gtubs nas gang gi tshe gcig gis gcig bsad de shi bar gyur pa de'i tshe phyogs gcig tu 'du'o/_/dus gzhan zhig na sems can dmyal ba chen po yang sos su rlung bsil ba ldang ba de'i dus kyang yod la de'i skabs kyang yod de/_
[\[78b.7\]]'di skad du sems can khyed rnams yang so sos par gyur cig_/sems can khyed rnams yang sos par gyur cig ces sgra yang grags pa gyur te/_de nas sems can de dag yang 'tsho bar 'gyur ro/_/de nas yang sems can de dag gi sdig pa mi dge ba'i las de'i rnam par smin
[\[79a\]]
[\[79a.1\]]/pas lcags kyi chu gri lag tu 'ong bar 'gyur ba nas gcig gis gcig bsad de de shi bar gyur pa de'i tshe phyogs gcig tu 'du ba'i bar du rgyas par bya'o/_/gzhan yang sems can dmyal ba chen po yang sos su sems can gang skyes pa nas sdig pa mi
[\[79a.2\]]dge ba'i las de'i rnam par smin pas lcags kyi sen mo rno zhing shin tu rno la ral gri'i so lta bu dag lag tu 'ong bar 'gyur ba'i bar du snga ma bzhin du rgyas par bya'o/_/sems can de dag gcig gis gcig mthong na shas cher sdang ba'i sems dang gsad pa'i sems nye bar gnas par 'gyur
[\[79a.3\]]te/_snga ma bzhin no/_/de dag sen mo de dag gis gshags rab tu gsal te/_gcig gis gcig gshags shing rab tu gsal nas/_gang gi tshe gcig gis gcig bsad de shi bar gyur ba de'i tshe phyogs gcig tu 'du'o/_/dus gzhan zhig na sems can dmyal ba chen po yang sos
[\[79a.4\]]su rlung bsil ba ldang ba de'i dus kyang yod la de'i skabs kyang yod de/_de nas yang sems can de dag yang 'tsho bar 'gyur ba'i bar du rgyas par bya'o/_/de nas yang sems can de dag gi sdig pa mi dge ba'i las de'i rnam par smin pas lcags kyi sen mo rno zhing shin tu rno la ral gri'i so lta
[\[79a.5\]]bu dag lag tu 'ong bar 'gyur ro/_/sems can de dag kyang sems can gcig gis gcig mthong nas snga ma bzhin du shi bar gyur nas phyogs gcig tu 'du'o/_/gzhan yang sems can dmyal ba chen po yang sos su sems can gang skyes pa nas 'thon par 'gyur ba'i bar du ste/_sems
[\[79a.6\]]can de dag gi sdig pa mi dge ba'i las de'i rnam par smin pas lcags kyi mdung thung rno zhing shin tu rno la ral gri'i so lta bu dag lag tu 'ong bar 'gyur ro/_/sems can de dag kyang sems can gcig gis gcig mthong na shas cher sdang ba'i sems dang /_gsad pa'i sems nye bar gnas
[\[79a.7\]]par 'gyur te snga ma bzhin no/_/de dag mdung thung de dag gis gcig gis gcig kun tu 'bigs shing nges par 'bigs te/_gang gi tshe gcig gis gcig bsad nas shi bar 'gyur ba de'i tshe phyogs gcig tu 'du'o/_/dus gzhan zhig na sems can dmyal ba chen po yang sos su
[\[79b\]]
[\[79b.1\]]rlung bsil ba ldang ba de'i dus kyang yod la de'i skabs kyang yod do/_/de nas sems can de dag yang 'tsho bar 'gyur ba'i bar du rgyas par bya'o/_/de nas yang sems can de dag gi sdig pa mi dge ba'i las de'i rnam par smin pas lcags kyi mdung thung lag tu 'ong bar 'gyur nas shi
[\[79b.2\]]bar gyur nas phyogs gcig tu 'du ba'i bar du rgyas par bya'o/_/gzhan yang sems can dmyal ba chen po yang sos su sems can gang skyes pa nas 'thon par 'gyur ba'i bar du snga ma bzhin no/_/sems can de dag gi sdig pa mi dge ba'i las de'i rnam par smin pas lcags
[\[79b.3\]]kyi tho ba lag tu 'ong bar 'gyur ro/_/sems can de dag kyang sems can gcig gis gcig mthong na shas cher sdang ba'i sems dang /_gsad pa'i sems nye bar gnas par 'gyur te/_dper na rngon pa bzhin te snga ma bzhin no/_/de dag tho ba de dag gis gcig gis gcig 'joms
[\[79b.4\]]shing rab tu 'joms la kun tu rab tu 'joms te/_bcom zhing rab tu bcom la kun tu bcom nas gang gi tshe gcig gis gcig bsad de shi bar gyur pa'i tshe phyogs gcig tu 'du'o/_/dus gzhan zhig na sems can dmyal ba chen po yang sos su rlung bsil pa ldang ba de'i dus
[\[79b.5\]]kyang yod la de'i skabs kyang yod de/_'di skad du sems can khyed rnams sos par gyur cig_/sems can khyed rnams yang sos par gyur cig ces sgra yang grag par 'gyur te/_de nas sems can de dag yang 'tsho bar 'gyur ro/_/de nas yang sems can de dag gi sdig pa
[\[79b.6\]]mi dge ba'i las de'i rnam par smin pas lcags kyi tho ba dag lag tu 'ong bar 'gyur ro/_/sems can de dag kyang sems can gcig gis gcig mthong ba dang /_shi bar gyur pas na phyogs gcig tu 'du ba'i bar du snga ma bzhin no/_/'khor lo dang /_rdo rje rtse gcig pa dang /_'phang
[\[79b.7\]]mdung dang /_gzhu la sogs pa'i mtshon rnams kyang de bzhin du brjod par bya ste/_mi bzad pa de dag dang /_me tog de dag dang /_'bras bu de dang /_rnam par spros pa de dag gis na sems can dmyal ba chen po yang sos zhes bya ste/_de na sdug bsngal zhing mi bzad la/_
[\[80a\]]
[\[80a.1\]]rtsub cing tsha ba dang yid du mi 'ong zhing srog gcod par byed pa las kyi gnod pa gzhan dang gzhan mang po dag yod de/_'di skad du/_phan tshun 'khon zhing zhe gnon la/_/mi rnams mi la gsod pa dag_/lo ni bye ba phrag stong du/_/bsad cing bsad cing
[\[80a.2\]]phyir yang 'tsho/_/zhes kyang bya'o/_/gang bdag pha ma sangs rgyas dang /_/nyan thos rnams la sdang ba ni/_/dmyal ba chen po thig nag tu/_/sdug bsngal tshor ba myong bar 'gyur/_/sems can dmyal ba chen po thig nag ces bya ba la ci'i phyir sems can dmyal ba chen po thig nag ces
[\[80a.3\]]bya zhe na/_smras pa/_sems can dmyal ba chen po thig nag tu sems can gang skyes pa dang kun tu skyes pa dang /_byung ba dang /_kun tu byung ba nas 'thon par gyur pa'i bar dag gi sdig pa mi dge ba'i las de'i rnam par smin pas sems can dmyal ba'i srung ma dag gis sems can
[\[80a.4\]]dag lcags kyi sa gzhi 'bar zhing rab tu 'bar la kun tu rab tu 'bar ro/_/'bar ba gcig tu gyur pa la gan rkyal du bzhag nas lcags kyi thig gis btab ste/_lcags kyi ste'u 'bar zhing rab tu 'bar la kun tu 'bar te 'bar ba gcig tu gyur pa dag gis 'jog cing rab tu 'jog la
[\[80a.5\]]kun tu rab tu 'jog te/_dper na shing mkhan gyis shing sa la bzhag nas/_thig gis btab te ste 'us 'jog cing /_rab tu 'jog la kun tu rab tu 'jog pa de bzhin du/_sems can dmyal ba'i srung ma dag gis sems can de dag lcags kyi sa gzhi 'bar zhing rab tu 'bar la kun du 'bar
[\[80a.6\]]la 'bar ba gcig tu gyur pa la/_gan rkyal du bzhag nas lcags kyi thig btab ste/_lcags kyi ste 'us 'jog cing rab tu 'jog la kun du rab tu 'jog go/_/gzhan yang sems can dmyal ba chen po thig nag tu sems can gang skyes pa nas 'thon par gyur pa'i bar dag gi sdig
[\[80a.7\]]pa mi dge ba'i las de'i rnam par smin pas sems can dmyal ba'i srung ma dag gis sems can de dag lcags kyi sa gzhi rab tu 'bar la kun tu rab tu 'bar te/_'bar ba gcig tu gyur pa la gan rkyal du bzhag nas lcags kyi thig gis btab ste lcags kyi sta re 'bar zhing rab tu 'bar
[\[80b\]]
[\[80b.1\]]la kun tu rab tu 'bar ste/_'bar ba gcig tu gyur pas gsal te/_dper na shing mkhan gyis shing sa la bzhag nas thig gis btab ste/_sta res gsal ba de bzhin du sems can dmyal ba'i srung ma dag gis/_sems can de dag lcags kyi sa gzhi 'bar zhing rab tu
[\[80b.2\]]'bar la kun tu rab tu 'bar te/_'bar ba gcig tu gyur pa la sta res gzas pa'i bar du snga ma bzhin no/_/gzhan yang sems can dmyal ba chen po thig nag tu sems can gang skyes pa nas 'thon pa'i bar du snga ma bzhin te/_sdig pa mi dge ba'i las de'i rnam par smin pas
[\[80b.3\]]sems can dmyal ba'i srung ma dag gis sems can de dag lcags kyi sa gzhi 'bar zhing rab tu 'bar la kun tu rab tu 'bar te/_'bar ba gcig tu gyur ba la mgo thur du bstan te bzhag nas sog les kha gnyis sam/_kha gsum mam/_kha mang du gshag par byed de/_
[\[80b.4\]]dper na shing mkhan gyis shing sa la mgo thur du bstan te bzhag nas kha gnyis sam/_kha gsum mam/_kha mang du gshag par byed pa de bzhin du sems can dmyal ba'i srung ma de dag gis sems can de dag lcags kyi sa gzhi 'bar ba la mgo thur du bstan te bzhag nas kha gnyis
[\[80b.5\]]sam/_gsum mam/_kha mang du gshags pa'i bar du snga ma bzhin du rgyas par bya'o/_/gzhan yang sems can dmyal ba chen po thig nag tu sems can gang skyes pa dang /_kun tu skyes pa dang /_'thon par 'gyur ba'i bar dag gi sdig pa mi dge ba'i las de'i rnam par smin
[\[80b.6\]]pas sems can dmyal ba'i srung ma dag gis sems can de dag lcags kyi rgyud 'bar zhing rab tu 'bar la kun tu rab tu 'bar te 'bar ba gcig tu gyur pas mgo bo dkri bar byed do/_/mgo bo dkris nas mgul ba dkri bar byed do/_/mgul pa dkris nas phrag pa gnyis dkri bar byed
[\[80b.7\]]do/_/phrag pa gnyis dkris nas lag pa gnyis dkri bar byed do/_/lag pa gnyis dkris nas mchan gnyis dkri bar byed do/_/mchan gnyis dkris nas sta zur dkri bar byed do/_/sta zur dkris nas brla gnyis dkri bar byed do/_/brla gnyis dkris nas rje bar gnyis dkri
[\[81a\]]
[\[81a.1\]]bar byed do/_/rje ngar gnyis dkris nas long bu gnyis dkri bar byed do/_/long bu gnyis dkris nas rkang pa'i bol gnyis dkri bar byed do/_/rkang pa'i bol gnyis dkris nas rgyud de'i thor to nas bzung ste/_sen mo yan chad kyang dkri bar byed do/_/sems
[\[81a.2\]]can de dag gi pags pa dang sha dang khrag yan chad thams cad phyir byung ngo /_/de la sogs pa de las gzhan pa'i gnod pa rnams kyang bshad par bya ste/_mi bzad pa de dag dang /_me tog de dag dang /_'bras bu de dag dang /_rnam par spros pa de dag gis na sems can dmyal ba
[\[81a.3\]]chen po thig nag ces bya ba ste/_de na sdug bsngal zhing mi bzad la rtsub cing tsha ba dang /_yid du mi 'ong zhing srog gcod par byed pa las kyi gnod pa gzhan dang /_gzhan mang bo dag kyang yod de/_'di skad du/_bya min byed du 'jug pa dang /_/mi rnams mdza' bo 'byed pa dang /_/_
[\[81a.4\]]phra ma brdzun smra rgyu byed pa/_/thig nag tu ni skye bar 'gyur/_/zhes kyang bya'o/_/bar gyi mdo la/_ral gri shang lang chu gri dang /_/sen mo mdung thung tho ba rnams/_/ste'u dang sta re sog le dang /_/rgyud bzhi dag ni thig nag go/_/sdig pa rnam gsum byas pa dang /_/dge ba rnam
[\[81a.5\]]gsum ma byas pa'i/_/blo ngan bsdus gzhom song nas ni/_/sdug bsngal tshor ba myong bar 'gyur/_/sems can dmyal ba chen po bsdus gzhom zhes bya ba la ci'i phyir sems can dmyal ba chen po bsdus gzhom zhes bya zhe na/_smras pa/_sems can dmyal ba chen po bsdus gzhom
[\[81a.6\]]du sems can gang skyes pa dang /_kun tu skyes pa dang /_byung ba dang /_kun tu byung ba dang /_phyin pa dang /_mngon par grub pa dang /_'thon par gyur pa'i sems can de dag gi sdig pa mi dge ba'i las de'i rnam par smin pas lcags kyi sa gzhi dpag tshad mang po dang /_dpag tshad brgya
[\[81a.7\]]phrag mang po dang /_dpag tshad stong phrag mang po dang /_dpag tshad brgya stong phrag mang po yod pa byung ngo /_/de nas sems can de dag gnas tshol zhing skyabs tshol ba dang byung ba'i thabs tshol te/_der rgyug cing der rab tu rgyug la/_der kun tu rab tu rgyug ste/_de dag der phyogs
[\[81b\]]
[\[81b.1\]]gcig tu 'du'o/_/gang gi tshe brgya phrag mang po dang /_stong phrag mang po dang /_brgya stong phrag mang po 'dus par gyur pa de'i tshe/_de dag 'khod pa'i steng du lcags kyi dra ba 'byung bar 'gyur te/_sems can de dag 'gebs shing rab tu 'gebs la/_kun tu rab tu 'gebs so/_/_
[\[81b.2\]]bkab cing rab tu bkab la kun tu rab tu bkab nas/_de dag 'khod pa'i steng du lcags kyi tho ba dag 'byung bar 'gyur te/_sems can de dag la 'joms shing rab tu 'joms la kun tu rab tu 'joms so/_/bcom zhing rab tu bcom la kun tu rab tu bcom nas/_gang gi tshe bsad de shi
[\[81b.3\]]bar gyur pa de'i tshe steng du mi snang bar 'gyur ro/_/de dag de lta bu'i tshul gyis lo mang po dang /_lo brgya phrag mang po dang /_lo stong phrag mang po dang /_lo brgya stong phrag mang por sdug bsngal zhing mi bzad la/_rtsub cing tsha ba dang /_yid du mi 'ong zhing srog gcod par byed pa'i tshor ba dag
[\[81b.4\]]nyams su myong bar 'gyur te/_de dag nam sems can dmyal ba nyams su myong bar 'gyur ba'i sdig pa mi dge ba'i las de'i gtan nas ma byang ma zad kyi bar du re zhig dus byed par mi 'gyur ro/_/gzhan yang sems can dmyal ba chen po bsdus gzhom du sems can gang skyes pa
[\[81b.5\]]nas 'thon par 'gyur ba'i bar du snga ma bzhin te/_sems can de dag gis sdig pa mi dge ba'i las de'i rnam par smin pas lcags kyi sa gzhi dpag tshad mang po dang /_dpag tshad brgya phrag mang po dang /_dpag tshad stong phrag mang po dang /_dpag tshad brgya stong phrag mang po yod
[\[81b.6\]]par 'gyur ro/_/de nas sems can de dag gnas tshol zhing skyabs tshol la 'byung ba'i thabs tshol te/_der rgyug cing der rab tu rgyug la/_der kun tu rab tu rgyug ste/_de dag der phyogs gcig tu 'du ba nas brgya phrag mang po'i bar du snga ma bzhin te/_de'i tshe de dag 'khod pa'i steng
[\[81b.7\]]du lcags kyi dra ba 'byung bar 'gyur te/_sems can de dag 'gebs shing rab tu 'gebs la kun tu rab tu 'gebs so/_/de'i tshe de dag 'khod pa'i steng du glang po che dag 'byung bar 'gyur te/_sems can de dag 'chag cing rab tu 'chag la kun tu rab tu 'chag go/_/bcags
[\[82a\]]
[\[82a.1\]]shing rab tu bcags la kun tu rab tu bcags nas/_gang gi tshe bsad de shi bar gyur pa de'i tshe steng du mi snang bar 'gyur ro/_/de dag de lta bu'i tshul gyis lo mang po nas ma byang ma zad kyi bar du snga ma bzhin no/_/gzhan yang sems can dmyal ba chen po
[\[82a.2\]]bsdus gzhom du sems can gang skyes pa nas 'thon par 'gyur ba'i bar du ste/_sems can de dag sdig pa mi dge ba'i las de'i rnam par smin pas sems can dmyal ba'i srung ma dag gis bzung nas lcags kyi gtun gyi nang du bcug ste/_lcags kyi gtun bu dag gis myur
[\[82a.3\]]ba myur bar brdung zhing rab tu brdung la kun tu brdung ste/_dper na mi rnams kyis gtun gyi nang du 'bras blugs nas gtun bus myur ba myur bar brdung zhing rab tu brdung la kun tu rab tu brdung ba de bzhin du sems can dmyal ba'i srung ma de dag gis/_sems can de dag lcags kyi gtun
[\[82a.4\]]gyi nang du bcug ste/_lcags kyi gtun bu zhes bya ba nas kun tu rab tu brdung ste/_de dag de lta bu'i tshul gyis lo mang po zhes bya ba'i bar du rgyas par bya'o/_/gzhan yang sems can dmyal ba chen po bsdus gzhom du/_sems can gang skyes pa nas 'thon par gyur pa'i bar du
[\[82a.5\]]rgyas par bya ste/_sems can dmyal ba'i srung ma de dag gis/_sems can de dag bzung nas lcags kyi sgrom gyi nang du bcug ste lcags kyi gtun bu dag gis brdung zhing rab tu brdung la kun tu brdung ste/_dper na mi rnams kyis dkar sgrom gyi nang du blugs nas brdung zhing
[\[82a.6\]]rab tu brdung la kun tu rab tu brdung ba de bzhin du/_sems can dmyal ba'i srung ma de dag gis/_sems can de dag lcags kyi sgrom gyi nang du bcug nas lcags kyi gtun bu dag gis brdung zhing rab tu brdung la kun tu brdung ste/_dper na mi rnams kyis dkar sgrom
[\[82a.7\]]gyi nang du blugs nas brdung zhing rab tu brdung la kun tu brdung ba de bzhin du/_sems can dmyal ba'i srung ma de dag gis/_sems can de dag lcags kyi sgrom gyi nang du bcug nas lcags kyi gtun bu dag gis zhes bya ba nas/_ma byang ma zad kyi bar du snga ma bzhin no/_/_
[\[82b\]]
[\[82b.1\]]gzhan yang sems can dmyal ba chen po bsdus gzhom du sems can gang skyes pa nas 'thon par gyur pa'i bar du snga ma bzhin du rgyas par bya ste/_sems can dmyal ba'i srung ma dag gis bzung nas lcags kyi 'khrul 'khor gyi nang du bcug ste/_'tshir zhing rab tu 'tshir la kun
[\[82b.2\]]tu rab tu 'tshir te/_dper na mi rnams kyis bu ram gyi shing dag 'khrul 'khor gyi nang du bcug ste/_'tshir zhing rab tu 'tshir la kun tu rab tu 'tshir ba de bzhin du/_sems can dmyal ba'i srung ma dag gis sems can de dag bzung nas lcags kyi 'khrul 'khor gyi nang du bcug
[\[82b.3\]]pa nas kun tu rab tu 'tshir ba'i bar du de dag de lta bu'i tshul gyis lo mang po dang /_lo brgya phrag mang po dang /_lo stong phrag mang po dang /_lo brgya stong phrag mang por sdug bsngal zhing mi bzad la/_rtsub cing tsha ba dang /_yid du mi 'ong ba'i tshor ba dag myong bar 'gyur te/_de dag
[\[82b.4\]]nam sems can dmyal ba nyams su myong bar 'gyur ba'i sdig pa mi dge ba'i las de gtan nas ma byang ma zad kyi bar du re zhig dus byed par mi 'gyur ro/_/gzhan yang sems can dmyal ba chen po bsdus gzhom du sems can gang skyes pa dang /_kun tu skyes pa dang /_byung ba dang /_
[\[82b.5\]]kun tu byung ba nas 'thon par gyur pa'i bar du ste/_sems can de dag gis sdig pa mi dge ba'i las de'i rnam par smin pas ri chen po rgya che ba dpag tshad mang po dang /_dpag tshad brgya phrag mang po dang /_dpag tshad stong phrag mang po dang /_dpag tshad brgya stong phrag mang po dag yod
[\[82b.6\]]de/_steng gi ros ni mnyam zhing sdug la 'og na ni khrag 'byin par byed pa'i lcags yod do/_/de nas sems can de dag der rgyug cing rab tu rgyug la der kun tu rab tu rgyug ste/_gnas tshol zhing skyabs tshol la/_'byung ba'i thabs tshol zhing de dag de'i phyogs gcig tu 'du ste/_
[\[82b.7\]]gang gi tshe brgya phrag mang po zhes bya ba nas rgyas par bya ste/_de'i tshe ri de'i sems can de dag gi steng du ltung ste/_sems can de dag glem zhing rab tu glem la kun tu rab tu glem mo/_/glem zhing rab tu glem la kun tu rab tu glems nas/_gang gi tshe bsad de shi bar gyur pa de'i
[\[83a\]]
[\[83a.1\]]tshe steng du mi snang bar 'gyur ro/_/de dag de lta bu'i tshul gyis lo mang po dang /_lo brgya phrag mang po dang zhes bya ba nas rgyas par bya'o/_/gzhan yang sems can dmyal ba chen po bsdus gzhom du sems can gang skyes pa dang /_kun tu skyes pa'i bar du
[\[83a.2\]]snga ma bzhin te/_sems can de dag gi sdig pa mi dge ba'i las de'i rnam par smin pas ri'i sul chen po dpag tshad mang po dang /_dpag tshad brgya phrag mang po'i bar du snga ma bzhin no/_/de nas sems can dag der rgyug cing der rab tu rgyug pa nas 'byung ba'i thabs tshol ba'i
[\[83a.3\]]bar du snga ma bzhin no/_/de dag der zhugs pa nas brgya phrag mang po nang du zhugs pa'i bar du ste/_de'i tshe ri'i sul de dag phyir gyed de sems can de dag 'jigs pa dang /_dngang ba dang spu ldang bar byed do/_/de nas sems can de dag 'jigs shing skrag la yi chad de ba spu langs
[\[83a.4\]]nas phyogs gcig tu 'du'o/_/gang gi tshe brgya phrag mang po dang /_stong phrag mang po dang /_brgya stong phrag mang po dag 'dus par gyur pa de'i tshe ri de dag phyogs gnyis ka nas 'du ste/_sems can de dag bcom zhing rab tu bcom la kun tu rab tu bcom mo/_/bcom zhing rab tu
[\[83a.5\]]bcom la kun tu rab tu bcom nas/_gang gi tshe bsad de shi bar gyur pa'i tshe phyir gyed do/_/de dag de lta bu'i tshul gyis lo mang po'i bar du rgyas par bya'o/_/gzhan yang sems can dmyal ba chen po bsdus gzhom du sems can gang skyes pa nas 'thon par gyur pa'i bar du ste/_
[\[83a.6\]]sems can de dag gi sdig pa mi dge ba'i las de'i rnam par smin pas lcags kyi sa gzhi de'i nang na nags tshal dpag tshad mang po nas snga ma bzhin no/_/de nas sems can de dag der rgyug cing der rab tu rgyug la/_der kun tu rab tu rgyug pa'i bar du rgyas par bya ste/_de dag de'i
[\[83a.7\]]nang du 'gro'o/_/gang gi tshe brgya phrag mang po dang /_brgya stong phrag mang po nang du zhugs par gyur pa de'i tshe de dag 'khod pa'i 'og dang steng dang phyogs bzhi nas me byung ste/_sems can de dag 'jigs pa dang dngang ba dang ba spu ldang bar byed do/_/de nas sems can de dag 'jigs
[\[83b\]]
[\[83b.1\]]shing skrag la yi chad de ba spu langs nas phyogs gcig tu 'du'o/_/gang gi tshe brgya phrag mang po 'dus par gyur pa'i bar du rgyas par bya ste/_de'i tshe me de dag gis sa gzhi rab tu 'bar bar byed do/_/sa gzhi rab tu 'bar bar byas nas nags tshal rab tu 'bar bar byed do/_/_
[\[83b.2\]]nags tshal rab tu 'bar bar byas nas/_sems can de dag rab tu 'bar bar byed do/_/de nas sems can de dag 'bar zhing rab tu 'bar la kun tu rab tu 'bar te 'bar ba gcig tu gyur nas ji ste shar phyogs su 'gro na yang me 'ba' zhig mthong ngo /_/ji ste lho phyogs dang
[\[83b.3\]]nub phyogs dang byang du rgyug na yang me 'ba' zhig mthong zhing tshig ste/_de lta bu'i tshul gyis lo mang po nas sems can dmyal ba myong bar 'gyur ba'i las de gtan nas ma byang ma zad kyi bar du snga ma bzhin te/_'di skad du/_ba lang ra lug ma he dang /_/ri dgas phag
[\[83b.4\]]dang bya gag dang /_/de bzhin gzhan gyi srog bcad pas/_/bsdus gzhom du ni bcom par 'gyur/_/zhes kyang bya'o/_/mdo la/_sa gzhi dang ni tho ba sgrom/_/'khrul 'khor dang ni 'joms dang ri/_/de nas ri sul nags tshal rnams/_/bsdus gzhom na ni gnod pa brgyad/_/de la sogs
[\[83b.5\]]pa'i gnod pa dang /_/yid du mi 'ong zhing srog gcod par byed pa las kyi gnod pa gzhan dang gzhan mang po dag kyang yod do//_//'jig rten gzhag pa/_bam po dgu pa ste tha ma/_srog gcod pa yi sems can rnams/_/brlang zhing khrag ni 'thung ba dang /_/ngan
[\[83b.6\]]pa'i las ni kun spyod pa/_/ngu 'bod chung ngur 'gro bar 'gyur/_/sems can dmyal ba chen po ngu 'bod ces bya ba la ci'i phyir sems can dmyal ba chen po ngu 'bod ces bya zhe na/_smras pa/_sems can dmyal ba chen po ngu 'bod chung ngur sems can gang dag skyes pa nas
[\[83b.7\]]'thon par gyur pa'i bar du ste/_sems can de dag gi sdig pa mi dge ba'i las de'i rnam par smin pas lcags kyi sa gzhi dpag tshad mang po'i bar du rgyas par bya'o/_/de'i nang na nags thibs po yod de/_de nas sems can de dag der rgyug cing der rab tu rgyug la/_der
[\[84a\]]
[\[84a.1\]]kun tu rgyug ste/_gnas tshol zhing skyabs tshol la 'byung ba'i thabs tshol te/_de dag der phyogs gcig tu 'du'o/_/gang gi tshe brgya phrag mang po nas 'dus par gyur pa'i bar du snga ma bzhin te/_de nas de dag gi 'og dang steng dang phyogs bzhi nas
[\[84a.2\]]me 'byung ste/_sems can de dag 'jigs pa dang skrag pa dang ba spu ldang bar byed do/_/de nas sems can de dag 'jigs shing skrag la yi chad de/_ba spu langs par gyur nas/_nags thibs po'i nang du 'gro'o/_/gang gi tshe brgya phrag mang po nas de dag 'dus par gyur pa'i bar
[\[84a.3\]]du ste/_de'i tshe me des sa gzhi rab tu 'bar bar byed do/_/sa gzhi rab tu 'bar bar byas nas/_nags thibs po rab tu 'bar bar byed do/_/nags thibs po rab tu 'bar bar byas nas/_sems can de dag rab tu 'bar bar byed do/_/sems can de dag der 'bar zhing rab tu 'bar
[\[84a.4\]]la kun tu rab tu 'bar te/_'bar ba gcig tu gyur nas ji ste shar phyogs su rgyug na yang me 'ba' zhig mthong ba nas/_de dag de lta bu'i tshul gyis ma byang ma zad kyi bar du snga ma bzhin te/_mi bzad pa de dag dang /_me tog de dag dang /_'bras bu de dag dang /_rnam par spros pa de dag
[\[84a.5\]]gis na/_sems can dmyal ba chen po ngu 'bod chung ngu zhes bya ste/_de na sdug bsngal zhing mi bzad la/_rtsub cing tsha ba dang /_yid du mi 'ong zhing srog gcod par byed pas/_las kyi gnod pa gzhan dang gzhan mang po dag kyang yod de/_'di skad du/_mi rnams brlang 'debs rgyu byed pa'i/_/_
[\[84a.6\]]skye bo dag ni bsdus nas kyang /_/ngu 'bod du ni rab sreg cing /_/'jigs pa'i nga ros cho nges 'debs/_/zhes kyang bya'o/_/lta ba'i thibs pos khebs pa dang /_/sred pa'i 'ching bas bcings pa dang /_/dma' ba'i las ni kun spyod pa/_/ngu 'bod chen por skye bar 'gyur/_/sems
[\[84a.7\]]can dmyal ba chen po ngu 'bod chen po zhes bya ba la ci'i phyir sems can dmyal ba chen po ngu 'bod chen po zhes bya zhe na/_smras pa/_sems can dmyal ba chen po ngu 'bod chen por sems can gang dag skyes pa nas 'thon par gyur pa'i bar du ste/_sems can de dag gi sdig pa mi
[\[84b\]]
[\[84b.1\]]dge ba'i las de'i rnam par smin pas/_lcags kyi sa gzhi dpag tshad mang po'i bar du rgyas par bya'o/_/nags thibs po'i nang na khyim yod de/_de nas sems can de dag der rgyug pa'i bar du rgyas par bya'o/_/de'i tshe de dag gi 'og dang steng dang phyogs bzhi nas me 'byung ste/_
[\[84b.2\]]sems can de dag 'jigs pa dang skrag pa dang ba spu ldang bar byed do/_/de nas sems can de dag 'jigs shing skrag la yi chad de ba spu langs nas nags thibs po'i nang du 'gro'o/_/nags things po'i nang du zhugs nas/_gang gi tshe brgya stong mang por zhugs par gyur pa'i tshe me des
[\[84b.3\]]sa gzhi rab tu 'bar bar byed do/_/sa gzhi rab tu 'bar bar byas nas nags thibs po rab tu 'bar bar byed do/_/nags thibs po rab tu 'bar bar byas nas khyim rab tu 'bar bar byed do/_/khyim rab tu 'bar bar byas nas sems can de dag rab tu 'bar bar byed do/_/de nas
[\[84b.4\]]sems can de dag 'bar zhing rab tu 'bar la kun tu rab tu 'bar te/_'bar ba gcig tu gyur pa nas/_nam sems can dmyal ba nyams su myong bar 'gyur ba'i sdig pa mi dge ba'i las de gtan nas ma byang ma zad kyi bar du snga ma bzhin no/_/de la sogs pa'i gnod pa rnams brjod
[\[84b.5\]]par bya ste/_mi bzad pa de dag dang /_me tog de dag dang /_'bras bu de dag dang /_rnam par spros pa de dag gis na/_sems can dmyal ba chen po ngu 'bod chen po zhes bya ste/_de na sdug bsngal ba nas/_srog gcod par byed pa las kyi gnod pa gzhan mang po dag kyang yod pa'i
[\[84b.6\]]bar rgyas par bya ste/_'di skad du/_dor sgyu byed pa'i mi rnams ni/_/ngu 'bod chen por song gyur nas/_/tshig cing spu yang ldang gyur zhing /_/khyim gyi nang na srung zhing sreg_/ces kyang bya'o/_/skye bo mang la gnod byas shing /_/tsha bar gyur pa'i las byas pas/_/blo ngan tsha bar
[\[84b.7\]]song nas ni/_/sdug bsngal tshor ba nyams su myong /_/sems can dmyal ba chen po tsha ba zhes bya ba la ci'i phyir sems can dmyal ba chen po tsha ba zhes bya zhe na/_smras pa/_sems can dmyal ba chen po tsha bar sems can gang skyes pa dang /_kun tu skyes pa nas 'thon par
[\[85a\]]
[\[85a.1\]]gyur pa'i bar du ste/_sems can de dag gi sdig pa mi dge ba'i las de'i rnam par smin pas/_sems can dmyal ba'i srung ma dag gis sems can de dag bzung nas/_lcags kyi sa gzhi la dong 'bar zhing rab tu 'bar la kun tu rab tu 'bar te 'bar
[\[85a.2\]]ba gcig tu gyur pa'i nang du rab tu bsregs nas lcags kyi skam pas phyir phyung ste/_lcags kyi ti tsa la bzhag nas tho bas brdung zhing rab tu brdung la kun tu rab tu brdung ste/_dper na lcags mgar gyis lcags dang /_tshon mo steng gi mgar bas tshon mo steng dang /_lugs
[\[85a.3\]]mgar gyis lugs bya ba dang /_zha nye'i mgar bas zha nye dang /_gser mgar gyis gser dang /_dngul mgar gyis dngul mdag ma'i dong du bsregs nas/_lcags kyi skam pas phyung ste/_lcags kyi ti tsa la bzhag nas lcags kyi tho bas brdung zhing rab tu brdung la kun tu
[\[85a.4\]]rab tu brdung ba de bzhin du/_sems can dmyal ba'i srung ma dag gis sems can de dag lcags kyi dong 'bar zhing rab tu 'bar la kun tu rab tu 'bar te/_'bar ba gcig tu gyur pa'i nang du rab tu bsregs nas lcags kyi skam pas phyir phyung ste/_lcags kyi ti tsa la
[\[85a.5\]]bzhag nas/_lcags kyi tho bas brdung zhing rab tu brdung la kun tu rab tu brdung ste/_de dag de lta bu'i tshul gyis zhes bya ba nas rgyas par bya'o/_/gzhan yang sems can dmyal ba chen po tsha bar sems can gang skyes pa dang /_kun tu skyes pa nas 'thon par 'gyur ba'i
[\[85a.6\]]bar du snga ma bzhin te/_de dag sems can dmyal ba'i srung ma rnams kyis bzung nas lcags kyi mdung rtse gsum pa'i stan 'bar zhing rab tu 'bar la kun tu rab tu 'bar te/_'bar ba gcig tu gyur pa la 'dug du bcug ste/_rtse mo gcig gis ni dku g.yas logs su
[\[85a.7\]]brtol te phrag pa g.yas par 'byung ngo /_/rtse mo gnyis pas ni dku g.yon logs su brtol te phrag pa g.yon par 'byung ngo /_/rtse mo gsum pas ni lto'i nang nas brtol te/_spyi bor 'byung ngo /_/de'i mig gi bu gu gnyis nas kyang me 'byung la/_rna ba dang sna dang kha'i nang dang ba
[\[85b\]]
[\[85b.1\]]spu'i khung bu thams cad nas kyang me 'byung ste/_de dag de lta bu'i tshul gyis lo mang po zhes bya ba'i bar du rgyas par bya'o/_/gzhan yang sems can dmyal ba chen po tsha bar sems can gang skyes pa dang /_kun tu skyes pa nas 'thon par gyur pa'i bar du snga ma bzhin te/_sems can
[\[85b.2\]]de dag sems can dmyal ba'i srung ma rnams kyis bzung nas dbug pa'i gnod pa chen po byed de/_de'i mig gi bu gu gnyis nas kyang me 'byung la/_rna ba gnyis dang sna dang kha'i nang dang ba spu'i khung bu thams cad nas kyang me 'byung ste/_de lta bu'i tshul gyis lo mang po zhes bya ba nas nam
[\[85b.3\]]sems can dmyal ba nyams su myong bar 'gyur ba'i sdig pa mi dge ba'i las de gtan nas ma byang ma zad kyi bar du snga ma bzhin te/_de la sogs pa'i gnod pa mang po dag brjod par bya ste/_mi bzad pa de dag dang /_me tog de dag dang /_'bras bu de dag dang /_rnam par spros pa de
[\[85b.4\]]dag gis na sems can dmyal ba chen po tsha ba zhes bya ste/_de na sdug bsngal zhing mi bzad la/_rtsub cing tsha ba dang /_yid du mi 'ong zhing srog gcod par byed pa/_las kyi gnod pa gzhan dang gzhan mang po dag yod de/_'di skad du/_dge sbyong bram ze dge ba dang /_/de bzhin
[\[85b.5\]]gang zhig pha ma la/_/'dod pa min pas gnod byed pa/_/de ni tsha bar rab tu bsreg_/ces kyang bya'o/_/bde 'gror 'gro ba'i las dang ni/_/'dod pa'i 'bras bur 'gyur ba yod/_/blo ngan 'dod min las byed pa/_/de ni rab tu tsha bar bsreg_/sems can dmyal ba chen po
[\[85b.6\]]rab tu tsha ba zhes bya ba la ci'i phyir sems can dmyal ba chen po rab tu tsha ba zhes bya zhe na/_smras pa/_sems can dmyal ba chen po rab tu tsha bar sems can gang skyes pa dang 'thon par gyur pa'i bar du ste/_sems can de dag gi sdig pa mi dge ba'i las de'i rnam par smin pas
[\[85b.7\]]sems can dmyal ba'i srung ma rnams kyis bzung ste/_lcags kyi mtshon gyis dum bu dum bur bcad nas/_lcags kyi gsal shing la btsugs te/_lcags kyi dong 'bar zhing rab tu 'bar la kun tu rab tu 'bar te 'bar ba gcig tu gyur pa'i nang du sreg cing zlog par byed de/_
[\[86a\]]
[\[86a.1\]]dper na g.yos mkhan gyis sha mtshon gyis dum bu dum bur bcad nas thur ma la btsugs te/_mdag ma'i dong du sreg cing zlog par byed pa de bzhin du/_sems can dmyal ba'i srung ma nas/_de lta bu'i tshul gyis zhes bya ba'i bar du thams cad rgyas
[\[86a.2\]]par brjod par bya'o/_/gzhan yang sems can dmyal ba chen po rab tu tsha bar sems can gang skyes pa nas 'thon par gyur pa'i bar du snga ma bzhin te/_sems can de dag gi sdig pa mi dge ba'i las de'i rnam par smin pas sems can dmyal ba'i srung ma rnams kyis sems
[\[86a.3\]]can de dag bzung nas lcags kyi mtshon gyis dum bu dum bur bcad de/_lcags kyi sa gzhi 'bar zhing rab tu 'bar la kun tu rab tu 'bar te 'bar ba gcig tu gyur pa la rab tu bsgre zhing shin tu rngo bar byed de/_dper na g.yos mkhan gyis sha lcags kyi mtshon gyis dum bu dum bur
[\[86a.4\]]bcad nas snod du bcug ste/_rab tu sgre zhing shin tu rngo bar byed de/_khu ba yang skam par byed pa de bzhin du sems can dmyal ba'i srung ma nas de dag de lta bu'i tshul gyis zhes bya ba'i bar du rgyas par bya'o/_/gzhan yang sems can dmyal ba chen po rab tu tsha bar sems can gang
[\[86a.5\]]skyes pa nas snga ma bzhin te/_sems can de dag sems can dmyal ba'i srung ma dag gis bzung nas/_lcags kyi mtshon gyis kha gnyis sam/_gsum mam/_kha mang du gshags te/_lcags kyi sla nga'i nang du bcug nas rngo bar byed de/_dper na nya dum bu gnyis sam/_
[\[86a.6\]]gsum mam/_dum bu mang por gtubs nas sla nga'i nang du bcug ste/_rngo ba de bzhin du sems can dmyal ba'i srung ma rnams kyis zhes bya ba nas/_de lta bu'i tshul zhes pa'i bar du snga ma bzhin du rgyas par bya'o/_/gzhan yang sems can dmyal ba chen po rab tu tsha bar sems
[\[86a.7\]]can gang dag skyes pa nas snga ma bzhin te/_lcags kyi rdza bum dga' ba zhes bya ba dang /_nye dga' zhes bya ba gnyis yod pa la/_rdza bum dga' ba zhes bya ba la ni tshur dpag tshad lnga bcu/_zheng du yang dpag tshad lnga bcu/_dpangs su dpag tshad drug cu/_sboms su dpag tshad
[\[86b\]]
[\[86b.1\]]lnga bcu yod do/_/rdza bum nye dga' la ni chur dpag tshad lnga bcu rtsa gcig_/zheng du yang dpag tshad lnga bcu rtsa gcig_/dpangs su dpag tshad drug cu/_sboms su ni dpag tshad brgya lnga bcu rtsa gsum yod la/_ba tshwa'i chu khol bas gang ste/_sems can de dag sems
[\[86b.2\]]can dmyal ba'i srung ma de dag gis bzung nas/_rdza bum dga' ba dang /_nye dga' gnyis kyi nang du spyi'u tshugs su bor te/_de dag de na zhabs su'ang 'gro ste bskol zhing 'tshed la steng du 'ang 'gro ste bskol zhing 'tshed do/_/phyogs dang phyogs mtshams su yang 'gro ste/_
[\[86b.3\]]bskol zhing 'tshed do/_/dbus ni lbu ba 'dus shing 'dug ste/_dper na til lam/_'bras sam/_mon sran gre'u 'am/_rgya shug gi 'bras bu'am/_rgya sran chu mang po'am/_snod kyi nang du blugs te/_'og nas me drag tu sbar na 'og tu 'gro ste bskol zhing 'tshed la steng du 'ang
[\[86b.4\]]'gro ste bskol zhing 'tshed do/_/dbus na ni lbu ba 'dus shing 'dug pa de bzhin du/_sems can dmyal ba'i srung ma nas sems can dmyal ba nyams su myong bar 'gyur ba'i sdig pa mi dge ba'i las de gtan nas ma byang ma zad kyi bar du rgyas par bya'o/_/de dag la
[\[86b.5\]]sogs pa gnod pa mang po dag kyang brjod par bya ste/_mi bzad pa de dag dang /_me tog de dag dang /_'bras bu de dag dang /_rnam par spros pa de dag gis na/_sems can dmyal ba chen po rab tu tsha ba zhes bya ste/_de na sdug bsngal gzhan dang gzhan mang po dag kyang
[\[86b.6\]]yod de snga ma bzhin no/_/'di skad du/_dge sbyong bram ze dge ba dang /_/de bzhin gang zhig pha ma dang /_/gang zhig bla ma gzhan gsod pa/_/de ni rab tu tsha bar sreg_/ces kyang bya'o/_/mdo la/_dong dang lcags kyis dbug pa dang /_/tsha ba na ni gnod pa gsum/_/gsal shing
[\[86b.7\]]gnod dang sla nga dang /_/rdza bum bzhi ni rab tu tsha/_/ngan 'gror 'gro ba'i las rnams las/_/shas cher byas par gyur na ni/_/blo ngan mnar med song nas kyang /_/sdug bsngal tshor ba myong bar 'gyur/_/sems can dmyal ba chen po mnar med pa zhes bya ba la/_ci'i phyir sems can dmyal ba chen po mnar med pa zhes
[\[87a\]]
[\[87a.1\]]bya zhe na/_smras pa/_sems can dmyal ba chen po mnar med par sems can skyes nas thon pa'i bar du ste sems can dmyal ba chen po de dag gi sdig pa mi dge ba'i las de'i rnam par smin pas/_sems can dmyal ba'i srung ma dag gis bzung nas/_lcags kyi
[\[87a.2\]]sa gzhi 'bar zhing rab tu 'bar la kun tu rab tu 'bar te/_'bar ba gcig tu gyur pa las gan rkyal du bzhag nas mi bzad pa'i bcing ba rnam pa lnga'i gnod pa byed de/_/lag pa gnyis kyang lcags kyi phur pas 'debs la/_rkang pa gnyis dang dbus su snying gar yang lcags kyi phur
[\[87a.3\]]pas 'debs te/_de dag de lta bu'i tshul gyis zhes bya ba nas rgyas par bya'o/_/gzhan yang sems can dmyal ba chen po mnar med par sems can gang zhes bya ba nas snga ma bzhin te/_de dag sems can dmyal ba'i srung ma dag gis bzung nas lcags kyi sa gzhi 'bar zhing
[\[87a.4\]]rab tu 'bar la kun tu rab tu 'bar te/_'bar ba gcig tu gyur pa la gan rkyal du bzhag nas kha nas lce phyung ste/_lcags kyi phur pa brgyas brgyangs nas sems can de dag gi lce dag lcags kyi phur pa brgyas brgyangs pas gnyer ma rangs par 'gyur zhing thang chad par 'gyur te/_
[\[87a.5\]]dper na ba lang gi ko ba lcags kyi phur pa brgyas brgyangs na gnyer ma rangs par 'gyur zhing thang chad par 'gyur ba de bzhin du/_sems can dmyal ba'i srung ma zhes bya ba nas rgyas par de dag de lta bu'i tshul gyis zhes bya ba'i bar du snga ma bzhin no/_/gzhan yang sems can
[\[87a.6\]]dmyal ba chen po mnar med par sems can gang skyes pa dang /_kun tu skyes pa de dag sems can dmyal ba'i srung ma dag gis bzung nas lcags kyi sa gzhi 'bar zhing rab tu 'bar la kun tu rab tu 'bar te 'bar ba gcig tu gyur pa la spyi'u tshugs su bzhag nas glo gnyis
[\[87a.7\]]nas pags pa bshus te/_ltag pa la thug par bshus nas lcags kyi shing rta 'dren du bcug ste/_lam gyi brgyad mdor gang du 'dod pa dang /_ci dga' ba dang /_ci srid du 'dod par 'gror bcug cing phyir yang zlog par byed de/_dper na rta g.yung po bzhi dang sbyar ba'i shing
[\[87b\]]
[\[87b.1\]]rta srab mda' ring po rang brted pa dang lcags dang sbyar te lam gyi bzhi mdo chen por bzhag pa de la gnya' shing gis 'dul ba'i kha lo sgyur mkhas pas myur zhing myur bar zhon te/_lag pa g.yon pas ni srab mda' bzung lag pa g.yas pas ni gzhu ba'i lcag thogs te/_lam gyi
[\[87b.2\]]brgyad mdor gang du 'dod pa dang /_ci dga' ba dang /_ji srid du 'dod par 'gror bcug cing phyir yang zlog par byed pa de bzhin du/_sems can dmyal ba'i srung ma dag gis zhes bya ba nas rgyas par de dag de lta bu'i tshul zhes bya ba'i bar du snga ma bzhin no/_/gzhan yang sems
[\[87b.3\]]can dmyal ba chen po mnar med par sems can gang dag skyes pa nas 'thon par gyur pa'i bar de dag sems can dmyal ba'i srung ma dag gis bzung nas lcags kyi sa gzhi 'bar zhing rab tu 'bar la kun tu rab tu 'bar te 'bar ba gcig tu gyur pa la bzhag nas/_lcags kyi
[\[87b.4\]]zhib mas lcags kyi mda' me 'bar zhing rab tu 'bar la kun tu rab tu 'bar te 'bar ba gcig tu gyur pa 'khrab tu 'jug cing gsig tu 'jug ste/_de dag de lta bu'i tshul gyis lo mang po zhes bya ba'i bar du rgyas par bya'o/_/gzhan yang sems can dmyal ba chen po mnar med
[\[87b.5\]]par sems can gang skyes pa nas 'thon par gyur pa'i bar du ste/_de dag sems can dmyal ba'i srung ma dag gis bzung nas lcags kyi ri 'bar zhing rab tu 'bar la kun tu rab tu 'bar te 'bar ba gcig tu gyur pa la 'dzeg tu 'jug cing phyir yang 'bab tu 'jug ste/_de dag de
[\[87b.6\]]lta bu'i tshul gyis lo mang po zhes bya ba nas rgyas par bya ste/_de la sogs pa de las gzhan pa rab tu mang po dag kyang brjod par bya ste/_mi bzad pa de dag dang /_me tog de dag dang /_'bras bu de dag dang /_rnam par spros pa de dag gis na sems can dmyal ba chen po mnar med pa
[\[87b.7\]]zhes bya ste/_de na sdug bsngal zhing mi bzad la/_rtsub cing tsha ba dang /_yid du mi 'ong zhing srog gcod par byed de/_las kyi gnod pa gzhan dang gzhan mang po dag kyang yod na/_'di skad du/_gang zhig chos la chos min dang /_/chos ma yin la chos su smras/_/skye bo dam
[\[88a\]]
[\[88a.1\]]pa dag la ldang /_/med par lta ba mnar med lhung /_/mdo la/_mi bzad 'ching ba'i gnod pa dang /_/de na lce ni phur brgyas brgyangs/_/shing rta khri dang 'khrab dang ri/_/gnod pa lnga tshan sbyar ba yin/_/sems can dmyal ba chen po mnar med pa'i shar
[\[88a.2\]]phyogs kyi sgo 'byed pa de'i dus kyang yo/_da la de'i skabs kyang yod de/_de nas sems can de dag rgyug cing rab tu rgyug la kun tu rab tu rgyug ste/_gnas tshol zhing skyabs tshol 'byung ba'i thabs tshol te/_'di nas nges par 'bros par bya'o snyam mo/_/de dag phal cher der phyin na
[\[88a.3\]]shar phyogs kyi sgo bcad par gyur te/_de dag der snad cing smas te 'gyel nas gcig gi steng du gcig 'phungs par gyur te/_dper na rtsa'am shing bzhin la nyam thag pa'i skad kyis cho nges 'debs te/_sdug bsngal zhing mi bzad la tsha zhing rtsub pa dang yid du mi 'ong ba'i tshor ba
[\[88a.4\]]nyams su myong ste/_nam sems can dmyal ba nyams su myong bar 'gyur ba'i sdig pa mi dge ba'i las de gtan ma byang ma zad kyi bar du re zhig dus byed par mi 'gyur ro/_/lho dang nub dang byang phyogs su yang de bzhin du brjod par bya'o/_/yun ring mo zhig 'das nas yang sems can
[\[88a.5\]]dmyal ba chen po mnar med pa'i shar phyogs kyi sgo 'byed pa de'i dus kyang yod la de'i skabs kyang yod de/_sems can de dag der rgyug cing rab tu rgyug la kun tu rab tu rgyug ste/_gnas tshol zhing skyabs tshol la 'byung ba'i thabs tshol te/_'di nas 'bros par bya'o snyam mo/_/de
[\[88a.6\]]dag de nas byung nas 'bros te/_byis pa de dag ni thar pa ma yin pa la thar par 'du shes pa ste mi shes pa'o/_/de nas lhag pa'i 'khor myong bar byas pa yang nyams su myong bar 'gyur te/_sems can dmyal ba chen po mnar med 'dab drung nyid ni me ma mur pus mo nub pa tsam
[\[88a.7\]]la dpag tshad mang po dang /_dpag tshad brgya phrag mang po'i bar du rgyas par bya ste/_de dag der rgyug cing rab tu rgyug la kun tu rab tu rgyug ste/_gnas tshol zhing skyabs tshol la 'byung ba'i thabs tshol te/_de dag der rkang pa bzhag na ni pags pa dang sha dang khrag kun zhig
[\[88b\]]
[\[88b.1\]]par 'gyur la/_rkang pa bteg na ni pags pa dang sha dang khrag kun phyir yang skye bar 'gyur te/_de dag de lta bu'i tshul gyis lo mang por zhes bya ba nas snga ma bzhin no/_/me ma mur pus mor phyin pa tsam gyi 'dab drung nyid na ro myags pa dang phyi sa'i 'dam dpag tshad mang po'i bar du
[\[88b.2\]]rgyas par bya ste/_'phang du ni mi yas la btsog cing dri nga ba dang /_bshul zhing yid dang 'thun pa ma yin pa yod de/_de nas sems can de dag gnas tshol zhing skyabs tshol la 'byung ba'i thabs tshol te/_rgyug cing rab tu rgyug la kun tu rab tu rgyug ste/_'bog par byed de/_ro
[\[88b.3\]]myags pa dang /_phyi sa'i 'dam de na 'bu mchu rnon zhes bya ba thal kar du 'dug cing mgo gnag la mchu khab 'dra ba dag gnas te/_sems can de dag gi pags pa 'bigs so/_/pags pa phug nas sha 'bigs so/_/sha phug nas rgyus pa 'bigs so/_/rgyus pa
[\[88b.4\]]phug nas rus pa 'bigs so/_/rus pa phug nas rkang 'bru ste/_de dag de lta bu'i tshul gyis zhes bya ba nas rgyas par bya'o/_/ro myags pa dang /_phyi sa'i 'dam de'i 'dab drung nyid na lam po che spu gri'i so gtams pa zhes bya ba yod de/_dpag tshad mang po zhes bya ba nas rgyas par
[\[88b.5\]]bya'o/_/de nas sems can de dag gnas tshol zhing skyabs tshol la 'byung ba'i thabs tshol te/_rgyug cing rab tu rgyug la kun tu rab tu rgyug ste/_de dag der rkang pa bzhag na ni pags pa dang sha gcod cing khrag 'byin to/_/rkang pa bteg na ni pags pa dang /_/khrag kun phyir
[\[88b.6\]]yang skye ste/_de dag de lta bu'i tshul gyis lo mang po zhes bya ba nas rgyas par bya'o/_/lam po che spu gri'i so gtams pa zhes bya ba'i 'dab drung nyid na lo mang po ral gri'i so lta bu'i tshal zhes bya ba shing a mra'i tshal sngon po ltar snang ba yod do/_/dpag tshad mang po zhes bya ba
[\[88b.7\]]rnams rgyas par bya ste/_sems can de dag gnas tshol zhing skyabs tshol la 'byung ba'i thabs tshol te nang du 'jug go/_/de dag der zhugs pa na de dag gi sngon gyi las kyi rnam par smin pa las byung ba'i rlung tsha ba ldang ste/_ral gri de dag rtsa ba nas bog cing sems can de dag
[\[89a\]]
[\[89a.1\]]gi steng du lhung nas lag pa dag kyang gcod cing /_rkang pa dag dang /_rna ba dag dang /_sna dag dang /_yan lag dang /_nying lag gzhan dang gzhan dag kyang gcod de/_de dag de lta bu'i tshul gyis zhes bya ba nas snga ma bzhin no/_/lo ma ral gri'i so
[\[89a.2\]]lta bu'i tshal de ni khyi nag khra zhes bya ba gnas te/_sems can de dag sa la spyi'u tshugs su brdabs nas mchan g.yas g.yon gyi pags pa dang /_sgal tshigs phyung zhing za'o/_/lo ma ral gri'i so lta bu'i tshal de'i 'dab drung de na lcags kyi shing shal ma li'i tshal dpag
[\[89a.3\]]tshad mang po zhes bya ba nas snga ma bzhin te/_mi 'greng brgya phrag du ma'i srid tsam yod la/_tsher ma rno zhing sor bcu drug pa la tshal sngon po'i phreng ba ltar snang ba yod de/_sems can de dag de'i nang du 'gro zhing gnas tshol ba nas snga ma bzhin te/_de dag de la 'dzeg go/_/de dag
[\[89a.4\]]de la 'dzeg na tsher ma rnams kha thur du blta la/_phyir 'bab na tsher ma rnams kha gyen du lta'o/_/lcags kyi shal ma le'i tshal de na khwa lcags kyi mchu can zhes bya ba dag gnas te/_sems can de dag gi phrag pa'am/_mgo la 'dug nas mig 'bru zhing 'bru zhing za ba mgo
[\[89a.5\]]bo brtol shing glad pa 'bru'o/_/lcags kyi shing shal ma li'i tshal de na lcags kyi rdza bum dang /_khang bzangs dang /_ba tsha'i chu khol bas gang zhing 'dug pa dag yod de/_gang gi tshe sems can de dag lcags kyi shing shal ma li'i tshal las snad cing snad de 'bab par
[\[89a.6\]]gyur pa de'i tshe sems can dmyal ba'i srung ma de dag gis sems can de dag bzung nas lcags kyi rdza bum mam/_khang bzangs kyi nang du spyi'u tshugs su 'dor ro/_/de dag de'i nang du 'ang 'gro ste bskol zhing 'tshed do/_/de bzhin du steng dang thang dang phyogs mtshams su 'ang 'gro
[\[89a.7\]]ste/_bskol zhing 'tshed pa ni dper na til lam/_mon sran gre'u zhes bya ba nas de lta bu'i tshul kyis zhes bya ba'i bar du rgyas par bya'o/_/lcags kyi shing shal ma li'i tshal de'i 'dab drung nyid na chu klung rnam par rgal zhes bya ba zhig yod de/_ba tsha'i chu khol bas
[\[89b\]]
[\[89b.1\]]gang ba dpag tshad mang po zhes bya ba nas rgyas par bya ste/_sems can de dag gis rgyang ring po nas mthong na chu grang mo 'dra bar snang ngo /_/de nas sems can de dag gnas tshol zhing skyabs tshol la 'byung ba'i thabs tshol te/_rgyug cing rab tu rgyug la kun tu rab tu rgyug ste
[\[89b.2\]]'bog par byed do/_/chu klung de'i 'gram g.yas g.yon na gshin rje'i mi lag na ral gri thogs pa dang /_lag na mdung thung thogs pa dang /_lag na 'phang mdung thogs pa dag 'dug ste/_sems can de dag rgal du yang mi ster phyir 'byung du yang mi ster ro/_/de dag
[\[89b.3\]]de'i nang du 'ong ste bskol zhing 'tshed pa ni dper na ti la 'bras sam rgya shug gi 'bras bu nas rgyas par bya ste/_de dag chu klung rnam par rgal zhes bya ba de nas chu'i 'bab phyogs su sgra thams cad 'byin zhing ba spu thams cad dang /_pags pa dang /_sha dang /_khrag thams cad 'jig
[\[89b.4\]]pa ste/_keng rus 'ba' zhig lus par 'gyur ro/_/de dag thams cad dmyal ba'i srung ma de dag gis lcags kyi rgyas nya bcu ba bzhin du bcus nas lcags kyi sa gzhi 'bar ba nas rgyas par byas te/_gan rkyal du mnan nas kye sems can dag ci 'dod ces 'dri'o/_/de
[\[89b.5\]]dag gis smras pa/_kye bdag cag nyid kyang mi shes la/_bdag cag nyid kyang mi mthong ngo /_/'on kyang bdag cag ni bkres so zhes nas de dag sems can dmyal ba'i srung ma dag gis lcags kyi spyad kyis kha phye nas/_lcags kyi skam pas lcags kyi thu lum 'bar zhing
[\[89b.6\]]rab tu 'bar la kun tu rab tu 'bar te 'bar ba gcig tu gyur pa dag khar 'dzud de/_sems can de dag gi mchu dag kyang tshig cing lce dang /_rkan dang /_lkog ma dang /_mid pa'i sbubs dang /_snying dang /_snying gi nye 'khor dang /_rgyu ma dang gnye ma rnams kyang tshig nas
[\[89b.7\]]thur du 'byung ngo /_/gzhan yang sems can dmyal ba chen po'i srung ma de dag gis sems can de dag mchil pas nya dbyung ba bzhin du phyung nas lcags kyi sa gzhi 'bar zhing rab tu 'bar la kun tu rab tu 'bar te 'bar ba gcig tu gyur pa la gan rkyal du bzhag nas/_kye
[\[90a\]]
[\[90a.1\]]sems can dag ci 'dod ces 'dri'o/_/de dag gis smras pa/_kye bdag nyid kyang mi shes la/_bdag nyid kyang mi mthong ngo /_/'on kyang bdag cag skom mo zhes nas de dag sems can dmyal ba'i srung ma dag gis lcags kyi spyad kyis kha phye nas
[\[90a.2\]]zangs bskol ba 'bar zhing rab tu 'bar la kun tu rab tu 'bar te 'bar ba gcig tu gyur pa khar ldugs te/_sems can de dag gi mchu dag kyang tshig pa nas thur du 'byung ba'i bar du ste/_de dag de lta bu'i tshul gyis zhes bya ba nas rgyas par bya'o/_/de dag mthu nyams shing
[\[90a.3\]]gzi byin nyams la brtson 'grus nyams te/_rnam par rgal gyi 'gram na 'khod do/_/rnam par rgal de'i 'gram na khwa lcags kyi mchu can zhes bya ba dag gnas te/_sems can de dag gi zhes bya ba nas snga ma bzhin no/_/de la sogs pa gnod pa mang po dag byed de/_der nam
[\[90a.4\]]sems can de dag gis sems can dmyal ba nyams su myong bar 'gyur ba'i sdig pa mi dge ba'i las de gtan nas yongs su ma byang ma zad kyi bar du ste de dag kyang chu klung rnam par rgal la 'bog go/_/lcags kyi shing shal ma li'i tshal la 'dzeg go/_/lo ma ral gri lta bu'i tshal du
[\[90a.5\]]'jug go/_/lam po che spu gri'i so gtams pa lta bur 'gro'o/_/ro myags pa dang /_phyi sa'i 'dam du 'bog go/_/me ma mur bus mor phyin pa tsam du 'gro'o/_/de nas sems can dmyal ba chen po mnar med pa'i shar phyogs kyi sgor 'jug go/_/ji ste sems can
[\[90a.6\]]dmyal ba chen po mnar med pa'i shar phyogs kyi sgo'i skabs su bshad pa de bzhin du lho dang nub dang byang phyogs su'ang brjod par bya'o/_/ji ltar sems can dmyal ba chen po mnar med pa 'khor dang bcas par bstan pa de bzhin du sems can dmyal ba chen po rab tu tsha ba
[\[90a.7\]]dang /_ngu 'bod chen po dang /_ngu 'bod dang /_bsdus gzhom dang /_thig nag dang /_yang sos rnams kyang 'khor dang bcas par brjod par bya'o/_/de dag nas sems can de dag gis sems can dmyal ba nyams su myong bar 'gyur ba'i sdig pa mi dge ba'i las
[\[90b\]]
[\[90b.1\]]de gtan nas ma byang ma zad par gyur pa na/_de dag gnas de dag nas shi 'phos nas kha cig ni dud 'gro rnams dang skal ba mnyam par skye bar 'gyur ro/_/kha cig ni yi dgas rnams kyi nang du/_kha cig ni mi rnams kyi nang du/_kha cig ni rgyal chen bzhi pa'i lha rnams kyi nang du/_
[\[90b.2\]]kha cig ni sum cu rtsa gsum pa rnams dang /_'thab bral ba rnams dang /_dga' ldan pa rnams dang /_'phrul dga' ba rnams dang /_gzhan 'phrul dbang byed pa'i lha rnams dang skal ba mnyam par skye bar 'gyur ro/_/de la sems can sngon mir gyur pa'i tshe chos ma yin pa
[\[90b.3\]]spyod cing mi rigs pa byed de/_gcig tu gnag pa'i las byed byed pa las sems can dmyal ba dag tu skyes pa gang yin pa de dag ni/_sems can dmyal ba nas shi 'phos nas sdug bsngal ba dang yid mi bde ba dang /_'khrug pa mang po dag gi skal ba can du 'gyur ro/_/de la
[\[90b.4\]]sems can sngon mir gyur pa'i tshe/_chos spyod cing rigs pa byed pa gcig tu dkar pa'i las byed byed pa las nye bar spyod pa 'ga' zhig sems can dmyal ba dag tu skyes pa gang yin pa de dag ni sems can dmyal ba nas shi 'phos nas bde ba dang yid bde ba mang ba'i skal ba can
[\[90b.5\]]du 'gyur ro/_/bcom ldan 'das kyis kyang lha'i pho nya lnga lung bstan pa'i mdo las 'di skad du/_dge slong dag sems can dmyal ba chen po mnar med pa'i shar phyogs kyi sgo 'byed pa de'i dus kyang yod la/_skabs kyang yod de zhes bya ba nas gzhan 'phrul dbang byed pa'i lha
[\[90b.6\]]rnams dang /_skal ba mnyam par skye bar 'gyur ro zhes bya ba'i bar du rgyas par bya'o/_/dge slong dag de la sems can gang dag mar mi 'dzin pa dang /_phar mi 'dzin pa dang /_dge sbyong du mi 'dzin pa dang /_bram zer mi 'dzin pa dang /_rigs kyi nang na rgan rabs la ri mo
[\[90b.7\]]mi byed pa dang /_bya ba'i rigs pa mi byed pa dang /_bsod nams mi byed pa dang /_'jig rten pha rol la kha na ma tho ba rnams kyis 'jigs par mi lta ba dang /_sbyin pa dag mi sbyin zhing bsod nams dag mi byed la/_za gcig pa la mi gnas te/_tshul khrims yang dag par blangs
[\[91a\]]
[\[91a.1\]]nas mi 'dug pa de dag ni/_tshul 'di lta bur sdug bsngal ba dang /_yid mi bde ba'i skal ba can du 'gyur te/_dper na sems can dmyal ba na 'dug pa'i sems can rnams bzhin no/_/de la sems can gang dag mar 'dzin pa dang /_phar 'dzin pa
[\[91a.2\]]nas snga ma bzhin no/_/de dag ni tshul 'di lta bur bde ba dang yid bde ba'i skal ba can du 'gyur te/_dper na gzhal med khang na gnas pa'i lha rnams bzhin no zhes gsungs so/_/de la gnod par 'gyur ba zhes bya ba ni mi dge ba bcu'i las kyi lam rnams te srog gcod pa nas
[\[91a.3\]]log par lta ba'i bar dag go/_/byas nas zhes bya ba ni yang dag par blangs te 'dug ces bya ba yin no/_/mi rigs pa'i 'tsho ba'i mi rnams kyis zhes bya ba la mi rigs pas 'tsho ba zhes bya ba ni shan pa dang /_bya gag 'tshong ba dang /_phag 'tshong ba dang /_bya ba dang /_ri bong rgyas
[\[91a.4\]]shor ba dang /_nya pa dang /_ri dgas kyi rngon pa dang /_chom rkun dang /_gshed ma dang /_ba lang gsod pa dang /_sbrul tshogs can dang /_btson srung dang /_phra ma can dang /_gnod byed dang /_de la sogs pa gzhan yang gang zag gang yin pa de dag ces bya ba'i bar du rgyas par bya'o/_/_
[\[91a.5\]]'gro ba phyi ma gang yin pa zhes bya ba ni mi rigs pa byed pa la/_mi rigs pas 'tsho ba gang yin pa de dag yang dag par blangs pa de lta bu dang /_yang dag par spyad pa de lta bu'i las de ni sems can dmyal ba chen po brgyad po dag tu skye bar 'gyur ba'o/_/dmyal ba brgyad po 'di
[\[91a.6\]]dag ni yang sos nas bzung ste mnar med pa'i bar ram/_yang na mnar med pa nas bzung ste yang sos kyi bar dag go/_/de bas na dmyal ba brgyad po 'di dag ni zhes bya'o/_/bstan zhes bya ba ni sangs rgyas rnams dang /_sangs rgyas kyi nyan thos rnams dang /_dam pa rnams
[\[91a.7\]]dang /_yang dag par zhugs pa rnams dang /_skyes bu dam pa rnams kyis yang dag par bstan pas de bas na bstan zhes bya'o/_/thar bar dka' zhes bya ba ni sems can dmyal ba chen po brgyad po 'di dag thar bar dka' zhing 'da' bar dka' ba ste/_de bas na thar bar dka'
[\[91b\]]
[\[91b.1\]]ba zhes bya'o/_/brlang ba'i las byas rnams kyis gang zhes bya ba ni shan pa nas gnod byed kyi bar de dag ni brlang ba'i las zhes bya ste/_de bas na dmyal ba brgyad po 'di ni thar bar dka' bar bstan pa ste/_brlang ba'i las byas rnams kyis gang zhes bya'o/_/re re'i 'khor ni bcu
[\[91b.2\]]drug yod ces bya ba ni sems can dmyal ba chen po mnar med pa'i shar phyogs na lhag pa'i 'khor bzhi yod de/_ro myags pa dang /_phyi sa'i 'dam dang /_lo ma ral gri lta bu'i tshal dang /_lcags kyi shal ma li'i tshal dang /_chu klung rnam par rgal zhes bya ba yod de/_shar phyogs
[\[91b.3\]]ji lta ba bzhin du lho dang nub dang byang phyogs kyang de bzhin no/_/sems can dmyal ba chen po mnar med pa na ji lta ba bzhin du sems can dmyal ba chen po yang sos kyi bar du yang de bzhin te/_de bas na re re'i 'khor ni bcu drug yod ces bya'o/_/cha bzhi zhes bya ba ni sems
[\[91b.4\]]can dmyal ba chen po mnar med pa la cha bzhi yod do/_/shar dang /_lho dang /_nub dang /_byang phyogs kyi cha'o/_/mnar med pa la ji lta ba bzhin yang sos kyi bar yang de bzhin no/_/de bas na cha bzhi zhes bya'o/_/sgo bzhi zhes bya ba ni sems can dmyal ba chen po mnar med pa
[\[91b.5\]]la sems can dmyal ba'i sgo bzhi yod de/_shar dang /_lho dang /_nub dang /_byang phyogs kyi sgo rnams so/_/mnar med pa la ji lta ba bzhin yang sos kyi bar du yang de bzhin te/_de bas na sgo bzhi zhes bya'o/_/cha yi tshad ni rnam par phye/_/zhes bya ba ni sems can dmyal ba
[\[91b.6\]]chen po mnar med pa la chur ji lta ba de bzhin du zheng du yang de ci tsam ste/_de bas na/_cha yi tshad ni rnam par phye/_/zhes bya'o/_/lcags kyi ra bas kun nas bskor/_/zhes bya ba ni sems can dmyal ba chen po mnar med pa lcags kyi ra bas kun nas bskor te/_mnar med pa ji lta
[\[91b.7\]]ba de bzhin du yang sos kyi bar du yang de bzhin te/_/de bas na/_lcags kyi ra bas kun nas bskor/_/zhes bya'o/_/lcags kyis su ni kun tu khebs/_/zhes bya ba ni sems can dmyal ba chen po mnar med pa lcags kyi dra bas yongs su khebs te/_mnar med pa ji lta ba de
[\[92a\]]
[\[92a.1\]]bzhin du yang sos kyi bar du yang de bzhin te/_de bas na/_lcags kyis su ni kun tu khebs/_/zhes bya'o/_/lcags kyi sa gzhi rab tsha ba/_/'bar zhing gzi brjid ldan pa ste/_/dpag tshad brgya phrag du mar yang /_/me lce rnams ni mched
[\[92a.2\]]par gnas/_/zhes bya ba ni sems can dmyal ba chen po mnar med pa dpag tshad mang po dang /_dpag tshad brgya phrag mang po dang /_dpag tshad stong phrag mang po dang /_dpag tshad brgya stong phrag mang por lcags 'bar zhing rab tu 'bar la kun tu rab tu 'bar te 'bar ba gcig tu gyur
[\[92a.3\]]cing sreg pa'o/_/sems can dmyal ba chen po mnar med pa ji lta ba de bzhin du yang sos kyi bar du yang de bzhin no/_/de bas na/_lcags kyi sa gzhi rab tsha ba/_/'bar zhing gzi brjid ldan pa ste/_/dpag tshad brgya phrag du mar yang /_/me lce rnams ni mched par gnas/_/zhes
[\[92a.4\]]bya'o/_/'jungs pa 'du ba drag po ste/_/me lcer ldan zhing bsnyen par dka'/_/de dag ba spu slong ba'i gzugs/_/'jigs shing sdug bsngal 'jigs par byed/_/ces bya ba la/_'jungs pa zhes bya ba gang zag ser sna can 'chums shing yo byad rnams kun tu 'dzin la/_
[\[92a.5\]]sbyin pa dag la kun 'gyed par mi byed pa gang yin pa de dag go/_/gzhan yang gang zag nyes par spyod pa'i las rnam pa sna tshogs byed pa de rnams yin te/_de bas na 'jungs pa zhes bya'o/_/'jungs pa de dag ni sems can dmyal ba chen po brgyad po de dag tu tsha zhing kun tu tsha
[\[92a.6\]]yongs su tsha bar 'gyur te/_de bas na/_'jungs pa'i 'dul ba drag po ste/_/zhes bya'o/_/me lcer ldan zhing bsnyen par dka'/_/zhes bya ba ni sems can dmyal ba chen po brgyad po 'di dag me 'bar ba'i phreng bas bskor te/_'jungs pa de dag gis mi bzod cing brnag
[\[92a.7\]]par dka' ste/_de bas na/_me lcer ldan zhing bsnyen par dka'/_/zhes bya'o/_/de dag ba spu slong ba'i gzugs/_/'jigs shing 'jigs byed sdug bsngal ba/_/zhes bya ba ni sems can dmyal ba brgyad po 'di dag 'jungs pa de dag 'jigs pa dang /_dngang pa dang /_
[\[92b\]]
[\[92b.1\]]skrag pa dang /_yi chad pa de ba spu slong bar byed la sdug bsngal skyed par byed de/_de bas na/_de dag ba spu slong ba'i gzugs/_/'jigs shing 'jigs byed sdug bsngal ba/_/zhes bya'o/_/drang srong dag dang sdom can dang /_/dka' thub can la kha zer ba/_/zhes bya ba la/_
[\[92b.2\]]drang srong zhes bya ba ni sangs rgyas rnams dang /_sangs rgyas kyi nyan thos rnams te/_de rnams dang mi mthun pa'i lus kyi las kun tu spyod pa dang /_mi mthun pa'i ngag gi las dang /_yid kyi las kun tu spyod pa ste/_de bas na drang srong dag ces bya'o/_/sdom can zhes bya ba
[\[92b.3\]]ni lus sdom pa dang /_ngag sdom pa dang /_yid sdom pa rnams te/_de bas na sdom can zhes bya'o/_/dka' thub can zhes bya ba ni sbyangs pa'i yon tan sna tshogs yang dag par blangs pa'i phyir dka' thub can zhes bya ba ste/_de bas na dka' thub can zhes bya'o/_/rkang pa
[\[92b.4\]]mtho zhing spyi'u tshugs su/_/dmyal ba der ni ltung bar 'gyur/_/zhes bya ba ni 'jungs pa de dag gis nyes par spyod pa de dag de lta bur yang dag par blangs pa dang kun tu spyod pas sems can dmyal ba chen po brgyad po de dag du 'dor te/_de bas na/_rkang pa mtho zhing spyi'u
[\[92b.5\]]tshugs su/_/dmyal ba der ni ltung bar 'gyur/_/zhes bya'o/_/dbang po nyams pa de dag 'tshed/_/ces bya ba ni de dag dbang bo ma lus pa'i phyir sems can dmyal ba chen po brgyad po de dag tu skye zhing nyin mtshan du 'tshed de/_de bas na/_dbang po nyams pa de dag
[\[92b.6\]]'tshed/_/ces bya'o/_/nya ni skam la bor ba bzhin/_/zhes bya ba ni ji ltar nya chu las bton te skam sar bor ba rnams sdug bsngal zhing nyam thag nas 'dar ba de bzhin du/_de dag 'jig rten 'di nas shi 'phos nas ni sems can dmyal ba chen po brgyad po dag tu
[\[92b.7\]]bor te/_sdug bsngal zhing nyam thag nas 'dar te/_de bas na dbang po nyams pa de dag 'tshed de/_nya ni skam la bor ba bzhin/_/zhes bya'o/_/de ltar nyes byas las byed pa/_/nyin mtshan du ni cho nges 'debs/_/zhes bya ba ni las dkar po spang zhing mi dge
[\[93a\]]
[\[93a.1\]]ba'i chos la zhugs pa de dag sems can dmyal ba chen po brgyad po dag tu skyes nas rtag par rgyun ma chad par yun du nyam thag pa'i nga ros cho nges 'debs te/_sdug bsngal zhing mi bzad la rtsub cing tsha ba dang /_yid du mi 'ong ba'i tshor ba
[\[93a.2\]]nyin mtshan du nyams su myong ste/_de bas na/_de ltar nyes byas las byed pa/_/nyin mtshan du ni cho nges 'debs/_/zhes bya'o/_/de ni sgra chen rab tu sgrogs/_/'phang mdung gis phog glang chen bzhin/_/zhes bya ba ni de dag sdug bsngal mi bzad pas zil gyis gnon
[\[93a.3\]]te/_glang po che de dag 'phang mdung gis phog pa dang lcags kyus drangs pa bzhin du skad shin tu che bas sgra sgrogs te/_de bas na/_de ni sgra chen rab tu sgrogs/_/'phang mdung gis phog glang chen bzhin/_/zhes bya'o/_/mi rnams kyi lo sum khri gang yin pa de ni sems
[\[93a.4\]]can dmyal ba pa kha cig gi nam gyi cha stod do/_/kha cig gi ni nam kyi gung thun gyi bar ro/_/kha cig na ni nam gyi cha smad gyi bar ro/_/lo dgu khri la ni mtshan gcig go/_/lo dgu khri la ni nyin gcig go/_/lo 'bum brgyad khri la ni nyin zhag gcig go/_/mi rnams lo ni 'di
[\[93a.5\]]dag na/_/dgu khri snyed ni gang yin te/_/dmyal ba dag na mtshan gcig ste/_/nyin gcig tshad kyang de tsam mo/_/byis pa mi khom song ba rnams/_/brlang ba'i ri rab 'jigs pas/_/'di lta bu yi lo grangs bar/_/yun rings dag tu brtsams par gyur/_/'di dag
[\[93a.6\]]dang ni gzhan yang rab mang mtha' yas pa'i/_/sdug bsngal myong ba rnams su byis pa dag gis myong /_/de dag mtha' yas par ni brjod par sla ba min/_/bdag gis su ni phyogs cha tsam zhig brjod par zad/_/'jig rten gzhag pa las tshigs bcu bzhi pa
[\[93a.7\]]ste/_'jig rten gzhag pa rdzogs so//[ {D4087}]@##/_/rgya gar skad du/_kA ra Na pradz+nyA ste/_bod skad du/_rgyu gdags pa/_bam po dang po/_dkon mchog gsum la phyag 'tshal lo/_/'di skad bdag gis thos pa dus gcig na/_bcom
[\[93b\]]
[\[93b.1\]]ldan 'das wA rA Na sI'i drang srong smra ba'i ri dgas kyi nags kyi nang na bzhugs te/_de'i tshe dge slong mang po rim gro'i khang par 'dug ste/_'khod pa rnams kyis skabs su gtam 'di lta bu zhig glengs te/_tshe dang ldan pa dag skyes bu chen po'i mtshan sum cu rtsa gnyis dang
[\[93b.2\]]ldan pa'i skyes bu chen po ni rnam pa gnyis su 'gyur gyi/_gzhan du mi 'gyur te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba chos kyi rgyal po chos dang ldan pa rin po che sna bdun dang ldan par 'gyur ro/_/de'i rin
[\[93b.3\]]po che sna bdun ni 'di lta bu yin te/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med rin po che dang /_khyim bdag rin po che dang /_bdun pa ste/_blon po rin po che'o/_/de'i bu ni stong tham pa yod de/_
[\[93b.4\]]dpa' ba rtul phod pa dang /_yan lag mchog gi gzugs dang ldan pa pha rol gyi sde rab tu 'joms pa sha stag go/_/de ni rgya mtsho chen po la thug pa'i sa chen po ma lus pa gnod par sngo ba med cing 'tshe ba med pa 'di nyid chad pa med cing mtshon gyis bda' ba med la chos dang
[\[93b.5\]]mthun zhing snyoms pas legs par phab ste gnas so/_/gal te skra dang kha spu rnams bregs te/_gos ngur smrig dag bgos nas dad pas khyim nas khyim med par legs pa kho nar rab tu byung na ni/_'jig rten 'dir de bzhin gshegs pa dgra bcom pa yang dag par rdzogs
[\[93b.6\]]pa'i sangs rgyas su 'gyur te/_sgra cher grags par 'gyur ba de ni ngo mtshar to zhes glengs so/_/dge slong mang po rim gro'i khang par 'dus te 'khod pa rnams kyis gtam de lta bu glengs pa bcom ldan 'das nyin mo gnas na bzhugs pas lha'i snyan rnam par dag pa mi las 'das pas
[\[93b.7\]]gsan to/_/gsan nas kyang bcom ldan 'das phye ma red nang du yang dag 'jog las bzhengs te rim gro'i khang pa ga la ba der gshegs so/_/gshegs nas kyang bcom ldan 'das dge slong gi dge 'dun gyi gung la gdan bshams pa la bzhugs so/_/bzhugs nas kyang
[\[94a\]]
[\[94a.1\]]bcom ldan 'das kyis dge slong rnams la bka' stsal pa/_dge slong dag dge slong mang po rim gro'i khang par tshogs shing 'dus pa khyed kyis skabs su gtam ci zhig glengs/_khyed gtam gang gi phyir da ltar 'dus shing 'khod/_de skad ces bka'
[\[94a.2\]]stsal nas/_dge slong rnams kyis bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bdag cag dge slong mang po rim gro'i khang pa 'dir 'dus shing mchis pa rnams kyis skabs su bka' mchid
[\[94a.3\]]'di lta bu zhig glengs te/_tshe dang ldan pa dag skyes bu chen po'i mtshan sum cu rtsa gnyis dang ldan pa'i skyes bu chen po ni rnam pa gnyis su 'gyur gyi gzhan du mi 'gyur te/_gal te khyim par 'dug cing /_khyim na gnas na ni 'khor los sgyur ba'i rgyal por 'gyur zhes bgyi ba
[\[94a.4\]]nas/_'jig rten 'dir de bzhin gshegs pa dgra bcom pa yang dag par rdzogs pa'i sangs rgyas kyi bar du 'gyur te/_sgra cher grags par 'gyur ba de ni ngo mtshar to zhes/_btsun pa bdag cag dge slong mang po rim gro'i khang pa 'dir 'dus shing mchis pa rnams kyis skabs
[\[94a.5\]]su bka' mchid glengs te/_bka' mchid de'i slad du bdag cag da ltar 'dus shing mchis lags so/_/de skad ces gsol pa dang /_bcom ldan 'das kyis dge slong mang po la bka' stsal pa/_dge slong dag skyes bu chen po'i mtshan gang dag dang ldan pa'i skyes bu chen po ni
[\[94a.6\]]rnam pa gnyis su 'gyur gyi gzhan du mi 'gyur te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas/_rgyas par 'jig rten 'dir de bzhin gshegs pa dgra bcom pa yang dag par rdzogs pa'i sangs rgyas kyi
[\[94a.7\]]bar du 'gyur te/_sgra cher grags par 'gyur ba'i skyes bu chen po'i mtshan sum cu rtsa gnyis po de dag gang yin/_de skad ces bka' stsal pa dang /_dge slong de dag bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol
[\[94b\]]
[\[94b.1\]]to/_/btsun pa chos rnams kyi rtsa ba ni bcom ldan 'das lags/_ston pa ni bcom ldan 'das lags pas na/_bcom ldan 'das kyi don de nyid dge slong rnams la legs par bka' stsal du gsol/_bcom ldan 'das las thos na dge slong rnams 'dzin par 'gyur lags so/_/_
[\[94b.2\]]dge slong dag de'i phyir legs par nyon la shin tu yid la zung shig dang bshad par bya'o/_/dge slong dag skyes bu chen po ni rkang pa shin tu gnas pa ste/_'di lta ste/_rkang pa gnyis shin tu gnas pas na sa la mnyam par gnon te/_dge slong dag 'di ni skyes bu chen po'i skyes bu
[\[94b.3\]]chen po'i mtshan yin no/_/de'i rkang pa gnyis kyi 'og gi mthil nas kyang 'khor lo rtsibs stong pa lte ba dang bcas pa/_mu khyud dang bcas pa rnam pa thams cad yongs su rdzogs pa 'byung ste/_dge slong dag 'di ni skyes bu chen po'i skyes bu chen po'i mtshan yin no/_/dge slong
[\[94b.4\]]dag skyes bu chen po ni sor mo ring ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni rkang pa'i rting pa yangs pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni
[\[94b.5\]]lag pa dang rkang pa dra ba dang ldan te/_dper na ngang pa'i rgyal po skyid de bar 'dug pa lta bur de'i lag pa gnyis dang rkang pa gnyis dra ba dang ldan te/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni lag pa dang rkang pa 'jam zhing
[\[94b.6\]]gzhon sha chags pa ste/_dper na shing bal gyi 'da' ba'am/_ras bal gyi 'da' ba lta bu ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni rkang pa long mo'i tshigs mi mngon pa ste/_dge slong dag 'di ni skyes bu chen
[\[94b.7\]]po'i skyes bu chen po'i mtshan yin no/_/dge slong dag skyes bu chen po ni rje ngar ri dgas e n+ya ya'i lta bu ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po'i lus ma btud pa ste/_lus ma btud pa lags pas pus mor
[\[95a\]]
[\[95a.1\]]slebs shing /_kun tu slebs pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni mdoms kyi sba ba sbubs su nub pa ste/_dper na glang bo che cang shes sam/_rta cang shes skyid de bar 'dug pa'i
[\[95a.2\]]lta bur de'i mdoms [(]gyi [,]kyi [)]sba ba sbubs su nub ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni shing n+ya gro d+ha ltar chu zheng gab pa ste/_lus ji tsam la 'dom gyi tshad kyang de tsam la/_'dom gyi tshad ji tsam pa lus
[\[95a.3\]]kyi tshad kyang de tsam ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni lus kyi spu gyen du phyogs pa dang /_dge slong dag skyes bu chen po ni spu re re nas skye ba ste/_lus kyi spu rnams re re nas skye zhing 'jam la reg na bde ba
[\[95a.4\]]dang /_mthon mthing du 'dug pa dang /_'khyil ba dang /_g.yas phyogs su 'khyil ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po'i lus kyi pags pa gser 'dra bas na gser gyi mdog can yin te/_dge slong
[\[95a.5\]]dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni 'od 'dom gang dang ldan te/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni lus kyi pags pa srab pa ste/_pags pa
[\[95a.6\]]srab pas na lus la rdul dang dri mas mi chags te/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni bdun shin tu mtho ba ste/_lus kyi bdun mtho bar gyur pa ni lag pa gnyis dang /_rkang pa gnyis dang /_thal
[\[95a.7\]]gong gnyis dang /_ltag pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni thal gong rgyas pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni
[\[95b\]]
[\[95b.1\]]ro stod seng ge 'dra ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni lus che zhing drang ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni dpung mgo shin tu
[\[95b.2\]]zlum pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni so bzhi bcu yod pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni so mnyam pa ste/_dge slong
[\[95b.3\]]dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni so thags bzang ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni mche ba shin tu dkar ba ste/_dge slong dag 'di ni
[\[95b.4\]]skyes bu chen po'i skyes bu chen po'i mtshan yin no/_/dge slong dag skyes bu chen po ni 'gram pa seng ge 'dra ba ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni ro bro ba'i mchog brnyes pa ste/_dge slong dag 'di ni
[\[95b.5\]]skyes bu chen po'i skyes bu chen po'i mtshan yin no/_/dge slong dag skyes bu chen po ni lce ring zhing srab pa ste/_lce ring zhing srab pas na kha nas phyung na lces skra'i mtshams su thug par kha thams cad khebs te/_dge slong dag 'di ni skyes bu chen po'i skyes bu chen po'i mtshan yin no/_/_
[\[95b.6\]]dge slong dag skyes bu chen po ni tshangs pa'i dbyangs bya ka la ping ka'i ltar sgra snyan cing rnga bo che'i sgra lta bu dang ldan pa ste/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni mig mthon mthing lta bu ste/_dge slong dag 'di ni
[\[95b.7\]]skyes bu chen po'i skyes bu chen po'i mtshan yin no/_/dge slong dag skyes bu chen po ni ba'i rdzi ma lta bu dang ldan te/_dge slong dag 'di ni skyes bu chen po'i skyes bu chen po'i mtshan yin no/_/dge slong dag skyes bu chen po ni mgo bo gtsug tor dang ldan pa ste/_dge slong dag 'di ni
[\[96a\]]
[\[96a.1\]]skyes bu chen po'i skyes bu chen po'i mtshan yin no/_/dge slong dag skyes bu chen po ni smin mtshams su mdzod spu skyes pa dkar zhing 'jam la reg na bde ba dang /_g.yas su 'khyil pa dang ldan te/_dge slong dag 'di ni skyes bu chen po'i skyes bu chen
[\[96a.2\]]po'i mtshan yin no/_/dge slong dag skyes bu chen po'i mtshan sum cu rtsa gnyis ni de dag yin te/_skyes bu chen po'i mtshan de dag dang ldan na rnam pa gnyis su 'gyur gyi gzhan du mi 'gyur te/_gal te khyim par 'dug cing khyim na gnas na ni 'khor los sgyur ba'i rgyal po mtha'
[\[96a.3\]]bzhir rgyal ba chos kyi rgyal po chos dang ldan pa rin po che sna bdun dang ldan par 'gyur ro/_/de'i rin po che sna bdun ni 'di lta bu yin te/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med rin po che dang /_khyim bdag
[\[96a.4\]]rin po che dang /_bdun pa ste/_blon po rin po che'o/_/de'i bu ni stong tham pa yod de/_dpa' ba rtul phod pa yan lag mchog gi gzugs dang ldan pa pha rol gyi sde rab tu 'joms pa sha stag go/_/de ni rgya mtsho la thug pa'i sa chen po ma lus pa gnod par sdo ba med cing 'tshe ba med
[\[96a.5\]]pa 'di nyid chad pa med cing mtshon gyis bda' ba med la chos dang mthun zhing snyoms pas legs par phab ste gnas so/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten
[\[96a.6\]]'dir de bzhin gshegs pa dgra bcom pa yang dag par rdzogs pa'i sangs rgyas su 'gyur te/_rgya cher grags par 'gyur ro/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_ston pas gzhan yang 'di skad ces
[\[96a.7\]]bka' stsal to/_/thub chen bdag nyid rab bsgoms pa/_/lus kyi tha ma 'dzin pa yi/_/lus kyi mtshan rnams yod pa dag_/nga yis rab tu bshad par bya/_/de yi rkang pa shin tu gnas/_/sa la mnyam par gnon pa yin/_/de yi rkang gnyis 'og mthil na/_/'khor lo
[\[96b\]]
[\[96b.1\]]rab tu dbyibs legs yod/_/lag sor yang ni ring ba ste/_/rkang pa rting pa yangs par ldan/_/lag dang rkang pa dra bar 'brel/_/shing bal lta bur 'jam pa yin/_/de yi long mo'i tshigs mi mngon/_/mi mchog rje ngar e ne ya/_/lus ni thur du ma btud par/_/lag
[\[96b.2\]]gis pus mo'i lha ngar slebs/_/mdoms kyi sba ba sbubs su nub/_/n+ya gro d+ha ltar chu zheng gab/_/lus spu rnams ni gyen du phyogs/_/de spu g.yas phyogs re re 'khyil/_/gser gyi kha dog 'dra ba dang /_/'dom gang 'od ni kun nas 'khor/_/lus kyi pags pa srab
[\[96b.3\]]pa dang /_/de yi bdun po mtho ba yin/_/sgrog rus dag kyang sha yis gang /_/ro stod seng ge 'dra ba yin/_/lus ni che zhing drang ba dang /_/de yi phrag pa dbyibs kyang legs/_/so ni bzhi bcu yod pa ste/_/yongs su tshang zhing nyams pa med/_/mnyam zhing thags kyang
[\[96b.4\]]bzang ba ste/_/de yi so rnams dbyibs kyang legs/_/mche ba rab dkar seng ge'i 'gram/_/ro rnams bro ba'i mchog rnyed pa/_/lce ni ring zhing srab pa ste/_/tshangs pa'i dbyangs dang ldan pa yin/_/mig ni mthin mthong ba rdzi ma/_/de yi mgo ni gtsug tor ldan/_/_
[\[96b.5\]]de ni smin mtshams mdzod spu yod/_/dung ltar dkar zhing mdzes pa yin/_/thub chen bdag nyid rab bsgoms pa/_/lus kyi tha ma 'dzin pa yi/_/lus la mtshan rnams yod pa ni/_/sum cu rtsa gnyis de dag yin/_/gang gi lus la mtshan rtags rnams/_/sum cu rtsa
[\[96b.6\]]gnyis ldan gyur pa/_/de lta bu ni rgyal gyur nas/_/sa yi steng ni 'dul bar byed/_/yang na byang chub mchog kyang 'thob/_/dran dang ldan zhing bu mang la/_/nad med shin tu mkhas par 'gyur/_/zas dang skom dang bgo ba dang /_/mal cha stan rnams rnyed par 'gyur/_/_
[\[96b.7\]]de ni mi phyed 'khor dang ldan/_/lus can kun gyi yid du 'ong /_/de lta bu ni lha mi rnams/_/rjes su mthun par byed par 'gyur/_/de lta bu yi mi dag ni/_/chos kyi dbang gis mchog yin no/_/mi mnyam pa dang zla med dang /_/mtshungs med rnam par 'dren par 'gyur/_/bcom
[\[97a\]]
[\[97a.1\]]ldan 'das kyis de skad ces bka' stsal nas/_dge slong de dag yi rangs te/_bcom ldan 'das kyis gsungs pa la mngon par bstod do/_/ci'i phyir byang chub sems dpa' skyes bu chen po'i mtshan rkang pa shin tu gnas pa thob ce na/_
[\[97a.2\]]smras pa/_byang chub sems dpas ni sngon gyi srid pa dang /_sngon gyi gnas dang /_sngon gyi lus dang /_sngon gyi bdag nyid thob pa dang /_sngon gyi tshe rabs gzhan dag dang /_'das pa dang /_zad pa dang /_'gags pa dang /_bral ba dang /_rnam par gyur pa dang /_yongs
[\[97a.3\]]su zad pa dag tu dge ba'i chos 'di lta ste/_bden pa'am/_tshul khrims sam/_gtong ba'am/_brtul zhugs sam/_yi dam gang dang gang yang dag par blangs te gnas par gyur kyang rung ste/_de tshul khrims dang /_brtul zhugs dang /_yi dam de la yi dam
[\[97a.4\]]dam por gyur cing yi dam brtan por gyur to/_/yi dam brten por gyur nas kyang mi g.yo kun nas mi g.yo/_kun tu rab tu mi g.yo'o/_/mi 'gul/_kun tu mi 'gul kun tu rab tu mi 'gul lo/_/mi 'khrugs/_kun tu mi 'khrugs/_kun tu rab tu mi 'khrugs
[\[97a.5\]]so/_/mi 'phrogs/_kun tu mi 'phrogs/_kun tu rab tu mi 'phrogs te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o/_/de der skyes nas ring po ma
[\[97a.6\]]lon par dga' ldan gyi ris kyi lha sngar skyes pa rnams las lha'i gnas gsum gyis 'phags te/_gsum gang zhe na/_'di lta ste/_lha'i tshe dang /_lha'i kha dog dang /_lha'i grags pas 'phags so/_/de der tshe'i tshad ji tsam pa de srid du gnas nas de nas shi 'phos nas khams 'dir
[\[97a.7\]]mi rnams dang skal ba mnyam par skye'o/_/de 'dir rgyal po'i pho brang ngam/_mdun na 'don gyi khyim du skye bar 'gyur te/_der byang chub sems dpa' des skyes bu chen po'i mtshan rkang pa shin tu gnas pa rnyed par 'gyur ro/_/de'i snga ltas ni 'di yin te/_gal te khyim par
[\[97b\]]
[\[97b.1\]]'dug cing khyim na gnas na ni 'khor los sgyur ba'i rgyal po mtha' bzhir rgyal ba chos kyi rgyal po chos dang ldan pa/_rin po che sna bdun dang ldan par 'gyur ro/_/de'i rin po che sna bdun ni 'di lta bu yin te/_'di lta ste/_'khor lo rin po che nas bdun pa ste/_blon po rin po
[\[97b.2\]]che'i bar rnams so/_/de'i bu ni stong tham pa yod de/_dpa' ba rtul phod pa yan lag mchog gi gzugs dang ldan pa/_pha rol gyi sde rab tu 'joms pa sha stag go/_/de ni rgya mtsho la thug pa'i sa chen po ma lus pa gnod par sdo ba med cing 'tshe ba med pa 'di nyid chad pa med
[\[97b.3\]]cing mtshon gyis bda' ba med la chos dang mthun shing snyoms pas legs par phab ste gnas la/_rgyal srid de las dgra 'am/_phyir rgol ba'am/_rgyal po do zla'am/_sa'i bdag po'am/_rgyal rigs kyis mi g.yo/_kun tu mi g.yo/_kun tu rab tu mi g.yo'o/_/mi
[\[97b.4\]]'gul/_kun tu mi 'gul/_kun tu rab tu mi 'gul lo/_/mi 'khrugs/_kun tu mi 'khrugs/_kun tu rab tu mi 'khrugs so/_/mi 'phrogs/_kun tu mi 'phrogs/_kun tu rab tu mi 'phrogs so/_/btsun mo'i 'khor dang /_gzhon nu rnams dang /_blon po rnams
[\[97b.5\]]dang /_gtso bo dang /_dmag gi ru dang /_grong mi dang /_yul mi rnams kyis bkur stir byed/_bla mar byed/_ri mor byed/_mchod par byed do/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med pa legs pa kho nar rab
[\[97b.6\]]tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes gsungs te/_de dge slong gi tshul des dge sbyong ngam/_bram ze'am/_lha 'am/_bdud dam/_tshangs pa'am/_gzhan
[\[97b.7\]]su yang rung bas chos dang mthun pas mi g.yo/_kun tu mi g.yo/_kun tu rab tu mi g.yo'o/_/mi 'gul/_kun tu mi 'gul/_kun tu rab tu mi 'gul lo/_/mi 'khrugs/_kun tu mi 'khrugs/_kun tu rab tu mi 'khrugs so/_/mi 'phrogs/_kun tu mi 'phrogs/_
[\[98a\]]
[\[98a.1\]]kun tu rab tu mi 'phrogs so/_/dge slong rnams dang /_dge slong ma rnams dang /_dge bsnyen rnams dang /_dge bsnyen ma rnams dang /_lha rnams dang /_klu rnams dang /_lha ma yin rnams dang /_nam mkha' lding rnams dang /_dri za rnams
[\[98a.2\]]dang /_mi'am ci rnams dang /_lto 'phye chen po rnams dang /_gnod sbyin rnams dang /_srin po rnams dang /_mi rnams dang /_mi ma yin pa rnams kyis bkur stir byed/_bla mar byed/_ri mor byed/_mchod par byed de/_'di ni de'i snga ltas yin no/_/'di la chos nyid ni 'di
[\[98a.3\]]yin te/_de la 'di skad ces bya'o/_/gang tshe bde gshegs zhabs ni shin tu gnas pa yi/_/mtshan ni gang gis brnyes gyur de dag mnyan par gyis/_/bde ba dang ni tshul khrims brtul zhugs gtong ba dang /_/chos dge bde ba skyed pa gzhan rnams gang yin pa/_/_
[\[98a.4\]]nyid kyis yang dag blangs te brtan por gnas gyur des/_/gom pa brtan por lhun po bzhin du g.yo ba med/_/ci'i phyir byang chub sems dpas skyes bu chen po'i mtshan rkang pa gnyis kyi 'og mthil nas 'khor lo skye ba thob ce na/_smras pa/_byang chub sems dpas ni sngon
[\[98a.5\]]gyi srid pa zhes bya ba nas/_rgyas par sngon gyi skye ba gzhan dag gi bar dang /_'das pa dang /_zad pa dang /_'gags pa dang /_bral ba dang /_rnam par gyur pa dang /_yongs su zad pa dag tu pha ma dang /_nye du dang /_rgan rabs dang /_bla ma lta bu rnams dang /_gzhan
[\[98a.6\]]dge sbyong dang /_bram ze gnod par bya ba ma yin pa rnams dang /_gnod par bya ba la mi dga' ba gang yin pa de dag dang /_tha na bya dang /_ri dgas yan chad la yang chos dang mthun par bsrung ba dang /_bskyab pa dang /_sba ba byas la/_de nas snying brtse ba can gyi tshul khrims
[\[98a.7\]]kyang yang dag par blangs te gnas par gyur to/_/de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o/_/de der skyes nas ring po ma lon par dga' ldan gyi ris kyi lha sngar
[\[98b\]]
[\[98b.1\]]skyes pa rnams las lha'i gnas gsum gyis 'phags te zhes bya ba nas rgyas par sbyar te/_de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du sbyar ro/_/de 'dir rgyal po'i pho brang ngam/_mdun na 'don gyi khyim du skye bar 'gyur te/_/_
[\[98b.2\]]der byang chub sems dpa' des skyes bu chen po'i mtshan rkang pa gnyis kyi 'og gi mthil 'khor lo 'byung ba thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas/_
[\[98b.3\]]rgyas par chos dang mthun zhing snyoms pas legs par phab ste gnas so zhes bya ba'i bar du sbyar te/_lha'i 'khor lo rin po che thob par 'gyur la/_de nas gling bzhi legs par phab te gling bzhir rgyal srid kyi dbang phyug la dbang byed do/_/btsun mo'i 'khor dang /_gzhon
[\[98b.4\]]nu rnams zhes bya ba nas rgyas par ri mor byed/_mchod par byed ces bya ba'i bar du sbyar ro/_/gal te skra dang /_kha spu rnams bregs te zhes bya ba nas/_rab tu byung na ni/_'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_
[\[98b.5\]]sgra cher grags par 'gyur ba'i bar du gsungs te/_'phags pa'i lam yan lag brgyad pa brnyes par gyur la/_des na nyon mongs pa thams cad spangs nas chos thams cad la sgrib pa med pa'i ye shes brnyes par gyur te/_dge slong rnams dang /_dge slong ma rnams zhes bya ba
[\[98b.6\]]nas rgyas par ri mor byed/_mchod par byed ces bya ba'i bar du sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/pha ma dang ni gnyen rnams dang /_/de bzhin gzhan yang bla ma gang /_/ri dgas bya rnams de bzhin te/_/chos dang mthun pas bsrung byas
[\[98b.7\]]pa/_/dge ba de yi rnam smin gyis/_/rtsibs stong bcas dang lte bar bcas/_/mu khyud bcas pa'i 'khor lo dag_/rkang pa gnyis kyi mthil du byung /_/ci'i phyir byang chub sems dpas skyes bu chen po'i mtshan sor mo ring ba dang /_rkang pa'i rting pa yangs pa dang /_lus che
[\[99a\]]
[\[99a.1\]]zhing drang ba gsum thob ce na/_smras pa/_byang chub sems dpas ni/_sngon gyi srid pa zhes bya ba nas rgyas par sbyar te/_srog chags 'byung ba sems can thams cad tha na srog chags grog spur yan chad kyi phyir srog gcod pa spangs te/_srog
[\[99a.2\]]gcod pa las phyir log nas/_dbyug pa spangs shing mtshon cha spangs ste ngo tsha shes shing snying rje dang ldan pas srog gcod pa spangs pa dang /_gzhan yang byang chub sems dpas ma byin par len pa spangs te ma byin par len pa las phyir log nas/_byin pa len pa dang /_byin
[\[99a.3\]]pa la dga' ba dang /_byin pa dang /_btang ba dang /_bor ba 'dod pa dang /_mi rku ba dang /_gtsang mar gyur pa dang /_dag pa dang /_gtsang mas bdag nyid bsrungs te/_ma byin par len pa spangs nas ma byin par len pa las sems yongs su dag par byas par gyur pa
[\[99a.4\]]dang /_gzhan yang byang chub sems dpas pha ma dang /_nye du dang /_rgan rabs dang /_bla ma lta bu rnams dang /_gzhan yang dge sbyong dang /_bram ze kha na ma tho ba med pa dang /_kha na ma tho ba med pa la dga' ba gang yin pa de dag la gsong por smra ba dang /_phyag 'tshal ba
[\[99a.5\]]dang /_langs te stan stobs par byed de/_de las de dang yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o/_/de der skyes nas ring po ma lon par dga' ldan gyi ris kyi lha sngar skyes
[\[99a.6\]]pa rnams las lha'i gnas gsum gyis 'phags te zhes bya ba nas rgyas par sbyar te/_de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du sbyar ro/_/de 'dir rgyal po'i pho brang ngam/_mdun na 'don gyi khyim du skye bar 'gyur te/_
[\[99a.7\]]der byang chub sems dpa' des/_skyes bu chen po'i mtshan sor mo ring ba dang /_rkang pa'i rting pa yangs pa dang /_lus che zhing drang ba thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir
[\[99b\]]
[\[99b.1\]]rgyal ba zhes bya ba nas rgyas par sbyar te/_tshe ring zhing yun ring du gnas par 'gyur ba dang /_bkur stir byed/_bla mar byed/_ri mor byed/_mchod par byed ces bya ba'i bar du rgyas par sbyar ro/_/gal te skra dang /_kha spu bregs te zhes bya ba nas/_rab tu byung na ni 'jig
[\[99b.2\]]rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_bcom ldan 'das kyis bzhed na bskal pa 'am/_bskal pa las lhag par yang sku tshe ring zhing yun ring du
[\[99b.3\]]gnas par 'gyur ba dang /_bkur stir byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang tshe rgyal ba sor mo ring bar gyur pa dang /_/zhabs kyi rting yangs sku che
[\[99b.4\]]drang bar gyur pa ni/_/srog chags srog gcod pa las slar ni log gyur dang /_/ma byin pa dang rku ba spangs par gyur pa dang /_/dge sbyong bram ze rnams la gsong bor smra ba dang /_/des ni bla ma rnams la ldang zhing stan byin pa'i/_/las dge bde ba skyed pa rnam
[\[99b.5\]]smin dge ba de/_/skye ba gzhan dag tu ni ston pa mdzad pa'i phyir/_/ston pa de la las kyi rnam smin de 'dra ba'i/_/mtshan rnams sku las byung ste gsum dang gsum du sbyar/_/ci'i phyir byang chub sems dpas skyes bu chen po'i mtshan lag pa dang rkang pa dra ba dang ldan
[\[99b.6\]]pa thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_bsdu ba'i dngos po bzhis 'khor bsdus te/_'di lta ste/_sbyin pa dang /_snyan par smra ba dang /_don spyod pa dang /_don mthun pas so/_/de las de dang yang dag
[\[99b.7\]]par blangs pa de lta bu dang /_yang dag par gzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar te/_de de nas shi 'phos nas khams 'dir mi rnams dang skal ba mnyam bar skye'o zhes bya ba'i bar du sbyar ro/_/_
[\[100a\]]
[\[100a.1\]]de 'dir rgyal po'i pho brang ngam/_mdun na 'don gyi khyim du skye bar 'gyur te/_der byang chub sems dpa' des/_skyes bu chen po'i mtshan lag pa dang rkang pa dra ba dang ldan pa thob par 'gyur ro/_/de'i snga ltas ni 'di yin te/_gal te khyim bar
[\[100a.2\]]'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_btsun mo'i 'khor dang /_gzhon nu rnams dang /_blon po rnams dang /_gtso bo dang /_dmag gi ru dang /_grong mi dang /_yul gyi mi rnams
[\[100a.3\]]kyis bsten pa dang /_bkur sti byed pa nas rgyas par sbyar ro/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag
[\[100a.4\]]par rdzogs pa'i sangs rgyas su 'gyur te/_sgra cher grags par 'gyur ro zhes gsungs te/_dge slong rnams dang /_dge slong ma rnams dang /_dge bsnyen rnams dang /_dge bsnyen ma rnams dang /_gzhan mu stegs can dang /_dge sbyong dang /_bram ze dang /_
[\[100a.5\]]spyod pa pa dang /_kun tu rgyu rnams kyis bsten pa dang /_bkur sti byed/_bla mar byed ces bya ba nas rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang gi lag pa rkang pa la/_/dra bar ldan pa yongs
[\[100a.6\]]rdzogs pa/_/ngang pa'i rgyal po ji lta bar/_/skyes bu mchog kyang de dang 'dra/_/'dir ni sems can rnams la yang /_/sbyin dang snyan par smra ba dang /_/don spyod dang ni don mthun pa/_/de dang de la ci rigs par/_/bsdu ba'i dngos po bzhi rnams kyis/_/sngon gyis bsdus
[\[100a.7\]]par gyur pas na/_/las kyi rnam par smin pa des/_/lag dang rkang pa dra bar ldan/_/ci'i phyir byang chub sems dpas skyes bu chen po'i mtshan lag pa dang rkang pa 'jam zhing gzhon sha chags pa thob ce na/_smras pa/_byang chub sems dpas ni sngon gyi srid pa zhes bya
[\[100b\]]
[\[100b.1\]]ba nas rgyas par sbyar te/_pha ma dang /_nye du dang /_rgan rabs dang /_bla ma lta bu rnams dang /_gzhan yang dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la lus bsku zhing dril ba dang /_khrus bya ba dang /_
[\[100b.2\]]mar dang /_til mar rnams kyis dad pa'i sems kyis rang gi lag gis byi dor byas te/_de las de dang yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar te/_
[\[100b.3\]]de de nas shi 'phos nas khams 'dir mi rnams dang skal ba mnyam par skye'o zhes bya ba nas rgyas par sbyar ro/_/der byang chub sems dpa' des skyes bu chen po'i mtshan lag pa dang rkang pa 'jam zhing gzhon sha chags pa thob par 'gyur ro/_/de'i snga ltas ni 'di yin te/_
[\[100b.4\]]gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_lus bsku zhing dril ba dang /_khrus bya ba dang /_mar dang til mar rnyed ces bya ba dang /_bkur sti byed/_bla mar byed ces bya ba nas
[\[100b.5\]]rgyas par sbyar ro/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher
[\[100b.6\]]grags par 'gyur ro zhes gsungs te/_lus bsku zhing dril ba dang /_khrus bya ba dang /_mar dang /_til mar rnams rnyed ces bya ba dang /_bkur sti byed/_bla mar byed ces bya ba nas rgyas par sbyar te/_'di ni de'i snga ltas yin no/_/'di la chos nyid ni 'di yin te/_
[\[100b.7\]]de la 'di skad ces bya'o/_/shing bal gyi ni 'da' ba ltar/_/lag pa rkang pa 'jam pa dang /_/reg na bde bar 'gyur ba yi/_/mtshan de gang gis thob ce na/_/bsku zhing dril dang khrus byas gang /_/mar dang til mar sbyin pa dang /_/des na de yi rkang lag ni/_/'jam zhing
[\[101a\]]
[\[101a.1\]]reg na bde ba yin/_/ci'i phyir byang chub sems dpas skyes bu chen po'i mtshan rkang pa long mo'i tshigs mi mngon pa dang /_lus kyi sru gyen du phyogs pa gnyis thob ce na/_smras pa/_byang chub sems dpas ni sngon gyi srid pa zhes bya ba nas rgyas par
[\[101a.2\]]sbyar te/_dge ba'i chos 'di lta ste/_bde ba'am/_tshul khrims sam/_gtong ba'am/_brtul zhugs sam/_yi dam gang dang gang yang dag par blangs te gnas par gyur kyang rung ste/_de lan 'ga' yang dma' bas chog par mi 'dzin cing /_ches gong nas gong du
[\[101a.3\]]khyad par shin tu 'dod pas cher gnas te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o/_/de nas shi 'phos nas khams 'dir ni mi rnams dang skal ba
[\[101a.4\]]mnyam par skye'o zhes bya ba nas rgyas par sbyar te/_der byang chub sems dpa' des skyes bu chen po'i mtshan rkang pa long mo'i tshigs mi mngon pa dang /_lus kyi spu gyen du phyogs pa gnyis thob par 'gyur ro/_/de'i snga ltas ni 'di yin te/_gal te khyim par 'dug
[\[101a.5\]]cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_grong rnams dang /_grong khyer rnams dang /_ljongs rnams kyis 'phel bar 'gyur ba dang /_bkur sti byed/_bla mar byed ces bya ba nas rgyas par sbyar ro/_/_
[\[101a.6\]]gal te skra dang kha spu rnams bregs te zhes bya ba nas/_rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs so/_/nges par 'byung ba dang /_dben
[\[101a.7\]]pa las skyes pa'i dag ba'i chos rnams kyis 'phel ba dang /_bkur sti byed ces bya ba nas rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang tshe bde gshegs zhabs kyi long mo'i tshigs mi mngon/_/_
[\[101b\]]
[\[101b.1\]]gang tshe de yi spu rnams gyen du phyogs gyur pa/_/bden pa dang ni tshul khrims brtul zhugs gtong ba dang /_/chos dge bde ba bskyed pa gzhan rnams gang yin pa/_/de dag gong nas gong du khyad par 'dod byed cing /_/bzang zhing dkar ba rnams kyis chog par mi 'dzin
[\[101b.2\]]pa/_/des na de ni der yang khyad par thob par 'gyur/_/de phyir de yi lus la mtshan ni rnam gnyis 'byung /_/ci'i phyir byang chub sems dpas skyes bu chen po'i mtshan rje ngar ri dgas e ne ya'i lta bu thob ce na/_smras pa/_byang chub sems dpas ni sngon gyi srid pa
[\[101b.3\]]zhes bya ba nas rgyas par sbyar te/_gus pas chos blangs pa dang /_gzung ba dang /_'dzin du bcug pa dang /_bklags pa dang /_gzhan yang byang chub sems dpas sems can skye ba'i chos can rnams kyi skye ba spong ba'i phyir chos ston pa dang /_sems can rga ba'i
[\[101b.4\]]chos can rnams dang /_na ba dang /_'chi ba dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrug pa'i chos can rnams kyi 'khrug pa spong ba'i phyir chos ston pa dang /_gzhan yang byang chub sems dpas pha ma dang /_
[\[101b.5\]]nye du dang /_rgan rabs dang /_bla ma lta bu rnams dang /_gzhan yang dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag gi chos dang mthun pa'i phrin rnams dus bzhin du bskyal te/_de las de dang yang dag
[\[101b.6\]]par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas par
[\[101b.7\]]sbyar te/_der byang chub sems dpa' des skyes bu chen po'i mtshan rje ngar ri dgas e ne ya'i lta bu thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor bos sgyur ba'i rgyal po mtha' bzhir rgyal ba zhes bya ba nas
[\[102a\]]
[\[102a.1\]]rgyas par sbyar te/_dran pa dang ldan pa'i mchog dang /_/blo gros dang ldan pa'i mchog dang /_bkur sti byed/_bla mar byed ces bya ba nas rgyas par sbyar ro/_/gal te skra dang kha spu rnams bregs te zhes bya ba nas/_rab tu byung nas 'jig
[\[102a.2\]]rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_dran pa dang ldan pa'i mchog dang /_blo gros dang ldan pa'i mchog dang /_bkur sti byed/_bla mar byed
[\[102a.3\]]ces bya ba nas rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang tshe bde bar gshegs pa'i rje ngar ni/_/e ne ya'i 'dra gus pas chos 'dzin dang /_/'gro la phan phyir chos rnams ston pa dang /_/mang po rnams la
[\[102a.4\]]thugs brtse don mdzad dang /_/pha dang ma dang dge sbyong bram ze yi/_/phrin gyi bya ba slan chad mdzad gyur pa/_/las dge bde ba skyed par byed pa 'di/_/tshe rabs gzhan du ston pa de mdzad de/_/las kyi rnam par smin pa de nyid kyis/_/rje ngar e ne ya yi lta bur gyur/_/ci'i phyir byang chub
[\[102a.5\]]sems dpas skyes bu chen po'i mtshan shing n+ya gro d+ha lta bur chu zheng gab pa dang /_lus ma btud par lag pas pus mo'i lha ngar slebs pa gnyis thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_gnod par mi byed pa'i rang bzhin can du gyur
[\[102a.6\]]pas des su la yang lus dang ngag dang yid kyis gnod par ma byas pa dang /_gzhan yang byang chub sems dpa' zas la tshod rig par gyur te/_ran par byed cing lto mi che ba dang /_lto 'dun mi byed cing lto 'dun gyi sbyor ba la mi brtson pa dang /_gzhan yang byang chub sems dpas ni 'di
[\[102a.7\]]lta ste/_zas dang /_skom dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_mar me'i sbyin pa rnams rang gi lag gis gus pa dang /_brnyas pa med par dus su sbyin pa dang /_gzhan yang byang
[\[102b\]]
[\[102b.1\]]chub sems dpas pha ma dang /_nye du dang /_rgan rabs dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag na ba dang /_sdug cing phongs pa rnams dang /_nad tshabs che ba rnams la mthun pa'i sman
[\[102b.2\]]rnams dang /_phan pa'i zas rnams dang /_rkyen du 'tsham pa'i g.yog rnams byin te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar te/_de de nas shi 'phos
[\[102b.3\]]nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan shing n+ya gro d+ha ltar chu zhing gab pa dang /_lus ma btud par lag pas pus mo'i lha ngar slebs pa gnyis thob par 'gyur ro/_/de'i snga ltas
[\[102b.4\]]ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_gnod pa med cing nad med pa'i rang bzhin can dang /_bkur sti byed/_bla mar byed ces bya ba nas rgyas par sbyar ro/_/gal te skra dang kha spu
[\[102b.5\]]rnams bregs te/_gos ngur smrig dag bgos nas zhes bya ba nas rab tu byung na ni/_'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_gnod pa med cing nad med pa'i rang
[\[102b.6\]]bzhin can dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/chu zhing gab pa n+ya gro d+ha/_/ljon pa chen po sdong por ldan/_/yal ga lo ma phun sum tshogs/_/skyes bu mchog
[\[102b.7\]]ni de dang 'dra/_/lus ni thur du ma btud par/_/gyen du langs te 'dug bzhin du/_/pus mo'i lha nga gnyi ga yang /_/lag pa gnyis kyis kun du slebs/_/lus dang ngag dang de bzhin yid kyis kyang /_/'jig rten su la 'ang gnod pa yong mi byed/_/de bzhin mkhas pa zas la ran par byed/_/_
[\[103a\]]
[\[103a.1\]]des ni de dang de la tshod kyang rig_/gus par dus su brnyas pa med par ni/_/sngon gyi skye bar sbyin pa dag kyang byin/_/zas dang skom dang de bzhin gos rnams dang /_/spos dang me tog phreng dang byug pa dang /_/bdug pa phye ma de bzhin mal cha dang /_/bzhon pa de bzhin
[\[103a.2\]]gnas dang mar me dang /_/nad kyi gsos dang sman rnams pha ma dang /_/dge sbyong bram ze rnams la sngon byin te/_/las dge bde ba skyed par byed pa 'di/_/tshe rabs gzhan du ston pa des mdzad des/_/las kyi rnam par smin pa de yis ni/_/ston pa'i sku la mtshan ni 'di gnyis byung /_/ci'i phyir
[\[103a.3\]]byang chub sems dpas skyes bu chen po'i mtshan mdoms kyi spa ba sbubs su nub pa thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_pha ma dang /_nye du dang /_rgan rabs dang /_bla ma lta bu rnams dang /_gzhan dge sbyong dang /_bram ze gnod par bya
[\[103a.4\]]ba ma yin pa dang /_gnod par bya ba la mi dga' ba gang yin pa de dag grong dang /_zhing gang nas spyugs pa dang spangs pa de dag phyir chud par bya ba'i phyir shin tu spro ba drag po byas pa dang /_gzhan yang byang chub sems dpas ni bya ba dang /_don la gsol ba btab pa gang yin pa rnams dang /_phongs
[\[103a.5\]]pa byung ngo cog tu de dag bsgral ba dang /_kun du bsgral ba dang /_kun du rab tu bsgral ba'i phyir shin tu spro ba drag po byas te/_de gus par byed pa dang /_rtag tu byed pa dang /_gzhan yang byang chub sems dpa' ngo tsha shes pa dang /_khrel yod par gyur pa dang /_gcer bu rnams 'gebs par byed pa yin
[\[103a.6\]]te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas
[\[103a.7\]]par sbyar te/_der byang chub sems dpa' des skyes bu chen po'i mtshan mdoms kyi sba ba sbubs su nub pa thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_btsun
[\[103b\]]
[\[103b.1\]]mo'i 'khor dang /_gzhon nu rnams dang /_blon po rnams dang /_gtso bo dang /_dmag gi ru dang /_grong mi rnams dang /_yul gyi mi rnams kyis bsrung ba dang /_srung du bcug par 'gyur ba dang /_bkur sti byed/_bla mar byed ces bya ba nas rgyas par sbyar ro/_/gal te skra dang kha spu rnams
[\[103b.2\]]bregs te gos ngur smrig dag bgos nas zhes bya ba nas rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_dge slong rnams dang /_dge slong ma rnams dang /_dge
[\[103b.3\]]bsnyen rnams dang /_dge bsnyen ma rnams kyis bsrung ba dang /_srung du bcug par 'gyur ba dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/ci yi rgyus na mi mchog gi/_/mdoms
[\[103b.4\]]kyi sba ba sbubs su nub/_/spangs dang de yi thad du 'ongs/_/gang yin de ni sngon byas dang /_/gcer bu rnams ni bkab pa dang /_/ngo tsha shes dang khrel yod pa/_/des ni sbubs su nub par 'gyur/_/ci'i phyir byang chub sems dpas skyes bu chen po'i mtshan lus kyi pags pa srab pa dang /_spu re re nas
[\[103b.5\]]skye ba gnyis thob ce na/_smras pa/_byang chub sems dpa' ni sngon gyi srid pa zhes bya ba nas rgyas par sbyar te/_dge sbyong dang /_bram ze gsal ba dang /_yid gzhungs pa dang /_mkhas pa dang /_yongs su rdzogs par byed pa gang yin pa de dag gi thad du song nas bsten cing bsnyen te bsnyen bkur
[\[103b.6\]]byas nas/_dge ba'i las ni gang yin/_mi dge ba'i las ni gang yin/_kha na ma tho ba med pa dang /_kha na ma tho ba dang bcas pa ni gang yin/_gang byas na ni legs par 'gyur te/_sdig par mi 'gyur zhes dris shing dri ba'i bya ba byas te/_de dag las thos nas de dang de bzhin nyid du byas pa
[\[103b.7\]]dang /_gzhan yang byang chub sems dpa' ni rtog par byed cing sems pa'i rang bzhin can du gyur pa dang /_gzhan yang byang chub sems dpa' ni rtog par byed pa yin te/_pha ma dang /_nye du dang /_rgan rabs dang /_bla ma lta bu rnams dang /_gzhan dge sbyong dang /_bram ze gnod par
[\[104a\]]
[\[104a.1\]]bya ba ma yin pa dang /_gnod par bya ba la mi dga' ba gang yin pa de dag la dgab pa dang /_khrus bya ba dang /_mnye ba byas pa dang /_sa phyogs mi gtsang ba rnams gtsang bar byas te/_dag par byas shing phyag dar byas nas phyag dar rnams bor te/_de las de dang
[\[104a.2\]]yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der
[\[104a.3\]]byang chub sems dpa' des skyes bu chen po'i mtshan lus kyi pags pa srab pa dang /_spu re re nas skye ba gnyis 'thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas
[\[104a.4\]]par sbyar te/_dran pa dang ldan pa dang /_blo gros dang ldan par 'gyur zhing dran pa dang ldan pa'i mchog dang blo gros dang ldan pa'i mchog tu 'gyur ba dang /_bkur sti byed/_bla mar byed ces bya ba'i bar du sbyar ro/_/gal te skra dang kha spu rnams bregs te/_gos ngur smrig dag bgos
[\[104a.5\]]nas zhes bya ba nas/_rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_dran pa dang ldan pa dang /_blo gros dang ldan par 'gyur zhing /_dran pa dang ldan
[\[104a.6\]]pa'i mchog dang /_blo gros dang ldan pa'i mchog tu 'gyur ba dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang gis 'dir ni ston pa'i pags pa srab/_/gang tshe spu
[\[104a.7\]]rnams re rer skye bar 'gyur/_/mkhas brtags mang du thos pa bsten pa dang /_/rtogs par byed cing sems par gyur ba dang /_/sa phyogs rnams kyang gtsang mar byas pa dang /_/bsku zhing dril dang khrus rnams byas pa ste/_/las dge bde ba skyed par byed pa 'di/_/tshe rabs
[\[104b\]]
[\[104b.1\]]gzhan dag tu ni ston pas mdzad/_/las kyi rnam smin des na rgyal ba yi/_/pags pa srab cing spu rnams re rer skye/_/ci'i phyir byang chub sems dpas skyes bu chen po'i mtshan gser gyi kha dog dang /_'od 'dom gang ba gnyis thob ce na/_smras pa/_byang chub sems dpas ni sngon
[\[104b.2\]]gyi srid pa dang /_sngon gyi gnas dang /_sngon gyi lus dang /_sngon gyi bdag nyid thob pa dang /_sngon gyi tshe rabs gzhan dag dang /_'das pa dang /_zad pa dang /_'gags pa dang /_bral ba dang /_rnam par gyur pa dang /_yongs su zad pa dag tu pha ma dang /_nye du dang /_rgan rabs dang /_bla ma lta bu rnams
[\[104b.3\]]dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la bca' ba dang bza' ba zhim po rnams byin pa dang /_khang khyim bzang po rnams dang /_gding ba dang /_bgo ba dang /_zas dang /_skom dang /_bca' ba dang /_
[\[104b.4\]]bza' ba dang /_gos dang /_spos dang /_byug pa dang /_mal cha dang /_stan dang /_gnas dang /_mar me bzang po rnams kyis sems kyi rgyud rnam par dag pas chos rnam par dag pa dang ldan pa'i sems can rnams la bya ba byas pa dang /_gzhan yang byang chub sems dpa' khro ba med cing
[\[104b.5\]]khro gnyer dang bral bar 'gyur te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o/_/de der skyes nas ring po ma lon par dga' ldan gyi ris kyi lha sngar skyes pa rnams las lha'i
[\[104b.6\]]gnas gsum gyis 'phags te/_gsum gang zhe na/_'di lta ste/_lha'i kha dog dang /_lha'i grags pas 'phags so/_/de der che'i tshad ji tsam pa de srid du gnas te/_de der tshe tshad ji tsam pa de srid du gnas nas de nas shi 'phos te khams 'dir mi rnams dang skal ba mnyam par skye'o/_/de
[\[104b.7\]]'dir rgyal po'i pho brang ngam/_mdun na 'don gyi khyim du skye bar 'gyur te/_der byang chub sems dpa' des skyes bu chen po'i mtshan gser gyi mdog dang /_'od 'dom gang ba gnyis thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni
[\[105a\]]
[\[105a.1\]]'khor los sgyur ba'i rgyal po mtha' bzhir rgyal ba chos kyi rgyal po chos dang ldan pa/_rin po che sna bdun dang ldan par 'gyur ro/_/de'i rin po che sna bdun ni 'di lta bu yin te/_'di lta ste/_'khor lo rin po che nas/_bdun pa ste/_blon po rin po che'i bar
[\[105a.2\]]rnams so/_/de'i bu ni stong tham pa yod de/_dpa' ba rtul phod pa yan lag mchog gi gzugs dang ldan pa pha rol gyi sde rab tu 'joms pa sha stag go/_/de ni rgya mtsho la thug pa'i sa chen po ma lus pa gnod par sngo ba med cing 'tshe ba med pa 'di nyid chad pa med cing mtshon gyis bda' ba med
[\[105a.3\]]la chos dang mthun zhing snyoms pas legs par phab ste gnas la/_de gser gyi mdog de dang /_'od 'dom gang ba des ya mtshan du gyur pa dang /_btsun mo'i 'khor dang /_gzhon nu rnams dang /_blon po rnams dang /_gtso bo dang /_dmag gi ru dang /_grong mi dang yul gyi mi rnams kyis
[\[105a.4\]]gces par byed/_bkur sti byed/_bla mar byed/_ri mor byed/_mchod par byed do/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag par
[\[105a.5\]]rdzogs pa'i sangs rgyas su 'gyur te/_sgra cher grags par 'gyur ro zhes gsungs te/_de gser gyi mdog de dang /_'od 'dom gang ba des dge slong rnams dang /_dge slong ma rnams dang /_dge bsnyen rnams dang /_dge bsnyen ma rnams dang /_lha rnams dang /_klu rnams dang /_lha ma
[\[105a.6\]]yin rnams dang /_nam mkha' lding rnams dang /_dri za rnams dang /_mi'am ci rnams dang /_lto 'phye chen po rnams dang /_gnod sbyin rnams dang /_srin po rnams dang /_mi rnams dang /_mi ma yin pa rnams kyis gces par byed/_bkur sti byed/_bla mar byed/_ri mor byed/_mchod
[\[105a.7\]]par byed de/_'di ni de'i snga ltas yin no/_/'di la chos nyid ni 'di yin te/_/de la 'di skad ces bya'o/_/gang gis sngon ni gser gyi mdog can gyur/_/'dom gang 'od ni bar snang nyi ma bzhin/_/bgo ba skom dang kha zas zhim po dag_/sngon gyi tshe rabs dag tu byin pa dang /_/sngon gyi
[\[105b\]]
[\[105b.1\]]tshe rabs dag tu ston pa ni/_/khro ba med cing khro gnyer bral gyur te/_/las dge bde ba skyed pa byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/gser gyi mdog can 'dom gang 'od dang ldan//_//rgyu gdags pa/_bam
[\[105b.2\]]po gnyis pa/_ci'i phyir byang chub sems dpas skyes bu chen po'i mtshan lus kyi bdun mtho ba thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_dge sbyong dang /_bram ze rnams dang /_bkres pa dang /_sdug phongs pa rnams dang /_slong
[\[105b.3\]]ba rnams la sbyin pa mtho ba 'di lta ste/_zas dang /_skom dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_mar me dag byin te/_sems kyi rgyud rgya chen pos rnam par dag pa dang ldan pa'i
[\[105b.4\]]sems can rnams la bya ba byas te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal
[\[105b.5\]]ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan lus kyi bdun mtho ba thob par 'gyur ro/_/de'i ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes
[\[105b.6\]]bya ba nas rgyas par sbyar te/_de'i grong dang /_grong khyer dang /_ljongs rnams dang /_mdzod dang /_bang mdzod la sogs pa mtho bar 'gyur ba dang /_bkur sti byed/_bla mar byed ces bya ba'i bar du rgyas par sbyar ro/_/gal te skra dang kha spu rnams bregs te gos ngur smrig dag bgos
[\[105b.7\]]nas zhes bya ba nas/_rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_de'i mngon par 'byung ba dang /_dben pa las skyes pa'i dge ba'i chos rnams
[\[106a\]]
[\[106a.1\]]dang /_bsam gtan dang /_rnam par thar pa dang /_ting nge 'dzin dang /_snyoms par 'jug pa dang /_yid la byed pa'i khyad par mtho bar 'gyur ba dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di
[\[106a.2\]]la chos nyid ni 'di yin te/_de la 'di skad ces bya'o/_/lo grangs drug cu lon pa'i glang po ltar/_/sngon gang gis bdun ni mtho bar gyur/_/lag pa rkang pa de bzhin thal gong dang /_/ltag par gang gis mtshan rnams byung bar gyur/_/des ni sngon gyi skye bar sbyin pa byin/_/dge slong
[\[106a.3\]]rnams dang de bzhin bram ze la/_/dgab pa dang ni skom dang zas mang byin/_/de bzhin 'dron dang slongs dang sdug phongs la/_/zas dang skom dang de bzhin gos rnams dang /_/spos dang me tog phreng dang byug pa dang /_/bdug pa phye ma de bzhin rol mo'i sgra/_/mar me dag dang
[\[106a.4\]]gnas dang mal cha byin/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/bcom ldan de yi bdun ni mtho bar gyur/_/ci'i phyir byang chub sems dpas skyes bu chen po'i mtshan ro stod seng ge'i 'dra ba dang /_thal
[\[106a.5\]]gong rgyas pa dang /_dpung mgo shin tu zlum pa gsum thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_nan gyis 'dzin par mi byed pa dang /_mchog tu 'dzin pa med pa dang /_nyes par bsams pa legs par 'dor ba dang dngan then byed cing smra
[\[106a.6\]]bar mi byed pa dang /_gzhan yang byang chub sems dpas dge sbyong dang /_bram ze mkhas pa de dang de dag la brjod par bya ba'i rnam grangs sna tshogs ston te/_gnang bar bya ba dag la rjes su gnang ba dang /_gzhan yang byang chub sems dpas rgyal po byed dam/_blon po byed pa na bde bar byas
[\[106a.7\]]pa dang /_dge ba'i byed pa'i gtso bor gyur cig gtso bor bsgo ba byas te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas
[\[106b\]]
[\[106b.1\]]khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan ro stod seng ge'i 'dra ba dang /_thal gong rgyas pa dang /_dpung mgo shin tu zlum pa gsum thob par 'gyur ro/_/de'i snga ltas ni 'di yin te/_
[\[106b.2\]]gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_bde bar byas pa dang /_dge ba byed pa'i gtso bor gyur cing gtso bor bskor ba byas pa dang /_bkur sti byed/_bla mar byed ces bya ba'i bar du rgyas par sbyar ro/_/_
[\[106b.3\]]gal te skra dang kha spu rnams bregs te gos ngur smrig dag bgos nas zhes bya ba nas rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_bde bar byas pa dang /_dge ba
[\[106b.4\]]byed pa'i gtso bor gyur cing gtso bor bsko ba byas pa dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_/de la 'di skad ces bya'o/_/nags khung seng ge'i rgyal po ji bzhin du/_/gang gi ro stod seng ge 'dra
[\[106b.5\]]bar gyur/_/sngon ni thal gong shin tu rgyas gyur dang /_/dpung mgo yang ni shin tu zlum par gyur/_/nan gyis mi 'dzin mchog tu 'dzin pa med/_/nyes par bsams pa legs spong brtul zhugs bzang /_/dge sbyong bram ze rnams kyis bzod par byed/_/des ni gnang bar bya ba'i chos rnams
[\[106b.6\]]gang /_/bde bar byed dang dge ba'i gtso bo gang /_/de dang de yang gtso bor bsko bar gyur/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam smin des na ston pa yin/_/sku la mtshan ni 'di gsum byung bar gyur/_/ci'i phyir byang chub sems dpas
[\[106b.7\]]skyes bu chen po'i mtshan so bzhi bcu dang /_so mnyam pa dang /_so thags bzang ba gsum thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_phra ma'i tshig spangs shing phra ma'i tshig las slar log ste/_tshu rol ba rnams kyi tshig thos na tshu rol ba
[\[107a\]]
[\[107a.1\]]rnams dbye ba'i phyir pha rol ba rnams la ma bsnyad la/_pha rol ba rnams kyi tshig thos na yang pha rol pa rnams dbye ba'i phyir tshu rol pa rnams kyi thad du 'ongs te ma bsnyad do/_/de ltar bye ba rnams gcig tu sdud pa dang /_'dus pa rnams la rjes su dga' ba dang mthun par
[\[107a.2\]]dga' zhing mthun par mos te mthun par gyur pa'i tshig smra ba dang /_gzhan yang byang chub sems dpas sems can bye ba rnams dang /_kun tu bye ba rnams dang /_rnam par bye ba rnams dang /_sdums ma byas pa rnams kyi sdums byas shing mthun par byas te/_yang dag par dga' bar byas nas mthun
[\[107a.3\]]pa dang 'dus pa de dag gis dga' zhing mngon par dga' la des gdung bar mi byed cing yongs su yi chad par mi byed de/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par
[\[107a.4\]]sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du sbyar te/_der byang chub sems dpa' des skyes bu chen po'i mtshan so bzhi bcu dang /_so mnyam pa dang /_so thags bzang ba gsum thob par 'gyur ro/_/de'i snga ltas ni 'di yin te/_
[\[107a.5\]]gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_mi phyed pa'i 'khor dang ldan pa dang /_bkur sti byed/_bla mar byed ces bya ba'i bar du rgyas par sbyar ro/_/gal te skra dang kha spu rnams bregs te/_gos
[\[107a.6\]]ngur smrig dag bgos nas zhes bya ba nas rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_mi phyed pa'i 'khor dang ldan pa dang /_bkur sti byed/_bla mar byed ces
[\[107a.7\]]bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang gis so ni bzhi bcur gyur pa dang /_/so mnyam pa dang thags ni bzang por gyur/_/gal te phra ma dbyen du 'gyur ba'i tshig_/dbye bar byed pa rnam par spong ba
[\[107b\]]
[\[107b.1\]]dang /_/sngon ni rnam par smin dang mthun par byas/_/de ni 'dus pa rnams kyis de bzhin dga'/_/de bzhin du ni mgu zhing rangs par gyur/_/las dge bde bskyed par byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/ston pa'i sku la mtshan
[\[107b.2\]]gsum byung bar gyur/_/ci'i phyir byang chub sems dpas skyes bu chen po'i mtshan mche ba shin tu dkar ba thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_'dod pa na spyod pa'i byams pa thob nas sems can thams cad la byams pa'i
[\[107b.3\]]sems kyis khyab par byas pa dang /_gzhan yang byang chub sems dpa' ni rtog par byed cing sems pa'i rang bzhin can du gyur te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o
[\[107b.4\]]zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan mche ba shin tu dkar ba thob par 'gyur ro/_/de'i snga ltas ni 'di yin te/_gal te
[\[107b.5\]]khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_de mche ba shin tu dkar ba des gces par byed/_bkur sti byed/_bla mar byed ces bya ba'i bar du sbyar ro/_/gal te skra dang kha spu rnams bregs te gos ngur smrig
[\[107b.6\]]dag bgos nas dad pas khyim nas khyim med par legs pa kho nar rab tu byung na ni/_'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_de mche ba shin tu dkar ba des
[\[107b.7\]]gces par byed bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/sngon ni gang gis mche ba rab dkar ba'i/_/mtshan ni gang gis thob gyur de nyon cig_/'dod pa dag na spyod pa'i
[\[108a\]]
[\[108a.1\]]byams pa thob/_/rtog par byed dang sems par gyur pa des/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/bcom ldan mche ba shin tu dkar bar gyur/_/ci'i phyir byang chub
[\[108a.2\]]sems dpas skyes bu chen po'i mtshan 'gram pa seng ge 'dra ba thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_sems kyis 'di lta bu'i yi dam du bcas te bdag la su yang rung ba ci slong yang de bdag la yod na bdag gis de la sbyin par bya ste/_
[\[108a.3\]]ma byin gyi bar du phyir gtang bar mi bya'o snyam ste/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams
[\[108a.4\]]dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan 'gram pa seng ge'i 'dra ba thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha'
[\[108a.5\]]bzhir rgyal ba zhes bya ba nas rgyas par sbyar te/_ci 'dod pa dang /_ci bsams pa dang /_ci sgrub pa de dag thams cad rdzogs par thob par 'gyur ba dang /_bkur sti byed/_bla mar byed ces bya ba'i bar du rgyas par sbyar ro/_/gal te skra dang kha spu rnams bregs te gos ngur smrig dag bgos
[\[108a.6\]]nas/_dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_de ci bzhed pa dang /_ci dgongs pa dang /_
[\[108a.7\]]ci sgrub pa de dag thams cad rdzogs par thob par gyur pa dang /_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/sngon gyi tshe rabs gzhan du ston pa yi/_/thugs kyis thugs
[\[108b\]]
[\[108b.1\]]dam bcas pa 'di yin te/_/bdag la su yang rung ba ci slong yang /_/de ni bdag gis ma byin mi btang snyam/_/de ltar brtul zhugs dam pa rnam pa gsum/_/mtshan rdzogs de yi dgongs par ldan pa yis/_/sngon gyi tshe rabs gzhan du blangs par gyur/_/las kyi rnam smin des
[\[108b.2\]]na drang srong che/_/rgyal ba'i 'gram pa seng ge'i 'dra bar gyur/_/ci'i phyir byang chub sems dpas skyes bu chen po'i mtshan ro bro ba'i mchog thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_tho 'tshams pa med pa'i rang bzhin can du gyur nas/_
[\[108b.3\]]des sems can su la yang lag pa'am/_bong ba'am/_dbyug pa'am/_mtshon cha'am/_bsnun par bya ba gang yang rung bas tho 'tshams pa ma byas pa dang /_gzhan yang byang chub sems dpas pha ma dang /_nye du dang /_rgan rabs dang /_bla ma lta bu rnams dang /_gzhan dge sbyong dang /_bram ze
[\[108b.4\]]gnod par bya ba ma yin pa dang /_gnod par bya ba la mi dga' ba gang yin pa de dag la mthun pa'i sman rnams dang /_phan pa'i zas rnams dang /_'tsham pa'i g.yog byin te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi
[\[108b.5\]]lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan ro bro ba'i mchog thob par 'gyur ro/_/de'i snga
[\[108b.6\]]ltas ni 'di yin te/_gal te khyim par 'dug cing khyim na gnas na ni/_'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_gnod pa chung zhing nad med pa'i rang bzhin can du 'gyur ba dang /_bkur sti byed/_bla mar byed ces bya ba'i bar du rgyas par sbyar
[\[108b.7\]]ro/_/gal te skra dang kha spu rnams bregs te/_gos ngur smrig dag bgos nas dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya
[\[109a\]]
[\[109a.1\]]ba'i bar du gsungs te/_gnod pa chung zhing nad med pa'i rang bzhin can du 'gyur ba dang /_bkur sti byed/_bla mar byed ces bya ba'i bar du rgyas par sbyar te/_/'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/_
[\[109a.2\]]de yi lus la ro rnams bro ba'i mchog_/sngon ni 'khor ba'i tshe na gang las gyur/_/lag pa'am yang na dbyug pa'am mtshon cha yis/_/sems can su la'ang gnod par ma byas la/_/pha ma dang ni dge sbyong bram ze rnams/_/sngon ni nad kyi gsos sman dag kyang byin/_/las dge
[\[109a.3\]]bde bskyed par byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/bcom ldan ro rnams bro ba'i mchog dang ldan/_/ci'i phyir byang chub sems dpas skyes bu chen po'i mtshan lce ring zhing srab pa dang /_mgo gtsug tor dang ldan pa
[\[109a.4\]]gnyis thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_bdag nyid kyang srog gcod pa spangs shing srog gcod pa las phyir log la/_gzhan dag kyang srog gcod pa spong ba yang dag par 'dzin du bcug pa dang /_bdag nyid kyang ma byin
[\[109a.5\]]par len pa dang /_'dod pas log par g.yem pa dang /_brdzun du smra ba dang /_'bru'i chang dang /_bcos pa'i chang myos par 'gyur ba bag med pa'i gnas spong ba yang dag par 'dzin du 'jug par byed de/_de las de dang /_yang dag par blangs pa de lta bu dang /_yang dag par bzung ba de
[\[109a.6\]]lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan lce ring zhing
[\[109a.7\]]srab pa dang /_mgo gtsug tor dang ldan pa gnyis thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni/_'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_lce ring zhing srab pa dang /_mgo gtsug tor dang ldan pa
[\[109b\]]
[\[109b.1\]]des gces par byed/_bkur sti byed/_bla mar byed ces bya ba'i bar du rgyas par sbyar ro/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang
[\[109b.2\]]dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_de lce ring zhing srab pa dang /_mgo gtsug tor dang ldan pa des gces par byed/_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas
[\[109b.3\]]yin no/_/'di la chos nyid ni 'di yin te/_de la 'di skad ces bya'o/_/gang tshe rgyal ba'i dbu ni gtsug tor ldan/_/ljags kyang ring zhing srab par gang las gyur/_/srog chags ma bsad ma byin ma blangs dang /_/'dod na log par ma spyod brdzun ma byas/_/chang btung ba yang rtag
[\[109b.4\]]tu spang byas nas/_/mang po gzhan rnams kyang ni de la btsud/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam smin des na rgyal ba yi/_/ljags kyang ring zhing srab la gtsug tor ldan/_/ci'i phyir byang chub sems dpas skyes bu chen
[\[109b.5\]]po'i mtshan tshangs pa'i dbyangs thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_tshig rtsub po spangs nas tshig rtsub po las phyir ldog ste/_de zhe gcod pa'i tshig rtsub po dang /_gzhan gyis mi bzod pa dang /_gzhan tshig pa za bar 'gyur
[\[109b.6\]]ba dang /_skye bo mang po'i yid du mi 'thad pa dang /_skye bo mang po mi dga' ba dang /_skye bo mang po'i yid du mi 'ong ba dang /_mnyam par gzhag pa ma yin pa dang /_ting nge 'dzin du mi 'gyur ba gang yin pa de lta bu'i tshig rnams spangs nas/_tshig snyan pa dang /_rnar snyan pa dang /_yid la
[\[109b.7\]]'bab pa dang /_dga' bar byed pa dang /_pho brang 'khor gyi skad dang /_snyan cing 'jebs pa dang /_gsal ba dang /_brda phrad pa dang /_mnyan par 'os pa dang /_rten pa med pa dang /_mi mthun pa med pa dang /_skye bo mang po'i 'dod pa dang /_skye bo mang po'i yid du 'thad pa dang /_skye
[\[110a\]]
[\[110a.1\]]bo mang po dga' ba dang /_skye bo mang po'i yid du 'ong ba dang /_shin tu mnyam par gzhag pa dang /_ting nge 'dzin du 'gyur ba gang yin pa lta bu'i tshig rnams smra bar byed do/_/gzhan yang byang chub sems dpas tshig kyal pa spangs nas tshig kyal pa las
[\[110a.2\]]slar log ste/_de dus su smra ba dang /_bden par smra ba dang /_don yod par smra ba dang /_brtags te smra ba dang /_gtan tshigs dang bcas pa dang /_gdams ngag dang bcas pa dang /_rigs pa dang mnyam par gzhag pa dang /_chos dang ldan pa dang /_don dang ldan pa dang /_ma 'dres
[\[110a.3\]]pa'i tshig rjod par byed de/_de las de dang yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi 'phos nas khams 'dir mi rnams dang skal ba mnyam par skye'o zhes
[\[110a.4\]]bya ba'i bar du rgyas par sbyar te/_der byang chub sems dpa' des skyes bu chen po'i mtshan tshangs pa'i dbyangs thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar
[\[110a.5\]]te/_de tshangs pa'i dbyangs des gces par byed/_bkur sti byed/_bla mar byed ces bya ba'i bar du rgyas par sbyar ro/_/gal te skra dang kha spu rnams bregs te gos ngur smrig dag bgos nas/_dad pas khyim nas khyim med par legs pa kho nar rab tu byung na ni 'jig rten du de bzhin
[\[110a.6\]]gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes bya ba'i bar du gsungs te/_de tshangs pa'i dbyangs des gces par byed/_bkur sti byed/_bla mar byed ces bya ba'i bar du rgyas par sbyar te/_'di ni de'i snga ltas yin
[\[110a.7\]]no/_/'di la chos nyid ni 'di yin te/_de la 'di skad ces bya'o/_/tshangs pa'i dbyangs ni rnga sgra'i gdangs kyis mtshan/_/gang gis 'thob par 'gyur ba mnyan par gyis/_/'jam por smra zhing rtsub pa rnam par spangs/_/dga' ba smra zhing mi dga' smra mi byed/_/kyal pa'i tshig
[\[110b\]]
[\[110b.1\]]ni spangs par gyur pa dang /_/dus su don dang chos ni smra bar byed/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam smin des na bde bar gshegs/_/drang srong chen po'i tshangs pa'i gsung dang ldan/_/ci'i phyir byang chub sems dpas
[\[110b.2\]]skyes bu chen po'i mtshan mig mthon mthing lta bu dang /_ba'i rdzi ma lta bu gnyis thob ce na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_'dod pa na spyod pa'i byams pa thob la/_de ni sems can du 'gyur bar 'dod pa gang yin pa rnams dang /_
[\[110b.3\]]don med par 'gyur bar 'dod pa gang yin pa rnams dang /_phan par 'dod pa gang yin pa rnams dang /_gnod par 'dod pa gang yin pa rnams dang /_bde bar 'dod pa gang yin pa rnams dang /_mi bde bar 'dod pa gang yin pa rnams dang /_bde ba la reg par 'dod pa gang yin pa rnams dang /_
[\[110b.4\]]bde ba la reg par mi 'dod pa gang yin pa rnams dang /_grub pa dang bde bar 'dod pa gang yin pa rnams dang /_grub pa dang bde bar mi 'dod pa gang yin pa de dag thams cad la byams pa'i mig gis bltas te/_dper na mas bu gcig pa sdug pa dang /_phangs pa dang /_dga' ba dang /_
[\[110b.5\]]yid du 'ong ba dang /_bzod cing mthong na mi mthun pa med de/_zla ba brgyad dam/_dgu lon gyi bar du ma phrad pa las mthong bar gyur na byams pa'i mig gis lta ba de bzhin du/_byang chub sems dpas kyang sems can don du 'gyur bar 'dod pa gang yin pa nas grub pa dang bde bar 'dod pa
[\[110b.6\]]gang yin pa'i bar gyi sems can de dag la byams pa'i mig gis bltas te/_de las de dang /_yang dag par blangs pa de lta bu dang /_yang dag par bzung ba de lta bus lus zhig nas dga' ldan gyi lha rnams dang skal ba mnyam par skye'o zhes bya ba nas rgyas par sbyar ro/_/de de nas shi
[\[110b.7\]]'phos nas khams 'dir mi rnams dang skal ba mnyam par skye'o zhes bya ba'i bar du rgyas par sbyar te/_der byang chub sems dpa' des skyes bu chen po'i mtshan mig mthon mthing lta bu dang /_ba'i rdzi ma lta bu gnyis thob par 'gyur ro/_/de'i snga ltas ni 'di yin te/_gal te khyim par
[\[111a\]]
[\[111a.1\]]'dug cing khyim na gnas na ni 'khor los sgyur ba'i rgyal po mtha' bzhir rgyal ba zhes bya ba nas rgyas par sbyar te/_de mig mthon mthing lta bu dang /_ba'i rdzi ma lta bu des gces par byed/_bkur sti byed/_bla mar byed ces bya ba'i bar du rgyas par
[\[111a.2\]]sbyar ro/_/gal te skra dang kha spu rnams bregs te/_gos ngur smrig dag bgos nas dad pas khyim nas khyim med par legs pa kho nar rab tu byung na ni 'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes
[\[111a.3\]]bya ba'i bar du gsungs te/_de mig mthon mthing lta bu dang /_ba'i rdzi ma lta bu des gces par byed/_bkur sti byed/_bla mar byed ces bya ba'i bar du rgya par sbyar te/_'di ni de'i snga ltas yin no/_/'di la chos nyid ni 'di yin te/_de la 'di skad ces bya'o/_/gang tshe bde
[\[111a.4\]]gshegs spyan ni mthon mthing ldan/_/gang tshe ston pa ba yi rdzi mar ldan/_/don 'dod gang yin don med 'dod pa gang /_/mi rnams bde reg mi 'dod gnod 'dod gang /_/ji ltar ma ni bu la snying brtse ba/_/de ltar thub pas 'jig rten kun la gzigs/_/las dge bde ba skyed par
[\[111a.5\]]byed pa 'di/_/tshe rabs gzhan dag tu ni ston pas mdzad/_/las kyi rnam smin des kyin ston pa yi/_/sku la mtshan ni rnam gnyis byung bar gyur/_/ci'i phyir byang chub sems dpas skyes bu chen po'i mtshan smin mtshams kyi mdzod spu thob ce na/_smras pa/_byang chub sems dpas ni sngon
[\[111a.6\]]gyi srid pa dang /_sngon gyi gnas dang /_sngon gyi lus dang /_sngon gyi bdag nyid thob pa dang /_sngon gyi tshe rabs gzhan dag dang /_'das pa dang /_zad pa dang /_'gags pa dang /_bral ba dang /_rnam par gyur pa dang /_yongs su zad pa dag tu pha ma dang /_nye du dang /_rgan rabs dang /_
[\[111a.7\]]bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag gis bsngags pa dus su bden par bsgrags te/_de las de dang /_yang dag par blangs pa de lta bu dang /_yang dag par bzung ba de lta bus lus
[\[111b\]]
[\[111b.1\]]zhig nas dga' ldan gyi lha rnams dang skal ba mnyam par skye'o/_/de der skyes nas ring po ma lon par dga' ldan gyi ris kyi lha sngar skyes pa rnams las lha'i gnas gsum gyis 'phags te/_gsum gang zhe na/_'di lta ste/_lha'i tshe dang /_lha'i kha dog dang /_lha'i grags
[\[111b.2\]]pas 'phags so/_/de der tshe'i tshad ji tsam pa de srid du gnas nas/_de nas shi 'phos te khams 'dir mi rnams dang skal ba mnyam par skye'o/_/de 'dir rgyal po'i pho brang ngam/_mdun na 'don gyi khyim du skye bar 'gyur te/_der byang chub sems dpa' des skyes bu chen
[\[111b.3\]]po'i mtshan smin mtshams kyi mdzod spu thob par 'gyur ro/_/de'i snga ltas ni 'di yin te/_gal te khyim par 'dug cing khyim na gnas na ni 'khor los sgyur ba'i rgyal po mtha' bzhir rgyal ba chos kyi rgyal po chos dang ldan pa rin po che sna bdun dang ldan par 'gyur ro/_/de'i rin po che
[\[111b.4\]]sna bdun ni 'di dag yin te/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med rin po che dang /_khyim bdag rin po che dang /_bdun pa ste/_blon po rin po che'o/_/de'i bu ni stong tham pa yod dpa' ba rtul phod pa/_
[\[111b.5\]]yan lag mchog gi gzugs dang ldan pa pha rol gyi sde rab tu 'joms pa sha stag go/_/de'i rgya mtsho la thug pa'i sa chen po ma lus pa gnod par sngo ba med cing 'tshe ba med pa 'di nyid chad pa med cing mtshon gyis bda' ba med la/_chos dang mthun zhing snyoms pas legs par phab ste gnas
[\[111b.6\]]la/_gang gi tshe 'jig rten du 'khor los sgyur ba'i rgyal po byung bar gyur pa na sgra de skye bo mang po'i dga' ba yid du 'ong bar 'gyur te/_sgra de yang gzhan 'phrul dbang byed kyi lha rnams kyi bar du grags par 'gyur te/_btsun mo'i 'khor dang /_gzhon nu rnams dang /_blon po rnams dang /_
[\[111b.7\]]gtso bo dang /_dmag gi ru dang /_grong mi dang /_yul gyi mi rnams kyis bkur sti byed/_bla mar byed/_ri mor byed/_mchod pa byed do/_/gal te skra dang kha spu rnams bregs te/_gos ngur smrig dag bgos nas/_dad pas khyim nas khyim med par legs pa kho nar rab tu byung na ni/_
[\[112a\]]
[\[112a.1\]]'jig rten du de bzhin gshegs pa dgra bcom pa yang dag par rdzogs pa'i sangs rgyas su 'gyur te/_sgra cher grags par 'gyur ro zhes gsungs te/_gang gi tshe 'jig rten du de bzhin gshegs pa dgra bcom pa yang dag par rdzogs pa'i sangs
[\[112a.2\]]rgyas byung bar gyur pa na sgra de skye bo mang po'i dga' ba dang /_yid du 'ong bar 'gyur te/_sgra de yang 'og min man chad du grags par 'gyur te/_dge slong rnams dang /_dge slong ma rnams dang /_dge bsnyen rnams dang /_dge bsnyen ma rnams dang /_lha rnams dang /_klu rnams dang /_lha ma
[\[112a.3\]]yin rnams dang /_nam mkha' lding rnams dang /_dri za rnams dang /_mi'am ci rnam dang /_lto 'phye chen po rnams dang /_gnod sbyin rnams dang /_srin po rnams dang /_mi rnams dang /_mi ma yin pa rnams kyis bkur sti byed/_bla mar byed/_ri mor byed/_mchod pa byed de/_'di
[\[112a.4\]]ni de'i snga ltas yin no/_/'di la chos nyid ni 'di yin te/_/de la 'di skad ces bya'o/_/de bzhin mdangs ni gser mdog 'dra ba yi/_/smin ma'i mtshams su mdzod spu skyes pa de/_/dag cing dkar la sdug cing bzang ba dang /_/mdzes shing dung gi mdog dang 'dra ba ste/_/bsngags
[\[112a.5\]]par 'os pa rnams kyis bsngags pa ni/_/bden par dus su de bzhin rig par brjod/_/las dge bde ba skyed par byed pa 'di/_/tshe rabs gzhan dag tu ni ston pas mdzad/_/las kyi rnam par smin pa de yis na/_/smin mtshams su ni mdzod spu skyes par gyur/_/chos mngon par
[\[112a.6\]]gdags pa'i bstan bcos rgyu gdags pa las/_/mtshan gyi phung po zhes bya ba phung po dang po rdzogs so//_//gleng gzhi ni mnyan du yod pa na ste/_dge slong dag 'khor los sgyur ba'i rgyal po 'jig rten du byung na rin po che sna bdun 'jig rten du 'byung bar 'gyur te/_bdun
[\[112a.7\]]gang zhe na/_'di lta ste/_'khor lo rin po che dang /_glang po rin po che dang /_rta rin po che dang /_nor bu rin po che dang /_bud med rin po che dang /_khyim bdag rin po che dang /_bdun pa ste/_blon po rin po che'o/_/dge slong dag de ltar na 'khor los sgyur ba'i rgyal po 'jig rten du byung
[\[112b\]]
[\[112b.1\]]na rin po che sna bdun de lta bu dag 'jig rten du 'byung bar 'gyur ro/_/dge slong dag de bzhin du de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na byang chub kyi yan lag rin po che bdun 'jig rten du 'byung bar 'gyur te/_bdun gang zhe na/_
[\[112b.2\]]'di lta ste/_dran pa yang dag byang chub kyi yan lag rin po che dang /_chos rnam par 'byed pa dang /_brtson 'grus dang /_dga' ba dang /_shin tu sbyangs pa dang /_ting nge 'dzin dang /_bdun pa ste btang snyoms yang dag byang chub kyi yan lag rin po che'o/_/dge slong dag de ltar na/_
[\[112b.3\]]de bzhin gshegs pa dgra bcom pa yang dag par rdzogs pa'i sangs rgyas 'jig rten du byung na byang chub kyi yan lag rin po che bdun po de lta bu dag 'jig rten du 'byung bar 'gyur ro zhes de skad gsungs so/_/ci'i phyir 'khor los sgyur ba'i rgyal pos 'khor lo rin po che thob par 'gyur
[\[112b.4\]]zhe na/_smras pa/_'khor los sgyur ba'i rgyal pos ni sngon gyi srid pa zhes bya ba nas rgyas par sbyar te/_bdag nyid kyis kyang srog gcod pa spangs shing srog gcod pa las phyir log ste/_dbyug pa spangs shing mtshon cha spangs la ngo tsha shes shing snying rje dang ldan te/_srog chags
[\[112b.5\]]su gyur pa'i sems can thams cad las tha na srog chags grogs sbur yan chad kyi srog gcod pa las sems yongs su sbyangs la/_gzhan dag kyang srog gcod pa spong ba yang dag par 'dzin du bcug pa dang /_bdag nyid kyis kyang ma byin par len pa dang /_'dod pa la log par
[\[112b.6\]]g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba spangs nas yang dag pa'i lta ba can du gyur la/_gzhan dag kyang yang dag pa'i lta ba yang dag par 'dzin du bcug pas na/_de
[\[112b.7\]]gso sbyong gi dus tshes bco lnga de nyid kyi tshe khrus byas nas gso sbyong blangs te blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong ba lte ba dang bcas mu khyud dang bcas pa dag cing gtsang la mkhan bzos ma byas pa lha rdzas ril
[\[113a\]]
[\[113a.1\]]gyis gser las grub pa 'byung bar 'gyur te/_der rgyal rigs spyi bo nas dbang bskur ba'i rgyal pos mthong nas de 'di snyam du sems te/_bdag gis sngon gyi 'khor los sgyur ba rnams kyi gtam thos na/_rgyal rigs spyi bo nas dbang bskur ba'i rgyal po
[\[113a.2\]]gang la gso sbyong gi tshul tshes bco lnga de nyid kyi tshe khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong pa lte ba dang bcas mu khyud dang bcas pa dag cing gtsang la mkhan bzos ma byas pa lha
[\[113a.3\]]rdzas ril gyis gser las grub pa 'byung bar 'gyur ba de'i 'khor los sgyur ba'i rgyal por 'gyur ro zhes zer ba dang sbyar na/_bdag ni 'khor los sgyur ba'i rgyal po yin par nges so snyam mo/_/de nas 'khor los sgyur ba'i rgyal po stan las langs te bla gos phrag pa gcig tu
[\[113a.4\]]gzar nas bus mo g.yas pa'i lha nga sa la btsugs te/_lha'i 'khor lo rin po che lag pa gnyis kyis blangs nas lag pa g.yon par bzhag ste/_lag pa g.yas pas shar phyogs logs su phul nas 'di skad du/_'khor lo rin po che sngon gyi 'phags pa 'khor los sgyur ba'i
[\[113a.5\]]lam gang yin pa las rnam par rgyal bar gyis shig_/kye 'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/rnam par rgyal bar gyis shig ces byas nas lha'i 'khor lo rin po che sngon gyi 'khor los sgyur ba'i lam
[\[113a.6\]]gang yin par 'gro bar 'gyur ro/_/'khor los sgyur ba'i rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i phyi bzhin 'gro bar 'gyur la/_lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi tshogs yan
[\[113a.7\]]lag bzhi pa dang lhan cig tu mtshan mo'i dgongs mal 'debs so/_/shar phyogs kyi rgyal phran ji snyed yod pa de dag thams cad 'khor los sgyur ba'i rgyal po ga la ba der dong ste lhags nas 'di skad du/_lha tshur gshegs lha gshegs pa legs so/_/yul 'di dag ni lha'i
[\[113b\]]
[\[113b.1\]]lags te/_'byor pa dang /_rgyas pa dang /_bde ba dang /_lo legs pa dang /_skye bo dang mi mang pos gang ba lags kyi/_'di dag lhas legs par gdul du gsol/_bdag cag ni lha'i zham ring 'tshal lo zhes zer to/_/'khor los sgyur ba'i rgyal pos kyang de dag la
[\[113b.2\]]'di skad du/_yul gyi gtso bo dag de bas na rang rang gi yul 'khor ji lta ba bzhin du chos dang mthun par legs par thul cig_/chos ma yin pas ma byed cig_/yul 'khor 'dir chos ma yin pa spyod pa dang /_'gal bar byed pa su yang gnas su ma gzhag cig_/de ltar byed
[\[113b.3\]]dang khyed nga'i zham ring byed pa yin no zhes bsgo'o/_/de nas lha'i 'khor lo rin po ches shar phyogs legs par btul te shar phyogs kyi rgya mtsho chen po las brgal nas lho phyogs su sngon gyi 'phags pa 'khor los sgyur ba'i lam gang yin pa logs su 'gro ste/_'khor los
[\[113b.4\]]sgyur ba'i lam der 'khor lo rin po che 'gro'o/_/'khor los sgyur ba'i rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i phyi bzhin 'gro bar 'gyur la/_lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi
[\[113b.5\]]tshogs yan lag bzhi pa dang lhan cig tu mtshan mo'i dgongs mal 'debs so/_/lho phyogs kyi rgyal phran ji snyed yod pa de dag thams cad kyang 'khor los sgyur ba'i rgyal po ga la ba der dong ste zhes bya ba nas rgyas par sngar ji skad bstan pa bzhin du brjod par bya'o/_/de nas lha'i
[\[113b.6\]]'khor lo rin po ches lho phyogs legs par btul te lho phyogs kyi rgya mtsho las brgal nas nub phyogs su sngon gyi 'phags pa 'khor los sgyur ba'i lam gang yin pa logs su 'gro ste/_'khor los sgyur ba'i lam der lha'i 'khor lo rin po che 'gro'o/_/'khor los sgyur ba'i
[\[113b.7\]]rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i phyi bzhin du 'gro bar 'gyur la/_lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi tshogs yan lag bzhi pa dang lhan cig tu mtshan mo'i dgongs mal 'debs
[\[114a\]]
[\[114a.1\]]so/_/nub phyogs kyi rgyal phran ji snyed yod pa de dag thams cad kyang 'khor los sgyur ba'i rgyal po ga la ba der dong ste zhes bya ba nas rgyas par sngar ji skad bstan pa bzhin du brjod par bya'o/_/de nas lha'i 'khor lo rin po ches nub phyogs legs par
[\[114a.2\]]btul te nub phyogs kyi rgya mtsho las brgal nas/_byang phyogs su sngon gyi 'phags pa 'khor los sgyur ba'i lam gang yin pa logs su 'gro ste/_'khor los sgyur ba'i lam der lha'i 'khor lo rin po che 'gro'o/_/'khor los sgyur ba'i rgyal po yang dpung gi tshogs yan lag
[\[114a.3\]]bzhi pa dang lhan cig tu lha'i 'khor lo rin po che de'i phyi bzhin 'gro bar 'gyur la/_lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi tshogs yan lag bzhi pa dang lhan cig tu mtshan mo'i dgongs mal 'debs so/_/byang phyogs kyi rgyal
[\[114a.4\]]phran ji snyed yod pa de dag thams cad kyang 'khor los sgyur ba'i rgyal po ga la ba der dong ste zhes bya ba nas rgyas par sngar ji skad bstan pa bzhin du brjod par bya'o/_/de nas lha'i 'khor lo rin po ches byang phyogs legs par btul te byang phyogs kyi rgya mtsho chen po las brgal nas rgyal po'i pho brang
[\[114a.5\]]de nyid du 'ongs te/_gdan tshom po'i steng na srog shing la bzhag pa bzhin du gnas so/_/'di la chos nyid ni 'di yin te/_de la 'di skad ces bya'o/_/srog gcod pa ni spangs pa dang /_/ma byin len pa spangs pa dang /_/gzhan gyi chung ma spangs pa dang /_/bden smra phra ma mi byed dang /_/_
[\[114a.6\]]tshig rtsub smra bar mi byed dang /_/dus min kun du smra mi byed/_/nor rnams la ni brnab sems med/_/log par lta ba spangs nas kyang /_/yang dag lta ba spyod pa rgyur/_/dkar po'i las lam bcu po rnams/_/sngon ni yang dag blangs par gyur/_/des na 'khor lo rtsibs stong pa/_/lte
[\[114a.7\]]bar bcas dang mu khyud bcas/_/rgyal po yis ni thob par gyur/_/gzhan yang 'khor los sgyur ba'i rgyal po ni bzhi yod de/_gang gi gser gyi 'khor lo rin po che 'byung bar 'gyur ba'i 'khor los sgyur ba'i rgyal po yang yod do/_/gang gi dngul gyi 'khor lo 'byung bar 'gyur ba'i 'khor los
[\[114b\]]
[\[114b.1\]]sgyur ba'i rgyal po yang yod do/_/gang gi zangs kyi 'khor lo 'byung bar 'gyur ba'i 'khor los sgyur ba'i rgyal po yang yod do/_/gang gi lcags kyi 'khor lo 'byung bar 'gyur ba'i 'khor los sgyur ba'i rgyal po yang yod do/_/de las 'khor los sgyur ba'i rgyal po gang gi
[\[114b.2\]]gser gyi 'khor lo rin po che 'byung bar 'gyur ba'i 'khor los sgyur ba'i rgyal po des ni sngon gyi srid pa zhes bya ba nas rgyas par sbyar te/_bdag nyid kyis kyang dge ba bcu'i las kyi lam rnam par dag pa yang dag par blangs te gnas la/_gzhan dag kyang dge ba bcu'i las kyi lam
[\[114b.3\]]yang dag par 'dzin du bcug pas/_de gso sbyong gi dus tshes bco lnga de nyid kyi tshe khrus byas nas gso sbyong blangs te blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong pa lte ba dang bcas pa mu khyud dang bcas pa dag
[\[114b.4\]]cing gtsang la mkhan bzos ma byas pa lha rdzas ril gyis gser las grub pa 'byung bar 'gyur te/_der rgyal rigs spyi bo nas dbang bskur ba'i rgyal pos mthong nas de 'di snyam du sems te/_bdag gis sngon gyi 'khor los sgyur ba rnams kyi gtam thos na/_rgyal rigs
[\[114b.5\]]spyi bo nas dbang bskur ba'i rgyal po gang la gso sbyong gi dus tshes bco lnga de nyid kyi tshe khrus byas nas gso sbyong blangs te blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong pa lte ba dang bcas mu khyud dang bcas pa dag cing
[\[114b.6\]]gtsang la mkhan bzos ma byas pa/_lha rdzas ril gyis gser las grub par 'byung bar 'gyur ba de 'khor los sgyur ba'i rgyal por 'gyur ro zhes zer ba dang sbyar na/_bdag ni 'khor los sgyur ba'i rgyal po yin par nges so snyam mo/_/de nas 'khor los sgyur ba'i rgyal po stan
[\[114b.7\]]las langs te bla gos phrag pa gcig tu gzar nas pus mo g.yas pa'i lha nga sa la btsugs te/_lha'i 'khor lo rin po che lag pa gnyis kyis blangs nas lag pa g.yon par bzhag ste/_lag pa g.yas pas shar phyogs logs su phul nas 'di skad du/_'khor lo rin
[\[115a\]]
[\[115a.1\]]po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/kye 'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/rnam par rgyal bar gyis
[\[115a.2\]]shig ces byas na/_lha'i 'khor lo rin po che sngon gyi 'khor los sgyur ba'i lam gang yin par 'gro bar 'gyur ro/_/'khor los sgyur ba'i rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i phyi bzhin 'gro bar 'gyur la/_lha'i 'khor lo
[\[115a.3\]]rin po che phyogs gang du sdod pa der 'khor los sgyur ba'i rgyal po dpung gi tshogs yan lag bzhi pa dang lhan cig tu mtshan mo'i dgongs mal 'debs so/_/shar phyogs kyi rgyal phran rnams kyis kyang 'khor los sgyur ba'i rgyal po gshegs so zhes thos so/_/thos nas kyang
[\[115a.4\]]mchod yon khyer nas 'khor los sgyur ba'i rgyal po ga la ba der dong ste lhags nas 'di skad du/_tshur gshegs lha gshegs pa legs so/_/yul 'di dag ni lha'i lags te/_'byor pa dang /_rgyas pa dang /_bde ba dang /_lo legs pa dang /_skye bo dang /_mi mang pos
[\[115a.5\]]gang ba lags kyis/_'di dag lhas legs par gdul du gsol/_bdag cag ni lha'i zham ring 'tshal lo zhes 'dzer to/_/'khor los sgyur ba'i rgyal pos kyang de dag la 'di skad du/_yul gyi gtso bo dag de bas na/_rang rang gi yul 'khor ji lta ba bzhin du chos dang
[\[115a.6\]]mthun par legs par thul cig_/chos ma yin par ma byed cig_/yul 'khor 'dir chos ma yin pa spyod pa dang /_'gal bar byed pa su yang gnas su ma gzhug shig_/de ltar byed dang khyed nga'i zham ring byed pa yin no zhes bsgo'o/_/de nas lha'i 'khor lo rin po che
[\[115a.7\]]shar phyogs legs par phab ste shar phyogs kyi rgya mtsho chen po las brgal nas lho phyogs dang /_nub phyogs dang /_byang phyogs nas rgyas par rgyal po'i pho brang de nyid kyi bar du 'ongs te/_gdan tshom pa'i steng na srog shing la bzhag pa bzhin du gnas so/_/de la
[\[115b\]]
[\[115b.1\]]'khor los sgyur ba'i rgyal po gang gi dngul gyi 'khor lo 'byung bar 'gyur ba'i 'khor los sgyur ba'i rgyal po des ni sngon gyi srid pa zhes bya ba nas rgyas par sbyar te/_bdag nyid kyis kyang dge ba bcu'i las kyi lam yang dag par blangs te gnas la/_gzhan dag kyang dge ba bcu'i
[\[115b.2\]]las kyi lam yang dag par 'dzin du bcug pas na/_de yang snga ma bzhin du de gso sbyong gi dus tshes bco lnga de nyid kyi tshe khrus byas nas gso sbyong blangs te/_blon po'i tshogs kyis bskor ba nas/_nyi ma 'char ka'i tshe shar phyogs nas lha'i 'khor lo rin po che rtsibs stong pa/_
[\[115b.3\]]lte ba dang bcas mu khyud dang bcas pa dag cing gtsang la mkhan bzos ma byas pa/_lha rdzas ril gyis dngul las grub pa 'byung bar 'gyur te/_der rgyal rigs spyi bo nas dbang bskur ba'i rgyal pos mthong nas de 'di snyam du sems te/_bdag gis sngon gyi 'khor los sgyur
[\[115b.4\]]ba rnams kyi gtam thos nas/_rgyal rigs spyi bo nas dbang bskur ba'i rgyal po gang la gso sbyong gi dus tshes bco lnga de nyid kyi tshe/_khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs
[\[115b.5\]]stong pa lte ba dang bcas mu khyud dang bcas pa/_dag cing gtsang la mkhan bzos ma byas pa lha rdzas ril gyis dngul las grub pa 'byung bar 'gyur ba de 'khor los sgyur ba'i rgyal por 'gyur ro zhes zer ba dang sbyar na/_bdag ni 'khor los sgyur ba'i rgyal po yin par nges so
[\[115b.6\]]snyam mo/_/de nas 'khor los sgyur ba'i rgyal po stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_lha'i 'khor lo rin po che lag pa gnyis kyis blangs nas lag pa g.yon par bzhag ste/_lag pa g.yas pas shar
[\[115b.7\]]phyogs logs su phul nas 'di skad du/_'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/kye 'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/_
[\[116a\]]
[\[116a.1\]]rnam par rgyal bar gyis shig ces byas na lha'i 'khor lo rin po che sngon gyi 'khor los sgyur ba'i lam gang yin par 'gro bar 'gyur ro/_/'khor los sgyur ba'i rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i
[\[116a.2\]]phyi bzhin 'gro bar 'gyur la/_lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi tshogs yan lag bzhi dang lhan cig tu mtshan mo'i dgongs mal 'debs so/_/shar phyogs kyi rgyal phran rnams kyis kyang 'khor los sgyur ba'i rgyal
[\[116a.3\]]po gshegs so zhes thos so/_/thos nas kyang 'khor los sgyur ba'i rgyal po'i thad du 'dong bar ni mi byed kyi/_gang gi tshe 'khor los sgyur ba gshegs pa de'i tshe/_mchod yon khyer nas 'khor los sgyur ba'i rgyal po ga la ba der dong ste lhags nas 'di skad du/_lha tshur
[\[116a.4\]]gshegs lha gshegs pa legs so/_/yul 'di dag ni lha'i lags te/_'byor pa dang /_rgyas pa dang /_bde ba dang /_lo legs pa dang /_skye bo dang mi mang pos gang ba lags kyis/_'di dag lhas legs par 'dul du gsol/_/bdag cag ni lha'i zham ring
[\[116a.5\]]'tshal lo zhes 'dzer to/_/'khor los sgyur ba'i rgyal pos kyang de dag la 'di skad du/_yul gyi gtso bo dag de bas na rang rang gi yul 'khor ji lta ba bzhin du chos dang mthun pas legs par thul cig_/chos ma yin pas ma byed cig_/yul 'khor 'dir chos ma yin pa
[\[116a.6\]]spyod pa dang /_'gal bar byed pa su yang gnas su ma gzhug shig_/de ltar byed dang khyed nga'i zham ring byed pa yin no zhes bsgo'o/_/de nas lha'i 'khor lo rin po ches shar phyogs legs par btul te/_shar phyogs kyi rgya mtsho chen po las brgal nas/_lho phyogs dang /_
[\[116a.7\]]nub phyogs dang /_byang phyogs nas rgyas par rgyal po'i pho brang de nyid kyi bar du 'ongs te/_gdan tshom pa'i steng na srog shing la bzhag pa bzhin du gnas so/_/de la 'khor los sgyur ba'i rgyal po gang gi zangs kyi 'khor lo 'byung bar 'gyur ba'i 'khor los sgyur ba'i rgyal
[\[116b\]]
[\[116b.1\]]po des ni sngon gyi srid pa zhes bya ba nas rgyas par sbyar te/_bdag nyid kyis kyang dge ba bcu'i las kyi lam yang dag par blangs te gnas la/_gzhan dag kyang dge ba bcu'i las kyi lam yang dag par 'dzin du bcug pa na/_de las yang snga ma bzhin du de gso sbyong gi dus tshes
[\[116b.2\]]bco lnga de nyid kyi tshe khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong pa lte ba dang bcas mu khyud dang bcas pa dag cing gtsang la mkhan bzos ma byas pa lha rdzas ril gyis zangs las
[\[116b.3\]]grub pa 'byung bar 'gyur te/_der rgyal rigs spyi bo nas dbang bskur ba'i rgyal pos mthong nas de 'di snyam du sems te/_bdag gis sngon gyi 'khor los sgyur ba rnams kyi gtam thos nas/_rgyal rigs spyi bo nas dbang bskur ba'i rgyal po gang la gso sbyong gi dus tshes bco
[\[116b.4\]]lnga de nyid kyi tshe/_khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar phyogs nas lha'i 'khor lo rin po che rtsibs stong pa lte ba dang bcas mu khyud dang bcas pa/_dag cing gtsang la mkhan bzos ma byas pa/_lha rdzas ril gyis
[\[116b.5\]]zangs las grub pa 'byung bar 'gyur ba de/_'khor los sgyur ba'i rgyal por 'gyur ro zhes zer ba dang sbyar na/_bdag ni 'khor los sgyur ba'i rgyal po yin par nges so snyam mo/_/de nas 'khor los sgyur ba'i rgyal po stan las langs te/_bla gos phrag pa gcig tu gzar
[\[116b.6\]]nas pus mo g.yas pa'i lha nga sa la btsugs te/_lha'i 'khor lo rin po che lag pa gnyis kyis blangs nas/_lag pa g.yon par bzhag ste/_lag pa g.yas pas shar phyogs logs su phul nas 'di skad du 'khor lo rin po che sngon gyi 'phags pa 'khor los sgyur
[\[116b.7\]]ba'i lam gang yin pa las rnam par rgyal bar gyis shig_/kye 'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/rnam par rgyal bar gyis shig ces byas nas/_lha'i 'khor lo rin po che sngon gyi 'khor los
[\[117a\]]
[\[117a.1\]]sgyur ba'i lam gang yin par 'gro bar 'gyur ro/_/'khor los sgyur ba'i rgyal po yang dpung gi tshogs yan lag bzhi pa dang lhan cig tu lha'i 'khor lo rin po che de'i phyi bzhin du 'gro bar 'gyur la/_lha'i 'khor lo rin po che phyogs gang du sdod pa der
[\[117a.2\]]'khor los sgyur ba'i rgyal po dpung gi tshogs yan lag bzhi pa dang lhan cig tu mtshan mo'i dgongs mal 'debs so/_/shar phyogs kyi rgyal phran rnams kyis kyang 'khor los sgyur ba'i rgyal po gshegs so zhes thos so/_/thos nas kyang dpung gi tshogs yan lag
[\[117a.3\]]bzhi pa glang po che'i tshogs dang /_rta pa'i tshogs dang /_shing rta'i tshogs dang /_dpung bu chung gi tshogs go cha bgos nas 'khor los sgyur ba'i rgyal bo dang /_g.yul 'gyed pa'i phyir 'byung bar byed de/_'khor los sgyur ba'i rgyal po dang 'thab pa dang /_mtshang
[\[117a.4\]]'dru ba dang /_'gyed pa dang /_rtsod par byed kyi/_mtshon bzo bar ni mi byed kyi/_de dag dang 'thab pa dang /_mtshang 'dru ba dang /_'gyed pa dang /_rtsod pas bye brag phye nas de'i 'og tu chad pa med cing mtshon gyis bda' ba med la/_chos dang mthun zhing snyoms pas legs par
[\[117a.5\]]phab ste gnas so/_/de nas lha'i 'khor lo rin po ches shar phyogs legs par btul te/_shar phyogs kyi rgya mtsho chen po las brgal nas/_lho phyogs dang /_nub phyogs dang /_byang phyogs nas/_rgyas par rgyal po'i pho brang de nyid kyi bar du 'ongs te/_gdan tshom pa'i steng
[\[117a.6\]]na srog shing la bzhag pa bzhin du gnas so/_/de la 'khor los sgyur ba'i rgyal po gang gi lcags kyi 'khor lo 'byung bar 'gyur ba'i 'khor los sgyur ba'i rgyal po des ni/_sngon gyi srid pa zhes bya ba nas rgyas par sbyar te/_bdag nyid kyis kyang dge ba bcu'i las kyi lam yang dag par
[\[117a.7\]]blangs te gnas la/_gzhan dag kyang dge ba bcu'i las kyi lam yang dag par 'dzin du bcug pas na/_de la yang snga ma bzhin du de gso sbyong gi dus tshes bco lnga de nyid kyi tshe/_khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar
[\[117b\]]
[\[117b.1\]]phyogs nas lha'i 'khor lo rin po che rtsibs stong pa lte ba dang bcas mu khyud dang bcas pa dag cing gtsang la mkhan bzos ma byas pa/_lha rdzas ril gyis lcags las grub pa 'byung bar 'gyur te/_der rgyal rigs spyi bo nas dbang bskur ba'i rgyal pos mthong nas de 'di snyam du
[\[117b.2\]]sems te/_bdag gis sngon gyi 'khor los sgyur ba rnams kyi gtam thos na/_rgyal rigs spyi bo nas dbang bskur ba'i rgyal po gang la gso sbyong gi dus tshes bco lnga de nyid kyi tshe/_khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i
[\[117b.3\]]tshe shar phyogs nas lha'i 'khor lo rin po che rtsibs stong pa/_lte ba dang bcas pa dag cing gtsang la mkhan bzos ma byas pa/_lha rdzas ril gyis lcags las grub pa 'byung bar 'gyur ba de/_'khor los sgyur ba'i rgyal por 'gyur ro zhes zer ba dang sbyar na/_bdag ni 'khor
[\[117b.4\]]los sgyur ba'i rgyal po yin par nges so snyam mo/_/de nas 'khor los sgyur ba'i rgyal po stan las langs te/_bla gos phrag pa gcig tu gzar nas pus mo g.yas pa'i lha nga sa la btsugs te/_lha'i 'khor lo rin po che lag pa gnyis kyis blangs nas lag pa g.yon par
[\[117b.5\]]bzhag ste/_lag pa g.yas pas shar phyogs logs su phul nas/_'di skad du 'khor lo rin po che sngon gyi 'phags pa 'khor los sgyur ba'i lam gang yin pa las rnam par rgyal bar gyis shig_/kye 'khor lo rin po che sngon gyi 'phags pa 'khor los sgyur ba'i lam
[\[117b.6\]]gang yin pa las rnam par rgyal bar gyis shig_/rnam par rgyal bar gyis shig ces bya ba na/_lha'i 'khor lo rin po che sngon gyi 'khor los sgyur ba'i lam gang yin par 'gro bar 'gyur ro/_/'khor los sgyur ba'i rgyal po yang dpung gi tshogs yan lag bzhi pa dang lhan
[\[117b.7\]]cig tu lha'i 'khor lo rin po che de'i phyi bzhin 'gro bar 'gyur la lha'i 'khor lo rin po che phyogs gang du sdod pa der 'khor los sgyur ba'i rgyal po dpung gi tshogs yan lag bzhi pa dang lhan cig tu mtshan mo'i dgongs mal 'debs so/_/shar phyogs kyi rgyal phran rnams
[\[118a\]]
[\[118a.1\]]/kyis kyang /_'khor los sgyur ba'i rgyal po gshegs so zhes thos so/_/thos nas kyang dpung gi tshogs yan lag bzhi pa glang bo che'i tshogs dang /_rta'i tshogs dang /_shing rta'i tshogs dang /_dpung bu chung gi tshogs go cha bskor nas/_
[\[118a.2\]]'khor los sgyur ba'i rgyal po dang g.yul 'gyed pa'i phyir 'byung bar byed de/_'khor los sgyur ba'i rgyal po dang 'thab pa dang /_mtshang 'dru ba dang /_'gyed pa dang /_rtsod par byed cing /_mtshon bzo bar byed kyi/_gcig la gcig gsod par ni mi byed kyi/_de dag dang 'thab
[\[118a.3\]]pa dang /_'tshang 'dru ba dang /_'gyed pa dang /_rtsod pas bye brag phyed nas de'i 'og tu chad pa med cing mtshon gyis bda' ba med la/_chos dang mthun zhing snyoms pas legs par phab ste gnas so/_/de nas lha'i 'khor lo rin po ches shar phyogs legs par btul te/_shar
[\[118a.4\]]phyogs kyi rgya mtsho chen po las brgal nas/_lho phyogs dang /_nub phyogs dang /_byang phyogs nas rgyas par rgyal po'i pho brang de nyid kyi bar du 'ongs te/_gdan tshom pa'i steng na srog shing la bzhag pa bzhin du gnas so/_/'di la chos nyid ni 'di yin te/_de la 'di skad ces
[\[118a.5\]]bya'o/_/gang la mi ma yin pa yi/_/gser gyi 'khor lo 'byung 'gyur ba/_/de ni tshul khrims yang dag blangs/_/yongs su rdzogs shing nyams pa med/_/rgyal po de ni rdzu 'phrul che/_/sa steng 'di ni thul bar 'gyur/_/de la rgyal phran thams cad kyis/_/bsu nas kyang ni
[\[118a.6\]]'di skad smra/_/tshur gshegs lha ni gshegs pa legs/_/yul 'di dag ni lha yi lags/_/'byor pa dang ni rgyas pa dang /_/bde ba dang ni lo legs dang /_/skye bo mi mang rnams kyis gang /_/'di dag lha yis gdul du gsol/_/bdag cag lha yi zham ring 'tshal/_/rgyal
[\[118a.7\]]po 'khor los sgyur ba yis/_/de dag la ni 'di skad bsgo/_/yul gyi gtso rnams de bas na/_/rang rang gi ni yul 'khor rnams/_/chos bzhin du ni gdul bar gyis/_/chos min spyod dang mi mthun spyod/_/su yang 'dir ni gnas ma gzhug_/de ltar byed na khyed rnams kyang /_/nga yi
[\[118b\]]
[\[118b.1\]]zham ring byed pa yin/_/gang la mi ma yin pa yi/_/dngul gyi 'khor lo 'byung 'gyur ba/_/des ni tshul khrims yang dag blangs/_/des na snga nas dman pa med/_/rgyal po de ni rdzu 'phrul che/_/sa steng 'di ni thul bar 'gyur/_/de la rgyal phran rnams kyis ni/_/bsu zhing smra bar
[\[118b.2\]]mi byed de/_/'ongs nas der ni 'gro ba dang /_/myur du de dang mthun par byed/_/tshur gshegs lha ni gshegs pa legs/_/yul ni 'di dag khyod kyi lags/_/'di dag lha yis gdul du gsol/_/bdag cag khyod kyi zham ring 'tshal/_/rgyal po chos dang ldan pa yis/_/_
[\[118b.3\]]de dag bsgo ba rgyas par sbyar/_/gang la mi ma yin pa yi/_/zangs kyi 'khor lo 'byung 'gyur ba'i/_/des ni tshul khrims yang dag blangs/_/snga ma gnyis la dman pa med/_/rgyal po de ni rdzu 'phrul che/_/sa steng 'di ni thul bar 'gyur/_/de la rgyal phran thams cad kyi/_/g.yul
[\[118b.4\]]'gyed phyir ni bsu bar byed/_/de dag dang ni rtsod nas kyang /_/de ni mtshon cha bzo ba med/_/de nas chad pa med pa dang /_/mthun pas legs par gdul bar 'gyur/_/gang la mi ma yin pa yi/_/lcags kyi 'khor lo 'byung 'gyur ba/_/des ni tshul khrims yang dag blangs/_/snga ma
[\[118b.5\]]dag las dman pa med/_/rgyal po de ni rdzu 'phrul che/_/sa steng 'di ni thul bar 'gyur/_/de la rgyal phran thams cad kyis/_/g.yul 'gyed phyir ni bsu bar byed/_/de dag dang ni rtsod nas kyang /_/su yang gsod par mi byed de/_/de nas chad pa med pa dang /_/mthun pas legs
[\[118b.6\]]par gdul bar 'gyur//_//rgyu gdags pa/_bam po gsum pa/_'khor lo rin po che de ga las 'ongs she na/_smras pa/_gang gi tshe 'khor los sgyur ba'i rgyal po 'jig rten du byung ba de'i tshe/_lha rnams kyi dbang po brgya byin gyis lha'i bu las thams cad pa la
[\[118b.7\]]bsgo ba/_las thams cad pa 'khor los sgyur ba'i rgyal po 'jig rten du byung ba shes par gyis la/_de'i lha'i 'khor lo rin po che mngon par sprul par gyis shig_/de nas lha'i bu las thams cad pas lha rnams kyi dbang po brgya byin gyis bsgo ba bzhin du mnyan te/_lha'i 'khor
[\[119a\]]
[\[119a.1\]]lo rin po che rtsibs stong pa lte ba dang bcas mu khyud dang bcas pa/_rnam pa thams cad yongs su rdzogs pa dag pa bzang ba/_mkhan bzos ma byas pa/_lha rdzas ril gyis gser las grub pa mngon par sprul to/_/de nas lha'i bu las thams cad pas/_
[\[119a.2\]]lha'i 'khor lo rin po che mngon par sprul nas/_rgyal po chen po bzhi la bsgo ba/_grogs po dag 'khor los sgyur ba'i rgyal po 'jig rten du byung ba shes par gyis la de la lha'i 'khor lo rin po che skur cig_/de nas rgyal po chen po bzhis lha'i bu las thams cad pas bsgo ba bzhin
[\[119a.3\]]du mnyan te/_zho shas 'tsho ba rnams la bsgo ba/_grogs po dag 'khor los sgyur ba'i rgyal bo 'jig rten du byung ba shes par gyis la/_de la lha'i 'khor lo rin po che phul cig_/de nas rgyal po chen po bzhis bsgo ba bzhin du/_zho shas 'tsho ba rnams kyis mnyan nas/_'khor
[\[119a.4\]]los sgyur ba'i rgyal po la gso sbyong gi dus tshes bco lnga de nyid kyi tshe/_khrus byas nas gso sbyong blangs te/_blon po'i tshogs kyis bskor ba na/_nyi ma 'char ka'i tshe shar phyogs nas/_lha'i 'khor lo rin po che 'bul bar byed do/_/'di la chos nyid ni 'di yin te/_de la 'di skad
[\[119a.5\]]ces bya'o/_/rdzu 'phrul chen po las kun la/_/lha yi rgyal pos bskul nas kyang /_/gser gyi 'khor lo rtsibs stong pa/_/lte ba mu khyud bcas pa sprul/_/lha yi bu ni rdzu 'phrul che/_/lha rgyal rnams kyis bskul nas kyang /_/bsod nams byas pa'i rgyal de la/_/'khor lo
[\[119a.6\]]yang ni 'bul bar byed/_/las kyi lam bcu dkar ba rnams/_/sngon ni yang dag blangs par gyur/_/des na las ni thams cad pas/_/sprul pa'i 'khor lo rgyal pos thob/_/ci'i phyir 'khor los sgyur ba'i rgyal pos glang po rin po che thob ce na/_smras pa/_'khor los sgyur
[\[119a.7\]]ba'i rgyal pos ni sngon gyi srid pa zhes bya ba nas rgyal par sbyar te/_pha ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la bde bar sbyar ba rnam pa sna tshogs 'di lta ste/_glang po che'i
[\[119b\]]
[\[119b.1\]]bzhon pa rnams dang /_rta'i bzhon pa rnams dang /_shing rta'i bzhon pa rnams dang /_khyogs kyi bzhon pa rnams dang /_/smyig ma'i 'khar ba rnams dang /_sba 'khar rnams dang /_khri rnams byin pa dang /_stegs 'char bcug pa dang /_gru dang zam pa rnams dang /_lham rnams byin
[\[119b.2\]]pa dang /_de dag dang gzhan yang bde ba'i bzhon pa rnam pa sna tshogs byin te/_rgyu des na 'khor los sgyur ba'i rgyal pos glang po rin po che thob bo/_/glang po rin po che de yang me tog ku mu da'i mdog ltar thal kar du 'dug pa la yan lag bdun legs par gnas pa ste/_glang po che'i
[\[119b.3\]]rgyal po bsnyen gnas zhes bya'o/_/de la 'khor los sgyur ba'i rgyal pos mthong nas sems dga' ste/_glang po rin po che 'di ni bzang ste/_lan cig gis dul bar 'gyur ro snyam mo/_/de nas 'khor los sgyur ba'i rgyal pos glang po che'i 'dul sbyong mkhan legs 'gro pho nyas
[\[119b.4\]]bkug nas glang po che'i 'dul sbyong mkhan legs 'gro la bsgo ba/_legs 'gro shes par gyis shig_/glang po rin po che bzang po 'di myur du 'dul spyod byos la 'on cig_/de nas glang po che'i 'dul sbyong mkhan legs 'gros/_lha bka' bzhin 'tshal zhes byas nas 'khor
[\[119b.5\]]los sgyur ba'i rgyal pos bsgo ba bzhin du nyan te/_glang po rin po che'i brda rnams slob tu bcug nas nyi ma gcig gis brda thams cad lobs te/_dper na de ma yin pa'i glang po che rnams lo du ma lo brgya phrag du mas brda rnams lobs pa de bzhin du glang po rin po ches nyi ma gcig gis
[\[119b.6\]]brda thams cad lobs so/_/de nas glang po che'i 'dul sbyong mkhan legs 'gros glang po rin po che shin tu dul bar rig nas/_'khor los sgyur ba'i rgyal po ga la ba der song ste phyin nas 'khor los sgyur ba'i rgyal po la 'di skad ces gsol to/_/lha mkhyen par mdzad du gsol/_/lha'i
[\[119b.7\]]glang po rin po che bdag gis btul ba lags kyi/_lhas gang gi dus la bab par mkhyen pa bzhin du mdzad par gsol/_de nas 'khor los sgyur ba'i rgyal pos glang po rin po che de sad par 'dod de/_nyi ma 'char ka'i tshe glang po rin po che la zhon nas/_sa chen po rgya mtsho'i mthar thug
[\[120a\]]
[\[120a.1\]]pa 'di bskor te/_rgyal po'i pho brang de nyid du 'ongs nas khye'u sus za'o/_/'di la chos nyid ni 'di yin te/_de la 'di skad ces bya'o/_/bde ba'i bzhon pa byin pa dang /_/bzhon ba mang po byin pa dang /_/glang po rin chen mang dang khyogs/_/smyig 'khar sba
[\[120a.2\]]'khar khri rnams dang /_/stegs kyang 'dogs su bcug pa dang /_/gru dang zam pa rnams dang ni/_/lham rnams kyang ni byin pa dang /_/kun tu dga' ba sna tshogs byin/_/des na rgyal pos glang po che/_/yan lag bdun po legs gnas thob/_/glang po rin po che de gang las 'ongs
[\[120a.3\]]she na/_smras pa/_byang phyogs na gser gyi brag lha ma yin gyi ngos zhes bya ba bya skyibs su 'dug la/_chur dpag tshad lnga bcu/_zhing du dpag tshad lnga bcu/_mtha' skor du dpag tshad brgya lnga bcu/_'phang du dpag tshad phyed dang bzhi yod pa/_gzugs bzang zhing blta na sdug la mdzes
[\[120a.4\]]pa zhig yod do/_/de'i kho ra khor yug na yang gser gyi brag bya skyabs brgyad stong yod de/_de dag thams cad kyang gzugs bzang zhing blta na sdug la mdzes pa sha stag go/_/de na glang po che'i rgyal po rab brtan zhes bya ba gzugs bzang zhing blta na sdug la mdzes pa/_me tog
[\[120a.5\]]ku mu da'i mdog ltar thal kar du 'dug la/_yan lag bdun legs par gnas pa ste/_de'i mgo bo yang gzugs bzang zhing blta na sdug la mdzes pa/_mdog sngo zhing srog chags lham bu chu gsher gyi mdog lta bur dbus dmar la/_mche ba drug yod pa cig gnas so/_/_
[\[120a.6\]]de'i 'khor glang po che'i rgyal po brgyad stong yod de/_de dag thams cad kyang gzugs bzang zhing blta na sdug la mdzes pa/_me tog ku mu da'i mdog ltar thal kar du 'dug la yan lag bdun legs par gnas pa ste/_de dag gi mgo bo yang gzugs bzang zhing blta na sdug la mdzes
[\[120a.7\]]pa/_mdog sngo zhing srog chags lham bu chu gsher gyi mdog lta bu dbus dmar la mche ba drug yod pa sha stag go/_/gang gi tshe 'khor los sgyur ba'i rgyal po 'jig rten du 'byung ba de'i tshe/_lha rnams kyi dbang po brgya byin gyis glang bo che'i rgyal po rab brtan la bsgo ba/_rab brtan 'khor
[\[120b\]]
[\[120b.1\]]los sgyur ba'i rgyal po 'jig rten du byung ba shes par gyis la de'i glang po rin po che thong shig_/de nas glang po che'i rgyal po rab brtan gyis lha rnams kyi dbang po brgya byin gyis bsgo ba bzhin du mnyan nas bu thu bo gtong bar byed do/_/gal te de ches sngar 'chi bar gyur na ni de'i tshe des yang de'i 'og ma
[\[120b.2\]]gtong bar byed do/_/ji ste 'khor los sgyur ba'i rgyal po ches sngar 'chi bar gyur na ni de'i tshe glang po rin po che rang gi gnas su 'gro bar 'gyur ro/_/ci'i phyir 'khor los sgyur ba'i rgyal pos rta rin po che thob ce na/_smras pa/_'khor los sgyur ba'i rgyal pos ni sngon gyi srid pa zhes bya ba nas
[\[120b.3\]]rgyas par sbyar te/_pha ma dang /_nye du dang /_bla ma lta bu rnams dang /_gzhan yang dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la ci rigs par bde bar sbyar ba rnam pa sna tshogs 'di lta ste/_glang po che'i bzhon pa rnams dang
[\[120b.4\]]rta'i bzhon pa rnams dang /_shing rta'i bzhon pa rnams dang /_khyogs kyi bzhon pa rnams dang /_smyig ma'i 'khar ba rnams dang /_spa 'khar rnams dang /_khri rnams byin pa dang /_stegs 'char bcug pa dang /_gru dang zam pa rnams dang /_lham rnams byin pa dang /_kun du dga'
[\[120b.5\]]bar byed pa rnams dang /_gser gyi khyogs rnams sems dga' bas rang gi lag nas byin pa dang /_de dag dang gzhan yang yo byad rnam pa sna tshogs ci rigs par byin te/_rgyu des na 'khor los sgyur ba'i rgyal pos rta rin po che thob bo/_/rta rin po che de yang thams cad sngo la mgo
[\[120b.6\]]gnag cing phum phum yid du 'ong ba ste/_rta'i rgyal po sprin gyi shugs can zhes bya'o/_/rta de 'khor los sgyur ba'i rgyal pos mthong nas sems dga' ste/_rta rin po che 'di ni bzang ste/_lan cig gis dul bar 'gyur ro snyam mo/_/de nas 'khor los sgyur ba'i rgyal
[\[120b.7\]]pos rta'i 'dul sbyong mkhan legs 'gro pho nyas bkug nas rta'i 'dul sbyong mkhan legs 'gro la bsgo ba/_legs 'gro shes par gyis shig_/rta rin po che bzang po 'di myur du 'dul sbyong byos la 'on cig_/de nas rta'i 'dul sbyong mkhan legs 'gros lha bka' bzhin
[\[121a\]]
[\[121a.1\]]'tshal zhes byas nas/_'khor los sgyur ba'i rgyal pos bsgo ba bzhin du mnyan te/_rta rin po che'i brda rnams slob du bcug nas/_nyi ma gcig gis brda thams cad lobs te/_dper na de ma yin pa'i rta rnams lo du ma lo brgya phrag du mas
[\[121a.2\]]brda rnams lobs pa de bzhin du/_rta rin po ches nyi ma gcig gis brda thams cad lobs so/_/de nas rta'i 'dul sbyong mkhan legs 'gros/_rta rin po che shin tu dul bar rig nas/_'khor los sgyur ba'i rgyal po ga la ba der song ste phyin nas 'khor los sgyur ba'i rgyal po la
[\[121a.3\]]'di skad ces gsol to/_/lha mkhyen par mdzad du gsol/_lha'i rta rin po che bdag gis btul lags kyi/_lhas gang gis dus la bab par mkhyen pa bzhin du mdzad du gsol/_de nas 'khor los sgyur ba'i rgyal pos rta rin po che sad par 'dod de zhes bya ba nas rgyas par
[\[121a.4\]]sbyar ste/_'di la chos nyid ni 'di yin te/_de la 'di skad ces bya'o/_/sbyin pa mang po brgyan byas nas/_/ci rigs pa ni byin par gyur/_/glang po rta dang shing rta khyogs/_/smyig 'khar spa 'khar khri rnams dang /_/stegs kyang 'dogs su bcug pa dang /_/gru dang zam pa rnams dang
[\[121a.5\]]ni/_/gser las byas pa'i khyogs rnams kyang /_/dga' bzhin rang gi lag nas byin/_/des na sngo zhing mgo gnag pa'i/_/rta ni rgyal pos thob par 'gyur/_/rta rin po che de ga las 'ongs she na/_smras pa/_nub phyogs na gling phran kham bu can zhes bya ba zhig yod de/_de na rta'i
[\[121a.6\]]rgyal po sprin gyi shugs can zhes bya ba gzugs bzang zhing blta na sdug la mdzes pa/_thams cad sngo la mgo bo gnag cing phum phum yid du 'ong ba zhig gnas so/_/de'i 'khor rta'i rgyal po khri brgyad stong yod de/_de dag thams cad kyang gzugs bzang zhing blta na sdug la
[\[121a.7\]]mdzes pa/_thams cad sngo la mgo bo gnag cing phum phum yid du 'ong ba sha stag go/_/gang gi tshe 'khor los sgyur ba'i rgyal po 'jig rten du byung ba de'i tshe/_lha rnams kyi dbang po brgya byin gyis rta'i rgyal po sprin gyi shugs can la bsgo ba/_sprin gyi shugs can 'khor los
[\[121b\]]
[\[121b.1\]]sgyur ba'i rgyal po 'jig rten du byung ba shes par gyis la de'i rta rin po che thang shig_/de nas rta'i rgyal po sprin gyi shugs can gyis lha rnams kyi dbang po brgya byin gyis bsgo ba bzhin du/_mnyan nas bu thu bo gtong bar byed de/_gal te de ches sngar 'chi bar gyur na ni de'i tshe des yang de'i 'og
[\[121b.2\]]ma gtong bar byed do/_/ji ste 'khor los sgyur ba'i rgyal po ches sngar 'chi bar gyur na ni/_de'i tshe rta rin po che de rang gi gnas su 'gro bar 'gyur ro/_/ci'i phyir 'khor los sgyur ba'i rgyal pos nor bu rin po che thob ce na/_smras pa/_'khor los sgyur ba'i rgyal pos ni sngon gyi srid
[\[121b.3\]]pa zhes bya ba nas rgyas par sbyar te/_pha ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la mun pa snang ba med pa mun gnag mar me med par mar me'i 'bru mar dang /_
[\[121b.4\]]mar me'i snying po dang /_mar me'i snod rnams byin pa dang /_sgron ma rnams dang /_mar me rnams dang /_snang ba rnams byas nas mun pa chen po med par byas te/_de bas na 'khor los sgyur ba'i rgyal pos nor bu rin po che thob bo/_/nor bu rin po che de yang bai DUR+Ya zur brgyad pa/_bzang po
[\[121b.5\]]rags pa che ba/_dag cing rnyog pa med pa/_rnam par gsal ba ste/_'khor los sgyur ba'i rgyal po'i btsun mo'i 'khor du snang ba ci tsam dgos pa thams cad nor bu de'i 'od kyis byed do/_/de nas 'khor los sgyur ba'i rgyal pos/_nor bu rin po che de sad par 'dod de/_de nas
[\[121b.6\]]mtshan mo mun pa mun nag thibs po char sim bu 'bab cing /_glog 'gyu ba'i nang du nor bu rin po che rgyal mtshan gyi rtse mo la btags nas/_dpung gi tshogs yan lag bzhi pa dang bcas te/_skyed mos tshal gyi thog tu song na/_'khor los sgyur ba'i rgyal po'i dpung gi tshogs
[\[121b.7\]]yan lag bzhi pa ji snyed pa thams cad dang /_nye 'khor kho ra khor yug tu dpag tshad phyed tshun chad nor bu de'i 'od kyis khyab po/_/'di la chos nyid ni 'di yin te/_de la 'di skad ces bya'o/_/mun pa snang ba med pa dang /_/mun gnag mar me med par ni/_/mar me til mar snying po
[\[122a\]]
[\[122a.1\]]rnams/_/lhug par gtong dang ldan pas byin/_/gzhan yang snang dang gsal ba dang /_/sgron ma 'bar ba rnams kyang byin/_/de nas rgyal pos gsal dag pa'i/_/bai DUR+Ya yi nor bu thob/_/nor bu rin po che de ga las 'ongs she na/_smras pa/_gang
[\[122a.2\]]gi tshe 'khor los sgyur ba'i rgyal po 'jig rten du 'byung ba na/_de la klu rnams sam/_yang na rgyal po chen po bzhis 'bul bar byed do/_/ci'i phyir 'khor los sgyur ba'i rgyal pos bud med rin po che thob ce na/_smras pa/_'khor los sgyur ba'i rgyal pos ni/_sngon gyi srid pa zhes bya ba
[\[122a.3\]]nas rgyas par sbyar te/_dge sbyong dang /_bram ze rnams dang /_bkren pa rnams dang /_sdug phongs pa rnams la sbyin pa 'di lta ste/_zas dang /_skam dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_
[\[122a.4\]]gnas dang /_mar me rnams byin te/_rgyu des na 'khor los sgyur ba'i rgyal pos bud med rin po che thob bo/_/bud med de yang gzugs bzang zhing blta na sdug la mdzes pa/_mi'i mdog las ni 'das/_lha'i mdog ni ma thob pa yin te/_btsun mo de ni ha cang yang mi dkar/_ha cang
[\[122a.5\]]yang mi sngo ste/_pags pa'i mdog pri yang ku'i me tog ltar 'dug la/_ha cang yang mi ring /_ha cang yang mi thung ste/_lus ran par 'dug pa dang /_ha cang skem pa yang ma yin ha cang sha che ba yang ma yin te/_sha ran la btsun mo de grang ba'i dus na ni lus rnams la reg na dro bar 'gyur
[\[122a.6\]]la/_tsha ba'i dus na ni reg na bsil bar 'gyur ro/_/btsun mo de'i spu'i khung bu thams cad nas tsan+dan gyi dri 'byung la/_kha nas ut+pa la'i dri 'byung ste/_de nas 'khor los sgyur ba'i rgyal po'i sngon du ldang zhing /_phyi nas nyal ba dang /_ci bya ba'i lung mnod pa dang /_mkhas shing
[\[122a.7\]]yid du 'ong bar byed la/_snyan par smra bar byed do/_/de ni yid kyi dgu la yang 'khor los sgyur ba'i rgyal po'i yid dang 'gal bar mi byed na/_lus dang /_ngag gis lta ga la byed/_btsun mo de ni gal te kha cig gis 'gro ba mthong na de dag 'di snyam du/_kye ma 'di ye 'gro na ci ma
[\[122b\]]
[\[122b.1\]]rung snyam du sems la/_gal te 'greng ba dang /_'dug pa dang /_'phres pa mthong na yang de dag 'di snyam du/_kye ma 'di ye 'phres na ci ma rung snyam du sems so/_/btsun mo des ni ji ltar pa wa sangs kyis skar ma rnams zil gyis non pa de bzhin du/_bud med thams cad
[\[122b.2\]]zil gyis non par 'dug go/_/btsun mo de ni bu 'byung bar mi 'gyur ro/_/bud med rin po che sngar 'chi bar 'gyur la/_'khor los sgyur ba'i rgyal po phyis 'chi bar 'gyur ro/_/bud med rin po che thams cad ni mtho ris su nye bar 'gro bar 'gyur ro/_/'di la chos nyid ni 'di yin
[\[122b.3\]]te/_de la 'di skad ces bya'o/_/zas dang skom dang gos dang spos/_/me tog phreng dang byug pa rnams/_/rang gi 'khor bcas dga' bzhin du/_/sngon gyi skye ba dag tu byin/_/las kyi rnam smin de yis ni/_/'khor los sgyur ba'i rgyal po yi/_/bud med mchog tu bzang ba dang /_/_
[\[122b.4\]]rnam pa thams cad phun sum tshogs/_/ci'i phyir bud med rin po che gzugs bzang zhing blta na sdug la mdzes pa dang /_mi'i mdog las ni 'das/_lha'i mdog ni ma thob par gyur ce na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_sbyin
[\[122b.5\]]pa rnam par dag pa dag byin te/_rgyan rnams dang /_zas dang /_skom dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_mar me rnam par dag pa byin te/_rgyu des na bud med rin po che
[\[122b.6\]]gzugs bzang zhing blta na sdug la mdzes pa dang /_mi'i mdog las ni 'das/_lha'i mdog ni ma thob par gyur to/_/ci'i phyir bud med rin po che ha cang yang mi dkar ha cang yang mi sngo ste/_pags pa'i mdog pri yang ku'i me tog ltar 'dug la/_ha cang yang mi ring /_ha
[\[122b.7\]]cang yang mi thung ste/_lus ran par 'dug pa dang /_ha cang skem pa yang ma yin/_ha cang sha che ba yang ma yin te sha ran par gyur ce na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_sbyin pa kha dog phun sum tshogs pa dang /_dri phun sum
[\[123a\]]
[\[123a.1\]]tshogs pa dang /_ro phun sum tshogs pa rnams rang gi lag nas gus par byas te/_ma brnyas par dus su byin te/_rgyu des na bud med rin po che ha cang yang mi dkar/_ha cang yang mi sngo ste/_pags pa'i mdog pri yang ku'i me tog ltar 'dug la/_ha
[\[123a.2\]]cang yang mi ring /_ha cang yang mi thung ste/_lus ran par 'dug pa dang /_ha cang skem pa yang ma yin ha cang sha che ba yang ma yin te/_sha ran par gyur to/_/ci'i phyir bud med rin po che grang ba'i dus na lus rnams la reg na dro bar 'gyur zhe na/_smras pa/_bud med rin po
[\[123a.3\]]ches ni sngon gyi srid pa zhes bya ba nas rgyas par sbyar te/_grang zhing mchog tu grang ba'i dus gang yin pa'i dgun smad zla ba gnyis 'od ma 'gas par byed pa'i rlung ldang ba de lta bu'i grang zhing shin tu grang ba'i dus dgun smad zla ba gnyis 'od ma 'gas par byed pa'i rlung ldang ba na/_pha
[\[123a.4\]]ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la/_khyim dron po rnams dang /_gding ba dang /_bgo ba dron po rnams byin pa dang /_zas dang /_skom dang /_
[\[123a.5\]]gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_zhugs ling dang /_zhugs thab rnams dang /_gzhan yang dro ba'i yo byad rnam pa sna tshogs byin te/_de bas na bud med rin po che grang ba'i dus na lus rnams la reg na dro
[\[123a.6\]]bar 'gyur ro/_/ci'i phyir bud med rin po che tsha ba'i dus na lus la reg na bsil bar 'gyur zhe na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_tsha zhing mchog tu tsha la lhag par tsha ba la bab ste/_mi bzad par yongs su gdungs pa la
[\[123a.7\]]bab cing /_mi bzang par yongs su gdungs pa'i ngo la bab pa na/_pha ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la khyim bsil ba rnams dang /_gding
[\[123b\]]
[\[123b.1\]]dang /_bgo ba bsil ba rnams byin pa dang /_zas dang /_skom dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_nor bu'i lam dang /_nor bus spras pa'i lam dang /_shing
[\[123b.2\]]ta ma la'i yal ga'i bsil yab dang /_ta ma la'i lo ma las snod du byas pa de lta bu dag dang /_gzhan yang bsil ba'i yo byad rnam pa sna tshogs byin te/_rgyu des na bud med rin po che tsha ba'i dus na lus la reg na bsil bar 'gyur ro/_/ci'i phyir bud med rin po che spu'i
[\[123b.3\]]khung bu thams cad nas tsan+dan gyi dri 'byung la kha nas ut+pa la'i dri 'byung zhe na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_pha ma dang /_nye du dang /_bla ma lta bu rnams dang /_gzhan dge spyod dang /_bram ze gnod par bya ba ma yin pa
[\[123b.4\]]dang /_gnod par bya ba la mi dga' ba gang yin pa de dag la a ka ru dang /_rgya spos dang /_gur kum dang /_ka la nu sa ri dang /_ta ma la'i lo ma de lta bu dag dang /_gzhan yang dri zhim po rnams byin te/_rgyu des na bud med rin po che'i spu'i khung bu thams cad nas tsan+dan gyi
[\[123b.5\]]dri 'byung la kha nas ut+pa la'i dri 'byung ngo /_/ci'i phyir bud med rin po che 'khor los sgyur ba'i rgyal po'i sngon du ldang zhing phyi nas nyal ba dang /_ci bya ba'i lung nod pa dang /_mkhas shing yid du 'ong bar byed la snyan par smra bar byed ce na/_smras pa/_'khor los sgyur ba'i rgyal pos
[\[123b.6\]]yun ring po nas bsnyen bkur byed pa 'thob par 'gyur ba'i las don yod pa dag byas shing bstsags pas de dag mngon du phyogs shing rnam par smin pa nye bar 'ongs te/_rgyu des na bud med rin po che 'khor los sgyur ba'i rgyal po'i sngon du ldang zhing phyi nas nyal ba dang /_ci bya ba'i lung
[\[123b.7\]]nod pa dang /_mkhas shing yid du 'ong bar byed la snyan par smra bar byed do/_/ci'i phyir bud med rin po che'i yid kyi dgu la yang 'khor los sgyur ba'i rgyal po'i yid dang 'gal bar mi byed na lus dang /_ngag gis lta ga la byed ce na/_smras pa/_'khor los sgyur ba'i rgyal po ni dbang
[\[124a\]]
[\[124a.1\]]che bar grags pa'i sems can yin pas na/_de'i phyir de sems dman pa'i mi la sems 'jug par mi 'gyur te/_rgyu des na bud med rin po che yid kyi dgu la yang 'khor los sgyur ba'i rgyal po'i yid dang 'gal bar mi byed na lus dang /_ngag gis
[\[124a.2\]]lta ga la byed/_ci'i phyir bud med rin po che gal te kha cig gis 'gro ba mthong na de dag 'di snyam du sems te/_kye ma 'di ye 'gro na ci ma rung snyam du sems la/_gal te 'greng ba dang /_'dug pa dang /_'phres pa mthong na yang de dag 'di snyam du sems te/_kye ma 'di ye
[\[124a.3\]]'phres pa na ci ma rung snyam du sems she na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_'dod pa na spyod pa'i byams pa thob par 'gyur te/_sems can don du 'dod pa gang yin pa rnams dang /_phan par 'dod pa rnams dang /_grub pa dang
[\[124a.4\]]bde bar 'dod pa gang yin pa rnams dang /_gnod par 'dod pa gang yin pa rnams dang /_mi phan par 'dod pa dang /_grub pa dang bde ba med par 'dod pa gang yin pa de dag thams cad la byams pa'i mig gis bltas te/_rgyu des na bud med rin po che gal te kha cig gis 'gro ba
[\[124a.5\]]mthong na de dag 'di snyam du sems te/_kye ma 'di ye 'gro na ci ma rung snyam du sems la/_gal te 'greng ba dang /_'dug pa dang /_'phres pa mthong na yang de dag 'di snyam du sems te/_kye ma 'di ye 'phres na ci ma rung snyam du sems so/_/ci'i phyir bud med rin po ches ji ltar pa wa
[\[124a.6\]]sangs kyis skar ma gzhan thams cad zil gyis non pa bzhin du bud med thams cad zil gyis non par 'dug ce na/_smras pa/_bud med rin po ches ni sngon gyi srid pa zhes bya ba nas rgyas par sbyar te/_bdag nyid kyis kyang srog gcod pa spangs la/_gzhan dag kyang srog
[\[124a.7\]]gcod pa spong ba yang dag par 'dzin du bcug pa dang /_bdag nyid kyis kyang ma byin par len pa dang 'dod pa la log par g.yem pa dang /_brdzun du smra ba dang /_'bru'i chang dang /_bcos pa'i chang myos par 'gyur ba bag med pa'i gnas spangs la/_gzhan dag kyang 'bru'i chang dang /_bcos
[\[124b\]]
[\[124b.1\]]pa'i chang myos par 'gyur ba bag med pa'i gnas spong ba yang dag par 'dzin du bcug ste/_rgyu des na bud med rin po ches ji ltar pa wa sangs kyis skar ma rnams zil gyis non pa bzhin du/_bud med thams cad zil gyis non par 'dug go/_/ci'i phyir bud med rin po che'i
[\[124b.2\]]bu 'byung bar mi 'gyur zhe na/_smras pa/_'di lta ste/_mngal du bu 'chags pa de ni bud med rnams kyi nad yin la/_bud med rin po ches ni yun ring po nas nad nyung bar 'gyur ba'i las 'bras bu yod cing rnam par smin pa yod pa dag byas shing bsags te/_de dag rnam par smin par
[\[124b.3\]]mngon du phyogs shing nye bar 'ongs te/_rgyu des na bud med rin po che'i bu 'byung bar mi 'gyur ro/_/ci'i phyir bud med rin po che sngar 'chi bar 'gyur la 'khor los sgyur ba'i rgyal po phyis 'chi bar 'gyur zhe na/_smras pa/_bud med rin po ches yun ring po nas khyim thab dang 'bral bar
[\[124b.4\]]mi 'gyur ba'i las 'bras bu yod cing rnam par smin pa yod pa dag byas shing bsags pas de dag rnam par smin pa mngon du phyogs shing nye bar 'ong ste/_rgyu des na bud med rin po che sngar 'chi bar 'gyur la 'khor los sgyur ba'i rgyal po phyis 'chi bar 'gyur ro/_/ci'i phyir bud med rin po che
[\[124b.5\]]thams cad mtho ris su nye bar 'gro zhe na/_smras pa/_bud med rin po che de ni rang bzhin gyis dge ba'i steng du dge ba bcu'i las kyi lam rnams yang dag par blangs te gnas pas na/_de'i phyir bud med rin po che thams cad mtho ris su nye bar 'gro bar 'gyur ro/_/ci'i phyir 'khor los
[\[124b.6\]]sgyur ba'i rgyal pos khyim bdag rin po che thob ce na/_smras pa/_'khor los sgyur ba'i rgyal pos ni sngon gyi srid pa zhes bya ba nas rgyas par sbyar te/_grang zhing mchog tu grang ba dang /_tsha zhing mchog tu tsha ba'i dus gang yin pa de lta bu'i grang zhing mchog tu grang ba dang /_tsha zhing mchog tu tsha
[\[124b.7\]]ba'i dus dag tu pha ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag gi thad du song nas mthun pa'i sman rnams dang /_phan pa'i zas rnams dang /_'tsham pa'i g.yog
[\[125a\]]
[\[125a.1\]]rnams byin te/_de dag de rnams kyis longs spyad nas lus ma gsher ba dang /_gos ma brlan par de'i nyin mtshan du bde ba la reg par gnas te/_rgyu des na 'khor los sgyur ba'i rgyal pos khyim bdag rin po che thob bo/_/khyim bdag de yang phyug
[\[125a.2\]]cing nor mang la longs spyod che ste/_nor rdzas mang zhing bdog pa mang la nor dang /_'bru dang /_mdzod dang /_bang mdzod dang /_rdzas dang /_yo byad kyi tshogs mang ngo /_/de ni las kyi rnam par smin pa las byung ba'i lha'i mig dang ldan te/_des gter bdag po yod pa rnams dang /_
[\[125a.3\]]bdag po med pa rnams dang /_chu'i nang na yod pa rnams dang /_thang la yod pa rnams ring ba yang rung /_nye ba yang rung ste mthong ngo /_/de 'khor los sgyur ba'i rgyal po'i thad du song nas nor ci 'dod pas skabs 'byed par byed de/_nor la lha'i thugs las chung bar mdzad du gsol
[\[125a.4\]]bdag gis nor gyi sgo nas lha'i nor gyi don bsgrub par 'tshal lo zhes zer ro/_/de nas 'khor los sgyur ba'i rgyal pos khyim bdag rin po che sad par 'dod de chu la 'gro ba'i grur zhugs nas chu'i nang na 'dug bzhin du khyim bdag rin po che la bsgo ba khyim bdag nga la nor dgos
[\[125a.5\]]so/_/de nas khyim bdag rin po ches 'khor los sgyur ba'i rgyal po la 'di skad ces gsol to/_/lha 'o na chab gru 'gram du bcar dang bdag gis nor gyi sgo nas lha'i nor gyi don sgrub par 'tshal lo/_/khyim bdag nga la 'gram du nor dgos pa med do/_/'di nyid du nga la nor
[\[125a.6\]]dgos so/_/lha 'o na chab gru sdod du stsal bar gsol/_de nas 'khor los sgyur ba'i rgyal pos chu'i nang du gru sdod du bcug go/_/de nas khyim bdag rin po che stan las langs te bla gos phrag pa gcig tu gzar nas pus mo g.yas pa'i lha nga gru'i nang du btsugs te/_lag
[\[125a.7\]]pa gnyis chu'i nang du bcug nas lcags zangs zung bzhi gser dngul rdungs su byas pa dang /_rdungs su ma byas pas gang ba phyung nas 'khor los sgyur ba'i rgyal po la phul te/_lha nor 'di dag lags kyi/_'di las nor gyi dgos pa mdzad nas lhag ma 'di nyid du dor bar
[\[125b\]]
[\[125b.1\]]gsol/_'di la chos nyid ni 'di yin te/_de la 'di skad ces bya'o/_/char bab yul ngan byung ba dang /_/sos ka'i dus la bab pa'i tshe/_/bsu ba byas nas sbyin pa byin/_/sdug phongs rnams ni tshim par byed/_/longs spyad nas ni bde bar gyur/_/des na slong ba rnams kyang
[\[125b.2\]]rangs/_/las [(]gyi [,]kyi [)]rnam smin de yis na/_/tshong dpon phyug cing nor mang la/_/lha yi mig ldan rdzu 'phrul che/_/'khor los sgyur bas thob par gyur/_/ci'i phyir khyim bdag rin po che phyug cing nor mang la longs spyod che ste/_nor rdzas mang zhing bdog pa mang la nor dang /_'bru
[\[125b.3\]]dang /_mdzod dang /_bang mdzod dang /_rdzas dang /_yo byad kyi tshogs mang bar gyur ce na/_smras pa/_khyim bdag rin po ches ni sngon gyi srid pa zhes bya ba nas rgyas par sbyar te/_dge sbyong dang /_bram ze rnams dang /_sdug phongs pa rnams dang /_'dron po rnams dang /_slong ba
[\[125b.4\]]rnams la sbyin pa 'di lta ste/_zas dang /_skom dang /_bca' ba dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas rnams byin te/_rgyu des na khyim bdag rin po che phyug cing nor mang la longs spyod che ste/_nor rdzas
[\[125b.5\]]mang zhing bdog pa mang la nor dang /_'bru dang /_mdzod dang /_bang mdzod dang /_rdzas dang /_yo byad kyi tshogs mang bar gyur to/_/ci'i phyir khyim bdag rin po che las kyi rnam par smin pa las byung ba'i lha'i mig dang ldan par gyur la/_des gter rnam pa sna tshogs bdag po yod pa
[\[125b.6\]]rnams dang /_bdag po med pa rnams dang /_chu'i nang na yod pa rnams dang /_thang la yod pa rnams ring ba yang rung /_nye ba yang rung ste mthong zhe na/_smras pa/_khyim bdag rin po ches ni sngon gyi srid pa zhes bya ba nas rgyas par sbyar te/_pha ma dang /_nye du dang /_bla ma lta bu
[\[125b.7\]]rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la/_mun pa snang ba med pa mun nag mar me med par mar me'i 'bru mang dang /_mar me'i snying po dang /_mar me'i snod rnams byin pa dang /_sgron ma rnams
[\[126a\]]
[\[126a.1\]]dang /_mar me rnams dang /_snang ba rnams byas nas/_de lta bu dag dang /_gzhan yang mun pa chen po med par byas te/_rgyu des na khyim bdag rin po ches las kyi rnam par smin pa las byung ba'i lha'i mig dang ldan par gyur la/_des gter rnam pa sna
[\[126a.2\]]tshogs bdag po yod pa rnams dang /_bdag po med pa rnams dang /_chu'i nang na yod pa rnams dang /_thang la yod pa rnams ring ba yang rung /_nye ba yang rung ste mthong ngo /_/'di la chos nyid ni 'di yin te/_de la 'di skad ces bya'o/_/sngon gyi tshe rabs rnams su dad pas rang gi lag
[\[126a.3\]]pa nas/_/zas skom gos dang spos dang me tog phreng dang byug pa byin/_/snang ba rnams dang gsal ba rnams dang sgron dang 'bar ba byas/_/des na 'khor los sgyur ba'i rgyal po'i khyim bdag phyug pa dang /_/nor mang gos dang ldan zhing lha yi mig dang ldan par gyur/_/ci'i phyir 'khor los
[\[126a.4\]]sgyur ba'i rgyal pos blon po rin po che thob ce na/_smras pa/_'khor los sgyur ba'i rgyal pos ni/_sngon gyi srid pa zhes bya ba nas rgyas par sbyar te/_pha ma dang /_nye du dang /_bla ma lta bu rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la
[\[126a.5\]]mi dga' ba gang yin pa de dag la mun pa snang ba med pa mun nag mar me med pa la mar me'i 'bru mar dang /_mar me'i snying po dang /_mar me'i snod rnams byin pa dang /_sgron ma rnams dang /_mar me rnams dang /_snang ba rnams byas nas mun pa chen po med par byas te/_rgyu des na 'khor
[\[126a.6\]]los sgyur ba'i rgyal pos blon po rin po che thob bo/_/blon po rin po che de yang mkhas shing gsal la yid gzhungs pa dang /_ci la yang thogs pa med pa'i rtogs pa'i shes rab dang ldan te/_de 'khor los sgyur ba'i rgyal po'i thang du song nas tshe 'di'i don la yang 'dzud par byed/_
[\[126a.7\]]tshe phyi ma'i don la yang 'dzud par byed/_tshe 'di dang phyi ma'i don la yang 'dzud par byed do/_/de ni 'khor los sgyur ba'i rgyal po la dpung dbul bar 'os pa yang 'bul bar byed la/_dpung bstsal bar 'os pa yang bstsal bar byed do/_/de ni 'gro ba yang 'khor los sgyur ba'i rgyal
[\[126b\]]
[\[126b.1\]]po'i dpung gi tshogs yan lag bzhi pa yang ngal ba dang /_dub par mi byed la/_zham ring byed pa gzhan dag gi yang ngal ba dang /_dub par yang mi byed do/_/'di la chos nyid ni 'di yin te/_de la 'di skad ces bya'o/_/mun pa snang ba med pa dang /_/mun nag sgron ma med par ni/_/_
[\[126b.2\]]mar me'i til mar snying po rnams/_/lhug par gtong bas byin par gyur/_/pha ma dag la snang ba rnams dang gsal dang sgron dang 'bar ba byas/_/gnyen rnams la ni ji bzhin dge sbyong bram ze rnams la'ang de dang 'dra/_/las dge bde ba 'byung ba 'di ni tshe rabs gzhan du byas gyur
[\[126b.3\]]te/_/las kyi rnam par smin pa des na rgyal po'i blon po mkhas par gyur/_/ci'i phyir blon po rin po che mkhas shing gsal ba yid gzhungs pa ci la yang thogs pa med pa'i shes rab dang ldan par gyur ce na/_smras pa/_blon po rin po ches ni sngon gyi srid pa dang /_sngon gyi gnas dang /_
[\[126b.4\]]sngon gyi lus dang /_sngon gyi bdag nyid thob pa dang /_sngon gyi tshe rabs gzhan dag dang /_'das pa dang /_zad pa dang /_'gags pa dang /_bral ba dang /_rnam par gyur pa dang /_yongs su zad pa dag tu dge sbyong dang bram ze mkhas shing gsal la yid gzhungs pa dang /_byang
[\[126b.5\]]zhing shin tu rtogs par byed pa gang yin pa de dag gi thad du song nas bsten par byas shing bsnyen bkur byas te/_dge ba ni gang yin/_mi dge ba ni gang yin/_kha na ma tho ba dang bcas pa ni gang yin/_kha na ma tho ba med pa ni gang yin/_ci zhig byas na legs par 'gyur la sdig
[\[126b.6\]]par mi 'gyur zhes yongs su dris shing yongs su dri ba byas so/_/de dag las thos nas kyang de bzhin du bdag nyid kyis kyang bsgrubs so/_/gzhan yang blon po rin po che ni rtog par byed cing sems pa'i rang bzhin can du gyur to/_/gzhan yang blon po rin po che la 'bras bu'am/_
[\[126b.7\]]rgyu'i sgo nas bsten pa gang yin pa de dag bsgral zhing kun tu bsgral ba'i phyir shin tu bsgrim pa drag po la zhugs te/_rgyu des na blon po rin po che mkhas shing gsal la yid gzhungs par gyur to/_/'di la chos nyid ni 'di yin te/_de la 'di skad ces bya'o/_/sngon ni blon po rin
[\[127a\]]
[\[127a.1\]]po ches/_/mkhas pa rnams la bsnyen bkur byas/_/gzhan yang rtog par byed pa dang /_/sgrub phod pa dang le lo med/_/des na de ni mkhas par gyur/_/blo ldan brtson 'grus ldan la gsal/_/'khor los sgyur ba'i rgyal po yi/_/sde rnams la ni
[\[127a.2\]]bsgo bar gyur/_/chos mngon pa'i bstan bcos chen po rgyu gdags pa las tshigs gnyis pa'o//_//sdom ni/_rgyal po 'khor lo glang po dang /_/rta dang nor bu bud med dang /_/khyim bdag blon po rin po che/_/tshe dang nad med kha dog bzang /_/yid du 'ong dang bu mang ba/_/phung
[\[127a.3\]]po gsum par bsdus pa yin/_/'khor los sgyur ba ji ltar rgyal po yin pa bzhin du de bzhin gshegs pa dgra bcom pa yang dag par rdzogs pa'i sangs rgyas kyang de dang 'dra bar blta bar bya ste/_brag gu'i tshigs su bcad pa las/_/brag gu nga ni rgyal po ste/_/chos kyi rgyal
[\[127a.4\]]po bla na med/_/sa yi dkyil 'khor 'di nyid na/_/chos kyi 'khor los sgyur bar mdzad/_/ces gsungs pa bzhin no/_/'khor los sgyur ba'i rgyal po bzhin/_/thugs brtse ldan zhing thugs rje ldan/_/thub pa 'jig rten kun la phan/_/de bzhin gshegs la de 'drar ltos/_/'khor
[\[127a.5\]]los sgyur ba'i rgyal po'i 'khor lo rin po che ji lta ba bzhin du/_de bzhin gshegs pa dgra bcom pa yang dag par rdzogs pa'i sangs rgyas kyi 'phags pa'i lam yan lag brgyad pa yang de dang 'dra bar blta bar byas te/_'phags pa'i lam yan lag brgyad pas bcom ldan 'das
[\[127a.6\]]kyis nyon mongs pa thams cad spangs nas chos thams cad la sgrib pa med pa brnyes so/_/'di la chos nyid ni 'di yin te/_de la 'di skad ces bya'o/_/ji ltar rgyal po 'khor lo yis/_/sa 'di rnam par rgyal bar gyur/_/de bzhin sangs rgyas lam gyi byin/_/bdud kyi 'ching ba gcod par
[\[127a.7\]]mdzad/_/'khor los sgyur ba'i rgyal po'i glang po rin po che ji lta ba bzhin du/_de bzhin gshegs pa dgra bcom pa yang dag par rdzogs pa'i sangs rgyas kyi rdzu 'phrul gyi rkang pa bzhi yang de dang 'dra bar blta bar bya ste/_rdzu 'phrul gyi rkang pa bzhis bcom ldan 'das kyis nyon mongs
[\[127b\]]
[\[127b.1\]]pa thams cad spangs nas chos thams cad la sgrib pa med pa brnyes so/_/ji ltar rgyal po'i glang po che/_/dkar zhing mkha' la 'gro bar gyur/_/gau ta ma grags ldan gyi/_/rdzu 'phrul rkang rnams de dang 'dra/_/'khor los sgyur ba'i rgyal po'i rta rin po che ji lta ba bzhin du/_de
[\[127b.2\]]bzhin gshegs pa dgra bcom pa yang dag par rdzogs pa'i sangs rgyas kyi yang dag pa'i spong ba bzhi yang de dang 'dra bar blta bar bya ste/_yang dag pa'i spong ba bzhis bcom ldan 'das kyi nyon mongs pa thams cad spangs nas chos thams cad la sgrib pa med pa brnyes te/_brag
[\[127b.3\]]gu'i tshigs su bcad pa las/_nga yi shing rta legs par bcas pa tshul khrims yin/_/ngo tsha shes pa kha lo pa ste srab mda' dran/_/yang dag spong ba bzhi ni skad mi 'byin pa'i rta/_/nga ni nges par zhi ba 'dus ma byas par song /_/ji ltar sprin shugs rgyal po'i rta/_/sngo
[\[127b.4\]]la mgo bo gnag pa bzhin/_/gau ta ma ni grags ldan gyi/_/yang dag spong rnams de dang 'dra/_/'khor los sgyur ba'i rgyal po'i nor bu rin po che ji lta ba bzhin du/_de bzhin gshegs pa dgra bcom pa yang dag par rdzogs pa'i sangs rgyas kyi lha'i spyan yang de dang 'dra bar blta bar bya
[\[127b.5\]]ste/_lha'i spyan gyis ni bcom ldan 'das kyis gang gi tshe bzhed pa dang /_ji snyed bzhed pa de'i tshe dang de snyed gzigs so/_/ji ltar nor bu bai DUr+ya/_/kho ra khor yug snang ba bzhin/_/sangs rgyas kyi ni spyan gyis kyang /_/kho ra khor yug kun tu gzigs/_/'khor los sgyur ba'i rgyal
[\[127b.6\]]po'i bud med rin po che ji lta ba bzhin du/_de bzhin gshegs pa dgra bcom pa yang dag par rdzogs pa'i sangs rgyas kyi dga' ba yang dag byang chub kyi yan lag kyang de dang 'dra bar blta bar bya ste/_dga' ba yang dag byang chub kyi yan lag gis bcom ldan 'das kyis nyon mongs
[\[127b.7\]]pa thams cad spangs nas chos thams cad la sgrib pa med pa brnyes so/_/ji ltar rgyal po'i btsun mo ni/_/yid du 'ong zhing blta na sdug_/de bzhin gau tam grags ldan gyi/_/dga' ba byang chub yan lag yin/_/'khor los sgyur ba'i rgyal po'i khyim bdag rin po che ji lta ba
[\[128a\]]
[\[128a.1\]]bzhin du/_de bzhin gshegs pa dgra bcom pa yang dag par rdzogs pa'i sangs rgyas kyis rigs bzhi rgyal rigs dang /_bram ze dang /_rje'u rigs dang /_dmangs rigs kyang de dang 'dra bar blta bar bya ste/_rigs bzhi po dag bcom ldan 'das
[\[128a.2\]]la na bza' dang /_zhal zas dang /_gzims cha dang /_gdan dang /_snyun gyi gsos sman dang /_yo byad rnams kyis bsnyen bkur byed do/_/ji ltar 'khor los sgyur ba yi/_/tshong dpon phyug cing nor che ba/_/de bzhin gau tam grags ldan gyi/_/rigs bzhi rnams kyang de dang 'dra/_/_
[\[128a.3\]]'khor los sgyur ba'i rgyal po'i blon po rin po che ji lta ba bzhin du/_de bzhin gshegs pa dgra bcom pa yang dag par rdzogs pa'i sangs rgyas kyi shes rab kyang de dang 'dra bar blta bar bya ste/_shes rab kyis ni bcom ldan 'das kyi nyon mongs pa thams cad spangs nas chos thams cad la
[\[128a.4\]]sgrib pa med pa brnyes so/_/ji ltar blon po rtog byed cing /_/don kyang sems par byed pa ltar/_/sangs rgyas bcom ldan shes rab kyis/_/bdud kyi 'ching ba gcod par mdzad/_/'khor los sgyur ba'i rgyal po ji ltar tshe ring zhing yun ring du gnas pa bzhin du/_de bzhin gshegs
[\[128a.5\]]pa dgra bcom pa yang dag par rdzogs pa'i sangs rgyas kyang /_sku tshe ring zhing yun ring du bzhugs te/_bcom ldan 'das bzhed na bskal pa'am bskal pa las lhag par yang bzhugs so/_/rgyal po chos dang ldan pa'i mchog_/ji ltar tshe ni ring ba ltar/_/de bzhin sangs
[\[128a.6\]]rgyas bcom ldan yang /_/bskal pa tshang ba'i bar du bzhugs/_/'khor los sgyur ba'i rgyal po ji ltar gnod pa chung zhing nad med pa'i rang bzhin can yin pa bzhin du/_de bzhin gshegs pa dgra bcom pa yang dag par rdzogs pa'i sangs rgyas kyang gnod pa chung zhing nad med
[\[128a.7\]]pa'i rang bzhin can yin no/_/rgyal po chos dang ldan pa'i mchog_/ji ltar gnod pa chung ba ltar/_/ston pa grags dang ldan pa yang /_/de bzhin nad med rang bzhin can/_/'khor los sgyur ba'i rgyal po ji ltar gzugs bzang zhing blta na sdug la mdzes te skyes bu chen po'i
[\[128b\]]
[\[128b.1\]]mtshan sum cu rtsa gnyis dang ldan pa de bzhin du/_de bzhin gshegs pa dgra bcom pa yang dag par rdzogs pa'i sangs rgyas kyang gzugs bzang zhing blta na sdug la mdzes pa ste/_skyes bu chen po'i mtshan sum cu rtsa gnyis dang ldan no/_/rgyal po chos dang ldan pa'i
[\[128b.2\]]mchog_/ji ltar mdzes par gyur pa ltar/_/de bzhin sangs rgyas bcom ldan yang /_/gzugs kyi mtshan gyis brgyan pa yin/_/'khor los sgyur ba'i rgyal po ji ltar skye bo mang po'i snying du sdug cing yid du 'ong ba de bzhin du/_de bzhin gshegs pa dgra bcom pa yang
[\[128b.3\]]dag par rdzogs pa'i sangs rgyas kyang skye bo mang po'i snying du sdug cing yid du 'ong ngo /_/rgyal po chos dang ldan pa'i mchog_/ji ltar yid du 'ong ba ltar/_/ston pa bla med 'jig rten na/_/yid du 'ong ba'i rang bzhin yin/_/'khor los sgyur ba'i rgyal po la ji ltar bu stong yod de/_
[\[128b.4\]]dpa' ba rtul phod pa yan lag mchog gi gzugs dang ldan pa pha rol gyi sde rab tu 'joms pa de bzhin du/_de bzhin gshegs pa dgra bcom pa yang dag par rdzogs pa'i sangs rgyas la yang sras mang po mnga' ste/_zhugs pa dang /_'bras bu la gnas pa dpa' ba rtul
[\[128b.5\]]phod pa yan lag mchog gi gzugs dang ldan pa nyon mongs pa'i dgra'i dpung 'joms pa rnams mnga'o/_/de la chos nyid ni 'di yin te/_de la 'di skad ces bya'o/_/ji ltar 'khor los sgyur ba'i bu/_/chos dang ldan zhing bden pas sprul/_/dpa' zhing yan lag mchog gzugs
[\[128b.6\]]ldan/_/de bzhin bcom ldan 'das kyi sras/_/zhugs dang 'bras bur gnas pa ste/_/dpa' bo zung ni bzhir gyur cing /_/skyes bu gang zag brgyad po yin/_/chos mngon pa'i bstan bcos chen po rgyu gdags pa las tshigs gsum pa'o//_//rgyu gdags
[\[128b.7\]]pa/_bam po bzhi pa/_sdom ni/_'ong ba rnam pa gnyis po dang /_/srung dang sbugs dang bag yangs dang /_/'dod pa'i yon tan brtul zhugs bde/_/g.yos dang 'od dang mi 'dug dang /_/ri dgas pags pa gom pa bdun/_/phyogs dang smra dang klu gnyis dang /_/lha
[\[129a\]]
[\[129a.1\]]gnyis dang ni zhag bdun dang /_/'jug pa dang ni kun dga' bo/_/phyogs bzhi dang ni gsung ba dang /_/ut+pal rol mo'i sgra sna tshogs/_/gzim mal gnyis dang sgo dag dang /_/nges pa dang ni rgyan rnams dang /_/ngur smrig rtswa dang mi gzhig dang /_/_
[\[129a.2\]]mngon par shes dang snying brtse'i sems/_/ci'i phyir gang gi tshe byang chub sems dpa' dga' ldan gyi lha'i ris nas shi 'phos te yum gyi lhums su zhugs pa de'i tshe sa cher g.yo zhing sa shin tu cher g.yo bar 'gyur zhe na/_smras pa/_klu'i mthus g.yo bar 'gyur te/_byang
[\[129a.3\]]chub sems dpa' dbang che bar grags pa'i sems can gang gi tshe dga' ldan gyi lha'i ris nas shi 'phos te yum gyi lhums su zhugs pa de'i tshe/_chu na gnas pa'i klu dbang che bar grags so cog gis byang chub sems dpa' dga' ldan gyi lha'i ris nas shi 'phos te yum
[\[129a.4\]]gyi lhums su zhugs so zhes thos so/_/thos nas kyang tshim zhing mgu la yi rangs te rab tu dga' zhing yid bde ba skyes nas byang chub sems dpa' la blta ba dang /_rjed pa'i phyir 'ong zhing 'gro ba dang /_steng du 'byung ste de dag 'ong zhing 'gro ba dang /_steng du 'byung bas chu
[\[129a.5\]]'khrug par 'gyur la/_chu 'khrugs pas g.yo bar 'gyur ro/_/gzhan yang gang gi phyir de bzhin gshegs pa dgra bcom pa yang dag par rdzogs pa'i sangs rgyas su 'gyur bas mngon par 'gyur ba dang /_dben pa las skyes pa'i dge ba'i chos rnams mtho bar 'gyur ba'i
[\[129a.6\]]phyir rlung gyen du ldang la/_rlung gyen du langs pas chu 'khrugs te sa g.yo bar 'gyur ba 'di ni de'i snga ltas yin no/_/ci'i phyir gang gi tshe byang chub sems dpa' dga' ldan gyi lha'i ris nas shi 'phos te yum gyi lhums su zhugs pa de'i tshe 'jig rten thams cad snang ba chen pos khyab ste/_
[\[129a.7\]]'jig rten dag gi 'jig rten gyi bar mun pa mun nag thibs po gang du nyi ma dang zla ba 'di ltar rdzu 'phrul che zhing /_'di ltar mthu che ba 'di gnyis kyi 'od kyis snang bar ma gyur pa gang yin pa de dag kyang de'i tshe snang ba chen pos khyab par gyur te/_der sems can gang dag skyes pa de dag snang
[\[129b\]]
[\[129b.1\]]ba chen po des gcig gis gcig mthong nas shes te/_'di skad du kye sems can gzhan dag kyang 'dir skyes pa lta zhes zer bar gyur zhe na/_smras pa/_byang chub sems dpa' dbang che bar grags pa'i sems can gang gi tshe dga' ldan gyi lha'i ris nas shi 'phos te yum gyi lhums
[\[129b.2\]]su zhugs pa de'i tshe/_'dod pa na spyod pa'i lha rnams dang /_gzugs na spyod pa'i lha dbang che bar grags so cog gis byang chub sems dpa' dga' ldan gyi lha'i ris nas shi 'phos te yum gyi lhums su zhugs so zhes thos so/_/thos nas kyang tshim zhing mgu la yi rangs te rab tu
[\[129b.3\]]dga' zhing bde ba skyes nas/_byang chub sems dpa' la blta ba dang /_rjed pa'i phyir 'ong zhing 'gro ba dang /_yas 'ongs te de dag 'ong zhing 'gro ba dang /_yas 'ongs pas 'jig rten thams cad snang ba chen pos khyab ste/_'jig rten dag gi 'jig rten gyi bar mun pa mun nag thibs
[\[129b.4\]]po gang du nyi ma dang zla ba 'di ltar rdzu 'phrul che zhing /_'di ltar mthu che ba 'di gnyis kyi 'od kyis snang bar ma gyur pa gang yin pa de dag kyang de'i tshe snang ba chen pos khyab par gyur te/_der sems can gang dag skyes pa de dag snang ba chen po des gcig gis gcig mthong nas shes te/_
[\[129b.5\]]'di skad du kye sems can gzhan dag kyang 'dir skyes pa lta/_kye sems can gzhan dag kyang 'dir skyes pa lta zhes 'dzer to/_/gzhan yang gang gi phyir de bzhin gshegs pa dgra bcom pa yang dag par rdzogs pa'i sangs rgyas su 'gyur bas shes rab kyi snang ba chen po 'jig rten du
[\[129b.6\]]'byung bar 'gyur ba'i phyir te/_'di ni de'i snga ltas yin no/_/ci'i phyir gang gi tshe byang chub sems dpa' dga' ldan gyi lha'i ris nas shi 'phos te yum gyi lhums su zhugs pa de'i tshe lha'i bu bzhi byang chub sems dpa'i yum gyi phyogs bzhir 'khod de chos dang ldan par bsrung ba
[\[129b.7\]]dang /_bskyab pa dang /_sba bar byed ce na/_smras pa/_sum cu rtsa gsum pa'i lha rnams yun ring po nas 'di lta bur yid smon byed par gyur te/_kye ma 'jig rten long ba 'dren pa med pa/_yongs su 'dren pa med par de bzhin gshegs pa dgra bcom pa yang dag par rdzogs pa'i sangs
[\[130a\]]
[\[130a.1\]]rgyas byung na ci ma rung snyam ste/_don de'i dbang la brten nas lha de rnams/_byang chub sems dpa'i yum gyi phyogs bzhir 'khod de chos dang ldan par bsrung ba dang /_bskyab pa dang /_sbed par byed do/_/ci'i phyir byang chub sems dpa' yum gyi lhums na
[\[130a.2\]]sbubs kyi nang na bzhugs te/_mngal gyi dri mas kyang ma gos/_khrag gi dri mas kyang ma gos/_mi gtsang ba dang /_mi gtsang ba las gyur pa ci yang rung ba gang gis kyang ma gos she na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_pha ma
[\[130a.3\]]dang /_nye du dang /_bla ma lta bu rnams dang /_gzhan dge sbyong dang bram ze gnod par bya ba ma yin pa dang /_gnod par byed pa la mi dga' ba gang yin pa de dag la khyim rnam par dag pa rnams dang /_gding ba dang bgo ba rnam par dag pa rnams dang /_zas dang /_skom dang /_bca' ba
[\[130a.4\]]dang /_bza' ba dang /_gos dang /_spos dang /_me tog phreng dang /_byug pa dang /_mal cha dang /_stan dang /_gnas dang /_mar me byin pa dang /_rnam par dag pa'i chos dang ldan pa'i sems can rnams la bya ba byas pas na las de dang mthun par yum gyi lhums kyang de ltar grub bo/_/ci'i
[\[130a.5\]]phyir byang chub sems dpa' yum gyi lhums na lus bag yangs su gnas par gyur la/_de skyed pa'i yum gyi lhums na gnas pa thams cad tshang bar mthong zhe na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_pha ma dang /_nye du dang /_bla ma lta bu
[\[130a.6\]]rnams dang /_gzhan dge sbyong dang /_bram ze gnod par bya ba ma yin pa dang /_gnod par bya ba la mi dga' ba gang yin pa de dag la/_khyim yangs pa rnams dang /_gding ba dang /_bgo ba yangs pa rnams dang /_zas dang /_skom dang /_bca' ba dang /_bza' ba dang /_gos dang /_
[\[130a.7\]]spos dang /_me tog phreng dang /_byug pa dang /_mal cha dang /_stan dang /_gnas dang /_mar me byin pa dang /_rnam par dag pa'i chos dang ldan pa'i sems can rnams la bya ba byas pas na las de dang mthun par yum gyi lhums na de ltar gnas so/_/ci'i phyir gang gi tshe byang chub
[\[130b\]]
[\[130b.1\]]sems dpa' yum gyi lhums na zhugs pa de'i tshe de skyed pa'i yum 'di lta ste/_'dod pa'i yon tan dang ldan pa rnams kyis skyes pa la yid mi sems she na/_smras pa/_byang chub sems dpas ni sngon gyi srid pa zhes bya ba nas rgyas par sbyar te/_bdag nyid kyang tshangs par spyad
[\[130b.2\]]par gyur cing thag bsrings te spyod pa dang /_dag cing gtsang la dri nga ba med pa dang /_'khrig pa spangs shing grong gi chos dang bral ba/_gzhan dag kyang tshangs par spyod pa yang dag par 'dzin du bcug pas na/_las de dang mthun par yum gyi sems kyang de ltar gnas so/_/ci'i
[\[130b.3\]]phyir byang chub sems dpa' gang gi tshe yum gyi lhums na bzhugs pa de'i tshe skyed pa'i yum brtul zhugs kyi gnas lnga yang dag par blangs te/_ji srid 'tsho'i bar du srog gcod pa spangs nas srog gcod pa las slar log par gyur/_ma byin par len pa dang /_mi tshangs par
[\[130b.4\]]spyod pa dang /_brdzun du smra ba dang /_'bru'i chang dang /_bcos pa'i chang myos par 'gyur ba bag med pa'i gnas spangs te/_'bru'i chang dang /_bcos pa'i chang myos par 'gyur ba bag med pa'i gnas las slar log par gyur ce na/_smras pa/_byang chub sems dpas ni
[\[130b.5\]]sngon gyi srid pa zhes bya ba nas rgyas par sbyar te/_bdag nyid kyang srog gcod pa spangs te srog gcod pa las slar log par gyur la gzhan dag kyang srog gcod pa spong ba yang dag par 'dzin du bcug pa dang /_bdag nyid kyis kyang ma byin par len pa dang /_mi tshangs par spyod pa dang /_
[\[130b.6\]]brdzun du smra ba dang /_'bru'i chang dang /_bcos pa'i chang myos par 'gyur ba bag med pa'i gnas spangs te/_'bru'i chang dang /_bcos pa'i chang dang /_myos par 'gyur ba bag med pa'i gnas las slar log par gyur la/_gzhan dag kyang 'bru'i chang dang /_bcos pa'i chang myos par
[\[130b.7\]]'gyur ba bag med pa'i gnas spong ba yang dag par 'dzin du bcug pas na/_las de dang mthun par yum gyi sems kyang de ltar gnas so/_/ci'i phyir gang gi tshe byang chub sems dpa' yum gyi lhums na zhugs pa de'i tshe de skyed pa'i yum lus ngal ba med cing lus dub pa med de bde ba
[\[131a\]]
[\[131a.1\]]dang nad med par gyur zhe na/_smras pa/_byang chub sems dpa' ni dbang che bar grags pa yin te/_de'i gzi byin chen pos yum gyi 'byung ba chen po rnams rgyas par gyur te/_rgyu des na byang chub sems dpa'i yum zhes bya ba nas rgyas par sbyar ro/_/_
[\[131a.2\]]ci'i phyir gang gi tshe byang chub sems dpa' yum gyi lhums nas byung ba de'i tshes cher g.yos par gyur zhe na/_smras pa/_byang chub sems dpa' ni dbang che bar grags pa'i sems can yin te zhes bya ba nas rgyas par sngar bstan pa bzhin du sbyar ro/_/ci'i phyir gang gi tshe byang chub
[\[131a.3\]]sems dpa' yum gyi lhums nas byung ba de'i tshe 'jig rten thams cad snang ba chen pos khyab par gyur zhe na/_de yang rgyas par sngar bstan pa bzhin du sbyar ro/_/ci'i phyir gang gi tshe byang chub sems dpa' yum gyi lhums nas byung ba de'i tshe/_de skyed pa'i yum 'dug pa'am/_'phres
[\[131a.4\]]par ma gyur te/_'greng bzhin du rgyal rigs mo de las rgyal rigs bltams she na/_smras pa/_byang chub sems dpa'i yum gyi ring po nas nyung bar 'gyur ba'i las 'bras bu yod pa rnams byas shing bsags te/_rnam par smin pa mngon du phyogs shing nye bar 'ongs pas na des
[\[131a.5\]]'dug pa'am/_'phres pa'i sdug bsngal gyi tshor ba myong bar mi 'gyur te/_rgyu des zhes bya ba nas rgyas par sbyar ro/_/ci'i phyir gang gi tshe byang chub sems dpa' yum gyi lhums nas byung ba de'i tshe lha'i bu bzhi phyogs bzhir 'khod nas ri dgas a dzi na'i pags pa'i sleb mos blang
[\[131a.6\]]she na/_smras pa/_byang chub sems dpas ni yun ring po nas nad nyung bar 'gyur ba'i las 'bras bu yod pa rnams byas shing bsags te rnam par smin pa mngon du phyogs shing nye bar 'ongs pas na/_de sa la lhung na sdug bsngal gyi tshor ba myong bar 'gyur ba de yang myong bar mi 'gyur te/_
[\[131a.7\]]rgyu des na zhes bya ba nas rgyas par sbyar ro/_/ci'i phyir byang chub sems dpa' bltams ma thag tu sus kyang ma bzung bar gom pa bdun bor zhe na/_smras pa/_byang chub sems dpas ni yun ring po nas nges par 'byung ba dang ldan pa'i dran pa kun du bsten cing bsgoms te mang du byas
[\[131b\]]
[\[131b.1\]]pas na des de nyid dgongs so/_/gzhan yang de bzhin gshegs pa dgra bcom pa yang dag par rdzogs pa'i sangs rgyas su gyur te/_byang chub kyi yan lag bdun 'byung ba de'i snga ltas ni de yin te/_rgyu des na zhes bya ba nas rgyas par sbyar ro/_/ci'i phyir byang chub sems dpa'
[\[131b.2\]]bltams ma thag tu phyogs bzhir gzigs she na/_smras pa/_byang chub sems dpas ni yun ring po nas rnam par rtog pa dang ldan pa'i dran pa kun du bsten cing bsgoms te mang du byas pas na des de nyid dgongs so/_/gzhan yang de bzhin gshegs pa dgra bcom pa yang dag
[\[131b.3\]]par rdzogs pa'i sangs rgyas su 'gyur te/_'phags pa'i bden pa bzhi gzigs pa de'i snga ltas ni de yin te/_rgyu des na zhes bya ba nas rgyas par sbyar ro/_/ci'i phyir byang chub sems dpas btsas ma thag tu tshig tu 'di ni bdag gi srid pa rnams kyi nang na skye ba'i tha ma
[\[131b.4\]]yin no/_/'di ni bdag gi srid pa rnams kyi nang na skye ba'i tha ma yin no zhes gsung zhe na/_smras pa/_byang chub sems dpa' ni yum gyi lhums so cog gis yongs su gzir cing yongs su gdungs pa'i phyir thugs chad pa'i tshig tu 'di ni bdag gi srid pa rnams kyi nang na
[\[131b.5\]]skye ba'i tha ma yin no/_/'di ni bdag gi srid pa rnams kyi nang na skye ba'i tha ma yin no zhes gsungs so/_/gzhan yang de bzhin gshegs pa dgra bcom pa yang dag par rdzogs pa'i sangs rgyas su 'gyur te/_chos ston pa de'i snga ltas ni de yin te/_rgyu des na zhes bya ba nas
[\[131b.6\]]rgyas par sbyar ro/_/ci'i phyir byang chub sems dpa' bltams ma thag tu bar snang las chu'i rgyun gnyis la gcig ni dron po/_/gcig ni bsil ba bab ste byang chub sems dpa' bltams ma thag tu 'khru bar byed ce na/_smras pa/_klu'i mthu yin te/_byang chub sems dpa'
[\[131b.7\]]la klu gang dag mngon par dga' ba de dag gi mthu ni de yin no/_/ci'i phyir byang chub sems dpa' bltams ma thag tu skyed pa'i yum gyi mdun du chu chen po'i rgyun 'bab pa byung bar gyur te/_chu de skyed pa'i yum gyis chu'i dgos pa byas she na/_smras pa/_klu'i mthu yin te byang chub
[\[132a\]]
[\[132a.1\]]sems dpa'i yum la klu gang dag mngon par dga' ba de dag gi mthu ni de yin no/_/ci'i phyir byang chub sems dpa' bltams ma thag tu bar snang las rol mo'i sgra rnams grag ce na/_smras pa/_lha'i mthu yin te/_byang chub sems dpa' la lha gang dag
[\[132a.2\]]mngon par dga' ba de dag gi mthu ni de yin no/_/gzhan yang de bzhin gshegs pa dgra bcom pa yang dag par rdzogs pa'i sangs rgyas su 'gyur te/_'jig rten du sgra cher grags par 'gyur ba de'i snga ltas ni de yin no/_/ci'i phyir byang chub sems dpa' bltams ma thag tu bar
[\[132a.3\]]snang las lha'i me tog ut+pa la dang /_pad+ma dang /_ku mu da dang /_pad+ma dkar po dang /_me tog man dar ba rnams rab tu bab la/_a ka ru'i phye ma dang /_tsan+dan gyi phye ma dang /_rgya spos kyi phye ma dang /_gos rnams 'thor bar gyur zhe na/_smras pa/_lha'i mthu yin te/_byang chub sems
[\[132a.4\]]dpa' la lha gang dag mngon par dga' ba de dag gi mthu ni de yin no/_/gzhan yang de bzhin gshegs pa dgra bcom pa yang dag par rdzogs pa'i sangs rgyas su 'gyur te/_grags par 'gyur zhing bsod nams chen po dang ldan te/_na bza' dang /_zhal zas dang /_gzims
[\[132a.5\]]cha dang /_gdan dang /_snyun gyi gsos sman dang /_yo byad rnams brnyes par 'gyur ba de'i snga ltas ni de yin no/_/ci'i phyir byang chub sems dpa' bltams nas zhag bdun lon na skyed pa'i yum grongs par gyur zhe na/_smras pa/_byang chub sems dpa' ni dbang che bar
[\[132a.6\]]grags pa'i sems can yin te/_de gang gi tshe yum gyi lhums su zhugs pa de'i tshe sum cu rtsa gsum gyi lha rnams byang chub sems dpa' la gus pas byang chub sems dpa'i yum gyi spu'i khung bu thams cad du lha'i gzi byin 'jug par byed la/_gang gi tshe byang chub sems dpa' yum gyi
[\[132a.7\]]lhums nas byung ba de'i tshe yang gzi byin 'jug par mi byed do/_/mi la ni gang de'i lus rtag par byed pa de lta bu'i gzi byin med pas na de ltar de gsos med pas na grongs par gyur to/_/byang chub sems dpa' ni yum gyi lhums su mkhyen bzhin du 'jug cing /_mkhyen bzhin du gnas
[\[132b\]]
[\[132b.1\]]la/_mkhyen bzhin du 'byung ngo zhes gsungs pa la/_ji ltar byang chub sems dpa' yum gyi lhums su mkhyen bzhin du 'jug cing /_mkhyen bzhin du gnas la/_mkhyen bzhin du 'byung zhe na/_smras pa/_byang chub sems dpas ni kye ma 'jig rten long ba/_'dren pa med pa/_
[\[132b.2\]]yongs su 'dren pa med pa'i nang du/_bdag de bzhin gshegs pa dgra bcom pa yang dag par rdzogs pa'i sangs rgyas su gyur cig ces phyi ma la byang chub par bya ba'i phyir yang dag par rdzogs pa'i sangs rgyas 'od srungs la smon lam btab nas tshangs par spyod pa spyad de/_de dran
[\[132b.3\]]pa de kun du bsten cing bsgom ste mang du byed do/_/de dran pa de kun du bsten cing bsgoms te mang du byas pa des phyi ma la mngon par byang chub par bya ba'i phyir yang dag par rdzogs pa'i sangs rgyas 'od srungs la smon lam btab ste/_tshangs par spyod pa spyad nas dga' ldan gyi lha'i ris su
[\[132b.4\]]skyes so/_/skyes nas kyang de 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_de dran pa de kun du bsten cing bsgoms te mang du byed do/_/de dran pa de kun du bsten cing bsgoms te mang du byas pa
[\[132b.5\]]des bltams nas ring po ma lon par dga' ldan gyi ris kyi lha sngar skyes pa rnams las lha'i gnas gsum gyis 'phags te/_gsum gang zhe na/_lha'i tshe dang /_lha'i kha dog dang /_lha'i grags pas 'phags so/_/de 'di snyam du sems te/_bdag ni de bzhin gshegs pa
[\[132b.6\]]dgra bcom pa yang dag par rdzogs pa'i sangs rgyas su 'gyur ro snyam mo/_/de ma yin pa'i dga' ldan gyi ris kyi lha rnams kyis kyang 'di ni de bzhin gshegs pa dgra bcom pa yang dag par rdzogs pa'i sangs rgyas su 'gyur bar shes te/_de'i rkyen des bsnyen bkur byed/_bla
[\[132b.7\]]mar byed/_ri mor byed/_mchod par byed de/_de dran pa de kun du bsten cing bsgom ste mang du byed do/_/de dran pa de kun du bsten cing bsgoms te mang du byas pa des dga' ldan kyi lha'i ris su tshe'i tshad ji tsam pa de srid du gnas so/_/gnas nas kyang de 'di snyam du sems
[\[133a\]]
[\[133a.1\]]te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam mo/_/de ma yin pa'i dga' ldan gyi ris kyi lha rnams kyis kyang 'di ni de bzhin gshegs pa dgra bcom pa yang dag par rdzogs pa'i sangs rgyas su
[\[133a.2\]]'gyur bar shes te/_de'i rkyen des bkur sti byed/_bla mar byed/_ri mor byed/_mchod par byed/_de dran pa de kun du bsten cing bsgom ste mang du byed do/_/de dran pa de kun du bsten cing bsgoms te mang du byas pa des dga' ldan gyi lha'i ris nas shi 'phos nas yum gyi lhums su mkhyen
[\[133a.3\]]bzhin du 'jug ste/_'jug ba ni de 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_de dran pa de kun du bsten cing bsgoms te mang du byed do/_/de dran pa de kun du bsten cing bsgoms te mang du byas pa
[\[133a.4\]]des mkhyen bzhin du yum gyi lhums na gnas shing de 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam te/_de dran pa de kun du bsten cing bsgom ste mang du byed do/_/de dran pa de kun du bsten cing bsgoms te
[\[133a.5\]]mang du byas pa des de bzhin du yum gyi lhums nas 'byung ngo /_/bcom ldan 'das kyis kyang tshe dang ldan pa kun dga' bo la 'di skad ces bka' stsal to/_/kun dga' bo ngas mngon par shes pa/_kye ma 'jig rten long ba 'dren pa med pa/_yongs su 'dren pa med pa'i nang du/_bdag
[\[133a.6\]]de bzhin gshegs pa dgra bcom pa yang dag par rdzogs pa'i sangs rgyas su gyur cig ces phyi ma la byang chub par bya ba'i phyir yang dag par rdzogs pa'i sangs rgyas 'od srungs la smon lam btab nas tshangs par spyod pa spyad de/_nga dran pa de kun du bsten cing bsgom ste mang du byed do/_/_
[\[133a.7\]]kun dga' bo nga dran pa de kun du bsten cing bsgoms te mang du byas pa des phyi ma la byang chub par bya ba'i phyir yang dag par rdzogs pa'i sangs rgyas 'od srungs la smon lam btab ste tshangs par spyod pa spyad de dga' ldan gyi lha'i ris su skyes so/_/skyes nas kyang nga 'di snyam du sems te/_
[\[133b\]]
[\[133b.1\]]bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_nga dran pa de kun du bsten cing bsgom ste mang du byed do/_/nga dran pa de kun du bsten cing bsgoms te mang du byas pa de bltams nas ring po ma lon par dga' ldan gyi ris kyi lha
[\[133b.2\]]sngar skyes pa rnams las lha'i gnas gsum gyis 'phags te/_gsum gang zhe na/_'di lta ste/_lha'i tshe dang /_lha'i kha dog dang /_lha'i grags pas 'phags so/_/nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas
[\[133b.3\]]su 'gyur ro snyam mo/_/de ma yin pa'i dga' ldan gyi ris kyi lha rnams kyis kyang nga la 'di ni de bzhin gshegs pa dgra bcom pa yang dag par rdzogs pa'i sangs rgyas su 'gyur bar shes te/_de'i rkyen gyis de dag nga la bsnyen bkur byed/_bla mar byed/_ri mor byed/_mchod
[\[133b.4\]]par byed do/_/nga dran pa de kun du bsten cing bsgom ste mang du byed do/_/kun dga' bo nga dran pa de kun du bsten cing bsgoms te mang du byas pa des dga' ldan gyi lha'i ris su tshe'i tshad ji tsam pa de srid du gnas so/_/gnas nas kyang nga 'di snyam du sems te/_bdag ni de bzhin
[\[133b.5\]]gshegs pa dgra bcom pa yang dag par rdzogs pa'i sangs rgyas su 'gyur ro snyam mo/_/de ma yin pa'i dga' ldan gyi ris kyi lha rnams kyis kyang nga la 'di ni de bzhin gshegs pa dgra bcom pa yang dag par rdzogs pa'i sangs rgyas su 'gyur bar shes te/_de'i rkyen gyis
[\[133b.6\]]de dag nga la bsnyen bkur byed/_bla mar byed/_ri mor byed/_mchod par byed do/_/nga dran pa de kun du bsten cing bsgom ste mang du byed do/_/kun dga' bo nga dran pa de kun du bsten cing bsgoms te mang du byas pa des dga' ldan gyi lha'i ris nas shi 'phos nas yum gyi lhums
[\[133b.7\]]su shes bzhin du 'jug ste/_'jug pa na nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_nga dran pa de kun du bsten cing bsgom ste mang du byed do/_/kun dga' bo nga dran pa de kun du bsten
[\[134a\]]
[\[134a.1\]]cing bsgoms te mang du byas pa des shes bzhin du yum gyi lhums na gnas te/_gnas pa na nga 'di snyam du sems te bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_nga dran pa de kun du bsten cing bsgom
[\[134a.2\]]ste mang du byed do/_/kun dga' bo nga dran pa de kun du bsten cing bsgoms te mang du byas pa des shes bzhin du yum gyi lhums nas 'byung ste/_byung ba na nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro snyam ste/_
[\[134a.3\]]nga dran pa kun du bsten cing bsgom ste mang du byed do/_/kun dga' bo nga dran pa de kun du bsten cing bsgoms te mang du byas pa des yum gyi lhums nas byung nas ring po ma lon par sus kyang ma bzung bar gom pa bdun bor nas/_kun dga' bo nga 'di snyam du sems te/_bdag ni
[\[134a.4\]]de bzhin gshegs pa dgra bcom pa yang dag par rdzogs pa'i sangs rgyas su 'gyur te/_byang chub kyi yan lag bdun 'byung ngo snyam pa de'i snga ltas ni de yin no/_/kun dga' bo nga yum gyi lhums nas byung nas/_ring po ma lon par phyogs bzhir bltas
[\[134a.5\]]nas nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur te/_'phags pa'i bden pa bzhi 'byung ngo snyam pa de'i snga ltas ni de yin no/_/kun dga' bo nga yum gyi lhums nas byung nas ring po ma lon par
[\[134a.6\]]tshig tu 'di ni bdag gi srid pa rnams kyi nang na skye ba'i tha ma yin no/_/'di ni bdag gi srid pa rnams kyi nang na skye ba'i tha ma yin no zhes smras nas/_kun dga' bo nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs
[\[134a.7\]]rgyas su 'gyur te/_rga ba dang /_'chi ba mthar thug par bya'o snyam pa de'i snga ltas ni de yin no/_/kun dga' bo nga yum gyi lhums nas byung nas ring po ma lon par lha rnams par snang las lha'i me tog ut+pal dang /_pad+ma dang /_ku mu da dang /_pad+ma dkar po dang /_me tog
[\[134b\]]
[\[134b.1\]]man+da ra ba rnams 'thor zhing a ga ru'i phye ma dang /_tsan+dan gyi phye ma dang /_rgya spos kyi phye ma dang /_gos rnams 'thor bar gyur nas/_kun dga' bo nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur te/_
[\[134b.2\]]grags par 'gyur zhing bsod nams chen po dang ldan te/_gos dang /_zas dang /_mal cha dang /_stan dang /_na ba'i gsos sman dang /_yo byad rnams rnyed par 'gyur ro snyam pa de'i snga ltas ni de yin no/_/kun dga' bo nga yum gyi lhums nas byung nas ring po ma lon par lha
[\[134b.3\]]rnams bar snang las lha'i rol mo'i sgra dag sgrogs par gyur nas/_kun dga' bo nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur te/_'jig rten du sgra cher grags par 'gyur ro snyam pa de'i snga ltas ni de yin no/_/_
[\[134b.4\]]kun dga' bo ngas mngon par shes te/_bud med dang mal gcig tu nyal ba na 'di ni bdag gi bud med dang lhan cig du khyim gcig na nyal ba'i tha ma yin no snyam du sems bskyed do/_/kun dga' bo nga mal chen po las 'bab pa na 'di snyam du 'di ni bdag gi mal chen po la gnas pa'i
[\[134b.5\]]tha ma yin no snyam du sems bskyed do/_/mal chen po las babs nas btsun mo'i 'khor gyi sgo gal ba der song nas/_kun dga' bo nga la lha rnams sgo 'byed do/_/nga btsun mo'i 'khor nas byung nas khyim gyi phyi sgo ga la ba der song nas/_kun dga' bo nga la lha rnams sgo 'byed do/_/kun
[\[134b.6\]]dga' bo nga'i khyim gyi phyi sgo nas byung nas grong khyer gyi sgo ga la ba der song nas/_kun dga' bo nga la lha rnams grong khyer gyi sgo 'byed do/_/kun dga' bo nga 'di snyam du sems te/_bdag ni de bzhin gshegs pa dgra bcom pa yang dag par rdzogs pa'i sangs rgyas su 'gyur te/_bdud
[\[134b.7\]]rtsi'i sgo 'byed par 'gyur ro snyam pa de'i snga ltas ni de yin no/_/kun dga' bo nga rab tu 'byung ba'i phyir rta rin po che bsngags ldan la zhon te/_gzhan gyi yul 'khor dang /_gzhan gyi yul du song nas/_kun dga' bo nga rta rin po che bsngags ldan las 'bab pa na 'di ni bdag gi khyim
[\[135a\]]
[\[135a.1\]]pa'i bzhon pa'i tha ma yin no snyam du sems bskyed do/_/kun dga' bo ngas lus las rgyan thams cad bkrol te 'dun pa'i lag tu gtad pa na 'di snyam du/_'di ni bdag gi khyim pa'i rgyan dang /_lhab lhub kyi tha ma yin te/_bdag gis phyin chad
[\[135a.2\]]khyim pa'i rgyan thob par mi bya'o snyam du sems bskyed do/_/kun dga' bo nges ral gyi ut+pa la'i kha dog lta bus thor tshugs gcod pa na 'di snyam du/_'di ni bdag gi khyim pa'i thor tshugs 'chang ba'i tha ma yin te/_bdag gis phyin chad khyim na gnas pa'i thor tshugs bcang bar
[\[135a.3\]]mi bya'o snyam du sems skyed do/_/kun dga' bo ngas thag ring po kho na zhig nas mi lus la smad g.yogs ngur smrig gon la gos ngur smrig dag bgos shing ngur smrig gis g.yogs pa zhig mthong ngo /_/mthong nas kyang nga mi dge la ba der song ste phyin nas mi de las gos ngur smrig
[\[135a.4\]]dag blangs te gyon la ka shi ba'i gos rnams de la byin pa na 'di snyam du/_'di ni bdag gi khyim pa'i gos bcang ba'i tha ma yin te/_bdag gis phyin cad khyim na gnas pa'i gos bcang bar mi bya'o snyam du sems bskyed do/_/kun dga' bo ngas rtswa brnga ba'i mi las rtswa bkra shis
[\[135a.5\]]ldan dag blangs nas byang chub kyi shing drung ga la ba der song ste phyin nas/_bdag nyid kyis rtswa bting ba la skyil mo krung bcas te 'dug nas lus drang por bsrangs te dran pa mngon du bzhag nas/_ngas bla na med pa yang dag par rdzogs pa'i byang chub ma thob kyi bar du skyil mo krung mi bshig
[\[135a.6\]]go snyam du sems bskyed de tshig tu smras nas/_kun dga' bo ngas bla na med pa yang dag par rdzogs pa'i byang chub ma thob kyi bar du skyil mo krung ma bshig go/_/kun dga' bo nga 'di snyam du sems te/_gang bdag gis skye dgu ma rig pa'i nang na 'khod cing ma rig pa la dga' ba dang /_
[\[135a.7\]]ma rig pa'i sgo nga'i sbubs kyi ling tog gis dkris kun nas dkris pa'i mig can rnams kyi nang nas ma rig pa'i sgo nga'i sbubs mngon par brtol te/_/bde legs dang bde bar ma rig pa'i sgo nga'i sbubs nas byung ba ni bdag gis rnyed pa legs par rnyed do snyam mo/_/kun dga' bo nga
[\[135b\]]
[\[135b.1\]]mngon par rdzogs par sangs rgyas nas ring po ma lon par sems can 'jig rten du skyes pa rnams dang /_'jig rten du 'phel ba rnams dang /_dbang po rnon po rnams dang /_dbang po 'bring rnams dang /_dbang po rtul po rnams dang /_spu la bab pa rnams dang /_gdul sla ba rnams dang /_
[\[135b.2\]]nyon mongs pa shas chung ba rnams dang /_nyon mongs pa shas chung ba'i rang bzhin rnams yod de/_de dag gis dam pa'i chos ma thos nas yongs su nyams par 'gyur bar mthong ngo /_/mthong nas kyang kun dga' bo ngas sems can de dag la snying rje chen po bskyed de de dag la chos ston to/_/_
[\[135b.3\]]kun dga' bo nga 'di snyam du sems te/_gang nga skye dgu rnyog pa'i nang na 'khod pa'i nang nas rnyog pa med pa'i sems kyis shas cher gnas pa ni ngas rnyed pa legs par rnyed do snyam mo/_/chos mngon pa'i bstan bcos chen po rgyu gdags pa las tshigs bzhi pa'o//_//sdom ni/_sras dang rigs dma' dbul po dang /_/_
[\[135b.4\]]mtha' 'khob dang ni snga rol dang /_/bcu pa dang ni ba lang spyod/_/shar byang bdag gir mi 'dzin dang /_/'dod dang gzugs dang nges pa dang /_/dgra bcom bde gshegs bzhengs pa dang /_/chos gos gnyis ni tshig mi 'gyur/_/ci'i phyir byang chub sems dpa' de ltar sems
[\[135b.5\]]can thams cad las khyad par du 'phags par gyur nas sras ma skyed par dad pas khyim nas khyim med par legs pa kho nar rab tu byung bar ma gyur zhe na/_smras pa/_byang chub sems dpa' ni yun ring po nas sras mnga' bar 'gyur ba'i las 'bras bu yod pa dag byas shing bsags
[\[135b.6\]]te/_rnam par smin par mngon du phyogs shing nye bar 'ongs pa'i phyir ro/_/gzhan yang sras ma skyed par dad pas khyim nas khyim med par legs pa kho nar rab tu 'byung bar mi 'gyur ba 'di ni byang chub sems dpa' gang gA'i klung gi bye ma snyed kyi chos nyid yin no/_/gzhan yang
[\[135b.7\]]'dod pa la longs spyod par mi nus so zhes/_'phya bar 'gyur ba'i phyir ro/_/ci'i phyir byang chub sems dpa' rigs dma' bar mi skye zhe na/_smras pa/_rigs dma' bar skye ba ni nga rgyal kun tu bsten cing bsgoms te mang du byas pa las 'gyur na/_byang chub sems dpa' ni
[\[136a\]]
[\[136a.1\]]yun ring po nas nga rgyal med pa kun du bsten cing bsgoms te mang du byas pas na de ni nges par rigs mthon por skye bar 'gyur ro/_/gzhan yang rigs dma' bar skyes na smod par 'gyur ba'i phyir ro/_/ci'i phyir byang chub sems dpa' dbul po'i khyim du
[\[136a.2\]]mi skye zhe na/_smras pa/_dbul po'i khyim du skye ba ni ser sna kun du bsten cing bsgoms te mang du byas pa las gyur na/_byang chub sems dpas ni yun ring po nas ser sna'i dri ma dang bral ba kun du bsten cing bsgoms te mang du byas pas na de ni nges par phyug po'i khyim du skye bar 'gyur
[\[136a.3\]]te/_des na yid du 'ong ba'i gzugs dang /_sgra dang /_dri dang /_ro dang /_reg bya rnams tshegs med par brnyes la/_gzhan dag la yang bgo bsha' mdzad do/_/gzhan yang dbul po'i khyim du skyes na smod par 'gyur ba'i phyir ro/_/ci'i phyir byang chub sems dpa' mtha'
[\[136a.4\]]'khob kyi mi rkun ma kla klo rnams kyi nang du mi skye zhe na/_smras pa/_mtha' 'khob kyi mi rnams ni tshul khrims kyis phongs pa dang /_lta bas phongs pa dang ldan pa yin pas de dag dang byang chub sems dpa' lhan cig tu mtshungs mnyam par 'gyur du 'ong ste/_byang chub sems dpa'
[\[136a.5\]]ni yun ring po nas dbang che bar grags par 'gyur ba'i las 'bras bu yod pa dag byas shing bstsags te/_rnam par smin pa mngon du phyogs shing nye bar 'ongs pas na de ni nges par yul chen por skye bar 'gyur te/_de der sems can dbang che bar grags shing sems can dbang po rno
[\[136a.6\]]la dag pa rnams dang lhan cig phrad par 'gyur la/_de na ni 'di lta ste/_bla na med pa yang dag par rdzogs pa'i byang chub dang /_rang sangs rgyas kyi byang chub dang /_nyan thos kyi pha mthar phyin pa'i zag pa med pa'i dge ba rgya che zhing mchog tu gyur pa rnams dang /_de ma yin pa'i
[\[136a.7\]]zag pa med pa'i dge ba'i rtsa ba mchog tu gyur pa rnams kyang skye ba med pa'i phyir ro/_/ci'i phyir byang chub sems dpa' mi rnams kyi tshe lo brgyad khri thub pa'i snga rol bskal pa dang po'i mi rnams kyi nang du mi skye zhe na/_smras pa/_bskal pa dang po'i mi rnams ni dbang po rtul zhing
[\[136b\]]
[\[136b.1\]271 ]bya ba la mi gsal te rmun pa'i rang bzhin can yin pas de dag dang byang chub sems dpa' lhan cig tu mtshungs mnyam par 'gyur du 'ong ste/_byang chub sems dpas ni yun ring po nas dbang che bar grags par 'gyur ba'i las 'bras bu yod pa dag byas shing bstsags te/_rnam par smin par
[\[136b.2\]]mngon du phyogs shing nye bar 'ongs pas na de ni nges par rigs chen por skye bar 'gyur te/_de der sems can dbang che bar grags shing sems can dbang po rno la dag pa rnams dang lhan cig phrad par 'gyur la/_de na ni zag pa med pa'i dge ba rnams skye ba gtan med pa'i phyir ro/_/ci'i phyir
[\[136b.3\]]byang chub sems dpa' tshe lo bcu thub pa'i mi rnams kyi nang du mi skye zhe na/_smras pa/_tshe lo bcu thub pa'i mi rnams ni las shas che ba dang /_nyon mongs pa shas che ba yin pas de dag dang byang chub sems dpa' lhan cig tu mtshungs mnyam par 'gyur du 'ong ste/_byang chub sems dpas ni yun
[\[136b.4\]]ring po nas dbang che bar grags par 'gyur ba'i las 'bras bu yod pa dag byas shing bstsags te/_rnam par smin par mngon du phyogs shing nye bar 'ongs pa sna de ni nges par rigs chen por skye bar 'gyur te/_de der sems can dbang che bar grags shing sems can dbang po rno la dag pa rnams dang
[\[136b.5\]]lhan cig phrad par 'gyur la/_de na ni zag pa med pa'i dge ba rnams skye ba gtan med pa'i phyir ro/_/ci'i phyir byang chub sems dpa' nub kyi ba lang spyod kyi gling du mi skye zhe na/_smras pa/_nub kyi ba lang spyod kyi mi rnams ni dbang po rtul zhing bya ba la mi gsal te/_ha cang rmun pa'i rang bzhin
[\[136b.6\]]can yin pas de dag dang byang chub sems dpa' lhan cig tu mnyam par 'gyur du 'ong ste/_byang chub sems dpas ni yun ring po nas dbang che bar grags par 'gyur ba'i las 'bras bu yod pa dag byas shing bstsags te/_rnam par smin par mngon du phyogs shing nye bar 'ongs pas na
[\[136b.7\]]de ni nges par gling chen por skye bar 'gyur te/_de der sems can dbang che bar grags shing sems can dbang po rno la dag pa rnams dang lhan cig 'phrad par 'gyur la/_de na ni 'di lta ste/_bla na med pa yang dag par rdzogs pa'i byang chub dang /_rang sangs rgyas kyi byang chub dang /_nyan
[\[137a\]]
[\[137a.1\]]thos kyi pha mthar phyin pa'i zag pa med pa'i dge ba rgya che zhing mchog tu gyur pa de lta bu dag dang /_de ma yin pa'i zag pa med pa'i dge ba'i rtsa ba mchog tu gyur pa rnams kyang skye ba med pa'i phyir ro/_/ci'i phyir byang chub sems dpa' shar gyi lus
[\[137a.2\]]'phags kyi gling du mi skye zhe na/_rgyas par nub kyi ba lang spyod bzhin du brjod par bya'o/_/ci'i phyir byang chub sems dpa' byang gi sgra mi snyan gyi gling du mi skye zhe na/_smras pa/_byang gi sgra mi snyan gyi mi rnams ni dbang po rtul zhing bya ba la mi gsal te/_ha cang rmun ches pa'i rang
[\[137a.3\]]bzhin can yin la/_yul gtso bor byed pa yin pas de dag dang byang chub sems dpa' lhan cig tu mtshungs mnyam par 'gyur du 'ong ste/_byang chub sems dpas ni yun ring po nas dbang che bar grags par 'gyur ba'i las 'bras bu yod pa dag byas shing bstsags te/_
[\[137a.4\]]rnam par smin par mngon du phyogs shing nye bar 'ongs pas na de ni nges par gling chen por skye bar 'gyur te/_de der sems can dbang che bar grags shing sems can dbang po rno la dag pa rnams dang lhan cig phrad par 'gyur la/_de na ni 'di lta ste/_zag pa med pa'i dge ba'i
[\[137a.5\]]rtsa ba rnams gtan skye ba med pa dang /_gzhan yang byang gi sgra mi snyan gyi mi rnams ni bdag gir 'dzin pa med cing yongs su 'dzin pa med pa'i phyir ro/_/ci'i phyir byang gi sgra mi snyan gyi mi rnams bdag gir mi 'dzin cing yongs su mi 'dzin zhe na/_yul rnams mang la mnyam ste/_
[\[137a.6\]]de dag gi yul yangs la yid du 'ong ba'i phyir ro/_/ci'i phyir byang chub sems dpa' 'dod pa na spyod pa'i lha rnams kyi nang du mi skye zhe na/_smras pa/_'dod pa na spyod pa'i lha rnams ni bag med cing dga' ba'i shas che la yul la spyod pa yin pas de dag dang byang chub sems dpa'
[\[137a.7\]]lhan cig tu mtshungs mnyam par 'gyur du 'ongs pa dang /_tshangs par spyod pa phyogs gcig par 'gyur te/_'di lta ste/_dge slong dang /_dge slong ma dang /_dge bsnyen dang /_dge bsnyen ma'i 'khor bzhi med pa'i phyir dang /_tshangs par spyod pa rgyas shing skye bo mang po rgya chen po
[\[137b\]]
[\[137b.1\]]nas lha dang mi rnams kyi bar du yang dag par legs par bstan pa yang med pa'i phyir te/_de bas na zhes bya ba nas rgyas par sbyar ro/_/ci'i phyir byang chub sems dpa' gzugs na spyod pa'i lha rnams kyi nang du mi skye zhe na/_smras pa/_der yongs su mya ngan las 'das pa'i chos
[\[137b.2\]]can du 'gyur ba dang /_tshangs par spyod pa phyogs gcig par 'gyur te/_'di lta ste/_dge slong gi 'khor nas dge bsnyen ma'i bar gyi 'khor gyi 'khor bzhi med par 'gyur ba dang tshangs par spyod pa rgyas par mi 'gyur te/_skye bo mang po rgya chen po nas gzhan 'dod pa na spyod pa'i lha rnams
[\[137b.3\]]la yang dag par legs par bstan pa yang med la/_gzugs na spyod pa rnams la ni nges pa la 'jug pa yang med pa'i phyir ro/_/ci'i phyir gzugs na spyod pa'i lha rnams la nges pa la 'jug pa med ce na/_smras pa/_skye bar 'gyur ba'i gnas gang yid la byas na yang dag pa'i nges pa
[\[137b.4\]]la 'jug par 'gyur ba de lta bu med pa'i phyir ro/_/ci dge ba'i sems kyis yongs su mya ngan las 'da' zhes bya'am/_'on te lung du ma bstan pa'i sems kyis yongs su mya ngan las 'da' zhes bya zhe na/_smras pa/_lung du ma bstan pa'i sems kyis yongs su mya ngan las 'da' zhes
[\[137b.5\]]bya'o/_/ci'i phyir sangs rgyas bcom ldan 'das rnams bzhugs te 'tsho zhing gzhes bzhin du thog mar nyan thos bzang po zung yongs su mya ngan las 'da' la/_de'i 'og tu sangs rgyas bcom ldan 'das rnams yongs su mya ngan las 'da' zhe na/_smras pa/_tshe dang ldan pa de gnyis
[\[137b.6\]]kyis yun ring po nas ston pa dang 'bral bar mi 'gyur ba'i las 'bras bu yod pa dag byas shing bstsags te/_rnam par smin par mngon du phyogs shing nye bar 'ongs pa'i phyir te/_gal te bcom ldan 'das kyi 'og tu yongs su mya ngan las 'da' bar 'gyur na de dag gi 'bras bu med
[\[137b.7\]]cing rnam par smin pa med par 'gyur ba'i phyir ro/_/gzhan yang sngar nyan thos bzang po zung yongs su mya ngan las 'da' la/_de'i 'og tu sangs rgyas bcom ldan 'das rnams yongs su mya ngan las 'da' bar 'gyur ba 'di ni yang dag par rdzogs pa'i sangs rgyas gang gA'i klung
[\[138a\]]
[\[138a.1\]]gi bye ma snyed kyi chos nyid yin no/_/sangs rgyas bcom ldan 'das spyan dang ldan pa bsam gtan bzhi pa la snyoms par zhugs pa ni mi g.yo bzhi ba la brten nas yongs su mya ngan las 'das so zhes 'byung ba de la/_ci bcom ldan 'das snyoms par
[\[138a.2\]]zhugs bzhin du yongs su mya ngan las 'das sam/_'on te bzhengs nas yongs su mya ngan las 'da' zhe na/_smras pa/_bzhengs nas bcom ldan 'das yongs su mya ngan las 'das te/_snyoms par zhugs bzhin du ma yin no/_/ci'i phyir bcom ldan 'das yongs su mya ngan
[\[138a.3\]]las 'das nas zhugs la bzhen pa na nang dang phyi rol gyi chos gos gnyis ma tshig ce na/_smras pa/_lha'i mthu las gyur te/_lha gang dag bcom ldan 'das la mngon par dga' ba de dag gi mthu ni de yin no/_/gzhan yang rnam pa gnyis bsrung ba'i phyir ma tshig ste/_sku
[\[138a.4\]]gdung bsrung ba dang /_sku'i sha bsrung ba'i phyir ro/_/de la nang gi ni sku gdung bsrung ba'i phyir ma tshig go/_/phyi rol gyi ni sku'i sha bsrung ba'i phyir ma tshig go/_/chos mngon pa'i bstan bcos chen po rgyu gdags pa las tshigs lnga pa'o//_//sdom ni/_gnyis dang rang
[\[138a.5\]]rgyal zung gnyis dang /_/bud med gsum dang stong gsum dang /_/snying rje dang ni byams pa dang /_/sems med gnyis dang rjes 'brang dang /_/pho nya rgal ba tha ma dang /_/sems can rnams las khyad par 'phags/_/gshin rje dang ni sa srung bu/_/rab brtan dang ni
[\[138a.6\]]dmyal ba pa/_/ci'i phyir skyes bu chen po'i mtshan dang ldan pa gnyis yod pa las gcig ni 'khor los sgyur ba'i rgyal po mtha' bzhir rgyal bar 'gyur la/_gcig ni de bzhin gshegs pa dgra bcom pa yang dag par rdzogs pa'i sangs rgyas su 'gyur zhe na/_smras pa/_'khor
[\[138a.7\]]los sgyur ba'i rgyal pos ni sngon gyi srid pa zhes bya ba nas rgyas par sbyar te/_yun ring po nas kye ma bdag 'khor los sgyur ba'i rgyal po mtha' bzhir rgyal bar gyur cig ces de ltar sems bskyed nas sbyin pa dag byin zhing bsod nams dag byas te/_gso sbyong blangs nas tshul khrims yang
[\[138b\]]
[\[138b.1\]]dag par blangs te gnas pas/_de las de dang /_yang dag par blangs pa de lta bu dang /_yang dag par bzung ba de lta bu dang /_smon lam des de'i tshe de nyid de'i rgyur 'gyur te/_'khor los sgyur ba'i rgyal po mtha' bzhir rgyal bar 'gyur ro/_/sangs rgyas bcom ldan
[\[138b.2\]]'das kyis ni sngon gyi srid pa zhes bya ba nas rgyas par sbyar te/_yun ring po nas kye ma bdag 'jig rten mun nag 'dren pa med cing yongs su 'dren pa med pa'i nang du/_de bzhin gshegs pa dgra bcom pa yang dag par rdzogs pa'i sangs rgyas su gyur cig ces de ltar
[\[138b.3\]]sems bskyed nas sbyin pa dag byin zhing bsod nams dag byas te/_gso sbyong blangs nas tshul khrims yang dag par blangs te gnas pas de las de dang /_yang dag par blangs pa de lta bu dang /_yang dag par bzung ba de lta bu dang /_smon lam des srid pa tha mar de nyid de'i rgyur gyur te/_
[\[138b.4\]]khyim nas khyim med par rab tu byung ste/_rgyu des na skyes bu chen po'i mtshan dang ldan pa gnyis yod pa las gcig ni 'khor los sgyur ba'i rgyal po mtha' bzhir rgyal bar 'gyur la/_gcig ni de bzhin gshegs pa dgra bcom pa yang dag par rdzogs pa'i sangs rgyas su 'gyur ro/_/_
[\[138b.5\]]ci'i phyir sangs rgyas rnams dang /_rang sangs rgyas rnams dus skabs gcig tu mi 'byung zhe na/_smras pa/_tshe dang ldan pa de dag gis yun ring po nas dbang che bar grags par 'gyur ba'i las 'bras bu yod pa dag byas shing bstsags te/_rnam par smin par mngon du phyogs shing nye bar
[\[138b.6\]]'ong ba'i phyir te/_gal te de dag phrad par 'gyur na ni de lta na de dag kyang don med par 'gyur la/_gzhan yang tshe dang ldan pa de dag ni su la yang mi 'dud la/_tshe dang ldan pa de dag la ni gong du bya ba ci yang med de/_gang gi don du tshe dang ldan pa de dag bcom ldan 'das la blta ba dang /_
[\[138b.7\]]bsnyen bkur bya ba'i phyir thad du 'gro ba med pa'i phyir ro/_/de bas na sangs rgyas rnams dang /_rang sangs rgyas rnams dus gcig tu phrad par mi 'gyur ro/_/ci'i phyir dus gcig tu 'khor los sgyur ba'i rgyal po gnyis 'jig rten du mi 'byung zhe na/_smras pa/_'khor los sgyur
[\[139a\]]
[\[139a.1\]]ba'i rgyal pos ni sngon gyi srid pa zhes bya ba nas rgyas par sbyar te/_yun ring po nas gdugs gcig pa thob par 'gyur ba'i las rnams byas shing bstsags pa dang /_rgyal srid gcig pa thob pa'i las rnams dang /_rgyal tshab gcig pa thob par 'gyur ba'i las
[\[139a.2\]]rnams dang /_'khor los sgyur ba gcig pa thob par 'gyur ba'i las rnams dang /_rgyal phran du bkur ba rnams kyis bkur bar 'os pa gcig par 'gyur ba'i las rnams byas shing bsags pas de'i tshe 'khor los sgyur ba gnyis pa skye bar 'gyur ba rnam par smin pa'i las mngon
[\[139a.3\]]du phyogs shing nye bar 'ongs pa med de/_ci'i phyir zhe na/_smras pa/_dkon pa'i phyir te/_de bas na dus gcig tu 'khor los sgyur ba gnyis 'jig rten du mi 'byung ngo /_/ci'i phyir de bzhin gshegs pa dgra bcom pa yang dag par rdzogs pa'i sangs rgyas gnyis dus gcig tu
[\[139a.4\]]'jig rten du mi 'byung zhe na/_smras pa/_byang chub sems dpa' ni sngon gyi srid pa zhes bya ba nas rgyas par sbyar te/_yun ring po nas ston pa gcig pa thob par 'gyur ba'i las rnams byas shing bsags pa dang /_sgrol ba gcig par 'gyur ba rnams dang /_grol bar byed pa
[\[139a.5\]]gcig par 'gyur ba rnams dang /_'dren pa gcig par 'gyur ba rnams dang /_mkhas pas bkur ba rnams kyis bkur bar 'os par 'gyur ba'i las rnams byas shing bstsags pas/_de'i tshe de bzhin gshegs pa gnyis pa skye bar 'gyur ba rnam par smin pa'i las mngon du
[\[139a.6\]]phyogs shing nye bar 'ong ba med do/_/de ci'i phyir zhe na/_smras pa/_dkon pa'i phyir te/_de bas na de bzhin gshegs pa dgra bcom pa yang dag par rdzogs pa'i sangs rgyas gnyis dus gcig tu 'jig rten du mi 'byung ngo /_/ci'i phyir bud med kyis 'khor los sgyur ba'i rgyal po
[\[139a.7\]]mi byed/_brgya byin du 'gyur ba dang /_tshangs par 'gyur ba dang /_bdud du 'gyur ba dang /_rang byang chub dang /_bla na med pa yang dag par rdzogs pa'i byang chub mngon par rdzogs par 'tshang rgya bar mi byed ce na/_smras pa/_skyes pa dang /_bud med kyi 'dun pa rnam par gzhag cing
[\[139b\]]
[\[139b.1\]]las dang dbang po rnam par gzhag nas skyes pa'i 'dun pa ches che'i bud med kyi ni de lta ma yin pa dang /_skyes pa las byed pa ches stobs dang ldan gyi/_bud med kyi ni de lta ma yin pa dang /_skyes pa ches dbang po rno'i bud med ni de lta ma yin pa dang /_gnas de dag kyang 'dun pa chen po dang /_
[\[139b.2\]]las stobs dang ldan pa dang /_dbang po rno ba rnams kyis thob par 'gyur te/_de bas na bud med kyis 'khor los sgyur ba'i rgyal po mi byed/_brgya byin du 'gyur ba dang /_tshangs par 'gyur ba dang /_bdud du 'gyur ba dang /_rang byang chub dang /_bla na med pa yang dag par rdzogs pa'i byang chub mngon par rdzogs
[\[139b.3\]]par 'tshang rgya bar mi byed kyi skyes pa kho nas byed do/_/ci'i phyir sangs rgyas bcom ldan 'das rnams ye shes mtha' yas pa dang /_shes rab mtha' yas pa dang /_spobs pa mtha' yas pa dang ldan zhe na/_smras pa/_byang chub sems dpas ni yun ring po nas thos pa las byung
[\[139b.4\]]byung ba dang /_bsams pa las byung ba dang /_bsgoms pa las byung ba'i shes rab gsum kun du bsten cing bsgoms te mang du byas pa dang /_bsgoms pa'i shes rab kyis shas cher 'bad pa drag po byas te/_rgyu des na sangs rgyas bcom ldan 'das rnams ye shes mtha' yas pa dang /_
[\[139b.5\]]shes rab mtha' yas pa dang /_spobs pa mtha' yas pa dang ldan no/_/sangs rgyas bcom ldan 'das kyis stong gsum gyi stong chen po'i 'jig rten gyi khams su ji ltar gsung gis go bar mdzad ce na/_smras pa/_bcom ldan 'das mngon par rdzogs par sangs rgyas nas ring
[\[139b.6\]]po ma lon par tshangs pa'i 'jig rten du bzhugs te/_nye ba dang kun du nye bar mos nas tshigs su bcad pa bka' stsal pa/_brtsam byos mngon par 'byung bar gyis/_/sangs rgyas bstan la brtson par byos/_/'dam bu'i khyim la glang chen bzhin/_/'chi bdag sde ni
[\[139b.7\]]gzhom par gyis/_/gang zhig rab tu bag yod par/_/chos 'dul 'di la spyod byed pa/_/skye ba'i 'khor ba rab spangs nas/_/sdug bsngal tha mar 'byin par 'gyur/_/gal te 'jig rten gyi khams re rer sems can re res sgra de thos par gyur na yang /_de bzhin gshegs
[\[140a\]]
[\[140a.1\]]pas stong gsum gyi stong chen po'i 'jig rten gyi khams su gsung gis go bar mdzad ces brjod de/_/ci'i phyir bcom ldan 'das mngon par rdzogs par sangs rgyas nas ring po ma lon par sems can rnams la thugs rje chen po 'jug ce na/_smras pa/_nyon
[\[140a.2\]]mongs pas snad cing nyon mongs pas gzir te nyon mongs pa rnam pa sna tshogs kyis gnod par byas la/_skyob ba med pa dang /_skyabs med pa dang /_dpung gnyen med par gzigs pa'i phyir te/_rgyu des na bcom ldan 'das mngon par rdzogs par sangs rgyas nas ring po ma lon par
[\[140a.3\]]sems can rnams la thugs rje chen po 'jug go/_/ci'i phyir byang chub sems dpa' byams pa'i snyoms par zhugs pa'i lus la me dang /_mtshon dang /_dug dang /_chus mi tshugs shing bar ma dor 'chi ba med ce na/_smras pa/_gnod pa la mi dga' ba'i ting nge 'dzin yin pa'i
[\[140a.4\]]phyir ting nge 'dzin de la snyoms par zhugs pa ni gnod pa'i reg pas gnod par mi 'gyur ba dang /_mi 'dra ba'i sems kyis 'chi ba'i dus byed pa med de/_rgyu des na byams pa'i snyoms par zhugs pa'i lus la me dang /_mtshon dang /_dug dang /_chus mi tshugs shing bar ma dor 'chi
[\[140a.5\]]ba med do/_/ci'i phyir 'du shes med pa'i snyoms par zhugs pa dang /_'gog pa'i snyoms par zhugs pa'i lus la me dang /_mtshon dang /_dug dang /_chus mi tshugs shing bar ma dor 'chi ba med ce na/_smras pa/_gnod pa la mi dga' ba'i ting nge 'dzin yin pa'i phyir ting nge
[\[140a.6\]]'dzin de la snyoms par zhugs pa ni gnod pa'i reg pas gnod par mi 'gyur ba dang /_sems med pa de la ni 'chi ba'i dus byed pa med de/_rgyu des na zhes bya ba nas rgyas par sbyar ro/_/ci'i phyir 'khor los sgyur ba mngal na gnas pas 'khor los sgyur ba'i ma'i lus la me dang /_
[\[140a.7\]]mtshon dang /_dug dang /_chus mi tshugs shing bar ma dor 'chi ba med ce na/_smras pa/_'khor los sgyur ba'i mthu las gyur te/_mthu de ni 'khor los sgyur ba kho na'i yin te/_des na 'khor los sgyur ba mngal na gnas pas 'khor los sgyur ba'i ma'i lus la zhes bya ba nas rgyas par sbyar ro/_/ci'i
[\[140b\]]
[\[140b.1\]]phyir 'khor los sgyur ba'i lus la me dang /_mtshon dang /_dug dang /_chus mi tshugs shing bar ma dor 'chi ba med ce na/_smras pa/_mi thams cad las khyad par du 'phags te/_'khor los sgyur bar gyur pa ni mi ji snyed pa de dag las khyad par du 'phags te/_rgyu des na zhes bya ba nas rgyas
[\[140b.2\]]par sbyar ro/_/ci'i phyir byang chub sems dpa' lhums na gnas pas byang chub sems dpa'i yum gyi lus la me dang /_mtshon dang /_dug dang /_chus mi tshugs shing bar ma dor 'chi ba med ce na/_smras pa/_byang chub sems dpa'i mthu las gyur te/_mthu de ni byang chub sems dpa' kho na'i yin
[\[140b.3\]]te/_des na byang chub sems dpa' lhums na gnas pas byang chub sems dpa'i yum gyi lus la zhes bya ba nas rgyas par sbyar ro/_/ci'i phyir byang chub sems dpa'i sku la me dang /_mtshon dang /_dug dang /_chus mi tshugs shing bar ma dor 'chi ba med ce na/_smras pa/_sems can thams
[\[140b.4\]]cad las khyad par du 'phags te/_byang chub sems dpa' gyur pa ni sems can ji snyed pa de dag las khyad par du 'phags te/_rgyu des na zhes bya ba nas rgyas par sbyar ro/_/ci'i phyir rgyal po gshin rje'i lus la me dang /_mtshon dang /_dug dang /_chus mi tshugs shing bar ma dor 'chi ba
[\[140b.5\]]med ce na/_smras pa/_gshin rje'i sems can rnams las khyad par du 'phags pa'i phyir te/_rgyu des na rgyal po gshin rje zhes bya ba nas rgyas par sbyar ro/_/ci'i phyir glang po che'i rgyal po sa srung gi bu dang /_glang po che rab brtan gyi lus la me dang /_mtshon dang /_dug dang /_chus
[\[140b.6\]]mi tshugs shing bar ma dor 'chi ba med ce na/_smras pa/_dud 'gro'i skye gnas pa'i sems can rnams las khyad par du 'phags pa'i phyir te/_rgyu des na zhes bya ba nas rgyas par sbyar ro/_/ci'i phyir sems can dmyal ba pa'i sems can gnod pa drag po mi bzad pa dag gis
[\[140b.7\]]btags pa rnams la bar ma dor 'chi ba med ce na/_las kyi rnam par smin pas nye bar brtan pa'i phyir te/_ji srid du de dag gi sdug bsngal myong bar 'gyur ba'i las kyi rnam par smin pa yongs su ma zad kyi bar du bar ma dor 'chi ba med do/_/rgyu des na sems can dmyal ba pa'i sems can
[\[141a\]]
[\[141a.1\]]gnod pa drag po mi bzad pas btags pa rnams la bar ma dor 'chi ba med do/_/chos mngon pa'i bstan bcos chen po rgyu gdags pa las tshigs drug pa'o//_//rgyu gdags pa/_bam po lnga pa/_gleng gzhi ni mnyan yod na ste/_dge slong dag
[\[141a.2\]]gsum po dag ni nang gi dri ma dang /_nang gi dgra zla dang /_nang gi phyir rgol ba dang /_nang gi dgra bo yin te/_gsum po gang zhe na/_'di lta ste/_'dod chags dang /_zhe sdang dang /_gti mug rnams so/_/dge slong dag ci'i phyir 'dod chags nang gi dri ma dang /_nang gi dgra zla dang /_
[\[141a.3\]]nang gi phyir rgol ba dang /_nang gi dgra bo yin zhe na/_dge slong dag dgras ni dgra la yang na ni longs spyod las nyams par byed/_yang na ni gtan du gsod par byed pa kho nar zad na/_de ni de'i rgyu dang /_de'i rkyen gyis lus zhig nas shi ba'i 'og tu ngan song ngan 'gro log par lhung ba
[\[141a.4\]]sems can dmyal ba rnams su skye bar mi 'gyur gyi/_dge slong dag gang chags shing 'dod chags kyis zil gyis non te lus kyis nyes par spyod pa spyad cing /_ngag dang /_yid kyis nyes par spyod par spyad pa de ni lus kyis nyes par spyod pa spyad cing /_ngag dang /_yid kyis nyes par
[\[141a.5\]]spyod pa spyad nas rgyu de dang /_rkyen des na lus zhig nas shi ba'i 'og tu ngan song ngan 'gro log par lhung ba sems can dmyal ba rnams su skye bar 'gyur ro/_/dge slong dag de lta bas na 'dod chags dang /_zhe sdang dang /_gti mug ni nang gi dri ma dang /_nang gi dgra zla dang /_nang gi phyir rgol ba
[\[141a.6\]]dang /_nang gi dgra bo yin no/_/bcom ldan 'das kyis de skad ces bka' stsal te/_bde bar gshegs pas de skad gsungs nas/_ston pas gzhan yang 'di skad ces bka' stsal pa/_chags pa yis ni don mi shes/_/chags pa yis ni chos mi mthong /_/mi gang 'dod
[\[141a.7\]]chags dang du len/_/de ni mun pa mun nag 'gro/_/'dod chags gnod pa skyed pa ste/_/'dod chags sems ni chags par byed/_/nang nas 'jigs pa skyes gyur pa/_/de ni skye bos mi rtogs so/_/gang gis 'dir ni 'dod spangs nas/_/chags par 'gyur la chags
[\[141b\]]
[\[141b.1\]]mi byed/_/pad+ma las ni chu thigs bzhin/_/de yi 'dod chags ldog par 'gyur/_/zhe sdang bas ni don mi shes/_/zhe sdang bas ni chos mi mthong /_/mi gang zhe sdang dang du len/_/de ni mun pa mun nag 'gro/_/zhe sdang gnod pa skyed pa ste/_/zhe sdang sems ni sdang bar byed/_/nang
[\[141b.2\]]nas 'jigs pa skyes gyur pa/_/de ni skye bos mi rtogs so/_/gang gis 'dir ni zhe sdang spangs/_/sdang bar 'gyur la sdang mi byed/_/'bras bu smin pa thag chad bzhin/_/de yi zhe sdang ltung bar 'gyur/_/rmongs pa yis ni don mi shes/_/rmongs pa yis ni chos mi mthong /_/_
[\[141b.3\]]mi gang rmongs pa dang du len/_/de ni mun pa mun nag 'gro/_/rmongs pa gnod pa skyed pa ste/_/rmongs pas sems ni rab rmongs byed/_/nang nas 'jigs pa skyes gyur pa/_/de ni skye bos mi rtogs so/_/gang gis 'dir ni rmongs spangs nas/_/rmongs par 'gyur la rmongs mi
[\[141b.4\]]byed/_/nyi ma shar ba'i mun pa bzhin/_/de yi gti mug med par 'gyur/_/gang gi chos rnam gsum po 'di/_/ta la'i mgo ltar bcad byas te/_/gtugs nas ring po mi thogs par/_/de ni skye gnas 'gro mi 'gyur/_/de phyir 'dod chags zhe sdang dang /_/ma rig pa
[\[141b.5\]]ni spong byed cing /_/rig pa skyed pa'i dge slong ni/_/sdug bsngal zad pa thob par 'gyur/_/ci'i phyir 'dod chags kyi shas che bar 'gyur zhe na/_smras pa/_des chags pa mi dge ba'i rtsa ba kun du bsten cing bsgoms te mang du byas pa dang /_ma chags pa dge ba'i rtsa ba kun
[\[141b.6\]]du ma bsten cing ma bsgoms te mang du ma byas pa'i phyir ro/_/gzhan yang des 'dod pa'i 'du shes dang /_'dod pa'i khams dang /_'dod pa'i rtog pa kun du bsten cing bsgoms te mang du byas pa dang /_mngon par 'byung ba'i 'du shes dang /_mngon par 'byung ba'i khams dang /_
[\[141b.7\]]mngon par 'byung ba'i rtog pa kun du ma bsten cing ma bsgoms te mang du ma byas pa'i phyir ro/_/gzhan yang des brgyan pa dang /_bklubs pa la brtson pa kun du bsten cing bsgoms te mang du byas pa dang /_brgyan pa dang /_bklubs pa dang bral ba kun du ma bsten cing ma
[\[142a\]]
[\[142a.1\]]bsgoms te mang du ma byas pa'i phyir ro/_/gzhan yang des sdug pa'i mtshan ma kun du bsten cing bsgoms te mang du byas pa dang /_mi sdug pa'i sems kyi ting nge 'dzin kun du ma bsten cing ma bsgoms te mang du ma byas pa'i phyir ro/_/gzhan yang des
[\[142a.2\]]dbang po'i sgo rnams ma bsdams pa kun du bsten cing bsgoms te mang du byas pa dang /_dbang po'i sgo rnams bsdams pa kun du ma bsten cing ma bsgoms te mang du ma byas pa dang /_de bzhin du zas kyi tshod ma rigs pa dang /_nam gyi cha stod dang nam gyi cha smad mi nyal ba la
[\[142a.3\]]mi brtson pa dang /_zhi gnas bsgom pa la mi brtson pa dang /_lhag mthong bsgom pa la mi brtson pa dang /_des rigs pa dang ldan pa ma yin pa yid la byed pa kun du bsten cing bsgoms te mang du byas pa dang /_rigs pa dang ldan pa yid la byed pa kun du ma bsten cing ma
[\[142a.4\]]bsgoms te mang du ma byas pa'i phyir ro/_/gzhan yang sems can gang dag 'dod chags kyi shas che ba de dag gi nang nas nye zhing du bas nye bar shi 'phros pa rnams yin te de dag kyang gang zhe na/_'di lta ste/_zlos gar mkhan dang /_gar mkhan dang /_bzhad gad pa dang /_byi dor
[\[142a.5\]]mkhan dang /_tshar mkhan dang /_smad 'tshong ma dang /_smad 'tshong ma'i gtso mo dang /_'dod pa na spyod pa'i lha rnams te/_rgyu des na 'dod chags kyi shas che bar 'gyur ro/_/ci'i phyir zhe sdang gi shes che bar 'gyur zhe na/_smras pa/_des zhe sdang mi dge ba'i rtsa ba kun du bsten cing
[\[142a.6\]]bsgoms te mang du byas pa dang /_zhe mi sdang ba dge ba'i rtsa ba kun du ma bsten cing ma bsgoms te mang du ma byas pa'i phyir ro/_/gzhan yang des gnod sems kyi 'du shes dang /_gnod sems kyi khams dang /_gnod sems kyi rtog pa kun du bsten cing bsgoms te mang du byas pa dang /_
[\[142a.7\]]gnod sems med pa'i 'du shes dang /_gnod sems med pa'i khams dang /_gnod sems med pa'i rtog pa kun du ma bsten cing ma bsgoms te mang du ma byas pa'i phyir ro/_/gzhan yang des gnas ma yin par 'khrug pa kun du bsten cing bsgoms te mang du byas pa dang /_
[\[142b\]]
[\[142b.1\]]byams pa'i sems kyi ting nge 'dzin kun du ma bsten cing ma bsgoms te mang du ma byas pa'i phyir ro/_/gzhan yang des kun nas mnar sems kyi gzhi rnam pa dgu kun du bsten cing bsgoms te mang du byas pa dang /_kun nas mnar sems 'dul ba rnam pa dgu kun du ma bsten cing
[\[142b.2\]]ma bsgoms te mang du ma byas pa'i phyir ro/_/gzhan yang des dbang po'i sgo rnams ma bsdoms pa kun du bsten cing bsgoms te mang du byas pa dang /_dbang po'i sgo rnams bsdams pa kun du ma bsten cing ma bsgoms te/_mang du ma byas pa dang /_de bzhin du zas kyi tshod ma
[\[142b.3\]]rig pa dang /_nam gyi cha stod dang /_nam gyi cha smad mi nyal ba la mi brtson pa dang /_zhi gnas bsgom pa la mi brtson pa dang /_lhag mthong bsgom pa la mi brtson pa dang /_des rigs pa dang ldan pa ma yin pa yid la byed pa kun du bsten cing bsgoms te mang du byas pa dang /_rigs pa
[\[142b.4\]]dang ldan pa yid la byed pa kun du ma bsten cing ma bsgoms te mang du ma byas pa'i phyir ro/_/gzhan yang sems can gang dag zhe sdang gi shas che ba de dag gi nang nas/_nye zhing du bas nye bar shi 'phos pa rnams yin pa ste/_de dag kyang gang zhe na/_'di lta ste/_sbrul dang /_sdig
[\[142b.5\]]pa dang /_sbrang rgod mdung gsum pa dang /_sbrang rgod mdung gsum pa chen po dang /_srin gyi med la stsogs pa ste/_rgyu des na zhe sdang gi shas che bar 'gyur ro/_/ci'i phyir gti mug gi shas che bar 'gyur zhe na/_smras pa/_des gti mug mi dge ba'i rtsa ba kun du bsten cing
[\[142b.6\]]bsgoms te mang du byas pa dang /_gti mug med pa dge ba'i rtsa ba kun tu ma bsten cing ma bsgoms te mang du ma byas pa'i phyir ro/_/gzhan yang des rnam par 'tshe ba'i 'du shes dang /_rnam par 'tshe ba'i khams dang /_rnam par 'tshe ba'i rtog pa kun du bsten cing bsgoms te
[\[142b.7\]]mang du byas pa dang /_rnam par 'tshe ba med pa'i 'du shes dang /_rnam par 'tshe ba med pa'i khams dang /_rnam par 'tshe ba med pa'i rtog pa kun du ma bsten cing ma bsgoms te mang du ma byas pa'i phyir ro/_/gzhan yang des lta bar 'gyur ba rnams kun du bsten cing
[\[143a\]]
[\[143a.1\]]bsgoms te mang du byas pa dang /_dge mtshan dang /_bkra shis kun du bsten cing bsgom ste mang du byas pa dang /_rkyen 'di pa nyid kyi rten cing 'brel par 'byung ba'i rgyud la ma bzhugs pa dang /_nye bar len pa'i phung po lnga la 'di lta ste/_'di ni gzugs so/_/_
[\[143a.2\]]'di ni gzugs kyi kun 'byung ba'o/_/'di gzugs kyi nub pa'o/_/'di ni tshor ba dang /_'du shes dang /_'du byed dang /_rnam par shes pa'o/_/'di ni rnam par shes pa'i kun 'byung ba'o/_/'di ni rnam par shes pa nub pa'o zhes skye ba dang /_'jig pa mthong bas rgyun du
[\[143a.3\]]mi gnas pa'o/_/gzhan yang des dbang po'i sgo rnams ma bsdams pa kun du bsten cing bsgoms te mang du byas pa dang /_dbang po'i sgo rnams bsdams pa kun du ma bsten cing ma bsgoms te mang du ma byas pa dang /_de bzhin du zas kyi tshod ma rig pa dang /_nam gyi cha stod dang
[\[143a.4\]]nam gyi cha smad mi nyal ba la mi brtson pa dang /_zhi gnas bsgom pa la mi brtson pa dang /_lhag mthong bsgom pa la mi brtson pa dang /_des rigs pa dang ldan pa ma yin pa yid la byed pa kun du bsten cing bsgoms te mang du byas pa dang /_rigs pa dang ldan pa yid la byed pa kun
[\[143a.5\]]du ma bsten cing ma bsgoms te mang du ma byas pa'i phyir ro/_/gzhan yang sems can gang dag gti mug gi shas che ba de dag gi nang nas/_nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_glang po che dang /_rta dang /_rnga mo dang /_bong bu dang /_
[\[143a.6\]]ra dang /_ma te dang /_ri dgas dang /_phag la stsogs pa ste/_rgyu des na gti mug gi shas che bar 'gyur ro/_/ci'i phyir 'dod chags kyi shas che bar mi 'gyur zhe na/_smras pa/_des ma chags pa dge ba'i rtsa ba kun du bsten cing bsgoms te mang du byas pa dang /_chags
[\[143a.7\]]pa mi dge ba'i rtsa ba kun du ma bsten cing ma bsgoms te/_mang du ma byas pa'i phyir ro/_/gzhan yang des mngon par 'byung ba'i 'du shes dang /_mngon par 'byung ba'i khams dang /_mngon par 'byung ba'i rtog pa kun du bsten cing bsgoms te mang du byas pa dang /_'dod pa'i 'du
[\[143b\]]
[\[143b.1\]]shes dang /_'dod pa'i khams dang /_'dod pa'i rtog pa kun du ma bsten cing ma bsgoms te mang du ma byas pa'i phyir ro/_/gzhan yang des brgyan pa dang bklubs pa la brtson pa kun du ma bsten cing ma bsgoms te mang du ma byas pa dang /_brgyan pa dang /_bklubs pa dang
[\[143b.2\]]bral ba kun du bsten cing bsgoms te mang du byas pa'i phyir ro/_/gzhan yang des mi sdug pa'i sems kyi ting nge 'dzin kun du bsten cing bsgoms te mang du byas pa dang /_sdug pa'i mtshan ma kun du ma bsten cing ma bsgoms te mang du ma byas pa'i phyir ro/_/gzhan yang
[\[143b.3\]]des dbang po'i sgo rnams bsdams pa kun du bsten cing bsgoms te mang du byas pa dang /_dbang po'i sgo rnams ma bsdams pa kun du ma bsten cing ma bsgoms te mang du ma byas pa dang /_de bzhin du zas kyi tshod rig pa dang /_nam gyi cha stod dang /_nam gyi cha smad mi nyal
[\[143b.4\]]ba la brtson pa dang /_zhi gnas bsgom pa la brtson pa dang /_lhag mthong bsgom pa la brtson pa dang /_des rigs pa dang ldan pa yid la byed pa kun du bsten cing bsgoms te mang du byas pa dang /_rigs pa dang ldan pa ma yin pa yid la byed pa kun du ma bsten cing ma bsgoms te/_
[\[143b.5\]]mang du ma byas pa'i phyir ro/_/gzhan yang sems can gang dag 'dod chags kyi shas che ba ma yin pa de dag gi nang nas/_nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong rnams dang /_rab tu byung ba rnams dang /_khyim
[\[143b.6\]]bdag rnams dang /_gzugs dang /_gzugs med pa na spyod pa'i lha rnams te/_rgyu des na 'dod chas kyi shas che bar mi 'gyur ro/_/ci'i phyir zhe sdang gi shas che bar mi 'gyur zhe na/_smras pa/_des zhe mi sdang ba'i dge ba'i rtsa ba kun du bsten cing bsgoms te mang du byas pa dang /_
[\[143b.7\]]zhe sdang mi dge ba'i rtsa ba kun du ma bsten cing ma bsgoms te mang du ma byas pa'i phyir ro/_/gzhan yang des gnod sems med pa'i 'du shes dang /_gnod sems med pa'i khams dang /_gnod sems med pa'i rtog pa kun du bsten cing bsgoms te mang du byas pa dang /_
[\[144a\]]
[\[144a.1\]]gnod sems kyi 'du shes dang /_gnod sems kyi khams dang /_gnod sems kyi rnam par rtog pa kun du ma bsten cing ma bsgoms te mang du ma byas pa'i phyir ro/_/gzhan yang des byams pa'i sems kyi ting nge 'dzin kun du bsten cing bsgoms te mang
[\[144a.2\]]du byas pa dang /_gnas ma yin par 'khrugs pa kun du ma bsten cing ma bsgoms te mang du ma byas pa'i phyir ro/_/gzhan yang des kun nas mnar sems 'dul ba rnam pa dgu kun du bsten cing bsgoms te mang du byas pa dang /_kun nas mnar sems kyi gzhi rnam pa dgu kun
[\[144a.3\]]du ma bsten cing ma bsgoms te mang du ma byas pa'i phyir ro/_/gzhan yang des dbang po'i sgo rnams bsdams pa kun du bsten cing bsgoms te mang du byas pa dang /_dbang po'i sgo rnams ma bsdams kun du ma bsten cing ma bsgoms te mang du ma byas pa dang /_de bzhin du zas
[\[144a.4\]]kyi tshod rig pa dang /_nam gyi cha stod dang /_nam gyi cha smad mi nyal ba la brtson pa dang /_zhi gnas bsgom pa la brtson pa dang /_lhag mthong bsgom pa la brtson pa dang /_des rigs pa dang ldan pa yid la byed pa kun du bsten cing bsgoms te mang du byas pa dang /_rigs pa dang ldan
[\[144a.5\]]pa ma yin pa yid la byed pa kun tu ma bsten cing ma bsgoms te mang du ma byas pa'i phyir ro/_/gzhan yang sems can gang dag zhe sdang gi shas che ba ma yin pa de dag gi nang nas/_nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong
[\[144a.6\]]rnams dang /_rab tu byung ba rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na zhe sdang gi shas che bar mi 'gyur ro/_/ci'i phyir gti mug gi shas che bar mi 'gyur zhe na/_smras pa/_des gti mug med pa dge ba'i
[\[144a.7\]]rtsa ba kun du bsten cing bsgoms te mang du byas pa dang /_gti mug mi dge ba'i rtsa ba kun du ma bsten cing ma bsgoms te mang du ma byas pa'i phyir ro/_/gzhan yang des rnam par 'tshe ba med pa'i 'du shes dang /_rnam par 'tshe ba med pa'i khams dang /_rnam par 'tshe ba med
[\[144b\]]
[\[144b.1\]]pa'i rtog pa kun du bsten cing bsgoms te mang du byas pa dang /_rnam par 'tshe ba'i 'du shes dang /_rnam par 'tshe ba'i khams dang /_rnam par 'tshe ba'i rtog pa kun du ma bsten cing ma bsgoms te/_mang du ma byas pa'i phyir ro/_/gzhan yang des lta bar gyur pa rnams kun du ma
[\[144b.2\]]bsten cing ma bsgoms te mang du ma byas pa dang /_dge mtshan dang /_bkra shis kun du ma bsten cing ma bsgoms te mang du ma byas pa dang /_rkyen 'di pa nyid kyi rten cing 'brel bar 'byung ba'i rgyud la zhugs pa dang /_nye bar len pa'i phung po lnga la 'di lta ste/_'di ni gzugs so/_/_
[\[144b.3\]]'di ni gzugs kyi kun 'byung ba'o/_/'di ni gzugs kyi nub pa'o/_/'di ni tshor ba dang /_'du shes dang /_'du byed dang /_rnam par shes pa'o/_/'di ni rnam par shes pa'i kun 'byung ba'o/_/'di ni rnam par shes pa'i nub pa'o zhes skye ba dang /_'jig pa mthong bas
[\[144b.4\]]rgyun du gnas pa dang /_gzhan yang des dbang po'i sgo rnams bsdams pa kun du bsten cing bsgoms te mang du byas pa dang /_dbang po'i sgo rnams ma bsdams pa kun du ma bsten cing ma bsgoms te mang du ma byas pa dang /_de bzhin du zas kyi tshod rig pa dang /_nam gyi cha stod dang /_
[\[144b.5\]]nam gyi cha smad mi nyal ba la brtson pa dang /_zhi gnas bsgom pa la brtson pa dang /_lhag mthong bsgom pa la brtson pa dang /_des rigs pa dang ldan pa yid la byed pa kun du bsten cing bsgoms te mang du byas pa dang /_rigs pa dang ldan pa ma yin pa yid la byed pa kun du ma
[\[144b.6\]]bsten cing ma bsgoms te mang du ma byas pa'i phyir ro/_/gzhan yang sems can gang dag gti mug gi shes che ba ma yin pa de dag gi nang nas/_nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong rnams dang /_rab tu byung ba
[\[144b.7\]]rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na gti mug gi shas che bar mi 'gyur ro/_/chos mngon pa'i bstan bcos chen bo rgyu gdags pa las tshigs bdun pa'o//_//sdom ni/_mtha' dang dri
[\[145a\]]
[\[145a.1\]]nga rengs pa dang /_/gyen du 'byung dang lci dang 'ju/_/'drul dang dbugs rgyu nyin mtshan dang /_/nya dang skam sa rus sbal rnams/_/bcom ldan 'das kyis dge slong dag srid pa'i sred pa'i sngon gyi mtha' mi mngon la srid pa'i sred pa 'di nas sngon chad ma byung ba zhig
[\[145a.2\]]'di nas phyin chad 'byung ba ma yin te/_gang gi rkyen gyis byung ba'i srid pa'i sred pa ni/_mngon pa kho na'o zhes gsungs pa la/_ci yod de mi snang ngam/_'on te med de mi snang zhe na/_smras pa/_med pa'i phyir mi snang gi_/yod pa'i phyir ni ma yin te/_gang gi phyir ma rig pa dang ldan
[\[145a.3\]]pa'i sems can rnams 'di snyam du sems te bdag cag 'das pa'i dus na byung bar gyur te/_bdag cag 'das pa'i dus na ma byung ba ma yin no snyam du sems na ni/_de'i tshe rtag par 'gyur ro/_/gang gi phyir de dag 'di snyam du sems te/_'das pa'i dus na bdag cag ma byung ngo snyam du
[\[145a.4\]]sems na ni/_de'i tshe chad par lhung bar 'gyur ro/_/'du byed thams cad ni rgyu dang bcas pa yin te/_'du byed 'di rnams kyi rgyu ni/_sngon gyi 'du byed rnams yin la/_'du byed de rnams kyi rgyu yang snga rol gyi 'du byed rnams yin na/_gal te sngon gyi mtha' mngon par gyur na dang
[\[145a.5\]]po'i 'du byed gang yin pa de dag rgyu med pa las byung bar 'gyur ro/_/ci'i phyir 'dod chags dang ma bral ba shi bar 'gyur te gal te lus mes bsregs na de'i lus las dri nga ba 'byung la/_'dod chags dang bral ba shi bar 'gyur te/_gal te lus mes bsregs na de'i lus las dri
[\[145a.6\]]nga ba mi 'byung zhe na/_smras pa/_'dod chags dang ma bral ba 'chi na ni/_mi gtsang ba 'byung zhing khu chu 'byung bar 'gyur te/_de'i mi gtsang bas lus kyi dbang po thams cad du chub par 'gyur te/_gal te mer bsregs na de'i lus las dri nga ba 'byung la/_lha dbang che bar grags pa
[\[145a.7\]]rnams kyang lus la mchod cing de'i lus kyi dri nga ba bsal ba'i phyir/_shas cher spro bar mi byed do/_/'dod chags dang bral ba 'chi na ni/_mi gtsang ba mi 'byung zhing khu chu 'byung bar mi 'gyur te/_de'i lus kyi dbang po thams cad du mi gtsang bas chub par 'gyur ba med de/_
[\[145b\]]
[\[145b.1\]]gal te de'i lus mer bsregs na de'i lus las dri nga ba mi 'byung la/_lha dbang che bar grags pa rnams kyang lus la mchod cing de'i lus kyi dri nga ba bsal ba'i phyir shas cher spro bar byed de/_rgyu des na zhes bya ba nas rgyas par sbyar ro/_/ci'i phyir 'dod chags dang ma bral
[\[145b.2\]]ba shi na lus rengs shing mi mnyen par 'gyur la/_'dod chags dang bral ba shi ba'i lus ni mnyen zhing rengs par mi 'gyur zhe na/_smras pa/_'dod chags dang ma bral ba 'chi ba ni rlung lto nas gyen du ldang bas na de'i lus rengs shing mi mnyen no/_/'dod chags dang bral ba 'chi
[\[145b.3\]]ba ni rlung lto nas gyen du mi ldang bas de'i lus mnyen zhing rengs par mi 'gyur te/_rgyu des na zhes bya ba nas rgyas par sbyar ro/_/ci'i phyir 'dod chags dang ma bral ba 'chi ba na rlung lto nas gyen du ldang la/_'dod chags dang bral ba 'chi ba ni lto nas gyen du mi ldang zhe na/_smras pa/_
[\[145b.4\]]'dod chags dang ma bral ba 'chi ba na pha rol gyi skye ba rnams su sems rjes su gtod cing rjes su 'brang ste rjes su rgyug pas na rlung gis de'i mig gnyis 'byed pa dang /_'dzums par 'gyur la/_de'i snying gi nye 'khor du rlung 'gags par 'gyur te/_de ltar na rlung de'i lto
[\[145b.5\]]nas gyen du ldang ngo /_/'dod chags dang bral ba 'chi ba na ni/_pha rol gyi skye gnas rnams su sems rjes su mi gtod cing rjes su mi 'brang ste/_rjes su mi rgyug pas na de'i mig rlung gis 'byed pa dang /_'dzums par mi 'gyur la/_de'i lte ba'i nye 'khor du rlung 'gag par 'gyur ro/_/_
[\[145b.6\]]de ltar na rlung de'i lto nas gyen du mi ldang ste/_rgyu des na zhes bya ba nas rgyas par sbyar ro/_/ci'i phyir gson po'i lus yang zhing mnyen la/_shi ste shi bar gyur pa'i lus ni lci zhing mi mnyen zhe na/_smras pa/_shi ste shi bar gyur pa'i khong na 'dug pa'i me'i khams dang /_rlung gi khams
[\[145b.7\]]gnyis 'gags pas na de'i lus lci zhing mi mnyen no/_/gson po'i ni khong na 'dug pa'i me'i khams dang /_rlung gi khams gnyis ma 'gags pas na de'i lus mnyen zhing yang ste/_rgyu des na zhes bya ba nas rgyas par sbyar ro/_/de'i phyir 'tsho zhing gson te 'dug cing sred
[\[146a\]]
[\[146a.1\]]pas zos pa zhu bar 'gyur la/_shi ste shi bar gyur pa'i zhu bar mi 'gyur zhe na/_smras pa/_'tsho zhing gson te 'dug cing sdod pa ni khong na 'dug pa'i me'i khams dang /_chu'i khams dang /_rlung gi khams ma 'gags te/_chus ni des zos pa de srul bar byed/_
[\[146a.2\]]mes ni yongs su tshos par byed/_rlung gis ni glong bar byed pas na des zos pa de zhu bar 'gyur ro/_/shi ste shi bar 'gyur ba ni nang na 'dug pa'i me'i khams dang /_chu'i khams dang /_rlung gi khams rnams 'gags te/_des zos pa de chu des srul bar mi byed/_mes yongs su
[\[146a.3\]]tshos par mi byed/_rlung gis rnam par glong bar mi byed pas na des zos pa de zhu bar mi 'gyur te/_rgyu des na zhes bya ba nas rgyas par sbyar ro/_/ci'i phyir 'tsho zhing gson la 'dug cing sdod pa'i lus mi 'drul la/_shi ste shi bar gyur pa'i lus 'drul bar 'gyur zhe na/_smras pa/_
[\[146a.4\]]'tsho zhing gson te 'dug cing sdod pa ni khong na 'dug pa'i me'i khams dang /_rlung gi khams gnyis ma 'gags te/_de'i mthun pa'i chu'i khams de zad par byed pas na de'i lus mi 'drul lo/_/shi ste shi bar 'gyur ba'i ni khong du 'dug pa'i me'i khams dang /_rlung gi khams
[\[146a.5\]]'gags te/_de'i mthun pa'i chu'i khams de zad par mi byed pas na de'i lus 'drul bar 'gyur te/_rgyu des na zhes bya ba nas rgyas par sbyar ro/_/ci'i phyir 'tsho zhing gson te/_'dug cing sdod pa la dbugs rngub pa dang /_dbugs 'byung ba yod la/_shi ste shi bar gyur pa
[\[146a.6\]]la med ce na/_smras pa/_dbugs rngub pa dang /_dbugs 'byung ba rnams sems la rag las pa yin te/_'tsho zhing gson te 'dug cing sdod pa'i lus sems dang bcas pa yin la/_shi ba'i lus ni sems med de/_rgyu des na zhes bya ba nas rgyas par sbyar ro/_/ci'i phyir
[\[146a.7\]]'ug pa rnams mtshan mo mthong la nyin mo mi mthong zhe na/_smras pa/_'ug pa rnams kyi mig gi mi'u ni dmar te/_de la ni mtshan mo mi gnod la nyin mo gnod de/_rgyu des na zhes bya ba nas rgyas par sbyar ro/_/ci'i phyir mi rnams nyin mo mthong la mtshan mo mi mthong zhe na/_smras pa/_
[\[146b\]]
[\[146b.1\]]mi rnams kyi mig gi mi'u gnag ste/_de la nyin mo mi gnod la mtshan mo gnod de/_rgyu des na zhes bya ba nas rgyas par sbyar ro/_/ci'i phyir rta dang khyi rnams mtshan mo yang mthong la nyin mo yang mthong zhe na/_smras pa/_rta dang khyi rnams kyi mig gi mi'u ser smug tu 'dug ste/_de
[\[146b.2\]]la nyin mo yang mi gnod mtshan mo yang mi gnod de/_rgyu des na zhes bya ba nas rgyas par sbyar ro/_/ci'i phyir nya rnams chu'i nang nas mthong la skam sar mi mthong zhe na/_smras pa/_nya rnams kyi mig gi mi'u tshil las grub pa yin te/_de la ni chu mi gnod la skam sa gnod de/_
[\[146b.3\]]rgyu des na nya rnams chu'i nang na mthong la skam sar mi mthong ngo /_/ci'i phyir mi rnams kyi mig la skam sa mi gnod la chu gnod ce na/_smras pa/_mi rnams kyi mig gi mi'u chu bur yin pas skam sa mi gnod la/_chu gnod de/_rgyu des na zhes bya ba nas rgyas par sbyar ro/_/ci'i phyir rus
[\[146b.4\]]sbal dang /_sbal ba dang /_sbal ba dkar po dang /_srog chags bu lu ka la sogs pa chu'i nang na yang mthong la/_skam sa la yang mthong zhe na/_smras pa/_rus sbal dang /_sbal ba dang /_sbal ba dkar po dang /_srog chags bu lu ka la sogs pa'i mig gi mi'u rus pa las
[\[146b.5\]]grub pa yin pas/_chu yang mi gnod skam sa yang mi gnod de/_rgyu des na zhes bya ba nas rgyas par sbyar ro/_/chos mngon pa'i bstan bcos chen po rgyu gdags pa las tshigs brgyad pa'o//_//sdom ni/_gnyid dang gtum dang rgod pa dang /_/smra 'dod smra nyung yid gzhungs pa/_/_
[\[146b.6\]]'dzin pa dang ni dran pa dang /_/nyon mongs pa dang rtog pa myur/_/ci'i phyir gnyid che bar 'gyur zhe na/_smras pa/_des gnyid kun du bsten zhing bsgoms te mang du byas pa dang des snang ba'i 'du shes kyang kun du ma bsten zhing ma bsgoms te mang du ma byas pa'i phyir ro/_/gzhan
[\[146b.7\]]yang sems can gang dag gnyid che ba rnams kyi nang nas nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_sbrul dang /_sbrul po che dang /_klu dang /_bam sgo da rnams te/_rgyu des na gnyid che bar 'gyur ro/_/ci'i phyir gnyid che bar mi 'gyur
[\[147a\]]
[\[147a.1\]]zhe na/_smras pa/_des snang ba'i 'du shes kun du bsten zhing bsgoms te mang du byas pa dang /_des rmugs pa dang /_gnyid kun du ma bsten zhing ma bsgoms te mang du ma byas pa'i phyir ro/_/gzhan yang sems can gang dag gnyid mi che ba rnams kyi nang nas nye
[\[147a.2\]]zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong rnams dang /_rab tu byung ba rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na gnyid che bar mi 'gyur ro/_/ci'i phyir gtum par
[\[147a.3\]]'gyur zhe na/_smras pa/_des gtum pa kun du bsten zhing bsgoms la mang du byas te/_'di lta ste/_dbyug pa kun du spyad pa dang /_mtshon cha kun du spyad pa dang /_lag cha kun du spyad pa dang /_nges gtum pa med pa kun du ma bsten zhing ma bsgoms la mang du ma byas te/_'di lta ste/_
[\[147a.4\]]dbyug pa med pa kun du ma spyad pa dang /_mtshon cha med pa kun du spyad pa dang /_lag cha med pa kun du ma spyad pa'o/_/gzhan yang sems can gang dag gtum pa rnams kyi nang nas nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_lug gsod pa
[\[147a.5\]]rnams dang /_bya pa rnams dang /_nya pa rnams dang /_ri dgas kyi rngon pa rnams dang /_chom rkun pa rnams dang /_gshed ma rnams dang /_'thab gcugs byed pa rnams dang /_rta dang glang po che 'dul ba rnams dang /_gnod pa byed pa rnams dang /_btson srung rnams te/_rgyu des na
[\[147a.6\]]gtum por 'gyur ro/_/ci'i phyir gtum por mi 'gyur zhe na/_smras pa/_des mi gtum pa kun du bsten zhing bsgoms la mang du byas te/_'di lta ste/_dbyug pa kun du ma spyad pa dang /_mtshon cha kun du ma spyad pa dang /_lag cha kun du ma spyad pa dang /_des gtum pa kun du ma bsten zhing ma
[\[147a.7\]]bsgoms la mang du ma byas te/_'di lta ste/_dbyug pa med pa kun du spyad pa dang /_mtshon cha med pa kun du spyad pa dang /_lag cha med pa kun du spyad pa'o/_/gzhan yang sems can gang dag gtum pa ma yin pa rnams kyi nang nas/_nye zhing du bas nye bar shi 'phos pa rnams yin te/_'di lta
[\[147b\]]
[\[147b.1\]]ste/_drang srong rnams dang /_rab tu byung ba rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na gtum par mi 'gyur ro/_/ci'i phyir rgod bag can du 'gyur zhe na/_smras pa/_des rgod pa kun du bsten zhing bsgoms te
[\[147b.2\]]mang du byas pa dang /_de zhi gnas kun du ma bsten zhing ma bsgoms te mang du ma byas pa'i phyir ro/_/gzhan yang sems can gang dag rgod bag can rnams kyi nang nas nye zhing du bas nye bar shi 'phos pa rnams yin te/_de dag kyang gang zhe na/_zlos gar mkhan dang /_gar mkhan
[\[147b.3\]]dang /_bzhad gad pa dang /_byi dor mkhan dang /_tshar mkhan dang /_smad 'tshong ma dang /_smad 'tshong ma'i gtso mo dang /_'dod pa na spyod pa'i lha rnams te/_rgyu des na rgod bag can du 'gyur ro/_/ci'i phyir rgod bag can du mi 'gyur zhe na/_smras pa/_des zhi gnas kun tu bsten zhing
[\[147b.4\]]bsgoms te mang du byas pa dang /_des rgod pa kun du ma bsten zhing ma bsgoms te mang du ma byas pa'i phyir ro/_/gzhan yang sems can rgod bag can ma yin pa rnams kyi nang nas/_nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong rnams
[\[147b.5\]]dang /_rab tu byung ba rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na rgod bag can du mi 'gyur ro/_/ci'i phyir smra 'dod par 'gyur zhe na/_smras pa/_des mang du smra ba kun du bsten zhing bsgoms te mang du byas pa dang /_
[\[147b.6\]]des smra ba nyung ba kun du ma bsten zhing ma bsgoms te mang du ma byas pa'i phyir ro/_/gzhan yang sems can gang dag smra 'dod pa rnams kyi nang nas nye zhing du bas nye bar shi 'phros pa rnams yin te/_de dag kyang gang zhe na/_'di lta ste/_ne tso dang /_ri skegs dang /_lcung ka dang /_khrung
[\[147b.7\]]khrung dang khu byug la sogs pa ste/_rgyu des na smra 'dod par 'gyur ro/_/ci'i phyir smra 'dod par mi 'gyur zhe na/_smras pa/_des smra ba nyung ba kun du bsten zhing bsgoms te mang du byas pa dang /_des mang du smra ba kun du ma bsten zhing ma bsgoms te mang du ma byas pa'i phyir ro/_/_
[\[148a\]]
[\[148a.1\]]gzhan yang sems can gang dag smra 'dod pa ma yin pa rnams kyi nang nas/_nye zhing du bas nye bar shi 'phos pa rnams yin te/_de dag kyang zhe na/_'di lta ste/_drang srong rnams dang /_rab tu byung ba rnams dang /_khyim bdag rnams dang /_gzugs dang /_gzugs
[\[148a.2\]]med pa na spyod pa'i lha rnams te/_rgyu des na smra 'dod par mi 'gyur ro/_/ci'i phyir yid rtul por 'gyur zhe na/_smras pa/_des thos pa nyung ba kun du bsten zhing bsgoms te mang du byas pa dang /_des thos pa kun du ma bsten zhing ma bsgoms te mang du ma byas pa dang /_'jig rten na
[\[148a.3\]]bshad pa tha dad pa'i rnam pa gang yin pa de dag rgyas par ma bslabs shing kha ton du ma byas te/_rgyu des na yid rtul por 'gyur ro/_/ci'i phyir yid rtul por mi 'gyur zhe na/_smras pa/_des thos pa mang ba kun du bsten zhing bsgoms te mang du byas pa dang /_des thos pa nyung ba kun du
[\[148a.4\]]ma bsten zhing ma bsgoms te mang du ma byas pa'i phyir ro/_/gzhan yang 'jig rten na bshad pa tha dad pa'i rnam pa gang yin pa de dag des rgyas par bslabs shing kha ton du byas pa'i phyir ro/_/gzhan yang bram ze 'don du 'jug pa rnams las shi 'phos pa'am/_dge slong kha ton
[\[148a.5\]]'don du 'jug pa rnams las shi 'phos te/_rgyu des na yid rtul bar mi 'gyur ro/_/gzhan yang smra ba nyung ba rnam pa gnyis te/_ngan pa dang /_khyad par du 'phags pa'o/_/smra ba nyung ba ngan pa'i rnam pa ni gang dag yin/_rtags ni gang dag yin/_mtshan ma ni gang dag yin zhe na/_
[\[148a.6\]]smras pa/_sems can gang dag lci zhing dbang che bar grags pa yin la bla ma 'di lta ste/_pha'am/_ma'am/_slob dpon nam/_mkhan po'am/_bla ma lta bu gang yang rung ba la ma bsten pa 'di dag ni smra ba nyung ba ngan pa'i rnam pa yin no/_/'di dag ni rtags yin no/_/'di dag ni
[\[148a.7\]]mtshan ma yin no/_/smra ba nyung ba khyad par du 'phags pa'i rnam pa ni gang dag yin/_rtags ni gang dag yin/_mtshan ma ni gang dag yin zhe na/_smras pa/_sems can gang dag lci zhing dbang che bar grags pa yin la/_bla ma 'di lta ste/_pha'am/_ma'am/_slob dpon nam/_mkhan
[\[148b\]]
[\[148b.1\]]po'am bla ma lta bu gang yang rung ba la brten pa 'di dag ni/_smra ba nyung ba khyad par du 'phags pa'i rnam pa yin no/_/rtags ni 'di dag yin no/_/mtshan ma ni 'di dag yin no/_/ci'i phyir ldob skye pa dang ldan la blo dang mi ldan zhe na/_smras pa/_chos rnams la kun chub
[\[148b.2\]]par byed pa la mkhas la nye bar brtag pa mang du mi byed de/_rgyu des na ldob skyen pa dang ldan la blo dang mi ldan par 'gyur ro/_/ci'i phyir blo dang mi ldan la ldob skyen pa dang mi ldan zhe na/_smras pa/_chos rnams la kun chub par byed pa la yang mi mkhas la nye bar brtag pa yang mang du mi
[\[148b.3\]]byed de/_rgyu des na blo dang yang mi ldan la/_ldob skyen pa dang yang mi ldan no/_/ci'i phyir ldob skyen pa dang yang ldan la/_blo dang yang ldan zhe na/_smras pa/_chos rnams la kun chub par byed pa la yang mkhas la/_nye bar brtag pa yang mang du byed de/_rgyu des na ldob skyen pa dang
[\[148b.4\]]ldan la/_blo dang yang ldan no/_/ci'i phyir 'dzin pa dang mi ldan zhe na/_smras pa/_des 'di lta ste/_skye mched kyi rten gyi chos rnams la/_mtshan ma legs par ma bzung ste/_rgyu des na 'dzin pa dang mi ldan no/_/ci'i phyir 'dzin pa dang ldan zhe na/_smras pa/_des 'di lta ste/_skye
[\[148b.5\]]mched kyi rten gyi chos rnams la mtshan ma legs par bzung ste/_rgyu des na 'dzin pa dang ldan no/_/ci'i phyir brjed ngas pa dang ldan zhe na/_smras pa/_sems can gang dag mi dge ba'i chos yang dag par blangs te/_'dug na nye bar spyod pa kun du bsten zhing bsgoms te/_mang du byas pa
[\[148b.6\]]des lus zhig nas shi ba'i 'og tu ngan song ngan 'gro log par lhung ba/_sems can dmyal ba rnams su skye bar 'gyur la/_de dag de nas shi 'phos nas gal te mi rnams dang skal ba mnyam par 'dir skyes par 'gyur na/_de dag 'dir tshe thung ba 'dzin par 'gyur te/_de dag yang
[\[148b.7\]]dang yang du 'chi 'pho bar 'gyur la phyir skye bar mi 'gyur bas/_de dag gis der dran pa la byang bar mi 'gyur te/_rgyu des na brjed ngas pa dang ldan no/_/ci'i phyir dran pa dang ldan par 'gyur zhe na/_smras pa/_sems can gang dag dge ba'i chos rnams yang dag par blangs te 'dug nas/_
[\[149a\]]
[\[149a.1\]]de dag legs par spyod pa kun du bsten zhing bsgoms te/_mang du byas pa des lus zhig nas/_shi ba'i 'og tu bde 'gro mtho ris kyi 'jig rten lha rnams kyi nang du skye bar 'gyur ro/_/de dag de nas shi 'phos nas gal te mi rnams dang skal ba mnyam par 'dir
[\[149a.2\]]skyes par gyur na/_'dir tshe ring ba 'dzin par 'gyur te/_de dag yang dang yang du 'chi 'pho bar mi 'gyur la/_phyir skye bar 'gyur bas de dag gis der dran pa la legs par byang bar 'gyur te/_rgyu des na dran pa dang ldan par 'gyur ro/_/ci'i phyir nyon mongs pa shas che bar
[\[149a.3\]]'gyur zhe na/_smras pa/_des 'dod pa'i 'du shes dang /_gnod sems kyi 'du shes dang /_rnam par 'tshe ba'i 'du shes dang /_'dod pa'i khams dang /_gnod sems kyi khams dang /_rnam par 'tshe ba'i khams dang /_'dod pa'i rtog pa dang /_gnod sems kyi rtog pa dang /_
[\[149a.4\]]rnam par 'tshe ba'i rtog pa kun du bsten zhing bsgoms te mang du byas pa'i phyir ro/_/gzhan yang sems can gang dag nyon mongs pa'i shas che ba de dag gi phyi bzhin 'brang zhing phyi na 'dug pa'i phyir te/_rgyu des na nyon mongs pa shes cha bar 'gyur ro/_/ci'i phyir nyon mongs pa'i shas che
[\[149a.5\]]bar mi 'gyur zhe na/_smras pa/_des nges par 'byung ba'i 'du shes dang /_gnod sems med pa'i 'du shes dang /_rnam par 'tshe ba med pa'i 'du shes dang /_nges par 'byung ba'i khams dang /_gnod sems med pa'i khams dang /_rnam par 'tshe ba med pa'i khams dang /_nges par 'byung
[\[149a.6\]]ba'i rtog pa dang /_gnod sems med pa'i rtog pa dang /_rnam par 'tshe ba med pa'i rtog pa kun du bsten zhing bsgoms te mang du byas pa'i phyir ro/_/gzhan yang sems can gang dag nyon mongs pa'i shas che ba de dag gi phyi bzhin du mi 'brang zhing phyi na mi 'dug pa'i phyir te/_rgyu des na nyon mongs
[\[149a.7\]]pa shas che bar mi 'gyur ro/_/ci'i phyir dge ba'i rtsa ba'i chos rnams la brtag pa'i bzod pa myur bar mi 'gyur zhe na/_smras pa/_des 'di lta ste/_don dam par nges pa'i chos rnams la mtshan ma legs par ma bzung ste/_rgyu des na dge ba'i rtsa ba'i chos rnams la brtag pa'i bzod pa myur bar mi
[\[149b\]]
[\[149b.1\]]'gyur ro/_/ci'i phyir dge ba'i rtsa ba'i chos rnams la brtag pa'i bzod pa myur bar 'gyur zhe na/_smras pa/_des 'di lta ste/_don dam par nges pa'i chos rnams la mtshan ma legs par bzung ste/_rgyu des na dge ba'i rtsa ba'i chos rnams la brtag pa'i bzod pa myur bar 'gyur ro/_/chos
[\[149b.2\]]mngon pa'i bstan bcos chen po rgyu gdags pa las tshigs dgu pa'o//_//sdom ni/_lhun po dang ni phyogs dang /_/ri rnams dang ni rtswa mang ba/_/shing che ba dang lo ma rnams/_/me tog 'bras bu phun sum tshogs/_/ci'i phyir ri thams cad kyi nang na ri'i rgyal po ri rab mchog ces bya zhe na/_
[\[149b.3\]]smras pa/_'jig rten 'chag pa'i tshe rgyu'i mchog dang /_snying po'i mchog dang /_bzang ba'i mchog dang /_zong gi mchog de de'i phyogs su 'dus nas de las de grub ste/_rgyu des na ri thams cad kyi nang na ri'i rgyal po ri rab mchog ces bya'o/_/ci'i phyir byang phyogs na shing mang ba dang /_
[\[149b.4\]]rtswa mang bar gyur ce na/_smras pa/_'jig rten 'chags pa na/_byang phyogs logs su rlung langs te/_de dag gis rgyu'i mchog gang yin pa dang /_snying po'i mchog gang yin pa dang /_bzang po'i mchog gang yin pa dang /_zong gi mchog gang yin pa de de'i phyogs su bsdus nas/_de
[\[149b.5\]]las de dag grub ste/_rgyu des na byang phyogs na shing mang ba dang /_rtswa mang bar gyur to/_/ci'i phyir sa chen po 'di la sa phyogs kha cig mtho la kha cig dma' bar gyur ce na/_smras pa/_sa chen po 'di la sa phyogs gang nas snag che la/_char pa'i thigs pa chen po 'bab pas/_thur du bshongs
[\[149b.6\]]pa'i sa phyogs de dag ni dma' bar gyur to/_/sa chen po 'di la sa phyogs gang dag ni de ma yin pa'i gzhi 'di lta ste/_lcags kyi gzhi dang /_khro chu'i gzhi dang /_zangs kyi gzhi dang /_tshon mo steng gi gzhi dang /_ro nye'i gzhi dang /_sa tshur gyi gzhi dang /_gser gyi gzhi dang /_dngul gyi
[\[149b.7\]]gzhi dang /_btsag gi gzhi dang /_sa dkar gyi gzhi che ba de dag ni char pa'i thigs pa chen po bab kyang /_thur du lcong bar mi 'gyur te/_sa phyogs de dag ni mtho bar gyur to/_/rgyu des na sa chen po 'di la sa phyogs kha cig mtho la/_kha cig dma' bar 'gyur ro/_/ci'i phyir ri kha
[\[150a\]]
[\[150a.1\]]cig mtho la/_kha cig dma' bar gyur ce na/_smras pa/_'jig rten chags pa na/_rlung chen po dang /_khams chen po gang dag gis bsdus pa de dag ni mtho la/_rlung chung ngu dang /_khams chung ngu gang dag gis bsdus pa de dag ni dma' bar gyur to/_/gzhan
[\[150a.2\]]yang ri gang dag la sa'i khams che pa de dag char pa'i thigs pa chen po bab pas/_thur du bshongs pa de dag ni dma' bar 'gyur la/_ri gang dag la de ma yin pa'i gzhi 'di lta ste/_lcags kyi gzhi dang /_khro chu'i gzhi dang /_zangs kyi gzhi dang /_tshon mo steng gi gzhi dang /_ro nye'i gzhi dang /_
[\[150a.3\]]sa tshur gyi gzhi dang /_gser gyi gzhi dang /_dngul gyi gzhi dang /_btsag gi gzhi dang /_sa dkar gyi gzhi che ba de dag ni/_char pa'i thigs pa chen po bab kyang /_thur du lcong bar mi 'gyur te/_de dag ni mtho bar gyur to/_/rgyu des na ri kha cig mtho la/_kha cig dma' bar gyur to/_/ci'i
[\[150a.4\]]phyir ri kha cig la shing mang ba dang /_rtswa mang bar gyur la kha cig la shing mi mang ba dang /_rtswa mi mang bar gyur ce na/_smras pa/_ri gang dag la klu'i gnas mang po yod pa de dag la ni shing mang ba dang /_rtswa mang bar gyur to/_/ri gang dag la klu'i gnas mang po med pa de dag la ni shing mang po dang /_rtswa mang po
[\[150a.5\]]med do/_/gzhan yang ri gang dag la sa snag gi khams che ba de ni/_shing mang po dang /_rtswa mang po yod do/_/ri gang dag la de ma yin pa'i gzhi 'di lta ste/_lcags kyi gzhi dang /_khro chu'i gzhi dang /_zangs kyi gzhi dang /_tshon mo steng gi gzhi dang /_ro nye'i gzhi dang /_sa tshur gyi gzhi
[\[150a.6\]]dang /_gser gyi gzhi dang /_dngul gyi gzhi dang /_btsag gi gzhi dang /_sa dkar gyi gzhi che ba de dag la ni shing mang bo dang /_rtswa mang po med do/_/gzhan yang ri gang dag gi 'og na/_nyi tshe ba'i sems can dmyal ba rnams yod pa de dag la ni shing mang po dang /_rtswa mang po med la/_ri gang
[\[150a.7\]]dag gi 'og na nyi tshe ba'i sems can dmyal ba med pa de dag la ni shing mang po dang /_rtswa mang po yod de/_rgyu des na ri kha cig la shing mang po dang /_rtswa mang po yod la/_ri kha cig la shing mang po dang /_rtswa mang po med do/_/ci'i phyir shing kha cig che la/_kha cig chung bar gyur ce na/_smras pa/_
[\[150b\]]
[\[150b.1\]]shing gang dag la sa'i khams kyi mthu chen po yod pa dang /_chu'i khams che ba dang /_me'i khams ran pa dang /_rlung gi khams snyoms pa de dag ni che'o/_/shing gang dag la sa'i khams kyi mthu chen po med pa dang /_chu'i khams chung ba dang /_me'i khams ma ran pa dang /_rlung gi khams
[\[150b.2\]]ma snyoms pa de dag ni chung ste/_rgyu des na shing kha cig che la/_kha cig chung bar gyur to/_/ci'i phyir shing kha cig gi lo ma che la/_shing kha cig chung bar gyur ce na/_smras pa/_shing gang dag la sa'i khams kyi mthu chen po yod pa dang /_chu'i khams che ba dang /_me'i khams ran pa dang /_
[\[150b.3\]]rlung gi khams snyoms pa de dag gi lo ma ni che ba/_shing gang dag la sa'i khams kyi mthu chen po med pa dang /_chu'i khams chung ba dang /_me'i khams ma ran pa dang /_rlung gi khams ma snyoms pa de dag gi lo ma ni chung ste/_rgyu des na shing kha cig gi lo ma che la/_kha cig gi lo ma
[\[150b.4\]]chung ngo /_/ci'i phyir shing kha cig la me tog yod la/_kha cig la me tog med par gyur ce na/_smras pa/_shing gang dag khams bzang po'i shas che ba de dag la ni me tog yod do/_/shing gang dag la khams bzang po'i shas mi che ba de dag la me tog med de/_rgyu des na shing kha cig
[\[150b.5\]]la me tog yod la/_kha cig la me tog med do/_/ci'i phyir shing kha cig la 'bras bu yod la/_kha cig la 'bras bu med par gyur ce na/_smras pa/_shing gang dag la ro'i khams kyi shas che ba de dag la ni 'bras bu yod la/_shing gang dag la ro'i khams kyi shas chung ba de dag la ni
[\[150b.6\]]'bras bu med de/_/rgyu des na shing kha cig la 'bras bu yod la/_kha cig la 'bras bu med do/_/ci'i phyir me tog kha cig dri zhim la/_kha cig mi zhim par gyur ce na/_smras pa/_me tog gang dag la khams bzang po yod la/_me'i khams kyis ma tshig pa de dag ni dri zhim mo/_/me tog
[\[150b.7\]]gang dag la khams bzang po yod la/_me'i khams kyis tshig pa de dag ni dri mi zhim ste/_rgyu des na me tog kha cig dri zhim la/_kha cig dri mi zhim par gyur to/_/ci'i phyir 'bras bu kha cig ro dang ldan la/_kha cig ro dang mi ldan par gyur ce na/_smras pa/_'bras bu gang dag la ro'i
[\[151a\]]
[\[151a.1\]]khams yod la/_me'i khams kyis ma tshig pa de dag ni ro dang ldan no/_/'bras bu gang dag la ro'i khams yod la me'i khams kyis tshig pa de dag ni ro dang mi ldan te/_rgyu des na 'bras bu kha cig ro dang ldan la/_kha cig ro dang mi ldan par gyur to/_/kha dog dang
[\[151a.2\]]ldan pa dang /_kha dog dang mi ldan pa yang de 'dra'o/_/chos mngon pa'i bstan bcos chen po rgyu gdags pa las tshigs bcu pa'o//_//sdom ni/_bcom ldan 'das dang nyan thos dang /_/bzhi tshan rnam pa gnyis po dang /_/zos dang med 'gyur dud pa dang /_/'bar ba dang ni tshig dang
[\[151a.3\]]nor/_/ci'i phyir sangs rgyas bcom ldan 'das kyi sprul pa/_gzugs bzang zhing blta na sdug la mdzes pa/_skyes bu chen po'i mtshan sum cu rtsa gnyis sprul pa ni/_gang gi tshe sangs rgyas bcom ldan 'das gsung pa de'i tshe/_sprul pa mi smra bar 'gyur zhing /_gang dag
[\[151a.4\]]gi tshe sprul pa smra ba de'i tshe/_sangs rgyas bcom ldan 'das mi gsung bar 'gyur la/_nyan thos kyi sprul pa gzugs bzang zhing blta na sdug la/_mdzes pa skra bregs pa gos ngur smrig bgos pa sprul pa ni gang gi tshe nyan thos smra ba de'i tshe/_sprul pa yang smra zhing /_gang gi tshe nyan thos mi
[\[151a.5\]]smra ba de'i tshe/_sprul pa yang mi smra bar 'gyur zhe na/_smras pa/_sangs rgyas bcom ldan 'das ni sems dang ting nge 'dzin la mnga' brnyes pa yin pas na/_de ni myur bar snyoms par 'jug cing bzhengs te/_dmigs pa yang mi gtong la/_nyan thos ni de lta ma yin pa'i phyir ro/_/_
[\[151a.6\]]gzhan yang sangs rgyas bcom ldan 'das ni thams cad mkhyen pa yin te/_ye shes dang /_dbang gi pha rol tu phyin pa yin la/_nyan thos ni de lta ma yin no/_/rgyu des na sangs rgyas bcom ldan 'das kyi sprul pa/_gang gzugs bzang zhing blta na sdug la mdzes pa/_skyes bu chen
[\[151a.7\]]po'i mtshan sum cu rtsa gnyis dang ldan pa'i lus sprul pa ni/_gang gi tshe sangs rgyas bcom ldan 'das gsung ba de'i tshe sprul pa mi smra zhing /_gang gi tshe sprul pa smra ba de'i tshe sangs rgyas bcom ldan 'das gsung bar mi 'gyur la/_nyan thos kyi sprul pa gang gzugs bzang zhing blta na sdug la
[\[151b\]]
[\[151b.1\]]mdzes pa/_skra bregs shing gos ngur smrig bgos pa sprul pa ni gang gi tshe nyan thos smra ba de'i tshe/_sprul pa yang smra zhing gang gi tshe nyan thos mi smra ba de'i tshe/_sprul pa yang mi smra bar 'gyur ro/_/la la ni dri ba de las bzlog ste/_bcom ldan 'das kyi rnam grangs gang yin pa de ni/_
[\[151b.2\]]nyan thos kyi rnam grangs su sgyur ba byed la/_nyan thos kyi rnam grangs gang yin pa de ni/_bcom ldan 'das kyi rnam grangs su sgyur bar byed do/_/sprul pa 'byung ba chen po bzhi las byung ba zhes bya ba'am/_'on te 'byung ba chen po bzhi las byung ba ma yin pa zhes bya zhe na/_smras pa/_
[\[151b.3\]]'byung ba chen po bzhi las byung ba zhes bya'o/_/sprul pa rgyu las byung ba'i gzugs can zhes bya 'am/_'on te rgyu las byung ba'i gzugs can ma yin pa zhes bya zhe na smras pa/_rgyu las byung ba'i gzugs can zhes bya'o/_/sprul pa sems yod pa zhes bya 'am/_'on te sems med
[\[151b.4\]]pa zhes bya zhe na/_smras pa/_sprul pa ni rnam pa gnyis te/_skyes nas thob pa dang /_bsgoms pa las byung ba'o/_/de la skyes nas thob pa gang yin pa de ni sems yod pa zhes bya'o/_/bsgoms pa las byung ba gang yin pa de ni sems med pa zhes bya'o/_/sprul pa gang gi sems
[\[151b.5\]]kyi dbang gis 'gyur zhes bya zhe na/_smras pa/_sprul pa ni rnam pa gnyis te/_skyes nas thob pa dang /_bsgoms pa las byung ba'o/_/de la skyes nas thob pa gang yin pa de ni/_sems can de'i sems kyi dbang gis 'gyur zhes bya'o/_/bsgoms pa las byung ba gang yin pa de ni/_
[\[151b.6\]]sprul pa po'i sems kyi dbang gis 'gyur zhes bya'o/_/bar ma do'i srid pa 'byung ba chen po bzhi las byung zhes bya'am/_'on te 'byung ba chen po bzhi las byung ba ma yin zhes bya zhe na/_smras pa/_'byung ba chen po bzhi las byung ba zhes bya'o/_/bar ma do'i srid pa rgyu las byung ba'i gzugs
[\[151b.7\]]can zhes bya'am/_'on te rgyu las byung ba'i gzugs can ma yin pa zhes bya zhe na/_smras pa/_rgyu las byung ba'i gzugs can zhes bya'o/_/bar ma do'i srid pa sems yod pa zhes bya'am/_'on te sems med pa zhes bya zhe na/_smras pa/_sems yod pa zhes bya'o/_/bar
[\[152a\]]
[\[152a.1\]]ma do'i srid pa gang gi sems kyi dbang gis 'gyur zhes bya zhe na/_smras pa/_rang gi sems kyi dbang gis 'gyur ba zhes bya'o/_/sprul pas zos pa gang yin pa de/_sprul pa'am/_sprul pa po gang gi ltor 'ju bar 'gyur zhe na/_smras pa/_sprul pa ni rnam pa gnyis
[\[152a.2\]]te/_skyes nas thob pa dang /_bsgoms pa las byung ba'o/_/de la skyes nas thob pas zos pa gang yin pa de ni/_sprul pa'i ltor 'ju bar 'gyur ro/_/bsgoms pa las byung bas zos pa gang yin pa de ni sprul pa po'i ltor 'ju bar 'gyur ro/_/ci sprul pa med par 'gyur ba zhes bya 'am/_
[\[152a.3\]]'on te med par 'gyur ba ma yin pa zhes bya zhe na/_smras pa/_sprul pa ni rnam pa gnyis te/_skyes nas thob pa dang /_bsgoms pa las byung ba'o/_/de la bsgoms pa las byung ba gang yin pa de ni med par 'gyur ba zhes bya'o/_/skyes nas thob pa gang yin pa de la ni med par 'gyur ba
[\[152a.4\]]yod/_med par mi 'gyur ba yang yod do/_/med par 'gyur ba gang zhe na/_smras pa/_dper na/_lha'am/_mi'am/_lha ma yin nam/_gzugs bzang po'am/_gzugs ngan par sprul pa de ni med par 'gyur ba'o/_/med par mi 'gyur ba gang zhe na/_smras pa/_ring du song du
[\[152a.5\]]zin kyang /_de'i 'og tu rang bzhin ji lta ba kho na bzhin du gnas pa gang yin pa de ni med par mi 'gyur ba'o/_/ci'i phyir sprul pa dud par 'thul zhe na/_smras pa/_sprul pa po'i dbang gis 'gyur te/_gang gi tshe sprul pa po 'di snyam du sems te/_sprul pa dud par 'thul bar gyur
[\[152a.6\]]cig snyam pa de'i tshe/_dud par 'thul bar 'gyur te/_rgyu des na sprul pa dud par 'thul lo/_/ci'i phyir sprul pa mer 'bar zhe na/_smras pa/_sprul pa po'i dbang gis 'gyur te/_gang gi tshe sprul pa po 'di snyam du sems te/_kye ma sprul pa mer 'bar bar gyur cig snyam pa de'i tshe mer
[\[152a.7\]]'bar bar 'gyur te/_rgyu des na sprul pa mer 'bar ro/_/ci'i phyir sprul pa rang gi gos dang /_rang gi lus sreg par byed la/_gzhan gyi gos dang /_gzhan gyi lus sreg par mi byed ce na/_smras pa/_sprul pa po'i dbang gis 'gyur te/_sprul pa pos 'di tshig par gyur cig snyam du
[\[152b\]]
[\[152b.1\]]bsams na de tshig par 'gyur te/_rgyu des na sprul pas rang gi gos dang /_rang gi lus sreg par byed kyi/_gzhan gyi gos dang /_gzhan gyi lus sreg par mi byed do/_/ci'i phyir tshe dang ldan pa gyad bu nor gyis/_nam mkha' la bdag nyid kyi nang gi me'i khams kyis/_lus
[\[152b.2\]]bsregs te tshig par byas na/_dud pa yang med/_thal ba'am/_lhag ma lus pa yang med ce na/_smras pa/_tshe dang ldan pa gyad bu nor gyis/_nam mkha' de las gzhi sprul te/_stegs bu dang /_'chags dang /_khri dang ldan pa'i sa gzhi sprul nas/_stegs bu dang /_'chags
[\[152b.3\]]dang /_khri dang /_me dang /_me'i rgyur sprul to/_/me dang me'i rgyur sprul nas kyang /_bdag nyid kyi nang gi me'i khams kyis lus bsregs te/_de'i bdag nyid kyi me'i khams kyis lus bsregs shing tshig par byas na/_dud pa yang med/_thal ba'am/_lhag ma lus pa yang med
[\[152b.4\]]de/_rgyu des na tshe dang ldan pa gyad bu nor gyis/_bdag nyid kyi nang gi me'i khams kyis lus bsregs te tshig par byas na/_dud pa yang med/_thal ba'am/_lhag ma lus pa tsam yang med do/_/chos mngon pa'i bstan bcos chen po rgyu gdags pa las tshigs bcu gcig
[\[152b.5\]]pa'o//_//_rgyu gdags pa/_bam po drug pa/_sdom ni/_gzhol dang gang zag dus rlabs dang /_/lan tshwa rin chen chen po gnas/_/rul pa'i ro dang gcig mi gnas/_/chu klung rgyan dang sna tshogs mdog_/rgya mtsho chen po ni byin gyis gzhol zhing byin gyis 'bab la/_byin
[\[152b.6\]]gyis bab ste mu kho na nas gang bar 'dug pa ma yin no zhes gsungs pa de/_ci'i phyir rgya mtsho chen po byin gyis gzhol zhing byin gyis 'bab la byin gyis bab ste/_mu kho na nas gang bar 'dug pa ma yin zhe na/_smras pa/_rgya mtsho chen po ni byin gyis gzhol zhing byin gyis 'bab la/_byin
[\[152b.7\]]gyis bab pa yang ma yin mu kho na nas gang bar 'dug pa yang ma yin gyi/_gling de dag de ltar 'dug ste/_dper na nas kyi phung po'am/_'bras kyi phung po byin gyis gzhol zhing byin gyis 'bab la/_byin gyis 'bab pa bzhin te/_rgyu des na rgya mtsho chen po byin gyis gzhol zhing byin gyis
[\[153a\]]
[\[153a.1\]]'bab la/_byin gyis bab ste mu kho na nas gang bar 'dug pa ma yin no/_/rgya mtsho chen po ni zab cing mur thug par dka' ba'o zhes gsungs pa/_de ci'i phyir rgya mtsho chen po zab cing mur thug par dka' zhe na/_smras pa/_rgya mtsho chen po ni zab cing mur thug par
[\[153a.2\]]dka' ba ma yin te/_rgya mtsho chen po ni zab kyi tshad dang /_rgya'i tshad kyang yod kyi/_de'i nang na 'dug pa'i chu la chu 'di tsam zhig yod do zhe'am/_chu bum pa gcig gam/_chu bum pa brgya 'am/_chu bum pa stong ngam/_chu bum pa 'bum zhes gzhal bar mi nus te/_rgyu des na rgya mtsho chen
[\[153a.3\]]po zab cing mur thug par dka'o/_/rgya mtsho chen po ni dus rlabs la bab na/_yol bar mi 'gyur ro zhes gsungs pa de/_ci'i phyir rgya mtsho chen po dus rlabs la bab na yol bar mi 'gyur zhe na/_smras pa dus rlabs ni gnyis te/_nang par dang phye ma red kyi dus rlabs dang /_dus
[\[153a.4\]]rlabs chen po'o/_/nang par dang phye ma red kyi dus rlabs gang zhe na/_'di lta ste/_rgya mtsho'i nang na gnas pa'i srog chags bkres shing nyam chung bar gyur te/_zas tshol ba rnams nang par sngar chu'i nang nas byung ste thang la 'gro la/_de dag bkres bzhin du phye ma red phyir ldog ste/_
[\[153a.5\]]de dag gyen du 'byung ba dang /_phyir ldog pa las dus rlabs kyi rlabs 'byung bar 'gyur ba 'di ni/_nang par dang phye ma red kyi dus rlabs zhes bya'o/_/dus rlabs chen po gang zhe na/_'di lta ste/_rgya mtsho chen po'i nang na gnas pa rnams/_tshes brgyad dang /_tshes bcu bzhi dang /_cho
[\[153a.6\]]'phrul gyi zla ba phyed dang /_de la sogs pa'i tshes grangs dag tu chu'i nang nas thang la byung nas/_zla ba la dad pa rnams ni zla ba la phyag 'tshal/_nyi ma la dad pa rnams ni nyi ma la phyag 'tshal/_skyem byed la dad pa rnams ni skyem byed la phyag 'tshal/_sangs rgyas la dad pa'i dge bsnyen
[\[153a.7\]]rnams ni gso sbyong la gnas par byed de/_de dag gyen du 'byung ba dang /_phyir ldog pa las dus rlabs chen po'i rlabs 'byung bar 'gyur te/_rgyu des na rgya mtsho chen po dus rlabs la bab na yol bar mi 'gyur ro/_/rgya mtsho chen po ni 'dra bar lan tshwa'i ror ro gcig go zhes
[\[153b\]]
[\[153b.1\]]gsungs pa de/_ci'i phyir rgya mtsho chen po 'dra bar lan tshwa'i ror ro gcig ce na/_smras pa/_rgya mtsho chen po'i nang nas/_srog chags skye yang skye/_rga yang rga/_'chi yang 'chi ba dag yod de/_de dag gi lus kyi dri ma dang /_lus kyi snyag snyig gis rgya mtsho chen po lan tshwa'i
[\[153b.2\]]ro bro bar 'gyur ro/_/gzhan yang rgya mtsho chen po'i nang na lan tshwa'i ro dag yod de/_de dag zhu ba las rgya mtsho chen po la lan tshwa'i ro bro bar 'gyur ro/_/gzhan yang gling rnams la mi 'khod pa rnams kyis rtswa dang /_shing dang yal ga dang /_lo ma dang /_lo ma gre'u dang /_'dab ma
[\[153b.3\]]rnams chu klung gi nang du bor ba de dag kun du rul ba las rgya mtsho chen po lan tshwa'i ro bro bar 'gyur te/_rgyu des na rgya mtsho chen po 'dra bar lan tshwa'i ror ro gcig go/_/rgya mtsho chen po rin po che mang po dang /_rin po che sna tshogs kyis gang ngo zhes gsungs pa de/_ci'i phyir rgya mtsho chen po
[\[153b.4\]]rin po che mang po dang /_rin po che sna tshogs kyis gang bar gyur ce na/_smras pa/_'jig rten chags pa na/_rgyu'i mchog dang /_snying po'i mchog dang /_bzang po'i mchog dang /_zong gi mchog gang yin pa phyogs der bsdus te/_de las ri'i rgyal po ri rab dang /_gser gyi ri bdun po rnams
[\[153b.5\]]grub bo/_/khams bzang po lhag ma rnams ni de nyid du bying ba'i phyir ro/_/gzhan yang rgya mtsho chen po'i nang na klu dbang che bar grags pa rnams kyi gnas/_rin po che mang po dang /_rin po che sna tshogs kyis gang ba yod de/_rgyu des na rgya mtsho chen po rin po che mang po dang /_rin po che sna tshogs kyis
[\[153b.6\]]gang ngo /_/rgya mtsho chen po'i nang na sems can chen bo rnams gnas so zhes gsungs pa de/_ci'i phyir rgya mtsho chen bo'i nang na sems can chen po rnams gnas she na/_smras pa/_sems can gang dag sngon mir gyur cing 'dug 'dug pa rnams kyis/_chos ma yin pas longs spyod
[\[153b.7\]]rnams bsgrubs nas/_bdag nyid kyang bde bas tshim par byas/_bu dang /_chung ma dang /_khrom gyi ru dang /_zas dang /_skom gyis rgyas par byas pa de dag nyes par spyad pa de dang /_yang dag par blangs pa de lta bu dang /_yang dag par gzung ba de lta bus lus zhig nas shi ba'i 'og
[\[154a\]]
[\[154a.1\]]tu ngan song ngan 'gro log par ltung ba sems can dmyal ba rnams su skye bar 'gyur la/_de dag sems can dmyal ba rnams nas shi 'phos nas kyang las kyi lhag ma des/_rgya mtsho chen po'i nang du dud 'gro rnams su skye bar 'gyur te/_de dag der lus che ba dang /_mang
[\[154a.2\]]du za bar 'gyur te/_de dag srog chags stong phrag mang po dag gis bza' bar 'gyur la/_de dag kyang mang po rnams la za bar 'gyur te/_gling gang dag tu gnas nas/_sdig pa mi dge ba'i las kyi rnam par smin pa nyams su myong bar 'gyur ba'i go skabs med do/_/rgyu des na
[\[154a.3\]]rgya mtsho chen po'i nang na/_sems can chen po rnams gnas so/_/rgya mtsho chen po ni shi ba'i ro dang lhan cig mi gnas so zhes gsungs pa de/_ci'i phyir rgya mtsho chen po shi ba'i ro dang lhan cig mi gnas she na/_smras pa/_rgya mtsho chen po'i nang na klu gtsang sbra spyod pa rnams kyi
[\[154a.4\]]gnas dag yod de/_klu'i gnas gang gi steng du shi ba'i ro gnas par gyur pa des de'i mtshan mo nyid du klu'i gnas gnyis par phul lo/_/gnas gnyis pa nas gsum par phul lo/_/gsum pa nas bzhi par phul te/_de lta bu'i rim pas 'gram du bskyal nas thang la
[\[154a.5\]]'dor te/_rgyu des na rgya mtsho chen po shi ba'i ro dang lhan cig mi gnas so/_/rgya mtsho chen por ni 'dzam bu'i tshal gyi chu klung 'bab pa gang yin pa rnams dang /_bar snang las char gyi rgyun shing rta'i srog shing tsam 'bab kyang des rgya mtsho chen po de 'grib par 'gyur ba yang med
[\[154a.6\]]gang bar 'gyur ba yang med do zhes gsungs pa de/_ci'i phyir 'dzam bu'i tshal nas/_chu klung 'bab pa gang yin pa rnams dang /_bar snang las char gyi rgyun shing rta'i srog shing tsam 'bab kyang /_des rgya mtsho chen po de 'grib par 'gyur ba yang med/_gang bar 'gyur ba yang
[\[154a.7\]]med ce na/_smras pa/_rgya mtsho chen po'i nang na gnas pa'i srog chags rnams kyi longs spyod du 'gro la/_lhag ma rlung dang nyi tshan gyis zad cing gtugs par 'gyur te/_rgyu des na rgya mtsho chen po 'grib par 'gyur ba yang med/_gang bar 'gyur ba yang med do/_/rgya mtsho
[\[154b\]]
[\[154b.1\]]chen po'i nang na srog chags kha dog sna tshogs dang /_rtags sna tshogs dang /_dbyibs sna tshogs dang /_kha dog du ma dang /_rtags du ma dang /_dbyibs du ma yod do zhes gsungs pa de/_ci'i phyir rgya mtsho chen po'i nang na/_srog chags kha dog sna tshogs dang /_rtags
[\[154b.2\]]sna tshogs dang /_dbyibs sna tshogs dang /_kha dog du ma dang /_rtags du ma dang /_dbyibs du ma yod ce na/_smras pa/_sems can gang sngon mir gyur cing 'dug 'dug pa rnams kyi/_lus kyis sdig pa mi dge ba'i las ji lta bu byas pa dang /_ngag gis ji lta bu smras pa'i nyes par
[\[154b.3\]]spyad pa de dang /_yang dag par blangs pa de lta bu dang /_yang dag par bzung ba de lta bus lus zhig nas shi ba'i 'og tu ngan song ngan 'gro log par ltung ba/_sems can dmyal ba rnams su skye bar 'gyur la/_de dag sems can dmyal ba rnams nas shi 'phos nas kyang /_las kyi lhag ma
[\[154b.4\]]des rgya mtsho chen po'i nang du/_dud 'gro rnams su skye bar 'gyur te/_de dag der kha dog sna tshogs dang /_rtags sna tshogs dang /_dbyibs sna tshogs dang /_kha dog du ma dang /_rtags du ma dang /_dbyibs du mar 'gyur te/_rgyu des na rgya mtsho chen po'i nang na srog chags kha dog sna
[\[154b.5\]]tshogs dang /_rtags sna tshogs dang /_dbyibs sna tshogs dang /_kha dog du ma dang /_rtags du ma dang /_dbyibs du ma yod do/_/chos mngon pa'i bstan bcos chen po rgyu gdags pa las tshigs bcu gnyis pa'o//_//sdom ni/_gcig tu gyur dang gnyis ma yin/_/rtsig pas chod
[\[154b.6\]]dang sa la 'dzul/_/chu dang nam mkha' nyi zla dang /_/tshangs gnas 'chag dang 'greng 'dug nyal/_/de gcig tu gyur nas mang por 'gyur zhes gsungs pa de ji ltar na gcig tu gyur nas mang por 'gyur zhe na/_smras pa/_'di la dge slong 'jig rten pa'i ting nge 'dzin gang dang gang la ci 'dod pa
[\[154b.7\]]bzhin 'thob pa dang /_dka' ba med par 'thob pa dang /_tshegs med par 'thob pa des/_de skyed cing bskrun te yang dag par skyed yang dag par sgrub par byed la gsal bar byed do/_/des de bskyed cing bskrun te yang dag par bskrun cing yang dag par bsgrubs la gsal bar byas nas glang po che'i
[\[155a\]]
[\[155a.1\]]lus sam/_rta'i lus sam/_shing rta'i lus sam/_dpung bu chung gi lus sam/_khyu mchog gi lus sam/_bya'i lus sam/_shing gi lus sam/_rtsig pa'i lus sam/_ci dang ci 'dod pa'i phyi rol du mngon par sgrub cing /_mngon par spyod de/_mngon par rtsom par
[\[155a.2\]]byed la/_mngon par bsgrubs shing mngon par spyad de/_mngon par brtsams pa de dag gi sgo nas/_de ltar gcig tu gyur nas mang por 'gyur ro/_/de mang por gyur nas gcig tu 'gyur ro/_zhes gsungs pa de/_ji ltar na mang por gyur nas gcig tu 'gyur zhe na/_smras pa/_'di na dge
[\[155a.3\]]slong gi rnam pa gang dag dang /_rtags gang dag dang /_mtshan ma gang dag gis glang po'i lus dang /_rta'i lus dang /_shing rta'i lus dang /_dpung bu chung gi lus dang /_khyu mchog gi lus dang /_bya'i lus dang /_shing gi lus dang /_rtsig pa'i lus rnams phyi rol du mngon par bsgrubs
[\[155a.4\]]shing /_mngon par sbyad de/_mngon par brtsams pa'i sbyor ba de dag des btang ste/_mtshan ma rnams kyang mi snang bar byas nas/_sbyor ba rnams btang zhing /_mtshan ma rnams mi snang bar byas pa de lta bu la mang por gyur nas gcig tu 'gyur zhes bya'o/_/des snang bar gyur cing mi snang
[\[155a.5\]]bar 'gyur ba shes pa dang /_mthong bas nyams su myong ngo zhes gsungs pa de ji ltar na snang ba las mi snang bar 'gyur zhe na/_smras pa/_des sems can de dag la snang bzhin du 'dug pa las 'di snyam du sems te/_ci nas bdag mi shes par bya'o/_/ci nas bdag mi mthong bar
[\[155a.6\]]bya'o snyam ste/_de der rtsig pas chod pa'am/_brag gis chod pa'am/_ra bas chod par mos par byed de/_de ltar na snang bzhin du 'dug pa las mi snang bar 'gyur ro/_/ji ltar na mi snang zhing 'dug pa las snang bar 'gyur zhe na/_smras pa/_de sems can de dag la mi snang zhing
[\[155a.7\]]'dug pa las 'di snyam du sems te/_ci nas bdag shes par bya'o/_/ci nas bdag mthong bar bya'o snyam ste/_de de dag dang nye zhing thub par mos par byed de/_de ltar na de mi snang zhing 'dug pa las snang bar 'gyur ro/_/de ltar na snang bar gyur cing mi snang bar yang 'gyur ba rnams
[\[155b\]]
[\[155b.1\]]la snang zhing 'dug pa las mi snang bar 'gyur ba dang /_mi snang zhing 'dug pa las snang bar 'gyur la/_shes pa yang de yin/_mthong ba yang de yin te/_dge slong gis shes pa dang mthong ba de myong zhing so sor myong la/_rig cing nyams su myong ngo /_/de la shes pa dang /_mthong ba ni
[\[155b.2\]]rtogs pa dang /_yang dag par rtogs pa dang /_nye bar rtogs pa dang /_rten pa dang /_yang dag par khong du chud pa dang /_mang du shes pa dang /_yid gzhungs pa dang /_blo dang /_mkhas pa dang /_shes rab dang /_spyod pa dang /_lhag mthong gang yin pa ste/_de ltar na snang bar gyur pa'am/_mi snang
[\[155b.3\]]par gyur pa shes pa dang /_mthong bas nyams su myong ngo /_/de rtsig pas chod pa'am/_brag gis chod pa'am/_ra bas chod pa las lus mi thogs par 'gro ste/_dper na nam mkha' la bya ba bzhin no zhes gsungs pa de ji ltar rtsig pas chod pa'am/_brag gis chod pa'am/_ra
[\[155b.4\]]bas chod pa la lus mi thogs par 'gro ste/_dper na nam mkha' la bya ba bzhin zhe na/_smras pa/_nam mkha'i snyoms par 'jug pa la snyoms par zhugs pas na/_rtsig pas chod pa'am/_brag gis chod pa'am/_ra bas chod pa la lus mi thogs par 'gro ste/_dper na nam
[\[155b.5\]]mkha' la bya ba bzhin te/_de ltar na rtsig pas chod pa'am/_brag gis chod pa'am/_ra bas chod pa las lus mi thogs par 'gro ste/_dper na nam mkha' la bya ba bzhin no/_/de sa la steng du 'byung ba dang /_byi'u zul byed de/_dper na chu la bya ba bzhin no zhes gsungs pa ste/_ji ltar na
[\[155b.6\]]sa la steng du 'byung ba dang /_byi'u zul byed de/_dper na/_chu la bya ba bzhin no zhe na/_smras pa/_chu'i snyoms par 'jug pa la snyoms par zhugs pas na sa la steng du 'byung ba dang /_byi'u zul byed de/_dper na chu la bya ba bzhin te/_de ltar na sa la steng du 'byung ba dang /_byi'u zul byed de/_
[\[155b.7\]]dper na nam mkha' la bya ba bzhin no/_/de chu'i rgyun la mi nub par 'gro ste/_dper na/_sa la bya ba bzhin no zhes gsungs pa ste/_ji ltar na chu'i rgyun la mi nub par 'gro ste/_dper na sa la bya ba bzhin zhe na/_smras pa/_sa'i snyoms par 'jug pa la snyoms par zhugs pas
[\[156a\]]
[\[156a.1\]]na/_chu'i rgyun la mi nub par 'gro ste/_dper na sa la bya ba bzhin te/_de ltar na chu'i rgyun la mi nub par 'gro ste/_dper na/_sa la bya ba bzhin no/_/de nam mkha' la skyil mo krung bcas bzhin du 'gro ste/_dper na 'dab chags bya bzhin no zhes gsungs
[\[156a.2\]]pa de ji ltar na nam mkha' la skyil mo krung bcas bzhin du 'gro ste/_dper na 'dab chags bya bzhin zhe na/_smras pa/_'di la dge slong 'jig rten pa'i snyoms par 'jug pa gang dang gang la/_ci 'dod pa bzhin thob pa dang /_dka' ba med par thob pa dang /_tshegs med par thob pa des
[\[156a.3\]]de skyed cing bskrun te yang dag par skyed cing yang dag pa sgrub par byed la gsal bar byed do/_/des de skyed cing bskrun te yang dag par bskrun cing yang dag par bsgrubs pa gsal bar byas nas/_phyogs gang na 'greng ngam/_'dug gam nyal yang rung ste/_des der me'am/_me lce_
[\[156a.4\]]'am/_dud pa'am/_dud pa'i rtags can nam/_rlung ngam/_rlung gi dkyil 'khor du mos par byed de/_de der me'am/_me lce'am/_dud pa'am/_dud pa'i rtags can nam/_rlung ngam/_rlung gi dkyil 'khor du mos nas kyang de'i 'og tu bdag rlung gi dkyil 'khor gyis gyen du khyer bar
[\[156a.5\]]gyur cig snyam du mos pa dang /_yang na glang po che'am/_rta'am/_shing rta'am/_dpung bu chung ngam/_bya'am/_rtsig pa'am/_shing khyer bar gyur cig snyam du mos par byed de/_ji lta ji ltar mos pa de lta de ltar gzhan gyis sha'i mig thal bas mthong ngo /_/de 'di snyam du sems te kye ma rdzu
[\[156a.6\]]'phrul 'di lta bu zhig myong bar bya'o/_/so sor myong bar bya'o/_/rig par bya'o/_/nyams su myong bar bya'o snyam du bsams na/_de bzhin du 'grub par 'gyur te/_'di lta ste/_rdzu 'phrul gyi rkang pa rnams legs par bsgoms pa'i phyir ro/_/de ltar na nam mkha' la skyil mo krung bcas
[\[156a.7\]]bzhin du 'gro ste/_dper na 'dab chags bya bzhin no/_/des nyi ma dang zla ba 'di gnyis lag pas 'dzin cing /_kun du nyug par byed do zhes gsungs pa de/_ji ltar na nyi ma dang zla ba 'di gnyis la lag pas 'dzin cing kun du nyug par byed ce na/_smras pa/_nyi ma zhes bya ba ni nyi ma'i
[\[156b\]]
[\[156b.1\]]dkyil 'khor yin no/_/zla ba zhes bya ba ni zla ba'i dkyil 'khor yin te/_dge slong des nyi ma'i dkyil 'khor 'di dang /_zla ba'i dkyil 'khor 'di la nye zhing thug par mos nas lag pas 'dzin cing kun du nyug par byed la/_nom zhing kun du nom ste/_de ltar na nyi ma dang zla ba 'di gnyis
[\[156b.2\]]la lag pas 'dzin cing kun du nyug go/_/de tshangs pa'i 'jig rten du lus dbang byed do zhes gsungs pa de/_ji ltar na tshangs pa'i 'jig rten du lus kyis dbang byed ce na/_smras pa/_dge slong 'jig rten pa'i ting nge 'dzin gang la ci 'dod pa bzhin thob pa dang /_dka' ba med par
[\[156b.3\]]thob pa dang /_tshegs med par thob pa des de skyed cing bskrun te/_yang dag par byed cing yang dag par sgrub par byed la/_gsal bar byed do/_/des de skyed cing bskrun te/_yang dag par bskrun cing /_yang dag par bsgrubs pa la gsal bar byas nas/_lus kyang sems la
[\[156b.4\]]'jog la/_sems kyang lus la 'jog par byed de/_lus sems la gzhag la/_sems kyang lus la bzhag nas kyang /_gcig tu gyur cing kun du 'dres te/_dper na mar ram/_til mar ram/_sbrang rtsi'am/_bu ram gyi dbu ba chu dang gcig tu 'gyur zhing /_kun du 'dres pa
[\[156b.5\]]de bzhin du dge slong gis lus sems la bzhag cing sems kyang lus la bzhag nas lus la yang ba'i 'du shes dang /_'jam pa'i 'du shes bskyed nas 'phags par byed cing yang dag par byed la/_gyen du 'gro bar byed cing /_kun du gyen du 'gro bar byed de/_dper na za ma tog khyer ba'i mis
[\[156b.6\]]za ma tog blangs te/_blangs nas kyang 'phags par byed cing kun du 'phags par byed la/_'gro bar byed cing kun du 'gro bar byed pa dang /_dge slong bsod snyoms pas kha zas lhung bzed kyi snod du bcug nas 'phags par byed cing kun du 'phags par byed la/_'gro bar byed cing kun du 'gro
[\[156b.7\]]bar byed pa de bzhin du dge slong gis lus la yang pa'i 'du shes dang /_'jam pa'i 'du shes bskyed nas 'phags par byed cing kun du 'phags par byed la/_gyen du 'gro bar byed cing /_kun du gyen du 'gro bar byed de/_lus la tshangs pa'i 'jig rten bsams na sems bskyed pa'i mod la dbang
[\[157a\]]
[\[157a.1\]]yod pa dang /_'gro ba dang /_rag las pa dang /_bdag po dang /_mthu yod pa dang /_skal ba can dang /_dbang byed pa dang /_tshangs pa'i 'jig rten na gnas pa zhes brjod do/_/de ltar na bcom ldan 'das kyis kyang tshe dang ldan pa kun dga' bo la bka' stsal
[\[157a.2\]]te/_kun dga' bo yid kyi rdzu 'phrul 'dis tshangs pa'i gzhal med khang du phyin par ngas mngon par shes so/_/de skad ces bka' stsal pa dang /_bcom ldan 'das la tshe dang ldan pa kun dga' bos 'di skad ces gsol to/_/gzugs can rags pa 'byung ba chen po bzhi las byung
[\[157a.3\]]ba'i sku 'dis tshangs pa'i gzhal med khang du gshegs par bcom ldan 'das kyis mngon par mkhyen tam/_kun dga' bo gzugs can rags pa 'byung ba chen po bzhi las byung ba/_pha dang ma'i mi gtsang bar mer mer po las byung ba/_'bras chan dang /_zan dron gyis bskyed
[\[157a.4\]]pa/_rtag tu dril ba dang /_khrus bya ba dang /_mnye dgos pa dang /_'gyes pa dang /_'thor ba dang /_rnam par 'jig pa'i chos can gyi lus 'dis kyang tshangs pa'i gzhal med khang du phyin par ngas mngon par shes so/_/bcom ldan 'das kyis dpe bstan du gsol/_/bde bar gshegs
[\[157a.5\]]pas dpe bstan du gsol/_/kun dga' bo dper na lcags kyi gar bu 'am/_lcags kyi snod ni gang gi tshe tsha ba yod cing me yod pa de'i tshe shin tu ches yang ba dang /_ches 'jam ba dang ches las su rung ba dang /_ches 'od gsal bar 'gyur la/_gang gi tshe grang mor gyur cing me med pa
[\[157a.6\]]de'i tshe ni/_ches lci ba dang /_ches sra ba dang /_ches las su mi rung ba dang /_chos 'od mi gsal bar 'gyur ba de bzhin du/_kun dga' bo gang gi tshe de bzhin gshegs pas lus sems la bzhag cing sems kyang lus la bzhag ste/_lus la yang ba'i 'du shes dang /_'jam pa'i
[\[157a.7\]]'du shes bskyed na ni/_kun dga' bo de'i de bzhin gshegs pa'i lus shin tu ches yang ba dang /_ches 'jam pa dang /_ches las su rung ba dang /_ches 'od gsal bar 'gyur ba dang /_sems kyi rgyu las 'byung ba dang /_sems la brten pa dang /_sems la rag las par 'gyur te/_
[\[157b\]]
[\[157b.1\]]sems la brten nas lus la dbang byed do/_/ci'i phyir sprul pa nam mkha' la 'chag ce na/_smras pa/_sprul pa po'i dbang gis 'gyur te/_sprul pa bos nam mkha' de la stegs bu 'am/_'chags sprul par byed de/_rgyu des na sprul pa nam mkha' la 'chag go/_/ci'i phyir sprul
[\[157b.2\]]pa nam mkha' la 'greng zhe na/_smras pa/_sprul pa po'i dbang gis 'gyur te/_sprul pa pos nam mkha' de la sa gzhi 'am/_gnas sprul par byed de/_rgyu des na sprul pa nam mkha' la 'greng ngo /_/ci'i phyir sprul pa nam mkha' la 'dug ce na/_smras pa/_sprul pa po'i dbang gis
[\[157b.3\]]'gyur te/_sprul pa pos nam mkha' de la stan nam 'dug sa sprul par byed de/_rgyu des na sprul pa nam mkha' la 'dug go/_/ci'i phyir sprul pa nam mkha' la nyal zhe na/_smras pa/_sprul pa po'i dbang gis 'gyur te/_sprul pa pos nam mkha' de la mal lam/_khri sprul par byed
[\[157b.4\]]de/_rgyu des na sprul pa nam mkha' la nyal lo/_/rdzu 'phrul kyi yon tan lhag ma rnams kyang de bzhin du rtogs par byas nas gzhi ji lta ba bzhin du brjod par bya'o/_/chos mngon pa'i bstan bcos chen po rgyu gdags pa las tshigs bcu gsum pa'o//_//sdom ni/_mthon dman brgyad
[\[157b.5\]]dang char mi 'bab/_/'char 'bab so ga chu thigs dang /_/ser ba kha ba glog dang 'brug_/phru ba dang ni bzhi drug bdun/_/char pa ji tsam na 'dug ste 'bab ce na/_smras pa/_sprin ni brgyad yod do/_/de la sprin dang po ni dpag tshad phyed dang gnyis na 'dug go/_/gnyis pa ni rgyang grags
[\[157b.6\]]lnga'o/_/gsum pa ni dpag tshad gcig go/_/bzhi pa ni rgyang grags gsum mo/_/lnga pa ni dpag tshad phyed do/_/drug pa ni rgyang grags gcig go/_/bdun pa ni rgyang grags phyed do/_/brgyad pa ni rgyang grags kyi bzhi cha gcig na 'dug ste/_char 'bab bam yang na mi 'bab po/_/_
[\[157b.7\]]ci'i phyir bskal pa dang po'i mi rnams kyis sprin dpag tshad phyed dang gnyis su brdzes te/_sa thams cad du char 'bab la/_da ltar gyi mi rnams kyi ni dma' ba nas char 'bab ce na/_smras pa/_bskal pa dang po pa'i mi rnams ni dbang che bar grags par 'gyur te/_de dag la klu dbang che
[\[158a\]]
[\[158a.1\]]bar grags pa dag spro bar byed de/_des na sprin dpag tshad phyed dang gnyis su gyen du 'phags nas/_sa thams cad du char 'bab la/_da ltar gyi mi rnams ni dbang chung bar grags pa yin te/_de dag la ni klu yang dbang che bar grags pa rnams spro bar byed de/_des na
[\[158a.2\]]da ltar dma' ba nas char 'bab ste/_rgyu des na bskal pa dang po pa'i mi rnams kyi sprin dpag tshad phyed dang gnyis su gyen du 'phags te sa thams cad du char 'bab la/_da ltar gyi mi rnams kyi ni dma' ba nas char 'bab po/_/ci'i phyir char mi 'bab ce na/_smras pa/_rgyu rnam pa brgyad
[\[158a.3\]]kyis char mi 'bab ste/_brgyad gang zhe na/_sprin yang yod la/_glog kyang 'byung ba dang /_'brug kyang zer la/_phyogs bzhi nas kyang rlung ngad bsil ba dag ldang ba de'i dus kyang yod la/_de'i skabs yod de/_ltas pa rnams kyang ma rtogs par char 'bab po zhes ston mod kyi/_'on kyang sa chen
[\[158a.4\]]po 'di las me'i khams gyen du 'phags nas char pa de bar ma dor zad par byed de/_rgyu dang po 'dis na char mi 'bab po/_/gzhan yang sprin yang yod la/_glog kyang 'byung ba dang /_'brug kyang zer la/_phyogs bzhi nas kyang rlung ngad bsil ba dag ldang ba de'i dus
[\[158a.5\]]kyang yod la/_de'i skabs kyang yod de/_ltas pa rnams kyang ma rtogs par char 'bab po zhes ston mod kyi 'on kyang nam mkha' la rlung drag po dag ldang ste/_de dag gi char pa de dan dka'i dgon pa rnams dang /_ka ling ka'i dgon pa rnams dang /_ma tang ka'i dgon pa rnams dang /_dgon
[\[158a.6\]]pa stong pa rnams ga la ba der 'dor bar byed de/_rgyu gnyis pa 'dis na char mi 'bab po/_/gzhan yang sprin yang yod la/_glog kyang 'byung ba dang /_'brug kyang zer la/_phyogs bzhi nas kyang rlung ngad bsil ba dag ldang ba de'i dus kyang yod la/_de'i skabs kyang yod de/_ltas pa
[\[158a.7\]]rnams kyang ma rtogs par char 'bab bo zhes ston mod kyi/_'on kyang lha ma yin gyi dbang po sgra gcan gyis/_char pa de dag lag pa gnyis kyis blangs nas rgya mtsho chen por 'dor bar byed de/_rgyu gsum pa 'dis na char mi 'bab po/_/gzhan yang sprin yang yod la/_glog kyang
[\[158b\]]
[\[158b.1\]]'byung ba dang /_'brug kyang zer la/_phyogs bzhi nas kyang rlung ngad bsil ba dag ldang ba de'i dus kyang yod la/_de'i skabs kyang yod de/_ltas pa rnams kyang ma rtogs par char 'bab po zhes ston mod kyi 'on kyang char 'bebs pa'i lha'i bu rnams bag med cing bag med par gnas pas
[\[158b.2\]]char mi 'bab ste/_rgyu bzhi pa 'dis na char mi 'bab po/_/gzhan yang sprin yang yod la/_glog kyang 'byung ba dang /_'brug kyang zer la/_phyogs bzhi nas kyang rlung ngad bsil ba dag ldang ba de'i dus kyang yod la de'i skabs kyang yod de/_ltas pa rnams kyang ma rtogs par char 'bab po
[\[158b.3\]]zhes ston mod kyi/_'on kyang mi rnams chos ma yin pa spyod cing /_mi mthun par spyod de/_de dag chos ma yin pa spyod cing mi mthun pa spyod pas char mi 'bab ste/_rgyu lnga po 'dis ni char mi 'bab po/_/gzhan yang rdzu 'phrul gyis char mi 'bab pa yod de/_rdzu 'phrul che zhing mthu che ba
[\[158b.4\]]'ga'i rdzu 'phrul gyis char 'bab pa las gcod par byed de/_rgyu drug pa 'dis na char mi 'bab po/_/gzhan yang chos nyid kyis char mi 'bab pa yod de/_/char mi 'bab pa gang yin pa 'di ni 'jig rten gyi chos nyid de/_rgyu bdun pa 'dis ni char mi 'bab po/_/gzhan yang bden
[\[158b.5\]]pas bskul bas char mi 'bab pa yod de/_rdzu 'phrul che zhing mthu che ba 'gas bden pas bskul bas char 'bab pa las gcod par byed de/_rgyu brgyad pa 'dis na char mi 'bab po/_/ci'i phyir char 'bab ce na/_smras pa/_rgyu rnam pa brgyad kyis char 'bab ste/_brgyad gang
[\[158b.6\]]zhe na/_klu'i mthu dang /_gnod sbyin gyi mthu dang /_grul bum gyi mthu dang /_lha'i mthu dang /_mi'i mthu dang /_rdzu 'phrul dang /_chos nyid dang /_bden pas bskul bar char 'bab ste/_rgyu des na char 'bab po/_/ci'i phyir so ka dang /_dbyar char cher 'bab ce na/_smras pa/_de'i tshe
[\[158b.7\]]klu rnams bag ma len pa dang /_bag ma gtong ba dang /_dga' ston dang /_dus ston dag byed de/_de dag dga' zhing de dang /_de dag tu 'dong bar byed de/_de dag dga' zhing 'dong ba na char cher 'bab po/_/gzhan yang mi rnams kyis de lta bur 'gyur ba'i las rnams byas shing bstsags te/_de
[\[159a\]]
[\[159a.1\]]dag byas shing bstsags pas na sog dang /_dbyar char cher 'bab ste/_rgyu des na so ka dang /_dbyar char cher 'bab po/_/ci'i phyir chu'i thigs pa 'bab ce na/_smras pa/_phyogs gnyis nas rlung chen po dag ldang ste/_de dag gis chu de gcig tu bsdus pas na/_de la chu'i
[\[159a.2\]]thigs par 'gyur ro/_/gzhan yang mi rnams kyis de lta bu'i las rnams byas shing bstsags te/_de dag byas shing bstsags pas mi ma yin pa rnams 'khrugs nas chu'i thigs pa 'bebs te/_des de dag la gnod pa chen por 'gyur te/_rgyu des na chu'i thigs pa 'bab po/_/ci'i phyir ser
[\[159a.3\]]ba 'bab ce na/_smras pa/_phyogs gnyis nas rlung shin tu bsil ba dag ldang ste/_de dag gis chu'i khams de gcig tu bsdus la sa'i khams kyis kyang sra bar byas nas kha ba 'am/_ser bar gyur pa de rlung gis thur du phab ste/_rgyu des na ser ba 'bab po/_/ci'i phyir glog 'byung zhe na/_smras
[\[159a.4\]]pa/_phyogs gnyis nas rlung shin tu tsha ba dag ldang ste/_de dag thug pa las glog 'byung ste/_rgyu des na glog 'byung ngo /_/ci'i phyir 'brug zer zhe na/_smras pa/_phyogs gnyis nas rlung chen po dag ldang ste/_de dag brdabs pa las sgra 'byung ste/_rgyu des na 'brug zer ro/_/ci'i phyir phru ba lud ce na/_
[\[159a.5\]]smras pa/_'og na me 'joms pa 'bar bas me'i shas che bar gyur la me'i shas che bar gyur pas rlung gi shas che bar 'gyur ro/_/rlung gi shas che bar gyur pas chu phyi rol du bo bar 'gyur te/_rgyu des na phru ba ldud do/_/ci'i phyir kha dog sngo bar 'gyur zhe na/_smras pa/_chu'i khams shas che ba'i phyir ro/_/_
[\[159a.6\]]ci'i phyir ser ba dang /_dmar bar 'gyur zhe na/_smras pa/_me'i khams shas che ba'i phyir ro/_/ci'i phyir dkar bar 'gyur zhe na/_smras pa/_khams rnams mnyam pa'i phyir te/_rgyu des na kha dog sngo ba dang /_ser ba dang /_dmar ba dang /_dkar bar 'gyur ro/_/ci'i phyir ro kha ba dang /_
[\[159a.7\]]skyur ba dang /_lan tshwa'i ro dang /_tsha ba dang /_bska bar 'gyur zhe na/_smras pa/_khams mnyam pa'i phyir te rgyu des na ro kha ba dang /_skyur ba dang /_lan tshwa'i ro dang /_bsta bar 'gyur ro/_/ci'i phyir mngar bar 'gyur zhe na/_smras pa/_khams mnyam pa'i phyir te/_rgyu des na mngar bar
[\[159b\]]
[\[159b.1\]]'gyur ro/_/ci'i phyir lci ba dang /_rtsub pa dang /_mkhrang pa dang /_sra bar 'gyur zhe na/_smras pa/_sa'i khams shas che ba'i phyir ro/_/ci'i phyir mnyen pa dang /_'jam pa dang /_las su rung bar 'gyur zhe na/_smras pa/_chu'i khams shas che ba'i phyir te/_rgyu des na mnyen pa
[\[159b.2\]]dang /_'jam pa dang /_las su rung bar 'gyur ro/_/chos mngon pa'i bstan bcos chen po rgyu gdags pa las tshigs bcu bzhi pa'o//_//sdom ni/_skye gnas 'gro ba yod pa dang /_/ci'i phyir dmyal sogs mtho ris dang /_/lha mo ma la sogs pa drug_/'o ma kha spu rgyal
[\[159b.3\]]dang gdol/_/gleng gzhi ni mnyan yod na bzhugs te/_skye gnas ni bzhi yod de/_sgo nga las skye ba'i skye gnas dang /_mngal nas skye ba dang /_drod gsher las skye ba dang /_rdzus te skye ba ste/_'di ni skye gnas yin par gsungs so/_/sgo nga las skye ba'i skye gnas gang zhe na/_
[\[159b.4\]]smras pa/_sems can gang dag sgo nga las skye ba rnams dang /_sgo nga na 'dug pa rnams dang /_sgo nga'i sbubs kyi spris g.yogs pa rnams dang /_sgo nga'i sbubs brtol te skye zhing kun du skye la/_'grub cing mngon par 'grub pa dang /_yang dag par 'grub cing 'byung ba rnams te/_de dag kyang gang
[\[159b.5\]]zhe na/_smras pa/_'di lta ste/_ngang pa dang /_khrung khrung dang /_rma bya dang /_ne tso dang /_ri skegs dang /_khu byug dang /_shang shang te'u la sogs pa dang /_klu kha cig dang /_nam mkha' lding kha cig dang /_mi kha cig dang /_gzhan yang sems can gang dag sgo nga las skyes pa rnams
[\[159b.6\]]dang /_sgo nga na 'dug pa rnams dang /_sgo nga'i sbubs kyi spris g.yogs pa rnams dang /_sgo nga'i sbubs brtol te skye zhing kun du skye la/_'grub cing mngon par 'grub pa dang /_yang dag par 'grub cing 'byung ba rnams te/_'di ni sgong nga las skye ba'i skye gnas zhes bya'o/_/mngal nas skye ba'i skye
[\[159b.7\]]gnas gang zhe na/_smras pa/_sems can gang dag mngal nas skye ba rnams dang /_mngal na 'dug pa rnams dang /_mngal gyi sbubs kyis g.yogs pa rnams dang /_mngal gyi sbubs brtol te skye zhing kun du skye la/_'grub cing mngon par 'grub pa dang /_yang dag par 'grub cing 'byung ba
[\[160a\]]
[\[160a.1\]]rnams te/_de dag kyang gang zhe na/_'di lta ste/_glang po che dang /_rta dang /_rnga mo dang /_ba lang dang /_bong bu dang /_ma he dang /_ri dgas dang /_phag la sogs pa dang /_klu kha cig dang /_nam mkha' lding kha cig dang /_yi dgas kha cig dang /_mi kha cig dang /_gzhan
[\[160a.2\]]yang sems can gang dag mngal nas skye ba rnams dang /_mngal na 'dug pa rnams dang /_mngal gyi sbubs kyis g.yogs pa rnams dang /_mngal gyi sbubs brtol te skye zhing kun du skye la 'grub cing mngon par 'grub pa dang /_yang dag par 'grub cing 'byung ba rnams te/_'di ni mngal
[\[160a.3\]]nas skye ba'i skye gnas zhes bya'o/_/drod gsher las skye ba'i skye gnas gang zhe na/_smras pa/_sems can gang dag phan tshun gyi drod dang /_phan tshun gyi me dang /_phan tshun gyi rdul dang /_phan tshun gyi gnod pa dang /_phan tshun btsir bas nyal nyil gyi phung po la brten tam/_stor
[\[160a.4\]]khung dang /_phyi sa'i gnas sam/_sha rul lam/_nya rul lam/_zan dron rul ba'am/_rtswa stug po'am/_nags tshal stug po'am/_rtswa'i spyil po'am/_lo ma'i spyil po'am/_chu rul pa'am/_khyim gyi sang seng ngam/_sbrang bu'i tshangs la brten nas/_skye zhing kun du skye la 'grub
[\[160a.5\]]cing mngon par 'grub pa dang /_yang dag par 'grub cing 'byung ba rnams te/_de dag kyang gang zhe na/_'di lta ste/_srin bu dang /_sbur bu dang /_phye ma leb dang /_sbrang bu mchu rings dang /_til dang /_phub ma dang /_shing za ba la sogs pa dang /_klu kha cig dang /_nam mkha' lding kha
[\[160a.6\]]cig dang /_mi kha cig dang /_gzhan yang sems can gang dag phan tshun gyi drod dang /_phan tshun gyi me dang /_phan tshun gyi rdul dang /_phan tshun gnod pa dang /_phan tshun bcir bas/_skye zhing kun du skye la 'grub cing mngon par 'grub pa dang /_yang dag par 'grub cing 'byung ba rnams te/_
[\[160a.7\]]'di ni drod gsher las skye ba'i skye gnas zhes bya'o/_/rdzus te skye ba'i skye gnas gang zhe na/_smras pa/_sems can gang dag yan lag dang /_nying lag thams cad dang ldan zhing rdzogs pa dbang po ma tshang ba med pa rnams cig car skye zhing kun du skye la 'grub cing mngon par 'grub pa
[\[160b\]]
[\[160b.1\]]dang /_yang dag par 'grub cing mngon par 'grub pa rnams te/_de dag kyang gang zhe na/_lha thams cad dang /_sems can dmyal ba pa thams cad dang /_bar ma do'i srid pa thams cad dang /_klu kha cig dang /_nam mkha' lding kha cig dang /_yi dgas kha cig dang /_mi kha cig dang /_
[\[160b.2\]]gzhan yang sems can gang dag yan lag dang /_nying lag thams cad dang ldan zhing rdzogs pa dbang po ma tshang ba med pa rnams cig car skye zhing kun du skye la 'grub cing mngon par 'grub pa dang /_yang dag par 'grub cing 'byung ba rnams te/_'di ni rdzus te skye ba'i skye gnas zhes bya'o/_/_
[\[160b.3\]]'gro ba lnga ni 'di lta ste/_sems can dmyal ba'i 'gro ba dang /_dud 'gro'i 'gro ba dang /_yi dgas kyi 'gro ba dang /_lha dang mi'o/_/sems can dmyal ba'i 'gro ba gang zhe na/_smras pa/_sems can dmyal ba pa rnams dang 'dra bar gyur pa dang /_grogs su gyur pa dang /_skal ba
[\[160b.4\]]mnyam pa dang /_gnas thob pa dang /_gzhi thob pa dang /_skye mched thob pa dang /_sems can dmyal ba pa der skyes pa rnams kyi ma bsgribs la lung du ma bstan pa'i gzugs dang /_tshor ba dang /_'du shes dang /_'du byed rnams dang /_rnam par shes pa gang yin pa de yang sems can
[\[160b.5\]]dmyal ba'i 'gro ba zhes bya'o/_/gzhan yang lus kyis nyes par spyod pa dang /_ngag gis nyes par spyod pa dang /_yid kyis nyes par spyod pa chen po kun du bsten zhing bsgoms te mang du byas pas sems can dmyal bar 'gro zhing sems can dmyal ba rnams su skye ste/_sems can
[\[160b.6\]]dmyal ba rnams su nying mtshams sbyor ba de ni sems can dmyal ba'i 'gro ba zhes bya'o/_/gzhan yang ming dang rnam pa'i tshig dang /_tshig bla dgas dang /_ming du btags pa dang /_kun du rig pa dang /_gdags pa dang /_tha snyad kyi sems can dmyal ba'i 'gro ba yang sems
[\[160b.7\]]can dmyal ba zhes bya'o/_/dud 'gro'i 'gro ba gang zhe na/_smras pa/_dud 'gro rnams dang 'dra bar gyur pa dang /_grogs su gyur pa nas skye mched thob pa'i bar dang /_dud 'gro'i skye gnas su gyur pa der skyes pa rnams kyi ma bsgribs la lung du ma bstan pa'i gzugs nas rnam par
[\[161a\]]
[\[161a.1\]]shes pa'i bar gang yin pa de yang dud 'gro'i 'gro ba zhes bya'o/_/gzhan yang lus kyi las dang /_ngag gi las dang /_yid kyi las yon po kun du bsten zhing bsgoms te mang du byas pas dud 'gror 'gro zhing dud 'gro rnams su skyes te dud 'gro rnams su nying
[\[161a.2\]]mtshams sbyor ba de ni dud 'gro'i 'gro ba zhes bya'o/_/gzhan yang ming dang /_rnam pa'i tshig dang /_tshig bla dgas zhes bya ba nas snga ma bzhin du sbyar ro/_/yi dgas kyi 'gro ba gang zhe na/_smras pa/_yi dgas rnams dang 'dra bar gyur pa nas skye mched thob pa'i bar gang yin pa dang /_yi dgas der skyes pa rnams
[\[161a.3\]]kyi ma bsgribs la lung du ma bstan pa'i gzugs nas/_rnam par shes pa'i bar gang yin pa de yang yi dgas kyi 'gro ba zhes bya'o/_/gzhan yang ser sna kun du bsten cing bsgoms te mang du byas pas yi dgas su 'gro zhing yi dgas rnams su skye ste yi dgas rnams su nying mtshams
[\[161a.4\]]sbyor ba de ni yi dgas kyi 'gro ba zhes bya'o/_/gzhan yang ming dang /_rnam pa'i tshig dang /_tshig bla dgas zhes bya ba nas snga ma bzhin du sbyar ro/_/lha'i 'gro ba gang zhe na/_smras pa/_lha rnams dang 'dra bar gyur pa nas skye mched thob pa'i bar dang /_lha der skyes pa rnams kyi ma bsgribs la
[\[161a.5\]]lus du ma bstan pa'i gzugs nas/_rnam par shes pa'i bar gang yin pa de yang lha'i 'gro ba zhes bya'o/_/gzhan yang lus kyis legs par spyod pa dang /_ngag gis legs par spyod pa dang /_yid kyis legs par spyod pa chen po kun du bsten zhing bsgoms te mang du byas pas lhar
[\[161a.6\]]'gro zhing lha rnams kyi nang du skye ste/_lha rnams kyi nang du nying mtshams sbyor ba de ni/_lha'i 'gro ba zhes bya'o/_/gzhan yang ming dang rnam pa'i tshig ces bya ba nas snga ma bzhin du sbyar ro/_/mi'i 'gro ba gang zhe na/_smras pa/_mi rnams dang 'dra bar 'gyur ba dang /_grogs su gyur pa dang /_
[\[161a.7\]]skal ba mnyam pa dang /_gnas thob pa dang /_gzhi thob pa dang /_skye mched thob pa dang /_mi 'dir skyes pa rnams kyi ma bsgribs la lung du ma bstan pa'i gzugs dang /_tshor ba dang /_'du shes dang /_'du byed rnams dang /_rnam par shes pa gang yin pa de yang mi'i 'gro ba
[\[161b\]]
[\[161b.1\]]zhes bya'o/_/gzhan yang lus kyis legs par spyod pa dang /_ngag gis legs par spyod pa dang /_yid kyis legs par spyod pa chung ngu kun du bsten zhing bsgoms te mang du byas pas mir 'gro zhing mi rnams kyi nang du skye ste/_mi rnams kyi nang du nying mtshams sbyor ba de ni/_mi'i
[\[161b.2\]]'gro ba zhes bya'o/_/gzhan yang ming dang /_rnam pa'i tshig dang /_tshig bla dgas dang /_ming du btags pa dang /_kun du rig pa dang /_gdags pa dang /_tha snyad kyi mi'i 'gro ba yang mi'i 'gro ba zhes bya'o/_/'gro ba gang la skye gnas du yod ce na/_smras pa/_sems can dmyal
[\[161b.3\]]ba pa rnams ni rdzus te skye ba'i skye gnas gcig pu yod do/_/dud 'gro rnams la skye gnas du yod ce na/_smras pa/_bzhi po thams cad yod do/_/yi dgas rnams la skye gnas du yod ce na/_smras pa/_rdzus te skye ba gcig pu yod do/_/la la ni yi dgas rnams la mngal nas skye ba
[\[161b.4\]]yang yod do zhes zer ba yang yod de/_ji lta zhe na/_smras pa/_dper na yi dgas mo zhig gis tshe dang ldan pa maud gal gyi bu'i mdun du tshigs su bcad pa smras pa/_'dir ni nyin mo bu lnga btsas/_/mtshan mo gzhan lnga btsas gyur nas/_/zos su zin kyang de dag gis/_/bdag ni 'grangs par ma
[\[161b.5\]]gyur to/_/zhes smras pa lta bu'o/_/lha rnams la skye gnas du yod ce na/_smras pa/_rdzus te skye ba gcig pu yod do/_/mi rnams la skye gnas du yod ce na/_smras pa/_bzhi po thams cad yod do/_/mi rnams la sgo nga las skye ba'i skye gnas ji ltar yod ce na/_smras pa/_dper na 'dzam
[\[161b.6\]]bu'i gling pa'i tshong pa mang po rgya mtsho'i 'gram nas bskor ba rnams kyis khrung khrung gzhon nu ma gnyis mthong ba las gcig ni bros/_gcig ni de dag gis bzung ste/_de dag de dang lhan cig tu 'tshos nas/_de dag 'tshos pa'i rkyen gyis sgo nga gnyis byung ste/_de gnyis smin te brtol ba las
[\[161b.7\]]byis pa gzugs bzang zhing blta na sdug la mdzes pa gnyis byung nas/_bcom ldan 'das kyi bstan pa la rab tu byung ste/_de nyid kyis brtson pa dang sbyor ba dang /_'bad pa byas pas mchog gi 'bras bu dgra bcom pa nyid mngon sum du byas te/_tshe dang ldan pa de gnyis rdzu 'phrul che
[\[162a\]]
[\[162a.1\]]zhing mthu che bar gyur te/_brag dang nye ba'i brag ces bya bar gyur pa lta bu dang /_dper na ri dgas dgra'i bu mo sa ga las sgo nga sum cu rtsa gnyis byung ste/_de dag smin te brdol ba las byis pa gzugs bzang zhing blta na sdug pa mdzes pa/_tshan po che chen po'i
[\[162a.2\]]stobs dang ldan pa sum cu rtsa gnyis byung ste/_de dag gis nyes pa 'ga' zhig byas pa'i phyir ko sa la'i rgyal po gsal rgyal skrag pas bsad pa lta bu dang /_dper na 'das pa'i dus na lnga len gyi rgyal po'i btsun mo pad+ma can las sgo nga lnga brgya byung ste/_de dag smin te brdol ba las
[\[162a.3\]]byis pa gzugs bzang zhing blta na sdug la mdzes pa/_tshan po che chen po'i stobs dang ldan pa lnga brgya byung ste/_de dag 'ga' zhig las skyo ba skyes nas skra dang kha spu rnams bregs te rab tu byung nas/_de dag brtson pa dang sbyor ba dang /_'bad pas rang sangs rgyas kyi byang chub mngon par
[\[162a.4\]]sangs rgyas pa lta bu'o/_/de la sogs pa gzhan dag kyang brjod par bya ste/_de ltar na mi rnams la sgo nga las skye ba'i skye gnas yod do/_/mi rnams la mngal nas skye ba'i skye gnas ji ltar yod ce na/_smras pa/_da ltar gyi mi rnams ji lta ba bzhin te/_de ltar na mi rnams la mngal
[\[162a.5\]]nas skye ba'i skye gnas yod do/_/mi rnams la drod gsher las skye ba'i skye gnas ji ltar yod ce na/_smras pa/_dper na rgyal po tshangs pas byin gyi brang nas/_thor bu 'di lta ste/_shing bal gyi 'da' ba'am/_ras bal gyi 'da' ba lta bur 'jam zhing shin tu 'jam la gnod pa cung zad
[\[162a.6\]]kyang med pa zhig byung ste/_de smin te brdol ba las bu mo gzugs bzang zhing blta na sdug la mdzes pa zhig skyes te/_phug ron phreng ldan zhes bya bar gyur nas/_de dus gzhan zhig na skyes shing dbang po rnams yongs su smin par gyur pa na/_sngon ma thos par tshigs su bcad pa 'di lta bu
[\[162a.7\]]zhig dran te/_smras pa/_mtshon rnams gang nas ldog par gyur/_/lam ni gang du ldog par 'gyur/_/bde dang sdug bsngal 'jig rten na/_/gang du ma lus 'gag par 'gyur/_/zhes smras so/_/de nas bram ze'i khye'u gcam bu mu cor smra ba spyi brtol can zhig gis bu mo de la 'di
[\[162b\]]
[\[162b.1\]]skad du/_bu mo de ni ci yang ma yin pa zhig go zhes smras te/_de skad smras pa dang /_bu mo de ci yang med pa'i skye mched la snyoms par zhugs pa lta bu dang /_dper na rgyal po gso sbyong 'phags kyi spyi bo las thor bu 'di lta ste/_shing bal lam/_ras bal lta bur 'jam zhing shin tu 'jam la gnod
[\[162b.2\]]pa cung zad kyang med pa zhig byung ste/_de smin te brdol ba las byis pa gzugs bzang zhing blta na sdug la mdzes pa skyes bu chen po'i mtshan sum cu rtsa gnyis kyis brgyan pa zhig skyes te/_spyi bo nas skyes so/_/spyi bo nas skyes so zhes zer nas/_ming nga las nu nga las nu zhes bya bar gyur to/_/_
[\[162b.3\]]byis pa de rdzu 'phrul che zhing mthu che bar gyur te/_des kyang gling bzhir rgyal srid kyi dbang phyug la dbang byas pa lta bu dang /_dper na rgyal po nga las nu'i brla g.yas pa las thor bu 'di lta ste/_shing bal lam/_ras bal lta bur 'jam zhing shin tu 'jam la/_cung zad kyang gnod pa med pa zhig byung ste/_de smin te
[\[162b.4\]]brdol ba las byis pa gzugs bzang zhing blta na sdug la mdzes pa skyes bu chen po'i mtshan sum cu rtsa gnyis kyis brgyan pa zhig skyes te/_rkang pa g.yas pa nas skyes so/_/rkang pa g.yas pa nas skyes so zhes zer nas/_ming mdzes pa mdzes pa zhes bya bar gyur to/_/byis pa de rdzu 'phrul
[\[162b.5\]]che zhing mthu che bar gyur te/_des kyang gling gsum du rgyal srid kyi dbang phyug la dbang byas pa lta bu dang /_dper na rgyal po mdzes pa'i brla g.yon pa nas thor bu 'di lta ste/_shing bal gyi 'da' ba 'am/_ras bal gyi 'da' ba lta bur 'jam shing shin tu 'jam la/_cung zad kyang gnod pa med pa
[\[162b.6\]]zhig byung ste/_de smin te brdol ba las byis pa gzugs bzang zhing blta na sdug la mdzes pa skyes bu chen po'i mtshan sum cu rtsa gnyis kyis brgyan pa zhig skyes te rkang pa g.yon pa nas skyes so/_/rkang pa g.yon pa nas skyes so zhes zer nas/_ming nye mdzes nye mdzes zhes bya bar
[\[162b.7\]]gyur to/_/byis pa de rdzu 'phrul che zhing mthu che bar gyur te/_des kyang gling gnyis su rgyal srid kyi dbang phyug la dbang byas pa lta bu dang /_dper na rgyal po nye mdzes kyi rkang pa'i steng gi bol nas thor bu 'di lta ste/_shing bal gyi 'da' ba'am/_ras bal gyi 'da' ba lta bur 'jam zhing
[\[163a\]]
[\[163a.1\]]shin tu 'jam la/_gnod pa cung zad med pa zhig byung ste/_de smin te brdol ba las byis pa gzugs bzang zhing blta na sdug la mdzes pa skyes bu chen po'i mtshan sum cu rtsa gnyis kyis brgyan pa zhig skyes te/_rkang pa'i steng gi bol nas skyes so/_/rkang pa'i steng
[\[163a.2\]]gi bol nas skyes so zhes zer nas/_ming mdzes ldan mdzes ldan zhes bya bar gyur to/_/byis pa de rdzu 'phrul che zhing mthu che bar gyur nas des kyang gling gcig tu rgyal srid kyi dbang phyug la dbang byas pa lta bu dang /_dper na rgyal bo mdzes ldan gyi rkang pa'i 'og gi mthil nas thor bu 'di lta
[\[163a.3\]]ste/_shing bal gyi 'da' ba dang /_ras bal gyi 'da' ba lta bur 'jam zhing shin tu 'jam la gnod pa cung zad kyang med pa zhig byung ste/_de smin te brdol ba las byis pa gzugs bzang zhing blta na sdug la mdzes pa/_skyes bu chen po'i mtshan sum cu rtsa gnyis kyis brgyan pa zhig skyes te/_rkang
[\[163a.4\]]pa'i 'og gi mthil nas skyes so/_/rkang pa'i 'og gi mthil nas skyes so zhes zer nas/_ming mdzes can mdzes can zhes bya bar gyur to/_/byis pa de rdzu 'phrul che zhing mthu che bar gyur te/_des kyang 'dzam bu'i gling du rgyal srid kyi dbang phyug la dbang byas pa lta bu dang /_dper na yangs pa can na
[\[163a.5\]]ming chen gyi skyed mos tshal du shing a mra las bu mo gzugs bzang zhing blta na sdug la mdzes pa zhig skyes te/_ming a mras bskyangs ma zhes bya bar gyur nas/_bu mo de yang tshogs kyis tshogs kyi spyad par byas pa lta bu'o/_/de la sogs pa gzhan dag kyang brjod par bya ste/_de ltar na mi
[\[163a.6\]]rnams la drod gsher las skye ba'i skye gnas yod do/_/de rnams la rdzus te skye ba'i skye gnas ji ltar yod ce na/_smras pa/_dper na bskal pa dang po pa thams cad rdzus te skyes pa lta bu dang /_dper na dge slong ma dgon pa ma skra bregs shing gos ngur smrig gon bzhin du dgon pa nas
[\[163a.7\]]byung ba lta bu'o/_/de la sogs pa gzhan dag kyang brjod par bya ste/_de ltar na mi rnams la rdzus te skye ba'i skye gnas yod do/_/ci'i phyir sems can dmyal ba rnams zhes bya zhe na/_smras pa/_yid du 'ong ba med cing bde ba dang yid bde ba dang bral ba'i phyir rgyu des na sems can dmyal ba
[\[163b\]]
[\[163b.1\]]rnams zhes bya'o/_/ci'i phyir dud 'gro rnams zhes bya zhe na/_smras pa/_dud de 'gro zhing dud de 'ongs pas na/_de'i phyir dud 'gro rnams zhes bya'o/_/ci'i phyir yi dgas rnams zhes bya zhe na/_smras pa/_da ltar yi dgas rnams kyi rgyal po gshin rje ji lta ba bzhin du de'i dus na yi dgas rnams
[\[163b.2\]]kyi rgyal po pha zhes bya bar gyur te/_pha'i yul du 'gro'o/_/pha'i yul nas 'ong ngo zhes zer nas/_ming yi dgas yi dgas zhes bya bar gyur te/_rgyu des na yi dgas rnams zhes bya'o/_/ci'i phyir mi rnams zhes bya zhe na/_smras pa/_rgyal po nga las nu des bstan pa'i mi rnams ni las chen
[\[163b.3\]]po'o cog blos bskyed pa dang /_bsams te 'jam zhing nye bar brtags nas byed pa dang /_brtags shing gzhal te nye bar rtog par byed pas na mi mi zhes bya bar gyur te/_rgyu des na mi rnams zhes bya'o/_/ci'i phyir lha rnams zhes bya zhe na/_smras pa/_'bar ba'i phyir na lha rnams zhes bya'o/_/_
[\[163b.4\]]gzhan yang 'gro ba rnams dang /_skye ba rnams dang /_lus thob pa rnams kyi mchog yin pas na lha rnams zhes bya'o/_/ci'i phyir mtho ris zhes bya zhe na/_smras pa/_sems can de dag bde ba dang ldan zhing skyid la/_gnod pa med cing /_gnod pa med pa'i chos dang ldan te/_bde ba
[\[163b.5\]]dang /_yid bde ba mchog dang /_gnod pa med pa'i bde ba dang /_bde ba'i tshor ba dang ldan pas na mtho ris zhes bya'o/_/ci'i phyir lha'i bu mo zhes bya zhe na/_smras pa/_gsal zhing rnyog pa med pa'i phyir lha'i bu mo zhes bya ba dang /_bag byed cing dga' ba'i shas che ba'i phyir lha'i bu mo zhes
[\[163b.6\]]bya ste/_rgyu des na lha'i bu mo rnams zhes bya'o//_//rgyu gdags pa/_bam po bdun pa ste tha ma/_ci'i phyir ma zhes bya zhe na smras pa/_nu zho snun par byed pa dang /_gso bar byed pa'i phyir ma zhes bya ba dang /_mkhas shing blo dang ldan pa'i phyir ma zhes bya ste/_rgyu des na ma zhes bya'o/_/_
[\[163b.7\]]ci'i phyir pha zhes bya zhe na/_smras pa/_skye ba 'grub pa la bu rgyud kyi las dang 'brel pa'i rgyu dang po de yin pa dang /_rkyen de yin pas na de'i phyir pha zhes bya'o/_/ci'i phyir zhang po zhes bya zhe na/_smras pa/_ma dang rigs gcig tu 'brel pas na/_de'i phyir zhang po zhes bya'o/_/ci'i phyir
[\[164a\]]
[\[164a.1\]]khu bo zhes bya zhe na/_smras pa/_skyed pa'i pha la ni pha zhes bya ste/_'di ni bdag gi pha'i thabs so/_/zhes bya bas na de'i phyir khu bo zhes bya'o/_/ci'i phyir phu nu zhes bya zhe na/_smras pa/_rigs las skal ba gcod pas na de'i phyir phu nu zhes bya'o/_/ci'i phyir
[\[164a.2\]]sring mo zhes bya zhe na/_smras pa/_rigs las bkur ster bya ba dang /_bla mar bya ba dang /_ri mor bya ba dang /_mchod par bya ba dang /_rim gror bya ba'i skal ba dbang ba na/_de'i phyir sring mo zhes bya'o/_/ci'i phyir ma las 'o ma 'byung la pha las mi 'byung zhe na/_smras pa/_ma'i mngal nas skye
[\[164a.3\]]ba dang 'brel bar 'gyur gyi/_pha dang 'brel ba med pa'i phyir ro/_/gzhan yang ches lhag par ma bu la byams kyi pha ni de lta ma yin te/_rgyu des na ma las 'o ma 'byung gi pha las mi 'byung ngo /_/ci'i phyir bud med la 'gram spu dang kha spu med ce na/_smras pa/_ma ning bzhin du de'i dbang po rnams
[\[164a.4\]]zhan pas na/_de'i phyir bud med la 'gram spu dang kha spu med do/_/ci'i phyir ma ning la 'gram spu dang kha spu med ce na/_smras pa/_bud med bzhin du de'i dbang po rnams zhen pas na de'i phyir 'gram spu dang kha spu med do/_/ci'i phyir rgyal po zhes bya zhe na smras pa/_chos dang /_ngang tshul dang /_
[\[164a.5\]]spyod tshul kun du spyod pas 'khor rangs par byed pas na/_de'i phyir rgyal po zhes bya'o/_/ci'i phyir rgyal rigs zhes bya zhe na/_smras pa/_zhing rnams kyi bdag por gyur pas na de'i phyir rgyal rigs zhes bya'o/_/ci'i phyir bram ze zhes bya zhe na/_smras pa/_phyi rol du sems pas na de'i phyir
[\[164a.6\]]bram ze zhes bya'o/_/ci'i phyir rje'u rigs zhes bya zhe na/_smras pa/_nyon mongs pa rnam pa sna tshogs dang ldan pa'i las byed pas na/_de'i phyir rje'u rigs zhes bya'o/_/ci'i phyir dmangs rigs zhes bya zhe na/_smras pa/_ngan las byed pa dang /_gnod pa'i las byed pas na de'i phyir dmangs
[\[164a.7\]]rigs zhes bya'o/_/ci'i phyir gdol pa zhes bya zhe na/_smras pa/_bskal pa dang po'i mi rnams su yang pha rol gyi mi len pa las phyis mi zhig gis pha rol gyi ma byin par blangs nas de rgyal po'i srung ma'i mis bzung ste/_rgyal rigs spyi bo nas dbang bskur ba'i rgyal po la phul nas/_lha
[\[164b\]]
[\[164b.1\]]mkhyen par mdzad du gsol/_mi 'dis ni pha rol gyi ma byin par blangs lags so/_/rgyal pos de dag la smras pa/_khyed deng la mi 'di sod cig ces byas na/_mi de dag las su yang mi de gsad par spro ba ma byung nas/_de dag la spyi bo nas dbang bskur ba'i rgyal pos 'di skad ces
[\[164b.2\]]smras te/_su mi 'di gsod pa de la ngas nor gyi phung po chen po sbyin no/_/de nas mi gzhan nor don du gnyer zhing nor 'dod la nor la brkam zhing nor gyi nyes sdig can zhig gis mi de bsad do/_/mi de bsad nas de dag 'di snyam sems te/_mi 'di ni gtum po zhig ste/_'di ltar nor don
[\[164b.3\]]du gnyer ba dang /_nor 'dod pa dang /_nor la brkam pa dang /_nor gyi nyes sdig gis mi sun ma phyung zhing nyes pa med pa bsad kyis/_mi 'di ni dgos pa med do/_/mi 'di ni gtum po'i zhes zer nas ming gdol pa gdol pa zhes bya bar gyur te/_rgyu des na gdol pa rnams zhes bya'o/_/_
[\[164b.4\]]chos mngon pa'i bstan bcos chen po rgyu gdags pa las tshigs bcwa lnga pa'o//_//sdom ni/_dud 'gro sbrul dang glang po rta/_/rnga mo ba lang phyugs dang glang /_/rwa dang 'jam dang drag pa dang /_/chu gnas bkren pa tshigs kyi sdom/_/ci'i phyir dud 'gro zhes bya zhe na/_smras pa/_sems
[\[164b.5\]]can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams kyi nang du skyes so/_/de 'dir skyes nas des lag pa gnyis sa la btsugs te/_dud de 'gro ba las ming dud 'gro dud 'gro zhes
[\[164b.6\]]bya bar gyur te/_rgyu des na dud 'gro rnams zhes bya'o/_/ci'i phyir sbrul zhes bya zhe na/_smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams
[\[164b.7\]]kyi nang du skyes so/_/de 'dir skyes nas lag pa gnyis dang rkang pa gnyis med par gyur te/_de ltos 'phye bar gyur nas de dag 'di skad du/_sems can 'di ltos phye'o sems can 'di ltos phye'o zhes zer nas/_ming lto 'phye lto 'phye zhes bya bar gyur te/_rgyu des na sprul zhes
[\[165a\]]
[\[165a.1\]]bya'o/_/ci'i phyir glang po che zhes bya zhe na/_smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams kyi nang du skyes te/_de 'dir
[\[165a.2\]]skyes nas des lag pa gnyis sa la btsugs te/_de'i sna yang ring por gyur nas/_lag pas 'gro zhing lag pas 'ong bas ming glang po che glang po che zhes bya bar gyur te/_rgyu des na glang po che rnams zhes bya'o/_/ci'i phyir rta zhes bya zhe na/_smras pa/_sems can las shin tu gnag pa dang ldan pa
[\[165a.3\]]zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams kyi nang du skyes te/_de 'dir skyes nas dgon pa'i gnas rnams su rgyu bar gyur to/_/de nas sems can de dag gis mthong nas 'di skad du kye su'i
[\[165a.4\]]zhes byas pa dang /_smras pa/_kye 'di ni su'i yang ma yin no zhes zer nas ming rta rta zhes bya bar gyur te/_rgyu des na rta rnams zhes bya'o/_/ci'i phyir rnga mo zhes bya zhe na/_smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams
[\[165a.5\]]'dir mi rnams dang skal ba mnyam par bskal pa dang po'i mi rnams kyi nang du skyes te/_de 'dir skyes nas mchu gnyis 'phyang la mgrin pa yang gye gu can du gyur nas/_de dag 'di skad du/_mchu gnyis 'phyang ngo mchu gnyis 'phyang ngo zhes zer nas/_de dag gis de'i ming rnga mo zhes btags te/_
[\[165a.6\]]rgyu des na rnga mo rnams zhes bya'o/_/ci'i phyir ba lang zhes bya zhe na/_smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams kyi nang du skyes te/_de 'dir
[\[165a.7\]]skyes nas tshogs kyi nang nas byung ste/_dgon pa'i gnas dag na rgyu zhing /_sems can de tshogs kyi nang nas byung nas dgon pa'i gnas dag na rgyu zhing tshogs kyi nang na mi gnas pa'i phyir de'i ming ba lang zhes bya bar gyur te/_rgyu des na ba lang rnams zhes bya'o/_/ci'i phyir phyugs zhes bya zhe na/_
[\[165b\]]
[\[165b.1\]]smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba mnyam par bskal pa dang po'i mi rnams kyi nang du skyes te/_de 'dir skyes nas dgon pa'i gnas rnams su rgyu ba mi de dag gi glo nas
[\[165b.2\]]'dzin cing /_glo nas 'dzin pas na ming phyugs zhes btags te rgyu des na phyugs rnams zhes bya'o/_/ci'i phyir glang bu zhes bya zhe na/_smras pa/_sems can las shin tu gnag pa dang ldan pa zhig 'od gsal gyi lha'i ris nas shi 'phos nas 'jig rten gyi khams 'dir mi rnams dang skal ba
[\[165b.3\]]mnyam par bskal pa dang po'i mi rnams kyi nang du skyes te/_de 'dir skyes nas shin tu stobs che zhing khal khyer ba'i phyir ming glang bu glang bu zhes bya bar gyur te/_rgyu des na glang bu rnams zhes bya'o/_/ci'i phyir sems can kha cig ni rwa'i stobs dang ldan/_kha cig ni sder mo'i stobs dang
[\[165b.4\]]ldan/_/kha cig ni mche ba'i stobs dang ldan par gyur ce na/_smras pa/_sems can gang dag sngon mir gyur pa na mtshon chas brgyan pa dang /_mtshon cha lag char thogs par gyur te/_de dag nyes par spyod pa kun du bsten cing bsgoms te mang du byas pas des lus zhig nas shi ba'i 'og tu ngan
[\[165b.5\]]song ngan 'gro log par lhung ba sems can dmyal ba rnams su skyes te/_de dag sems can dmyal ba rnams nas shi 'phos nas las kyi lhag ma lus pa des dud 'gro rnams su skye bar gyur te/_der kha cig ni rwa'i stobs dang ldan/_kha cig ni sder mo'i stobs dang ldan/_kha cig ni
[\[165b.6\]]mche ba'i stobs dang ldan par gyur te/_rgyu des na kha cig ni rwa'i stobs dang ldan/_kha cig ni sder mo'i stobs dang ldan/_kha cig ni mche ba'i stobs dang ldan par gyur to/_/ci'i phyir spu gshor bar gyur ce na/_smras pa/_sa'i khams kyi shas che ba'i phyir ro/_/gzhan yang sems can gang dag sngon
[\[165b.7\]]mir gyur pa na lus kyi las rtsub pa dang /_ngag gi las rtsub pa dang /_yid kyi las rtsub pa de dag nyes par spyod pa kun du bsten cing bsgoms te mang du byas pa des/_lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skyes te/_de dag de nas shi
[\[166a\]]
[\[166a.1\]]'phos nas gal te mi rnams dang skal ba mnyam par khams 'dir skyes na yang las kyi lhag ma lus pa des spu gshor bar gyur to/_/ci'i phyir spu 'jam par gyur ce na/_smras pa/_sems can gang dag sngon mir gyur pa na lus kyi las rtsub pa ma byas/_ngag
[\[166a.2\]]gi las rtsub pa ma byas/_yid kyi las rtsub pa ma byas te/_de dag legs par spyod pa kun du bsten cing bsgoms te mang du byas pa des/_lus zhig nas shi ba'i 'og tu bde 'gro mtho ris kyi 'jig rten du lha rnams kyi nang du skyes te/_de nas shi 'phos nas gal te mi rnams dang skal
[\[166a.3\]]ba mnyam par khams 'dir skyes na yang las kyi lhag ma lus pa des spu 'jam par gyur te/_rgyu des na spu 'jam par gyur to/_/ci'i phyir dug drag par 'gyur zhe na/_smras pa/_gnod sems kyi shas che ba'i phyir ro/_/gzhan yang sems can gang dag dug drag pa de dag gi nang nas
[\[166a.4\]]nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_sbrul dang /_sdig pa dang /_sbrang rgod mdung gsum pa dang /_sbrang rgod mdung gsum pa chen po dang /_srin gyi med la sogs pa ste/_rgyu des na dug drag por 'gyur ro/_/ci'i phyir dug drag por mi
[\[166a.5\]]'gyur zhe na/_smras pa/_gnod sems med pa'i khams shas che ba'i phyir ro/_/gzhan yang sems can gang dag dug drag pa ma yin pa de dag gi nang nas nye zhing du bas nye bar shi 'phos pa rnams yin te/_de dag kyang gang zhe na/_'di lta ste/_drang srong rnams dang /_rab tu byung ba
[\[166a.6\]]rnams dang /_khyim bdag rnams dang /_gzugs dang /_gzugs med pa na spyod pa'i lha rnams te/_rgyu des na dug drag por mi 'gyur ro/_/ci'i phyir chu na gnas pa'i sems can rnams dang skal ba mnyam par skye bar 'gyur zhe na/_smras pa/_sems can gang dag skom zhing gdungs
[\[166a.7\]]la/_skams te chu 'dod bzhin du 'chi ba de dag la lus zhig nas chu na gnas pa'i sems can rnams dang skal ba mnyam par skye bar 'gyur ro/_/ci'i phyir bya rnams dang skal ba mnyam par skye bar 'gyur zhe na/_smras pa/_sems can gang dag dog cing yongs su gzir bar
[\[166b\]]
[\[166b.1\]]'gyur te/_go skabs yangs pa 'dod bzhin du 'chi ba de dag lus zhig nas bya rnams dang skal ba mnyam par skye bar 'gyur ro/_/'gro ba der smin par 'gyur ba'i las byas shing bstsags pa las kyang 'gyur te/_chu na gnas pa rnams la yang de bzhin du brjod par bya'o/_/ci'i phyir sa'i
[\[166b.2\]]phyogs bkren pa zas dang skom nyung ba rnams su skye bar 'gyur zhe na/_smras pa/_sems can gang dag sngon mir gyur pa na/_lus kyi las rtsub po dang /_ngag gi las rtsub po dang /_yid kyi las rtsub por gyur pa de dag nyes par spyod pa kun du bsten cing bsgoms te mang du byas pa des/_
[\[166b.3\]]lus zhig nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur te/_gal te de nas shi 'phos nas khams 'dir mi rnams dang skal ba mnyam par skyes na yang las kyi lhag ma lus pa des/_'dir sa phyogs bkren pa zas dang skom nyung ba
[\[166b.4\]]dag tu skye bar 'gyur te/_rgyu des na sa phyogs bkren pa zas dang skom nyung ba dag tu skye bar 'gyur ro/_/ci'i phyir sa phyogs gshin pa zas dang /_skom mod pa dag tu skye bar 'gyur zhe na/_smras pa/_sems can gang dag sngon mir gyur pa na/_lus kyi las drang po dang /_ngag gi las
[\[166b.5\]]drang po dang /_yid kyi las drang por gyur pa de dag legs par spyod pa kun du bsten cing bsgoms te mang du byas pa des/_lus zhig nas shi ba'i 'og tu bde 'gro mtho ris kyi 'jig rten lha rnams kyi nang du skyes par gyur te/_gal te de nas shi 'phos nas khams 'dir mi rnams dang skal
[\[166b.6\]]ba mnyam par skye na yang las kyi lhag ma lus pa des 'dir sa phyogs gshin pa zas dang skom mod pa dag tu skye bar 'gyur te/_rgyu des nas phyogs gshin pa zas dang skom mod pa dag tu skye bar 'gyur ro/_/chos mngon pa'i bstan bcos dge ba dang mi dge ba'i rgyu dang 'bras bu bstan pa/_
[\[166b.7\]]rgyu gdags pa las tshigs bcu drug pa'o//_//sdom ni/_sems dmyal sbrul dang byi ba khyi/_/glang chen rta dang rnga mo dang /_/ba lang bod bu ri dgas dang /_/ra lug khwa rnams tshigs kyi sdom/_/sems can dmyal bdag nas shi 'phos pa rnams kyi rnam pa ni gang dag yin/_
[\[167a\]]
[\[167a.1\]]mtshan ma ni gang dag yin/_rtags ni gang dag yin zhe na/_smras pa/_sems can gang dag skem pa dang /_ngan pa la dga' ba dang /_mdog ngan pa dang /_'jigs pa dang /_bag tsha ba dang /_sdang skyen pa dang /_'bros pa dang /_lus mdog tshig pa
[\[167a.2\]]ltar 'dug pa dang /_rmi lam na me dang /_ral gri dang /_mdung thung dang /_mda' bo che dang /_mtshon nas 'bras lta bu dang /_mde'u thung dang /_lcags zangs dang /_khar zangs kyi nang du bsregs pa rmi ba de dag ni nye zhing dubs nye bar sems can dmyal ba dag nas shi 'phos pa yin te/_sems can
[\[167a.3\]]dmyal ba dag nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/sbrul dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems
[\[167a.4\]]can gang dag shugs myur zhing mgyogs pa dang /_rang bzhin gyis gnyid che ba dang /_rgod bag can dang /_khas bub tu nyal ba dang /_nyal ba la rtag pa dang /_lce 'byin pa dang /_lce ldag pa dang /_khro skyen pa dang /_'jems par 'dug pa dang /_shas cher 'dug pa dang /_khon du 'dzin
[\[167a.5\]]pa de dag ni nye zhing du bas nye bar sbrul dag gi nang nas shi 'phos pa yin te/_sbrul dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/byi ba dag gi nang nas shi 'phos pa rnams kyi rnam pa ni gang dag yin/_mtshan ma
[\[167a.6\]]ni gang dag yin rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_gnod par byed pa dang /_'tshe bar byed pa dang /_khyim 'bigs pa dang /_mun pa'i nang du dga' ba dang /_kha zas myur ba myur bar za ba
[\[167a.7\]]dang /_kha zas nyung dus kyang chog par 'dzin pa de ni zhi zhing du bas nye bar byi bdag gi nang nas shi 'phos pa yin te/_byi ba dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/khyi dag gi nang nas shi 'phos pa
[\[167b\]]
[\[167b.1\]]rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_snying nye ba dang /_zas la gdung ba dang /_ngo mi shes pa la sdang ba
[\[167b.2\]]de dag ni nye zhing du bas nye bar khyi dag gi nang nas shi 'phos pa yin te/_khyi dag gi nang nas shi 'phos pa rnams kyi rnam pa ni de dag ma yin no/_/mtshan ma ni de dag yin no/_/rtags ni de dag yin no/_/glang po che dag gi nang nas shi 'phos pa rnams kyi rnam pa ni gang dag yin/_
[\[167b.3\]]mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_lus ring ba dang /_che ba dang /_stobs dang ldan pa dang /_lto che ba dang /_lus kyi mdog ngan pa
[\[167b.4\]]dang /_sna ring ba dang /_zlan ba 'bur ba dang /_kha dog la dga' ba dang /_rkang pa zlum pa dang /_so drung mtho ba de dag ni nye zhing du bas nye bar glang po che dag gi nang nas shi 'phos pa yin te/_glang po che dag gi nang nas shi 'phos pa rnams kyi rnam pa ni de dag yin no/_/mtshan ma ni
[\[167b.5\]]de dag yin no/_/rtags ni de dag yin no/_/rta dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang
[\[167b.6\]]ba dang /_spu gshor ba dang /_rta skad 'byin pa dang /_brgyan pa la dga' ba dang /_nyon mongs pa'i shas che ba de dag ni nye zhing dubs nye bar rta dag gi nang nas shi 'phos pa yin te/_rta dag gi nang nas shi 'phos pa rnams kyi rnam pa ni de
[\[167b.7\]]dag yin no/_/mtshan ma ni de dag yin no/_/rtags ni de dag yin no/_/rnga mo dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag
[\[168a\]]
[\[168a.1\]]shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_stobs che ba dang /_skra ring ba dang /_mchu 'phyang ba dang /_mgrin pa gye gur 'dug pa de dag ni nye zhing du bas nye bar rnga mo dag gi nang nas shi
[\[168a.2\]]'phos pa yin te/_rnga mo dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/ba lang dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_
[\[168a.3\]]smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_lto che ba dang /_stobs che ba dang /_lu ba dang /_zlos shing bldad pa dang /_mang du za ba dang /_rwa'i sa 'bur ba de dag ni nye zhing dubs nye bar ba lang dag gi nang nas shi 'phos pa
[\[168a.4\]]yin te/_ba lang dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/bong bu dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_
[\[168a.5\]]smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_bum gsus por 'dug pa dang /_sa rko ba dang /_skad mi snyan pa dang /_dung skad can dang /_mi gtsang ba 'dam pa de dag ni nye zhing dubs nye bar bong bu dag gi nang
[\[168a.6\]]nas shi 'phos pa yin te/_bong bu dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/ri dgas rnams kyi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags
[\[168a.7\]]ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_'jigs pa dang /_bag tsha ba dang /_sdang skyen pa dang /_'bros pa dang /_dgon par dga' zhing der mngon par dga' ba
[\[168b\]]
[\[168b.1\]]de dag ni nye zhing dubs nye bar ri dgas dag gi nang nas shi 'phos pa yin te/_ri dgas rnams kyi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/ra dag gi nang nas shi 'phos pa rnams kyi rnam pa ni gang dag
[\[168b.2\]]yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_shing 'cha' ba dang /_yang bar rgyu ba dang /_nyi ma la dga' ba dang /_lhags pa la sdar
[\[168b.3\]]ba de dag ni nye zhing dubs nye bar ra dag gi nang nas shi 'phos pa yin te/_ra dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/lug ngag gi nang nas shi 'phos pa rnams kyi rnam pa ni gang dag yin/_mtshan
[\[168b.4\]]ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu 'jam pa dang /_rmongs rtul ba dang /_sa rdul glong bar byed pa dang /_mgo 'phang smad de 'gro ba dang /_snabs mang ba
[\[168b.5\]]dang /_mi gtsang ba kun du spyod pa de dag ni nye zhing dubs nye bar lug gi nang nas shi 'phos pa yin te/_lug gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/khwa dag gi nang nas shi 'phos pa rnams kyi rnam pa
[\[168b.6\]]ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag gcam bu dang /_mu cor smra ba dang /_spyi rtol can dang /_snying ring ba dang /_byas pa mi gzo ba dang /_snying rje med pa dang /_dgang dka' ba dang /_ma byin par len pa dang /_stsogs
[\[168b.7\]]'jog byed pa dang /_ca co can de dag ni nye zhing dubs nye bar khwa dag gi nang nas shi 'phos pa yin te/_khwa dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/chos mngon pa'i bstan bcos chen po rgyu gdags pa
[\[169a\]]
[\[169a.1\]]las tshigs bcu bdun pa'o//_//sdom ni/_phag dang spre'u dom rnams dang /_/ce spyang spyang ki 'phar ba dred/_/gung dang stag dang seng ge dang /_/klu dang de bzhin dri za dang /_/yi dgas dang ni mi rnams dang /_/lha rnams tshigs kyi sdom du byas/_/phag dag
[\[169a.2\]]gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_bum gsus por 'dug pa dang /_gdong
[\[169a.3\]]ring ba dang /_sna 'khor lo ltar 'dug pa dang /_sa rdul gyi nang du 'dre ba dang /_ngan pa za ba dang /_mi gtsang ba kun du spyod pa dang /_so drung mtho ba de dag ni nye zhing du bas nye bar phag gi nang nas shi 'phos pa yin te/_phag dag gi nang nas shi 'phos pa rnams kyi rnam pa ni de dag yin no/_/_
[\[169a.4\]]mtshan ma ni de dag yin no/_/rtags ni de dag yin no/_/spre'u dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang
[\[169a.5\]]ba dang /_spu 'jam pa dang /_spre'u 'dra ba dang /_dmar ser du 'dug pa dang /_shing la dga' ba dang /_shing tog la dga' ba dang /_'dzeg pa la dga' ba dang /_shing la 'dzeg pa dang /_'dzegs nas kyang 'dzeg pa la yun ring ba dang /_thams cad du yang mal gcig la mi 'dug pa de
[\[169a.6\]]dag ni nye zhing dubs nye bar spre'u dag gi nang nas shi 'phos pa yin te/_spre'u dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/dom dag gi nang nas shi 'phos pa rnams kyi rnam pa ni gang dag yin/_mtshan ma ni
[\[169a.7\]]gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_ngam sdur da/_can dang /_tug rid can dang /_lus 'gul ba dang /_du ba dang /_shing la dga'
[\[169b\]]
[\[169b.1\]]ba dang /_shing tog la dga' ba dang /_'dzeg pa la dga' ba dang /_de dag ni nye zhing dubs nye bar dom dag gi nang nas shi 'phos pa yin te/_dom dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/ce
[\[169b.2\]]sbyang dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_g.yo byed pa dang /_g.yo
[\[169b.3\]]can dang /_sgyu can dang /_dbyen byed pa dang /_mtshang 'dru ba dang /_spyod yul spen pa de dag ni nye zhing dubs nye bar ce spyang dag gi nang nas shi 'phos pa yin te/_ce spyang dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de
[\[169b.4\]]dag yin no/_/spyang ki dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_gcam pa
[\[169b.5\]]dang /_mu cor smra ba dang /_spyi brtol che ba dang /_snying brtse ba med pa dang /_snying rje med pa dang /_snying ring ba dang /_byas pa mi gzo ba dang /_sha khrag za zhing 'thung ba de dag ni nye zhing dubs nye bar spyang ki dag gi nang nas shi 'phos pa yin te/_spyang ki dag gi nang nas shi 'phos pa rnams kyi rnam pa
[\[169b.6\]]ni de dag yin no/_/mtshan ma ni de dag yin no/_/rtags ni de dag yin no/_/spyang ki ji lta ba bzhin du 'phar ba dang /_dred dang /_gung rnams kyang de dang 'dra bar sbyar ro/_/stag dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag
[\[169b.7\]]yin zhe na/_smras pa/_sems can gang dag shugs myur zhing mgyogs pa dang /_spu ring ba dang /_spu mang ba dang /_spu gshor ba dang /_dpa' ba dang /_gtum pa dang /_rtsal che ba dang /_gcam pa dang /_mu cor smra ba dang /_spyi brtol che ba dang /_snying brtse ba med pa dang /_snying rje
[\[170a\]]
[\[170a.1\]]med pa dang /_snying ring ba dang /_byas pa mi gzo ba dang /_sha khrag za zhing 'thung ba de dag ni nye zhing dubs nye bar stag dag gi nang nas shi 'phos pa yin te/_stag dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/_
[\[170a.2\]]rtags ni de dag yin no/_/seng ge dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur shing mgyogs pa dang /_spu ring ba dang /_spu mang ba dang /_spu gshor
[\[170a.3\]]ba dang /_dpa' ba dang /_gtum pa dang /_stobs che ba dang /_snying brtse ba med pa dang /_snying rje ba med pa dang /_sha khrag za zhing 'thung ba dang /_sar pa za ba de dag ni nye zhing dubs nye bar seng ge dag gi nang nas shi 'phos pa yin te/_seng ge dag gi nang nas shi 'phos pa rnams kyi
[\[170a.4\]]rnam pa ni de dag yin no/_/mtshan ma ni de dag yin no/_/rtags ni de dag yin no/_/klu dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang dag shugs myur zhing mgyogs pa
[\[170a.5\]]dang /_rang bzhin gyis gnyid che ba dang /_khas bub tu nyal ba dang /_nyal ba la rtag pa dang /_chu la dga' ba dang /_ser sna che ba dang /_yo byad rnams kun tu 'dzin pa dang /_mi ster ba'i rang bzhin can de dag ni nye zhing dubs nye bar klu dag gi nang nas shi 'phos pa yin te/_klu dag gi
[\[170a.6\]]nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/dri za dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can
[\[170a.7\]]gang dag gzugs bzang zhing blta na sdug la mdzes pa dang /_rol mo la sred pa dang /_sil snyan dang /_pheg rdob pa la spyod pa dang /_rtsed mo la sred pa dang /_dga' dgur spyod pa la sred pa de dag ni nye zhing dubs nye bar dri za dag gi nang nas shi 'phos pa yin te/_dri za dag
[\[170b\]]
[\[170b.1\]]gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/yi dgas dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_smras pa/_sems can gang
[\[170b.2\]]dag skem pa dang /_ngan pa la dga' ba dang /_mdog ngan pa dang /_gsus pa che ba dang /_phra ma zer ba dang /_ser sna che ba dang /_'jungs pa dang /_yo byad rnams kun tu 'dzin pa dang /_lag gis kha zas rul bar byed pa dang /_kha zas mang pos kyang mi 'grangs pa de dag ni nye zhing du bas
[\[170b.3\]]nye bar yi dgas dag gi nang nas shi 'phos pa yin te/_yi dgas dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/mi dag gi nang nas shi 'phos pa rnams kyi rnam pa ni gang dag yin/_mtshan ma ni gang
[\[170b.4\]]dag yin/_rtags ni gang dag yin zhe na/_smras pa/_sems can gang dag las la sred pa dang /_bzo la sred pa dang /_thabs shes pa dang /_pha ma la gus pa dang /_srid zhu che ba dang /_rtog pa'i rang bzhin can dang /_dge ba gang yin pa tshol ba de dag ni nye zhing dubs nye bar mi dag gi
[\[170b.5\]]nang nas shi 'phos pa yin te/_mi dag gi nang nas shi 'phos pa rnams kyi rnam pa ni de dag yin no/_/mtshan ma ni de dag yin no/_/rtags ni de dag yin no/_/lha dag gi nang nas shi 'phos pa rnams kyi rnam pa ni gang dag yin/_mtshan ma ni gang dag yin/_rtags ni gang dag yin zhe na/_
[\[170b.6\]]smras pa/_sems can gang dag gzugs bzang zhing blta na sdug la mdzes pa dang /_kha na ma tho ba med pa dang /_bden par smra ba de dag ni nye zhing dubs nye bar lha dag gi nang nas shi 'phos pa yin te/_lha dag gi nang nas shi 'phos pa rnams kyi rnam pa ni de dag yin no/_/mtshan ma ni de
[\[170b.7\]]dag yin no/_/rtags ni de dag yin no/_/de rnams dang lus thob pa gzhan dag kyang rtogs par byas nas gzhi ji lta ba bzhin du brjod par bya ste/_yi ge mangs su dogs pa'i phyir ma smos so/_/chos mngon pa'i bstan bcos chen po rgyu gdags pa las tshigs bco brgyad
[\[171a\]]
[\[171a.1\]340 ]pa'o//_//sdom ni/_shing bzhin dang ni lo mar bcas/_/ras bal dgun dang gye dgu dang /_/de bzhin drang po phyogs gcig dang /_/'byung bcas 'di ni tshigs mtha' rdzogs/_/ci'i phyir 'dzam bu'i gling pa'i shing thams cad kyi nang nas shing 'dzam
[\[171a.2\]]bu de dag gi mchog ces bya zhe na/_smras pa/_'jig rten 'chags pa'i tshe khams kyi mchog dang /_snying po'i mchog dang /_bzang po'i mchog dang /_zong gi mchog gang yin pa de phyogs der rlung gis bsdus nas de las de grub par 'gyur te/_rgyu des na 'dzam bu'i gling gi
[\[171a.3\]]shing thams cad kyi nang nas shing 'dzam bu de dag gi mchog ces bya'o/_/ci'i phyir rgya mtsho'i 'gram gyi shing thams cad kyi nang nas shing shal ma li mthon po de dag gi mchog ces bya zhe na/_smras pa/_'jig rten 'chags pa'i tshe khams kyi mchog dang /_snying po'i
[\[171a.4\]]mchog dang /_bzang po'i mchog dang /_zong gi mchog gang yin pa de phyogs der rlung gis bsdus nas de las de grub par 'gyur te/_rgyu des na rgya mtsho'i 'gram gyi shing thams cad kyi nang nas shing shal ma li mthon po de dag gi mchog ces bya'o/_/ci'i phyir lha ma yin gyi ris kyi shing
[\[171a.5\]]thams cad kyi nang nas shing pa ta li sna tshogs can de dag gi mchog ces bya zhe na/_smras pa/_'jig rten 'chags pa'i tshe khams kyi mchog dang /_snying po'i mchog dang /_bzang po'i mchog dang /_zong gi mchog gang yin pa de phyogs der rlung dag gis bsdus nas de las
[\[171a.6\]]de grub par 'gyur te/_rgyu des na lha ma yin gyi ris kyi shing thams cad kyi nang na shing pa ta li sna tshogs can de dag gi mchog ces bya'o/_/ci'i phyir sum cu rtsa gsum pa'i shing thams cad kyi nang nas/_shing yongs 'dus brtol de dag gi mchog ces bya zhe na/_smras pa/_'jig
[\[171a.7\]]rten 'chags pa'i tshe khams kyi mchog dang /_snying po'i mchog dang /_bzang po'i mchog dang /_zong gi mchog gang yin pa de phyogs der rlung gis bsdus nas de las de grub par gyur te/_rgyu des na sum cu rtsa gsum pa'i shing thams cad kyi nang na shing yongs 'du sa brtol de dag
[\[171b\]]
[\[171b.1\]]gi mchog ces bya'o/_/ci'i phyir so ga dang dbyar shing kha cig lo ma yod pa dang /_me tog yod pa dang /_'bras bu yod par 'gyur la/_shing kha cig ni lo ma med pa dang /_me tog med pa dang /_'bras bu med par 'gyur zhe na/_smras pa/_zla ba drug nyi ma byang phyogs na 'dug ste byang phyogs na 'dug pa na
[\[171b.2\]]dpag tshad bzhi khri nas nyi ma'i 'od zer rnams byung nas gling rnams su 'bab ste/_de nas rgya mtsho chen po'i chu bsil bar 'gyur la/_chu bsil ba de yang gling rnams kyi nang du 'gro ste/_shing gang dag chu bsil ba des bde bar skye bar 'gyur ba'i shing de dag ni lo ma yod pa dang /_me
[\[171b.3\]]tog yod pa dang /_'bras bu yod par 'gyur la shing gang dag chu bsil ba des bde bar skye bar mi 'gyur ba de dag ni lo ma med pa dang /_me tog med pa dang /_'bras bu med par 'gyur te/_rgyu des na so ga dang dbyar shing kha cig la lo ma yod pa dang /_me tog yod pa dang /_'bras bu
[\[171b.4\]]yod par 'gyur la/_shing kha cig ni lo ma med pa dang /_me tog med pa dang /_'bras bu med par 'gyur ro/_/ci'i phyir dgun shing kha cig lo ma yod pa dang /_me tog yod pa dang /_'bras bu yod par 'gyur la/_shing kha cig ni lo ma med pa dang /_me tog med pa dang /_'bras bu med par 'gyur
[\[171b.5\]]zhe na/_smras pa/_zla ba drug nyi ma lho phyogs na 'dug ste/_lho phyogs na 'dug pa na dpag tshad bzhi khri nas nyi ma'i 'od zer rnams byung nas rgya mtsho chen por 'bab ste/_des na rgya mtsho chen po'i chu'i dro bar 'gyur la/_chu dron po de yang gling rnams kyi nang du 'gro ste/_shing gang dag chu dron
[\[171b.6\]]po des bde bar skye bar 'gyur ba'i shing de dag ni lo ma yod pa dang /_me tog yod pa dang /_'bras bu yod par 'gyur la/_shing gang dag chu dron po des bde bar skye bar mi 'gyur ba de dag ni lo ma med pa dang /_me tog med pa dang /_'bras bu med par 'gyur te/_rgyu des na dgun shing
[\[171b.7\]]kha cig lo ma yod pa dang /_me tog yod pa dang /_'bras bu yod par 'gyur la shing kha cig ni lo ma med pa dang /_me tog med pa dang /_'bras bu med par 'gyur ro/_/ci'i phyir ras bal zhes bya zhe na/_smras pa/_bskal pa dang po'i mi rnams kyi dpag bsam shing las ras
[\[172a\]]
[\[172a.1\]]byung ba gang yin pa de'i rgyu mthun pa las byung ba ni de yin te/_rgyu des na ras bal zhes bya'o/_/ci'i phyir dgun zhes bya zhe na/_smras pa/_bskal pa dang po'i mi rnams kyi nags kyi ldum bur gyur pa gang yin pa de'i rgyu mthun pa las byung ba ni de yin te/_rgyu des na
[\[172a.2\]]dgun zhes bya'o/_/ci'i phyir shing kha cig gye gur 'dug la/_kha cig drang por 'dug ce na/_smras pa/_rlung gi dbang gis 'gyur te/_shing gang dag la rlung rnams mthun par 'gyur ba de dag ni drang por 'gyur ro/_/shing gang dag la rlung rnams mi mthun par gyur pa de dag ni gye gur
[\[172a.3\]]'dug ste/_rgyu des na shing kha cig gye gur 'dug la/_kha cig drang por 'dug go/_/ci'i phyir chu gcig gis brlan pa'i sa phyogs gcig tu shing kha dog sna tshogs dang /_rtags sna tshogs dang /_dbyibs sna tshogs su gyur te/_kha dog gcig par ma gyur/_rtags gcig par ma gyur/_dbyibs
[\[172a.4\]]gcig par ma gyur zhe na/_smras pa/_sa bon gyi dbang gis 'gyur te/_sa bon ji ltar 'dug pa de bzhin du sa yang sa'i bcud len par byed/_chu yang chu'i bcud len par byed/_me yang me'i bcud len par byed/_rlung yang rlung gi bcud len par byed de/_/rgyu des na chu gcig gis brlan pa'i
[\[172a.5\]]sa phyogs gcig tu shing kha dog sna tshogs dang /_rtags sna tshogs dang /_dbyibs sna tshogs su 'gyur te/_kha dog gcig par ma gyur/_rtags gcig par ma gyur/_dbyibs gcig par ma gyur te/_/ci'i phyir shing thams cad la 'byung po yod par 'gyur te/_'byung po
[\[172a.6\]]rnams kyis dben par ma gyur zhe na/_smras pa/_'jig rten 'chags pa'i tshe/_shing snang bar byed pa'i 'byung po'i bdag po zhig tsan+dan gyi shing chen po zhig la gnas par gyur to/_/'byung po lhag ma rnams ni de ma yin pa'i shing de dag la gnas par gyur te/_de dag gi thog mar
[\[172a.7\]]gnas su byas pas gcig nas gcig tu brgyud de gzhan dag kyang gnas par gyur pa dang /_'byung po dag gi shing rnams sme bag med pa dang /_mchod rten gyi gnas lta bu dang /_gtsang ba dang /_yid du 'ong ba dang bsten pa'i 'os su byas te sme bag med par gyur pa dang /_mchod rten gyi
[\[172b\]]
[\[172b.1\]]gnas lta bur gyur pa dang /_gtsang bar gyur pa dang /_yid du 'ong bar gyur pa dang /_bstan ba'i 'os su gyur pa'i phyir 'byung po dag gis shing rnams gnas su byas te/_rgyu des na shing thams cad la 'byung po yod par gyur te/_'byung po rnams kyis dben par ma gyur te/_chos kyi rigs
[\[172b.2\]]pa'i skabs bya ba dang /_don dang rgyu dang 'bras bu la rmongs pa zlog par byed pa/_bzang 'gro thob par byed pa/_sdug pa'i 'bras bur 'gyur bar byed pa/_sangs rgyas dang /_rang sangs rgyas dang /_nyan thos kyis brtags pa'i chos mngon pa gdags pa'i bstan bcos rgyu
[\[172b.3\]]gdags pa las tshigs bcu dgu pa rdzogs so//_//rgyu gdags pa rdzogs te gnyis pa'o//_//rgya gar gyi mkhan po dzi na mi tra dang pradz+nyA bar ma dang /_zhu chen gyi lo tsA ba ban de ye shes sde la stsogs pas bsgyur cing zhus te
[\[172b.4\]]gtan la phab pa/_/[{D4088}]@#/_/rgya gar skad du/_kar ma pradz+nyA p+ti/_bod skad du/_las gdags pa/_dkon mchog gsum la phyag 'tshal lo/_/sdom ni/_ched du byas dang sems pa dang /_/'das pa dang ni dge ba dang /_/dmigs pa
[\[172b.5\]]dang ni 'dod pa'i khams/_/tshigs su bcad dang las bsdu ba/_/'di skad bdag gis thos pa dus gcig na/_bcom ldan 'das mnyan du yod pa na/_rgyal bu rgyal byed kyi tshal mgon med zas sbyin gyi kun dga' ra ba na bzhugs so/_/de nas bcom ldan 'das kyis
[\[172b.6\]]dge slong rnams la bka' stsal pa/_dge slong dag nga ni ched du byas shing bsags pa'i rnam par smin pa nyams su myong bar ston te/_de yang tshe 'di dang /_skyes pa'i 'og dang /_lan grangs gzhan la myong bar 'gyur ba'o/_/dge slong dag de la lus kyis ched du byas shing
[\[172b.7\]]bsags pa/_mi dge ba sdug bsngal skyed pa/_rnam par smin pa sdug bsngal ba ni rnam pa gsum mo/_/ngag gi ni rnam pa bzhi'o/_/yid kyi ni rnam pa gsum mo/_/dge slong dag lus kyis ched du byas pa'i las byas shing bsags pa/_mi dge ba sdug bsngal
[\[173a\]]
[\[173a.1\]]bskyed pa/_rnam par smin pa sdug bsngal ba rnam pa gsum ji lta bu yin zhe na/_srog gcod pa ni drag cing lag dmar ba bsad pa dang /_rab tu bsad pa la zhen pa ngo tsha med pa/_sems can srog chags su gyur pa thams cad la tha na srog chags
[\[173a.2\]]grog sbur yan chad la snying rje med pa yin te/_de ni srog gcod pa ma spangs pa yin no/_/ma byin par len pa ni des grong ngam/_dgon pa nas ma byin par rkun thabs su blangs pa yin te/_ma byin par len pa ma spangs pa yin no/_/'dod pa la log par g.yem pa ni gzhan
[\[173a.3\]]gyi bud med/_gzhan gyi chung ma gzhan gyis yongs su bzung ba 'di lta ste/_mas bsrungs pa 'am/_phas bsrungs pa'am/_ming pos bsrungs pa'am/_phu nu mos bsrungs pa'am/_sgyug mos bsrungs pa'am/_gyos pos bsrungs pa'am/_rigs gcig pas
[\[173a.4\]]bsrungs pa'am/_gnyen gyis bsrungs pa'am/_rus gcig pas bsrungs pa'am/_chad pa yod pa'am/_bgegs yod pa gang yin pa de dag dang /_tha na me tog gi phreng ba btags pa yang rung ste/_de lta bu'i 'dod pa'i nye ba'i nyon mongs pa rnams kyis spyod pa la 'jug pa
[\[173a.5\]]yin te/_de ni 'dod pa la log par g.yem pa ma spangs pa yin no/_/dge slong dag de ltar na ched du byas pa'i las rnam pa gsum byas shing bsags pa mi dge ba sdug bsngal bskyed pa/_rnam par smin pa sdug bsngal ba yin no/_/dge slong dag gang gis ched du byas pa'i las rnam
[\[173a.6\]]pa bzhi byas shing bsags pa/_mi dge ba sdug bsngal bskyed pa/_rnam par smin pa sdug bsngal ba ji lta bu zhe na/_brdzun du smra ba ni de tshogs pa'i nang na 'dug kyang rung /_'khor gyi nang na 'dug kyang rung /_rgyal po'i pho brang gi nang na 'dug kyang rung /_gnyen gyi khyim gyi nang na 'dug kyang rung /_
[\[173a.7\]]che bzhir dris te/_kye mi khyod gang shes pa de ni smros shig_/gang mi shes pa de ni ma smra shig_/gang mthong ba de ni smros shig_/gang ma mthong ba de ni ma smra zhig ces byas na/_de mi shes bzhin du ni shes so zhes zer/_shes bzhin du ni mi shes so zhes zer/_ma mthong bzhin du ni mthong
[\[173b\]]
[\[173b.1\]]ngo zhes zer/_mthong bzhin da ni ma mthong ngo zhes zer te/_de dag gi phyir ram/_gzhan gyi phyir ram/_zang zing chung zad tsam gyi phyir/_shes bzhin du brdzun du smra ba ma spangs pa yin no/_/phra ma zer ba ni tshu rol pa rnams kyi thos nas/_de dag dbye ba'i phyir pha rol pa rnams kyi
[\[173b.2\]]thad du song ste bsnyad la/_de dag gis thos na yang tshu rol pa rnams dbye ba'i phyir/_tshu rol pa rnams kyi thad du song ste/_bsnyad par byed de/_de ltar 'dum pa rnams dbye ba dang /_dbye ba rnams la rjes su phyogs la/_mi mthun par 'dod cing mi mthun par dga' ste mi mthun par
[\[173b.3\]]'gyur ba'i tshig smra ba ni phra ma ma spangs pa yin no/_/tshig rtsub por smra ba ni des tshig 'jam zhing rnar snyan la/_yid du 'ong ba dang /_snyan pa dang /_'dod par bya ba dang /_pho brang 'khor gyi skad dang /_snyan cing 'jabs pa dang /_zur phyin pa dang /_brda phrad pa dang /_rnar 'ong ba dang /_skye
[\[173b.4\]]bo mang po'i snying du sdug pa dang /_skye bo mang bos gces par bya ba dang /_skye bo mang po dga' ba dang /_skye bo mang po'i yid du 'ong ba dang /_mnyam par gzhag pa dang /_ting nge 'dzin du 'gyur ba gang yin pa de dag dang /_de lta bu'i tshig bor te/_tshig kun du zug pa dang /_rtsub pa dang /_
[\[173b.5\]]gzhan gyis mi bzod pa dang /_gzhan gyi zher 'debs pa dang /_skye bo mang po'i snying du mi sdug pa dang /_skye bo mang pos gces par mi bya ba dang /_skye bo mang po mi dga' ba dang /_skye bo mang po'i yid du mi 'ong ba dang /_mnyam par gzhag pa ma yin pa dang /_ting nge 'dzin du gyur
[\[173b.6\]]pa ma yin pa gang yin pa rnams te/_de lta bu'i tshig rnams smra ba ni/_tshig rtsub po ma spangs pa yin no/_/tshig kyal pa ni de dus ma yin par smra ba dang /_yang dag pa ma yin par smra ba dang /_mi bden par smra ba dang /_phan pa ma yin par smra ba dang /_skur pa smra ba dang /_chos ma yin
[\[173b.7\]]pa smra ba dang /_gya tshom du smra zhing bab chol gyi tshig smra ba dang /_gtan tshigs med pa dang /_snyad med pa dang /_don dang mi ldan pa dang /_'chal ba rnams kyi tshig kyal ba ma spangs pa yin no/_/dge slong dag de ltar na ngag gis ched du byas pa'i las rnam pa bzhi byas shing bstsags
[\[174a\]]
[\[174a.1\]]pa mi dge ba sdug bsngal bskyed pa/_rnam par smin pa sdug bsngal ba yin no/_/dge slong dag yid kyis ched du byas pa'i las rnam pa gsum byas shing bsags pa/_mi dge ba sdug bsngal bskyed pa/_rnam par smin pa sdug bsngal ba ji lta bu zhe na/_
[\[174a.2\]]brnab sems ni pha rol gyi rdzas rnams dang /_pha rol gyi nor rnams dang /_pha rol gyi yo byad rnams mthong na/_brnab sems skyed par byed de/_kye ma 'di dag bdag la yod kyang ji ma rung snyam ste/_brnab sems ma spangs pa yin no/_/gnod sems kyis sdang bar byed pa ni/_kye ma sems
[\[174a.3\]]can 'di dag brgyab kyang rung ngo /_/bsad kyang rung ngo /_/nyams par byas kyang rung ngo /_/mi rigs par nyon mongs kyang rung ngo snyam pa ni gnod sems kyi sdang ba ma spangs pa yin no/_/log par lta ba ni phyin ci log tu lta zhing 'di ltar lta la/_'di skad du smra ste/_sbyin pa med do/_/mchod
[\[174a.4\]]sbyin med do/_/sbyin sreg med do/_/legs par spyad pa med do/_/nyes par spyad pa med do/_/legs par spyad pa dang /_nyes par spyad pa'i las rnams kyi 'bras bu rnam par smin pa med do/_/'jig rten 'di med do/_/'jig rten pha rol med do/_/pha med do/_/ma med do/_/sems
[\[174a.5\]]can skye ba med do/_/'jig rten na dgra bcom pa yang dag par song ba yang dag par zhugs pa gang 'jig rten 'di dang 'jig rten pha rol tshe 'di nyid la dag nyid kyis mngon par shes pas mngon sum du byas te/_bsgrubs nas khong du chud de/_bdag cag gi skye ba zad do/_/tshangs par
[\[174a.6\]]spyad pa bsten to/_/bya ba byas so/_/'di las srid pa gzhan gyi shes so snyam du sems pa med do zhes bya ba ni log par lta ba ma spangs pa yin no/_/dge slong dag de ltar na yid kyis ched du byas pa'i las rnam pa gsum byas shing bsags pa/_mi dge ba sdug bsngal bskyed pa/_rnam par
[\[174a.7\]]smin pa sdug bsngal ba yin no/_/dge slong dag de la thos pa dang ldan pa'i 'phags pa nyan thos ni/_lus kyi las mi dge ba spangs nas/_lus kyi las dge ba sgom par byed do/_/ngag gi las mi dge ba spangs nas/_ngag gi las dge ba sgom par byed do/_/yid kyi las mi dge ba spangs
[\[174b\]]
[\[174b.1\]]nas/_yid kyi las dge ba sgom par byed do/_/de byams pa dang ldan pa'i sems kho na med pa dang /_gcugs med pa dang /_gnod pa med pa dang /_rgya che ba dang /_chen por gyur pa dang /_tshad med pas phyogs gcig tu mos par byas te/_khyab par byas nas bsgrubs te gnas so/_/_
[\[174b.2\]]phyogs gnyis pa yang de bzhin no/_/gsum pa yang de bzhin no/_/bzhi pa yang de bzhin no/_/steng dang 'og dang /_thad ka thams cad du yang de bzhin te/_'jig rten 'di thams cad byams pa dang ldan pa'i sems kyis mos par byas te/_khyab par byas nas bsgrubs te gnas so/_/_
[\[174b.3\]]de 'di snyam du sems te/_bdag gis sems 'di sngon ni chung ngur gyur pa la ma bsgoms/_de ni bdag gi sems 'di tshad med cing /_rgya che la bsgoms pa yin no snyam mo/_/dge slong dag 'phags pa nyan thos kyi sems ni tshad med cing rgya che la shin tu bsgoms pa yin te/_de'i
[\[174b.4\]]sngon tshad yod par gyur pa gang yin pa des de bkri bar mi 'gyur ro/_/de der gnas par yang mi 'gyur ro/_/de der bgrang bar yang mi 'gyur ro/_/dge slong dag gal te byis pa gzhon nu'am/_gzhon nu ma yang rung ste/_thog ma nas byams pa'i sems kyis ting nge 'dzin bsgoms na
[\[174b.5\]]yang ci lus sam/_ngag gam yid kyis sdig pa'i las byed par 'gyur ram/_btsun pa de ni ma lags so/_/dge slong dag legs so legs so/_/byams pa'i sems kyis ting nge 'dzin ni skyes pa yang rung /_bud med kyang rung /_khyim pa yang rung /_rab tu byung ba yang rung bas bsgom
[\[174b.6\]]par bya'o/_/de ci'i phyir zhe na/_skyes pa yang rung /_bud med kyang rung /_khyim pa yang rung /_rab tu byung ba yang rung bas ni/_lus 'di khyer te 'gro bar mi 'gyur ba'i phyir ro/_/dge slong dag mi ni sems kyi rgyu las 'byung ba yin te/_sems la brten cing /_sems la rag las la
[\[174b.7\]]sems la brten nas dbang byed do/_/lus 'dis sngon sdig pa mi dge ba'i las byas shing bsags pa/_mi dge ba sdug bsngal bskyed pa/_rnam par smin pa sdug bsngal ba gang yin pa de dag thams cad 'dir myong bar 'gyur te/_tshe 'di nyid la myong bar 'gyur gyi/_skyes pa'i 'og
[\[175a\]]
[\[175a.1\]]dang /_lan grangs gzhan la ma yin no/_/dge slong dag de ltar byams pa'i ting nge 'dzin bsgoms pa ni/_gal te gong du rtogs par ma byas na yang phyir mi 'ong bar gnas par 'gyur ro/_/dge slong dag gzhan yang thos pa dang ldan pa'i 'phags pa
[\[175a.2\]]nyan thos ni/_lus kyi las mi dge ba spangs nas zhes bya ba nas/_rgyas par snying rje dang ldan pa dang /_dga' ba dang ldan pa dang /_btang snyoms dang ldan pa yang de bzhin du brjod par bya ste/_de skad ces bka' stsal to/_/ched du byas pa zhes bya ba la de la sems pa'i las dang /_bsam
[\[175a.3\]]pa'i las dang gnyis yod de/_sems pa'i las gang zhe na/_smras pa/_sems pa dang /_mngon par sems pa dang /_sems par gyur pa dang /_sems par gtogs pa dang /_sems mngon par 'du byed pa dang /_yid kyi las gang yin pa 'di ni sems pa'i las zhes bya'o/_/_
[\[175a.4\]]bsam pa'i las gang zhe na/_smras pa/_bsam pa'i lus kyi las dang bsam pa'i ngag gi las 'di ni bsam pa'i las zhes bya'o/_/de la sems pa'i las ni 'das pa yang yod do/_/ma 'ongs pa yang yod do/_/da ltar byung ba yang yod do/_/sems pa'i las 'das pa
[\[175a.5\]]gang zhe na/_smras pa/_sems pa gang skyes pa dang /_yang dag par skyes pa dang /_byung ba dang /_grub pa dang /_mngon par grub pa dang /_yang dag par grub pa dang /_byung bar gyur nas mngon par 'das pa dang /_zad pa dang /_'gags pa dang /_bral ba dang /_rnam par gyur pa dang /_'das pa
[\[175a.6\]]dang /_'das pa'i char gtogs pa dang /_'das pa'i dus kyis bsdus pa 'di ni sems pa'i las 'das pa'o/_/sems pa'i las ma 'ongs pa gang zhe na/_smras pa/_sems pa'i las gang ma skyes pa dang /_yang dag par ma skyes pa dang /_ma byung ba dang /_yang dag par ma byung ba dang
[\[175a.7\]]da dung ma phyin pa dang /_mngon par ma grub pa dang /_ma byung ba dang /_ma 'ongs pa dang /_ma 'ongs pa'i char gtogs pa dang /_ma 'ongs pa'i dus kyis bsdus pa 'di ni/_sems pa'i las ma 'ongs pa'o/_/sems pa'i las da ltar byung ba gang zhe na/_smras pa/_sems pa gang
[\[175b\]]
[\[175b.1\]]skyes pa dang /_yang dag par skyes pa dang /_byung ba dang /_yang dag par byung ba dang /_phyin zin pa dang /_byung bar gyur pa dang /_gnas pa dang /_rnam par ma gyur pa dang /_da ltar 'dug pa nas rgyas par sbyar te/_'di ni sems pa'i las da ltar byung ba'o/_/de la sems pa'i las ni
[\[175b.2\]]dge ba yang yod mi dge ba yang yod/_lung du ma bstan pa yang yod do/_/sems pa'i las dge ba gang zhe na/_smras pa/_dge ba yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_ji lta
[\[175b.3\]]zhe na/_'di lta ste/_chags pa med pa dang /_sdang ba med pa dang /_rmongs pa med pas tshul bzhin du so sor brtags nas/_mig gis gzugs rnams mthong ba dang /_rna bas sgra rnams thos pa dang /_snas dri rnams bsnam pa dang /_lces ro rnams myang ba dang /_lus kyis reg bya
[\[175b.4\]]rnams reg pa dang /_yid kyis chos rnams rnam par shes pa'i sems gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/gzhan yang yongs su zin pa ma yin pas/_bsam gtan bzhi dang /_gzugs
[\[175b.5\]]med pa bzhi sgom pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/gzhan yang srog gcod pa spangs pa dang ldan pa'i yid la byed pa dang mtshungs par ldan pa dang /_ma byin par len pa
[\[175b.6\]]dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems spangs pa dang /_yang dag pa'i lta ba dang ldan pa'i yid la byed pa dang /_mtshungs par ldan pa'i sems gang yin pa nas/_
[\[175b.7\]]sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/gzhan yang khro ba med pa dang /_khon du 'dzin pa med pa dang /_'chab pa med pa dang /_'tshig pa med pa dang /_phrag dog med pa dang /_ser sna med pa dang /_sgyu med pa dang /_g.yo
[\[176a\]]
[\[176a.1\]]med pa dang /_ngo tsha shes pa dang /_khrel yod pa dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/gzhan yang
[\[176a.2\]]gsong por smra ba dang /_phyag 'tshal ba dang /_mngon du ldang ba dang /_thal mo sbyar ba dang /_'dud pa dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems
[\[176a.3\]]pa zhes bya'o/_/gzhan yang sbyin pa dag sbyin pa'am/_bsod nams dag byed pa'am/_gso sbyong la nye bar gnas pa'am/_tshul khrims yang dag par blangs te 'dug pa'am/_dad pa'i sems kyis rang gi lag dar te las byed pa'i sems pa gang yin pa nas/_sems mngon par
[\[176a.4\]]'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/gzhan yang dge ba'i yid la byed pas sdug bsngal la sdug bsngal bar yid la byed pa'am/_kun 'byung ba la kun 'byung ba'am/_'gog pa la 'gog pa'am/_lam la lam du yid la byed
[\[176a.5\]]pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa zhes bya'o/_/mi dge ba'i sems pa gang zhe na/_smras pa/_mi dge ba'i yid la byed pa dang /_mtshungs par ldan pa'i sems pa gang yin pa nas/_
[\[176a.6\]]sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya ste/_ci lta zhe na/_'di ltar chags pa'am/_sdang ba'am/_rmongs pas tshul bzhin ma yin pa dang /_so sor ma brtags par mig gis gzugs rnams mthong ba dang /_yid kyis
[\[176a.7\]]chos rnams rnam par shes pa'i bar gyi sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya'o/_/gzhan yang srog gcod pa dang ldan pa'i yid la byed pa dang /_mtshungs par ldan pa dang /_ma byin par
[\[176b\]]
[\[176b.1\]]len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon
[\[176b.2\]]par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya'o/_/gzhan yang khro ba dang /_khon du 'dzin pa dang /_'chab pa dang /_'tshig pa dang /_phrag dog dang /_ser sna dang /_sgyu dang /_g.yo dang /_ngo tsha mi shes pa dang /_khrel med pa dang ldan pa'i
[\[176b.3\]]yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya'o/_/gzhan yang lag pa dang /_khu tshur dang /_thal lcag gis bsnun pa dang /_yal ga dang lcug mas
[\[176b.4\]]gnod par bya ba dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya'o/_/gzhan yang mi dge ba'i kun du sbyor ba dang /_'ching ba dang /_bag la
[\[176b.5\]]nyal ba dang /_nye ba'i nyon mongs pa dang /_kun nas dkris pa rnams dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa zhes bya'o/_/lung du ma bstan pa'i sems pa gang zhe na/_
[\[176b.6\]]smras pa/_lung du ma bstan pa'i yid la byed pa dang /_mtshungs par ldan pa'i sems pa gang yin pa nas sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa zhes bya'o/_/ji ltar zhe na 'di lta ste/_dge ba'i sems kyang ma yin/_nyon mongs
[\[176b.7\]]pa can gyi sems kyang ma yin pa/_rang bzhin du mi gnas pa/_spyod lam la zhugs pa/_mig gis gzugs rnams mthong ba nas/_yid kyi chos rnams rnam par shes pa'i bar gyis sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_
[\[177a\]]
[\[177a.1\]]'di ni lung du ma bstan pa'i sems pa zhes bya'o/_/gzhan yang yongs su zin pa'i sems kyis bsam gtan bzhi dang /_gzugs med pa bzhi bsgom pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_
[\[177a.2\]]'di ni lung du ma bstan pa'i sems pa zhes bya'o/_/gzhan yang lung du ma bstan pa'i kun du sbyor ba dang /_'ching ba dang /_bag la nyal ba dang /_nye ba'i nyon mongs pa dang /_kun nas dkris pa rnams dang mtshungs par ldan pa'i sems pa gang yin pa nas/_sems mngon par 'du
[\[177a.3\]]byed pa dang /_yid kyi las kyi bar du sbyar te/_'di ni lung du ma bstan pa'i sems pa zhes bya'o/_/dge ba'i sems pa dge ba la dmigs pa dang /_mi dge ba la dmigs pa dang /_lung du ma bstan pa la dmigs pa yod dam/_smras pa/_dge ba la dmigs pa yang yod do/_/mi
[\[177a.4\]]dge ba la dmigs pa yang yod do/_/lung du ma bstan pa la dmigs pa yang yod do/_/dge ba dang mi dge ba la dmigs pa yang yod do/_/dge ba dang lung du ma bstan pa la dmigs pa yang yod do/_/dge ba dang mi dge ba dang lung du ma bstan pa la dmigs pa yang
[\[177a.5\]]yod do/_/dge ba ji lta ba bzhin du mi dge ba dang /_lung du ma bstan pa la dmigs pa yang de dang 'dra bar yod par brjod par bya'o/_/dge ba'i sems pa la dmigs pa gang zhe na/_smras pa/_dge ba'i lus kyi las dang /_ngag gi las dang /_dge ba'i sems dang /_sems las byung ba'i
[\[177a.6\]]chos rnams dang /_dge ba'i sems dang mi ldan pa'i 'du byed rnams dang /_chos 'di dag ni rgyu dang bcas pa las byung ba 'bras bu yod pa/_rnam par smin pa dang bcas pa yin no snyam du yid la byed pa'i sems pa gang yin pa nas/_sems mngon par 'du byed pa dang /_yid kyi
[\[177a.7\]]las kyi bar du sbyar ba dang /_yang na chos de dag gi phan yon dang ldan pa'i yid la byed pas/_yid la byed cing chos 'di dag ni dge ba ste/_skyes bu dam pas rang gis rtogs pa/_sangs rgyas rnams dang /_sangs rgyas kyi nyan thos rnams dang /_dam pa rnams dang /_skyes bu dam
[\[177b\]]
[\[177b.1\]]pa rnams kyis bsngags pa ste/_zin cing yang dag par zin na/_bdag la yang gnod par mi 'gyur zhing /_gzhan la yang gnod par mi 'gyur la/_gnyi ga la yang gnod par mi 'gyur te/_shes rab skye bar 'gyur ba dang /_phongs par 'gyur ba'i phyogs dang mthun pa ma yin pa dang /_mya
[\[177b.2\]]ngan las 'da' bar 'gyur ba yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa dge ba la dmigs pa'o/_/dge ba'i sems pa mi dge ba la dmigs pa gang zhe na/_smras pa/_
[\[177b.3\]]mi dge ba'i lus kyi las dang /_ngag gi las dang /_mi dge ba'i sems dang /_sems las byung ba'i chos rnams dang /_mi dge ba'i sems dang mi ldan pa'i 'du byed rnams dang /_chos 'di dag ni rgyu dang bcas pa las byung ba 'bras bu yod pa/_rnam par smin pa dang bcas pa yin no snyam
[\[177b.4\]]du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar ba dang /_yang na chos de dag gi nyes dmigs dang ldan pa'i yid la byed pas yid la byed cing /_chos 'di dag ni mi dge ba yin te/_skyes bu dam pas rang gis
[\[177b.5\]]rtogs pa/_sangs rgyas rnams dang /_sangs rgyas kyi nyan thos rnams dang /_dam pa rnams dang /_skyes bu dam pa rnams kyis smad pa ste/_zin cing yang dag par zin na/_bdag la yang gnod par gyur zhing /_gzhan la yang gnod par 'gyur la/_gnyi ga la yang gnod par 'gyur
[\[177b.6\]]te/_shes rab 'gags par 'gyur ba dang /_phongs par 'gyur ba'i phyogs dang mthun pa/_mya ngan las 'da' bar mi 'gyur ba yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge
[\[177b.7\]]ba'i sems pa mi dge ba la dmigs pa'o/_/dge ba'i sems pa lung du ma bstan pa la dmigs pa gang zhe na/_smras pa/_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang
[\[178a\]]
[\[178a.1\]]mi ldan pa'i 'du byed rnams dang /_chos 'di dag ni rgyu med pa las byung ba/_'bras bu med pa rnam par smin pa med pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar
[\[178a.2\]]te/_'di ni dge ba'i sems pa lung du ma bstan pa la dmigs pa'o/_/dge ba'i sems pa dge ba dang /_mi dge ba la dmigs pa gang zhe na/_smras pa/_dge ba dang mi dge ba'i lus kyi las dang /_ngag gi las dang /_dge ba dang /_mi dge ba'i sems dang /_sems las
[\[178a.3\]]byung ba'i chos rnams dang /_dge ba dang /_mi dge ba'i sems dang mi ldan pa'i 'du byed rnams dang /_chos 'di dag ni rgyu las byung ba/_'bras bu yod pa rnam par smin pa dang bcas pa yin no snyam du de ltar yid la byed pa'i sems pa gang yin pa nas/_sems mngon par 'du
[\[178a.4\]]byed pa dang /_yid kyi las kyi bar du sbyar te/_'di ni dge ba'i sems pa dge ba dang /_mi dge ba la dmigs pa'o/_/dge ba'i sems pa dge ba dang /_lung du ma bstan pa la dmigs pa gang zhe na/_smras pa/_dge ba'i lus kyi las dang /_ngag gi las dang /_dge ba'i sems
[\[178a.5\]]dang /_sems las byung ba'i chos rnams dang /_dge ba'i sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed
[\[178a.6\]]rnams dang /_chos 'di dag ni rgyu las byung ba dang /_'bras bu yod pa dang /_rnam par smin pa dang bcas pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa dge
[\[178a.7\]]ba dang /_lung du ma bstan pa la dmigs pa'o/_/dge ba'i sems pa mi dge ba dang /_lung du ma bstan pa la dmigs pa gang zhe na/_smras pa/_mi dge ba'i lus kyi las dang /_ngag gi las dang /_mi dge ba'i sems dang sems las byung ba'i chos rnams dang /_mi dge ba'i
[\[178b\]]
[\[178b.1\]]sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_chos 'di dag ni rgyu las byung ba 'bras bu
[\[178b.2\]]yod pa/_rnam par smin pa dang bcas pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa mi dge ba dang /_lung du ma bstan pa la dmigs pa'o/_/dge ba'i sems
[\[178b.3\]]pa dge ba dang /_mi dge ba dang /_lung du ma bstan pa la dmigs pa gang zhe na/_smras pa/_dge ba dang mi dge ba'i lus kyi las dang /_ngag gi las dang /_dge ba dang mi dge ba'i sems dang /_sems las byung ba'i chos rnams dang /_dge ba dang mi dge ba'i sems dang mi
[\[178b.4\]]ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_chos 'di dag ni rgyu las byung ba/_'bras bu yod pa rnam par
[\[178b.5\]]smin pa dang bcas pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni dge ba'i sems pa dge ba dang /_mi dge ba dang /_lung du ma bstan pa la dmigs pa'o/_/mi dge ba'i sems pa dge ba
[\[178b.6\]]la dmigs pa gang zhe na/_smras pa/_mi dge ba'i lus kyi las dang /_ngag gi las dang /_mi dge ba'i sems dang /_sems las byung ba'i chos rnams dang /_mi dge ba'i sems dang mi ldan pa'i 'du byed rnams dang /_chos 'di dag ni rgyu med pa las byung ba 'bras bu med pa/_rnam par
[\[178b.7\]]smin pa med pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar ba dang /_yang na chos de dag gi phan yon dang ldan pa'i yid la byed pas yid la byed cing /_chos 'di dag ni dge ba yin te/_skyes
[\[179a\]]
[\[179a.1\]]bu dam pas rang gi rtogs pa sangs rgyas rnams dang /_sangs rgyas kyi nyan thos rnams kyis bsngags pa nas/_rgyas par gnyi ga la yang gnod par mi 'gyur ba'i bar du sbyar te/_shes rab skye bar 'gyur ba dang /_phongs par 'gyur ba'i phyogs dang /_
[\[179a.2\]]mthun pa ma yin pa dang /_mya ngan las 'da' bar 'gyur ba yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa dge ba la dmigs pa'o/_/mi dge ba'i
[\[179a.3\]]sems pa mi dge ba la dmigs pa gang yin zhe na/_smras pa/_mi dge ba'i lus kyi las dang /_ngag gi las dang /_mi dge ba'i sems dang sems las byung ba'i chos rnams dang /_mi dge ba'i sems dang mi ldan pa'i 'du byed rnams dang /_chos 'di dag ni rgyu med pa las byung ba 'bras
[\[179a.4\]]bu med pa/_rnam par smin pa med pa yin no snyam du yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar ba dang /_yang na chos de dag gi nyes dmigs dang ldan pa'i yid la byed pas yid la byed cing chos 'di dag ni mi dge ba
[\[179a.5\]]yin te/_skyes bu dam pa ma yin pas/_rang gi rtogs pa sangs rgyas rnams dang /_sangs rgyas kyi nyan thos rnams dang dam pa rnams dang /_skyes bu dam pa rnams kyis smad pa ste/_zin cing yang dag par zin na/_bdag la yang gnod par 'gyur zhing /_gzhan la yang gnod par 'gyur la gnyi ga la yang gnod
[\[179a.6\]]par 'gyur te/_shes rab 'gag par 'gyur ba dang /_phongs par 'gyur ba'i phyogs dang mthun pa dang /_mya ngan las 'da' bar mi 'gyur ba yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar
[\[179a.7\]]te/_'di ni mi dge ba'i sems pa mi dge ba la dmigs pa'o/_/mi dge ba'i sems pa lung du ma bstan pa la dmigs pa gang zhe na/_smras pa/_lung du ma bstan pa'i gzugs dang /_lung du ma bstan pa'i sems dang sems las byung ba'i chos rnams dang /_lung du ma
[\[179b\]]
[\[179b.1\]]bstan pa'i sems dang mi ldan pa'i 'du byed rnams dang chos 'di dag ni rgyu med pa las byung ba/_'bras bu med pa rnam par smin pa med pa yin no snyam du de ltar yid la byed pa'i sems pa gang yin pa nas sems mngon par 'du byed pa dang /_yid kyi las kyi bar du sbyar te/_'di ni mi dge
[\[179b.2\]]ba'i sems pa lung du ma bstan pa la dmigs pa'o/_/mi dge ba'i sems pa dge ba dang /_mi dge ba la dmigs pa gang zhe na/_smras pa/_dge ba dang /_mi dge ba'i lus kyi las dang /_ngag gi las dang /_dge ba dang mi dge ba'i sems dang sems las byung ba'i chos rnams
[\[179b.3\]]dang dge ba dang /_mi dge ba'i sems dang mi ldan pa'i 'du byed rnams dang /_chos 'di dag ni rgyu med pa las byung ba/_'bras bu med pa/_rnam par smin pa med pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar
[\[179b.4\]]du sbyar te/_'di ni mi dge ba'i sems pa dge ba dang /_mi dge ba la dmigs pa'o/_/mi dge ba'i sems pa dge ba dang /_lung du ma bstan pa la dmigs pa gang zhe na/_smras pa/_dge ba'i lus kyi las dang /_ngag gi las dang /_dge ba'i sems dang sems las byung ba'i
[\[179b.5\]]chos rnams dang /_dge ba'i sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_chos 'di dag ni
[\[179b.6\]]rgyu med pa las byung ba/_'bras bu med pa/_rnam par smin pa med pa yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa dge ba dang /_lung du ma bstan pa la dmigs pa'o/_/_
[\[179b.7\]]mi dge ba'i sems pa mi dge ba dang /_lung du ma bstan pa la dmigs pa gang zhe na/_smras pa/_mi dge ba'i lus kyi las dang /_ngag gi las dang /_mi dge ba'i sems dang /_sems las byung ba'i chos rnams dang /_mi dge ba'i sems dang mi ldan pa'i 'du byed rnams dang /_
[\[180a\]]
[\[180a.1\]]lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang chos 'di dag ni rgyu med pa las byung ba/_'bras bu med pa/_rnam par smin pa med pa
[\[180a.2\]]yin no snyam du de ltar yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa mi dge ba dang /_lung du ma bstan pa la dmigs pa'o/_/mi dge ba'i sems pa dge ba dang /_mi dge ba dang /_
[\[180a.3\]]lung du ma bstan pa la dmigs pa gang zhe na/_smras pa/_dge ba dang /_mi dge ba'i lus kyi las dang /_ngag gi las dang /_dge ba dang mi dge ba'i sems dang /_sems las byung ba'i chos rnams dang /_dge ba dang /_mi dge ba'i sems dang mi ldan pa'i 'du byed rnams dang /_
[\[180a.4\]]lung du ma bstan pa'i gzugs dang /_lung du ma bstan pa'i sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_chos 'di dag ni rgyu med pa las byung ba/_'bras bu med pa/_rnam par smin pa med pa yin no snyam du yid la byed
[\[180a.5\]]pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni mi dge ba'i sems pa dge ba dang /_mi dge ba dang /_lung du ma bstan pa la dmigs pa'o/_/lung du ma bstan pa'i sems pa lung du ma bstan pa la dmigs pa gang zhe na/_smras
[\[180a.6\]]pa/_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_dmigs pa 'di dag las bsgribs la lung du ma bstan pa dang /_ma bsgribs la lung
[\[180a.7\]]du ma bstan pa yang rung ste/_yid la byed pa'i sems gang yin pa nas sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa lung du ma bstan pa la dmigs pa'o/_/lung du ma bstan pa'i sems pa dge ba la dmigs pa
[\[180b\]]
[\[180b.1\]]gang zhe na/_smras pa/_dge ba'i lus kyi las dang /_ngag gi las dang /_dge ba'i sems dang /_sems las byung ba'i chos rnams dang /_dge ba'i sems dang mi ldan pa'i 'du byed rnams dang /_dmigs pa 'di dag la bsgribs
[\[180b.2\]]la lung du ma bstan pa dang /_ma bsgribs la lung du ma bstan pa yang rung ste/_yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa
[\[180b.3\]]dge ba la dmigs pa'o/_/lung du ma bstan pa'i sems pa mi dge ba la dmigs pa gang zhe na/_smras pa/_mi dge ba'i lus kyi las dang /_ngag gi las dang /_mi dge ba'i sems dang /_sems las byung ba'i chos rnams dang /_mi
[\[180b.4\]]dge ba'i sems dang mi ldan pa'i 'du byed rnams dang /_dmigs pa 'di las bsgribs la lung du ma bstan pa dang /_ma bsgribs la lung du ma bstan pa yang rung ste/_yid la byed pa'i sems pa gang yin pa nas/_sems mngon par 'du
[\[180b.5\]]byed pa dang /_yid kyi las kyi bar du sbyar te/_'di ni lung du ma bstan pa'i sems pa mi dge ba la dmigs pa'o/_/lung du ma bstan pa'i sems pa dge ba dang /_mi dge ba la dmigs pa gang zhe na/_smras pa/_dge ba dang /_mi dge ba'i
[\[180b.6\]]lus kyi las dang /_ngag gi las dang /_dge ba dang /_mi dge ba'i sems dang /_sems las byung ba'i chos rnams dang /_dge ba dang /_mi dge ba'i sems dang mi ldan pa'i 'du byed rnams dang /_dmigs pa 'di dag las bsgribs la lung
[\[180b.7\]]du ma bstan pa dang /_ma bsgribs la lung du ma bstan pa yang rung ste/_yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa dge ba
[\[181a\]]
[\[181a.1\]]dang /_mi dge ba la dmigs pa'o/_/lung du ma bstan pa'i sems pa dge ba dang /_lung du ma bstan pa la dmigs pa gang zhe na/_smras pa/_dge ba'i lus kyi las dang /_ngag gi las dang /_dge ba'i
[\[181a.2\]]sems dang sems las byung ba'i chos rnams dang /_dge ba'i sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang sems las byung ba'i chos rnams dang /_lung du ma bstan pa'i sems
[\[181a.3\]]dang mi ldan pa'i 'du byed rnams dang /_dmigs pa 'di dag las bsgribs la lung du ma bstan pa dang /_ma bsgribs la lung du ma bstan pa yang rung ste/_yid la byed pa'i sems pa gang yin pa nas/_sems mngon par 'du byed pa dang /_
[\[181a.4\]]yid kyi las kyi bar du sbyar te/_'di ni lung du ma bstan pa'i sems pa dge ba dang /_lung du ma bstan pa la dmigs pa'o/_/lung du ma bstan pa'i sems pa mi dge ba dang /_lung du ma bstan pa la dmigs pa gang zhe na/_smras pa/_
[\[181a.5\]]mi dge ba'i lus kyi las dang /_ngag gi las dang /_mi dge ba'i sems dang /_sems las byung ba'i chos rnams dang /_mi dge ba'i sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma
[\[181a.6\]]bstan pa'i sems dang sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_dmigs pa 'di dag las bsgribs la lung du ma bstan pa dang /_ma bsgribs la lung du ma bstan pa
[\[181a.7\]]yang rung ste/_yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa mi dge ba dang /_lung du ma bstan pa la dmigs pa'o/_/_
[\[181b\]]
[\[181b.1\]]lung du ma bstan pa'i sems pa dge ba dang /_mi dge ba dang /_lung du ma bstan pa la dmigs pa gang zhe na/_smras pa/_dge ba dang /_mi dge ba'i lus kyi las dang /_ngag gi las dang /_dge ba dang mi dge ba'i sems dang /_sems las byung ba'i chos rnams dge ba dang /_
[\[181b.2\]]mi dge ba'i sems dang mi ldan pa'i 'du byed rnams dang /_lung du ma bstan pa'i gzugs dang /_lung du ma bstan pa'i sems dang /_sems las byung ba'i chos rnams dang /_lung du ma bstan pa'i sems dang mi ldan pa'i 'du byed rnams dang /_dmigs pa 'di dag las
[\[181b.3\]]bsgribs la lung du ma bstan pa dang /_ma bsgribs la lung du ma bstan pa yang rung ste/_yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni lung du ma bstan pa'i sems pa dge ba dang /_mi dge ba dang /_lung
[\[181b.4\]]du ma bstan pa la dmigs pa'o/_/de la sems pa'i las ni 'dod pa dang ldan pa yang yod/_gzugs dang ldan pa yang yod/_gzugs med pa dang ldan pa yang yod do/_/sems pa'i las 'dod pa dang ldan pa gang zhe na/_smras pa/_'dod pa dang ldan pa'i yid la byed pa
[\[181b.5\]]dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni sems pa'i las 'dod pa dang ldan pa'o/_/sems pa'i las gzugs dang ldan pa gang zhe na/_smras pa/_gzugs med pa dang ldan pa'i yid la
[\[181b.6\]]byed pa dang mtshungs par ldan pa'i sems pa gang yin pa nas sems mngon par 'du byed pa dang /_yid kyi las kyi bar du sbyar te/_'di ni sems pa'i las gzugs dang ldan pa'o/_/sems pa'i las gzugs med pa dang ldan pa gang zhe na/_smras pa/_gzugs med pa dang ldan pa'i
[\[181b.7\]]yid la byed pa dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni sems pa'i las gzugs med pa dang ldan pa'o/_/de la 'dod pa dang ldan pa'i sems pa ni dge ba yang yod/_mi dge ba yang yod/_lung
[\[182a\]]
[\[182a.1\]]du ma bstan pa yang yod do/_/'dod pa dang ldan pa'i sems pa dge ba gang zhe na/_smras pa/_'dod pa dang ldan pa'i dge ba'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las
[\[182a.2\]]kyi bar du sbyar te/_'di ni 'dod pa dang ldan pa'i sems pa dge ba ste/_ji lta zhe na/_'di ltar chags pa med pas tshul bzhin du so sor brtags nas mig gis gzugs rnams mthong ba dang /_rna bas sgra rnams thos pa dang /_snas dri rnams bsnams pa dang /_lces ro rnams myong ba
[\[182a.3\]]dang /_lus kyis reg bya rnams reg pa dang /_yid kyis chos rnams rnam par shes pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa dge ba'o/_/gzhan yang srog gcod pa spangs pa
[\[182a.4\]]dang ldan pa'i yid la byed pa dang /_mtshungs par ldan pa dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems spangs pa dang ldan pa dang /_yang dag pa'i lta
[\[182a.5\]]ba dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa dge ba'o/_/gzhan yang khro ba med pa dang /_khon du 'dzin pa med pa dang /_'chab
[\[182a.6\]]pa med pa dang /_'tshig pa med pa dang /_phrag dog med pa dang /_ser sna med pa dang /_sgyu med pa dang /_g.yo med pa dang /_ngo tsha shes pa dang /_khrel yod pa dang ldan pa'i yid la byed pa dang mtshungs par ldan pa'i sems pa gang yin pa nas/_sems mngon par 'du byed pa dang /_
[\[182a.7\]]yid kyi las kyi bar du sbyar te/_'di ni 'dod pa dang ldan pa'i sems pa dge ba'o/_/gzhan yang 'dod pa dang ldan pa'i gsong por smra ba dang /_phyag 'tshal ba dang /_mngon du ldang ba dang /_thal mo sbyar ba dang /_'dud pa dang ldan pa'i yid la byed pa dang /_mtshungs par ldan pa'i
[\[182b\]]
[\[182b.1\]]sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa dge ba'o/_/gzhan yang sbyin pa dag sbyin pa'am/_gnod sems dag mi byed pa'am/_tshul khrims yang dag par blangs te 'dug
[\[182b.2\]]pa'am/_gso sbyong la gnas pa'am/_sems dad pas rang gis lag dar te las byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa dge ba'o/_/gzhan yang 'dod pa dang ldan pa'i dge
[\[182b.3\]]ba'i yid la byed pas/_sdug bsngal la bye/_sdug bsngal bar yid la byed pa'am/_kun 'byung ba la kun 'byung ba'am/_'gog pa la 'gog pa'am/_lam la lam du yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar
[\[182b.4\]]te/_'di ni 'dod pa dang ldan pa'i sems pa dge ba'o/_/'dod pa dang ldan pa'i sems pa mi dge ba gang zhe na/_smras pa/_mi dge ba'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar
[\[182b.5\]]te/_'di ni 'dod pa dang ldan pa'i sems pa mi dge ba'o/_/ji lta zhe na/_'di ltar chags pa dang /_sdang ba dang /_rmongs pas tshul bzhin ma yin pa dang /_so sor ma brtags par mig gis gzugs rnams mthong ba nas/_yid kyis chos rnams rnam par shes pa'i bar gyi sems
[\[182b.6\]]pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa mi dge ba'o/_/gzhan yang srog gcod pa dang ldan pa'i yid la byed pa dang mtshungs par ldan pa dang /_ma byin par len pa dang /_'dod pa la log par g.yem
[\[182b.7\]]pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang log par lta ba dang ldan pa'i yid la byed pa dang /_mtshungs par ldan pa'i yid la byed pa gang yin pa nas/_sems mngon par 'du byed pa dang /_yid kyi las kyi bar du
[\[183a\]]
[\[183a.1\]]sbyar te/_'di ni 'dod pa dang ldan pa'i sems pa mi dge ba'o/_/gzhan yang khro ba dang /_khon du 'dzin pa dang /_'chab pa dang /_'tshig pa dang /_phrag dog dang /_ser sna dang /_sgyu dang g.yo dang /_ngo tsha mi shes pa dang /_khrel med pa dang ldan pa'i yid la byed pa
[\[183a.2\]]dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa mi dge ba'o/_/gzhan yang lag pa dang /_khu tshur dang thal lcag bsnun pa dang /_yal ga dang lcug mas
[\[183a.3\]]gnod par byed pa dang ldan pa'i yid la byed pa dang mtshungs par ldan pa'i sems pa gang yin pa nas sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa mi dge ba'o/_/gzhan yang mi dge ba kun du sbyor ba dang /_'ching ba dang /_
[\[183a.4\]]bag la nyal ba dang /_kun nas dkris pa rnams dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa mi dge ba'o/_/'dod pa dang ldan pa'i sems pa lung
[\[183a.5\]]du ma bstan pa gang zhe na/_smras pa/_'dod pa dang ldan pa'i lung du ma bstan pa'i yid la byed pa dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa lung du ma
[\[183a.6\]]bstan pa'o/_/ji lta zhe na/_'di ltar dge ba'i sems kyang ma yin nyon mongs pa can gyi sems kyang ma yin pa/_rang bzhin du gnas pa/_spyod lam la zhugs pas/_mig gis gzugs rnams mthong ba nas/_yid kyis chos rnams rnam par shes pa'i bar gyi sems pa
[\[183a.7\]]gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa lung du ma bstan pa'o/_/gzhan yang 'dod pa dang ldan pa'i lung du ma bstan pa'i kun du sbyor ba dang /_'ching ba dang /_bag la nyal ba dang /_nye ba'i nyon
[\[183b\]]
[\[183b.1\]]mongs pa dang /_kun nas dkris pa rnams dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni 'dod pa dang ldan pa'i sems pa lung du ma bstan pa'o/_/de la gzugs dang ldan pa'i
[\[183b.2\]]sems pa dge ba yang yod/_lung du ma bstan pa yang yod/_gzugs dang ldan pa'i sems pa dge ba gang zhe na/_smras pa/_gzugs dang ldan pa'i dge ba'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_
[\[183b.3\]]yid kyi las kyi bar du sbyar te/_'di ni gzugs dang ldan pa'i sems pa dge ba'o/_/ji lta zhe na/_'di ltar chags pa med pa'am/_sdang ba med pa'am/_rmongs pa med pa la tshul bzhin du so sor brtags nas/_mig gis gzugs rnams mthong ba dang /_rna bas sgra rnams
[\[183b.4\]]thos pa dang /_snas dri rnams bsnams pa dang /_lces ro rnams myong ba dang /_lus kyis reg bya rnams reg pa dang /_yid kyis chos rnams rnam par shes pa'i bar gyi sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni
[\[183b.5\]]gzugs dang ldan pa'i sems pa dge ba'o/_/gzhan yang yongs su ma zin pa'i bsam gtan bzhi bsgom pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa dge ba'o/_/gzhan
[\[183b.6\]]yang gzugs dang ldan pa'i gsong por smra ba dang /_phyag 'tshal ba dang /_mngon du ldang ba dang /_thal mo sbyar ba dang /_'dud pa dang ldan pa'i yid la byed pa dang /_mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las
[\[183b.7\]]kyi bar du sbyar te/_'di ni gzugs dang ldan pa'i sems pa dge ba'o/_/gzhan yang gzugs dang ldan pa'i dge ba'i yid la byed pas/_sdug bsngal ba la sdug bsngal bar yid la byed pa'am/_kun 'byung ba la kun 'byung bar yid la byed pa'am/_'gog pa la 'gog
[\[184a\]]
[\[184a.1\]]par yid la byed pa'am/_lam la lam du yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa dge ba'o/_/gzugs dang ldan pa'i sems pa lung
[\[184a.2\]]du ma bstan pa gang zhe na/_smras pa/_gzugs dang ldan pa'i lung du ma bstan pa'i yid la byed pa dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa lung du ma bstan
[\[184a.3\]]pa'o/_/ji lta zhe na/_'di ltar dge ba'i sems kyang ma yin/_nyon mongs pa can gyi sems kyang ma yin pa rang bzhin du gnas pa/_spyod lam du zhugs pas/_mig gis gzugs rnams mthong ba dang /_rna bas sgra rnams thos pa dang /_snas dri rnams bsnams pa dang /_lces ro rnams
[\[184a.4\]]myong ba dang /_lus kyis reg bya rnams reg pa dang /_yid kyis chos rnams rnam par shes pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa lung du ma bstan pa'o/_/gzhan yang yongs su
[\[184a.5\]]zin pa'i sems kyis bsam gtan bzhi sgom pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa lung du ma bstan pa'o/_/gzhan yang gzugs dang ldan pa'i kun du sbyor ba dang /_'ching
[\[184a.6\]]ba dang /_bag la nyal ba dang /_nye ba'i nyon mongs pa dang /_kun nas dkris pa rnams dang ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs dang ldan pa'i sems pa lung du ma bstan pa'o/_/de la
[\[184a.7\]]gzugs med pa dang ldan pa'i sems pa ni dge ba yang yod/_lung du ma bstan pa yang yod do/_/gzugs med pa dang ldan pa'i sems pa dge ba gang zhe na/_smras pa/_gzugs med pa dang ldan pa'i dge ba'i yid la byed pa dang /_mtshungs par ldan pa'i sems pa
[\[184b\]]
[\[184b.1\]]gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs med pa dang ldan pa'i sems pa dge ba'o/_/ji lta zhe na/_'di ltar chags pa med pa'am/_sdang ba med pa'am/_rmongs pa med pas tshul bzhin du so sor
[\[184b.2\]]brtags nas yid kyis chos rnams rnam par shes pa gang yin pa nas/_sems mngon par 'du byed pa dang /_yid kyi las kyi par du sbyar te/_'di ni gzugs med pa dang ldan pa'i sems pa dge ba'o/_/gzhan yang yongs su zin pa'i sems kyis gzugs med pa bzhi
[\[184b.3\]]bsgoms pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs med pa dang ldan pa'i sems pa dge ba'o/_/gzhan yang gzugs med pa dang ldan pa'i yid la byed pas sdug bsngal la sdug bsngal bar yid
[\[184b.4\]]la byed pa'am/_kun 'byung ba la kun 'byung ba'am/_'gog pa la 'gog pa'am/_lam la lam du yid la byed pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs med pa dang ldan pa'i sems pa
[\[184b.5\]]dge ba'o/_/gzugs med pa dang ldan pa'i sems pa lung du ma bstan pa gang zhe na/_smras pa/_gzugs med pa'i yid la byed pa lung du ma bstan pa dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_
[\[184b.6\]]'di ni gzugs med pa dang ldan pa'i sems pa lung du ma bstan pa'o/_/ji lta zhe na/_'di ltar dge ba'i sems kyang ma yin/_nyon mongs pa can gyi sems kyang ma yin pa rang bzhin du gnas pa yid kyi chos rnams rnam par shes pa'i sems pa gang yin pa nas/_sems
[\[184b.7\]]mngon par 'du byed pa dang yid kyi las kyi bar du sbyar te/_'di ni gzugs med pa dang ldan pa'i sems pa lung du ma bstan pa'o/_/gzhan yang yongs su zin pa'i sems kyis gzugs med pa bzhi bsgom pa'i sems pa gang yin pa nas/_sems mngon par 'du byed
[\[185a\]]
[\[185a.1\]]pa dang /_yid kyi las kyi bar du sbyar te/_'di ni gzugs med pa dang ldan pa'i sems pa lung du ma bstan pa'o/_/gzhan yang gzugs med pa dang ldan pa'i kun du sbyor ba dang /_'ching ba dang /_bag la nyal ba dang /_nye ba'i nyon mongs pa dang /_
[\[185a.2\]]kun nas dkris pa rnams dang mtshungs par ldan pa'i sems pa gang yin pa nas/_sems mngon par 'du byed pa dang /_yid kyi las kyi bar du sbyar te/_'di ni gzugs med pa dang ldan pa'i sems pa lung du ma bstan pa'o/_/'dul mchog kha lo sgyur ba tshangs
[\[185a.3\]]pa'i gsung dang ldan/_/sku mdog gser 'dra kha lo sgyur ba rnams kyi mchog_/rnam par 'dren par mdzad pa byung ba gang yin te/_/'jigs pa med par las rnams tha dad ston par mdzad/_/rgyu gcig gis las rnams bsdus te/_las zhes bya ba'i phyir ro/_/rgyu
[\[185a.4\]]gnyis kyis las rnams bsdus te/_sems pa'i las dang /_ched du bsams pa'i las so/_/rgyu gsum gyis las rnams bsdus te/_lus kyi las dang /_ngag gi las dang /_yid kyi las so/_/rgyu bzhis las rnams bsdus te/_'dod pa dang ldan pa dang /_gzugs
[\[185a.5\]]dang ldan pa dang /_gzugs med pa dang ldan pa dang mi ldan pa'o/_/rgyu lngas las rnams bsdus te/_mthong bas spang bar bya ba lung du bstan pa dang /_lung du ma bstan pa dang /_bsgoms pas spang bar bya ba lung du bstan pa dang /_lung du ma bstan pa dang /_spang bar bya ba ma yin
[\[185a.6\]]pa'i las so/_/rgyu drug gis las rnams bsdus te/_sdug bsngal mthong bas spang bar bya ba dang /_kun 'byung ba dang /_'gog pa dang /_lam mthong ba dang /_bsgom pas spang bar bya ba dang /_spang bar bya ba ma yin pa'o/_/rgyu bdun gyis las rnams bsdus te/_'dod pa dang ldan pa
[\[185a.7\]]mthong bas spang bar bya ba dang /_bsgom pas spang bar bya ba dang /_gzugs dang ldan pa mthong bas spang bar bya ba dang /_bsgom pas spong bar bya ba dang /_gzugs med pa dang ldan pa mthong bas spang bar bya ba dang /_bsgom pas spang bar bya ba dang /_spang bar bya ba ma yin pa'o/_/rgyu
[\[185b\]]
[\[185b.1\]]brgyad kyis las rnams bsdus te/_'dod pa dang ldan pa'i dge ba dang /_mi dge ba dang lung du ma bstan pa dang /_gzugs dang ldan pa'i dge ba dang /_lung du ma bstan pa dang /_gzugs med pa dang ldan pa'i dge ba dang /_lung du ma bstan pa dang ldan pa ma yin pa'i las so/_/_
[\[185b.2\]]rgyu dgus las rnams bsdus te/_lus kyi las dge ba dang /_mi dge ba dang /_lung du ma bstan pa dang /_ngag gi las dge ba dang /_mi dge ba dang /_lung du ma bstan pa dang /_yid kyi las dge ba dang /_mi dge ba dang /_lung du ma bstan pa'o/_/rgyu bcus las rnams bsdus te/_
[\[185b.3\]]lus kyi las dge ba zag pa zad pa dang /_bcas pa dang /_mi dge ba dang /_lung du ma bstan pa dang /_zag pa med pa'i las so/_/ngag gi las dge ba zag pa zad pa dang bcas pa dang /_mi dge ba dang /_lung du ma bstan pa dang /_zag pa med pa'i las so/_/yid kyi las dge ba
[\[185b.4\]]zag pa zad pa dang bcas pa dang /_mi dge ba dang /_lung du ma bstan pa dang /_zag pa med pa'i las so/_/rgyu bcu gcig gis las rnams bsdus te/_'dod pa dang ldan pa'i dge ba dang /_mi dge ba dang /_bsgribs la lung du ma bstan pa dang /_ma bsgribs la lung du ma bstan pa dang /_
[\[185b.5\]]gzugs dang ldan pa'i dge ba dang /_bsgribs la lung du ma bstan pa dang /_ma bsgribs la lung du ma bstan pa dang /_gzugs med pa dang ldan pa'i dge ba dang /_bsgribs la lung du ma bstan pa dang /_ma bsgribs la lung du ma bstan pa dang ldan pa ma yin pa'i las so/_/_
[\[185b.6\]]rgyu bcu gnyis kyis las rnams bsdus te/_lus kyi las dge ba dang /_mi dge ba dang /_bsgribs la lung du ma bstan pa dang /_ma bsgribs la lung du ma bstan pa dang /_ngag gi las dge ba dang /_mi dge ba dang /_bsgribs la lung du ma bstan pa dang /_ma bsgribs la
[\[185b.7\]]lung du ma bstan pa dang /_yid kyi las dge ba dang /_mi dge ba dang /_bsgribs la lung du ma bstan pa dang /_ma bsgribs la lung du ma bstan pa'o/_/bstan bcos chen po chos mngon pa las/_las gdags pa tshigs dang po'o//_//sdom ni/_rtsa ba gsum dang dbye
[\[186a\]]
[\[186a.1\]]ba dang /_/mi dge las lam bcu po dang /_/yang na las rnams bcu yi rgyu/_/mi dge ba ni gsum po yin/_/mi dge ba'i rtsa ba gsum gang zhe na/_gsum ni chags pa mi dge ba'i rtsa ba dang /_zhe sdang mi dge ba'i rtsa ba dang /_gti mug mi dge ba'i rtsa ba'o/_/_
[\[186a.2\]]chags pa mi dge ba'i rtsa ba gang zhe na/_smras pa/_'dod chags pa dang /_kun du 'dod chags pa dang /_kun du zhen pa dang /_chums pa dang /_lhag par zhen pa dang /_sred pa dang /_tshol ba dang /_'dod pa dang /_brgyal ba dang /_zhen pa dang /_yongs su zhen pa dang /_nang gi
[\[186a.3\]]'ching ba dang /_don du sgrub pa dang /_brnab sems dang /_sdug bsngal dang /_kun 'byung ba la chags pa dang /_chags pa las byung ba gang yin pa 'di ni chags pa zhes bya'o/_/mi dge ba'i rtsa ba gang zhe na/_smras pa/_chos de mi dge ba yin la/_de ni mi dge ba'i chos mang
[\[186a.4\]]po'i rtsa ba gang yin pas na/_de'i phyir de ni nad kyi rtsa ba dang /_'bras kyi rtsa ba dang /_zug rngu'i rtsa ba dang /_sdig pa'i rtsa ba dang /_rnam par ma dag pa'i rtsa ba dang /_kun nas nyon mongs pa'i rtsa ba dang /_rnam par byang ba ma yin pa'i rtsa ba dang /_yongs su byang ba ma yin pa'i rtsa ba yin
[\[186a.5\]]te/_de bas na chags pa mi dge ba'i rtsa ba zhes bya'o/_/zhe sdang mi dge ba'i rtsa ba zhes bya ba la zhe sdang gang zhe na/_smras pa/_sems can rnams la kun nas mnar sems dang /_tha ba dang /_khong khro ba dang /_gnod sems dang /_gnod sems su byed pa dang /_gnod sems su
[\[186a.6\]]gyur pa dang /_sdang ba dang /_rab tu sdang ba dang /_sems kyis sdang ba gang yin pa dang /_sems can rnams la mi mthun par byed pa dang /_sdang ba dang /_sdang bar byed pa dang sdang bar gyur pa gang yin pa 'di ni zhe sdang ba zhes bya'o/_/mi dge ba'i rtsa ba zhes bya ba gang zhe na/_smras pa/_
[\[186a.7\]]chos de mi dge ba yin pa nas rgyas par yongs su byang ba ma yin pa'i rtsa ba zhes bya ba'i bar du sbyar te/_de bas na zhe sdang mi dge ba'i rtsa ba zhes bya'o/_/gti mug mi dge ba'i rtsa ba zhes bya ba la/_gti mug gang zhe na/_smras pa/_sngon gyi mtha' mi shes pa dang /_phyi ma'i mtha' mi shes
[\[186b\]]
[\[186b.1\]]pa dang /_dbus kyi mtha' mi shes pa dang /_nang mi shes pa dang /_phyi rol mi shes pa dang /_nang dang phyi rol mi shes pa dang /_las mi shes pa dang /_rnam par smin pa mi shes pa dang /_las dang rnam par smin pa mi shes pa dang /_las legs par byas pa mi shes pa dang /_las nyes
[\[186b.2\]]par byas pa mi shes pa dang /_las legs par byas pa dang nyes par byas pa mi shes pa dang /_rgyu mi shes pa dang /_rgyu las skyes pa'i chos rnams mi shes pa dang /_kha na ma tho ba dang bcas pa dang /_kha na ma tho ba med pa dang /_ngan pa dang /_bzang po dang /_gnag pa dang /_dkar ba dang /_
[\[186b.3\]]rten cing 'brel par 'byung ba'i chos rnams rab tu dbye ba dang bcas pa mi shes pa dang /_reg pa'i skye mched drug yang dag pa ji lta ba bzhin du mi shes mi mthong ba dang /_mun pa dang /_rmongs pa dang /_ma rig pa'i mun pa dang /_glog dang /_rnyog pa can dang /_bsgribs pa dang /_chod pa dang /_
[\[186b.4\]]long bar byed pa dang /_mig med par byed pa dang /_shes rab dang mi mthun pa dang /_phongs pa'i phyogs dang mthun pa dang /_mya ngan las 'da' bar 'gyur ba dang /_ma rig pa dang /_ma rig pa'i chu bo dang /_ma rig pa'i dug gi rtsa ba dang /_ma rig pa'i dug gi sdong po dang /_ma rig pa'i
[\[186b.5\]]dug gi lo ma dang /_ma rig pa'i dug gi me tog dang /_ma rig pa'i dug gi 'bras bu dang /_rmongs pa dang /_kun du rmongs pa dang /_rab tu rmongs pa dang /_gti mug dang /_gti mug las byung ba gang yin pa 'di ni gti mug ces bya'o/_/mi dge ba'i rtsa ba zhes bya ba gang zhe na/_smras pa/_chos de mi dge ba
[\[186b.6\]]yin la/_de ni mi dge ba'i chos mang po'i rtsa ba yang yin pas na/_de'i phyir de ni nad kyi rtsa ba nas/_yongs su byang ba ma yin pa'i rtsa ba yin pa'i bar du sbyar te/_de bas na gti mug mi dge ba'i rtsa ba zhes bya'o/_/mi dge ba bcu'i las kyi lam ni srog gcod pa dang /_ma byin par len pa dang
[\[186b.7\]]'dod pa la log par g.yem pa dang /_ka ca ni rnam pa gsum ste/_chags pa las byung ba dang /_zhe sdang las byung ba dang /_gti mug las byung ba'o/_/ma byin par len pa chags pa las byung ba gang zhe na/_smras pa/_ji ltar 'di na kha cig yo byad gang 'dod pa de/_des gzhan dag las ma
[\[187a\]]
[\[187a.1\]]byin par len par byed do/_/de ma yin te bdag nyid mi 'dod du zin kyang de 'di snyam du sems te/_sems can bdag la sdug pa dang /_gces pa dang /_dga' ba dang /_yid du 'ong ba gang yin pa de dag la mkho ba dang /_'chang ba dang /_longs spyod du 'gyur
[\[187a.2\]]ro snyam nas de dag gi don du gzhan dag las ma byin par len par byed do/_/yang na gzhan dag de la 'di skad du khyod tshur shog la/_ming 'di zhes bya ba las ma byin par long shig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes bsgo nas/_
[\[187a.3\]]des longs spyod de dag 'dod nas/_gzhan dag las ma byin par len par byed pa de lta bu ni chags pa las byung ba yin no/_/zhe sdang las byung ba ji lta bu zhe na/_smras pa/_ji ltar 'di na kha cig gang la kun nas mnar sems dang /_khro ba'i sems yod pa'i phyir/_de las ma byin par
[\[187a.4\]]len par byed do/_/de ma yin te de las kun nas mnar sems dang /_khro ba'i sems med du zin kyang de dag gi yo byad sdug pa dang /_gces pa dang /_dga' ba dang /_yid du 'ong ba de rnams de dag la kun nas mnar sems dang /_khro ba'i sems yod pa'i phyir/_de 'di snyam du sems
[\[187a.5\]]te/_de dag yun ring por mi bzod cing /_mi la sems mngon par mi dga' bar 'gyur bar bya'o snyam nas/_des dngos po de ma byin par len par byed pa de lta bu ni/_zhe sdang las byung ba yin no/_/gti mug las byung ba ji lta bu zhe na/_smras pa/_bram ze dag 'di skad du 'di dag
[\[187a.6\]]thams cad ni bram ze rnams dbang mod kyi/_'on kyang mthu chungs pas na/_dmangs rnams kyang spyad do zhes zer te/_de dag la pha rol gyis yongs su bzung ba'i 'du shes med pa ma yin na/_las de la ci yang mi 'ong bar lta zhing /_'bras bu med par lta la/_'di ltar lta zhing 'di skad
[\[187a.7\]]du smra ste/_las 'di med do/_/las 'di'i 'bras bu rnam par smin pa med do zhes zer ba de lta bu ni gti mug las byung ba yin no/_/'dod pa la log par g.yem pa ni rnam pa gsum te/_chags pa las byung ba dang /_zhe sdang las byung ba dang /_gti mug las byung ba'o/_/'dod pa las
[\[187b\]]
[\[187b.1\]]log par g.yem pa chags pa las byung ba gang yin zhe na/_smras pa/_ji ltar 'di na kha cig gang la lta zhing sems chags pa de las 'dod pa las log par g.yem par kun du spyod par byed do/_/de ma yin te bdag nyid lta ba dang ldan zhing sems chags pa med du zin kyang /_de 'di snyam du
[\[187b.2\]]sems te/_sems can bdag la sdug pa dang /_gces pa dang /_dga' ba dang /_yid du 'ong ba gang yin pa de dag la/_mkho ba dang /_'chang ba dang /_longs spyod du 'gyur ro snyam nas/_de dag gi don du gzhan la 'dod pa la log par g.yem pa kun nas spyod par byed do/_/yang na
[\[187b.3\]]gzhan dag de la 'di skad du khyod tshur shog la ming 'di zhes bya ba la 'dod pa la log par g.yem pa kun du spyod cig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes bsgo nas/_des longs spyod de dag 'dod nas gzhan gyi don du 'dod pa la log par
[\[187b.4\]]g.yem pa kun du spyod par byed pa de lta bu ni/_chags pa las byung ba/_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba ste/_mi dge ba'i rtsa ba gsum po de dag ni mi dge ba bcu'i las kyi lam 'di
[\[187b.5\]]dag gi rgyu dang /_rtsa ba dang /_'jug par byed pa dang /_gzhi dang /_byed rgyu dang /_skyed pa dang /_rkyen dang /_kun nas slong ba'o/_/las gdags pa tshigs gnyis pa'o//_//sdom ni/_rgyu gang rnam rig byed min gzugs/_/thogs bcas dang ni sems las byung /_/chags pa
[\[187b.6\]]dang ni zhe sdang gsum/_/rnam pa gsum du skye ba yin/_/mi dge ba bcu'i las kyi lam ni/_srog gcod pa nas/_log par lta ba'i bar dag go/_/srog gcod pa'i rgyu gang zhe na/_smras pa/_mi dge ba'i rtsa ba dang /_tshul bzhin ma yin pa'i yid la byed pa ni srog gcod pa'i rgyu'o/_/srog
[\[187b.7\]]gcod pa gang gi rgyu zhe na/_smras pa/_srog gcod pa ni srog gcod pa'i rnam par smin pa'i rgyu'o/_/srog gcod pa ci las byung /_kun 'byung ba ni gang /_kun nas slong ba ni gang zhe na/_smras pa/_mi dge ba'i rtsa ba dang /_tshul bzhin ma yin pa'i yid la byed pa ni srog gcod pa kun nas
[\[188a\]]
[\[188a.1\]]slong ba'o/_/srog gcod pa gang gis kun nas bslang bar bya ba yin zhe na/_smras pa/_srog gcod pa kun nas slong bar byed pa'i sems dang /_sems las byung ba'i chos rnams kyi'o/_/srog gcod pa ci las dmigs she na/_smras pa/_sems
[\[188a.2\]]can la dmigs so/_/srog gcod pa gang gi dmigs pa yin zhe na/_smras pa/_srog gcod pa kun nas slong bar byed pa'i sems dang /_sems las byung ba'i chos rnams kyi'o/_/srog gcod pa'i 'bras bu ci zhe na/_smras pa/_mi sdug pa'i 'bras bu dang /_mi gces
[\[188a.3\]]pa'i 'bras bu dang /_mi dge ba'i 'bras bu dang /_yid du mi 'ong pa'i 'bras bu dang /_yid du mi 'thad pa'i 'bras bu dang /_mi 'dod pa'i 'bras bu'o/_/srog gcod pa gang gi 'bras bu yin zhe na/_smras pa/_srog gcod pa kun nas slong bar byed pa'i sems dang /_sems las byung ba'i
[\[188a.4\]]chos rnams kyi'o/_/srog gcod pa'i rnam par smin pa ci zhe na/_smras pa/_mi sdug pa'i rnam par smin pa dang /_mi gces pa'i rnam par smin pa dang /_mi dge ba'i rnam par smin pa dang /_yid du mi 'ong ba'i rnam par smin pa dang /_yid dang mi 'thad pa'i rnam par smin pa dang /_mi 'dod
[\[188a.5\]]pa'i rnam par smin pa'o/_/srog gcod pa gang gi rnam par smin pa gang zhe na/_smras pa/_srog gcod pa kun nas slong bar byed pa'i sems dang /_sems las byung ba'i chos rnams kyi'o/_/srog gcod pa'i nyes dmigs ci yin zhe na/_smras pa/_nyes dmigs lnga ste/_de
[\[188a.6\]]bdag nyid kyis smad par 'gyur ba dang /_de gzhan gyis smad par 'gyur ba dang /_tshangs pa mtshungs par spyod pa mkhas pa rnams kyis dris na/_chos bzhin du smad par 'gyur ba dang /_phyogs dang phyogs mtshams rnams su sdig can dang /_bsngags pa ma yin pa dang /_snyan
[\[188a.7\]]pa ma yin pa dang /_dge ba ma yin pa'i sgra dang /_tshigs su bcad pa grags par 'gyur ba dang /_lus dang bral nas shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ro/_/srog gcod pa su la nyes dmigs su 'gyur zhe na/_
[\[188b\]]
[\[188b.1\]]smras pa/_gnyi ga la nyes dmigs su 'gyur te/_srog chags srog dang bral bar byed pa gang yin pa dang /_srog chags gang srog dang bral bar bya ba la'o/_/ma byin par len pa'i rgyu gang zhe na/_smras pa/_mi dge ba'i rtsa ba dang /_tshul bzhin ma yin pa yid la byed pa ni/_
[\[188b.2\]]ma byin par len pa'i rgyu ste/_srog gcod pa la ji lta ba bzhin du rgyas par brjod par bya'o/_/de la khyad par ni 'di yod de/_ma byin par len pa ni yo byad la dmigs so/_/gnyi ga la nyes dmigs su 'gyur te/_ma byin par len pa gang yin pa dang /_gang gi ma byin par
[\[188b.3\]]len pa'o/_/'dod pa la log par g.yem pa gang la dmigs she na/_sems can la dmigs so/_/gnyi ga la nyes dmigs su 'gyur te/_'dod pa rnams la log par g.yem pa gang yin pa dang /_'dod pa la log par g.yem pas gang la kun du spyod pa'o/_/brdzun du
[\[188b.4\]]smra ba ni ming la dmigs so/_/gnyi ga la nyes dmigs su 'gyur te/_brdzun du smra ba gang yin pa dang /_brdzun du smra bas bslu bar bya ba gang yin pa'o/_/phra ma yang ming la dmigs so/_/gsum la nyes dmigs su 'gyur te/_mdza' bo 'byed pa gang yin pa dang /_mdza' bo gang las phye
[\[188b.5\]]ba dang /_gang gis mdza' bo phye ba'o/_/tshig rtsub po yang ming la dmigs so/_/gnyi ga la nyes dmigs su gyur te/_tshig rtsub por smra ba gang yin pa dang /_tshig rtsub pos gang la kun du spyod pa'o/_/tshig kyal pa yang ming la dmigs so/_/gnyi ga la yang nyes dmigs su 'gyur te/_
[\[188b.6\]]tshig kyal pa smra ba gang yin pa dang /_tshig kyal pas gang la slu ba'o/_/brnab sems ni yo byad la dmigs so/_/gnyi ga nyes dmigs su 'gyur te/_brnab sems byed pa gang yin pa dang /_gang gi dngos po la brnab sems bskyed pa'o/_/gnod sems ni sems can la dmigs
[\[188b.7\]]so/_/gnyi ga la nyes dmigs su 'gyur te/_gnod sems byed pa gang yin pa dang /_gang gi rgyu la gnod sems bskyed pa'o/_/log par lta ba'i rgyu gang zhe na/_smras pa/_mi dge ba'i rtsa ba dang /_tshul bzhin ma yin pa yid la byed pa ni/_log par lta ba'i rgyu'o/_/log par lta ba
[\[189a\]]
[\[189a.1\]]gang gi rgyu gang zhe na/_smras pa/_log par lta ba ni log par lta ba'i rnam par smin pa'i rgyu'o/_/log par lta ba ci las 'byung /_kun 'byung ba ni gang /_kun nas slong ba ni gang zhe na/_smras pa/_mi dge ba'i rtsa ba dang /_tshul bzhin ma yin pa'i yid la byed pa
[\[189a.2\]]ni/_log par lta ba'i kun nas slong ba'o/_/log par lta ba gang gis kun nas bslang ba yin zhe na/_smras pa/_log par lta ba kun nas slong bar byed pa'i sems dang /_sems las byung ba'i chos rnams kyis so/_/log par lta ba ci la dmigs she na/_smras pa/_ming
[\[189a.3\]]dang gzugs la dmigs so/_/log par lta ba gang gis dmigs pa yin zhe na/_smras pa/_log par lta ba kun nas slong bar byed pa'i sems dang sems las byung ba'i chos rnams kyi'o/_/log par lta ba'i 'bras bu ci zhe na/_smras pa/_mi sdug pa'i 'bras
[\[189a.4\]]bu dang /_mi gces pa'i 'bras bu dang /_mi dga' ba'i 'bras bu dang /_yid du mi 'ong ba'i 'bras bu dang /_yid du mi 'thad pa'i 'bras bu dang /_mi 'dod pa'i 'bras bu'o/_/log par lta ba gang gi 'bras bu yin zhe na/_smras pa/_log par lta ba kun nas slong bar byed
[\[189a.5\]]pa'i sems dang sems las byung ba'i chos rnams kyi'o/_/log par lta ba'i rnam par smin pa ci zhe na/_smras pa/_mi sdug pa'i rnam par smin pa dang /_mi gces pa'i rnam par smin pa dang /_mi dge ba'i rnam par smin pa dang /_yid du mi 'ong ba'i rnam par smin pa dang /_yid dang mi
[\[189a.6\]]'thad pa'i rnam par smin pa dang /_mi 'dod pa'i rnam par smin pa'o/_/log par lta ba gang gi rnam par smin pa yin zhe na/_smras pa/_log par lta ba kun nas slong bar byed pa'i sems dang /_sems las byung ba'i chos rnams kyi'o/_/log par lta ba'i nyes dmigs ci yin
[\[189a.7\]]zhe na/_smras pa/_nyes dmigs lnga ste/_de bdag nyid kyis smad par 'gyur ba dang /_de gzhan gyis smad par 'gyur ba dang /_tshangs pa mtshungs par spyod pa mkhas pa rnams kyis dris na chos bzhin du smad par 'gyur ba dang /_phyogs dang phyogs mtshams rnams su
[\[189b\]]
[\[189b.1\]]sdig can dang /_bsngags pa ma yin pa dang /_snyan pa ma yin pa dang /_dge ba ma yin pa'i sgra dang tshigs su bcad pa grags par 'gyur ba dang /_lus dang bral te shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ba'o/_/log par lta
[\[189b.2\]]ba su la nyes dmigs su 'gyur zhe na/_smras pa/_gnyi ga la nyes dmigs su 'gyur te/_log par rtog pa gang yin pa dang gang dang log par rtog pa'o/_/mi dge ba bcu'i las kyi lam zhes bya ba nas rgyas par sbyar te/_srog gcod pa rnam par rig byed ces bya ba'am/_'on
[\[189b.3\]]te rnam par rig byed ma yin zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di na kha cig la la zhig 'di skad du srog chags kyi srog chod cig ces bsgo la des kyang gcad par bya'o zhes
[\[189b.4\]]smras kyang rung /_ma bcad cig ces bsgo bzhin du gcod do zhes smras kyang rung ba las/_phar song ste srog chags kyi srog bcad kyang rung /_phyir 'ongs te srog chags kyi srog gcod kyang rung ste/_gang gi tshe srog chags kyi srog gcod pa de'i tshe/_lus kyi las gang yin pa de ni rnam par rig byed
[\[189b.5\]]ces bya'o/_/rnam par rig byed ma yin pa gang yin zhe na/_smras pa/_srog gcod pa las phyir ma log cing phyir ma nur la ma btang ma spangs pas/_ji ste na lus kyis kyang rnam par rig par mi byed pa 'di ni/_rnam par rig byed ma yin pa zhes bya'o/_/ma byin par len pa rnam par rig
[\[189b.6\]]byed ces bya'am/_'on te rnam par rig byed ma yin pa zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di ni kha cig la la zhig 'di skad du/_gzhan dag las ma byin par longs shig
[\[189b.7\]]ces bsgo la/_des kyang blang ngo zhes smras kyang rung /_ma len cig ces bsgo bzhin du blang ngo zhes smras kyang rung ba las/_phar song ste gzhan dag las ma byin par len kyang rung /_phyir 'ongs te gzhan dag las ma byin par len kyang rung ste/_gang gi tshe gzhan dag las ma byin par
[\[190a\]]
[\[190a.1\]]len pa de'i tshe/_lus kyi las gang yin pa de ni rnam par rig byed do/_/rnam par rig byed ma yin pa gang zhe na/_smras pa/_ma byin par len pa las phyir ma log cing /_phyir ma nur la ma btang ma spangs pas/_ji ste na lus kyis kyang rnam par rig par mi
[\[190a.2\]]byed pa 'di ni rnam par rig byed ma yin pa'o/_/'dod pa las log par g.yem pa rnam par rig byed ces bya'am/_'on te rnam par rig byed ma yin pa zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_
[\[190a.3\]]smras pa/_ji ltar 'di na kha cig la la zhig la 'di skad du/_gzhan dag gi 'dod pa rnams la log par spyod cig ces bsgo la/_des kyang spyad par bya'o zhes smras kyang rung /_ma spyad cig ces bya ba bsgo bzhin du spyod do zhes smras kyang rung ba las phar song ste/_gzhan dag gi 'dod pa
[\[190a.4\]]rnams la log par spyod kyang rung /_phyir 'ongs te gzhan dag gi 'dod pa rnams la log par spyod kyang rung ste/_gang gi tshe gzhan dag gi 'dod pa rnams la log par spyod pa de'i tshe lus kyi las gang yin pa de ni rnam par rig byed do/_/rnam par rig byed ma yin pa gang zhe na/_
[\[190a.5\]]smras pa/_'dod pa la log par spyod pa las phyir ma log cing phyir ma nur la ma btang ma spangs pas/_ci ste na lus kyis kyang rnam par rig par mi byed pa 'di ni/_rnam par rig byed ma yin pa'o/_/brdzun du smra ba rnam par rig byed ces bya 'am/_'on te rnam par rig byed ma yin pa
[\[190a.6\]]zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di na kha cig la la zhig la 'di skad du/_gzhan dag la brdzun du smros shig ces bsgo la/_des kyang smra bar bya'o zhes smras kyang rung /_
[\[190a.7\]]ma smra shig ces bsgo bzhin du smra bar bya'o zhes smras kyang rung ba las phar song ste/_gzhan dag la brdzun du smra yang rung /_phyir 'ongs te gzhan dag la brdzun du smras kyang rung ste/_gang gi tshe gzhan dag la brdzun du smra ba de'i tshe/_ngag gi las gang yin pa de ni rnam par rig byed do/_/rnam
[\[190b\]]
[\[190b.1\]]par rig byed ma yin pa gang zhe na/_smras pa/_brdzun du smra ba las phyir ma log cing phyir ma nur la ma btang ma spangs pas/_ji ste na tshig gis kyang rnam par rig par mi byed pa 'di ni/_rnam par rig byed ma yin pa'o/_/phra ma rnam par rig byed ces bya'am/_rnam par rig byed
[\[190b.2\]]ma yin pa zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di ni kha cig la la zhig la 'di skad du gzhan dag gi mdza' bo phye shig ces bsgo la/_des kyang dbye'o zhes smras
[\[190b.3\]]kyang rung /_ma dbye shig ces bsgo bzhin du dbye'o zhes smras kyang rung ba las/_phar song ste gzhan dag gi mdza' bo 'byed kyang rung /_phyir 'ongs te gzhan dag gi mdza' bo 'byed kyang rung ste/_gang gi tshe gzhan dag gi mdza' bo 'byed pa de'i tshe'i ngag gi las gang yin pa de ni rnam
[\[190b.4\]]par rig byed do/_/rnam par rig byed ma yin pa gang zhe na/_smras pa/_phra ma las phyir ma log cing phyir ma nur la ma btang ma spangs pas/_ji ste na tshig gis kyang rnam par rig par mi byed pa 'di ni rnam par rig byed ma yin pa'o/_/tshig rtsub po rnam par rig byed ces
[\[190b.5\]]bya 'am/_'on te rnam par rig byed ma yin pa zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di na kha cig la la zhig la 'di skad du gzhan dag la tshig rtsub po smros shig ces bsgo la/_des
[\[190b.6\]]kyang smra bar bya'o zhes smras kyang rung /_ma smra shig ces bsgo ba bzhin smra bar bya'o zhes smras kyang rung ba las/_phar song ste gzhan dag la tshig rtsub pos smras kyang rung /_phyir 'ongs ste gzhan dag la tshig rtsub po smras yang rung ste/_gang gi tshe gzhan dag la tshig rtsub po smra ba de'i tshe'i
[\[190b.7\]]ngag gi las gang yin pa de ni rnam par rig byed do/_/rnam par rig byed ma yin pa gang zhe na/_smras pa/_tshig rtsub po las phyir ma log cing phyir ma nur la ma btang ma spangs pas/_ji ste na tshig gis kyang rnam par rig par mi byed pa 'di ni rnam par rig byed ma yin pa'o/_/tshig
[\[191a\]]
[\[191a.1\]]kyal pa rnam par rig byed ces bya 'am 'on te rnam par rig byed ma yin pa zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_ji ltar 'di na kha cig la la zhig
[\[191a.2\]]la 'di skad du/_gzhan dag la tshig kyal pa smros shig ces bsgo la/_des kyang smra bar bya'o zhes smras kyang rung /_ma smra shig ces bsgo bzhin du smra bar bya'o zhes smras kyang rung ba las/_phar song ste gzhan dag la tshig kyal pa smra yang rung /_phyir 'ongs te gzhan dag la tshig
[\[191a.3\]]kyal pa smra yang rung ste/_gang gi tshe gzhan dag la tshig kyal pa smra ba de'i tshe'i ngag gi las gang yin pa de ni rnam par rig byed do/_/rnam par rig byed ma yin pa gang zhe na/_smras pa/_tshig kyal pa las phyir ma log cing phyir ma nur la ma btang ma spangs pas/_ji ste na tshig
[\[191a.4\]]gis kyang rnam par rig par mi byed pa 'di ni rnam par rig byed ma yin pa'o/_/brnab sems dang /_gnod sems dang /_log par lta ba rnam par rig byed ces bya'am/_'on te rnam par rig byed ma yin pa zhes bya zhe na/_smras pa/_rnam par rig byed kyang ma yin/_rnam par
[\[191a.5\]]rig byed ma yin pa yang ma yin no/_/mi dge ba bcu'i las kyi lam zhes bya ba nas rgyas par sbyar te/_srog gcod pa gzugs can zhes bya'am/_'on te gzugs can ma yin pa zhes bya zhe na/_smras pa/_gzugs can zhes bya'o/_/de bzhin du ma byin par len pa
[\[191a.6\]]dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa gzugs can zhes bya'am/_'on te gzugs can ma yin pa zhes bya zhe na/_smras pa/_gzugs can zhes bya'o/_/brnab sems dang /_gnod sems dang /_
[\[191a.7\]]log par lta ba gzugs can zhes bya'am/_'on te gzugs can ma yin pa zhes bya zhe na/_smras pa/_gzugs can ma yin pa zhes bya'o/_/mi dge ba bcu'i las kyi lam zhes bya ba nas rgyas par sbyar te/_srog gcod pa thogs pa dang bcas pa zhes bya'am/_'on te thogs
[\[191b\]]
[\[191b.1\]]pa med pa zhes bya zhe na/_smras pa/_thogs pa dang bcas pa yang yod thogs pa med pa yang yod do/_/thogs pa dang bcas pa gang zhe na/_smras pa/_rnam par rig byed gang yin pa'o/_/thogs pa med pa gang zhe na/_smras pa/_rnam par rig byed ma yin pa gang yin pa'o/_/_
[\[191b.2\]]srog gcod pa ji lta ba bzhin du ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa yang de dang 'dra'o/_/brnab sems dang /_gnod sems dang /_log par lta ba thogs pa dang bcas pa zhes
[\[191b.3\]]bya'am/_'on te thogs pa med pa zhes bya zhe na/_smras pa/_thogs pa med pa zhes bya'o/_/mi dge ba bcu'i las kyi lam zhes bya ba nas rgyas par sbyar te/_srog gcod pa sems las byung ba zhes bya'am/_'on te sems las byung ba ma yin pa zhes bya zhe na/_smras pa/_
[\[191b.4\]]sems las byung ba ma yin pa zhes bya'o/_/srog gcod pa ji lta ba bzhin du ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa yang de dang 'dra'o/_/brnab sems dang /_gnod sems dang /_log
[\[191b.5\]]par lta ba sems las byung ba zhes bya'am/_'on te sems las byung ba ma yin pa zhes bya zhe na/_smras pa/_sems las byung ba zhes bya'o/_/mi dge ba bcu'i las kyi lam zhes bya ba nas rgyas par sbyar te/_srog gcod pa ni rnam pa gsum ste/_chags pa las byung ba dang /_zhe sdang las_
[\[191b.6\]]byung ba dang /_gti mug las byung ba'o/_/srog gcod pa chags pa las byung ba gang zhe na/_smras pa/_ji ltar 'di na kha cig srog chags gang gi sha'am/_pags pa'am/_rwa'am/_so'am/_rus pa'am/_rgyus pa'am/_mjug ma 'dod de/_de'i rgyu dang de'i rkyen gyis srog
[\[191b.7\]]chags kyi srog gcod par byed do/_/de ma yin te bdag nyid mi 'dod bzhin du zin kyang de 'di snyam du sems te/_sems can bdag la sdug pa dang /_gces pa dang /_dga' ba dang /_yid du 'ong ba gang yin pa de dag la mkho ba dang /_longs spyod du 'gyur ro snyam nas/_de dag gi don
[\[192a\]]
[\[192a.1\]]du srog chags kyi srog gcod par byed do/_/yang na gzhan gyis de la 'di skad du/_khyod tshur shog la srog chags 'di lta bu zhig gi srog gcod cig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes
[\[192a.2\]]bsgo na/_des longs spyod de dag 'dod nas srog chags kyi srog gcod par byed de/_dper na rgyal po gnyis phan tshun mi mthun pa des ras sam dong tshe'am/_dong tshe stong gi phyir mgo bo khyer te 'ong bar byed cing /_des longs spyod de dag 'dod nas srog chags kyi srog
[\[192a.3\]]gcod par byed pa de lta bu ni/_chags pa las byung ba yin no/_/zhe sdang las byung ba ji lta bu zhe na/_smras pa/_ji lta 'di na kha cig gang la kun nas mnar sems dang /_gsad pa'i sems yod pa'i phyir/_srog chags de'i srog gcod par byed do/_/de ma yin te/_
[\[192a.4\]]de la kun nas mnar sems dang gsad pa'i sems med du zin kyang /_gang gi srog chags sdug pa dang /_gces pa dang /_dga' ba dang /_yid du 'ong ba de dag la kun nas mnar sems dang /_gsad pa'i sems yod pa'i phyir/_de 'di snyam du sems te/_de dag yun ring
[\[192a.5\]]por mi bzod cing mi bde la/_sems mngon par mi dga' bar 'gyur bar bya'o snyam nas/_srog chags de'i srog gcod par byed pa de lta bu ni zhe sdang las byung ba yin no/_/gti mug las byung ba ji lta bu zhe na/_dper na bram ze dag 'di skad du/_sbrul dang /_sdig pa dang /_
[\[192a.6\]]srog chags trai la ta dang /_tre ma bu ka dang /_srin gyi med la stsogs pa 'di dag ni gsad par bya'o/_/de ci'i phyir zhe na/_smras pa/_'di dag ni mi rnams kyi dgra dang /_phyir rgol ba yin pa'i phyir/_glang po che dang /_rta dang /_rnga mo dang /_ba lang dang /_bong bu la stsogs pa 'di
[\[192a.7\]]dag kyang gsad par bya'o/_/de ci'i phyir zhe na/_smras pa/_'di dag ni mi rnams kyi longs spyod yin pa'i phyir zhes zer ba lta bu dang /_nub phyogs na bram ze mchu skyes zhes bya ba dag yod de/_de dag ni 'di skad du/_gang pha'am/_ma'am/_phu nu po'am/_sring mo'am/_mdza' bo dang
[\[192b\]]
[\[192b.1\]]gnyen dang /_rgan rabs gang yang rung ba nad kyis thebs te/_sdug bsngal zhing nad tshabs che ba'i srog gcod pa la ni bsod nams mang po 'phel bar 'gyur ro/_/de ci'i phyir zhe na/_smras pa/_ji srid kyi bar du gson zhing 'dug la sdod cing 'tsho ba de srid kyi bar du sdug
[\[192b.2\]]bsngal zhing yid du mi 'ong bas gnas la lus dang bral na ni de lta ma yin pa'i phyir ro zhes zer te/_las de la ci yang mi 'ong bar lta zhing 'bras bu med par lta la/_'di ltar lta zhing 'di skad du smra ste/_las 'di med do/_/las 'di'i 'bras bu rnam par smin pa med do zhes zer ba
[\[192b.3\]]de lta bu ni gti mug las byung ba yin no/_/ma byin par len pa yin no/_/zhe sdang las byung ba ji lta bu zhe na/_smras pa/_ji ltar 'di na kha cig gang zag gang la kun nas mnar sems dang /_khro ba'i sems yod pa'i phyir/_de la 'dod pa la log par g.yem pa kun du spyod
[\[192b.4\]]par byed do/_/de ni ma yin te/_de la kun nas mnar sems dang /_khro ba'i sems med du zin kyang /_gang zag de'i sdug pa dang /_gces pa dang /_dga' ba dang /_yid du 'ong ba gang yin pa de dag la kun nas mnar sems dang /_khro ba'i sems yod pa'i phyir de 'di
[\[192b.5\]]snyam du sems te/_de dag yun ring por mi bzod cing /_mi bde la sems mngon par mi dga' bar 'gyur bar bya'o snyam nas gang zag de'i la 'dod pa la log par g.yem pa kun du spyod pa de lta bu ni zhe sdang las byung ba yin no/_/gti mug las byung ba ji lta bu zhe na/_smras pa/_
[\[192b.6\]]dper na bram ze dag 'di skad du bram ze'i chung ma ni bzhi ste/_bram ze mo dang /_rgyal rigs mo dang /_rje'u rigs mo dang /_dmangs rigs mo'o/_/rgyal rigs kyi ni gsum ste/_rgyal rigs mo dang /_rje'u rigs mo dang /_dmangs rigs mo'o/_rje'u rigs kyi ni gnyis te/_
[\[192b.7\]]rje'u rigs mo dang /_dmangs rigs mo'o/_/dmangs rigs kyi ni gcig ste/_dmangs rigs mo'o zhes zer ba lta bu dang /_nub phyogs na bram ze mchu skyes zhes bya ba dag yod de/_de dag ni 'di skad du/_gang ma'am/_bu mo'am/_sring mo'am/_yang na mdza' bo dang /_
[\[193a\]]
[\[193a.1\]]gnyen dang /_rgan rabs kyi 'dod pa la log par g.yem pa kun du spyod pa de la ni gzhi de las sdig par 'gyur ba med do/_/de ci'i phyir zhe na/_smras pa/_bud med ni 'bras chan btsos pa dang 'dra ste/_dper na 'bras chan btsos pa ni 'di lta ste/_longs
[\[193a.2\]]spyad par bya ba'i rgyu yin pa de bzhin du/_bud med kyang 'di lta ste/_'khrig par bya ba'i rgyu yin no/_/bud med ni gtun dang 'dra ste dper na gtun ni 'di lta ste/_dru ba'i rgyu yin pa de bzhin du bud med ni 'di lta ste/_'khrig par bya ba'i rgyu yin no/_/bud med ni lam dang 'dra
[\[193a.3\]]ste/_dper na lam ni 'di lta ste/_'ong ba dang 'gro bar bya ba'i rgyu yin pa de bzhin du/_bud med ni 'di lta ste/_'khrig par bya ba'i rgyu yin no/_/bud med ni chu klung gi chu kha dang 'dra ste/_dper na chu klung gi chu kha ni 'di lta ste/_khrus la stsogs pa bya ba'i rgyu yin pa de
[\[193a.4\]]bzhin du/_bud med ni 'di lta ste/_'khrig par bya ba'i rgyu yin no/_/bud med ni me tog dang 'bras bu dang 'dra ste/_dper na me tog dang 'bras bu ni 'di lta ste/_longs spyod par bya ba'i rgyu yin pa de bzhin du bud med ni 'di lta ste/_'khrig par bya ba'i rgyu yin no zhes zer ba lta bu
[\[193a.5\]]dang /_'di skad ces zer ba yang yod de/_mi rnams la 'dod pa la log par g.yem par 'gyur ba med de/_de ci'i phyir zhe na/_smras pa/_mi rnams la tha dad pa'i mi med pa'i phyir ro zhes zer te/_las de la ci yang mi 'ong bar lta zhing 'bras bu med par lta la/_'di ltar lta zhing 'di
[\[193a.6\]]skad du smra ste/_las 'di med do/_/las 'di'i 'bras bu rnam par smin pa med do zhes zer ba de lta bu ni 'dod pa la log par g.yem pa gti mug las byung ba yin no/_/brdzun du smra ba ni rnam pa gsum ste/_chags pas las byung ba dang /_zhe sdang las byung ba dang /_gti mug las byung
[\[193a.7\]]ba'o/_/brdzun du smra ba chags pa las byung ba gang zhe na/_smras pa/_ji ltar 'di na kha cig yo byad gang 'dod pa de sgrub par byed pa na de gzhan la brdzun du smra bar 'drid par byed do/_/de ma yin te bdag nyid mi 'dod du zin kyang de 'di snyam du sems te/_sems can bdag la sdug pa dang /_
[\[193b\]]
[\[193b.1\]]gces pa dang /_dga' ba dang /_yid du 'ong ba gang yin pa de dag la mkho ba dang /_'chang ba dang /_longs spyod du 'gyur ro snyam nas/_de de dag gi don du gzhan dag la shes bzhin du brdzun du smras pas 'drid par byed do/_/yang na gzhan dag de la 'di skad du khyod tshur shog
[\[193b.2\]]la/_ming 'di zhes bya ba la shes bzhin du brdzun du smra bas brid cig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes bsgo nas/_des longs spyod de dag 'dod nas/_gzhan dag la shes bzhin du brdzun du smra bas 'drid par byed pa de lta bu ni chags
[\[193b.3\]]pa las byung ba yin no/_/zhe sdang las byung ba ji lta bu zhe na/_smras pa/_ji ltar 'di na kha cig gang la kun nas mnar sems dang /_khro ba'i sems yod pa'i phyir de la shes bzhin du brdzun du smra bas 'drid par byed do/_/de ma yin te de la kun nas mnar sems dang /_khro ba'i
[\[193b.4\]]sems med du zin kyang /_de'i sdug pa dang /_gces pa dang /_dga' ba dang /_yid du 'ong ba gang yin pa de dag la/_kun nas mnar sems dang khro ba'i sems yod pa'i phyir de 'di snyam du sems te/_de dag yun ring por mi bzod cing mi bde la sems mngon par mi dga' bar 'gyur bar
[\[193b.5\]]bya'o snyam nas/_de'i la shes bzhin du brdzun du smra bas 'drid par byed pa de lta bu ni zhe sdang las byung ba yin no/_/gti mug las byung ba ji lta bu zhe na/_dper na dgon pa'i ri dgas mthong na/_rngon pas de la dris te/_khyod kyis ri dgas mthong ngam zhes byas na/_de 'di snyam du sems
[\[193b.6\]]te/_rngon pas ri dgas bsad na mi rung ngo snyam nas/_de la ma mthong ngo zhes zer ba lta bu dang /_dper na mi rgod kyi dpung mthong la/_rgyal po'i dpung gis de la dris te/_ci khyod kyis mi rgod kyi dpung mthong ngam zhes byas na/_de 'di snyam du sems te/_rgyal po'i dpung gis mi rgod kyi
[\[193b.7\]]dpung bsad na mi rung ngo snyam nas/_bdag gis mi mthong ngo zhes zer ba lta bu dang /_dper na rgyal po'i dpung mthong la/_ci khyod kyis rgyal po'i dpung mthong ngam zhes de la des dris na/_de 'di snyam du sems te/_mi rgod kyi dpung gis rgyal po'i dpung bsad na mi rung ngo snyam nas
[\[194a\]]
[\[194a.1\]]bdag gis ma mthong ngo zhes zer ba lta bu ste/_las de la ci yang mi 'ong bar lta zhing 'bras bu med par lta la 'di ltar lta zhing 'di skad du smra ste/_las 'di med do/_/las 'di'i 'bras bu rnam par smin pa med do zhes/_gti mug las byung ba'i brdzun du smra bar
[\[194a.2\]]byed pa de lta bu ni gti mug las byung ba yin no/_/phra ma ni rnam pa gsum ste/_chags pa las byung ba dang /_zhe sdang las byung ba dang /_gti mug las byung ba'o/_/phra ma chags pa las byung ba gang zhe na/_smras pa/_ji ltar 'di na kha cig yo byad gang 'dod pa de'i rgyu dang /_
[\[194a.3\]]de'i rkyen gyis de gzhan dag gi mdza' bo 'byed par byed do/_/de ma yin te bdag nyid mi 'dod du zin kyang /_de 'di snyam du sems te/_sems can bdag la sdug pa dang /_gces pa dang /_dga' ba dang /_yid du 'ong ba gang yin pa de dag la mkho ba dang /_'chang ba dang /_
[\[194a.4\]]longs spyod du 'gyur ro snyam nas de dag gi don du/_gzhan dag gi mdza' bo 'byed par byed do/_/yang na gzhan gyis de la 'di skad du khyod tshur shog la ming 'di zhes bya ba'i mdza' bo phye shig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes
[\[194a.5\]]bsgo nas/_des longs spyod de dag 'dod nas gzhan dag gi mdza' bo 'byed par byed do/_/dper na bram ze'i bsod snyoms snyer ba'i khyim nor ma gos pa de dag las/_de'i lhung bzed gcig dang /_gos gcig dang /_zan gcig pu 'ong ba la de 'di snyam du sems te/_ji srid du 'di
[\[194a.6\]]dag lhan cig na 'khod cing mthun pa de srid du 'di dag las bdag gis lhung bzed gcig dang gos gcig dang /_zan gcig pu 'ong gis/_bdag gis 'di dag dbye ba'i thabs shig bya gor ma chag snyam nas/_de dag 'byed pa'i thabs byed pa lta bu dang /_dper na rgyal po
[\[194a.7\]]gnyis phan tshun mi mthun te nang na 'khod pa rnams ni phyi rol gyi longs spyod 'dod nas/_phyi rol pa rnams dbye ba'i thabs byed la/_phyi rol pa rnams ni nang gi longs spyod 'dod nas nang na 'khod pa rnams dbye ba'i thabs byed pa de lta bu ni chags pa las byung ba yin no/_/zhe sdang las
[\[194b\]]
[\[194b.1\]]byung ba ji lta bu zhe na/_smras pa/_ji ltar 'di na kha cig gang la kun nas mnar sems dang /_khro ba'i sems yod pa de'i mdza' bo 'byed do/_/de ma yin te de la kun nas mnar sems dang /_khro ba'i sems med du zin kyang sems can de gang dag sdug pa dang /_gces pa dang /_
[\[194b.2\]]dga' ba dang /_yid du 'ong ba de dag la kun nas mnar sems dang /_khro ba'i sems yod pa'i phyir/_de 'di snyam du sems te/_de dag yun ring por mi bzod cing /_mi bde la sems mngon par mi dga' bar 'gyur bar bya'o snyam nas/_de dag gi mdza' bo de 'byed par byed pa de
[\[194b.3\]]lta bu ni zhe sdang las byung ba yin no/_/gti mug las byung ba ji lta bu zhe na/_bram ze dag 'di skad du lug gsod pa dang /_bya gag gsod pa dang /_phag gsod pa dang /_bya pa dang /_rngon pa dang /_chom rkun dang /_gshed ma dang /_brtson rdzi dang /_khyi sha can dang /_ri bong rgyas 'tshor
[\[194b.4\]]ba gang yin pa 'di dag ni dbye bar bya'o/_/ci'i phyir zhe na/_ji srid du 'di dag lhan cig 'khod cing mthun pa de srid du bsod nams ma yin pa mang du 'phel bar 'gyur la/_phye na ni de ltar mi 'gyur ro zhes zer te/_las de la ci yang mi 'ong bar lta zhing /_'bras bu med par lta la/_'di
[\[194b.5\]]ltar lta zhing 'di skad du smra ste/_las 'di med do/_/las 'di'i 'bras bu rnam par smin pa med do zhes te/_gti mug las byung ba'i phra ma zer ba de lta bu ni gti mug las byung ba yin no/_/tshig rtsub po ni rnam pa gsum ste/_chags pa las byung ba dang /_zhe sdang las byung ba dang /_
[\[194b.6\]]gti mug las byung ba'o/_/tshig rtsub po chags pa las byung ba gang zhe na/_smras pa/_ji ltar 'di na kha cig yo byad gang 'dod pa de'i rgyu dang /_rkyen gyis gzhan la tshig rtsub po kun du spyod par byed do/_/de ma yin te bdag nyid mi 'dod du zin kyang de 'di snyam du sems te/_
[\[194b.7\]]sems can bdag la sdug pa dang /_gces pa dang /_dga' ba dang /_yid du 'ong ba de dag la mkho ba dang /_'chang ba dang /_longs spyod du 'gyur ro snyam nas/_de dag gi don du gzhan la tshig rtsub po kun du spyod par byed do/_/dper na yi ge 'am/_rtsis sam/_bgrang ba_
[\[195a\]]
[\[195a.1\]]'am/_lag rtsis sam/_bzo'i gnas sam/_las kyi gnas gang yang rung ba'i sgo nas grong dang /_grong rdal dang /_yul 'khor dang /_rgyal po'i pho brang de dang de dag tu bskos na/_des longs spyod de dag 'dod nas/_gzhan la tshig rtsub po kun du spyod
[\[195a.2\]]par byed do/_/yang na gzhan gyis de la 'di skad du khyod tshur shog la ming 'di zhes bya ba la tshig rtsub po kun du spyod cig dang /_ngas khyod la 'di dang 'di lta bu zhig sbyin no/_/'di dang 'di lta bu zhig bya'o zhes bsgo nas/_des longs spyod de dag 'dod nas/_gzhan la tshig
[\[195a.3\]]rtsub po kun du spyod par byed pa de lta bu ni chags pa las byung ba yin no/_/zhe sdang las byung ba ji lta bu zhe na/_smras pa/_ji ltar 'di na kha cig gang la kun nas mnar sems dang /_khro ba'i sems yod pa'i phyir/_de la tshig rtsub po kun du spyod par byed do/_/de ma yin te
[\[195a.4\]]de la kun nas mnar sems dang /_khro ba'i sems med du zin kyang gang dag gi sems can sdug pa dang /_gces pa dang /_dga' ba dang /_yid du 'ong ba de dag la kun nas mnar sems dang /_khro ba'i sems yod pa'i phyir de 'di snyam du sems te/_de dag yun ring
[\[195a.5\]]por mi bzod cing /_mi bde la sems mngon par mi dga' bar 'gyur bar bya'o snyam nas/_sems can de dag la tshig rtsub po kun du spyod par byed pa de lta bu ni zhe sdang las byung ba yin no/_/gti mug las byung ba ji lta bu zhe na/_smras pa/_dper na mi'i las spyod pa dang /_
[\[195a.6\]]ral pa can dag ni phal cher tshig rtsub po smra ba yin te/_de dag gi slob ma khyim pa gos dkar po can gang yin pa de dag 'di snyam du sems te/_bdag cag gi ston pa ni shes pas shes shing /_mthong bas mthong la de tshig rtsub po smra ba las ni 'di lta ste tshig rtsub po 'di ni
[\[195a.7\]]legs pa zhig yin gor ma chag go/_/'di ni shin tu bzang po zhig yin gor ma chag go snyam ste/_las de la ci yang mi 'ong bar lta zhing /_'bras bu med par lta la 'di skad du smra ste/_las 'di med do/_/las 'di'i 'bras bu rnam par smin pa med do zhes zer te/_gti mug
[\[195b\]]
[\[195b.1\]]las byung ba'i tshig rtsub po smra ba de lta bu ni/_gti mug las byung ba yin no/_/tshig kyal pa ni rnam pa gsum ste/_chags pa las byung ba dang /_zhe sdang las byung ba dang /_gti mug las byung ba'o/_/tshig kyal pa chags pa las byung ba gang zhe na/_smras pa/_ji ltar 'di na kha cig
[\[195b.2\]]yo byad gang 'dod pa de'i rgyu dang /_de'i rkyen gyis gzhan dag la tshig kyal pas 'drid par byed do/_/de ma yin te bdag nyid mi 'dod du zin kyang /_de 'di snyam du sems te/_sems can bdag la sdug pa dang /_gces pa dang /_dga' ba dang /_yid du 'ong ba de dag la mkho ba
[\[195b.3\]]dang /_'chang ba dang /_de dag gi longs spyod du 'gyur ro snyam nas/_de dag gi don du gzhan la tshig kyal pas 'drid par byed do/_/yang na gzhan gyis de la 'di skad du khyod tshur shog la/_ming 'di zhes bya ba la tshig kyal pas drid cig dang /_ngas khyod la 'di dang 'di lta bu zhig
[\[195b.4\]]sbyin no/_/'di dang 'di lta bu zhig bya'o zhes bsgo nas/_de longs spyod de dag 'dod nas/_gzhan dag la tshig kyal pas 'drid par byed de/_dper na bud med skyes pa la rag las na tshig kyal pa mang du smra ba dang /_skyes pa bud med la rag las na tshig kyal pa mang du smra ba lta bu dang /_
[\[195b.5\]]dper na zlos gar mkhan dang /_gar mkhan dang /_bzhad gad pa dang /_sgeg pa dang /_smad 'tshong ma dang /_smad 'tshong ma'i gtso mo dang /_sgyu rtsal byed pa rnams kyis gzhan dag gi longs spyod dag 'dod nas/_gzhan dag la tshig kyal pa smra bar byed pa lta bu'am/_yang na sangs
[\[195b.6\]]rgyas kyis gsungs pa dbyangs dang sbyor ba la chags te/_chags pa las byung ba'i tshig kyal pa smra ba de lta bu ni chags pa las byung ba yin no/_/tshig kyal pa zhe sdang las byung ba ji lta bu zhe na/_smras pa/_ji ltar 'di na kha cig gang la kun nas mnar sems dang /_khro ba'i sems yod
[\[195b.7\]]pa'i phyir de la tshig kyal bas 'drid par byed do/_/de ma yin te de la kun nas mnar sems dang /_khro ba'i sems med du zin kyang de de dag gi sems can sdug pa dang /_gces pa dang /_dga' ba dang /_yid du 'ong ba de dag la kun nas mnar sems dang /_khro ba'i sems yod pa'i phyir/_de 'di snyam du sems
[\[196a\]]
[\[196a.1\]]te/_de dag yun ring por mi bzod cing /_mi bde ba la sems mngon par mi dga' bar 'gyur bar bya'o snyam nas/_de dag la tshig 'khyal pas 'drid par byed pa de lta bu ni zhe sdang las byung ba yin no/_/tshig 'khyal ba gti mug las byung ba ji lta bu zhe na/_smras
[\[196a.2\]]pa/_bram ze dag 'di skad du mi ni mes dag par 'gyur ro/_/grol bar 'gyur ro/_/nges par 'byung bar 'gyur ro/_/bde ba dang sdug bsngal ba las 'da' bar 'gyur ro/_/bde ba dang sdug bsngal ba las 'das pa yang thob par 'gyur ro/_/de bzhin du mchod sbyin dang /_dka' thub
[\[196a.3\]]ngan pa rnam pa sna tshogs kyang de dang 'dra'o zhes zer te/_las de la ci'ang mi 'ong bar lta zhing /_'bras bu med par lta la 'di ltar lta zhing 'di skad du smra ste/_las 'di med do/_/las 'di'i 'bras bu rnam par smin pa med do zhes zer te/_gti mug las byung ba'i tshig kyal pa smra ba
[\[196a.4\]]de lta bu ni gti mug las byung ba yin no/_/brnab sems ni rnam pa gsum ste/_chags pa las byung ba dang /_zhe sdang las byung ba dang /_gti mug las byung ba'o/_/brnab sems chags pa las byung ba ji lta bu zhe na/_smras pa/_dper na chags pa'i kun nas dkris pa'i rjes thogs su/_brnab
[\[196a.5\]]sems kyis kun nas dkris pa skyed par byed pa lta bu ste/_'di ni brnab sems chags pa las byung ba yin no/_/brnab sems zhe sdang las byung ba gang zhe na/_smras pa/_dper na zhe sdang gi kun nas dkris pa'i rjes thogs su brnab sems kyi kun nas dkris pa skyed par byed pa lta bu ste/_'di ni brnab sems zhe sdang las byung
[\[196a.6\]]ba yin no/_/brnab sems gti mug las byung ba gang zhe na/_smras pa/_dper na gti mug gi kun nas dkris pa'i rjes thogs su/_brnab sems kyi kun nas dkris pa skyed par byed pa lta bu ste/_'di ni gti mug las byung ba yin no/_/gnod sems ni rnam pa gsum ste/_chags pa las byung ba
[\[196a.7\]]dang /_zhe sdang las byung ba dang /_gti mug las byung ba'o/_/gnod sems chags pa las byung ba gang zhe na/_smras pa/_dper na chags pa'i kun nas dkris pa'i rjes thogs su/_gnod sems kyi kun nas dkris pa skyed par byed pa lta bu ste/_'di ni chags pa las byung ba'o/_/gnod
[\[196b\]]
[\[196b.1\]]sems zhe sdang las byung ba gang zhe na/_smras pa/_dper na zhe sdang gi kun nas dkris pa'i rjes thogs su gnod sems kyi kun nas dkris pa skyed par byed pa lta bu ste/_'di ni zhe sdang las byung ba yin no/_/gnod sems gti mug las byung ba gang zhe na/_smras pa/_dper na gti mug
[\[196b.2\]]gi kun nas dkris pa'i rjes thogs su gnod sems kyi kun nas dkris pa skyed par byed pa lta bu ste/_'di ni gti mug las byung ba'o/_/log par lta ba ni rnam pa gsum ste/_chags pa las byung ba dang /_zhe sdang las byung ba dang /_gti mug las byung ba'o/_/log par lta ba chags
[\[196b.3\]]pa las byung ba gang zhe na/_smras pa/_dper na chags pa'i kun nas dkris pa'i rjes thogs su log par lta ba'i kun nas dkris pa skyed par byed pa lta bu ste/_'di ni chags pa las byung ba'o/_/log par lta ba zhe sdang las byung ba ji lta bu zhe na/_smras pa/_dper na zhe sdang gi kun nas
[\[196b.4\]]dkris pa'i rjes thogs su log par lta ba'i kun nas dkris pa skyed par byed pa lta bu ste/_'di ni zhe sdang las byung ba yin no/_/log par lta ba gti mug las byung ba ji lta bu zhe na/_smras pa/_dper na gti mug gi kun nas dkris pa'i rjes thogs su log par lta ba'i kun nas dkris pa skyed
[\[196b.5\]]par byed pa lta bu ste/_'di ni gti mug las byung ba'o/_/tshig gnyis pa/_mi dge ba bcu'i las kyi lam zhes bya ba nas rgyas par sbyar te/_srog gcod pa ni rnam pa gsum ste/_chung ngu dang /_'bring dang /_chen po'o/_/srog gcod pa chen po kun du bsten cing bsgoms te/_mang du byas
[\[196b.6\]]pas ni lus dang bral te/_shi ba'i 'og tu ngan song ngan 'gro log par ltung ba sems can dmyal ba dag tu skye bar 'gyur ro/_/srog gcod pa 'bring kun du bsten cing bsgoms te mang du byas pa ni lus dang bral te shi ba'i 'og tu ngan song ngan 'gro log par ltung bdud 'gro rnams dang /_skal ba
[\[196b.7\]]mnyam par skye bar 'gyur ro/_/srog gcod pa chung ngu kun du bsten cing bsgoms te mang du byas pas ni/_lus dang bral te shi ba'i 'og tu ngan song ngan 'gro log par ltung ba yi dwags rnams dang skal ba mnyam par skye bar 'gyur ro/_/ji ltar srog gcod pa rnam pa gsum yod pa de bzhin du
[\[197a\]]
[\[197a.1\]]ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba la yang chung ngu dang /_'bring dang /_chen po yod de/_log par lta
[\[197a.2\]]ba chen po kun du bsten cing bsgoms te mang du byas pas ni/_lus dang bral te shi ba'i 'og tu ngan song ngan 'gro log par ltung ba sems can dmyal ba rnams su skye bar 'gyur ro/_/log par lta ba 'bring kun du bsten cing mang du byas pas ni/_lus dang bral te shi ba'i 'og tu ngan song
[\[197a.3\]]ngan 'gro log par ltung ba dud 'gro rnams dang skal ba mnyam par skye bar 'gyur ro/_/log par lta bu chung ngu kun du bsten cing bsgoms te/_mang du byas pas ni lus dang bral te/_shi ba'i 'og tu ngan song ngan 'gro log par ltung ba yi dwags rnams dang skal ba mnyam par
[\[197a.4\]]skye bar 'gyur ro/_/las gdags pa tshigs gsum pa'o//_//sdom ni/_chung dang 'bring dang chen po dang /_/cha shas ji ltar gse ba dang /_/nyes par spyod pas bsdus pa dang /_/chos gsum dag dang lhan cig 'byung /_/mi dge ba bcu'i las kyi lam zhes bya ba
[\[197a.5\]]nas rgyas par sbyar te/_srog gcod pa ni rnam pa gsum ste/_chung ngu dang /_'bring dang /_chen po'o/_/srog gcod pa chung ngu dang /_'bring dang /_chen por ji ltar shes par bya zhe na/_smras pa/_so so'i rgyu las srog gcod pa chung ngu dang /_'bring dang /_chen por shes par bya'o/_/_
[\[197a.6\]]ji lta zhe na/_smras pa/_kun nas dkris pa chung ngus kun nas dkris te/_srog chags kyi srog gcod par byed na ni/_rnam par smin pa chung ngur 'gyur ro/_/kun nas dkris pa 'bring dang /_chen pos kun nas dkris te/_srog chags kyi srog gcod par byed na ni/_rnam par
[\[197a.7\]]smin pa 'bring dang chen por 'gyur te/_dper na dge ba'i rtsa ba chad pa gnyis shig srog chags kyi srog gcod par byed la de gnyi ga yang pha yang ma yin/_ma yang ma yin na/_gang kha na ma tho ba chen por 'gyur zhe na/_smras pa/_gang kun nas dkris pa ches che bas/_
[\[197b\]]
[\[197b.1\]]kun nas dkris te srog gcod par byed pa'o/_/kun nas dkris pa mnyam pa'i ni rnam par smin pa yang mnyam mo/_/gcig ni pha'am/_ma yin na gang kha na ma tho ba ches che bar 'gyur zhe na/_smras pa/_pha'am ma gang yin pa'o/_/gnyi ga pha'am ma yin na/_gang kha na ma tho ba ches
[\[197b.2\]]che bar 'gyur zhe na/_smras pa/_gang kun nas dkris pa ches che bas/_kun nas dkris te srog gcod par byed pa'o/_/kun nas dkris pa mnyam pa ni/_rnam par smin pa yang mnyam pa lta bu'o/_/dper na dge ba'i rtsa ba chad pa ma yin pa gnyis shig_/srog chags kyi srog gcod
[\[197b.3\]]par byed la de gnyi ga pha yang ma yin/_ma yang ma yin/_gang kha na ma tho ba ches che bar 'gyur zhe na/_smras pa/_gang ches dge ba'i chos can yin pa'o/_/gnyi ga dge ba'i chos can du mnyam na/_gang ches kha na ma tho ba chen por 'gyur zhe na/_smras pa/_gang kun nas dkris pa chen pos
[\[197b.4\]]kun nas dkris te/_srog gcod par byed pa'o/_/kun nas dkris pa mnyam pa'i ni rnam par smin pa yang mnyam mo/_/gcig ni pha'am ma yin na/_gang kha na ma tho ba ches che bar 'gyur zhe na/_smras pa/_pha'am ma gang yin pa'o/_/gnyi ga pha'am ma yin na/_gang kha na ma tho ba
[\[197b.5\]]ches che bar 'gyur zhe na/_smras pa/_gang ches che ba'i chos can yin pa'o/_/gnyi ga chos can du mnyam na/_gang ches kha na ma tho ba chen por 'gyur zhe na/_smras pa/_gang kun nas dkris pa chen pos kun nas dkris te srog gcod par byed pa'o/_/kun nas dkris pa mnyam
[\[197b.6\]]pa'i ni rnam par smin pa yang mnyam pa lta bu'o/_/srog gcod pa ji lta ba bzhin du ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba
[\[197b.7\]]rnams kyang de bzhin du sbyar ro/_/mi dge ba bcu'i las kyi lam zhes bya ba nas rgyas par sbyar te/_nyes par spyod pa ni rnam pa gsum ste/_lus kyis nyes par spyod pa dang /_ngag gis nyes par spyod pa dang /_yid kyis nyes par spyod pa'o/_/ci mi dge ba bcu'i las rnams kyis
[\[198a\]]
[\[198a.1\]]nyes par spyod pa gsum bsdus sam/_'on te gsum kyis bcu bsdus she na/_smras pa/_gsum gyis bcu bsdus kyi/_bcus ni gsum ma bsdus so/_/gang ma bsdus she na/_smras pa/_lus kyis nyes par spyod pa dang /_ngag gis nyes par spyod
[\[198a.2\]]pa dang /_yid kyis nyes par spyod pa ma bsdus so/_/lus kyis nyes par spyod pa ni rnam pa gsum ste/_srog chags gsod pa dang /_ma byin par len pa dang /_'dod pa la log par g.yem pa'o/_/ci lus kyis nyes par spyod pa rnam pa gsum gyis lus kyis nyes par spyod pa
[\[198a.3\]]thams cad bsdus sam/_'on te thams cad kyis rnam pa gsum bsdus she na/_smras pa/_lus kyis nyes par spyod pa thams cad kyis/_lus kyis nyes par spyod pa rnam pa gsum bsdus kyi/_rnam pa gsum gyis ni thams cad ma bsdus so/_/gang ma bsdus she na/_smras
[\[198a.4\]]pa/_lag pa dang /_khu tshur dang /_thal lcag gis bsnun pa dang /_yal ga dang /_lcug mas gnod par bya ba dang ldan pa'i lus kyi las dang /_'bru'i chang dang /_'bras bu'i chang 'thung ba dang /_rku ba'i sems kyis rang gi rdzas khyer ba dang /_brjed ngas pa dang /_shes bzhin med pas kha
[\[198a.5\]]zas za ba'i lus kyi las gang yin pa dang /_bdag gi chung ma la log par 'jug pa dang /_phyogs gang na tshul khrims 'chal ba'i skyes bu gang zag rnams 'khod pa de/_yongs su ma spangs pa dang ldan pa'i lus kyi las so/_/ngag gi nyes par spyod pa ni rnam pa bzhi ste/_brdzun du
[\[198a.6\]]smra ba dang /_phra ma dang /_tshig rtsub po dang /_tshig kyal pa'o/_/ci ngag gi nyes par spyod pa rnam pa bzhis ngag gi nyes par spyod pa thams cad bsdus sam/_'on te thams cad kyis rnam pa bzhi bsdus she na/_smras pa/_ngag gis nyes par spyod pa thams cad kyis/_ngag gis nyes
[\[198a.7\]]par spyod pa rnam pa bzhi bsdus kyi/_rnam pa bzhis ni thams cad ma bsdus so/_/gang ma bsdus she na/_smras pa/_'di ltar gcig pu dben pa na gnas shing tshig tu smra ste/_sbyin pa med do/_/mchod sbyin med do/_/sbyin sreg med do/_/legs par spyad pa med do/_/nyes par spyad pa med
[\[198b\]]
[\[198b.1\]]do/_/legs par spyad pa dang /_nyes par spyod pa'i las rnams kyi 'bras bu rnam par smin pa med do/_/'jig rten 'di med do/_/'jig rten pha rol med do/_/pha med do/_/ma med do/_/sems can skye ba po med do/_/'jig rten na dgra bcom pa yang dag par song ba/_yang
[\[198b.2\]]dag par zhugs pa gang 'jig rten 'di dang /_'jig rten pha rol tshe 'di nyid la bdag nyid kyi mngon par shes pas mngon sum byas te/_bsgrubs nas khong du chud de/_bdag cag gi skye ba zad do/_/tshangs par spyod pa bsten to/_/bya ba byas so/_/'di las srid pa gzhan mi shes
[\[198b.3\]]so snyam du sems pa med do zhes zer ba'o/_/yid kyis nyes bar spyod pa ni rnam pa gsum ste/_brnab sems dang /_gnod sems dang /_log par lta ba'o/_/ci yid kyis nyes par spyod pa rnam pa gsum gyis/_yid kyis nyes par spyod pa thams cad bsdus sam/_'on te thams
[\[198b.4\]]cad kyis rnam pa gsum bsdus she na/_smras pa/_yid kyis nyes par spyod pa thams cad kyis/_yid kyis nyes pa rnam par spyod pa gsum bsdus kyi/_rnam pa gsum gyis ni thams cad ma bsdus so/_/gang ma bsdus she na/_smras pa/_brnab sems dang /_gnod sems
[\[198b.5\]]dang /_log par lta ba dang ldan pa'i tshor ba dang /_'du shes dang /_sems pa dang /_reg pa dang /_yid la byed pa dang /_rnam par shes pa'o/_/lhan cig 'byung ba'i chos ni gsum yod de/_chags pa dang lhan cig 'byung ba'i chos rnams dang /_zhe sdang dang lhan cig 'byung ba'i
[\[198b.6\]]chos rnams dang /_gti mug dang lhan cig 'byung ba'i chos rnams so/_/chags pa dang lhan cig 'byung ba'i chos rnams gang zhe na/_smras pa/_chags pa dang lhan cig 'byung ba'i lus kyi las dang /_ngag gi las dang /_chags pa dang mtshungs par ldan pa'i tshor ba dang /_
[\[198b.7\]]'du shes dang /_sems pa dang /_reg pa dang /_yid la byed pa dang /_rnam par shes pa ste/_'di dag ni chags pa dang lhan cig 'byung ba'i chos rnams zhes bya'o/_/zhe sdang dang lhan cig 'byung ba dang /_gti mug dang lhan cig 'byung ba'i chos rnams gang zhe na/_smras pa/_zhe sdang
[\[199a\]]
[\[199a.1\]]dang lhan cig 'byung ba dang /_gti mug dang lhan cig 'byung ba'i lus kyi las dang /_ngag gi las dang /_zhe sdang dang /_lhan cig 'byung ba dang /_gti mug dang lhan cig 'byung ba'i tshor ba dang /_'du shes dang /_sems pa dang /_reg pa dang /_yid
[\[199a.2\]]la byed pa dang /_rnam par shes pa dang /_'di dag ni zhe sdang dang lhan cig 'byung ba dang /_gti mug dang lhan cig 'byung ba'i chos rnams zhes bya'o/_/las gdags pa tshigs bzhi pa'o//_//sdom ni/_las dang rnam rig ma yin gzugs/_/thogs pa dang ni
[\[199a.3\]]sems las byung /_/du zhig las dang las ma yin/_/yang dag ma bsdams sdom pa bcu/_/chos gsum yod de/_chags pa dang lhan cig 'byung ba'i chos dang /_zhe sdang dang lhan cig 'byung ba'i chos dang /_gti mug dang lhan cig 'byung ba'i chos so/_/chags pa dang
[\[199a.4\]]lhan cig 'byung ba'i chos rnams las zhes bya ba'am/_'on te las ma yin pa zhes bya zhe na/_smras pa/_las kyang yod/_las ma yin pa yang yod do/_/las gang zhe na/_smras pa/_chags pa dang lhan cig 'byung ba'i lus kyi las dang /_ngag gi las dang /_sems pa ste/_'di ni
[\[199a.5\]]las yin no/_/las ma yin pa gang zhe na/_smras pa/_chags pa dang lhan cig 'byung ba'i tshor ba dang /_'du shes dang /_reg pa dang /_yid la byed pa dang /_rnam par shes pa ste/_'di ni las ma yin pa'o/_/zhe sdang dang lhan cig 'byung ba'i chos rnams dang /_gti mug dang lhan cig 'byung
[\[199a.6\]]ba'i chos rnams las zhes bya 'am/_las ma yin pa zhes bya zhe na/_smras pa/_las kyang yod/_las ma yin pa yang yod do/_/las gang zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi las dang /_ngag gi las dang /_sems pa ste/_'di
[\[199a.7\]]ni las yin no/_/las ma yin pa gang zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i tshor ba dang /_'du shes dang /_reg pa dang /_yid la byed pa dang /_rnam par shes pa ste/_'di ni las ma yin pa'o/_/chags pa dang lhan cig 'byung ba'i chos
[\[199b\]]
[\[199b.1\]]rnams rnam par rig byed ces bya'am/_'on te rnam par rig byed ma yin pa zhes bya zhe na/_smras pa/_rnam par rig byed kyang yod/_rnam par rig byed ma yin pa yang yod do/_/rnam par rig byed gang zhe na/_smras pa/_chags pa dang lhan cig 'byung ba'i lus kyi rnam par rig byed dang /_ngag
[\[199b.2\]]gi rnam par rig byed de/_'di ni rnam par rig byed do/_/rnam par rig byed ma yin pa gang zhe na/_lus kyi rnam par rig byed ma yin pa dang /_ngag gi rnam par rig byed ma yin pa dang /_chags pa dang lhan cig 'byung ba'i tshor ba dang /_'du shes dang /_sems pa dang /_reg pa dang /_
[\[199b.3\]]yid la byed pa dang /_rnam par shes pa ste/_'di ni rnam par rig byed ma yin pa'o/_/zhe sdang dang lhan cig 'byung ba dang /_gti mug dang lhan cig 'byung ba'i chos rnams rnam par rig byed ces bya'am/_rnam par rig byed ma yin pa zhes bya zhe na/_smras pa/_rnam par rig byed kyang
[\[199b.4\]]yod/_rnam par rig byed ma yin pa yang yod do/_/rnam par rig byed gang zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi rnam par rig byed dang /_ngag gi rnam par rig byed de/_'di ni rnam par rig byed do/_/rnam par rig byed ma
[\[199b.5\]]yin pa gang zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi rnam par rig byed ma yin pa dang /_ngag gi rnam par rig byed ma yin pa dang /_zhe sdang dang lhan cig 'byung ba dang /_gti mug dang lhan cig 'byung ba'i tshor ba dang /_'du
[\[199b.6\]]shes dang /_sems pa dang /_reg pa dang /_yid la byed pa dang /_rnam par shes pa ste/_'di ni rnam par rig byed ma yin pa'o/_/chags pa dang lhan cig 'byung ba'i chos rnams gzugs can zhes bya'am/_'on te gzugs can ma yin pa zhes bya zhe na/_smras pa/_gzugs can
[\[199b.7\]]yang yod/_/gzugs can ma yin pa yang yod do/_/gzugs can gang dag yin zhe na/_smras pa/_chags pa dang lhan cig 'byung ba'i lus kyi las dang /_ngag gi las te/_'di dag ni gzugs can no/_/gzugs can ma yin pa gang dag yin zhe na/_smras pa/_chags pa dang
[\[200a\]]
[\[200a.1\]]lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa dang /_rnam par shes pa ste/_'di dag ni gzugs can ma yin pa'o/_/zhe sdang dang lhan cig 'byung ba dang /_gti mug dang lhan cig 'byung ba'i chos rnams
[\[200a.2\]]gzugs can zhes bya'am/_'on te gzugs can ma yin pa zhes bya zhe na/_smras pa/_gzugs can yang yod/_gzugs can ma yin pa yang yod do/_/gzugs can gang dag yin zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi
[\[200a.3\]]las dang /_ngag gi las te/_'di dag ni gzugs can no/_/gzugs can ma yin pa gang dag yin zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa dang /_
[\[200a.4\]]rnam par shes pa ste/_'di dag ni gzugs can ma yin pa'o/_/chags pa dang lhan cig 'byung ba'i chos rnams thogs pa dang bcas pa zhes bya'am/_'on te thogs pa med pa zhes bya zhe na/_smras pa/_thogs pa dang bcas pa yang yod/_thogs pa med pa yang yod/_
[\[200a.5\]]thogs pa dang bcas pa gang dag yin zhe na/_smras pa/_chags pa dang lhan cig 'byung ba'i lus kyi rnam par rig byed dang /_ngag gi rnam par rig byed de/_'di dag ni thogs pa dang bcas pa'o/_/thogs pa med pa gang dag yin zhe na/_smras pa/_chags pa dang lhan cig 'byung ba'i
[\[200a.6\]]lus kyi rnam par rig byed ma yin pa dang /_ngag gi rnam par rig byed ma yin pa dang /_chags pa dang lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa dang /_rnam par shes pa ste/_'di dag ni thogs pa med pa'o/_/zhe sdang dang lhan cig
[\[200a.7\]]'byung ba dang /_gti mug dang lhan cig 'byung ba'i chos rnams thogs pa dang bcas pa zhes bya'am/_'on te thogs pa med pa zhes bya zhe na/_smras pa/_thogs pa dang bcas pa yang yod/_thogs pa med pa yang yod de/_/thogs pa dang bcas pa gang dag yin zhe na/_smras pa/_zhe sdang dang lhan cig 'byung
[\[200b\]]
[\[200b.1\]]ba dang /_gti mug dang lhan cig 'byung ba'i lus kyi rnam par rig byed dang /_ngag gi rnam par rig byed de/_'di dag ni thogs pa dang bcas pa'o/_/thogs pa med pa gang dag yin zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi rnam par
[\[200b.2\]]rig byed ma yin pa dang /_ngag gi rnam par rig byed ma yin pa dang /_zhe sdang dang lhan cig 'byung ba dang /_gti mug dang lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa dang /_rnam par shes pa ste/_'di dag ni thogs pa med pa'o/_/chags
[\[200b.3\]]pa dang lhan cig 'byung ba'i chos rnams sems las byung ba zhes bya'am/_'on te sems las byung ba ma yin pa zhes bya zhe na/_smras pa/_sems las byung ba yang yod/_sems las byung ba ma yin pa yang yod do/_/sems las byung ba gang dag yin zhe na/_smras pa/_chags pa dang
[\[200b.4\]]lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa ste/_'di dag ni sems las byung ba'o/_/sems las byung ba ma yin pa gang dag yin zhe na/_smras pa/_chags pa dang lhan cig 'byung ba'i lus kyi las dang /_ngag gi las dang /_sems te 'di dag
[\[200b.5\]]ni sems las byung ba ma yin pa'o/_/zhe sdang dang lhan cig 'byung ba dang /_gti mug dang lhan cig 'byung ba'i chos rnams sems las byung ba zhes bya zhe 'am/_'on te sems las byung ba ma yin pa zhes bya zhe na/_smras pa/_sems las byung ba yang yod/_sems las byung ba ma
[\[200b.6\]]yin pa yang yod do/_/sems las byung ba gang dag yin zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i tshor ba dang /_'du shes dang /_sems pa dang /_reg pa dang /_yid la byed pa ste/_'di dag ni sems las byung ba'o/_/sems las byung
[\[200b.7\]]ba ma yin pa gang dag yin zhe na/_smras pa/_zhe sdang dang lhan cig 'byung ba dang /_gti mug dang lhan cig 'byung ba'i lus kyi las dang /_ngag gi las dang /_sems te/_'di dag ni sems las byung ba ma yin pa'o/_/mi dge ba bcu'i las kyi lam zhes bya ba nas rgyas par sbyar te/_
[\[201a\]]
[\[201a.1\]]mi dge ba bcu'i las kyi lam gang yin pa de dag las/_du zhig las kyang yin la las kyi lam yang yin/_du zhig las kyi lam ni yin la las ni ma yin zhe na/_smras pa/_bdun ni las kyang yin la las kyi lam yang yin te/_srog gcod pa dang /_ma byin
[\[201a.2\]]par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa rnams so/_/gsum ni las kyi lam yin la/_las ni ma yin te/_brnab sems dang /_gnod sems dang /_log par lta ba rnams so/_/ci'i
[\[201a.3\]]phyir las kyang yin la/_las kyi lam yang yin zhe na/_smras pa/_srog gcod pa'i las ni da ltar de byed pa yang yin la srog gcod pas kun nas bslang ba'i sems pa rnams kyi lam dang /_bgrod pa dang /_srang yang yin te/_rgyu des na srog gcod pa las kyang yin la/_las kyi
[\[201a.4\]]lam yang yin no/_/srog gcod pa ji lta ba bzhin du ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa yang de dang 'dra'o/_/ci'i phyir brnab sems dang /_gnod sems dang /_log par lta ba
[\[201a.5\]]las kyi lam yin la las ma yin zhe na/_smras pa/_brnab sems dang /_gnod sems dang /_log par lta ba ni las kyang ma yin/_byed pa yang ma yin gyi/_brnab sems dang /_gnod sems dang /_log par lta bas kun nas bslang ba'i sems las byung ba rnams kyi lam dang /_
[\[201a.6\]]bgrod pa dang /_srang yin te/_rgyu des na brnab sems dang /_gnod sems dang /_log par lta bas las kyi lam yin la/_las ma yin no/_/yang dag par ma bsdams pa'i sdom pa bcu gang zhe na/_smras pa/_bcu ni srog gcod pa dang /_ma byin par len pa dang /_'dod pa
[\[201a.7\]]la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa dang /_brnab sems dang /_gnod sems dang /_log par lta ba rnams so/_/ci'i phyir srog gcod pa yang dag par ma bsdams pa'i sdom pa yin zhe na/_smras pa/_rnam par rig byed
[\[201b\]]
[\[201b.1\]]kyi dmigs pa las yang dag par ma bsdams pa'i phyir te/_ma spangs pas na 'dod pa'i khams thams cad yang dag par ma bsdams pa zhes brjod par bya'o/_/srog gcod pa ji lta ba bzhin du ma byin par len pa dang /_'dod pa la log par g.yem pa dang /_brdzun du smra ba
[\[201b.2\]]dang /_phra ma dang /_tshig rtsub po dang /_tshig kyal pa rnams kyang de dang 'dra'o/_/ci'i phyir brnab sems dang /_gnod sems dang /_log par lta ba yang dag par ma bsdams pa'i sdom pa yin zhe na/_smras pa/_kun nas dkris pas dmigs pa rnams la yang dag par ma
[\[201b.3\]]bsdams pa'i phyir te/_ma spangs pas na thams cad du yang dag par ma bsdams pa zhes brjod par bya'o/_/las gdags pa tshigs lnga pa'o//_//sdom ni/_yang dag ma bsdams bcur bstan dang /_/de yi sgo nas rnam lngar bcad/_/yang dag ma bsdoms sdom min
[\[201b.4\]]bcu/_/sdom pa ma yin gsum po dang /_/de yi sgo nas rnam pa lnga/_/srog gcod pa nas log par lta ba'i bar du sdom pa ma yin pa yang yin la/_las kyang yin pa yod dam zhe na/_smras pa/_yod de/_srog gcod pa dang /_ma byin par len pa dang /_'dod pa la log
[\[201b.5\]]par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa'o/_/sdom pa ma yin la/_las ni ma yin pa yod dam zhe na/_smras pa/_yod de/_brnab sems dang /_gnod sems dang /_log par lta ba'o/_/sdom pa ma yin pa yang yin la/_
[\[201b.6\]]rnam par rig byed kyang yin pa yod dam zhe na/_smras pa/_yod de/_srog gcod pa las byung ba'i rnam par rig byed dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa las byung ba'i rnam par
[\[201b.7\]]rig byed do/_/sdom pa ma yin pa yin la/_rnam par rig byed ni ma yin pa yod dam zhe na/_smras pa/_yod de/_srog gcod pa las byung ba'i rnam par rig byed ma yin pa dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_
[\[202a\]]
[\[202a.1\]]tshig rtsub po dang /_tshig kyal pa las byung ba'i rnam par rig byed ma yin pa'o/_/brnab sems dang /_gnod sems dang /_log par lta ba yang de dang 'dra'o/_/sdom pa ma yin pa yang yin la/_gzugs kyang yin pa yod dam zhe na/_smras pa/_yod
[\[202a.2\]]de/_srog gcod pa dang /_ma byin par len pa dang /_'dod pa la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa'o/_/sdom pa ma yin pa yin la/_gzugs kyang ma yin pa yod dam zhe na/_smras pa/_yod de/_brnab sems
[\[202a.3\]]dang /_gnod sems dang /_log par lta ba'o/_/sdom pa ma yin pa yang yin la/_thogs pa dang bcas pa yang yin pa yod dam zhe na/_smras pa/_yod de/_srog gcod pa las byung ba'i rnam par rig byed de/_ma byin par len pa dang /_'dod pa la log par g.yem pa dang /_brdzun du
[\[202a.4\]]smra ba dang /_phra ma dang /_tshig rtsub po dang /_tshig kyal pa las byung ba'i rnam par rig byed do/_/sdom pa ma yin pa yang yin la/_thogs pa yang med pa yod dam zhe na/_smras pa/_yod de/_brnab sems dang /_gnod sems dang /_log par lta ba'o/_/sdom pa ma yin pa yang yin la/_
[\[202a.5\]]sems las byung ba yang yin pa yod dam zhe na/_smras pa yod de/_brnab sems dang /_gnod sems dang /_log par lta ba'o/_/sdom pa ma yin pa yin la/_sems las byung ba ni ma yin pa yod dam zhe na/_smras pa/_yod de/_srog gcod pa dang /_ma byin par len pa dang /_'dod pa
[\[202a.6\]]la log par g.yem pa dang /_brdzun du smra ba dang /_phra ma dang /_tshig rtsub po dang /_tshig kyal pa'o/_/lus kyi sdom pa ma yin pa ni rnam pa gsum ste/_srog gcod pa dang /_ma byin par len pa dang /_'dod pa la log par g.yem pa'o/_/lus kyi sdom pa ma yin pa yang yin_
[\[202a.7\]]la/_las kyang yin pa yod dam zhe na/_smras pa/_yod de/_thams cad do/_lus kyi sdom pa ma yin pa yin la/_las ni ma yin pa yang yod dam zhe na/_smras pa/_med do/_lus kyi sdom pa yang yin la/_rnam par rig byed kyang yin pa yod dam zhe na/_smras pa/_
[\[202b\]]
[\[202b.1\]]yod de/_srog gcod pa las byung ba'i rnam par rig byed dang /_ma byin par len pa dang /_'dod pa la log par g.yem pa las byung ba'i rnam par rig byed do/_/lus kyi sdom pa ma yin la/_rnam par rig byed ma yin pa yod dam zhe na/_smras pa/_yod de/_srog gcod
[\[202b.2\]]las byung ba'i rnam par rig byed ma yin pa dang /_ma byin par len pa dang /_'dod pa la log par g.yem pa las byung ba'i rnam par rig byed ma yin pa'o/_/lus kyi sdom pa ma yin pa yang yin la/_gzugs kyang yin pa yod dam zhe na/_smras pa/_yod de/_thams cad
[\[202b.3\]]do/_/lus kyi sdom pa ma yin pa yin la/_gzugs ma yin pa yod dam zhe na/_smras pa/_med do/_/lus kyi sdom pa ma yin pa yang yin la/_thogs pa dang bcas pa yin pa yod dam zhe na/_smras pa/_yod de/_srog gcod pa las byung ba'i rnam par rig byed dang /_ma byin
[\[202b.4\]]par len pa dang /_'dod pa la log par g.yem pa las byung ba'i rnam par rig byed do/_/lus kyi sdom pa ma yin pa yin la/_thogs pa ni med pa yod dam zhe na/_smras pa/_yod de/_srog gcod pa las byung ba'i rnam par rig byed ma yin pa dang /_ma byin par len pa
[\[202b.5\]]dang /_'dod pa la log par g.yem pa las byung ba'i rnam par rig byed ma yin pa'o/_/lus kyi sdom pa ma yin pa yang yin la/_sems las byung ba yang yin pa yod dam zhe na/_smras pa/_med do/_/lus kyi sdom pa ma yin pa yin la/_sems las byung ba ni ma yin pa
[\[202b.6\]]yod dam zhe na/_smras pa/_yod de/_thams cad do/_/ngag gi sdom pa ma yin pa ni rnam pa bzhi ste/_brdzun du smra ba dang /_phra ma dang /_tshig rtsub po dang /_tshig kyal pa'o/_/ngag gi sdom pa ma yin pa yang yin la/_las kyang yin pa yod dam zhe na/_smras pa/_yod de/_
[\[202b.7\]]thams cad do/_/ngag gi sdom pa ma yin pa yin la/_las ni ma yin pa yod dam zhe na/_smras pa/_med do/_/ngag gi sdom pa ma yin pa yang yin la/_rnam par rig byed kyang yin pa yod dam zhe na/_smras pa/_yod de/_brdzun du smra ba las byung ba'i rnam par rig byed dang /_phra ma dang /_
[\[203a\]]
[\[203a.1\]]tshig rtsub po dang /_tshig kyal pa las byung ba'i rnam par rig byed do/_/ngag gi sdom pa ma yin pa yin la/_rnam par rig byed ni ma yin pa yod dam zhe na/_smras pa/_yod de/_brdzun du smra ba las byung ba'i rnam par rig byed ma yin pa dang /_phra ma dang /_tshig
[\[203a.2\]]rtsub po dang /_tshig kyal pa las byung ba'i rnam par rig byed ma yin pa'o/_/ngag gi sdom pa ma yin pa yang yin la/_gzugs ni ma yin pa yod dam zhe na/_smras pa/_yod de/_thams cad do/_/ngag gi sdom pa ma yin la/_gzugs ni ma yin pa yod dam zhe na/_smras pa/_med do/_/_
[\[203a.3\]]ngag gi sdom pa ma yin pa yang yin la/_thogs pa dang bcas pa yang yin pa yod dam zhe na/_smras pa/_yod de/_brdzun du smra ba las byung ba'i rnam par rig byed dang /_phra ma dang /_tshig rtsub po dang /_tshig kyal pa las byung ba'i rnam par rig byed do/_/ngag gi sdom pa ma yin la/_
[\[203a.4\]]thogs pa ni med pa yod dam zhe na/_smras pa/_yod do/_/brdzun du smra ba las byung ba'i rnam par rig byed ma yin pa dang /_phra ma dang /_tshig rtsub po dang /_tshig rkyal pa las byung ba'i rnam par rig byed ma yin pa'o/_/ngag gi rnam par rig byed ma yin pa yang yin la/_sems las
[\[203a.5\]]byung ba yang yin pa yod dam zhe na/_smras pa/_med do/_/ngag gi sdom pa ma yin pa yin la/_sems las byung ba ni ma yin pa yod dam zhe na/_smras pa/_yod de/_thams cad do/_/yid kyi sdom pa ma yin pa ni rnam pa gsum ste/_brnab sems dang /_gnod sems dang /_
[\[203a.6\]]log par lta ba'o/_/yid kyi sdom pa ma yin pa yang yin la/_las kyang yin pa yod dam zhe na/_smras pa/_med do/_/yid kyi sdom pa ma yin pa yin la/_las ni ma yin pa yod dam zhe na/_smras pa/_yod de/_thams cad do/_/yid kyi sdom pa ma yin pa yang yin la/_rnam
[\[203a.7\]]par rig byed kyang ma yin pa yod dam zhe na/_smras pa/_med do/_/yid kyi sdom pa ma yin pa yin la rnam par rig byed ni ma yin pa yod dam zhe na/_smras pa/_yod de/_thams cad do/_/yid kyi sdom pa ma yin pa yang yin la/_gzugs kyang yin pa yod dam zhe na/_smras pa/_
[\[203b\]]
[\[203b.1\]]med do/_/yid kyi sdom pa ma yin pa yin la gzugs ni ma yin pa yod dam zhe na/_smras pa/_yod de/_thams cad do/_/yid kyi sdom pa ma yin pa yang yin la/_thogs pa dang bcas pa yang yod dam zhe na/_smras pa/_med do/_/yid kyi sdom pa ma yin pa yin la/_thogs
[\[203b.2\]]pa ni med pa yod dam zhe na/_smras pa/_yod de thams cad do/_/yid kyi sdom pa ma yin pa yang yin la sems las byung ba yin pa yod dam zhe na/_smras pa/_yod de/_thams cad do/_/yid kyi sdom pa ma yin pa yang yin la/_sems las byung ba'i ni ma yin pa yod dam zhe na/_
[\[203b.3\]]smras pa/_med do/_/las gdags pa tshigs drug pa'o//_//sdom ni/_sdom pa ma yin lnga tshan bzhi/_/drug tshan dag kyang rabs lngar bcad/_/sdom min rnams ni lnga dang dgu/_/bco lnga dang ni dgu bcu brgyad/_/yang dag par ma bsdams pa'i sdom pa ma yin pa ni lnga yod de/_
[\[203b.4\]]lnga gang zhe na/_smras pa/_lus kyi sgo nas rnam par rig byed dang /_rnam par rig byed ma yin pa dang /_ngag gi sgo nas rnam par rig byed dang /_rnam par rig byed ma yin pa dang /_yid kyi sgo nas rnam par rig byed ma yin pa'o/_/gzhan yang yang dag par ma bsdams pa'i sdom pa lnga
[\[203b.5\]]yod de/_lus kyi sgo nas thogs pa dang bcas pa dang /_thogs pa med pa dang /_ngag gi sgo nas thogs pa dang bcas pa dang /_thogs pa med pa dang /_yid kyi sgo nas thogs pa med pa'o/_/gzhan yang yang dag par ma bsdams pa'i sdom pa ma yin pa lnga yod de/_'dod pa dang
[\[203b.6\]]mtshungs par ldan pa'i thogs pa dang bcas pa dang /_thogs pa med pa dang /_gzugs dang mtshungs par ldan pa'i thogs pa dang bcas pa dang /_thogs pa med pa dang /_gzugs med pa dang /_mtshungs par ldan pa'i thogs pa med pa'o/_/gzhan yang yang dag par ma bsdams
[\[203b.7\]]pa'i sdom pa ma yin pa lnga yod de/_'dod pa dang mtshungs par ldan pa'i rnam par rig byed dang /_rnam par rig byed ma yin pa dang /_gzugs dang mtshungs par ldan pa'i rnam par rig byed dang /_rnam par rig byed ma yin pa dang /_gzugs med pa dang mtshungs par ldan pa'i rnam par
[\[204a\]]
[\[204a.1\]]rig byed ma yin pa'o/_/yang dag par ma bsdams pa'i sdom pa ma yin pa drug yod de/_'dod pa dang mtshungs par ldan pa'i sems las byung ba dang /_sems las byung ba ma yin pa dang /_gzugs dang mtshungs par ldan pa'i sems las byung ba dang /_sems
[\[204a.2\]]las byung ba ma yin pa dang /_gzugs med pa dang mtshungs par ldan pa'i sems las byung ba dang /_sems las byung ba ma yin pa'o/_/gzhan yang yang dag par ma bsdams pa'i sdom pa ma yin pa drug yod de/_'dod pa dang mtshungs par ldan pa'i sems dang ldan pa dang /_sems
[\[204a.3\]]dang mi ldan pa dang /_gzugs dang mtshungs par ldan pa'i sems dang ldan pa dang /_sems dang mi ldan pa dang /_gzugs med pa dang mtshungs par ldan pa'i sems dang ldan pa dang /_sems dang mi ldan pa'o/_/gzhan yang yang dag par ma bsdams pa'i sdom pa ma yin pa drug
[\[204a.4\]]yod de/_'dod pa dang mtshungs par ldan pa'i dmigs pa dang bcas pa dang /_dmigs pa med pa dang /_gzugs dang mtshungs par ldan pa'i dmigs pa dang bcas pa dang /_dmigs pa med pa dang /_gzugs med pa dang mtshungs par ldan pa'i dmigs pa dang bcas pa dang
[\[204a.5\]]dmigs pa med pa'o/_/gzhan yang yang dag par ma bsdams pa'i sdom pa ma yin pa drug yod de/_'dod pa dang mtshungs par ldan pa'i mthong bas spang bar bya ba dang /_bsgom pas spang bar bya ba dang /_gzugs dang mtshungs par ldan pa'i mthong bas spang bar bya ba dang /_
[\[204a.6\]]bsgom pas spang bar bya ba dang /_gzugs med pa dang mtshungs par ldan pa'i mthong bas spang bar bya ba dang /_bsgom pas spang bar bya ba'o/_/gzhan yang yang dag par ma bsdams pa'i sdom pa ma yin pa drug yod de/_mig gi sdom pa ma yin pa dang /_rna ba dang /_sna dang /_lce
[\[204a.7\]]dang /_lus dang /_yid kyi sdom pa ma yin pa'o/_/gang mig gi sdom pa ma yin pa dang ldan pa de/_rna ba'i sdom pa ma yin pa dang yang ldan nam zhe na/_smras pa/_de yin no/_/gang rna ba'i sdom pa ma yin pa dang ldan pa de/_mig gi sdom pa ma yin pa dang ldan nam zhe na/_smras pa/_de
[\[204b\]]
[\[204b.1\]]yin no/_/mig gi sdom pa ma yin pa dang /_rna ba'i sdom pa ma yin pa ji lta ba bzhin du lus kyi sdom pa ma yin pa yang de dang 'dra'o/_/gang mig gi sdom pa ma yin pa dang ldan pa de/_sna'i sdom pa ma yin pa dang yang ldan nam zhe na/_smras pa/_gang sna'i sdom pa ma yin pa
[\[204b.2\]]dang ldan pa de ni mig gi sdom pa ma yin pa dang ldan no/_/mig gi sdom pa ma yin pa dang ldan la/_sna'i sdom pa ma yin pa dang ni mi ldan pa yod dam zhe na/_smras pa/_yod de/_dper na 'dod pa rnams las 'dod chags dang bral ba/_tshangs pa'i 'jig rten las ni 'dod
[\[204b.3\]]chags dang ma bral ba lta bu'o/_/mig gi sdom pa ma yin pa dang /_sna'i sdom pa ma yin pa ji lta ba bzhin du lce'i sdom pa ma yin pa yang de dang 'dra'o/_/gang mig gi sdom pa ma yin pa dang ldan pa de/_yid kyi sdom pa ma yin pa dang ldan nam zhe na/_smras pa/_gang mig gi sdom
[\[204b.4\]]pa ma yin pa dang ldan pa de ni/_yid kyi sdom pa ma yin pa dang ldan no/_/yid kyi sdom pa ma yin pa dang ldan la/_mig gi sdom pa ma yin pa dang ni mi ldan pa yod dam zhe na/_smras pa/_yod de/_dper na tshangs pa'i 'jig rten las 'dod chags dang bral la/_gong ma'i 'dod
[\[204b.5\]]chags dang ma bral ba lta bu'o/_/ji ltar mig gi sdom pa ma yin pa dang /_snga ma bzhin du sbyar ba de bzhin du/_rna ba dang lus kyi sdom pa ma yin pa dang yang snga ma bzhin du sbyar ro/_/gang sna'i sdom pa ma yin pa dang ldan pa de/_lce'i sdom pa ma yin pa dang ldan nam zhe na/_smras pa/_
[\[204b.6\]]de ni ma yin no/_/gang lce'i sdom pa ma yin pa dang ldan pa de sna'i sdom pa ma yin pa dang yang ldan nam zhe na/_smras pa/_de yin no/_/gang sna'i sdom pa ma yin pa dang ldan pa de/_yid kyi sdom pa ma yin pa dang ldan nam zhe na/_smras pa/_gang sna'i sdom pa ma yin pa dang
[\[204b.7\]]ldan pa de ni yid kyi sdom pa ma yin pa dang yang ldan no/_/yid kyi sdom pa ma yin pa dang ldan pa de/_sna'i sdom pa ma yin pa dang ldan pa yod dam zhe na/_smras pa/_yod de/_dper na 'dod pa rnams la 'dod chags dang bral la/_gzugs rnams la ni 'dod chags dang ma bral ba lta bu'o/_/_
[\[205a\]]
[\[205a.1\]]ji ltar sna'i sdom pa ma yin pa snga ma bzhin du sbyar ba de bzhin du lce'i sdom pa ma yin pa yang snga ma bzhin du sbyar ro/_/yang dag par ma bsdams pa'i sdom pa ma yin pa ni lnga ste/_lnga gang zhe na/_smras pa/_sdug bsngal mthong bas spang bar bya ba'i yang dag par
[\[205a.2\]]ma bsdams pa'i sdom pa ma yin pa dang /_kun 'byung ba dang /_'gog pa dang /_lam mthong ba dang /_bsgom pas spang bar bya ba'i yang dag par ma bsdams pa'i sdom pa ma yin pa'o/_/yang dag par ma bsdams pa'i sdom pa ma yin pa ni dgu ste/_dgu gang zhe na/_smras pa/_
[\[205a.3\]]sdug bsngal la chos shes pas spang bar bya ba'i yang dag par ma bsdams pa'i sdom pa ma yin pa dang /_sdug bsngal la rjes su shes pas spang bar bya ba dang /_kun 'byung ba la chos shes pas spang bar bya ba dang /_kun 'byung ba la rjes su shes pas spang bar bya ba dang /_'gog pa la chos
[\[205a.4\]]shes pas spang bar bya ba dang /_'gog pa la rjes su shes pas spang bar bya ba dang /_lam la chos shes pas spang bar bya ba dang /_lam la rjes su shes pas spang bar bya ba dang /_bsgom pas spang bar bya ba'i yang dag par ma bsdams pa'i sdom pa ma yin pa'o/_/yang dag par ma
[\[205a.5\]]bsdoms pa'i sdom pa ma yin pa ni bco lnga ste/_bco lnga gang zhe na/_smras pa/_'dod pa dang mtshungs par ldan pa lnga dang gzugs dang mtshungs par ldan pa lnga dang /_gzugs med pa dang mtshungs par ldan pa lnga'o/_/'dod pa dang mtshungs par ldan pa'i yang dag par ma bsdams
[\[205a.6\]]pa'i sdom pa ma yin pa lnga gang zhe na/_smras pa/_'dod pa dang mtshungs par ldan pa sdug bsngal mthong bas spang bar bya ba'i yang dag par ma bsdams pa'i sdom pa gang yin pa dang /_'dod pa dang mtshungs par ldan pa kun 'byung ba dang /_'gog pa dang /_lam mthong ba dang /_bsgom
[\[205a.7\]]pas spang bar bya ba'i yang dag par ma bsdams pa'i sdom pa ma yin pa'o/_/'dod pa dang mtshungs par ldan pa ji lta ba bzhin du/_gzugs dang /_gzugs med pa dang mtshungs par ldan pa yang de dang 'dra'o/_/yang dag par ma bsdams pa'i sdom pa ma yin pa ni dgu bcu rtsa
[\[205b\]]
[\[205b.1\]]brgyad de/_dgu bcu rtsa brgyad gang zhe na/_smras pa/_'dod pa dang mtshungs par ldan pa sum cu rtsa drug dang /_gzugs dang mtshungs par ldan pa sum cu rtsa gcig dang /_gzugs med pa dang mtshungs par ldan pa sum cu rtsa gcig go/_/'dod pa dang mtshungs par ldan pa'i yang dag
[\[205b.2\]]par ma bsdams pa'i sdom pa ma yin pa sum cu rtsa drug gang zhe na/_smras pa/_sdug bsngal mthong bas spang bar bya ba bcu dang /_kun 'byung ba mthong bas spang bar bya ba bdun dang /_'gog pa mthong bas spang bar bya ba bdun dang /_lam mthong bas spang bar bya ba brgyad dang /_bsgom
[\[205b.3\]]pas spang bar bya ba bzhi'o/_/gzugs dang mtshungs par ldan pa'i yang dag par ma bsdams pa'i sdom pa ma yin pa sum cu rtsa gcig gang zhe na/_smras pa/_sdug bsngal mthong bas spang bar bya ba dgu dang /_kun 'byung ba mthong bas spang bar bya ba drug dang /_'gog pa
[\[205b.4\]]mthong bas spang bar bya ba drug dang /_lam mthong bas spang bar bya ba bdun dang /_bsgom pas spang bar bya ba gsum mo/_/gzugs dang mtshungs par ldan pa rnams ji lta ba bzhin du/_gzugs med pa dang mtshungs par ldan pa rnams kyang de dang 'dra'o/_/'dod pa dang
[\[205b.5\]]mtshungs par ldan pa'i ma bsdams pa'i sdom pa ma yin pa bcu gang zhe na/_smras pa/_'dod pa dang mtshungs par ldan pa sdug bsngal mthong bas spang bar bya ba'i 'jig tshogs la lta ba dang /_mthar 'dzin par lta ba dang /_log par lta ba dang /_lta ba mchog tu 'dzin pa dang /_
[\[205b.6\]]tshul khrims dang /_brtul zhugs mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/'dod pa dang mtshungs par ldan pa'i yang dag par ma bsdams pa'i sdom pa ma yin pa bdun gang zhe na/_smras pa/_'dod pa dang mtshungs
[\[205b.7\]]par ldan pa kun 'byung ba mthong bas spang bar bya ba'i log par lta ba dang /_lta ba mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/'dod pa dang mtshungs par ldan pa'i yang dag par ma bsdams pa'i sdom pa ma yin pa
[\[206a\]]
[\[206a.1\]]bdun gang zhe na/_smras pa/_'dod chags dang mtshungs par ldan pa'i 'og pa mthong bas spang bar bya ba'i log par lta ba dang /_lta ba mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/'dod pa
[\[206a.2\]]dang mtshungs par ldan pa'i yang dag par ma bsdams pa'i sdom pa ma yin pa brgyad gang zhe na/_'dod pa dang mtshungs par ldan pa'i lam mthong bas spang bar bya ba'i log par lta ba dang /_lta ba mchog tu 'dzin pa dang /_tshul khrims dang /_brtul zhugs mchog tu 'dzin pa dang /_the
[\[206a.3\]]tshom dang /_'dod chags dang /_khong khro ba dang /_nga rgyal dang /_ma rig pa'o/_/'dod pa dang mtshungs par ldan pa'i yang dag par ma bsdams pa'i sdom pa ma yin pa bzhi gang zhe na/_smras pa/_'dod pa dang mtshungs par ldan pa bsgom pas spang bar bya ba'i 'dod chags dang /_khong
[\[206a.4\]]khro ba dang /_nga rgyal dang /_ma rig pa'o/_/'dod pa dang mtshungs par ldan pa ji lta ba bzhin du gzugs dang /_gzugs med pa dang mtshungs par ldan pa yang de dang 'dra ste/_khong khro ba ni ma gtogs so/_/ci'i phyir 'dod pa dang mtshungs bar ldan pa'i 'jig tshogs la lta ba yang
[\[206a.5\]]dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la ma spangs pa'i phyir ni/_'dod pa'i khams thams cad la yang dag par ma bsdams pa zhes bya'o/_/'jig tshogs la lta ba ji lta ba
[\[206a.6\]]bzhin du mthar 'dzin par lta ba dang /_sdug bsngal mthong bas spang bar bya ba'i log par lta ba dang /_lta ba mchog tu 'dzin pa dang /_tshul khrims dang /_brtul zhugs mchog tu 'dzin pa dang /_the tshom dang /_ma rig pa kun du 'gro ba rnams kyang de dang 'dra'o/_/ci'i phyir 'dod pa dang
[\[206a.7\]]mtshungs par ldan pa sdug bsngal mthong bas spang bar bya ba'i 'dod chags yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs pa'i phyir ni 'dod pa dang mtshungs par ldan pa'i
[\[206b\]]
[\[206b.1\]]sdug bsngal mthong bas spang bar bya ba'i chos rnams la yang dag par ma bsdams pa zhes bya'o/_/'dod pa dang mtshungs par ldan pa sdug bsngal mthong bas spang bar bya ba'i 'dod chags ji lta ba bzhin du khong khro ba dang /_nga rgyal dang /_ma rig pa rnams kyang de dang 'dra'o/_/thams
[\[206b.2\]]cad du 'gro ba ni sdug bsngal mthong bas spang bar bya ba rnams ji lta ba bzhin du/_kun 'byung ba mthong bas spang bar bya ba rnams kyang de dang 'dra ste/_'jig tshogs la lta ba dang /_mthar 'dzin par lta ba ni ma gtogs so/_/ci'i phyir 'dod pa dang mtshungs par ldan pa 'gog
[\[206b.3\]]pa mthong bas spang bar bya ba'i log par lta ba yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs pa'i phyir ni de dang mtshungs par ldan pa'i chos rnams kyis yang dag
[\[206b.4\]]par ma bsdams pa zhes bya'o/_/'dod pa dang mtshungs par ldan pa 'gog pa mthong bas spang bar bya ba'i log par lta ba ji lta ba bzhin du the tshom dang /_ma rig pa zag pa med pa la dmigs pa yang de dang 'dra'o/_/ci'i phyir 'dod pa dang mtshungs par ldan pa 'gog pa
[\[206b.5\]]mthong bas spang bar bya ba'i lta ba mchog tu 'dzin pa yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs pa'i phyir ni 'dod pa dang mtshungs par ldan pa 'gog pa mthong
[\[206b.6\]]bas spang bar bya ba'i chos rnams kyis yang dag par ma bsdams pa zhes bya'o/_/'dod pa dang mtshungs par ldan pa 'gog pa mthong bas spang bar bya ba'i lta ba mchog tu 'dzin pa ji lta ba bzhin du 'dod chags dang /_khong khro ba dang /_nga rgyal dang /_ma rig pa zag pa dang bcas pa
[\[206b.7\]]la dmigs pa rnams kyang de dang 'dra'o/_/'gog pa mthong bas spang bar bya ba rnam ma ji lta ba bzhin du lam mthong bas spang bar bya ba rnams kyang de dang 'dra ste/_tshul khrims dang /_brtul zhugs mchog tu 'dzin par bstan par bya'o/_/ci'i phyir 'dod pa dang mtshungs par
[\[207a\]]
[\[207a.1\]]ldan pa bsgom pas spang bar bya ba'i 'dod chags yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs pa'i phyir ni 'dod pa dang mtshungs par ldan
[\[207a.2\]]pa bsgom pas spang bar bya ba'i chos rnams kyis yang dag par ma bsdams pa zhes bya'o/_/'dod pa dang mtshungs par ldan pa bsgom pas spang bar bya ba'i 'dod chags ji lta ba bzhin du khong khro ba dang /_nga rgyal dang /_ma rig pa yang de dang 'dra'o/_/'dod pa dang mtshungs par
[\[207a.3\]]ldan pa rnams ji lta ba bzhin du/_gzugs dang gzugs med pa dang mtshungs par ldan pa rnams kyang de dang 'dra bar brjod par bya'o/_/las gdags pa tshigs bdun pa'o//_//sdom ni/_yang dag ma bsdams sdom min ni/_/sum cu rtsa drug bstan pa ste/_/khams kyi sgo nas
[\[207a.4\]]sdom min gsum/_/sems dang mi ldan drug po las/_/sdom pa ma yin tha ma rnams/_/de bzhin dkar po'i phyogs la yang /_/rgyas pa drag tu sbyar bar bya/_/rtsa ba gsum las bzung nas kyang /_/de yi rjes la dri bar bya/_/yang dag par ma bsdams pa'i sdom pa ma yin pa sum
[\[207a.5\]]cu rtsa drug gang zhe na/_smras pa/_sdug bsngal mthong bas spang bar bya ba bcu dang /_kun 'byung ba mthong bas spang bar bya ba bdun dang /_'gog pa mthong bas spang bar bya ba bdun dang /_lam mthong bas spang bar bya ba brgyad dang /_bsgom pas spang bar bya ba bzhi'o/_/sdug bsngal
[\[207a.6\]]mthong bas spang bar bya ba'i yang dag par ma bsdoms pa'i sdom pa ma yin pa bcu gang zhe na/_smras pa/_'jig tshogs la lta ba dang /_mthar 'dzin par lta ba dang /_sdug bsngal mthong bas spang ba bya ba'i log par lta ba dang /_lta ba mchog tu 'dzin pa dang /_tshul khrims dang /_brtul
[\[207a.7\]]zhugs mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/kun 'byung ba mthong bas spang bar bya ba'i yang dag par ma bsdams pa'i sdom pa ma yin pa bdun gang zhe na/_smras pa/_kun 'byung ba mthong bas spang bar bya ba'i
[\[207b\]]
[\[207b.1\]]log par lta ba dang /_lta ba mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/'gog pa mthong bas spang bar bya ba rnams kyang de dang 'dra'o/_/lam mthong bas spang bar bya ba'i yang dag par ma bsdams pa'i sdom pa
[\[207b.2\]]ma yin pa brgyad gang zhe na/_smras pa/_lam mthong bas spang bar bya ba'i log par lta ba dang /_lta ba mchog tu 'dzin pa dang /_tshul khrims dang /_brtul zhugs mchog tu 'dzin pa dang /_the tshom dang /_'dod chags dang /_khong khro ba dang /_nga rgyal dang /_ma rig pa'o/_/bsgom
[\[207b.3\]]pas spang bar bya ba'i yang dag par ma bsdams pa'i sdom pa ma yin pa bzhi gang zhe na/_smras pa/_bsgom pas spang bar bya ba'i 'dod chags dang /_khong khro ba dang /_nga rgyal dang /_ma rig pa'o/_/ci'i phyir 'jig tshogs la lta ba yang dag par ma bsdams pa'i sdom pa ma yin pa
[\[207b.4\]]zhes bya zhe na/_smras pa/_kun nas dkris pa'i phyir ni dmigs pa yang dag par ma bsdams la/_ma spangs pa'i phyir ni 'dod pa'i khams thams cad du yang dag par ma bsdams pa zhes bya'o/_/'jig tshogs la lta ba ji lta ba bzhin du mthar 'dzin par lta ba dang /_sdug bsngal mthong
[\[207b.5\]]bas spang bar bya ba'i log par lta ba dang /_lta ba mchog tu 'dzin pa dang /_tshul khrims dang /_brtul zhugs mchog tu 'dzin pa dang /_the tshom dang /_ma rig pa kun du 'gro ba yang de dang 'dra'o/_/ci'i phyir sdug bsngal mthong bas spang bar bya ba'i 'dod chags yang dag par ma
[\[207b.6\]]bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la ma spangs pa'i phyir ni/_sdug bsngal mthong bas spang bar bya ba'i chos rnams kyi yang dag par ma bsdams pa zhes bya'o/_/sdug bsngal mthong
[\[207b.7\]]bas spang bar bya ba'i 'dod chags pa ji lta ba bzhin du khong khro ba dang /_nga rgyal dang /_ma rig pa kun du 'gro ba ma yin pa yang de dang 'dra'o/_/sdug bsngal mthong bas spang bar bya ba rnams ji lta ba bzhin du kun 'byung ba mthong bas spang bar bya ba rnams kyang de dang 'dra ste/_'jig
[\[208a\]]
[\[208a.1\]]tshogs la lta ba dang /_mthar 'dzin par lta ba dang /_tshul khrims dang /_brtul zhugs mchog tu 'dzin pa ni ma gtogs so/_/ci'i phyir 'gog pa mthong bas spang bar bya ba'i log par lta ba yang dag par ma bsdams pa'i sdom pa ma yin pa zhes bya
[\[208a.2\]]zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs pa'i phyir ni de dang mtshungs par ldan pa'i chos rnams kyi yang dag par ma bsdams pa zhes bya'o/_/'gog pa mthong bas spang bar bya ba'i log par lta ba ji lta ba
[\[208a.3\]]bzhin du the tshom dang /_ma rig pa zag pa med pa la dmigs pa yang de dang 'dra'o/_/ci'i phyir 'gog pa mthong bas spang bar bya ba'i lta ba mchog tu 'dzin pa yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni
[\[208a.4\]]dmigs pa yang dag par ma bsdams la/_ma spangs pa'i phyir ni 'gog pa mthong bas spang bar bya ba'i chos rnams kyis yang dag par ma bsdams pa zhes bya'o/_/'gog pa mthong bas spang bar bya ba'i lta ba mchog tu 'dzin pa ji lta ba bzhin du 'dod chags dang /_khong khro ba dang /_
[\[208a.5\]]nga rgyal dang /_ma rig pa zag pa dang bcas pa la dmigs pa yang de dang 'dra'o/_/'gog pa mthong bas spang bar bya ba rnams ji lta ba bzhin du/_lam mthong bas spang bar bya ba rnams kyang de dang 'dra ste/_tshul khrims dang /_brtul zhugs mchog tu 'dzin pa bstan par bya'o/_/ci'i
[\[208a.6\]]phyir bsgom pas spang bar bya ba'i 'dod chags yang dag par ma bsdams pa'i sdom pa ma yin pa zhes bya zhe na/_smras pa/_kun nas dkris pa'i phyir ni dmigs pa la yang dag par ma bsdams la/_ma spangs ba'i phyir ni bsgom pas spang bar bya ba'i chos rnams kyis yang dag par
[\[208a.7\]]ma bsdams pa zhes bya'o/_/bsgom pas spang bar bya ba'i 'dod chags ji lta ba bzhin du khong khro ba dang /_nga rgyal dang /_ma rig pa yang de dang 'dra'o/_/yang dag par ma bsdams pa'i sdom pa ma yin pa gsum yod de/_'dod pa dang ldan pa'i yang dag par ma bsdams pa'i
[\[208b\]]
[\[208b.1\]]sdom pa ma yin pa dang /_gzugs dang ldan pa'i yang dag par ma bsdams pa'i sdom pa ma yin pa dang /_gzugs med pa dang ldan pa'i yang dag par ma bsdams pa'i sdom pa ma yin pa'o/_/gang gi 'dod pa dang ldan pa'i yang dag par ma bsdams pa'i sdom pa ma yin pa ma
[\[208b.2\]]spangs shing yongs su ma shes pa de'i ni gzugs dang ldan pa'i yang dag par ma bsdoms pa'i sdom pa ma yin pa yang ma spangs shing yongs su ma shes pa yin nam/_gzugs dang ldan pa'i yang dag par ma bsdams pa'i sdom pa ma yin pa ma spangs shing yongs su ma shes
[\[208b.3\]]pa gang yin pa de'i ni 'dod pa dang ldan pa'i yang dag par ma bsdams pa'i sdom pa ma yin pa yang dag par ma spangs shing yongs su ma shes pa yin nam zhe na/_smras pa/_gang gi 'dod pa dang ldan pa'i yang dag par ma bsdams pa'i sdom pa ma yin pa ma spangs shing yongs su
[\[208b.4\]]ma shes pa de'i ni gzugs dang ldan pa'i yang dag par ma bsdams pa'i sdom pa ma yin pa yang ma spangs shing yongs su ma shes pa yin no/_/gzugs dang ldan pa yin la 'dod pa dang ldan pa ma yin pa yod dam zhe na/_smras pa/_yod de/_dper na 'dod pa rnams las
[\[208b.5\]]'dod chags dang bral la/_gzugs rnams las 'dod chags dang ma bral ba lta bu'o/_/gang gi 'dod pa dang ldan pa'i yang dag par ma bsdams pa'i sdom pa ma yin pa ma spangs shing yongs su ma shes pa de'i ni gzugs med pa dang ldan pa'i yang dag par ma bsdams pa'i
[\[208b.6\]]sdom pa ma yin pa yang ma spangs shing yongs su ma shes pa yin nam/_gzugs med pa dang ldan pa'i yang dag par ma bsdams pa'i sdom pa ma yin pa ma spangs shing yongs su ma shes pa gang yin pa de'i ni 'dod pa dang ldan pa'i yang dag par ma bsdams pa'i sdom pa ma yin
[\[208b.7\]]pa yang ma spangs shing yongs su ma shes pa yin nam zhe na/_smras pa/_gang gi 'dod pa dang ldan pa'i yang dag par ma bsdam pa'i sdom pa ma yin pa ma spangs shing yongs su ma shes pa de'i ni gzugs med pa dang ldan pa'i yang dag par ma bsdams pa'i sdom pa ma yin pa
[\[209a\]]
[\[209a.1\]]yang ma spangs shing yongs su ma shes pa yin no/_/gzugs med pa dang ldan la 'dod pa dang mi ldan pa yod dam zhe na/_smras pa/_yod de/_dper na 'dod pa rnams las 'dod chags dang bral ba lta bu'o/_/gang gi gzugs dang ldan pa'i yang
[\[209a.2\]]dag par ma bsdams pa'i sdom pa ma yin pa ma spangs shing yongs su ma shes pa gang yin pa de'i ni gzugs med pa dang ldan pa'i yang dag par ma bsdams pa'i sdom pa ma yin pa yang ma spangs shing yongs su ma shes pa yin nam/_gzugs med pa dang ldan pa'i yang dag par ma
[\[209a.3\]]bsdams pa'i sdom pa ma yin pa ma spangs shing yongs su ma shes pa de'i ni gzugs dang ldan pa'i yang dag par ma bsdams pa'i sdom pa ma yin pa yang ma spangs shing yongs su ma shes pa yin nam zhe na/_smras pa/_gang gi gzugs dang ldan pa'i yang dag par ma bsdams
[\[209a.4\]]pa'i sdom pa ma yin pa ma spangs shing yongs su ma shes pa de'i ni gzugs med pa dang ldan pa'i yang dag par ma bsdams pa'i sdom pa ma yin pa yang ma spangs shing yongs su ma shes pa yin no/_/gzugs med pa dang ldan pa'i yang dag par ma bsdams pa'i sdom pa ma yin pa
[\[209a.5\]]ma spangs shing yongs su ma shes pa la/_gzugs dang ldan pa'i ni ma spangs shing yongs su ma shes pa yin pa yod dam zhe na/_smras pa/_yod de/_dper na gzugs rnams las 'dod chags dang bral la gzugs med pa rnams las ni 'dod chags dang bral ba lta bu'o/_/_
[\[209a.6\]]yang dag par ma bsdams pa'i sdom pa ma yin pa drug yod de/_drug gang zhe na/_smras pa/_'dod pa dang ldan pa'i sems dang mtshungs par ldan pa dang /_sems dang mi ldan pa dang /_gzugs dang ldan pa'i sems dang mtshungs par ldan pa dang /_sems dang mi ldan pa dang /_
[\[209a.7\]]gzugs med pa dang ldan pa'i sems dang mtshungs par ldan pa dang /_sems dang mi ldan pa'o/_/'dod pa dang mtshungs par ldan pa'i yang dag par ma bsdams pa'i sdom pa ma yin pa mngon sum du byed pa na sdom pa ma yin pa du zhig gis ma bsdams zhes bya/_gzugs dang ldan
[\[209b\]]
[\[209b.1\]]pa dang /_gzugs med pa dang ldan pa'i yang dag par ma bsdams pa'i sdom pa ma yin pa mngon sum du byed pa na sdom pa ma yin pa du zhig gis ma bsdams zhes bya zhe na/_smras pa/_'dod pa dang ldan pa'i sems dang mtshungs par ldan pa'i yang dag par ma bsdams pa'i sdom pa
[\[209b.2\]]ma yin pa mngon sum du byed pa na ni sdom pa ma yin pa bzhis ma bsdams pa zhes bya ste/_'dod pa dang ldan pa'i sems dang mtshungs par ldan pa dang /_sems dang mi ldan pa dang /_gzugs dang ldan pa'i sems dang mi ldan pa dang /_gzugs med pa dang ldan pa'i sems dang
[\[209b.3\]]mi ldan pas so/_/gzugs dang ldan pa'i mtshungs par ldan pa'i yang dag par ma bsdams pa'i sdom pa ma yin pa mngon sum du byed pa na ni sdom pa ma yin pa gsum gyis ma bsdams pa zhes bya ste/_gzugs dang ldan pa'i sems dang mtshungs par ldan pa dang /_sems
[\[209b.4\]]dang mi ldan pa dang /_gzugs med pa dang ldan pa'i sems dang mi ldan pas so/_/gzugs med pa dang ldan pa'i sems dang mtshungs par ldan pa'i yang dag par ma bsdams pa'i sdom pa ma yin pa mngon sum du byed pa na ni sdom pa ma yin pa gnyis kyis ma bsdams pa zhes
[\[209b.5\]]bya ste/_gzugs med pa dang ldan pa'i sems dang mtshungs par ldan pa dang /_sems dang mi ldan pas so/_/ji ltar tshigs bdun pa las nag po'i phyogs kyi sgo nas bstan pa de bzhin du/_dkar po'i phyogs la yang dge ba'i rtsa ba gsum las bzung ste thams cad brjod par
[\[209b.6\]]bya'o/_/las gdags pa tshigs brgyad pa'o//_//sdom ni/_'das pa 'das pa'i rgyu las byung /_/'dres pa'i dri ba de dang gnyis/_/chos gang dge ba'i rgyu las byung /_/rnam par smin la gnas bzhi yod/_/'das pa'i sems pa 'das pa'i rgyu las byung ba yin la/_
[\[209b.7\]]ma 'ongs pa'i rgyu las byung ba yang ma yin/_da ltar byung ba'i rgyu las byung ba yang ma yin pa yod dam/_'das pa'i sems pa ma 'ongs pa'i rgyu las byung ba yang yin la/_'das pa'i rgyu las byung ba yang ma yin/_da ltar byung ba'i rgyu las byung ba yang ma yin pa yod dam/_'das
[\[210a\]]
[\[210a.1\]]pa'i sems pa da ltar byung ba'i rgyu las byung ba yin la/_'das pa'i rgyu las byung ba yang ma yin/_ma 'ongs pa'i rgyu las byung ba yang ma yin pa yod dam/_'das pa'i sems pa 'das pa dang da ltar byung ba'i rgyu las byung ba yin la/_ma 'ongs pa'i rgyu las
[\[210a.2\]]byung ba ma yin pa yod dam/_'das pa'i sems pa ma 'ongs pa dang da ltar byung ba'i rgyu las byung ba yin la/_'das pa'i rgyu las byung ba ma yin pa yod dam/_'das pa'i sems pa 'das pa dang /_ma 'ongs pa dang /_da ltar byung ba'i rgyu las byung ba yod dam/_'das pa ji lta ba
[\[210a.3\]]bzhin du ma 'ongs pa dang /_da ltar byung ba'i yang de dang 'dra bar sbyar te/_de las 'das pa'i sems pa thams cad ni 'das pa'i rgyu las byung ba yin no/_/mu lhag ma rnams ni med do/_/ma 'ongs pa'i sems pa 'das pa'i rgyu las byung ba yin la/_ma 'ongs pa'i rgyu las byung ba yang ma
[\[210a.4\]]yin/_da ltar byung ba'i rgyu las byung ba yang ma yin pa yod dam zhe na/_smras pa/_med do/_/ma 'ongs pa'i sems pa ma 'ongs pa'i rgyu las byung ba yin la 'das pa'i rgyu las byung ba yang ma yin/_da ltar byung ba'i rgyu las byung ba yang ma yin pa yod dam zhe na/_smras pa/_yod
[\[210a.5\]]de/_yang dag pa'i nges pa la zhugs pa'i gang zag gi ma 'ongs pa'i zag pa med pa'i sems pa gang yin pa'o/_/de'i ma 'ongs pa'i rgyu gang zhe na/_smras pa/_lhan cig 'byung ba dang /_mtshungs par ldan pa'i chos rnams so/_/ma 'ongs pa'i sems pa 'das pa'i rgyu las byung ba
[\[210a.6\]]yin la/_ma 'ongs pa'i rgyu las byung ba yang ma yin/_da ltar byung ba'i rgyu las byung ba yang ma yin pa yod dam zhe na/_smras pa/_med do/_/ma 'ongs pa'i sems pa da ltar byung ba'i rgyu las byung ba yin la/_'das pa'i rgyu las byung ba yang ma yin/_ma 'ongs pa'i rgyu las byung ba
[\[210a.7\]]yang ma yin pa yod dam zhe na/_smras pa/_med do/_/ma 'ongs pa'i sems pa ma 'ongs pa dang /_da ltar byung ba'i rgyu las byung ba yin la/_'das pa'i rgyu las byung ba ma yin pa yod dam zhe na/_smras pa/_yod de/_sdug bsngal la chos shes pa'i bzod pa mngon sum du gyur pa
[\[210b\]]
[\[210b.1\]]na de las gzhan pa'i ma 'ongs pa'i sems pa gang yin pa'o/_/de'i ma 'ongs pa'i rgyu gang zhe na/_smras pa/_lhan cig 'byung ba dang mtshungs par ldan pa'i chos rnams so/_/de'i da ltar byung ba'i rgyu gang zhe na/_smras pa/_sdug bsngal la chos shes pa'i bzod pa dang /_de dang mtshungs
[\[210b.2\]]par ldan pa'i chos rnams so/_/ma 'ongs pa'i sems pa 'das pa dang /_ma 'ongs pa'i rgyu las byung ba yin la/_da ltar byung ba'i rgyu las byung ba ma yin pa yod dam zhe na/_smras pa/_yod de/_de'i ma 'ongs pa'i rgyu gang zhe na/_smras pa/_lhan cig 'byung ba dang mtshungs par ldan pa'i
[\[210b.3\]]chos rnams so/_/de'i 'das pa'i rgyu gang zhe na/_smras pa/_'das pa'i chos gang yin pa rnams kyis ni sems pa de dang 'dra ba'am rnam par smin pa yin gyi/_da ltar byung ba'i chos rnams kyi ni sems pa de dang 'dra ba'am/_rnam par smin pa ma yin no/_/ma 'ongs pa'i sems pa
[\[210b.4\]]'das pa dang /_ma 'ongs pa dang da ltar byung ba'i rgyu las byung ba yod dam zhe na/_smras pa/_yod de/_de'i ma 'ongs pa'i rgyu gang zhe na/_smras pa/_lhan cig 'byung ba dang /_mtshungs par ldan pa'i chos rnams so/_/de'i 'das pa dang da ltar byung ba'i rgyu gang zhe na/_smras pa/_'das pa dang
[\[210b.5\]]da ltar byung ba'i chos gang yin pa rnams kyi ni sems pa de 'dra ba'am/_rnam par smin pa yin no/_/da ltar byung ba'i sems pa da ltar byung ba'i rgyu las byung ba yin la/_ma 'ongs pa'i rgyu las byung ba ma yin pa yod dam zhe na/_smras pa/_yod de/_sdug bsngal la chos shes pa'i bzod
[\[210b.6\]]pa mngon sum du gyur pa dang mtshungs par ldan pa'i sems pa'o/_/de'i da ltar byung ba'i rgyu gang zhe na/_smras pa/_lhan cig 'byung ba dang mtshungs par ldan pa'i chos rnams so/_/da ltar byung ba'i sems pa 'das pa'i rgyu las byung ba yin la/_ma 'ongs pa'i rgyu las byung ba yang ma yin/_da
[\[210b.7\]]ltar byung ba'i rgyu las byung ba yang ma yin pa yod dam zhe na/_smras pa/_med de/_da ltar byung ba'i sems pa ma 'ongs pa'i rgyu las byung ba yin la/_'das pa'i rgyu las byung ba yang ma yin/_da ltar byung ba'i rgyu las byung ba yang ma yin pa yod dam zhe na/_smras pa/_med do/_/da ltar byung ba'i
[\[211a\]]
[\[211a.1\]]sems pa 'das pa dang da ltar byung ba'i rgyu las byung ba yin la/_ma 'ongs pa'i rgyu las byung ba ma yin pa yod dam zhe na/_smras pa/_yod de/_de'i da ltar byung ba'i rgyu gang zhe na/_smras pa/_lhan cig 'byung ba dang mtshungs par ldan pa'i chos rnams
[\[211a.2\]]so/_/de'i 'das pa'i rgyu gang zhe na/_smras pa/_'das pa'i rgyu gang yin pa rnams kyi ni sems pa de dang 'dra ba'am/_rnam par smin pa yin no/_/da ltar byung ba'i sems pa ma 'ongs pa dang /_da ltar byung ba'i rgyu las byung ba yod dam zhe na/_smras pa/_med do/_/'das pa dang ma
[\[211a.3\]]'ongs pa'i rgyu las byung ba yang med do/_/'das pa dang ma 'ongs pa dang da ltar byung ba'i rgyu las byung ba yang med do/_/chos gsum yod de/_dge ba dang /_mi dge ba dang /_lung du ma bstan pa rnams so/_/dge ba'i chos rnams dge ba'i rgyu las byung ba yod dam zhe na/_smras pa/_
[\[211a.4\]]yod de/_dge ba'i 'dus byas kyi chos rnams so/_/dge ba'i chos rnams mi dge ba'i rgyu las byung ba yod dam zhe na/_smras pa/_med do/_/dge ba'i chos rnams lung du ma bstan pa'i rgyu las byung ba yod dam zhe na/_smras pa/_med do/_/mi dge ba'i chos rnams mi dge ba'i rgyu las
[\[211a.5\]]byung ba yod dam zhe na/_smras pa/_yod de/_thams cad do/_/mi dge ba'i chos rnams dge ba'i rgyu las byung ba yod dam zhe na/_smras pa/_med do/_/mi dge ba'i chos rnams lung du ma bstan pa'i rgyu las byung ba yod dam zhe na/_smras pa/_yod de/_thams cad do/_/lung du ma
[\[211a.6\]]bstan pa'i chos rnams lung du ma bstan pa'i rgyu las byung ba yod dam zhe na/_smras pa/_yod de/_lung du ma bstan pa'i 'dus byas kyi chos rnams so/_/lung du ma bstan pa'i chos rnams dge ba'i rgyu las byung ba yod dam zhe na/_smras pa/_yod de/_dge ba'i rnam par smin pa las
[\[211a.7\]]byung ba'i chos rnams so/_/lung du ma bstan pa'i chos rnams mi dge ba'i rgyu las byung ba yod dam zhe na/_smras pa/_yod de/_mi dge ba'i rnam par smin pa las byung ba'i chos rnams dang /_'dod pa dang ldan pa'i 'jig tshogs la lta ba dang /_mthar 'dzin par lta ba dang mtshungs
[\[211b\]]
[\[211b.1\]]par ldan pa'i chos rnams so/_/chos gsum yod de/_dge ba'i chos rnams dang /_mi dge ba'i chos rnams dang /_lung du ma bstan pa'i chos rnams so/_/dge ba'i chos rnams dge ba'i rgyu 'ba' zhig las byung ba yod dam zhe na/_smras pa/_yod de/_byang chub kyi yan lag dang
[\[211b.2\]]mtshungs par ldan pa'i sems pa'o/_/dge ba'i chos rnams mi dge ba'i rgyu 'ba' zhig las byung ba yod dam zhe na/_smras pa/_med do/_/lung du ma bstan pa'i rgyu 'ba' zhig las byung ba yang med do/_/mi dge ba'i chos rnams mi dge ba'i rgyu 'ba' zhig las byung ba yod dam zhe na/_smras
[\[211b.3\]]pa/_yod de/_'dod pa'i 'dod chags dang bral ba'i 'phags pa'i gang zag 'dod pa'i 'dod chags dang bral ba de las yongs su nyams par gyur na nyon mongs pa can gyi sems dang po mngon sum du byed pa gang yin pa'o/_/mi dge ba'i chos rnams dge ba'i rgyu 'ba' zhig las
[\[211b.4\]]byung ba yod dam zhe na/_smras pa/_med do/_/lung du ma bstan pa'i rgyu 'ba' zhig las byung ba yang med do/_/lung du ma bstan pa'i chos rnams lung du ma bstan pa'i rgyu 'ba' zhig las byung ba yod dam zhe na/_smras pa/_yod de/_spyod lam las byung ba rnams dang /_bzo'i gnas las
[\[211b.5\]]byung ba rnams dang /_gzugs dang gzugs med pa dang ldan pa'i nyon mongs pa can rnams so/_/lung du ma bstan pa'i chos rnams dge ba'i rgyu 'ba' zhig las byung ba yod dam zhe na/_smras pa/_med do/_/mi dge ba'i rgyu 'ba' zhig las byung ba yang med do/_/chos gsum yod de/_
[\[211b.6\]]dge ba'i chos rnams dang /_mi dge ba'i chos rnams dang /_lung du ma bstan pa'i chos rnams so/_/chos gang dag dge ba yang yin la/_chos de dag dge ba'i rgyu las byung ba yin nam zhe na/_smras pa/_chos rnams la dge ba yin la/_chos de dag dge ba'i rgyu las byung ba ni ma yin pa yang yod
[\[211b.7\]]do/_/chos rnams las dge ba'i rgyu las byung ba yin la/_dge ba ma yin pa dag kyang yod do/_/chos rnams la dge ba yang yin la/_chos de dag dge ba'i rgyu las byung ba yang yod do/_/chos rnams la dge ba yang ma yin la/_chos de dag dge ba'i rgyu las byung ba ma yin pa yang
[\[212a\]]
[\[212a.1\]]yod do/_/chos rnams la dge ba yin la/_chos de dag dge ba'i rgyu las byung ba ni ma yin pa de dag gang zhe na/_smras pa/_so sor brtags te 'gog pa ste/_chos de dag ni dge ba yin la/_chos de dag ni dge ba'i rgyu las byung ba ma yin no/_/chos rnams las
[\[212a.2\]]dge ba'i rgyu las byung ba yin la/_chos de dag dge ba ni ma yin pa gang zhe na/_smras pa/_dge ba'i rnam par smin pa las byung ba'i chos rnams te/_chos de dag ni dge ba'i rgyu las byung ba yin la/_chos de dag ni dge ba ma yin no/_/chos rnams la dge ba yang yin la/_dge ba'i
[\[212a.3\]]rgyu las byung ba yang yin pa rnams gang zhe na/_smras pa/_dge ba 'dus byas kyi chos rnams te/_chos de dag ni dge ba yang yin la/_dge ba'i rgyu las byung ba yang yin no/_/chos rnams la dge ba yang ma yin/_dge ba'i rgyu las byung ba yang ma yin pa gang zhe na/_smras pa/_dge
[\[212a.4\]]ba'i rnam par smin pa lung du ma bstan pa'i chos rnams ma gtogs pa de ma yin pa'i lung du ma bstan pa'i chos rnams dang mi dge ba rnams te/_chos de dag ni dge ba yang ma yin/_dge ba'i rgyu las byung ba yang ma yin no/_/chos gang dag mi dge ba yin la/_chos de dag
[\[212a.5\]]mi dge ba'i rgyu las byung ba yang yin pa yod dam zhe na/_smras pa/_chos gang dag mi dge ba yin pa'i chos de dag ni mi dge ba'i rgyu las byung ba yang yin no/_/chos rnams la mi dge ba'i rgyu las byung ba yin la/_chos de dag mi dge ba yang ma yin pa yod dam zhe na/_smras pa/_
[\[212a.6\]]yod de/_mi dge ba'i rnam par smin pa las byung ba'i chos rnams dang /_'dod pa dang ldan pa'i 'jig tshogs la lta ba dang /_mthar 'dzin par lta ba dang /_mtshungs par ldan pa'i chos rnams so/_/chos gang dag lung du ma bstan pa yang yin la/_chos de dag lung du ma bstan
[\[212a.7\]]pa'i rgyu las byung ba yang yin pa yod dam zhe na/_smras pa/_chos rnams la lung du ma bstan pa yang yin la/_lung du ma bstan pa'i rgyu las byung ba yang yin pa dag yod do/_/lung du ma bstan pa'i rgyu las byung ba yin la/_lung du ma bstan pa ni ma yin pa dag kyang yod do/_/lung
[\[212b\]]
[\[212b.1\]]du ma bstan pa yang yin la/_lung du ma bstan pa'i rgyu las byung ba ma yin pa dag kyang yod do/_/chos rnams la lung du ma bstan pa yang yin la/_lung du ma bstan pa'i rgyu las byung ba yang ma yin pa dag kyang yod do/_/chos rnams la lung du ma bstan pa yang yin la/_chos
[\[212b.2\]]de dag lung du ma bstan pa'i rgyu las byung ba yang yin pa rnams gang zhe na/_smras pa/_nam mkha' dang so sor brtags te 'gog pa ma yin pa ste/_chos de dag ni lung du ma bstan pa ni yin la/_chos de dag lung du ma bstan pa'i rgyu las byung ba ni ma yin no/_/chos rnams
[\[212b.3\]]la lung du ma bstan pa'i rgyu las byung ba yin la/_lung du ma bstan pa ni ma yin pa rnams gang zhe na/_smras pa/_mi dge ba'i chos rnams te/_chos de dag ni lung du ma bstan pa'i rgyu las byung ba yin la/_chos de dag lung du ma bstan pa ni ma yin no/_/chos rnams la lung du
[\[212b.4\]]ma bstan pa yang yin la/_lung du ma bstan pa'i rgyu las byung ba yin pa rnams gang zhe na/_smras pa/_lung du ma bstan pa'i 'dus byas kyi chos rnams te/_chos de dag ni lung du ma bstan pa yang ma yin/_lung du ma bstan pa'i rgyu las byung ba yang yin no/_/chos rnams la
[\[212b.5\]]lung du ma bstan pa yang ma yin/_lung du ma bstan pa'i rgyu las byung ba yang ma yin pa gang zhe na/_smras pa/_dge ba'i chos rnams te/_chos de dag ni lung du ma bstan pa yang ma yin/_lung du ma bstan pa'i rgyu las byung ba yang ma yin no/_/dge ba'i las kyi rnam par smin pa dge ba'i
[\[212b.6\]]sems sam/_mi dge ba'i sems sam/_lung du ma bstan pa'i sems kyis nyams su myong ba yod dam zhe na/_smras pa/_yod de/_dper na dge ba'i las kyi rnam par smin pas tshe ring ba dang /_mdog bzang ba dang /_rigs mtho ba dang /_longs spyod che ba dang /_che bar grags pa
[\[212b.7\]]dang /_tshig brtsan pa thob pa ni de gal te dge ba'i sems dang ldan par gyur na ni dge ba'i sems kyis rnam par smin pa nyams su myong ngo /_/de ste mi dge ba'i sems dang ldan par gyur na ni mi dge ba'i sems kyis rnam par smin pa nyams su myong ngo /_/de ste lung du ma bstan pa'i
[\[213a\]]
[\[213a.1\]]sems dang ldan par gyur pa na ni lung du ma bstan pa'i sems kyis rnam par smin pa nyams su myong ngo /_/mi dge ba'i las kyi rnam par smin pa dge ba'i sems sam/_mi dge ba'i sems sam/_lung du ma bstan pa'i sems kyis nyams su myong ba yod dam/_
[\[213a.2\]]zhe na/_smras pa/_yod de/_dper na mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba dang /_longs spyod chung ba dang /_chung bar grags pa dang /_tshig mi brtsan pa thob par gyur pa na de gal te dge ba'i sems dang ldan par gyur
[\[213a.3\]]na ni dge ba'i sems kyis rnam par smin pa nyams su myong ngo /_/de ste mi dge ba'i sems dang ldan par gyur na ni/_mi dge ba'i sems kyis rnam par smin pa nyams su myong ngo /_/de ste lung du ma bstan pa'i sems dang ldan par gyur na ni lung du ma bstan pa'i sems kyis rnam par smin pa
[\[213a.4\]]nyams su myong ngo /_/dge ba dang mi dge ba'i las kyi rnam par smin pa dge ba'i sems sam/_mi dge ba'i sems sam/_lung du ma bstan pa'i sems kyis nyams su myong ba yod dam zhe na/_smras pa/_yod de/_dper na dge ba'i las kyi rnam par smin pas tshe ring ba dang /_mdog bzang
[\[213a.5\]]pa dang /_rigs mtho ba thob par gyur la/_mi dge ba'i las kyi rnam par smin pas longs spyod chung ba dang /_chung bar grags pa dang /_tshig mi brtsan pa thob par gyur tam/_yang na mi dge ba'i rnam par smin pas tshe thung ba dang /_mdog ngan pa dang /_rigs dma' ba thob par gyur la/_
[\[213a.6\]]dge ba'i las kyi rnam par smin pas longs spyod che ba dang /_che bar grags pa dang /_tshig brtsan pa thob par gyur pa na de gal te dge ba'i sems pa dang ldan par gyur na ni dge ba'i sems kyis rnam par smin pa nyams su myong ngo /_/de ste mi dge ba'i sems dang ldan par gyur na ni mi dge ba'i
[\[213a.7\]]sems kyis rnam par smin pa nyams su myong ngo /_/de ste lung du ma bstan pa'i sems dang ldan par gyur na ni lung du ma bstan pa'i sems kyis rnam par smin pa nyams su myong ngo /_/dge ba'i rnam par smin pa mthong bas spang bar bya ba'i kun nas dkris pas kun nas dkris pa dang /_bsgom
[\[213b\]]
[\[213b.1\]]pas spang bar bya ba'i kun nas dkris pas kun nas dkris pa nyams su myong ba yod dam zhe na/_smras pa/_yod de/_dper na dge ba'i las kyi rnam par smin pas/_tshe ring ba dang /_mdog bzang ba dang /_rigs mtho ba dang /_longs spyod che ba dang /_che bar grags pa dang /_
[\[213b.2\]]tshig brtsan pa thob par gyur la/_de gal te mthong bas spang bar bya ba'i kun nas dkris pas kun nas dkris par gyur na ni des mthong bas spang bar bya ba'i kun nas dkris pas kun nas dkris pas rnam par smin pa nyams su myong ngo /_/de ste bsgom pas spang bar bya ba'i kun nas
[\[213b.3\]]dkris pas kun nas dkris par gyur na ni des bsgom pas spang bar bya ba'i kun nas dkris pas kun nas dkris pas rnam par smin pa nyams su myong ngo /_/mi dge ba'i las kyi rnam par smin pa mthong bas spang bar bya ba'i kun nas dkris pas kun nas dkris pas dang /_bsgom pas spang
[\[213b.4\]]bar bya ba'i kun nas dkris pas kun nas dkris pas nyams su myong ba yod dam zhe na/_smras pa/_yod de/_dper na mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba dang /_longs spyod chung ba dang /_chung bar grags pa dang /_tshig mi
[\[213b.5\]]brtsan pa thob par gyur pa na/_de gal te mthong bas spang bar bya ba'i kun nas dkris pas kun nas dkris par gyur na ni mthong bas spang bar bya ba'i kun nas dkris pas kun nas dkris pas rnam par smin pa nyams su myong ngo /_/de ste bsgom pas spang bar bya ba'i kun nas dkris pas kun
[\[213b.6\]]nas dkris par gyur na ni des bsgom pas spang bar bya ba'i kun nas dkris pas kun nas dkris pas rnam par smin pa nyams su myong ngo /_/dge ba dang mi dge ba'i las kyi rnam par smin pa mthong bas spang bar bya ba'i kun nas dkris pas kun nas dkris pa dang /_bsgom pas spang bar bya ba'i
[\[213b.7\]]kun nas dkris pas kun nas dkris pas myong bar 'gyur ba yod dam zhe na/_smras pa/_yod de/_dper na dge ba'i las kyi rnam par smin pas tshe ring ba dang /_mdog bzang ba dang /_rigs mtho ba thob par gyur la/_mi dge ba'i las kyi rnam par smin pas longs spyod chung ba dang /_chung
[\[214a\]]
[\[214a.1\]]bar grags pa dang /_tshig mi brtsan pa thob par gyur tam/_yang na mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba thob par gyur la/_dge ba'i las kyi rnam par smin pas longs spyod che ba dang /_che bar grags pa dang /_tshig
[\[214a.2\]]brtsan pa thob par gyur pa na/_de gal te mthong bas spang bar bya ba'i kun nas dkris pas kun nas dkris par gyur na ni mthong bas spang bar bya ba'i kun nas dkris pas kun nas dkris pas rnam par smin pa nyams su myong ngo /_/de ste bsgom pas spang bar bya ba'i kun nas dkris pas kun nas
[\[214a.3\]]dkris par gyur na ni bsgom pas spang bar bya ba'i kun nas dkris pas kun nas dkris pas rnam par smin pa nyams su myong ngo /_/mthong bas spang bar bya ba'i las kyi rnam par smin pa dge ba'i sems sam/_mi dge ba'i sems sam/_lung du ma bstan pa'i sems kyis nyams su myong ba
[\[214a.4\]]yod dam zhe na/_smras pa/_yod de/_dper na mthong bas spang bar bya ba'i las kyi rnam par smin pas tshe thung ba dang /_mdog ngan pa dang /_rigs dma' ba dang /_longs spyod chung ba dang /_chung bar grags pa dang /_tshig mi brtsan pa thob pa na/_de gal te dge ba'i sems dang ldan
[\[214a.5\]]par gyur na ni dge ba'i sems kyis rnam par smin pa nyams su myong ngo /_/de ste mi dge ba'i sems dang ldan par gyur na ni mi dge ba'i sems kyis rnam par smin pa nyams su myong ngo /_/de ste lung du ma bstan pa'i sems dang ldan par gyur na ni lung du ma bstan pa'i sems kyis rnam par smin pa
[\[214a.6\]]nyams su myong ngo /_/bsgom pas spang bar bya ba'i las kyi rnam par smin pa dge ba'i sems sam/_mi dge ba'i sems sam/_lung du ma bstan pa'i sems kyis nyams su myong ba yod dam zhe na/_smras pa/_yod de/_dper na bsgom pas spang bar bya ba'i mi dge ba'i las kyi rnam
[\[214a.7\]]par smin pas tshe thung ba dang /_mdog ngan pa dang /_rigs dma' ba thob par gyur la/_dge ba'i las kyi rnam par smin pas longs spyod che ba dang /_che bar grags pa dang /_tshig brtsan pa thob par gyur tam/_yang na dge ba'i las kyi rnam par smin pas tshe ring ba dang /_mdog
[\[214b\]]
[\[214b.1\]]bzang ba dang /_rigs mtho ba thob par gyur la/_bsgom pas spang bar bya ba'i las kyi rnam par smin pas longs spyod chung ba dang /_chung bar grags pa dang /_tshig mi brtsan pa thob par gyur pa na/_de gal te dge ba'i sems dang ldan par gyur na ni dge ba'i sems kyis rnam par smin
[\[214b.2\]]pa nyams su myong ngo /_/de ste mi dge ba'i sems dang ldan par gyur na ni mi dge ba'i sems kyis rnam par smin pa nyams su myong ngo /_/de ste lung du ma bstan pa'i sems dang ldan par gyur na ni lung du ma bstan pa'i sems kyis rnam par smin pa nyams su myong ngo /_/mthong bas spang bar
[\[214b.3\]]bya ba dang /_bsgom pas spang bar bya ba'i las kyi rnam par smin pa dge ba'i sems sam/_mi dge ba'i sems sam/_lung du ma bstan pa'i sems kyis rnam par smin pa nyams su myong ba yod dam zhe na/_smras pa/_yod de/_dper na mthong bas spang bar bya ba dang /_bsgom pas spang bar
[\[214b.4\]]bya ba'i mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba thob par gyur la/_dge ba'i las kyi rnam par smin pas longs spyod che ba dang /_che bar grags pa dang /_tshig brtsan pa thob par gyur tam/_yang na dge ba'i las kyi rnam par smin
[\[214b.5\]]pas tshe ring ba dang /_mdog bzang ba dang /_rigs mtho ba thob par gyur la mthong bas spang bar bya ba dang /_bsgom pas spang bar bya ba'i mi dge ba'i las kyi rnam par smin pas longs spyod chung ba dang /_chung bar grags pa dang /_tshig mi brtsan pa thob par gyur pa na/_de gal te dge
[\[214b.6\]]ba'i sems dang ldan par gyur na ni dge ba'i sems kyis rnam par smin pa nyams su myong ngo /_/de ste mi dge ba'i sems dang ldan par gyur na ni mi dge ba'i sems kyis rnam par smin pa nyams su myong ngo /_/de ste lung du ma bstan pa'i sems dang ldan par gyur na ni lung du ma bstan pa'i
[\[214b.7\]]sems kyis rnam par smin pa nyams su myong ngo /_/mthong bas spang bar bya ba'i las kyi rnam par smin pa mthong bas spang bar bya ba'i kun nas dkris pas kun nas dkris pa dang /_bsgom pas spang bar bya ba'i kun nas dkris pas kun nas dkris pas nyams su myong ba yod dam zhe na/_smras
[\[215a\]]
[\[215a.1\]]pa/_yod de/_dper na mthong bas spang bar bya ba'i mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba dang /_longs spyod chung ba dang /_chung bar grags pa dang /_tshig mi brtsan pa thob par 'gyur pa na/_de gal te
[\[215a.2\]]mthong bas spang bar bya ba'i kun nas dkris pas kun nas dkris par gyur na ni mthong bas spang bar bya ba'i kun nas dkris pas kun nas dkris pas rnam par smin pa nyams su myong ngo /_/de ste bsgom pas spang bar bya ba'i kun nas dkris pas kun nas dkris par gyur na ni bsgom pas
[\[215a.3\]]spang bar bya ba'i kun nas dkris pas kun nas dkris pas rnam par smin pa nyams su myong ngo /_/bsgom pas spang bar bya ba'i las kyi rnam par smin pa mthong bas spang bar bya ba'i kun nas dkris pas kun nas dkris pa dang /_bsgom pas spang bar bya ba'i kun nas dkris pas kun nas
[\[215a.4\]]dkris pas nyams su myong ba yod dam zhe na/_smras pa/_yod de/_dper na bsgom pas spang bar bya ba'i mi dge ba'i las kyi rnam par smin pas tshe thung ba dang /_mdog ngan pa dang /_rigs dma' bar gyur la/_dge ba'i las kyi rnam par smin pas longs spyod che ba dang /_che bar grags pa
[\[215a.5\]]dang /_tshig brtsan pa thob par gyur tam/_yang na dge ba'i las kyi rnam par smin pas tshe ring ba dang /_mdog bzang ba dang /_rigs mtho ba thob par gyur la/_bsgom pas spang bar bya ba'i mi dge ba'i las kyi rnam par smin pas longs spyod chung ba dang /_chung bar grags pa dang /_tshig mi
[\[215a.6\]]brtsan pa thob par gyur na/_de gal te mthong bas spang bar bya ba'i kun nas dkris pas kun nas dkris par gyur na ni/_mthong bas spang bar bya ba'i kun nas dkris pas kun nas dkris pas rnam par smin pa nyams su myong ngo /_/de ste bsgom pas spang bar bya ba'i kun nas dkris pas kun nas
[\[215a.7\]]dkris par gyur na ni bsgom pas spang bar bya ba'i kun nas dkris pas kun nas dkris pas rnam par smin pa nyams su myong ngo /_/mthong bas spang bar bya ba'i las kyi rnam par smin pa mthong bas spang bar bya ba'i kun nas dkris pas kun nas dkris pa dang /_bsgom pas spang bar bya ba'i kun nas
[\[215b\]]
[\[215b.1\]]dkris pas kun nas dkris pas nyams su myong ba yod dam zhe na/_smras pa/_yod de/_dper na mthong bas spang bar bya ba dang /_bsgom pas spang bar bya ba'i mi dge ba'i las kyi rnam par smin pas tshe thung ba dang /_mdog ngan pa dang /_rigs dma' ba thob par gyur la/_dge ba'i las
[\[215b.2\]]kyi rnam par smin pas longs spyod che ba dang /_che bar grags pa dang /_tshig brtsan pa thob par gyur tam/_yang na dge ba'i las kyi rnam par smin pas tshe ring ba dang /_mdog bzang ba dang /_rigs mtho ba thob par gyur la/_mthong bas spang bar bya ba dang /_bsgom pas spang bar bya ba'i
[\[215b.3\]]mi dge ba'i las kyi rnam par smin pas longs spyod chung ba dang /_tshe thung ba dang /_tshig mi brtsan pa thob par gyur pa na/_de gal te mthong bas spang bar bya ba'i kun nas dkris pas kun nas dkris par gyur na ni mthong bas spang bar bya ba'i kun nas dkris pas kun nas dkris pas rnam par
[\[215b.4\]]smin pa nyams su myong ngo /_/de ste bsgom pas spang bar bya ba'i kun nas dkris pas kun nas dkris par gyur na ni bsgom pas spang bar bya ba'i kun nas dkris pas kun nas dkris pas rnam par smin pa nyams su myong ngo /_/las gdags pa tshigs dgu pa'o//_//sdom ni/_rtsa ba zad
[\[215b.5\]]dang zag bcas dang /_/kha na ma tho bcas dang gnag_/chos kyi sgo nas gsum du bya/_/skye ba las ni gnyis su bya/_/las rtsa ba zad pas zad par 'gyur la/_rnam par smin pa zad pas zad par mi 'gyur ba yod dam/_rnam par smin pa zad pas zad par 'gyur la/_rtsa ba zad pas zad par mi 'gyur
[\[215b.6\]]ba yod dam/_rtsa ba yang zad la rnam par smin pa yang zad pas zad par 'gyur ba yod dam/_las rtsa ba yang zad la rnam par smin pa yang zad pas kyang zad par mi 'gyur ba yod dam zhe na/_smras pa/_yod de/_las rtsa ba zad pas zad par 'gyur la/_rnam par smin pa zad pas zad par mi 'gyur ba gang
[\[215b.7\]]zhe na/_smras pa/_dge ba'i rtsa ba chad pa'i gang zag gi las dge ba zag pa dang bcas pa rnam par smin pa ma smin pa gang yin pa dang /_dge ba'i rtsa ba chad pa'i gang zag gi las mi dge ba rnam par smin pa ma smin pa gang yin pa ste/_'di ni las rtsa ba zad par 'gyur la/_rnam par smin pa
[\[216a\]]
[\[216a.1\]]zad pas zad par mi 'gyur ba'o/_/las rnam par smin pa zad pas zad par 'gyur la/_rtsa ba zad pas zad par mi 'gyur ba gang zhe na/_smras pa/_dge ba'i rtsa ba chad pa'i gang zag gi las mi dge ba rnam par smin pa smin zin pa gang yin pa dang /_dge ba'i rtsa ba chad
[\[216a.2\]]pa'i gang zag gi las dge ba zag pa dang bcas pa rnam par smin pa smin zin pa gang yin pa ste/_'di ni las rnam par smin pa zad pas zad par 'gyur la/_rtsa ba zad pas zad par mi 'gyur ba'o/_/las rtsa ba yang zad la rnam par smin pa yang zad par 'gyur ba gang zhe na/_
[\[216a.3\]]smras pa/_dge ba'i rtsa ba chad pa'i gang zag gi las dge ba zag pa dang bcas pa rnam par smin pa smin zin pa gang yin pa dang /_dge ba'i rtsa ba chad pa'i gang zag gi las rnam par smin pa ma smin pa gang yin pa ste/_'di ni las rtsa ba yang zad la rnam par smin pa yang zad pas zad
[\[216a.4\]]par 'gyur ba'o/_/las rtsa ba yang zad la rnam par smin pa yang zad pas kyang zad par mi 'gyur ba gang zhe na/_smras pa/_dge ba'i rtsa ba chad pa'i gang zag gi las mi dge ba rnam par smin pa ma smin pa gang yin pa dang /_dge ba'i rtsa ba chad pa'i gang zag gi las dge ba rnam par smin
[\[216a.5\]]pa ma smin pa gang yin pa ste/_'di ni las rtsa ba yang zad la rnam par smin pa yang zad pas kyang zad par mi 'gyur ba'o/_/las yongs su shes pas zad par 'gyur la/_rnam par smin pa zad pas zad par mi 'gyur ba yod dam/_rnam par smin pa zad pas zad par 'gyur la/_yongs su
[\[216a.6\]]shes pas zad par mi 'gyur ba yod dam/_yongs su shes la rnam par smin pa yang zad pas zad par 'gyur ba yod dam/_las yongs su shes la rnam par smin pa yang zad pas kyang zad par mi 'gyur ba yod dam zhe na/_smras pa/_yod de/_las yongs su shes pas zad par 'gyur la rnam
[\[216a.7\]]par smin pa zad pas zad par mi 'gyur ba gang zhe na/_smras pa/_dgra bcom pa dang phyir mi 'ong ba'i las mi dge ba dang /_dge ba zag pa dang bcas pa rnam par smin pa ma smin pa gang yin pa ste/_'di ni las yongs su shes pa zad pas zad par 'gyur la/_rnam par smin pa zad pas zad
[\[216b\]]
[\[216b.1\]]par mi 'gyur ba'o/_/las rnam par smin pa zad pas zad par 'gyur la/_yongs su shes pas zad par mi 'gyur ba gang zhe na/_smras pa/_'ching ba thams cad dang ldan pa'i gang zag gi las mi dge ba dang /_dge ba zag pa dang bcas pa rnam par smin pa smin zin pa gang yin pa ste/_'di
[\[216b.2\]]ni las rnam par smin pa zad pas zad par 'gyur la/_yongs su shes pas zad par mi 'gyur ba'o/_/las yongs su shes la rnam par smin pas yang zad par 'gyur ba gang zhe na/_smras pa/_dgra bcom pa dang phyir mi 'ong ba'i las mi dge ba dang /_dge ba zag pa dang bcas pa rnam par
[\[216b.3\]]smin pa smin zin pa gang yin pa ste/_'di ni las yongs su shes la/_rnam par smin pa yang zad pas zad par 'gyur ba'o/_/las yongs su shes la rnam par smin pa yang zad pas kyang zad par mi 'gyur ba gang zhe na/_smras pa/_'ching ba thams cad dang ldan pa'i gang zag gi las
[\[216b.4\]]mi dge ba dang /_dge ba zag pa dang bcas pa'i rnam par smin pa dang ma smin pa gang yin pa ste/_'di ni las yongs su shes la/_rnam par smin pa yang zad pas kyang zad par mi 'gyur ba'o/_/zag pa dang bcas pa'i las kyi zag pa dang bcas pa'i 'bras bu yod dam zhe na/_smras pa/_yod
[\[216b.5\]]de/_rgyu dang mthun pa'i 'bras bu dang /_rnam par smin pa'i 'bras bu'o/_/zag pa dang bcas pa'i las kyi zag pa med pa'i 'bras bu yod dam zhe na/_smras pa/_yod de/_bral ba'i 'bras bu'o/_/zag pa dang bcas pa'i las kyi zag pa dang bcas pa dang /_zag pa med pa'i 'bras bu yod dam
[\[216b.6\]]zhe na/_smras pa/_yod de/_rgyu dang mthun pa'i 'bras bu dang /_rnam par smin pa'i 'bras bu dang bral ba'i 'bras bu'o/_/zag pa med pa'i las kyi zag pa med pa'i 'bras bu yod dam zhe na/_smras pa/_yod de/_rgyu dang mthun pa'i 'bras bu dang /_bral ba'i 'bras bu'o/_/zag pa med pa'i
[\[216b.7\]]las kyi zag pa dang bcas pa'i 'bras bu yod dam zhe na/_smras pa/_med do/_/zag pa dang bcas pa'i las kyi zag pa dang bcas pa dang /_zag pa med pa'i 'bras bu yod dam zhe na/_smras pa/_med do/_/zag pa dang bcas pa dang zag pa med pa'i las kyi zag pa dang bcas pa'i las kyi
[\[217a\]]
[\[217a.1\]]'bras bu yod dam zhe na/_smras pa/_med do/_/zag pa dang bcas pa dang /_zag pa med pa'i las kyi zag pa med pa'i 'bras bu yod dam zhe na/_smras pa/_yod de/_bral ba'i 'bras bu'o/_/kha na ma tho ba dang bcas pa'i las kyis skyes la/_kha na ma tho ba dang bcas pa nyid kyi las kyi
[\[217a.2\]]rnam par smin pa nyams su myong ba yod dam zhe na/_smras pa/_nyams su myong ba yod de/_glang po che'i rgyal pos srung gi bu dang /_glang po che'i rgyal po rab brtan dang /_rgyal po gshin rje lta bu'o/_/kha na ma tho ba dang bcas pa'i las kyis skyes la/_gnod pa dang bcas pa dang gnod pa med
[\[217a.3\]]pa'i las kyi rnam par smin pa nyams su myong ba yod dam zhe na/_smras pa/_nyams su myong ba yod de/_glang po che cang shes skyid de bar 'dug pa dang /_rta cang shes skyid de bar 'dug pa las dang po kha lcags la sogs pa'i gnod pas gnod par bya ba gang yin pa de ni gnod pa dang bcas pa'i las
[\[217a.4\]]kyi 'bras bu'o/_/phyis dul zhing byang bar gyur nas glang po che'i rgyan rnams dang /_rta'i rgyan rnams dang /_bza' ba dang /_btung ba dang chas la sogs pa thob pa gang yin pa de ni gnod pa med pa'i las kyi 'bras bu'o/_/gnod pa med pa'i las kyis skyes la/_gnod pa med pa nyid kyi las rnam par
[\[217a.5\]]smin pa nyams su myong ba yod dam zhe na/_smras pa/_nyams su myong ba yod de/_gzugs dang gzugs med pa na spyod pa'i lha thams cad dang /_mi kha cig dang /_'dod pa na spyod pa'i lha kha cig go/_/gnod pa med pa'i las kyis skyes la/_gnod pa dang bcas pa'i las kyi rnam par smin pa
[\[217a.6\]]nyams su myong ba yod dam zhe na/_smras pa/_nyams su myong ba yod de/_dper na mi kha cig dang /_'dod pa na spyod pa'i lha kha cig gnod pa dang bcas pa'i las kyi rnam par smin pas tshe thung ba dang /_mdog ngan pa dang /_rigs dma' ba dang /_longs spyod chung ba dang /_chung bar grags pa
[\[217a.7\]]dang /_tshig mi brtsan pa thob par gyur pa lta bu'o/_/gnod pa med pa'i las kyis skyes la/_gnod pa dang bcas pa dang /_gnod pa med pa'i las kyi rnam par smin pa nyams su myong ba yod dam zhe na/_smras pa/_nyams su myong ba yod de/_dper na mi kha cig dang /_'dod pa na spyod pa'i lha kha
[\[217b\]]
[\[217b.1\]]cig gnod pa dang bcas pa'i las kyi rnam par smin pas tshe thung ba dang /_mdog ngan pa dang /_rigs dma' ba thob par gyur la/_kha na ma tho ba med pa'i las kyi rnam par smin pas longs spyod che ba dang /_che bar grags pa dang /_tshig brtsan pa thob par gyur tam/_yang na gnod pa med
[\[217b.2\]]pa'i las kyi rnam par smin pas tshe ring ba dang /_mdog bzang ba dang /_rigs mtho ba thob par gyur la/_kha na ma tho ba dang bcas pa'i las kyi rnam par smin pas longs spyod chung ba dang /_chung bar grags pa dang /_tshig mi brtsan pa thob par gyur pa lta bu'o/_/gleng gzhi ni mnyan du yod
[\[217b.3\]]pa na bzhugs so/_/las ni bzhi ste/_bzhi gang zhe na/_las kyang gnag la rnam par smin pa yang gnag pa yang yod do/_/las kyang dkar la rnam par smin pa yang dkar ba yang yod do/_/las kyang dkar gnag 'dres la rnam par smin pa yang dkar gnag 'dres pa yang yod do/_/las
[\[217b.4\]]gnag pa yang ma yin dkar ba yang ma yin rnam par smin pa yang med pa yang yod do/_/las thams cad zad par 'gyur zhes bya ba nas rgyas par yang dag par 'gro ba'i rnam grangs las ji skad 'byung ba bzhin du brjod par bya'o/_/chos yang dag par blang ba ni bzhi ste/_bzhi gang zhe na/_chos
[\[217b.5\]]yang dag par blang ba da ltar byung ba de la phyi ma la rnam par smin pa sdug bsngal ba zhes bya ba nas/_rgyas par yang dag par 'gro ba'i rnam grangs las ji skad 'byung ba bzhin du sbyar ro/_/gzhan yang chos yang dag par blang ba bzhi ste/_bzhi gang zhe na/_chos yang dag par blang ba yid du 'ong bas
[\[217b.6\]]dkar bas dkar la rnam par smin pa dkar bas dkar ba ma yin pa yang yod do/_/chos yang dag par blang ba rnam par smin pa dkar bas dkar ba la/_yid du 'ong ba dkar bas dkar ba yang ma yin pa yod do/_/chos yang dag par blang ba yid du 'ong ba dkar bas kyang dkar la rnam par smin pa dkar bas
[\[217b.7\]]kyang dkar ba yang yod do/_/chos yang dag par blang ba yid du 'ong ba dkar bas kyang dkar ba ma yin la/_rnam par smin pa dkar bas kyang dkar ba ma yin pa yang yod do/_/chos yang dag par blang ba yid du 'ong ba dkar bas dkar la rnam par smin pa dkar bas dkar ba ma yin pa gang zhe na/_smras pa/_
[\[218a\]]
[\[218a.1\]]chos yang dag par blang ba dang po ste/_'di ni chos yang dag par blang ba yid du 'ong ba dkar bas dkar la rnam par smin pa dkar bas dkar ba ma yin pa'o/_/chos yang dag par blang ba rnam par smin pa dkar bas dkar la yid du 'ong bas dkar bas dkar ba ma yin pa
[\[218a.2\]]gang zhe na/_smras pa/_chos yang dag par blang ba gnyis pa ste/_'di ni chos yang dag par blang ba rnam par smin pa dkar bas dkar la yid du 'ong ba dkar bas dkar ba ma yin pa'o/_/chos yang dag par blang ba yid du 'ong ba dkar bas kyang dkar la rnam par smin pa dkar bas kyang dkar
[\[218a.3\]]ba gang zhe na/_smras pa/_chos yang dag par blang ba gsum pa ste/_'di ni chos yang dag par blang ba yid du 'ong ba dkar bas kyang dkar la rnam par smin pa dkar bas kyang dkar ba'o/_/chos yang dag par blang ba yid du 'ong ba dkar bas kyang dkar ba ma yin la/_rnam par smin pa dkar bas
[\[218a.4\]]kyang dkar ba ma yin pa gang zhe na/_smras pa/_chos yang dag par blang ba bzhi pa ste/_'di ni chos yang dag par blang ba yid du 'ong ba dkar bas kyang dkar ba ma yin la/_rnam par smin pa dkar bas kyang dkar ba ma yin pa'o/_/gzhan yang chos yang dag par blang ba ni bzhi ste/_bzhi gang
[\[218a.5\]]zhe na/_chos yang dag par blang ba yid du 'ong ba gnag pas gnag la rnam par smin pa gnag pas gnag pa ma yin pa yang yod do/_/chos yang dag par blang ba rnam par smin pa gnag pas gnag la yid du 'ong ba gnag pas gnag pa ma yin pa yang yod do/_/chos yang dag par
[\[218a.6\]]blang ba yid du 'ong ba gnag pas kyang gnag la rnam par smin pa gnag pas kyang gnag pa yang yod do/_/chos yang dag par blang ba yid du 'ong ba gnag pas kyang gnag pa ma yin la rnam par smin pa gnag pas kyang gnag pa ma yin pa yang yod do/_/chos yang dag par blang ba yid du 'ong
[\[218a.7\]]bas gnag pas gnag la/_rnam par smin pa gnag pas gnag pa ma yin pa gang zhe na/_smras pa/_chos yang dag par blang ba dang po ste/_'di ni chos yang dag par blang ba yid du 'ong ba gnag pas gnag la rnam par smin pa gnag pas gnag pa ma yin pa'o/_/chos yang dag par blang ba
[\[218b\]]
[\[218b.1\]]rnam par smin pa gnag pas gnag la yid du 'ong ba gnag pas gnag pa ma yin pa gang zhe na smras pa/_chos yang dag par blang ba gnyis pa ste/_'di ni chos yang dag par blang ba rnam par smin pa gnag pas gnag la yid du 'ong ba gnag pas gnag pa ma yin pa'o/_/chos yang dag par
[\[218b.2\]]blang ba yid du 'ong ba gnag pas kyang gnag la rnam par smin pa gnag pas kyang gnag pa gang zhe na/_smras pa/_chos yang dag par blang ba gsum pa ste/_'di ni chos yang dag par blang ba yid du 'ong ba gnag pas kyang gnag la/_rnam par smin pa gnag pas kyang gnag pa'o/_/chos yang dag
[\[218b.3\]]par blang ba yid du 'ong ba gnag pas gnag pa ma yin la rnam par smin pa gnag pas kyang gnag pa ma yin pa gang zhe na/_smras pa/_chos yang dag par blang ba bzhi pa ste/_'di ni chos yang dag par blang ba yid du 'ong pa gnag pas kyang gnag pa ma yin la rnam par smin pa gnag pas
[\[218b.4\]]kyang gnag pa ma yin pa'o/_/las ni bzhi ste/_bzhi gang zhe na/_mngon par 'grub pa'i rnam par smin pa yin la skye ba'i rnam par smin pa ma yin pa'i las kyang yod do/_/skye ba'i rnam par smin pa yin la mngon par 'grub pa'i rnam par smin pa ma yin pa'i las kyang yod do/_/mngon par
[\[218b.5\]]'grub pa'i rnam par smin pa yang yin la/_skye ba'i rnam par smin pa yang yin pa'i las kyang yod do/_/mngon par 'grub pa'i rnam par smin pa yang ma yin la/_skye ba'i rnam par smin pa yang ma yin pa'i las kyang yod do/_/mngon par 'grub pa'i rnam par smin pa yin la/_skye ba'i rnam
[\[218b.6\]]par smin pa ma yin pa'i las gang zhe na/_smras pa/_las gang gi rnam par smin pas bar mdo'i srid par mngon par 'grub pa las de'i rnam par smin pas skye ba'i srid par nying mtshams sbyor bar mi byed pa ste/_'di ni mngon par 'grub pa'i rnam par smin pa yin la/_skye ba'i rnam par
[\[218b.7\]]smin pa ma yin pa'i las so/_/skye ba'i rnam par smin pa yin la/_mngon par 'grub pa'i rnam par smin pa ma yin pa'i las gang zhe na/_smras pa/_las gang gi rnam par smin pas skye ba'i srid par nying mtshams sbyor la las de'i rnam par smin pas bar ma do'i srid par nying mtshams sbyor bar mi
[\[219a\]]
[\[219a.1\]]'gyur ba ste/_'di ni skye ba'i rnam par smin pa yin la/_mngon par 'grub pa'i rnam par smin pa ma yin pa'i las so/_/mngon par 'grub pa'i rnam par smin pa yin la/_skye ba'i rnam par min pa yang yin pa'i las gang zhe na/_smras pa/_las gang gi rnam par smin pas bar
[\[219a.2\]]ma do'i srid pa yang mngon par 'grub la/_las de'i rnam par smin pas skye ba'i srid pa nying mtshams sbyor ba ste/_'di ni mngon par 'grub pa'i rnam par smin pa yang yin la/_skye ba'i rnam par smin pa yang yin pa'i las so/_/mngon par 'grub pa'i rnam par smin pa yang ma yin la/_skye ba'i rnam
[\[219a.3\]]par smin pa yang ma yin pa'i las gang zhe na/_smras pa/_las gang gi rnam par smin pas bar ma do'i srid pa yang mngon par 'grub par mi 'gyur la/_skye ba'i srid pa yang nying mtshams sbyor bar mi 'gyur ba ste/_'di ni mngon par 'grub pa'i rnam par smin pa yang ma yin la/_skye ba'i rnam par
[\[219a.4\]]smin pa yang ma yin pa'i las so/_/gzhan yang las ni bzhi ste/_bzhi gang zhe na/_skye ba'i rnam par smin pa yin la/_skyes nas rnam par yin pa ma yin pa'i las kyang yod do/_/skyes nas rnam par smin pa yin la/_skye ba'i rnam par smin pa ma yin pa'i las kyang yod do/_/skye ba'i rnam par
[\[219a.5\]]smin pa yang yin la/_skyes nas rnam par smin pa yang yin pa'i las kyang yod do/_/skye ba'i rnam par smin pa yang ma yin la/_skyes nas rnam par smin pa yang ma yin pa'i las kyang yod do/_/skye ba'i rnam par smin pa yin la/_skyes nas rnam par smin pa ma yin pa'i las gang zhe na/_smras pa/_
[\[219a.6\]]las gang gi rnam par smin pas skye ba'i srid par nying mtshams sbyor la/_skyes pa'i 'og tu las de'i rnam par smin pa nyams su myong bar 'gyur ba ste/_'di ni skye ba'i rnam par smin pa yin la/_skyes nas rnam par smin pa ma yin pa'i las so/_/skyes nas rnam par smin pa yin la/_skye ba'i rnam par
[\[219a.7\]]smin pa ma yin pa'i las gang zhe na/_smras pa/_skyes pa'i 'og tu las gang gi rnam par smin pa nyams su myong bar 'gyur la/_las de'i rnam par smin pas skye ba'i srid par nying mtshams sbyor bar ni mi byed pa ste/_'di ni skyes nas rnam par smin pa la/_skye ba'i rnam par smin pa ma yin pa'i las so/_/_
[\[219b\]]
[\[219b.1\]]skye ba'i rnam par smin pa yang yin la/_skyes nas rnam par smin pa yang yin pa'i las gang zhe na/_smras pa/_las gang gi rnam par smin pas skye ba'i srid par yang nying mtshams sbyor bar byed la skyes pa'i 'og tu las de'i rnam par smin pa yang nyams su myong bar 'gyur ba ste/_'di ni skye ba'i
[\[219b.2\]]rnam par smin pa yang yin la/_skyes nas rnam par smin pa yang yin pa'i las so/_/skye ba'i rnam par smin pa yang ma yin la/_skyes nas rnam par smin pa yang ma yin pa'i las gang zhe na/_smras pa/_las gang gi rnam par smin pas skye ba'i srid par yang nying mtshams sbyor bar mi byed la/_
[\[219b.3\]]skyes pa'i 'og tu las de'i rnam par smin pa yang nyams su myong bar mi 'gyur ba ste/_'di ni skye ba'i rnam par smin pa yang ma yin la/_skyes nas rnam par smin pa yang ma yin pa'i las so/_/las gdags pa tshigs bcu pa'o//_//sdom ni/_tshe zad pa dang 'od srungs dang /_/_
[\[219b.4\]]bde dang sdug bsngal lus bzhi dang /_/sbyin pa bzhi dang brgyad tshan gsum/_/las gsum gyis ni sde tshan gsum/_/gcer bu rnams ni sngon byas dang /_/mtshams med pa ni tha ma yin/_/tshe zad pas ni shi 'phos la bsod nams zad pas shi 'pho ba ma yin pa zhes bya ba yang yod do/_/_
[\[219b.5\]]bsod nams zad pas shi 'phos la tshe zad pas shi 'phos pa ma yin pa yang yod do/_/tshe yang zad la bsod nams kyang zad pas shi 'phos pa yang yod/_tshe yang ma zad bsod nams kyang ma zad par shi 'phos pa zhes bya ba yang yod do/_/tshe zad pas shi 'phos la bsod nams zad pas shi 'phos
[\[219b.6\]]pa ma yin pa zhes bya ba ji lta bu zhe na/_smras pa/_ji ltar 'di na kha cig gis tshe'i rnam par smin pa'i las chung ngu byas shing bstsags la/_longs spyod kyi rnam par smin pa'i las rgya chen po byas shing bstsags pas/_de'i tshe gtugs par byed kyi/_longs spyod rnams gtugs par mi byed de/_de
[\[219b.7\]]ni tshe gtugs pas 'chi ba'i dus byed kyi longs spyod gtugs pas ni ma yin te/_de ltar na tshe zad pas shi 'phos la/_bsod nams zad pas shi 'phos pa ma yin pa zhes bya'o/_/bsod nams zad pas shi 'phos la tshe zad pas shi 'phos pa ma yin pa zhes bya ba ji lta bu zhe na/_smras pa/_ji ltar
[\[220a\]]
[\[220a.1\]]'di na kha cig gis longs spyod kyi rnam par smin pa'i las chung ngu byas shing bstsags la/_tshe'i rnam par smin pa'i las rgya chen po byas shing bstsags pas de'i longs spyod rnams gtugs par byed kyi tshe gtugs par mi byed de/_de ni longs spyod gtugs pas 'chi ba'i dus
[\[220a.2\]]byed kyi tshe gtugs pas ma yin te/_de ltar na longs spyod zad pas shi 'phos la tshe zad pas shi 'phos pa ma yin pa zhes bya'o/_/tshe yang zad la longs spyod kyang zad pas shi 'phos pa zhes bya ba ji lta bu zhe na/_smras pa/_ji ltar 'di na kha cig gis tshe'i tshad rnam par smin pa'i las kyang chung ngu
[\[220a.3\]]byas shing bsags la/_longs spyod kyi rnam par smin pa'i las kyang chung ngu byas shing bstsags pas de'i tshe yang gtugs par byed la longs spyod kyang gtugs par byed de/_de ni tshe yang gtugs pa la longs spyod kyang gtugs pas 'chi ba'i dus byed de/_de ltar na tshe yang zad la longs spyod
[\[220a.4\]]kyang zad pas shi 'phos pa zhes bya'o/_/tshe yang ma zad la bsod nams kyang ma zad par shi 'phos pa zhes bya ba ji lta bu zhe na/_smras pa/_ji ltar 'di na kha cig gis tshe'i rnam par smin pa'i las kyang rgya chen po byas shing bstsags la/_longs spyod kyi rnam par smin pa'i las kyang rgya chen po byas shing
[\[220a.5\]]bstsags pas de'i tshe yang gtugs par mi byed la longs spyod kyang gtugs par mi byed de/_de ni tshe gtugs pa dang longs spyod gtugs pas kyang 'chi ba'i dus mi byed mod kyi/_'on kyang mi mthun pa ma spangs pa gang yang rung ba 'ga' zhig gis 'chi ba'i dus byed de/_de ltar na tshe yang
[\[220a.6\]]ma zad la bsod nams kyang ma zad par shi 'phos pa zhes bya'o/_/bcom ldan 'das rgyal po'i khab kyi 'od ma'i tshal bya ka lan da ka gnas pa la bzhugs so/_/de nas bcom ldan 'das snga dro smad g.yogs dang /_chos gos bsnams te lhung bzed bsnams nas rgyal po'i khab tu bsod
[\[220a.7\]]snyoms la gshegs so/_/de'i tshe 'od srungs kyi rigs gos med kyang rgyal po'i khab tu spyod yul lkul zhugs te/_'od srungs kyi rigs gos med kyis bcom ldan 'das thag ring po kho na zhig nas mthong nas bcom ldan 'das ga la ba der song ste phyin nas/_bcom ldan 'das dang lhan cig mngon
[\[220b\]]
[\[220b.1\]]sum du yang dag par dga' bar 'gyur ba dang /_yang dag par mgu bar 'gyur ba'i gtam rnam pa sna tshogs kyis 'dres nas/_bcom ldan 'das la 'di skad ces gsol to/_/gal te zhu ba lung bstan pa'i slad du skabs phye na bcom ldan 'das gau ta ma la bdag phyogs 'ga' zhig zhu'o/_/de skad
[\[220b.2\]]ces gsol nas/_bcom ldan 'das kyis 'od srungs kyi rigs gos med la 'di skad ces bka' stsal to/_/'od srungs bsod snyoms la khyim gyi nang du zhugs pas re zhig dri ba lung bstan pa'i dus la ma bab kyi/_phyi rol gyi kun dga' ra bar dris shig dang /_der khyod kyi dri ba lung du bstan pa'i
[\[220b.3\]]dus la bab bo/_/kye gau ta ma bdag la yang bar chad 'ga' zhig 'byung bar 'gyur gda' la/_gau ta ma khyod kyang gzhan du 'gyur gda' bas/_gal te zhu ba lung bstan pa'i slad du skabs phye na 'di nyid du bcom ldan 'das gau ta ma la bdag phyogs 'ga' zhig zhu'o/_/lan gnyis lan gsum
[\[220b.4\]]gyi bar du bcom ldan 'das la 'od srungs kyi rigs gos med kyis 'di skad ces gsol to/_/gal te zhu ba lung bstan pa'i slad du skabs phye na bcom ldan 'das gau ta ma la bdag phyogs 'ga' zhig zhu'o/_/bcom ldan 'das kyis kyang lan gnyis lan gsum gyi dbar du 'od srungs kyi rigs
[\[220b.5\]]gos med la 'di skad ces bka' stsal to/_/'od srungs nga bsod snyoms la khyim gyi nang du zhugs pas re zhig dri ba lung bstan pa'i dus la ma bab kyi/_phyi rol gyi kun dga' ra bar dris shig dang /_der khyod kyi dri ba lung bstan pa'i dus la bab bo/_/kye gau ta ma bdag la yang bar chad 'ga' zhig
[\[220b.6\]]'byung bar 'gyur gda' la/_gau ta ma khyod kyang gzhan du 'gyur gda' bas/_gal te zhu ba lung bstan pa'i slad du skabs phye na 'di nyid du bcom ldan 'das gau ta ma la bdag phyogs 'ga' zhig zhu'o/_/'od srungs lan gsum gyi bar du skabs ma thob par nges kyi/_/de'i phyir 'od srungs khyod ci dang
[\[220b.7\]]ci 'dod pa dris shig_/kye gau ta ma ci lags/_sdug bsngal rang gis bgyis pa lags sam/_'od srungs 'di lta ste/_sdug bsngal rang gis byas pa 'di ni ngas lung ma bstan to/_/kye gau ta ma ci lags/_sdug bsngal gzhan gyis bgyis pa lags sam/_'od srungs 'di lta ste/_sdug bsngal
[\[221a\]]
[\[221a.1\]]gzhan gyis byas pa 'di yang ngas lung ma bstan to/_/kye gau ta ma ci lags/_sdug bsngal rang gis bgyis pa yang lags la/_gzhan gyis bgyis pa yang lags sam/_rang gis bgyis pa yang ma lags la/_gzhan gyis bgyis pa yang ma lags te/_rgyu
[\[221a.2\]]ma mchis pa las byung ba lags sam/_'od srungs 'di lta ste/_sdug bsngal rang gis byas pa yang yin la/_gzhan gyis byas pa yang yin pa dang /_rang gis byas pa yang ma yin la/_gzhan gyis byas pa yang ma yin te/_rgyu med pa las byung ba 'di yang ngas lung ma bstan to/_/kye
[\[221a.3\]]gau ta ma ci lags/_sdug bsngal rang gis bgyis sam zhes zhus na yang lung ma bstan zhes gsung ngam/_kye gau ta ma ci lags/_sdug bsngal gzhan gyis bgyis sam zhes zhus na yang lung du ma bstan zhes gsung ngam/_kye gau ta ma ci lags/_sdug bsngal rang gis bgyis pa
[\[221a.4\]]yang lags la/_gzhan gyis bgyis pa yang lags sam/_rang gis bgyis pa yang ma lags la/_gzhan gyis bgyis pa yang ma lags te/_rgyu ma mchis pa las byung ba lags sam zhes zhus na yang lung ma bstan zhes gsung ngam/_kye gau ta ma ci lags/_sdug bsngal ma mchis
[\[221a.5\]]sam 'od srungs nga ni sdug bsngal med do zhes mi zer gyi/_'od srungs sdug bsngal ni yod pa kho na'o/_/kye gau ta ma ci nas bdag gi sdug bsngal rtogs par 'gyur ba dang /_sdug bsngal mthong bar 'gyur ba de lta bu'i chos bdag la bka' stsal na legs so legs so/_/'od srungs de'i
[\[221a.6\]]phyir legs par nyon la shin tu yid la gyis shig dang ngas bstan to/_/'od srungs tshor bar byed pa de nyid myong bar byed pa yin na ni/_de lta na de'i sdug bsngal rang gis byas par 'gyur te/_'od srungs nga ni de skad mi zer ro/_/'od srungs gzhan zhig gis tshor ba gzhan zhig gis myong na ni de ltar
[\[221a.7\]]na de'i sdug bsngal gzhan gyis byas par 'gyur te/_'od srungs nga ni de skad kyang mi zer ro/_/bdag tshor bas zil gyis non la gzhan zhig sdug bsngal sgrub par byed na yang /_de ltar na de'i sdug bsngal rang gis byas pa yang yin la/_gzhan gyis byas pa yang yin par 'gyur te/_'od srungs
[\[221b\]]
[\[221b.1\]]nga ni de skad kyang mi zer ro/_/rkyen rnams med pa las sdug bsngal skyes so zhes byas na yang de lta na de'i sdug bsngal rang gis byas pa yang ma yin la/_gzhan gyis byas pa yang ma yin te/_rgyu med pa las skyes par 'gyur na/_'od srungs nga ni de skad kyang mi zer ro/_/'od srungs de bzhin
[\[221b.2\]]gshegs pa ni mtha' 'di gnyis khas mi len par dbu ma'i lam gyi chos bstan te/_'di lta ste/_'di yod na 'di 'byung la/_'di skyes pas 'di skye zhes bya ba ste/_'di lta ste/_ma rig pa'i rkyen gyis 'du byed rnams/_'du byed kyi rkyen gyis rnam par shes pa/_rnam par shes pa'i
[\[221b.3\]]rkyen gyis ming dang gzugs/_ming dang gzugs kyi rkyen gyis skye mched drug_/skye mched drug gi rkyen gyis reg pa/_reg pa'i rkyen gyis tshor ba/_tshor ba'i rkyen gyis sred pa/_sred pa'i rkyen gyis len pa/_len pa'i rkyen gyis srid pa/_srid pa'i rkyen gyis skye ba dang /_skye ba'i rkyen gyis rga shi
[\[221b.4\]]dang /_mya ngan dang /_smre sngags 'don pa dang /_sdug bsngal ba dang /_yid mi bde ba dang /_'khrugs pa rnams 'byung bar 'gyur te/_de ltar na sdug bsngal gyi phung po chen po 'di 'ba' zhig kyang 'byung bar 'gyur ro/_/'di lta ste/_'di med na 'di mi 'byung la/_'di 'gags pas
[\[221b.5\]]'di 'gag par 'gyur ba/_'di lta ste/_ma rig pa 'gags pas 'du byed 'gag_/'du byed 'gags pas rnam par shes pa 'gag_/rnam par shes pa 'gags pas ming dang gzugs 'gag_/ming dang gzugs 'gags pas skye mched drug 'gag_/skye mched drug 'gags
[\[221b.6\]]pas reg pa 'gag_/reg pa 'gags pas tshor ba 'gag_/tshor ba 'gags pas sred pa 'gag_/srid pa 'gags pas len pa 'gag_/len pa 'gags pas srid pa 'gag_/srid pa 'gags pas skye ba 'gag_/skye ba 'gags pas rga shi dang /_mya ngan dang /_smre sngags
[\[221b.7\]]'don pa dang /_sdug bsngal ba dang /_yid mi bde ba dang /_'khrugs pa rnams 'gag par 'gyur te/_de ltar na sdug bsngal gyi phung po chen po 'di 'ba' zhig kyang 'gag par 'gyur ro/_/chos kyi rnam grangs 'di bstan pa na/_'od srungs kyi rigs gos med rdul med cing dri ma dang bral
[\[222a\]]
[\[222a.1\]]te/_chos rnams la chos kyi mig skyes so/_/de nas 'od srungs kyi rigs gos med chos mthong ba dang /_chos rig pa dang /_chos thob pa dang /_chos kyi gting slebs pa dang /_som nyi la sa rgal ba dang /_the tshom las rgal ba dang /_gzhan gyi dring 'jog pa dang /_
[\[222a.2\]]gzhan gyis mi bkri ba dang /_ston pas bstan pa'i chos rnams la mi 'jigs pa thob pa dang /_'bras bu la gnas par gyur nas bcom ldan 'das ga la ba de logs su thal mo sbyar ba btud de/_bcom ldan 'das la 'di skad ces gsol to/_/btsun pa bcom ldan 'das bdag ni zhugs
[\[222a.3\]]lags so/_/btsun pa bde bar gshegs pa bdag ni zhugs so/_/bdag ni btsun pa bcom ldan 'das la skyabs su mchi'o/_/chos dang dge slong gi dge 'dun la yang skyabs su mchi'o/_/bcom ldan 'das bdag deng slan chad ji srid 'tsho'i bar du srog gcod pa la sogs pa spangs pa
[\[222a.4\]]dang /_skyabs su mchis pa dang /_mngon par dga' bar gyur pa'i dge bsnyen lags par gzung du gsol/_de nas bcom ldan 'das kyis 'od srungs kyi rigs gos med la chos kyi gtam rnam grangs du mas yang dag par bstan cing yang dag par 'dzin du bcug la/_yang dag
[\[222a.5\]]par gzengs bstod de/_yang dag par dga' bar mdzad nas gshegs so/_/de nas 'od srungs kyi rigs gos med tha gi zad tsam gyi bar du bcom ldan 'das kyi slad bzhin du zham ring byas nas/_bcom ldan 'das la lan gsum bskor ba byas te/_bcom ldan 'das kyi thad nas
[\[222a.6\]]song ngo /_/de nas bcom ldan 'das kyi thad nas song nas/_ring po ma lon par ba drus ma zhig gis bsad de 'chi ba'i dus kyi tshe/_dbang po rnams ni rnam par dang bar gyur/_bzhin gyi mdog ni yongs su dag par gyur/_pags pa'i mdog ni yongs su gsal bar gyur to/_/de nas dge
[\[222a.7\]]slong mang po dag snga dro sham thabs dang /_chos gos bgos/_lhung bzed khyer nas rgyal po'i khab tu bsod snyoms la dong ngo /_/de nas dge slong mang po rgyal po'i khab tu bsod snyoms rgyu bdag gis 'od srungs kyi rigs gos med des bcom ldan 'das la sdug bsngal gyi chos la zhu ba zhus te/_
[\[222b\]]
[\[222b.1\]]zhus nas de bcom ldan 'das kyi thad nas song nas/_ring po ma lon par ba drus ma zhig gis bsad de/_de 'chi ba'i dus kyi tshe/_dbang po rnams ni rnam par dang bar gyur/_bzhin gyi mdog ni yongs su dag par gyur/_pags pa'i mdog ni yongs su gsal bar gyur to zhes thos so/_/thos
[\[222b.2\]]nas kyang dge slong mang po rnams kyi rgyal po'i khab tu bsod snyoms bskor nas kha zas kyi bya ba byas te kha zas phyis za ba spangs nas/_lhung bzed dang chos gos gnas su bzhag ste/_rkang pa bkrus nas nang du yang dag 'jog pa'i phyir gtsug lag khang du zhugs so/_/de nas dge
[\[222b.3\]]slong mang po dag phye ma red kyi dus kyi tshe nang du yang dag 'jog las langs nas/_bcom ldan 'das ga la ba der song ste lhags nas/_bcom ldan 'das kyi zhabs la phyag 'tshal te phyogs gcig tu 'khod do/_/phyogs gcig tu 'khod nas dge slong mang po dag gis bcom ldan 'das
[\[222b.4\]]la 'di skad ces gsol to/_/btsun pa 'dir bdag cag dge slong mang po snga dro sham thabs dang chos gos bgos te/_lhung bzed 'tshal nas rgyal po'i khab tu bsod snyoms la mchis nas bdag cag gis thos pa/_bcom ldan 'das rgyal po'i khab tu bsod snyoms la gshegs
[\[222b.5\]]pa na/_'od srungs kyi rigs gos med des bcom ldan 'das la sdug bsngal gyi chos la zhu ba zhus nas/_de nas bcom ldan 'das kyi thad nas mchis nas ring po ma lon par ba drus ma zhig gis bkum ste/_de 'gums pa'i dus kyi tshe dbang po rnams ni rnam par dang bar gyur/_bzhin
[\[222b.6\]]gyi mdog ni yongs su dag par gyur/_pags pa'i mdog ni yongs su gsal bar gyur zhes thos lags na/_btsun pa de'i 'gro ba ni gang lags/_gang du ni skyes lags/_'jig rten pha rol ni gang lags/_dge slong dag rigs kyi bu de ni nor du 'gyur te/_chos kyi rjes
[\[222b.7\]]su mthun pa'i chos mngon par rtogs so/_/chos kyi skabs nas nga la cung zad kyang mtho btsams pa med do/_/dge slong dag rigs kyi bu de ni yongs su mya ngan las 'das kyi de'i lus la lus kyi mchod pa gyis shig ces/_der bcom ldan 'das kyis 'od srungs kyi rigs gos med dge
[\[223a\]]
[\[223a.1\]]slong gi dge 'dun gyi mdun du mchog tu lung bstan te de skad ces bka' stsal to/_/kye gau ta ma ci lags/_sdug bsngal rang gis bgyis pa lags sam zhes smras pa ni/_kye gau ta ma ci lags/_rang gi bdag sdug bsngal gyi rgyu dang /_rtsa ba dang /_skyed pa dang /_
[\[223a.2\]]gzhi dang /_byed rgyu dang /_'byin pa dang /_rkyen dang /_kun 'byung ba dang /_slong ba lags sam zhes bya ba'i don te/_de bas na kye gau ta ma ci lags/_sdug bsngal rang gis bgyis pa lags sam zhes smras so/_/kye gau ta ma ci lags/_sdug bsngal gzhan gyis bgyis pa lags
[\[223a.3\]]sam zhes smras pas ni/_kye gau ta ma ci lags/_gzhan dag gi sdug bsngal gyi rgyu dang /_rtsa ba dang /_skyed pa dang /_gzhi dang /_byed rgyu dang /_'byin pa dang /_rkyen dang /_kun 'byung ba dang /_slong ba lags sam zhes bya ba'i don te/_de bas na kye gau ta ma ci lags/_sdug bsngal
[\[223a.4\]]gzhan gyis bgyis pa lags sam zhes smras so/_/kye gau ta ma ci lags/_sdug bsngal rang gis bgyis pa yang lags la/_gzhan gyis bgyis pa yang lags sam zhes smras pa ni/_kye gau ta ma ci lags/_rang gi bdag dang /_gzhan gyi bdag kyang sdug bsngal gyi rgyu dang /_rtsa ba dang /_skyed
[\[223a.5\]]pa dang /_gzhi dang /_byed rgyu dang /_'byin pa dang /_rkyen dang /_kun 'byung ba dang /_slong ba lags sam zhes bya ba'i don to/_/de bas na kye gau ta ma ci lags/_sdug bsngal rang gis bgyis pa yang lags la/_gzhan gyis bgyis pa yang lags sam zhes smras so/_/kye gau ta
[\[223a.6\]]ma ci lags/_sdug bsngal rang gis bgyis pa yang ma lags la/_gzhan gyis bgyis pa yang ma lags te/_rgyu ma mchis pa las byung ba lags sam zhes smras pa ni/_kye gau ta ma ci lags/_sdug bsngal rgyu med lags sam zhes bya ba'i don te/_de bas na kye gau ta ma ci lags/_
[\[223a.7\]]sdug bsngal rang gis bgyis pa yang ma lags la/_gzhan gyis bgyis pa yang ma lags te/_rgyu ma mchis pa las byung ba lags sam zhes smras so/_/de la ni 'di skad ces bya ste/_'od srungs rang gi bdag sdug bsngal gyi rgyu dang /_rtsa ba dang /_skyed pa dang /_gzhi dang /_byed rgyu
[\[223b\]]
[\[223b.1\]]dang /_'byin pa dang /_rkyen dang /_kun 'byung ba dang /_slong ba yin du zin na/_de ltar na ni rang gi bdag ma chad kyi bar du sdug bsngal yang dag par zad pa dang /_sdug bsngal mthar byed pa med par 'ong ngo /_/'od srungs gzhan gyi bdag sdug bsngal gyi rgyu dang /_rtsa ba dang /_
[\[223b.2\]]skyed pa dang /_gzhi dang /_byed rgyu dang /_'byin pa dang /_rkyen dang /_kun 'byung ba dang /_slong ba yin du zin na/_de ltar na yang gzhan gyi bdag ma chad kyi bar du sdug bsngal yang dag par zad pa dang /_sdug bsngal mthar byed pa med par 'ong ngo /_/'od srungs rang gi
[\[223b.3\]]bdag dang gzhan gyi bdag sdug bsngal gyi rgyu dang /_rtsa ba dang /_skyed pa dang /_gzhi dang /_byed rgyu dang /_'byin pa dang /_rkyen dang /_kun 'byung ba dang /_slong ba yin du zin na/_de ltar na yang rang gi bdag dang gzhan gyi bdag ma chad kyi bar du sdug bsngal yang dag par
[\[223b.4\]]zad pa dang /_sdug bsngal mthar byed pa med par 'ong ngo /_/'od srungs sdug bsngal rgyu med pa las byung ba yin du zin na/_de lta na yang de'i rgyu gang zad par byas pas sdug bsngal yang dag par zad pa dang /_sdug bsngal mthar byed par 'gyur ba'i rgyu med par 'ong ngo /_/'od srungs
[\[223b.5\]]de bas na rang gis byas pa dang /_gzhan gyis byas pa dang /_rang gis kyang byas la gzhan gyis kyang byas pa dang /_rang gis kyang ma byas la gzhan gyis kyang ma byas te/_rgyu med pa yang ma yin pa ni 'di ltar khas blang bar bya ste/_rang gis byas pa ji lta bu zhe na/_smras pa/_ji
[\[223b.6\]]ltar 'di na kha cig rang gis rang gi skra 'bal ba'am/_kha spu 'bal ba'am/_skra dang /_kha spu 'bal ba'am/_lcag gis 'ju ba'am/_lcug mas 'ju ba'am/_'breng pas 'ju ba'am/_lag pa gcod pa'am/_rkang pa gcod pa'am/_rna ba gcod pa'am/_sna gcod pa'am/_
[\[223b.7\]]gtan 'chi bar byed pa'am/_grangs nas grang sar 'gro ba'am/_tsha ba'i sa nas tsha ba'i sar 'gro bar byed la/_de'i rkyen gyis kyang de'i sdug bsngal skye bar 'gyur ba lta bu ste/_de ltar na rang gis byas pa yin no/_/gzhan gyis byas pa ji lta bu zhe na/_smras pa/_ji ltar 'di na kha cig
[\[224a\]]
[\[224a.1\]]gzhan gyis de'i skra 'bal ba'am/_kha spu 'bal ba'am/_skra dang kha spu 'bal ba'am/_lcag gis 'ju ba'am/_lcug mas 'ju ba'am/_'breng pas 'ju ba'am/_lag pa gcod pa'am/_rkang pa gcod pa'am/_rna ba gcod pa'am/_sna gcod pa'am/_
[\[224a.2\]]gtan 'chi bar byed pa'am/_grangs nas grang sar gtong ba'am/_tsha ba'i sa nas tsha ba'i sar gtong bar byed la/_de'i rkyen gyis kyang de'i sdug bsngal skye bar 'gyur ba lta bu ste/_de ltar na gzhan gyis byas pa yin no/_/gnyi gas byas pa ji lta bu zhe na/_smras pa/_ji ltar 'di
[\[224a.3\]]na kha cig bdag nyid dang /_gzhan gyis de'i skra 'bal ba dang /_kha spu 'bal ba dang /_skra dang kha spu 'bal ba dang /_lcag gis 'ju ba'am/_lcug mas 'ju ba'am/_'breng bas 'ju ba'am/_lag pa gcod pa'am/_rkang pa gcod pa'am/_rna ba gcod pa'am/_sna
[\[224a.4\]]gcod pa'am/_gtan 'chi bar byed pa'am/_grangs nas grang sar gtong ba'am/_tsha ba'i sa nas tsha ba'i sar gtong bar byed la/_de'i rkyen gyis kyang de'i sdug bsngal skye bar 'gyur ba lta bu ste/_de ltar na rang gis byas pa yang yin la/_gzhan gyis byas pa yang yin no/_/rang
[\[224a.5\]]gis kyang ma byas gzhan gyis kyang ma byas la/_rgyu med pa las byung ba ni ma yin pa ji lta bu zhe na/_smras pa/_dper na rlung ldang ba dang /_char pa 'bab pa dang /_thog thog 'bab pa na khyim rdib par byed pa'am/_shing rnams gcod par byed pa'am/_brag gi rtse mo rnams
[\[224a.6\]]'joms par byed de/_des na kha cig gi ni lag pa gcod par byed/_kha cig gi ni rkang pa gcod par byed/_kha cig gi ni rna ba'am/_sna chad par byed de/_kha cig ni gtan 'chi bar byed pa lta bu ste/_rlung de dang /_char pa de dang /_thog thog de ni khyim de dag rdib par byed pa
[\[224a.7\]]dang /_shing rnams chag par byed pa dang /_brag gi rtse mo rnams 'joms par byed pa'i rgyu kho na yin te/_de ltar na rang gis kyang ma byas/_gzhan gyis kyang ma byas pa'i rigs dang rgyu las byung ba yin no/_/'od srungs sems can rnams kyi bde ba dang /_sdug bsngal skye ba ci yang
[\[224b\]]
[\[224b.1\]]rung ba de dag thams cad ni rang gis byas pa dang /_gzhan gyis byas pa dang /_gnyi gas byas pa dang /_dus tshigs 'gyur ba'i rkyen bzhis skye bar 'gyur ro/_/bdag gis byas pa ji lta bu zhe na/_smras pa/_'di na kha cig rang gis rang gi skra 'bal ba'am/_kha spu 'bal ba'am/_skra
[\[224b.2\]]dang kha spu 'bal ba'am/_lcag gis 'ju ba'am/_lcug mas 'ju ba'am/_'greng bas 'ju ba'am/_lag pa gcod pa'am/_rkang pa gcod pa'am/_rna ba gcod pa'am/_sna gcod pa'am/_gtan 'chi bar byed pa'am/_grangs nas grang sar 'gro ba'am/_tsha
[\[224b.3\]]ba'i sa nas tsha ba'i sar 'gro ba'am/_lus snum gyis bsku zhing dril ba dang /_khrus byed pa'am mnye bar byed la/_de'i rkyen gyis kyang de'i bde ba dang sdug bsngal skye bar 'gyur ba lta bu ste/_de ltar na bdag gis byas pa yin no/_/gzhan gyis byas pa ji lta bu zhe na/_smras pa/_dper
[\[224b.4\]]na 'di na kha cig gzhan gyis de'i skra 'bal ba nas/_gtan 'chi ba'i bar du byed pa dang /_grang sa nas grang sar gtong ba'am/_tsha ba'i sa nas tsha ba'i sar gtong ba'am/_lus snum gyis bsku zhing dril ba dang /_khrus byed pa dang /_lus mnye bar byed la de'i rkyen gyis kyang
[\[224b.5\]]de'i bde ba dang /_sdug bsngal skye bar 'gyur ba lta bu ste/_de ltar na gzhan gyis byas pa yin no/_/gnyi gas byas pa ji lta bu zhe na/_smras pa/_dper na 'di na kha cig bdag nyid dang /_gzhan gyis kyang de'i skra 'bal ba nas/_gtan 'chi ba'i bar du byed pa dang /_grang sa
[\[224b.6\]]nas grang sar gtong ba'am/_tsha ba'i sa nas tsha ba'i sar gtong ba'am/_lus snum gyis bsku zhing dril ba dang /_khrus byed pa dang mnye bar byed la/_de'i rkyen gyis kyang de'i bde ba dang /_sdug bsngal skye bar 'gyur ba lta bu ste/_de ltar na gnyi gas byas pa yin no/_/dus tshigs
[\[224b.7\]]'gyur ba ji lta bu zhe na/_smras pa/_dper na rgyal po dgun cig tu nges par grang ba dang /_dbyar cig tu nges par tsha ba dang /_so ga'i grang ba dang /_tsha ba de gnyi ga las bde ba dang /_sdug bsngal skye bar 'gyur ba lta bu ste/_de ltar na dus tshigs 'gyur ba las gyur pa yin no/_/las
[\[225a\]]
[\[225a.1\]]'thob pa ni rnam pa bzhi ste/_rgyas par yang dag par 'gro ba'i rnam grangs las ji skad 'byung ba bzhin du brjod par bya'o/_/sbyin pa ni bzhi ste/_bzhi gang zhe na/_sbyin pa po rnam par dag pa len pa po rnam par ma dag pa yang yod do zhes bya ba nas/_rgyas par
[\[225a.2\]]yang dag par 'gro ba'i rnam grangs las ji skad 'byung ba bzhin du brjod par bya'o/_/sbyin pa ni brgyad de/_brgyad gang zhe na/_nye bar gyur pa la sbyin pa zhes bya ba nas/_rgyas par yang dag par 'gro ba'i rnam grangs las ji skad 'byung ba bzhin du brjod par bya'o/_/gzhan yang sbyin
[\[225a.3\]]pa ni brgyad de/_brgyad gang zhe na/_gang zag dad pa chung ngus sbyin pa chung ngu byin la/_tshul khrims 'chal pa rnams la byin te yun ring du thub pa ma yin pa dang /_gang zag dad pa chung ngus sbyin pa chen po byin la/_tshul khrims 'chal pa rnams la byin te yun ring du mi thub pa byin
[\[225a.4\]]pa dang /_gang zag dad pa chung ngus sbyin pa chen po byin la/_tshul khrims dang ldan pa rnams la byin te yun ring du thub pa byin pa dang /_gang zag dad pa chung ngus sbyin pa chen po byin la/_tshul khrims ldan pa rnams la byin te yun ring du thub pa byin pa dang /_gang zag dad pa chen
[\[225a.5\]]pos sbyin pa chung ngu byin la/_tshul khrims 'chal pa rnams la byin te/_yun ring du mi thub pa byin pa dang /_gang zag dad pa chen pos sbyin pa chen po byin la/_tshul khrims 'chal ba rnams la byin te/_yun ring du mi thub pa byin pa dang /_gang zag dad pa chen pos sbyin pa chen po
[\[225a.6\]]byin la/_tshul khrims dang ldan pa rnams la byin te/_yun ring du mi thub pa byin pa dang /_/gang zag dad pa chen pos sbyin pa chen po byin la/_tshul khrims dang ldan pa rnams la byin te/_yun ring du grub pa byin pa'o/_/de la gang zag dad pa chung ngus sbyin pa chung ngu byin la/_
[\[225a.7\]]tshul khrims 'chal pa rnams la byin te/_yun ring du mi thub pa byin pa gang yin pa'i sbyin pa 'di ni sbyin pa de rnams kyi nang na chung ngu zhes brjod do/_de la gang zag dad pa chung ngus sbyin pa chen po byin la/_tshul khrims 'chal ba rnams la byin te/_yin ring du mi thub pa byin pa'i sbyin pa_
[\[225b\]]
[\[225b.1\]]gang yin pa de ni sbyin pa de bas che bar brjod do/_/de la gang zag dad pa chung ngus sbyin pa chen po byin la/_tshul khrims dang ldan pa rnams la byin te/_yun ring du mi thub pa byin pa gang yin pa'i sbyin pa 'di ni de gnyis pas che bar brjod do/_/de la gang zag dad pa chung ngus sbyin pa chen po
[\[225b.2\]]byin la/_tshul khrims dang ldan pa rnams la byin te/_yun ring du mi thub pa gang yin pa'i sbyin pa de ni sbyin pa de dag pas cher brjod do/_/de la gang zag dad pa chen pos sbyin pa chung ngu byin la/_tshul khrims 'chal pa rnams la byin te/_yun ring du mi thub pa gang yin pa'i
[\[225b.3\]]sbyin pa 'di ni sbyin pa de dag pas che bar brjod do/_/de la gang zag dad pa chen pos sbyin pa chen po sbyin la/_tshul khrims dang ldan pa rnams la byin te/_yun ring du mi thub pa gang yin pa'i sbyin pa 'di ni sbyin pa de dag pas che bar brjod do/_/de la gang zag dad pa chen pos sbyin pa chen po
[\[225b.4\]]byin la/_tshul khrims dang ldan pa rnams la byin te/_yun ring du thub pa byin pa gang yin pa'i sbyin pa 'di ni sbyin pa de dag pas che ba dang /_mchog tu brjod pa dang /_gtso bo dang /_khyad par du 'phags pa dang /_bla na med par brjod de/_dper na ba bas ni 'o ma/_'o
[\[225b.5\]]ma bas ni zho/_/zho bas ni mar sar/_mar sar bas ni zhun mar/_zhun mar bas ni mar gyi nying gu che ba dang /_mchog tu brjod pa dang /_gtso bo dang /_khyad par du 'phags pa dang /_bla na med par brjod pa de bzhin du/_gang zag dad pa chen pos sbyin pa chen po byin
[\[225b.6\]]la/_tshul khrims dang ldan pa rnams la byin te/_yun ring du thub pa byin pa gang yin pa'i sbyin pa 'di ni sbyin pa de dag pas che ba dang /_mchog tu brjod pa dang /_gtso bo dang /_khyad par du 'phags pa dang /_bla na med par brjod do/_/las ni brgyad de/_brgyad gang zhe
[\[225b.7\]]na/_bde ba myong bar 'gyur ba dang /_sdug bsngal myong bar 'gyur ba dang /_tshe 'di la myong bar 'gyur ba dang /_lan grangs gzhan du myong bar 'gyur ba dang /_chung ngu myong bar 'gyur ba dang /_rgya chen po myong bar 'gyur ba dang /_las yongs su ma smin pa dang /_las yongs su smin pa'o/_/_
[\[226a\]]
[\[226a.1\]]las gang bde ba myong bar 'gyur ba de brtsal ba'i rgyu'am/_brtson pa'i rgyus sdug bsngal myong bar 'gyur bar byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du mi rung ngo /_/las
[\[226a.2\]]gang sdug bsngal myong bar 'gyur ba de brtsal ba'i rgyu'am/_brtson pa'i rgyus bde ba myong bar 'gyur bar byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du mi rung ngo /_/las gang tshe 'di la myong
[\[226a.3\]]bar 'gyur ba de brtsal ba'i rgyu'am/_brtson pa'i rgyus lan grangs gzhan la myong bar 'gyur bar byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du rung ngo /_/las gang lan grangs
[\[226a.4\]]gzhan la myong bar 'gyur ba de brtsal ba'i rgyu'am/_brtson pa'i rgyus tshe 'di la myong bar 'gyur bar byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du mi rung ngo /_/las gang chung
[\[226a.5\]]ngu myong bar 'gyur ba de brtsal ba'i rgyu'am/_brtson pa'i rgyus rgya che ba myong bar 'gyur bar byar rung ba'i gnas de lta bur bsgyur du rung ngam/_'on te de lta bu'i gnas su bsgyur du mi rung zhe na/_smras pa/_gnas de lta bur bsgyur du rung ngo /_/las gang rgya chen po myong
[\[226a.6\]]bar 'gyur ba de brtsal ba'i rgyu'am/_brtson pa'i rgyus chung ngu myong bar 'gyur bar byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du rung ngo /_/las gang yongs su ma smin pa de brtsal
[\[226a.7\]]ba'i rgyu'am/_brtson pa'i rgyus yongs su smin par byar rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas de lta bur bsgyur du mi rung ba yang yod/_bsgyur du rung ba yang yod de/_dper na 'di na kha cig yongs sum smin pa'i
[\[226b\]]
[\[226b.1\]]las yongs su smin par bya'o snyam nas ral pa 'chad pa dang /_skra 'bal ba'am/_kha spu 'bal ba'am/_skra dang kha spu 'bal ba'am/_lam ngan pa dang /_dka' thub ngan pa sna tshogs kyis bdag nyid kun du gdung bar byed pa 'di ni bsgyur du mi rung ba'o/_/bsgyur du rung ba gang
[\[226b.2\]]zhe na/_smras pa/_dper na 'di na kha cig yongs su ma smin pa'i las yongs su smin par bya'o snyam nas/_sbyor ba dang rtsol ba dang 'bad pa byas na/_rgyun du zhugs pa'i 'bras bu thob pa dang /_lan cig phyir 'ong ba dang /_phyir mi 'ong ba dang /_'bras bu'i
[\[226b.3\]]mchog dgra bcom pa nyid 'thob pa 'di ni bsgyur du rung ba'o/_/gang las yongs su smin zin pa de brtsal ba'i rgyu'am/_brtson pa'i rgyus gzhan du bsgyur du rung ba'i gnas de lta bur bsgyur du rung ngam/_'on te gnas de lta bur bsgyur du mi rung zhe na/_smras pa/_gnas
[\[226b.4\]]de lta bur bsgyur du rung ngo /_/las ni gsum ste/_gsum gang zhe na/_tshe 'di la myong bar 'gyur ba dang /_skyes nas myong bar 'gyur ba dang /_lan grangs gzhan la myong bar 'gyur ba'o/_/tshe 'di la myong bar 'gyur ba'i las kyi rnam par smin pa nyams su ma
[\[226b.5\]]myong bar skyes nas myong bar 'gyur ba dang /_lan grangs gzhan la myong bar 'gyur ba'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de yang dgra bcom pa nyid thob pa na/_las de'i rnam par smin pa
[\[226b.6\]]mngon du 'byung zhing 'ong bar 'gyur ba'i phyir ro/_/skyes nas myong bar 'gyur ba'i las kyi rnam par smin pa nyams su ma myong bar tshe 'di la myong bar 'gyur ba dang /_lan grangs gzhan la myong bar 'gyur ba'i las kyi rnam par smin pa nyams su myong bar 'gyur ba yod dam zhe na/_
[\[226b.7\]]smras pa/_nyams su myong bar 'gyur ba yod de/_de yang dgra bcom pa nyid thob pa na/_las de'i rnam par smin pa mngon sum du 'byung zhing 'ong bar 'gyur ba'i phyir ro/_/lan grangs gzhan la myong bar 'gyur ba'i las kyi rnam par smin pa nyams su ma myong ba tshe 'di la myong bar
[\[227a\]]
[\[227a.1\]]'gyur ba dang /_skyes nas myong bar 'gyur ba'i las kyi rnam par smin pa myong bar 'gyur ba yod dam zhe na/_nyams su myong bar 'gyur ba yod de/_de yang dgra bcom pa nyid thob pa nas/_las de'i rnam par smin pa mngon du 'byung zhing 'ong bar 'gyur ba'i phyir
[\[227a.2\]]ro/_/gzhan yang las ni gsum ste/_gsum gang zhe na/_bde ba myong bar 'gyur ba dang /_sdug bsngal myong bar 'gyur ba dang /_sdug bsngal yang ma yin/_bde ba yang ma yin pa myong bar 'gyur ba'o/_/bde ba myong bar 'gyur ba'i las kyi rnam par smin
[\[227a.3\]]pa nyams su ma myong bar sdug bsngal myong bar 'gyur ba dang /_sdug bsngal yang ma yin/_bde ba yang ma yin pa myong bar 'gyur ba'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de yang dgra
[\[227a.4\]]bcom pa nyid thob pa na/_las de'i rnam par smin pa mngon du 'byung zhing 'ong bar 'gyur ba'i phyir ro/_/sdug bsngal myong bar 'gyur ba'i las kyi rnam par smin pa nyams su myong bar bde ba myong bar 'gyur ba dang /_sdug bsngal yang ma yin/_bde ba yang ma yin pa myong bar
[\[227a.5\]]'gyur ba'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de yang dgra bcom pa nyid thob pa na/_las de'i rnam par smin pa mngon du 'byung zhing 'ong bar 'gyur ba'i phyir ro/_/sdug bsngal yang ma
[\[227a.6\]]yin/_bde ba yang ma yin pa'i las kyi rnam par smin pa nyams su ma myong bar bde ba myong bar 'gyur ba dang /_sdug bsngal myong bar 'gyur ba'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de
[\[227a.7\]]yang dgra bcom pa nyid thob pa na/_las de'i rnam par smin pa mngon du 'byung zhing 'ong bar 'gyur ba'i phyir ro/_/gzhan yang las ni gsum ste/_gsum gang zhe na/_'dod pa dang ldan pa'i las dang /_gzugs dang ldan pa'i las dang /_gzugs med pa dang ldan
[\[227b\]]
[\[227b.1\]]pa'i las so/_/'dod pa dang ldan pa'i las kyi rnam par smin pa ma myong bar gzugs dang ldan pa'i las dang /_gzugs med pa dang ldan pa'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de yang
[\[227b.2\]]dgra bcom pa nyid thob pa na/_las de'i rnam par smin pa mngon du 'byung zhing 'ong bar 'gyur ba'i phyir ro/_/gzugs dang ldan pa'i las kyi rnam par smin pa ma myong bar 'dod pa dang ldan pa'i las dang /_gzugs med pa dang ldan pa'i las kyi rnam par smin pa nyams su myong
[\[227b.3\]]bar 'gyur ba yod dam zhe na/_smras pa/_nyams su myong bar 'gyur ba yod de/_de yang dgra bcom pa nyid thob pa na/_las de'i rnam par smin pa mngon du 'byung zhing 'ong bar 'gyur ba'i phyir ro/_/gzugs med pa dang ldan pa'i las kyi rnam par smin pa nyams su ma myong
[\[227b.4\]]bar 'dod pa dang ldan pa'i las dang /_gzugs dang ldan pa'i las kyi rnam par smin pa nyams su myong bar 'gyur ba yod dam zhe na/_smras pa/_nyams su myong bar 'gyur ba yod de/_de yang dgra bcom pa nyid thob pa na/_las de'i rnam par smin pa mngon du 'byung
[\[227b.5\]]zhing 'ong bar 'gyur ba'i phyir ro/_/gcer bu pa rnams ni 'di skad du/_skyes bu gang zag 'dis nyams su myong ba ci yang rung ba de dag thams cad ni/_sngon byas pa'i rgyu las byung ba yin no zhes zer te/_de dag la ni 'di skad du/_gcer bu pa khyed rnams ci'i phyir dka'
[\[227b.6\]]thub spyod par byed ces bya'o/_/de dag 'di skad du/_bdag cag ni tshe 'di la brtsal ba'i phyir dka' thub spyod par byed do zhes zer na/_de dag la 'di skad ces bya ste/_gcer bu pa rnams nyon cig_/de lta na skyes bu gang zag 'dis nyams su myong ba ci yang rung ba de dag
[\[227b.7\]]thams cad ni/_sngon byas pa'i rgyu las byung ba yin te/_bdag cag ni tshe 'di la brtsal ba'i phyir dka' thub spyod par byed do zhes ma zer cig_/de ste khyed da ltar bdag cag gi tshe 'di la brtsal ba'i phyir/_dka' thub spyod par byed do zhes zer na ni/_skyes bu gang zag 'dis
[\[228a\]]
[\[228a.1\]]nyams su myong bar 'gyur ba ci yang rung ba de dag thams cad sngon byas pa'i rgyu las byung ba yin no zhes ma zer cig_/skyes bu gang zag 'dis nyams su myong ba ci yang rung ba de dag thams cad ni/_sngon byas pa'i rgyu las byung ba yin te/_bdag cag ni
[\[228a.2\]]tshe 'di la brtsal ba'i phyir dka' thub spyod par byed do zhes byar mi rung ngo /_/de dag 'di skad du/_bdag cag gi rnam par smin pa'i yang rnam par smin pa nyams su myong bar byed do zhes zer na yang /_de dag la 'di skad du/_ci gcer bu pa khyed la dag par 'gyur
[\[228a.3\]]ba yod dam/_grol bar 'gyur ba yod dam/_mya ngan las 'das par 'gyur ba yod dam zhes bya'o/_/de dag 'di skad du/_tshe dang ldan pa bdag cag la dag par 'gyur ba yang yod/_grol bar 'gyur ba yang yod/_mya ngan las 'da' bar 'gyur ba yang yod
[\[228a.4\]]do zhes zer na ni/_de dag la 'di skad ces bya ste/_gcer bu pa rnams nyon cig_/de ltar na bdag cag ni rnam par smin pa'i yang rnam par smin pa nyams su myong bar byed de/_bdag cag la dag par 'gyur ba yang yod/_grol bar 'gyur ba yang yod/_mya ngan
[\[228a.5\]]las 'da' bar 'gyur ba yang yod do zhes ma zer cig_/de ste khyed da ltar bdag cag la dag par 'gyur ba yang yod/_grol bar 'gyur ba yang yod/_mya ngan las 'da' bar 'gyur ba yang yod do zhes zer na ni/_bdag cag ni rnam par smin pa'i yang rnam par smin pa
[\[228a.6\]]nyams su myong bar byed do zhes ma zer cig_/bdag cag ni rnam par smin pa'i yang rnam par smin pa nyams su myong bar byed de/_bdag cag la dag par 'gyur ba yang yod/_grol bar 'gyur ba yang yod do/_/mya ngan las 'da' bar 'gyur ba yang yod do zhes
[\[228a.7\]]byar ni mi rung ngo /_/spun drung gis spun drung btang ste song la ma sod cig_/bdag nyid kyis sod la gzhan gsod du ma gzhug cig ces byas na/_de gnyi ga mtshams med pa'i las dang ldan par 'gyur ram/_'on te gcig ldan par 'gyur zhe na/_smras pa/_gal te
[\[228b\]]
[\[228b.1\]]bdag nyid kyis bsad na ni/_gnyi ga mtshams med pa'i las dang ldan par 'gyur ro/_/de ste gzhan gsod du bcug ste/_bdag nyid kyis ma bsad na ni/_phyi ma shos mtshams med pa'i las dang ldan par 'gyur gyi/_snga ma shos ni ma yin no/_/de ste bdag dang
[\[228b.2\]]gzhan gnyi gas bsad na yang /_phyi ma shos nyi tshe mtshams med pa'i las dang ldan par 'gyur gyi/_snga ma shos ni ma yin no/_/spun drung gis spun drung btang ste song la ma sod cig_/gzhan gsod du chug la/_bdag nyid kyis ma bsad cig ces byas na/_de
[\[228b.3\]]ci gnyi ga mtshams med pa'i las dang ldan par 'gyur ram/_'on te gcig ldan par 'gyur zhe na/_smras pa/_gal te gzhan gsod du bcug ste/_bdag nyid kyis ma bsad na ni gnyi ga mtshams med pa'i las dang ldan par 'gyur/_'on te gcig ldan par 'gyur
[\[228b.4\]]zhe na/_smras pa/_gal te gzhan gsod du bcug ste/_bdag nyid kyis ma bsad na ni/_gnyi ga mtshams med pa'i las dang ldan par 'gyur ro/_/de ste bdag nyid kyis bsad de/_gzhan gsod du ma bcug na ni/_phyi ma shos mtshams med pa'i las dang ldan par 'gyur
[\[228b.5\]]gyi/_snga ma shos ni ma yin no/_/gal te bdag dang gzhan gnyi gas bsad na yang /_phyi ma shos mtshams med pa'i las dang ldan par 'gyur gyi/_snga ma shos ni ma yin no/_/spun drung gis spun drung btang ste/_song la ma sod cig_/bdag dang gzhan gnyi gas sod
[\[228b.6\]]cig ces byas na/_de ci gnyi ga mtshams med pa'i las dang ldan par 'gyur ram/_'on te mi 'gyur zhe na/_smras pa/_gal te bdag dang gnyi gas bsad na ni/_gnyi ga mtshams med pa'i las dang ldan par 'gyur ro/_/de ste bdag nyid kyis bsad de gzhan gyis
[\[228b.7\]]ma bsad na ni/_phyi ma shos mtshams med pa'i las dang ldan par 'gyur gyi/_snga ma shos ni ma yin no/_/de ste gzhan gyis bsad de/_bdag nyid kyis ma bsad na ni/_phyi ma shos mtshams med pa'i las dang ldan par 'gyur gyi/_snga ma shos ni ma yin no/_/de bzhin
[\[229a\]]
[\[229a.1\]]du mtshon cha dang /_me dang /_dug dang /_dbyug pas bsnun pa la sogs pa thabs rnam pa sna tshogs kyis bsad pa yang de dang 'dra bar brjod par bya'o/_/spun drung gis spun drung la ji lta ba bzhin du ming pos sring mo la bsgo ba dang /_sring mos ming po la bsgo ba dang /_
[\[229a.2\]]spun drung mos spun drung mo la bsgo ba yang de dang 'dra'o/_/ma ji lta ba bzhin du pha yang de dang 'dra'o/_/mar 'du shes pas ma gsad par bya'o snyam ste/_nye du ma yin pa'i bud med bsad na/_de ci mtshams med pa'i las dang ldan par 'gyur ram/_'on te mi 'gyur zhe na/_smras
[\[229a.3\]]pa/_ldan par ni mi 'gyur ro/_/nye du ma yin pa'i bud med du 'du shes pas/_nye du ma yin pa'i bud med gsad par bya'o snyam pa las/_ma bsad par gyur na/_de ci mtshams med pa'i las dang ldan par 'gyur ram/_'on te ldan par mi 'gyur zhe na/_smras pa/_
[\[229a.4\]]ldan par mi 'gyur ro/_/nye du ma yin pa'i bud med yin par 'du shes pas/_nye du ma yin pa'i bud med bsad na/_de ci mtshams med pa'i las dang ldan par 'gyur ram/_'on te ldan par mi 'gyur zhe na/_smras pa/_gal te dgra bcom ma bsad par gyur na ni/_de
[\[229a.5\]]ldan par 'gyur ro/_/de lta ma yin na ni mi 'gyur ro/_/mar 'du shes pas ma nyid bsad na/_de ci mtshams med pa'i las dang ldan par 'gyur ram/_'on te mi 'gyur zhe na/_smras pa/_mtshams med pa'i las dang ldan par 'gyur ro/_/ma ji lta ba bzhin du pha yang de
[\[229a.6\]]dang 'dra'o/_/spyi sdom ni/_ched du byas dang rtsa ba dang /_/rgyu med pa dang chung ngu dang /_/las dang yang dag ma bsdams pa/_/de yi gzhi dang sum cu drug_/'das pa'i rgyu las byung ba dang /_/rtsa bzad dang tshe zad pa'o/_/chos mngon pa las las gdags pa bshad pa
[\[229a.7\]]tshigs bcu gcig pa'o/_/las gdags pa bshad pa ste gsum pa rdzogs so//_//rgya gar gyi mkhan po dzi na mi tra dang /_dA na shI la dang /_pradz+nyA warma dang /_zhu chen gyi lo tsA ba ban+de ye shes sde la sogs pas bsgyur cing zhus te gtan la phab pa'o//_//